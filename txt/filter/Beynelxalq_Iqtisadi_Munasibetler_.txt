 1 
Beynəlxalq İqtisadi Münasibətlər 
 
Kitabın təşkil edilməsində göstərdiyi köməyə görə müəllimim Rəşad Fərhad oğlu 
Rəsulluya təşəkkürümü bildirirəm.-Təmraz Həmidov(ADİU,BİM,IV kurs) 
Kitabda istifadə olunan materiallar Rəşad Fərhad oğlu Rəsulluya məxsusdur © 
 
Mündəricat 
MÖVZU 1 
Dünya iqtisadiyyatının və ölkələrarası iqtisadi münasibətlərin tarixi ----------------------2 
MÖVZU 2 
Beynəlxalq iqtisadi münasibətlərin (BİM) mahiyyəti, formaları və  
onun dünya iqtisadiyyatında rolu və əhəmiyyəti-----------------------------------------------25 
MÖVZU 3 
Beynəlxalq əmək bölgüsü beynəlxalq iqtisadi münasibətlərin obyektiv əsasıdır--------53 
MÖVZU 4 
Beynəlxalq ticarət və beynəlxalq ticarət siyasəti-----------------------------------------------72 
MÖVZU 5 
Beynəlxalq iqtisadi münasibətlər sistemində kapitalın beynəlxalq hərəkəti------------190 
MÖVZU 6 
Beynəlxalq valyuta-maliyyə münasibətləri.Dünya valyuta sistemi: mahiyyəti, növləri 
və funksiyaları --------------------------------------------------------------------------------------243 
MÖVZU 7 
İşçi qüvvəsinin beynəlxalq miqrasiyası --------------------------------------------------------286 
MÖVZU 8 
Texnologiyaların beynəlxalq ötürülməsi beynəlxalq iqtisadi münasibətlərin forması 
kimi----------------------------------------------------------------------------------------------------309 
MÖVZU 9 
Beynəlxalq və transmilli şirkətlər, onların beynəlxalq iqtisadi münasibətlərdə rolu-323 
Beynəlxalq iqtisadi münasibətlərin dövlətlərarası tənzimlənməsinin formalaşması, 
təkamülü və müasir sistemi-----------------------------------------------------------------------381 
MÖVZU 10 
Beynəlxalq iqtisadi münasibətlərin təşkilati-hüquqi əsasları və tənzimlənməsi--------390 
MÖVZU 11 
Yeni beynəlxalq iqtisadi qayda və iqtisadi təhlükəsizlik problemləri--------------------437 
MÖVZU 12 
Birləşmiş Millətlər Təşkilatı və beynəlxalq iqtisadi münasibətlərdə onun rolu--------458 
 
 2 
1.1. Dünya iqtisadiyyatının tarixi nəzəriyyələri 
1.2. Tarixi dövrlərin iqtisadi münasibətlərinin əsas xüsusiyyətləri 
1.2.1. İbtidai-icma dövrünün iqtisadi münasibətləri 
1.2.2. Quldarlıq dövrünün iqtisadi münasibətləri 
1.2.3. Feodalizm dövrünün iqtisadi münasibətləri 
1.2.4. Kapitalizm dövrünün iqtisadi münasibətləri 
1.3. Dünya iqtisadiyyatının formalaşması və inkişaf mərhələləri 
 
 
 
 
MÖVZU 1 
Dünya iqtisadiyyatının və ölkələrarası iqtisadi münasibətlərin tarixi  
 
1.1. Dünya iqtisadiyyatının tarixi nəzəriyyələri 
  
Müasir beynəlxalq iqtisadi münasibətlərin mahiyyətinin izahına keçməzdən əvvəl 
dünya iqtisadiyyatının inkişafının tarixi mərhələlərinə qısaca da olsa nəzər salmaq 
məqsədəuyğun olardı. Qeyd edək ki, dünya iqtisadiyyatının tarixinin öyrənilməsi iqtisadi 
fikir prinsiplərini formalaşdırmağa, müasir sosial və iqtisadi problemlərin tarixi köklərini 
görməyə, tarixən toplanmış təsərrüfat təcrübəsinə əsaslanaraq cari iqtisadi vəziyyəti adekvat 
surətdə qiymətləndirməyə və düzgün qərarlar qəbul etməyə imkan verir. Dünya 
iqtisadiyyatının inkişafının tarixi mərhələlərə bölünməsində müxtəlif nəzəriyyələr 
mövcuddur. Hazırda onların üçünə daha çox istinad edilir: 
 bəşəriyyətin iqtisadi tarixi aşağıdan yuxarıya doğru yüksəlmə xətti ilə öyrənilir 
(yüksəliş nəzəriyyəsi); 
 tarixi dövran nəzəriyyələri; 
 sivilizasiyalar nəzəriyyələri. 
Birinci qrup nəzəriyyələrə ilk növbədə XVIII əsr rus maarifçisi S.E.Desniçkinin 
konsepsiyası aid edilir. Bu konsepsiya təsərrüfat həyatı formalarının daim mürəkkəbləşməsi 
ideyasından çıxış edərək aşağıdakı mərhələləri fərqləndirir: yığım, heyvandarlıq, əkinçilik 
və cəmiyyətin kommersiya vəziyyəti. 
Rus alimi L.İ.Meçnikov iqtisadi tarixin mərhələlərini su nəqliyyatının inkişaf 
dərəcələrinə görə müəyyən edir: çay dövrü (qədim dövr), Aralıq dənizi dövrü (orta əsrlər), 
okean dövrü (yeni və ən yeni dövr). 
Alman alimi K.Byuxer məhsulun (xidmətin) istehsalçıdan istehlakçıya qədər keçdiyi 
yolun uzunluğunu tədqiq edərək qapalı ev təsərrüfatı mərhələsini (hər kəs ehtiyac duyduğu 
 3 
məhsulu özü istehsal edir), şəhər təsərrüfatı mərhələsini (istehsalçı sifarişlə işləyir) və xalq 
təsərrüfatı mərhələsini (istehsalçı məlum olmayan bazar üçün işləyir) ayırır. 
B.Qilderband mübadilə, alış, satış anlayışlarından istifadə edərək üç ardıcıl 
mərhələni qeyd edir: natural təsərrüfat, pul təsərrüfatı və kredit təsərrüfatı. 
“İqtisadi artım mərhələləri” konsepsiyasının müəllifi amerikan alimi U.Rostou 
hesab edir ki, dünya iqtisadiyyatının bütün tarixini beş fazaya bölmək olar: 
1. Ənənəvi cəmiyyət. Bu dövr üçün əl əməyinin tətbiqi, kənd təsərrüfatının 
iqtisadiyyatın əsası kimi imkişafı, əməyin aşağı məhsuldarlığı, texniki-iqtisadi 
tərəqqinin zəif templəri xarakterikdir. 
2. İnkişaf üçün şəraitin yaradıldığı dövr. Cəmiyyəti inkişafa hazırlayan hərəkətverici 
qüvvələr kimi elmin, bazarın və azad rəqabətin inkişafı, həmçinin kapitalın yığımı və 
təsərrüfata kapital qoyuluşlarının artımı göstərilir. 
3. İnkişaf və ya sənaye çevrilişi mərhələsi. Bu mərhələdə sənayenin müxtəlif sahələri 
sürətlə inkişaf etmiş və əl əməyindən maşın əməyinə keçid baş vermişdir. 
4. Yetkinlik mərhələsi. Təsərrüfatın bütün sahələrində sürətli və daimi tərəqqi əldə 
olunmuşdur.  
5. Kütləvi istehlakın yüksək səviyyəsini təmin edən mərhələ. 
Maraqlıdır ki, daha sonra U.Rostou özünün sxeminə altıncı mərhələni də əlavə edib. 
Onun fikrincə, bu mərhələdə cəmiyyət həyat şəraitinin keyfiyyətcə yaxşılaşdırılması 
yollarını axtarmaqla məşğuldur. 
K.Marks  tərəfindən isə formasiya nəzəriyyəsi işlənilib. Burada əsas kimi o götürülür 
ki, bütün xalqlar prinsipcə eyni cür inkişaf edirlər, tez və ya gec olaraq ictimai-iqtisadi 
inkişafın aşağıdakı mərhələlərini keçirlər: ibtidai-icma, quldarlıq, feodalizm, kapitalizm və 
kommunizm icitmai-itqisadi formasiyaları. 
Hazırda həmçinin elmi-texniki inqilabın təsirini əsas götürən yanaşmalar da geniş 
yayılmışdır. Nümunə kimi aşağıdakı sxemləri göstərmək olar: sənayeyə qədərki cəmiyyət – 
sənaye cəmiyyəti – postsənaye cəmiyyəti (D.Bell, A.Turen və başqaları), həmçinin aqrar 
cəmiyyət – sənaye cəmiyyəti – texnotron cəmiyyəti (O.Toffler). 
Tarixi dövran nəzəriyyələrinin ilkin nümunəsinin hələ XVIII əsrin əvvəllərində 
meydana gəlməsinə baxmayaraq, onlar yalnız son 60-70 ildə populyarlıq qazanmışdır. Belə 
ki, italyan C.Viko tarixi dairələr konsepsiyasını irəli sürərək bildirir ki, bütün xalqların 
inkişafı dövrlər üzrə gedir. E.Meyer belə bir fikir irəli sürür ki, bəşəriyyətin tarixi özündə bir 
 4 
sıra qapalı dövrləri (məsələn, qədim dövr, orta əsrlər) əks etdirir. Bu dövrlərin hər birində 
həm feodal, həm də kapitalist iqtisadiyyatının elementlərini, eyni zamanda həm azad, həm 
muzdlu, həm də məcburi əməyi tapmaq olar.  
Sivilizasiyalar nəzəriyyələri üzrə yanaşmalar müəyyən sivilizasiyanın daxili 
xüsusiyyətlərinin təhlili üzərində qurulur. Güman edilir ki, sivilizasiya müəyyən iqtisadi 
sistemlə, etnik köklərlə, dinlə, yaradıcı-fəlsəfi düçüncənin stili ilə və dünyanın 
ümumiləşdirilmiş obrazı ilə xarakterizə olunur.  
Bəşəriyyətin inkişafının bircəhətli olmaması barədə fikirlər hələ antik filosoflar 
tərəfindən söylənilmişdir. XIX-XX əsrlərdə xeyli sayda yeni sivilizasiya nəzəriyyələri 
meydana gəlmişdir ki, onların da sırasında N.Y.Danilevskinin, P.A.Sorokinin, A.Toynbinin 
nəzəriyyələri daha məşhurdur. 
Rus alimi N.Y.Danilevski hesab edirdi ki, ümumdünya tarixinin əsas real vahidi kimi 
lokal mədəni-tarixi tip – sivilizasiya çıxış edir ki, onların da hər biri fasiləsiz olaraq xarici 
mühit və digər sivilizasiyalarla mübarizə aparır. Sivilizasiyalar dörd əsas – mədəni, dini, 
siyasi və iqtisadi əsaslar üzərində formalaşırlar. Onlar heç zaman bərabər surətdə inkişaf 
etmiş olmurlar. Reallıqda adətən bu əsaslardan biri daha yaxşı inkişaf etmiş olur ki, bu da öz 
növbəsində xalqların inkişafını ləngidir. 
P.A.Sorokin bütün sivilizasiyaları üç qrupa bölməyi təklif edir. Onun fikrincə, bu 
zaman sivilizasiya daxilində dünyanı dərk etməyin hansı metodundan istifadə edildiyi əsas 
götürülməlidir. Hissiyat tipli sivilizasiyalar üçün ətraf mühütin hisslər əsasında dərk 
edilməsi xarakterikdir. İdeasional sivilizasiyalarda rasional düşüncə tərzi üstünlük təşkil 
edir. İdealistik sivilizasiyalarda ətraf mühütin dərk edilməsinin intuitiv tipi hökmranlıq edir. 
P.A.Sorokin hesab edir ki, sivilizanın tarixi və iqtisadiyyatı bilavasitə onun tipindən asılıdır. 
İngilis alimi A.Toynbinin fikrincə, ümumdünya tarixi sadəcə olaraq spesifik, bir-biri 
ilə bağlı olmayan sivilizasiyaların məcmusudur. Bu sivilizasiyaların hər biri öz inkişafında 
eyni mərhələləri keçir, meydana gəlir, çiçəklənir, tənəzzülə uğrayır və məhv olur. Bir-biri 
ilə toqquşan sivilizasiyalar sözsüz ki, qarşılıqlı təsirə məruz qalırlar, lakin bu təsir o qədər 
güclü olmur ki, həmin sivilizasiyanın xarakterini prinsipial surətdə dəyişə bilsin. A.Toynbi 
13 sivilizasiya müəyyən edib ki, onlardan da beşi onun fikrincə böyük sivilizasiyalardır. 
Qədim dövrlərdən bizim günlərə qədər mövcud olan beş böyük sivilizasiyadan ən aktivi 
kimi A.Toynbi Qərb sivilizasiyasını göstərirdi. Onun fikrincə, bu sivilizasiya digərlərinə 
daha çox təsir göstərmişdir. Digər böyük sivilizasiyalar sırasına A.Toynbi Uzaq Şərq (Çin), 
 5 
indus (Hindistan), Yaxın Şərq (İslam), şərqi slavyan (pravoslav) sivilizasiyalarını aid edir. 
Bəşəriyyət tarixində sivilizasiyaların ümumi sayı 30-a yaxındır ki, onlardan da əksəriyyəti 
bəşəriyyətin inkişafına əhəmiyyətli təsir göstərmədən məhv olublar. A.Toynbi hesab edirdi 
ki, sivilizasiyanın həyat qabiliyyətliliyi ilk növbədə məhsuldar qüvvələrin tərəqqisi və əmək 
məhsuldarlığının artımı, həyat şəraitinin əldə olunması, həlli həmin cəmiyyətdən asılı 
olmayan vəziyyətlərdən qaçmaq qabiliyyəti və intellektual elitanın – yaradıcı azlığın 
mövcudluğu ilə müəyyən edilir. Sonuncu faktor xüsusi önəm kəsb edir: intellektual elita 
yoxdursa, sivilizasiya da yoxdur. 
Müasir sivilizasiya nəzəriyyələrində belə bir fikir də mövcuddur ki, bəşəriyyət öz 
tarixində aşağıdakı mərhələlərdən keçmişdir: lokal sivilizasiyalar mərhələsi (şumer, egey və 
başqaları), xüsusi sivilizasiyalar mərhələsi (Hindistan, Avropa), dünya ictimaiyyətinin 
formalaşdığı və tam vahid orqan kimi çıxış etməyə başladığı qlobal bəşəriyyət sivilizasiyası 
mərhələsi.  
Nəzərə almaq lazımdır ki, yuxarıda göstərilən variantların əksəriyyəti xronoloji 
cəhətdən yayğınlığı ilə seçilir. Dövrlərə ayırmaq meyarları isə istehsal münasibətləri 
sahəsindən daha çox mənəvi sahəyə əsaslanır. Tarixi-iqtisadi materialın müvafiq ardıcıllıqla 
təqdim olunması üçün dövrləşdirmənin istehsal münasibətlərinə əsasən aparılması 
məqsədəuyğun olardı. 
 
1.2. Tarixi dövrlərin iqtisadi münasibətlərinin əsas xüsusiyyətləri 
 
Tarixi dövrlərdə mövcud olan iqtisadi münasibətlərin xüsusiyyətlərinin təhlili son 
nəticədə dünya iqtisadiyyatının formalaşması səbəblərini və inkişaf mərhələlərini müəyyən 
etməyə imkan verir. 
 
1.2.1. İbtidai-icma dövrünün iqtisadi münasibətləri 
 
Iqtisadi münasibətlərin meydana gəlməsi və inkişafı öz başlanğıcını ibtidai-icma 
quruluşundan götürür. Məhz bu formasiya zamanı mübadilə dəyərinin əmələ gəlmə 
mənbələri formalaşmış və ilk iri ictimai əmək bölgüləri baş vermişdir. Birinci iri ictimai 
əmək bölgüsü kimi heyvandarlıqla məşğul olan tayfaların əkinçiliklə məşğul olan 
 6 
tayfalardan ayrılmasını, ikinci iri ictimai əmək bölgüsü kimi isə sənətkarlığın əkinçilikdən 
ayrılmasını göstərmək olar. 
İbtidai-icma quruluşu dövründə insanın fiziki tipinin və sosial görünüşünün 
formalaşması prosesi baş vermişdir. Bu dövrdə əlin və beynin inkişafı baş vermiş, şüur 
yaranmış və tərəqqi etmiş, nitq meydana gəlmişdir. Nitqin meydana gəlməsi məişət həyatına 
güclü təsir göstərmiş, əməyin daha səmərəli təşkilinə şərait yaratmışdı. Bu, cəmiyyətin 
inkişaf templərini əhəmiyyətli dərəcədə sürətləndirmişdi. İnkişafa təsir göstərən mühüm bir 
amil kimi, həmçinin, odun süni yolla əldə edilməsi üsulunun mənimsənilməsini göstərmək 
olar. 
İbtidai-icma iqtisadi formasiyası cəmiyyətin birinci tipi, daha dəqiqi birinci ictimai-
iqtisadi formasiyadır. Onun əsasını istehsalın ibtidai-icma üsulları təşkil etmişdir. İbtidai-
icma formasiyasının əsas əlamətləri kimi primitiv əmək alətlərini, istehsal alətləri üzərində 
ümumi mülkiyyəti, kollektiv əməyi göstərmək olar. Dövrün əsas iqtisadi qanununu həyat 
nemətlərinin kollektiv əmək əsasında yaradılması və bu nemətlərin bərabər bölgüsü ilə 
xarakterizə etmək olar.  
İbtidai-icma iqtisadi formasiyasının fərqləndirici inkişaf xüsusiyyəti ondan ibarətdir 
ki, bu dövrdə maddi nemətlərin istehsalının inkişafı ilə yanaşı, ailənin də inkişafı mühüm rol 
oynamışdır. Belə ki, ailənin xüsusi formalarının meydana gəlməsi insanın sürətlə təkrar 
istehsalına rəvac vermişdir ki, bu da əl əməyinin üstünlük təşkil etdiyi bir dövrdə mühüm 
əhəmiyyət kəsb edirdi. 
İbtidai-icma formasiyasının inkişaf mərhələləri kimi, iki mərhələ göstərilir: ilkin 
mərhələ və son mərhələ. 
İlkin mərhələnin əsas xüsusiyyətləri kimi əmək alətlərinin daşdan, sümükdən, 
buynuzdan və ağacdan hazırlanmasını göstərmək olar. Bu mərhələdə maddi nemətlərin əldə 
edilməsi üçün mənimsəmə üsullarından (yığım, ovçuluq, balıq ovu) istifadə edilirdi. İlkin 
mərhələdə mübadilənin epizodik aktları – mübadilə dəyərinin sadə formaları meydana 
gəlmiş və təbii əmək bölgüsü baş vermişdi. Bu mərhələ üçün həmçinin kollektiv əmək, 
matriarxat və qan qohumluğu əsasında formalaşmış ibtidai icmanın mövcudluğu 
xarakterikdir. 
Son mərhələni xarakterizə edən xüsusiyyətlər kimi yüksək dərəcədə emal olunmuş 
daş və daha sonra metal alətlər göstərilir. Qeyd olunan mərhələ üçün maddi nemətlərin əldə 
edilməsinin istehsal üsulları xarakterik olmuşdur. Əkinçilik, heyvandarlıq və sənətkarlıq 
 7 
meydana gəlmiş və inkişaf etmişdir. Birinci və daha sonra ikinci iri ictimai əmək bölgüsü 
baş vermişdir. Bazar münasibətləri meydana gəlmiş və inkişaf etməyə başlamışdır. 
Mübadilə dəyərinin formalarının inkişafı baş vermişdir. Patriarxat üstünlük təşkil etmiş və 
qan qohumluğu əsasında formalaşmış icma qonşu və kənd icmaları ilə əvəzlənmişdir. 
Xüsusi mülkiyyət, müxtəlif sosial təbəqələr əmələ gəlmiş və inkişaf etməyə başlamışdır ki, 
bu da hərbi demokratiyanın və dövlətlərin meydana gəlməsi ilə nəticələnmişdir. 
İbtidai icma iqtisadi formasiyasında sadə əmtəə istehaslının inkişaf mərhələləri kimi 
təbii əmək bölgüsünü (epizodik mübadilə sazişləri – mübadilə dəyərinin adi və ya təsadüfi 
forması), birinci iri ictimai əmək bölgüsünü (köçəriliklə və əkinçiliklə məşğul olan 
tayfaların ayrılması, məhsul qalıqları ilə müntəzəm mübadilə - mübadilə dəyərinin 
genişlənmiş forması) və ikinci iri ictimai əmək bölgüsünü (sənətkarlığın əkinçilikdən 
ayrılması, məhsulların əmtəə kimi istehsal edilməsi, pulun meydana gəlməsi, mübadilə 
dəyərinin ümumi, daha sonra isə pul formalarının yaranması) göstərmək olar. 
İbtidai-icma iqtisadi formasiyasının dağılmağa başlamasına qədər insanların 
təbəqələr üzrə bölgüsü və dövlətlər mövcud deyildi. İctimai həyatın qanun-qaydası adət-
ənənə, vərdiş, nəslin ağsaqqalının və ya tayfa başçısının mənəvi nüfuzu ilə qorunurdu. 
İstehsalın inkişafı, birinci və ikinci iri ictimai əmək bölgüləri birgə, kollektiv əməkdən fərdi 
və ailə əməyinə keçid üçün şərait yaratdı. Torpaq və heyvan sürüləri əmək alətləri ilə birgə 
xüsusi mülkiyyətə çevrilməyə başladı və beləliklə də, əmlak qeyri-bərabərliyi meydana 
gəldi. Varlılar və kasıblar, asılı iqtisadi ailələr, daha sonra isə aristokratiya yarandı. Torpaq, 
heyvan sürüləri, digər maddi nemətlər uğrunda daimi tayfalararası münaqişələr şəraitində 
daimi hərbi təbəqə əmələ gəlməyə başlayır. Döyüşçülərə başçılıq edən hərbi rəhbərlər 
(hersoqlar, knyazlar, voyevodlar) yaranır ki, bu da hərbi demokratiyanın formalaşmasına 
təkan verir. Hərbi rəhbərlər ilkin olaraq seçilir və onların hakimiyyəti yalnız yürüş və 
müharibə dövrü ilə məhdudlaşır. Lakin əmlak qeyri-bərabərliyi artdıqca onların əldə edilən 
qənimətlərin bölgüsündə malik olduqları üstünlüklər nəsil üzrə ötürülməyə başlanılır. 
Dövlətin əsas əlamətləri – kiçik tayfa dövlətləri yaranmağa başlayır. 
 
1.2.2. Quldarlıq dövrünün iqtisadi münasibətləri 
 
 Mübadilə dəyərinin formalarının inkişafı sonradan quldarlıq və feodal 
formasiyalarının yaranmasına gətirib çıxardı ki, bu da özünü sadə əmtəə istehsalının 
 8 
təşkilinim inkişafında və üçüncü iri ictimai əmək bölgüsündə - ticarətin sənətkarlıqdan 
ayrılmasında göstərdi. 
Yuxarıda qeyd edildiyi kimi, artıq ibtidai-icma quruluşunun sonlarına yaxın 
cəmiyyətdə təbəqələşmə prosesi başlanmışdı. Təbəqələşmə prosesi nəticəsində quldar və 
feodal cəmiyyətləri yarandı ki, bir sıra xalqılar ibtidai-icma quruluşundan quldarlıq 
quruluşuna, digər xalqlar isə quldarlıq quruluşunu buraxaraq ibtida- icma iqtisadi 
formasiyasından birbaşa feodalizm quruluşuna keçdilər (Sxem 1.1). 
 
Sxem 1.1 
Ayrı-ayrı ölkələrin və xalqların quldar və feodal cəmiyyətlərinə  
keçidinin spesifik xüsusiyyətləri 
 
 
 
  
 
 
 
 
 
 
 
 
 
 
 
Təbəqələşmə prosesini sürətləndirən amil kimi ilk növbədə əmək prosesinin 
fərdiləşməsini qeyd etmək lazımdır. Əmək alətlərinin hazırlanmasında və istehsal 
prosesində metallardan istifadənin genişlənməsi əmək prosesinin fərdiləşməsinə gətirib 
çıxarmışdı ki, bu da son nəticədə əmək məhsuldarlığını əhəmiyyətli dərəcədə yüksəltmişdi. 
Əmək alətləri, heyvan sürüləri, torpaq və əmək məhsulları  üzərində xüsusi mülkiyyət 
meydana gəlməyə və inkişaf etməyə başlamışdı. Əmək məhsuldarlığının artması istehsal 
olunan məhsulun əhəmiyyətli hissəsinin artıq qalması ilə nəticələnmişdi ki, bu da mübadilə 
dəyərinin keyfiyyətcə yeni formasının yaranmasına səbəb olmuşdu. 
 Növbəti amil kimi kənd icması daxilində əmlak qeyri-bərabərliyinin meydana 
gəlməsini və artmasını göstərmək olar. Eyni zamanda, mütəmadi olaraq aparılan 
İbtidai-icma quruluşundan 
quldarlıq quruluşuna, ondan 
da feodal cəmiyyətinə 
İbtidai-icma quruluşundan 
birbaşa feodal cəmiyyətinə 
Qədim Misir 
 
Kiçik və Ön Asiya ölkələri 
 
Qədim Hindistan 
 
Qədim Çin 
 
Qədim Yunanıstan 
 
Qədim İtaliya 
Şərqi slavyanlar 
 
Alman tayfaları 
 
Asiyanın köçəri tayfaları 
 
Ərəblər 
 9 
müharibələr və döyüşlər nəticəsində hərbi əsirlər – qullar və borclular peyda olmağa 
başlamışdı. 
 Digər bir amil kimi isə tayfa rəhbərliyi ilə adi tayfa üzvləri arasında ziddiyyətlərin 
getdikcə güclənməsini, hərbi demokratiyanın meydana gəlməsini qeyd etmək olar. Nəticədə 
hakimiyyətin və idarəetmənin tayfa təşkili dövlət-ərazi təşkili ilə əvəz olundu. 
Quldarlıq dövründə istehsalın təşkilinin iki sosial-iqtisadi üsulu fərqləndirilir: asiya 
üsulu və antik üsul. İstehsalın təşkilinin qeyd olunan sosial-iqtisadi üsullarının əsas 
xüsusiyyətlərinin müqayisəsini Sxem 1.2-nin köməyi ilə aparmaq olar. 
 
Sxem 1.2 
İstehsalın təşkilinin antik və asiya sosial-iqtisadi üsullarının  
əsas xüsusiyyətlərinin müqayisəsi 
 
 İstehsalın antik üsulu İstehsalın Asiya üsulu 
 
1. Coğrafi areal Qədim Yunanıstan, Qədim 
Roma (respublika, imperiya) 
Şumer, Assiriya, Vavilon, 
Qədim Misir, Qədim 
Hindistan, Qədim Çin 
 
2. İqtisadiyyatın əsası Əkinçilik, heyvandarlıq, 
sənətkar-lıq. Qul sahiblərinin 
qul və onun əməyinin məhsulu 
üzərində mül-kiyyət hüququ. 
 
Suvarma əkinçiliyi. Torpaq 
üzə-rində dövlət mülkiyyəti, 
irriqasiya sistemlərinin dövlət 
idarəetməsi. 
3. İqtisadiyyatın 
xarakteri 
Natural təsərrüfat. Sadə əmtəə 
is-tehsalının və bazar 
münasibətləri-nin (xüsusilə 
xarici) əhəmiyyətli inkişafı. 
 
Natural təsərrüfat. Sadə əmtəə 
is-tehsalının və bazar 
münasibətləri-nin zəif inkişafı. 
4. Əsas istehsal qüvvəsi Qul. Kəndli icması saxlanılır. 
Sənətkarlıq əsasən şəhərlərdə 
cəmləşib. 
Kəndlilər və sənətkarlar. 
Torpaq-dan kollektiv istifadə. 
Sənətkarlıq icma daxilində 
cəmləşib. Kəndli ərazi icması. 
 
5. Quldarlığın xarakteri Antik quldarlıq. Əhalinin 
ümumi sayında qulların xüsusi 
çəkisi yüksəkdir. Iqtisadiyyatın 
bütün sahələrində və 
idarəetmədə qul əməyindən 
istifadə edilir. 
 
Patriarx quldarlığı. Qulların 
sayı və xüsusi çəkisi yüksək 
deyil. Qul əməyi irriqasiya 
sistemlərində, saraylarda və 
məbədlərdə (saray və məbəd 
nökərləri) istifadə edilir. 
 
 
 10 
 Quldarlıq ictimai-iqtisadi formasiyası tarixdə ilk təbəqə ictimai-iqtisadi quruluşudur. 
Onun iqtisadi əsasını istehsalın antik üsulu təşkil edir. Qul sahibinin qul, istehsal alətləri və 
qulun əməyinin məhsulu üzərində mülkiyyəti heç nə ilə məhdudlaşmır. Əsas iqtisadi qanun 
kimi qulun əməyi əsasında məhsul istehsalı və onun mənimsənilməsinin və 
bölüşdürülməsinin qeyri-iqtisadi formaları çıxış edir. 
 Quldarlıq quruluşunun əsas əlamətləri kimi iqtisadiyyatın natural xarakter 
daşımasını, qul əməyi ilə müəyyən olunan istehsalın primitiv texnikasının mövcudluğunu 
göstərmək olar. Qul, istehsal alətləri və qulun əməyinin nəticəsi üzərində quldar mülkiyyəti 
mövcuddur və bazar əsasən istehlak xarakteri daşıyır. Sadə əmtəə istehsalının inkişafı 
nəticəsində üçüncü iri ictimai əmək bölgüsü – ticarət və sələm kaitalının sənətkarlıqdan 
ayrılması baş verir. Quldarlıq formasiyasının əlamətləri kimi, həmçinin Yunanıstanda 
mövcud olmuş polisləri
1
 və Romada mövcud olmuş munisipiyaları
2
 göstərmək olar. 
 Yunanıstanın və Romanın quldarlıq cəmiyyətlərinin ümumi cəhətləri kimi onların hər 
ikisində istehsalın təşkilinin antik sosial-iqtisadi üsulundan istifadə edilməsini göstərmək 
olar. Digər ümumi cəhətlər kimi isə quldarlıq ictimai-iqtisadi formasiyası və yunan-roma 
quldarlıq sivilizasiyası müəyyən edilmişdir. 
 Bununla yanaşı, onların bir-birindən fərqli, xüsusi cəhətləri də mövcuddur. Fərqli 
cəhət özünü ilk növbədə qul əməyinin istifadəsində göstərir. Qədim Yunanıstanda qul 
əməyindən əsasən emalatxanalarda və dağ sənayesində istifadə edilirdi. Qullar həmçinin 
icarəyə verilir və töycüyə
3
 keçirilirdi. Qədim Romada isə qul əməyindən istifadəni dəqiq 
şəkildə iki yerə - şəhər və kənd formalarına bölmək olar. Şəhərdə qulların böyük bir hissəsi 
cəmlənmişdi və onlardan əsasən ev nökərləri və xidmətçiləri kimi istifadə edirdilər. Şəhər 
qullarının kiçik bir hissəsindən sənətkarlıqda və tikinti işlərində istifadə edilirdi. Kənd 
yerlərində isə qullar əsasən kənd təsərrüfatında istifadə olunurdular. 
 Növbəti fərqli cəhət isə özünü sənətkarlığın inkişafında göstərirdi. Qədim 
Yunanıstanda sənətkarlıq əhəmiyyətli dərəcədə inkişaf etmişdi – kiçik, orta və iri 
emalatxanalar mövcud idi. Demək olar ki, bütünlüklə qul əməyinə əsaslanan bu 
emalatxanaların fəaliyyəti xarici bazara istiqamətlənmişdi. Qədim Romada isə sənətkarlıq 
zəif inkişaf etmişdi və emalatxanalar az idi. Emalatxanaların fəaliyyəti daxili bazara 
istiqamətlənmişdi.  
                                                 
1
 Polis – Qədin Yunanıstanda şəhər-dövlət 
2
 Munisipiya – Qədim Romada tam hüquqlu şəhər və ya kənd icması 
3
 Töycü – pul və ya məhsul şəklində alınan vergi 
 11 
 Fərqli cəhət özünü həmçinin ticarət kapitalının inkişafında da əks etdirirdi. Ticarət 
kapitalının, xüsusilə xarici ticarətin əhəmiyyətli dərəcədə inkişaf etdiyi Qədim 
Yunanıstandan fərqli olaraq, Qədim Romada ticarət kapitalı zəif inkişaf etmişdi. 
 Digər fərqli bir cəhət kimi isə sələmçiliyin inkişafını qeyd etmək olar. Qədim 
Yunanıstanda sələmçilik ticarət kapitalının inkişafı ilə müqayisədə nisbətən zəif inkişaf 
etmişdi. Qədim Romada isə sələmçilik əhəmiyyətli dərəcədə inkişaf etmişdi və onun xüsusi 
formaları yaranmışdı. 
 Bizim eranın IV əsrindən etibarən quldarlıq quruluşunun tənəzzülü və feodallaşma 
prosesinin sürətlənməsi başlayır. Bu dövrdə Roma imperiyasının süqutu xüsusi rol oynayır. 
Bizim eranın 395-ci ilində Roma imperiyasının iki yerə - Qərb və Şərq imperiyalarına 
parçalanması, 410 və 455-ci illərdə Romanın qotlar və varvarlar tərəfindən darmadağın 
edilməsi və nəhayət, 476-cı ildə Qərb imperiyasının sonuncu imperatoru Romul Avqustulun 
devrilməsi ilə Roma imperiyasının süqutu quldarlıq quruluşunun böhrana uğraması 
əlamələtləri ilə müşaiyət olunurdu. Ümumi böhran əlamətləri kimi yoxsulluğun bütün 
təbəqələr üzrə artmasını, ticarətin, sənətkarlığın və incəsənətin tənəzzülünü, əhalinin 
azalmasını, şəhərlərin boşalmasını, əkinçiliyin daha aşağı texniki səviyyəyə düşməsini 
göstərmək olar. Bütün bunlar isə feodalizm formasiyasının bərqərar olmasını şərtləndirirdi. 
 
1.2.3. Feodalizm dövrünün iqtisadi münasibətləri 
 
Birmənalı şəkildə qeyd etmək olar ki, feodal münasibətlərinin əsası hələ ibtidai-icma 
quruluşunda qoyulmuşdu. İbtidai-icma quruluşunda feodallaşma elementləri kimi 
təbəqələşməni, nəsil aristokratiyasının, hərbi demokratiyanın meydana gəlməsini, iri torpaq 
sahiblərinin nüfuzunun artmasını qeyd etmək olar. 
Bizim eranın IV əsrində isə feodallaşma prosesi yeni vüsət aldı. Belə ki, kolonatlar
4
 
geniş yayılmağa və kolonların
5
 təhkimçiliyi genişlənməyə başladı. Bu zaman kolonlar 
təsərrüfat sahibi və torpaq qoruyucusu kimi çıxış etsələr də onlara kolonatdan çıxıb getmək 
qadağan olunmuşdu. Digər tərəfdən, qulların müəyyən bir hissəsi tədricən dolayı kolon 
vəziyyətinə keçirilməyə başlandılar və onlara müəyyən qədər torpaq və əmlak verildi. 
Patronat (fiksə olunmuş renta (―kanon‖) ödəmək şərti ilə əbədi irsi icarədar) geniş surətdə 
yayılmağa başladı. 
                                                 
4
 Kolonat – Roma imperiyası dövrünə məxsus təhkimçilik hüququ 
5
 Kolon – Roma imperiyası dövründə mülkədardan torpaq icarə edən kəndli 
 12 
Qəbul edilmişdir ki, feodalizmin klassik variantı Qərbi Avropa feodalizmidir. Qərbi 
Avropa feodalizmi iki prosesin (antik cəmiyyətin süqutu və Roma imperiyasını əhatə edən 
tayfaların (germanlar, keltlər, slavyanlar və başqaları) ibtidai-icma quruluşlarının dağılması) 
qarşılıqlı təsiri nəticəsində formalaşmışdır.  
Feodalizm istehsalın feodal üsuluna əsaslanan cəmiyyət tipidir. Feodal istehsal 
üsulunun əsasını istehsalın mühafizəkar xarakteri, həmçinin feodalın torpaq və digər 
qiymətli resurslar üzərində sahibliyi və işçi – kəndli üzərində tam olmayan mülkiyyəti təşkil 
edir. Feodal ictimai iqtisadi formasiyasının əsas iqtisadi qanunu kimi asılı olan kəndlilər 
tərəfindən feodal renta formasında əlavə məhsulun istehsalı çıxış edir. Bu zaman renta 
qeyri-iqtisadi yolla mənimsənilir. 
Feodalizmin əsas əlamətləri kimi natural təsərrüfatın üstünlüyünü, iri feodal torpaq 
sahibliyinin kiçik kəndli torpaq istifadəsi ilə uzlaşdırılmasını, kəndlinin feodaldan şəxsi 
asılılığını, əməyə və məhsulun bölüşdürülməsinə məcbur etmənin qeyri-iqtisadi metodları, 
texnikanın həddən artıq aşağı keyfiyyətə malik olmasını qeyd etmək olar. 
Feodal cəmiyyətin sosial-siyasi quruluşunun spesifik xüsusiyyətləri kimi cəmiyyətin 
təbəqələşmiş xarakterini, hökmran feodal təbəqəsinin ierarxik strukturunu, korporativ 
təşkilatların geniş inkişafını, dini dünyagörüşün hökmranlığını, kilsənin xüsusi rolunu 
fərqləndirmək olar. 
Feodal cəmiyyəti dövründə bazarın formalaşması keyfiyyətcə yeni xarakter kəsb 
etməyə başladı. İctimai əmək bölgüsünün inkişafı və dərinləşməsi uzunmüddətli tarixi 
proses kimi əmtəə istehsalçılarının istehsal vasitələrinin mülkiyyətçisi kimi formalaşmasına 
əhəmiyyətli təsir göstərmiş və bununla da bazarın keyfiyyətcə yeni şəkildə formalaşmasına 
gətirib çıxarmışdı.  
Yuxarıda qeyd edildiyi kimi, üçüncü iri ictimai əmək bölgüsü tacirlik və sələmçilik 
fəaliyyətinin sənətkarlıqdan ayrılmasına gətirib çıxardı. Şəhərlər sənətkarlıq mərkəzləri kimi 
inkişaf etməyə başladılar. Sənətkarlığın və əkinçiliyin differensasiyası baş verdi, yeni 
sahələr yarandı ki, bu da sənətkarların və əkinçiliklə məşğul olanların təbəqələşməsi ilə 
nəticələndi. 
Feodalizm dövründə əmtəə istehsalının və mübadiləsinin formalarının inkişafından 
danışarkən ilk növbədə qeyd etmək lazımdır ki, istehsal hələ də əsasən natural təsərrüfat 
formasında həyata keçirilirdi. Bu dövrdə əmtəə istehsalı mərhələ-mərhələ inkişaf etməyə 
 13 
başladı (sənətkarlar, azad kəndlilər, feodal rentasının dəyişməsi) və son nəticədə kapitalist 
istehsalının ilkin formaları (sadə kooperasiya, daha sonra isə manufaktura) meydana gəldi. 
Pul sadə əmtəə istehsalına, həmçinin tacir və sələm kapitalının dövriyyəsinə bütün 
funksiyalarını yerinə yetirməklə xidmət etməyə başladı. Kreditlər, əsasən də sələm kreditləri 
meydana gəldi, banklar peyda oldu. Banklar ilkin olaraq pul saxlancı funksiyasını yerinə 
yetirirdi. Dövlətlərin inkişafı və onların tələbatlarının artması ilə əlaqədar dövlət büdcəsi 
meydana gəldi. 
 Kapitalizm mərhələsinə qədər bazarın əsas institutlarının (pul, qiymət, kredit, 
maliyyə) inkişaf xüsusiyyətlərinə gəldikdə isə aşağıdakıları qeyd etmək olar.  
 Pul bütün əmtəələrin dəyər forması kimi çıxış edən xüsusi əmtəə, ümumi 
ekvivalentdir. Dəyərin pul formasının yaranması birinci iri ictimai əmək bölgüsü ilə 
əlaqədardır. Heyvandarlığın əkinçilikdən, köçəri tayfaların oturaq əkinçi tayfalarından 
ayrılması nəticəsində tayfalararası sporadik, qeyri-sabit mübadilə pul mübadiləsi forması ilə 
əvəz olunur. Ikinci iri ictimai əmək bölgüsü – sənətkarlığın ayrılması isə pulu mübadilə 
forması kimi yeganə formaya çevirir. Pul sadə əmtəə istehsalına, üçüncü iri ictimai əmək 
bölgüsündən – ticari və pul vasitəçiliyi əməyinin sənətkarlıqdan ayrılmasından sonra isə 
ticarət və sələm kapitalının hərəkətinə xidmət edir. 
Sadə əmtəə istehsalı şəraitində qiymət əmtəənin dəyərinin pul forması kimi çıxış 
edir. Kapitalizm formasiyasına qədər qiymət sadə əmtəə istehsalına xidmət edir, lokal 
bazarda bilavasitə əmtəənin dəyəri əsasında formalaşır.  
 Qeyri-kapitalist formasiyalarda kredit əsasən sələm kapitalının reallaşdırılması 
forması kimi çıxış edirdi. Sələm kreditinin subyektləri kreditorlara və borclulara bölünürdü. 
Kreditorlar kimi tacirlər, monastırlar, kilsələr, borclular kimi isə dövlət, quldarlar və 
feodallar, sadə əmtəə istehsalçıları çıxış edirdilər. Kreditorlar üçün sələm krediti kapital, 
yəni özü-özünə qayıdan dəyər rolunu, borclular üçün isə istehlak fondu rolunu oynayır. 
Sələm faizi pul ssudasının qeyri-istehsal vasitəsi ilə müəyyən edilir və çox zaman nəinki 
əlavə məhsulu, həm də zəruri məhsulun bir hissəsini əhatə edirdi.  
 Kapitalist formasiyasına qədər iqtisadiyyatın natural xarakter kəsb etməsi maliyyənin 
rolu və yerini də əhəmiyyətli dərəcədə məhdudlaşdırırdı. Saray və dövlətlərin ehtiyaclarının 
əsas hissəsi natural ödəmələr – məhsulların natura ilə çatdırılması, əməklə ödənilirdi. 
Maliyyə əsasən ordunu və sarayın ehtiyaclarının müəyyən hissəsini (zinət əşyaları və s.) 
təmin edirdi. Yalnız kapitalist quruluşunun yaranması və inkişaf etməsi ilə dövlətin 
 14 
ehtiyaclarının ödənilməsində maliyyənin rolu kəskin surətdə artır, dövlət xəzinəsinin 
monarx xəzinəsindən ayrılması baş verir, dövlət büdcəsi meydana gəlir. Bu zaman xaç 
yürüşləri və böyük coğrafi kəşflər mühüm rol oynayır. 
 1096-1270-ci illər arasında baş vermiş xaç yürüşləri Avropada bazar 
münasibətlərinin inkişafına əhəmiyyətli təsir göstərmişdir. Belə ki, Qərbi Avropa 
ölkələrinin tacirləri Aralıq dənizi boyunca Şərqə yönələn ticarət yollarını ələ keçirdilər, yeni 
mədəni bitki növləri (düyü, qarpız, limon, ipək) ilə tanışlıq baş verdi, Suriyadan iqtibas 
edilmiş külək dəyirmanlarından istifadə edilməyə başlandı, parça istehsalında, metalların 
emal edilməsində daha yüksək texnologiyalar mənimsənildi. Şərqdə daha yüksək 
mədəniyyətlə qarşılaşmış feodalların ehtiyacları yüksəlməyə və genişlənməyə başladı ki, bu 
da son nəticədə bazar münasibətlərinin inkişafına ciddi təkan verdi. 
 Böyük coğrafi kəşflərə təkan verən amil kimi ilk növbədə türklər tərəfindən 
Konstantinopolun (indiki İstanbulun), Kiçik və Ön Asiyanın, həmçinin Avropanın bir 
hissəsinin ələ keçirilməsi nəticəsində Avropa – Şərq (İran, Hindistan, Çin) ticarət yollarının 
qırılmasını göstərmək olar. Digər tərəfdən, mübadilə vasitəsi kimi qiymətli metallara olan 
kəskin ehtiyac da (bu ehtiyacı sənaye və ticarətin inkişaf etməsi, sarayın, ordunun və 
məmurların saxlanması üçün xərclərin artması, feodalların varlanmağa səy göstərməsi 
şərtləndirirdi) öz rolunu oynamışdı. 
 Böyük coğrafi kəşflərə şərait yaradan amillər kimi elm və texnikanın inkişafında olan 
müvəffəqiyyətləri (Yerin dairəvi olması barədə fikirlərin təsdiqi, kartoqrafiyanın inkişafı, 
dənizçilik alətlərinin təkmilləşdirilməsi, okean səfərləri üçün gəmilərin tikintisi) və feodal 
iqtisadiyyatında kapitalist quruluşunun ilkin elementlərinin formalaşmasını göstərmək olar. 
 Kəşflərin özünə gəldikdə isə, Amerikanın kəşfi, Hindistana dəniz yolunun açılması, 
Şimali Amerikanın kəşfi, ilk dünya dəniz səyahəti bütövlükdə iqtisadi münasibətlərin 
inkişafında keyfiyyətcə yeni mərhələnin başlanğıcını qoymuşdur. 
Əksər müəlliflərin fikrincə, kapitalizmin meydana gəlməsində əsas rolu feodalizm 
dövründə şəhər həyatının inkişafı oynamışdır. V-X əsrlərdə bütün iqtisadi həyatın feodal 
kəndlərdə cəmləşməsinə (sənətkarlıq kənd təsərrüfatı əməyi ilə uzlaşdırılırdı) və şəhərlərin 
inzibati və dini mərkəz rolunu oynamaqlarına baxmayaraq, XI-XV əsrlərdə köhnə şəhərlər 
(Roma imperiyası dövründə mövcud olmuş) canlanmağa başlayır, sürətlə yeni şəhərlər 
əmələ gəlirdi. Xaç yürüşləri şəhərlərin inkişafına əhəmiyyətli təsir göstərir və şəhərlər artıq 
siyasi və dini mərkəz funksiyası ilə yanaşı, iqtisadi və mədəni mərkəz rolunu da oynayırlar. 
 15 
Şəhər ictimaiyyətinin feodallardan azad və müstəqil olmaq üçün apardıqları mübarizə 
şəhərlərin inkişafında yeni mərhələnin başlanğıcını qoyur, şəhər-respublikalar (Şimali 
İtaliyada – Milan, Genuya, Venesiya, Florensiya; Almaniyada – Hamburq, Nürnberq, 
Auqsburq, Strasburq; Fransada – Paris, Orlean, bir sıra müstəqil və ya burjua şəhərləri; 
İngiltərədə - London) meydana gəlir. 
Orta əsr şəhərlərinin iqitsadi həyatının tərkibinə və strukturuna gəldikdə isə, bu 
şəhərlərin əsas təbəqələri kimi 1) burjualar və ya bürgerlər (tacirlər, sələmçilər) və 2) 
sənətkarlar çıxış edirdilər. Şəhərin idarə edilməsi ilə burjualar məşğul olurdular. 
Sənətkarlıq sənətkarların peşəsinə və ixtisaslarına görə birləşdikləri sexlər əsasında 
təşkil olunurdu. Sənətkarlar üç təbəqəyə bölünürdülər: ustalar (tam hüquqlu üzvlər), usta 
köməkçiləri, şagirdlər. Sex idarəetməsi starşina və ya şura tərəfindən həyata keçirilirdi. Sex 
daxilində əmək bölgüsü olmasa da, istehsalın həcmi, əmtəələrin keyfiyyəti, işçilərin sayı və 
iş müddətinin uzunluğu ciddi surətdə reqlamentləşdirilmişdi. Sənətkarlar əsasən aşağıdakı 
sahələrlə məşğul olurdular: toxuculuq və metal emalı. 
Ticarətin təşkili əmtəələrin satış qaydalarının müəyyən edildiyi şəhər bazarları 
əsasında reallaşdırılırdı. Bu qaydalara əməl edilməsi üçün xüsusi nəzarət həyata keçirilirdi. 
Ticarətin təşkilinin digər bir forması isə yarmarkalar idi. Onların sırasında xüsusilə Şimali 
Fransada – Şampan və Bryuqqsda təşkil edilənlər məşhur idilər. Tacirlər ticarətin inkişafı və 
müdafiə edilməsi üçün gildiyalar və şəhər ittifaqları yaradırdılar. 
Kreditin verilməsi ilkin növbədə sələmçilik əsasında təşkil edilirdi. Daha sonra 
bankların və kommersiya kreditinin (veksel dövriyyəsi) yaranması ilə kredit 
münasibətlərinin inkişafı geniş vüsət aldı. Bu özünü xüsusilə Şimali İtaliya şəhərlərində - 
Genuyada, Venesiyada, Florensiyada göstərirdi. 
Beləliklə, kapitalist istehsalının ilkin işartılarına artıq XIV-XV yüzilliklərdə Aralıq 
dənizi boyunca yerləşən ayrı-ayrı şəhərlərdə rast gəlmək olar. 
 
1.2.4. Kapitalizm dövrünün iqtisadi münasibətləri 
 
 Kapitalist ictimai-iqtisadi formasiyası kapitalist istehsal üsuluna əsaslanan 
təbəqələşmiş cəmiyyət tipidir. Kapitalist istehsal üsulunun xarakterik xüsusiyyətləri kimi 
istehsal vasitələri üzərində kapitalist xüsusi mülkiyyətini, əmtəə istehsalının və 
mübadiləsinin yüksək səviyyəsini, iş qüvvəsinin əmtəəyə çevrilməsini, natural təsərrüfatın 
 16 
dağılmasını, istehsalın maşın texnologiya üsulunun yaranmasını, istehsal prosesinin ictimai 
xarakter kəsb etməsini, ümumdünya təsərrüfatının formalaşmasını göstərmək olar. 
 Kapitalizmin əsas iqtisadi qanunu kimi istehsal vasitələri üzərində mülkiyyətdən 
məhrum edilmiş və özünün iş qüvvəsini satan muzdlu işçilər tərəfindən izafi dəyərin 
istehsalı çıxış edir. Bu izafi dəyər kapitalistlər tərəfindən iqtisadi yollarla mənimsənilir. 
 Kapitalist əmtəə istehsalının sadə əmtəə istehsalı ilə oxşar və fərqli cəhətləri vardır. 
Oxşar cəhətlərdən biri kimi onların hər ikisinin ictimai əmək bölgüsünə əsaslanmasını 
göstərmək olar. Digər tərəfdən, hər iki istehsal formasında əmtəə istehsalçısı istehsal 
vasitələri üzərində xüsusi mülkiyyətçi kimi çıxış edir. Başqa bir oxşar cəhət isə bazarın 
əmtəə satışı üzrə münasibətlər sistemi olmasıdır. Rəqabətin istehsalın təşkilinin bir forması 
olması isə növbəti oxşar cəhət kimi göstərilə bilər. Nəhayət, sonuncu oxşar xüsusiyyət kimi 
dəyər qanunu qeyd edilməlidir. 
 Kapitalist əmtəə istehsalının fərqli cəhətləri sırasında ilk növbədə onun ümumi 
xarakter kəsb etməsi qeyd olunmalıdır. Kapitalist əmtəə istehsalında istehsal subyektlərinin 
kapitalistlərə (istehsal vasitələrinin mülkiyyətçisi) və muzdlu işçilərə (istehsal vasitələrindən 
məhrum olunmuş) bölünməsi digər fərqli bir xüsusiyyətdir. Istehsalın, əməyin, məişətin 
ümumi təbii şərti kimi çıxış edən torpağın əmtəə kimi satılması və alınması da fərqli 
cəhətlərdən biridir. İstehsalın şəxsi faktoru – istehlak dəyərinin yaradılması üzrə 
məqsədyönlü şəkildə fəaliyyət göstərmək qabiliyyətinə malik olan işçi qüvvəsinin xüsusi 
əmtəə kimi alınıb-satılması da fərqli xüsusiyyət kimi göstərilə bilər. Sonuncu fərqli cəhət 
kimi isə izafi dəyər qanunu qeyd olunmalıdır. 
 Kapitalist əmtəə üsulunun çıxış nöqtəsi kimi kapitalın ilkin yığımı qiymətləndirilir. 
Kapitalın ilkin yığımı öz başlanğıcını işçinin (ilk növbədə kəndlinin) istehsal vasitələri 
üzərində mülkiyyətdən məhrum edilməsindən, bilasvasitə istehsalla məşğul olan şəxslərin 
muzdlu işçilərə çevrilməsindən götürən tarixi-iqtisadi prosesdir. Bu proses isə istehsal və 
digər həyati vasitələrin kapitala çevrilməsi ilə nəticələndi. 
 Kapitalın ilkin yığımı prosesinin iqtisadi əsası kimi isə kəndlilərin və sənətkarların 
kütləvi şəkildə ekspropriasiyası
6
, kəndlilərdən və sənətkarlardan proletariatın, çoxsaylı hərbi 
drujinalardan feodalların, sələmçilərin, tacirlərin, sex ustalarının sırasından sənaye 
burjuaziyasının formalaşması, həmçinin qəsb edilmiş varidatın kapitala çevrilməsi çıxış 
etmişdir. 
                                                 
6
 Ekspropriasiya – cəmiyyətdə bir sinif və ya ictimai qrup tərəfindən başqa sinif və ya ictimai qrupun mülkiyyətinin 
zorla əlindən alınması 
 17 
 İlkin kapital yığımının mənbələindən danışarkən birinci olaraq müstəmləkə 
sisteminin yaradılması qeyd olunmaldır. Müstəmləkələrin ciddi surətdə istismar edilməsi 
(qeyri-bərabər ticarət, qul ticarəti, qızıl və gümüş xəzinələrinin ələ keçirilməsi, dəniz 
piratçılığı) ilkin kapital yığımında mühüm rol oynamışdır. Digər bir mənbə kimi isə dövlət 
borcları sistemi göstərilir. Müstəmləkələrin işğalı və aparılan müharibələrlə əlaqədar 
dövlətlərin pula olan ehtiyacı kəskin surətdə artmışdı ki, bu da özünü vergi sisteminin və 
iltizam sisteminin yaranmasında göstərmişdi. Bu, özünü eyni zamanda səlmçilərin və 
ticarətçilərin varlanmasında əks etdirmişdi. Nəhayət, sonuncu bir mənbə kimi sənaye 
proteksionizmi – yüksək idxal rüsumları, ixrac mükafatları qeyd edilə bilər. 
Böyük coğrafi kəşflərin iqtisadi nəticələri də kapitalizm ictimai iqtisadi 
formasiyasının təşəkkülünə mühüm təsir göstərmişdi. Belə ki, dünya bazarı əhəmiyyətli 
dərəcədə genişlənmiş, qiymət ―inqilabları‖ baş vermişdi. Ucuz qızıl və gümüş axını 1600-cü 
il ərəfəsində İspaniyada qiymətlərin 4,5 dəfə, İngiltərədə 4 dəfə, Fransada 2,5 dəfə, İtaliya 
və Almaniyada 2 dəfə artmasına səbəb oldu. Bu isə öz növbəsində ticarətin və sənayenin 
gəlirinin artımı, ilkin yığım prosesinin sürətlənməsi, sex quruluşunun dağılması, əmək 
haqqının və torpaq rentasının qiymətdən düşməsi, feodalların tənəzzülü, zəhmətkeşlərin 
yoxsullaşması, burjuaziyanın və manufakturanın sürətli inkişafı ilə nəticələndi. 
Böyük coğrafi kəşflər həmçinin bazar münasibətlərinin inkişafını da şərtləndirmişdir. 
Belə ki, beynəlxalq ticarət yolları Aralıq dənizi sərhədlərindən Atlantik, Hind və Sakit 
okean sərhədlərinə doğru yer dəyişmiş, ticarət şirkətləri, daha sonra isə ticarət 
korporasiyaları (Portuqal Ost-Hindi və Vest-Hindi, həmçinin ingilis Ost-Hindi) yaranmışdı. 
Antverpendə və Londonda əmtəə və fond birjaları meydana gəlmiş, bazarlarda yeni 
əmtəələr – tütün, kakao, kofe, çay peyda olmuş, gətirilən düyü, şəkər, ətriyyatın həcmi 
əhəmiyyətli dərəcədə artmışdı. Kəşflər nəticəsində həmçinin müstəmləkəçiliyin əsası 
qoyulmuşdu. 
Kapitalizm ictimai-iqtisadi formasiyasının evolyusiyasında ―sənaye çevrilişi‖ (sənaye 
texniki inqilabı) də mühüm rol oynamışdır. Sənaye çevrilişi kapitalizmin inkişafında 
müəyyən bir mərhələni xarakterizə edən ümumi iqtisadi-tarixi hadisədir. Manufakturadan iri 
maşın sənayesi – fabrikə (zavoda) keçid əsasında ciddi iqtisadi və sosial-siyasi dəyişikliklər 
baş verdi. Sənaye çevrilişi bütün ictimai münasibətlərdə kəskin yeniləşmə, kapitalist istehsal 
üsulunun feodal istehsal üsulu üzərində qəti qələbəsi demək idi. İş maşınlarının ixtirası və 
 18 
istehsalatda tətbiqindən başlayan sənaye çevrilişi maşın istehsalının (maşınların maşınlar 
tərəfindən istehsalı) inkişafı ilə yekunlaşdı. 
İri maşın istehsalının yaranması və inkişafı qanunauyğunluğu kimi birinci olaraq 
maşınların istehsalın hər hansı bir sahəsində tətbiqinin onların digər, əlaqəli sahələrdə də 
tətbiqi ilə nəticələnməsini qeyd etmək olar. İş maşınının inkişafı mühərrikin dəyişməsinə 
(buxar maşını) gətirib çıxardı. Sənayedə texniki inqilab nəqliyyatda da texniki inqilabla 
nəticələndi. Paravoz və paroxod ixtira və tətbiq olundu. İstehsalatda maşınların geniş tətbiqi 
maşınqayırmada texnikanın dəyişdirilməsini zəruri etdi. Maşınların əllə istehsalından 
maşınla istehsalına keçildi. Maşın istehsalının inkişafı ilə maşınların sadə kooperasiyasından 
(çoxlu eynicins maşınların tətbiqi) maşın sistemlərinə (müxtəlifcinsli, bir-birini tamamlayan 
maşınlar kompleksi) keçid baş verdi. 
Ümumilikdə isə sənayedə kapitalist münasibətlərinin yaranması və inkişafının 
gedişini əyani şəkildə Sxem 1.3-dən görmək olar. 
Ümumilikdə isə kapitalist sənayeləşməsi proqressiv bir proses olmaqla ictimai 
əməyin məhsuldarlığının artmasına, şəhərlərin inkişafına, iri sənaye və nəqliyyat 
mərkəzlərinin, sənaye istehsalının iqtisadiyyatda üstünlük təşkil etməsinə gətirib çıxardı. 
 19 
Sxem 1.3 
Sənayedə kapitalist münasibətlərinin yaranması və inkişafı 
 
İctimai-iqtisadi 
formasiya 
 
Sənaye istehsalının 
forması 
İstehsal subyektləri Əməyin kapitala 
tabeçilik xarakteri 
Feodalizm – 
inkişafın III 
mərhələsi – 
dağılma, XVI-XVII 
əsrlər 
Sənətkarlıq (şəhər – 
sex təşkili, kənd – k/t 
isteh-salının 
sənətkarlıqla uz-
laşdırılması) 
 
Sənətkar – istehsal 
va-sitələrinin 
mülkiyyətçi-si, eyni 
zamanda işçi 
Tabeçilikdən azad 
Feodalizm,  
XVI-XVII əsrlər. 
Kapitalist 
quruluşunun 
yaranması 
 
Ailədaxili əmək 
bölgüsü əsasında ev 
istehsalı 
Kustar – istehsal 
vasi-tələrinin 
mülkiyyətçisi və işçi. 
Alverçi – ticarət 
kapi-talisti 
 
Əməyin kapitala for-
mal tabeçiliyinin ya-
ranması 
Feodalizm. 
Kapitalist 
quruluşu: 
manufaktura 
kapitalizmi,  
XVII-XVIII əsrlər 
Sadə kapitalist 
koopera-siyası - əmək 
bölgüsü ol-madan 
 
Əl əməyinin – manu-
fakturanın ayrılması 
əsa-sında mürəkkəb 
kapita-list 
kooperasiyası 
 
Muzdlu işçi – sənaye 
kapitalisti 
 
 
Muzdlu işçi – sənaye 
kapitalisti 
Əməyin kapitala for-
mal tabeçiliyi  
 
 
Əməyin kapitala for-
mal tabeçiliyi 
Kapitalist ictimai 
iqtisadi 
formasiyası, XVIII 
əsrin sonlarından 
Maşın – fabrik 
koopera-siyası 
əsasında əmək bölgüsü 
ilə mürəkkəb kapitalist 
kooperasiyası 
 
Muzdlu işçi – sənaye 
kapitalisti  
Əməyin kapitala real 
tabeçiliyi 
 
 Kapitalizmdə əmtəə istehsalının evolyusiyasına yuxarıda qeyd etdiyimiz kimi, ilkin 
kapital yığımı prosesi şərait yaratdı. Bu, sənaye çevrilişi və manufakturanın fabrik ilə 
əvəzlənməsi ilə nəticələndi. Beləlikə də, əmtəə istehsalı ümumi xarakter kəsb etməyə 
başladı.  
 Yuxarıda deyilənlərdən çıxış edərək sənayedə kapitalizmin formalaşması mərhələləri 
kimi üç mərhələni göstərmək olar ki, onlar da aşağıdakılardır: 
 əməyin sadə kooperasiyası; 
 manufaktura; 
 fabrik (zavod) və ya maşın istehsalı. 
 20 
Manufaktura və fabrik kapitalizminin oxşar cəhətləri kimi istehsalın kapitalist 
təşkilini, mürəkkəb əmək kooperasiyasını göstərmək olar. Onların fərqli cəhətləri isə Sxem 
1.4-də göstərilmişdir. 
Sxem 1.4 
Manufaktura və fabrik kapitalizminin fərqli cəhətləri 
 
 Manufaktura 
 
Fabrik 
İstehsalın texnoloji üsulu əl, alət 
 
maşın 
Texnika sadə iş maşınları, əl alətləri mürəkkəb iş maşınları,  
maşın sistemləri 
 
Əməyin kapitala tabeçiliyi formal 
 
real 
İstehsalın təşkili forması fərdi və kiçik həcmli istehsal 
 
kütləvi istehsal 
Bazar orientasiyası lokal bazar 
 
iri bazar (milli, beynəlxalq) 
 
 Kapitalizmdə əmtəə mübadiləsinin keçdiyi inkişaf yolundan danışarkən ilk növbədə 
torpağın əmtəə kimi çıxış etməsini və xüsusi bazarın – torpaq bazarının formalaşmasını 
qeyd etmək lazımdır. Eyni zamanda təbii resurslar və muzdlu işçinin iş qüvvəsi əmtəəyə 
çevrildi və təbii resurslar bazarı və əmək bazarı formalaşdı. Tacir və sələm kapitalı sənaye 
kapitalına çevrildi ki, bu da kapital bazarının yaranması ilə nəticələndi. Sənaye kapitalı borc 
kapitalını və ticarət kapitalını doğurdu ki, onların da hər biri digər spesifik bazarların 
formalaşmasına təkan verdi. Bank kapitalının əsasını təşkil edən borc kapitalı fond 
birjalarının, kredit bazarının yaranmasını stimullaşdırdı. Ticarət kapitalı isə əmtəə 
birjalarının, istehsal vasitələri bazarının, istehlak malları və xidmətləri bazarının yaranması 
səbəbi kimi göstərilə bilər. 
 Kapitalizm sisteminin inkişafında rəqabət sisteminin evolyusiyasının da 
özünəməxsus rolu olmuşdur. Eyni bir məqsədə çatmağı qarşıya məqsəd kimi qoymuş ayrı-
ayrı ölkələr, xüsusi və peşəkar qruplar, ayrı-ayrı şəxslər arasında mövcud olan rəqabət son 
nəticədə istehsalın təşkili prosesinin təkmilləşməsinə, kapitalizmin sürətlə inkişafına gətirib 
çıxarır. 
 Kapitalizmin pik nöqtəsi kimi isə inhisar kapitalizmini göstərmək olar. Inhisar 
kapitalizminin evolyusiyasında adətən iki mərhələni – ilkin mərhələni (XX əsrin 50-ci 
 21 
illərinə qədər) və müasir mərhələni (XX əsrin 50-ci illərindən sonra) fərqləndirirlər. İlkin 
mərhələdə inhisar kapitalizmi üçün beş əlamət xarakterikdir: 1) inhisarların hökmranlığı; 2) 
maliyyə kapitalı və maliyyə oliqarxiyası; 3) əmtəə ixracının kapital ixracı ilə əvəzlənməsi; 
4) beynəlxalq inhisarlar arasında dünyanın iqtisadi cəhətdən bölüşdürülməsinə başlanması; 
5) dünyanın ərazi bölgüsünün yükunlaşması. Müasir kapitalizm isə elmi-texniki və texnoloji 
inqilab, müstəmləkə sisteminin süqutu və neomüstəmləkə sisteminin təşəkkülü, istehsalın 
beynəlmiləlləşməsi və inteqrasiya proseslərinin güclənməsi şəraitində inkişaf edən dövlət-
inhisar kapitalizmidir. 
 İnhisar kapitalizmi kapitalist istehsal üsulunun ən inkişaf etmiş formasıdır. İnhisar 
kapitalizmi özünün müasir mərhələsində elmi-texniki və texnoloji inqilabın nailiyyətlərini 
mənimsəmək qabiliyyətini göstərmiş və bütün inkişaf etmiş sənaye ölkələrində yüksək 
səviyyəli sosial infrastrukturun yaranmasına şərait yaratmışdır.  
 
1.3. Dünya iqtisadiyyatının formalaşması və inkişaf mərhələləri 
 
Müasir dünya təsərrüfatının mahiyyətinin, əsas xüsusiyyətlərinin və meyllərinin 
dərindən başa düşülmsəi üçün onun formalaşması və inkişaf mərhələlərini fərqləndirmək 
lazımdır. Milli iqtisadiyyatın beynəlmiləlləşməsinin birinci tarixi forması əmtəələrlə 
beynəlxalq ticarətdir. Onun ilkin təzahürlərinə quldarlıq və feodalizm dövrlərində də rast 
gəlmək olar. Lakin kapitalizmə qədər mövcud olan bu ictimai-iqtisadi sistemlər zamanı 
beynəlxalq mübadiləyə istehsal edilən məhsulların yalnız məhdud bir qismi, əsasən də 
bəzək-zinət əşyaları cəlb olunmuşdu. Feodalizmin dağılması, natural təsərrüfatdan əmtəə 
istehsalına keçid əsasında kapitalist münasibətlərinin meydana gəlməsi beynəlxalq ticarətin, 
ümumilikdə isə beynəlxalq iqtisadi münasibətlərin inkişafına güclü təkan verdi. 
Yuxarıda deyilənləri nəzərə alaraq dünya iqtisadiyyatının formalaşması və inkişaf 
mərhələləri kimi altı mərhələni göstərmək olar (Sxem 1.5). 
İlk öncə qeyd edək ki, dünya kapitalist bazarı kapitalist istehsal üsulu əsasında 
formalaşmış beynəlxalq əmtəə-pul, ticarət-iqtisadi və kredit-maliyyə münasibətləri 
sistemidir. 
Sxemdən də göründüyü kimi, birinci mərhələdə dünya kapitalist bazarının yaranması 
baş vermişdir ki, buna da böyük coğrafi kəşflərin iqtisadi nəticələri səbəb olmuşdur. Qeyd 
edildiyi kimi, bu nəticələr sırasına ilk növbədə Amerika və  
 22 
Sxem 1.5 
Dünya iqtisadiyyatının formalaşması və inkişaf mərhələləri 
 
 
 
 
 
 
 
 
 
 
 
 
 
 
 
 
 
 
 
 
  
 
 
 
 
 
Hindistanın müstəmləkəçiliyini, qiymət inqilabını, dənizçiliyin inkişafını aid etmək olar.  
Bundan başqa, müstəmləkələrin iri bazarlara malik olması, Avropa bazarının genişlənməsi, 
sexlərdən daha kütləvi bazarlara istiqamətlənən manufakturalara keçid, iri ticarət 
şirkətlərinin (Ost-Hind və s.) yaranması və ən nəhayət, kapitalist quruluşunun bərqərar 
olması da dünya iqtisadiyyatının formalaşmasının ilkin mərhələsində mühüm rol 
oynamışdır. 
 İkinci mərhələdə dünya kapitalist bazarının formalaşması baş vermişdir. Buna təkan 
verən səbəblər kimi sənaye çevrilişinin nəticələrini, manufaktura kapitalizmindən fabrik 
(sənaye) kapitalizminə keçidi, kapitalist formasiyasının tam surətdə bərqərar olmasını 
göstərmək olar. Digər tərəfdən, HindoÇinin, Afrikanın, Avstraliyanın kolonizasiyası, bazar 
və bazar infrastrukturu sisteminin inkişafı, kapitalın milli sərhədlərdən kənara çıxması da 
Birinci mərhələ  
XV-XVII əsrlər 
Dünya kapitalist bazarının yaranması (böyük coğrafi kəşflər, 
müstəmləkələrin meydana gəlməsi, qiymət inqilabları, 
manufaktura dövrü) 
İkinci mərhələ  
XVIII-XIX əsrlər 
Dünya kapitalist bazarının formalaşması, ümumdünya əmək 
bölgüsünün yaranması və inkişafı (sənaye çevrilişi, burjua 
inqilabları, manufakturadan fabrik sisteminə keçid) 
Üçüncü mərhələ  
XIX əsrin sonları –  
1913 
Beşinci mərhələ  
1945 – 1990-cı illərin 
əvvəlləri 
Ümumdünya əmək bölgüsü sisteminin və bu əsasda 
ümumdünya təsərrüfatının formalaşması (elektrotexniki 
inqilab, daxili yanma mühərrikləri, dünyanın iqtisadi cəhətdən 
bölüşdürülməsi, inhisar kapitalizminə keçid) 
Ümumdünya əmək bölgüsü sisteminin mövcud olması, bütün 
ölkələrin iqtisadiyyatlarının qarşılıqlı asılılıqlarının 
güclənməsi (elmi-texniki və texnoloji inqilab, beynəlmiləl-
ləşmə və inteqrasiya prosesləri) 
 
Altıncı mərhələ  
1990-cı illərin əvvəlləri 
– indiyə qədər 
Vahid dam dünya təsərrüfatı sisteminin yaranması, infor-
masiya cəmiyyətinə keçid, dünya təsərrüfat əlaqələrinin 
qlobal xarakter kəsb etməsi 
Dördüncü mərhələ  
1913 – 1945 
Dünya təsərrüfat əlaqələrinin böyük bir hissəsinin pozulması, 
beynəlxalq maliyyə sistemində qeyri-sabitlik, bununla bərabər 
ümumdünya əmək bölgüsü sisteminin qorunub saxlanması 
 23 
dünya iqtisadiyyatının formalaşmasının ikinci mərhələsində özünəməxsus rol oynamışdır. 
İkinci mərhələdə həmçinin beynəlxalq əmək bölgüsünün yaranması və inkişafı baş 
vermişdir ki, bu da son nəticədə özünü ölkələr arasında sabit iqtisadi əlaqələrin 
yaranmasında, əmtəə ixracından kapital ixracına keçiddə göstərmişdir. Bu mərhələdə 
həmçinin beynəlxalq ticarətin sürətli inkişafı baş vermişdir. Beləliklə, söyləmək olar ki, 
ikinci mərhələnin sonunda dünya kapitalist bazarı tam surətdə formalaşmışdır. 
 Dünya iqtisadiyyatının inkişafının üçüncü mərhələsində isə dünya kapitalist bazarı 
dünya iqtisadiyyatının mərkəzinə çevrilir. Belə ki, elektrotexniki inqilab, dünyanın iqtisadi 
cəhətdən tam surətdə bölüşdürülməsi, inhisar kapitalizminə keçid beynəlxalq əmək bölgüsü 
sisteminin və onun əsasında ümumdünya təsərrüfatının formalaşması ilə nəticələnir. Bu 
mərhələ müstəmləkələrdə deyil ölkə daxilində istehsal edilmiş əmtəələrin ixracının artması 
ilə xarakterizə olunur. Beynəlxalq iqtisadi münasibətlərin digər formaları işçi qüvvəsinin 
miqrasiyası və kapital ixracı təşəkkül tapmağa başlamışdır. 
 Bu mərhələdə kapitalist istehsalı əsasında formalaşan dünya təsərrüfatı özündə 
sənayecə inkişaf etmiş ölkələrin bir-birləri ilə və müstəmləkələrlə beynəlxalq iqtisadi 
münasibətlərinin məcmusunu əks etdirirdi. 
 Dünya təsərrüfatının inkişafının dördüncü mərhələsi əvvəlki mərhələdə bərqərar 
olmuş dünya təsərrüfat əlaqələrinin böyük bir hissəsinin pozulması ilə xarakterizə olunur. 
Bir çox ölkələrin iqtisadi inkişafının 1920-ci ildən sonra sürətlənməsinə baxmayaraq, 
beynəlxalq maliyyə sistemi yüksək qeyri-sabitlik nümayiş etdirirdi. Dünya ticarəti isə 
dövrün sonuna qədər 1913-cü il üzrə əldə edilmiş səviyyəyə gəlib çata bilmədi. 
 Beynəlmiləlləşmə prosesinin inkişafında beşinci mərhələ beynəlxalq iqtisadi 
münasibətlərin yenidən qurulması mərhələsi kimi xarakterizə edilə bilər. Bu dövrdə yeni 
beynəlxalq iqtisadi qayda axtarışına başlandı. Bu axtarış zamanı daha əvvəl tənəzzülə məruz 
qalmış xarici iqtisadi əlaqələr bərpa edilir, əmtəə, xidmət və istehsal amillərinin ölkələrarası 
axını artırdı. 
Bu mərhələdə beynəlxalq əmək bölgüsü sistemi tam gücü ilə funksiya göstərməyə 
başlayır ki, bu da, elmi-texniki və texnoloji inqilabla, beynəlmiləlləşmə və inteqrasiya 
proseslərinin kəskin surətdə güclənməsi ilə, əmtəə bazarı strukturunun köklu surətdə 
dəyişməsi ilə sonuclanır. Əmtəə və kapital bazarının tənzimlənməsinə keçid isə bütün 
ölkələrin iqtisadiyyatlarının qarşılıqlı asılılıqlarının güclənməsini sürətləndirir. 
Beçinci mərhələdə dünya təsərrüfatı beş əsas amilin təsiri altında inkişaf edirdi: 
 24 
 görünməmiş iqtisadi artım; 
 ölkələrin iqtisadi fəaliyyət sahəsində birləşməyə göstərdikləri güclü meyl və əmək 
məhsuldarlığının artımı; 
 xarici iqtisadi siyasətin liberallaşdırılması; 
 intensiv elmi-texniki tərəqqi; 
 imperializmin müstəmləkə sisteminin dağılması. 
Bu periodda inkişaf etməkdə olan ölkələr dünya təsərrüfatı orbitinə daha aktiv 
şəkildə daxil olur, dünya kapitalist və sosialist təsərrüfatlarının beynəlxalq iqtisadi 
münasibətləri aktivləşir, həmin sistemlər arasında dünya təsərrüfat əlaqələri bərqərar olurdu. 
Milli iqtisadiyyatlar daha dərin şəkildə dünya təsərrüfatına cəlb edilir və ondan daha da asılı 
vəziyyətə düçürdülər ki, bunda da dünya üzrə iqtisadi inteqrasiya prosesləri mühüm rol 
oynayırdı. Dünya təsərrüfat əlaqələrinin tənzimlənməsi üçün beynəlxalq təşkilatlar sistemi 
yaradılır, eyni zamanda beynəlxalq korporasiyaların fəaliyyəti aktivləşirdi. 
Bu dövrdə dünya təsərrüfatı özündə beynəlxalq iqtisadi münasibətlərin və beynəlxalq 
əmək bölgüsünə cəlb edilən, beynəlxalq mübadilədə iştirak edən və ondan asılı olan milli 
iqtisadiyyatların məcmusunu əks etdirirdi. 
Nəhayət, sonuncu, altıncı mərhələdə dünya təsərrüfatı vahid tam sistem halına 
düşməyə başlayır. Bu cür inkişafın əsas amilləri kimi aşağıdakıları göstərmək olar: 
 SSRİ-nin dağılması, postsosialist ölkələrinin inkişafın bazar mexanizmlərini əsas 
götürmələri; 
 dünyada inteqrasiya proseslərinin daha da güclənməsi; 
 beynəlxalq şirkətlərin dünya təsərrüfatının subyektləri kimi rollarının artması. 
XXI əsrin əvvəlində dünya təsərrüfatı öz masştabına görə qlobaldır, tam olaraq bazar 
iqtisadiyyatı prinsiplərinə, beynəlxalq əmək bölgüsünə, istehsalın beynəlmiləlləşməsinin 
obyektiv qanunauyğunluqlarına əsaslanır və özündə üç əsas elementi – milli 
iqtisadiyyatların məcmusunu, onları əlaqələndirən beynəlxalq iqtisadi münasibətləri və 
beynəlxalq şirkətlər tərəfindən yaradılan beynəlxalq iqtisadiyyatı əks etdirir. 
 
 
 
 
MÖVZU 2 
 25 
2.1. BİM-in mahiyyəti, predmeti və formaları 
2.2. BİM-in milli iqtisadiyyatlar üçün əhəmiyyəti, onun göstəricilər sistemi və 
qarşılıqlı iqtisadi asılılıq 
2.3. BİM-in inkişaf amilləri və meylləri 
2.4. Dünya təsərrüfatının mahiyyəti, xüsusiyyətləri və onun inkişafınfa müasir 
meyllər 
2.5. Dünya təsərrüfatında qloballaşma prosesi və qlobal problemlər 
2.6. BİM-də ölkələrin təsnufləşdirilməsi göstəriciləri və meyarları 
 
 
Beynəlxalq iqtisadi münasibətlərin (BİM) mahiyyəti, formaları və  
onun dünya iqtisadiyyatında rolu və əhəmiyyəti 
 
2.1. BİM-in mahiyyəti, predmeti və formaları 
 
 Bəşər cəmiyyətlərinin müxtəlif təşkilati formaları dövründə iqtisadi əlaqələrin 
inkişafı böyük tarixə malikdir ki, bu barədə əvvəlki mövzuda məlumat verilib. İlk vaxtlarda 
bəsit məzmun daşıyan iqtisadi münasibətlər ən müxtəlif amilllərin təsiri nəticəsində daim 
genişlənərək və inkişaf edərək hazırkı formasına gəlib çatmış, bütün ölkələrin maraqlarına 
və mənafelərinə uyğun olan mürəkkəb münasibətlər sistemi halına düşmüş, beynəlxalq 
iqtisadi münasibətlər formalaşmışdır.                                                                                                                                                                                               
Beynəlxalq iqtisadi münasibətlər (BİM) – maddi nemətlərin istehsalı, bölgüsü, 
mübadiləsi və istehlakı üzrə müxtəlif ölkələrin təsərrüfat subyektləri arasında qarşılıqlı 
fəaliyyət sistemidir. BİM ayrı-ayrı ölkələr, onların regional birlikləri, həmçinin ayrı-ayrı 
müəssisələr (transmilli və çoxmilli şirkətlər) arasında iqtisadi münasibətlərin çoxsəviyyəli 
təsərrüfat əlaqələri kompleksidir. 
BİM-in predmeti kimi iki əsas tərkib hissəsi çıxış edir: BİM-in özü və bu 
münasibətlərin reallaşdırılması mexanizmi. BİM bir elm kimi xarici ölkələrin iqtisadiyyatını 
deyil, onların iqtisadi münasibətlərinin xüsusiyyətlərini öyrənir. 
BİM, ümumilikdə iqtisadi münasibətlər kimi insan fəaliyyətinin bir sferasıdır və o, 
təsərrüfat fəaliyyətinin ümumi qanunauyğunluqlarına tabe olur. BİM obyektiv olaraq əmək 
bölgüsü prosesindən, istehsalın və elmin beynəlxalq ixtisaslaşmasından, təsərrüfat 
fəlaiyyətinin beynəlmiləlləşməsindən çıxış edir.  
 26 
BİM-ə milli təsərrüfatların iqtisadi cəhətdən qarşılıqlı əlaqə və asılılıq münasibətləri 
sistemi kimi də baxıla bilər. BİM-in formalaşması və inkişafı yrı-ayrı ölkələrin 
iqtisadiyyatlarının qarşılıqlı əlaqə və asılılıqlarının güclənməsi ilə şərtlənir. 
Bununla belə, bütün bu qarşılıqlı yaxınlaşma və əməkdaşlıq prosesləri ziddiyyətli, 
dialektik xarakter daşıyır. BİM-in dialektikası özünü onda göstərir ki, iqtisadi müstəqilliyə 
səy göstərmə, ayrı-ayrı ölkələrin milli təsərrüfatlarını inkişaf etdirmək istiqamətində həyata 
keçirdikləri məqsədyönlü tədbirlər son nəticədə dünya təsərrüfatının daha çox 
beynəlmiləlləşməsinə, milli iqtisadiyyatların xarici aləm üçün daha çox açılmasına, 
beynəlxalq əmək bölgüsünün dərinləşməsinə gətirib çıxarır.  
BİM milli iqtisadiyyatların bazar xarakterini də əks etdirir. BİM-in inkişaf etmiş 
bazar təsərrüfatı sahəsi kimi əlamətləri aşağıdakılardır: 
1) BİM-in iştirakçılarının beynəlxalq əmək bölgüsü və milli sərhədlər bazasında iqtisadi 
xüsusiləşməsi; 
2) istehsal amilləri və nəticələri ilə beynəlxalq mübadilə nəticəsində əmtəə, xidmət, 
kapital, iş qüvvəsi, texnologiya dünya bazarlarının yaranması və fəaliyyət 
göstərməsi. BİM özlüyündə məhsulların və xidmətlərin ölkələrarası çoxsaylı 
axınlarını əks etdirir ki, bu şəraitdə də dünya bazarları formalaşır və bu bazarlarda 
daimi sistematik xarakter kəsb edən alqı-satqı əməliyatları baş verir; 
3) BİM çərçivəsində tələb, təklif, qiymət qanunlarının tam surətdə fəaliyyəti; 
4) istehsalçılar, satıcılar və alıcılar arasında olan rəqabət mübarizəsi; 
5) istehsalın və satışın inhisarlaşması. 
Bununla yanaşı, BİM, onu digər iqtisadi münasibətlərdən fərqləndirən bir sıra 
xüsusiyyətlərə malikdir. Onların sırasına aşağıdakıları aid etmək olar: 
1. Təsərrüfat münasibətləri milli sərhədlər çərçivəsindən kənara çıxır, geniş ərazini 
əhatə edir, mübadilə həcmi daha yüksəkdir, subyektlərin sayı müqayisəolunmaz 
dərəcədə çoxdur; 
2. Ayrı-ayrı ölkələrin sərhədlərindən kənara resursların, istehsal amillərinin və 
istehsalın nəticələrinin hərəkəti baş verir, milli iqtisadiyyata əlavə resurslar cəlb 
olunur; 
3. İstehsalçılar, satıcılar və alıcılar arasında daha geniş miqyaslı, bəzən qlobal və kəskin 
rəqabət mübarizəsi mövcud olur; 
 27 
4. BİM-in ayrı-ayrı formaları daxili bazarda mövcud olan əlaqələrə nisbətən daha 
yüksək qarşılıqlı əlaqəyə və asılılığa malikdir; 
5. Qarşılıqlı təsirin xüsusi alətləri və mexanizmləri işlənilir və istifadə edilir. BİM-in 
milli səviyyədə (dövlətin xaici ticarət siyasəti formasında), ikitərəfli səviyyədə 
(ikitərəfli sazişlər çərçivəsində), regional səviyyədə (inteqrasiya birlikləri 
çərçivəsində), beynəlxalq səviyyədə (beynəlxalq təşkilatların rəhbərliyi altında) 
tənzimlənməsinin xüsusi sistemləri yaradılır. Əsas xüsusiyyət isə ondan ibarətdir ki, 
BİM dövlət sərhədləri vasitəsilə həyata keçirilir. 
BİM-in öyrənilməsi onun makrosəviyyədə və mikrosəviyyədə mahiyyətinin açılışını 
tələb edir. Makrosəviyyədə BİM dünya təsərrüfatında milli iqtisadiyyatların əlaqələrinin 
forma və üsullarıdır: xarici ticarət, istehsal amillərinin beynəlxalq miqrasiyası və s. 
Mikrosəviyyədə BİM beynəlxalq əmək bölgüsünə əsaslanan, xarici iqtisadi əlaqələrə 
istiqamətlənən milli iqtisadi vahidlərin xüsusi fəaliyyət sahəsidir. Milli istehsalçılar və 
istehlakçıların nöqteyi-nəzərindən BİM əmtəələrin, xidmətlərin, kapitalın, texnologiyaların 
ixracı, idxalı, təkrar ixracı, təkrar idxalı, istehsalın beynəlxalq kooperasiyası və s. kimi başa 
düşülür. 
BİM-in obyekti kimi çıxış edirlər: 
1) maddi formada olan əmtəələr (xammal və ərzaq malları, hazır məhsullar, emal 
sənayesinin məhsulları və s.); 
2) xidmətlər (beynəlxalq injinirinq, konsaltinq, audit, lizinq, turizm, daşımalar, 
köçürmələr və s.); 
3) texnologiyalar (patentli və patentsiz lisenziyalar, əmtəə nişanları və s.); 
4) kapital (birbaşa və portfel investisiyaları, beynəlxalq kredit və s.); 
5) işçi qüvvəsi və s. 
Yuxarıda qeyd edildiyi kimi, BİM iqtisadiyyatların müxtəlif səviyyələrində təzahür 
edə bilər ki, onun da subyektləri aşağıdakılardır: 
1) Mikrosəviyyə. Burada BİM-in subyektləri kimi bu və ya digər xarici iqtisadi 
əməliyyatları həyata keçirən ayrı-ayrı fiziki şəxslər, orta və kiçik müəssisələr və 
firmalar çıxış edir; 
2) Makrosəviyyə. Bu səviyyənin əsas subyektləri kimi milli dövlətləri, onların 
subyektlərini, beynəlxalq iqtisadi inteqrasiya qruplaşmalarını, transmilli və qlobal 
şirkətləri göstərmək olar; 
 28 
3) Üstmilli səviyyə. Bu səviyyədə beynəlxalq təşkilatlar və üstmilli institutlar fəaliyyət 
göstərir. 
Müasir BİM-ə sosial-iqtisadi inkişafından və siyasi istiqamətindən asılı olmayaraq 
sənayecə inkişaf etmiş ölkələrdən tutmuş inkişaf etməkdə olan və yoxsul ölkələrə qədər 
bütün ölkələr cəlb olunur. 
Son illərdə dövlətlər və transmilli şirkətlərlə yanaşı dünya diasporları, iri şəhərlər də 
BİM-in əhəmiyyətli subyektləri kimi çıxış etməyə başlayırlar. Dünya proseslərində aktiv 
iştirak etmək üçün fəaliyyətin təşkilinin şəbəkə formalarından istifadə edən qruplar və 
assosiasiyalar (məsələn, ―Qrinpis‖ ekoloji təşkilatı, antiqlobalistlərin təşkilatları) da BİM 
sistemində əhəmiyyətli rol oynamağa başlayıblar. 
Göstərilən subyektlər dünya iqtisadiyyatının müxtəlif sahələrində öz aralarında 
qarşılıqlı fəaliyyətdə və təsirdə olur ki, bunun da nəticəsində BİM-in müəyyən strukturu 
formalaşır, onun müxtəlif formaları təzahür edir. Beləliklə, BİM-in  əsas formaları 
aşağıdakılardır: 
1) əmtəələrlə və xidmətlərlə beynəlxalq ticarət; 
2) beynəlxalq elmi-texniki mübadilə; 
3) kapitalın beynəlxalq hərəkəti; 
4) beynəlxalq valyuta-maliyyə və kredit münasibətləri; 
5) işçi qüvvəsinin beynəlxalq miqrasiyası; 
6) beynəlxalq iqtisadi inteqrasiya. 
BİM-in strukturunu geniş mənada götürsək oraya həmçinin beynəlxalq nəqliyyat və 
gömrük münasibətlərini də aid etmək olar. 
Mövcud statistikaya görə, BİM-in aparıcı sahəsi kimi beynəlxalq ticarət çıxış edir. 
Belə ki, dünya təsərrüfat əlaqələrinin təxminən 80%-i məhz onun payına düşür. 
BİM-in hər bir formasının xüsusi sferasının və reallaşma üsullarının, vasitələrinin 
olmasına baxmayaraq, onlar bir-birləri ilə sıx qarşılıqlı əlaqədə olmaqla vahid bir sistem 
əmələ gətirirlər. Yuxarıda qeyd edildiyi kimi, BİM bir sistem kimi özündə bir-birlərini 
qarşılıqlı surətdə şərtləndirən və qarşılıqlı fəaliyyətdə olan BİM formalarının məcmusunu 
əks etdirir. 
Belə ki, əmtəələrlə beynəlxalq ticarət xidmətlərlə beynəlxalq ticarətin (bank, sığorta 
xidmələri, beynəlxalq daşımalar və s.) inkişafını şərtləndirir. Əmtəələr və xidmətlər üzrə 
dünya bazarının inkişaf tendensiyaları isə kapitalın beynəlxalq miqrasiyasının artım 
 29 
dinamikasına və coğrafi istiqamətlərinə, onun transmilliləşməsinə, istehsalın beynəlxalq 
ixtisaslaşmasına və kooperasiyalaşmasına təsir göstərir ki, bunlar da öz növbəsində işçi 
qüvvəsinin beynəlxalq hərəkətinin intensivləşməsinə gətirib çıxarır. 
Beynəlxalq ticarətin, istehsal və elmi-texniki əməkdaşlığın bütün formaları 
beynəlxalq hesablaşmaların həyata keçirilməsi və beynəlxalq kreditlərin alınması və ya 
verilməsi imkanlarının mövcudluğunun zəruriliyi ilə əlaqədardır. Bu isə beynəlxalq valyuta-
kredit münasibətlərinin inkişafına təkan verir. İnvestisiya və borc kapitalı üzrə dünya 
bazarlarında mövcud olan vəziyyət isə öz növbəsində əmtəələrlə və xidmətlərlə, 
texnologiyalarla beynəlxalq ticarətə, dünya təsərrüfatında işçi qüvvəsinin əmək miqrasiyası 
prosesinə təsir göstərir. 
BİM-in praktiki reallaşdırılması onun həyata keçirilmə mexanizminin olmasını tələb 
edir. BİM-in mexanizmi dedikdə milli və dövlətlərarası səviyyədə qəbul olunmuş (regional 
və qlobal beynəlxalq iqtisadi təşkilatlar da daxil olmaqla) hüquqi normaların və onların 
reallaşdırılması alətlərinin (beynəlxalq sazişlər, müqavilələr, konvensiyalar, xartiyalar, 
kodekslər və s.) məcmusu başa düşülür. 
BİM iştirakçılarının fəaliyyətinin əsasını marketinq yanaşması təşkil edir. Potensial 
ixracatçı məhsulunu ixrac etmək istədiyi ölkənin istehlakçılarının xüsusiyyətləri barədə 
lazımi və zəruri informasiyaya malik olmasa son nəticədə müvəffəqiyyətsizliyə uğraya 
bilər. Bunun üçün həmin bazarın detallarına qədər öyrənilməsi, iqtisadi, təbii-iqlim, ekoloji, 
sosial-mədəni, dini-etnik, psixoloji və siyasi şərtlərin müəyyən edilməsi vacibdir.  
BİM sferasında vacib olan yanaşmalardan biri də rəqabətin təhlilidir. Xüsusilə qeyd 
etmək lazımdır ki, BİM-də haqsız rəqabətə qarşı barışılmaz mövqe tutulur və bazarda 
hökmran mövqedən sui-istifadə hallarının qarşısının qətiyyətlə alınmasına çalışılır. Bu, 
rəqabətin beynəlxalq bazarda daxili bazara nisbətən daha kəskin olması səbəbindən mühüm 
əhəmiyyət kəsb edir. Rəqiblərin rəqabət qabiliyyətliliyinin dərəcəsinin etibarlı surətdə 
müəyyən edilməsi və qiymətləndirilməsi xarici bazara çıxış zamanı müvəffəqiyyət 
qazanmağın əsas amillərindən biridir. Bu zaman həmçinin BİM subyektinin özünün malik 
olduğu rəqabət üstünlüklərinin müəyyən edilməsi də mühüm əhəmiyyət kəsb edir. 
BİM mexanizminin digər bir əhəmiyyətli aspekti informasiya mühitidir. Hətta 
ticarət-iqtisadi əməliyyatların həyata keçirilməsi zamanı onun iştirakçıları üçün etibarlı və 
tam informasiyaya malik olmaq mühüm əhəmiyyət kəsb edir. Bu, qərarların qəbul 
 30 
edilməsinə və əsaslandırılmasına, onların yerinə yetirilməsinə nəzarəti təmin etməyə imkan 
verir.  
 
2.2. BİM-in milli iqtisadiyyatlar üçün əhəmiyyəti,  
onun göstəricilər sistemi və qarşılıqlı iqtisadi asılılıq 
 
 Məlumdur ki, bəşəriyyətin əsas problemi məhdud resurslar şəraitində insanların 
fasiləsiz olaraq artan tələbatını maksimum dərəcədə tam ödəməyi təmin etməkdən ibarətdir. 
Ölkələrin əksəriyyətinin malik olduqları resursların məhdudluğu səbəbindən öz gücünə hər 
şeyi istehsal etmək iqtisadi cəhətdən məqsədəuyğun deyildir. Məhdud təbii, insan və 
maliyyə resurslaına malik ölkələrdə əhalinin zəruri tələbatını ancaq bu resurslara 
arxalanaraq təmin etmək çox çətin məsələdir. Belə bir şəraitdə BİM, regionlar, ölkələr 
arasında daimi və fasiləsiz xarakter kəsb edən mübadilə olmadan əhalinin artan ehtiyaclarını 
ödəmək praktiki olaraq mümkün deyildir. Bütün bunlar ölkələr arasında BİM-in 
mövcudluğunu zəruri edir, onun mili iqtisadiyyatlar üçün əhəmiyyətini şərtləndirir. 
 Hazırkı dövrdə hətta ən böyük və varlı ölkə üçün də bəşəri həyatın təmin edilməsi 
üçün BİM, ən müxtəlif əmtəə və xidmətlərlə beynəlxalq mübadilə, xarici ticarət mühüm 
əhəmiyyət kəsb edir. İstənilən ölkə mövcud şəraiti, malik olduğu amil və resursları 
cəmiyyətin yüksələn xətlə artan tələbatını ödəmək üçün istifadə etməlidir. Beləliklə BİM, 
onun formaları istənilən ölkə üçün zəruridir.  
BİM-in milli iqtisadiyyat üçün əhəmiyyətini qiymətləndirmək, milli təsərrüfatlar 
üçün xarici amilin rolunu müəyyən etmək məqsədilə beynəlxalq statistikada ölkənin xarici 
ticarətinin onun daxili istehsalına nisbəti göstəricisindən istifadə edilir ki, buna da xarici 
ticarət kvotası (XTk) deyilir: 
 
XTk = XT/ÜDM x 100% 
 
 Burada XT – xarici ticarət dövriyyəsinin həcmi, ÜDM isə ümumi daxili məhsulun 
həcmidir.  
 Kəmiyyət göstəricisi kimi həmçinin ixrac kvotasından (İxk) da istifadə edilir: 
 
İxk = İx/ÜDM x 100% 
 31 
 
 Burada İx – ixracın həcmidir. Kifayət qədər yüksək ixrac kvotası bir qayda olaraq 
milli əmtəənin beynəlxalq bazarda rəqabət qabiliyyətliliyini əks etdirən göstəricidir. 
 Digər bir göstərici kimi isə idxal kvotasını (İdk) göstərmək olar: 
 
İdk = İd/ÜDM x 100% 
 
 Burada İd – idxalın həcmidir. İdxal kvotasının yüksək olması ölkə iqtisadiyyatının 
həmin əmtəə üzrə bir o qədər xaici amillərdən asılı olduğunu xarakterizə edir. 
Qeyd olunan göstəricilərin müqayisəsi milli təsərrüfat üçün xarici iqtisadi amilin 
rolunu, müəyyən dövr üçün onun dinamikasını müəyyən etməyə imkan verir. 
Xarici ticarətin inkişaf göstəricisi kimi beynəlxalq tədqiqatlarda həmçinin 
adambaşına düşən xarici ticarət dövriyyəsi, həmçinin ixrac və idxal göstəricilərindən də 
istifadə edilir. Bu göstəricinin üstünlüyü ondadır ki, o, iqtisadiyyatın ayrı-ayrı sahələri, 
ölkənin müxtəlif regionları, konkret müəssisə və məhsul növləri üzrə hesablana bilər ki, bu 
da rayonların, müəssisələrin, sahələrin xarici iqtisadi əlaqələrdə iştirak payını, ehtiyatları və 
perspektivləri müəyyən etməyə imkan verir.   
Bununla yanaşı, vurğulamaq lazımdır ki, yuxarıda göstərilən indikatorlar BİM-in 
bütün formalarının milli təsərrüfata təsirini xarakterizə etməyə imkan vermir, çünki bu 
göstəricilər yalnız xarici ticarəti nəzərə alır. Təsadüfi deyildir ki, hazırda beynəlxalq iqtisadi 
təşkilatların mütəxəssisləri tərəfindən bu göstəricilərin təkmilləşdirilməsi istiqamətində işlər 
aparılır, onların xarici investisiyalar və milli istehsalın həcmi ilə əlaqələndiriliməsinə 
çalışılır. 
Ölkə iqtisadiyyatının BİM-lə qarşılıqlı əlaqəsini müəyyən etmək üçün birbaşa 
investisiyaların əhalinin bir nəfərinə düşən həcmi göstəricisindən də istifadə edilir. Eyni 
zamanda, xarici ticarət göstəricilərinə uyğun olaraq xarici investisiyaların hər iki 
istiqamətdə axını üzrə də kvota göstəriciləri hesablanır və BİM-im milli iqtisadiyyatda 
oynadığı rolu xarakterizə etmək üçün istifadə edilir. 
BİM-in miqyasının genişlənməsi və rolunun artması ölkələrin qarşılıqlı asılılıq 
problemini daha da aktuallaşdırır. Ölkələrin qarşılıqlı iqtisadi asılılığı dedikdə BİM və milli 
qitisadiyyatların qarşılıqlı təsiri altında ölkələrin sarsılmaz qarşılıqlı təsərrüfat əlaqələri başa 
düşülür. 
 32 
Bu gün dünyada iqtisadi cəhətdən tam müstəqil olan ölkəni göstərmək çox çətindir, 
daha doğrusu mümkün deyildir. Bu yolu seçən ölkələr sonda avtarkiyaya – siyasi və iqtisadi 
izolyasiyaya gəlib çıxırlar. Hazırda Türkmənistanda baş verən proseslər bu ölkənin 
avtarkiyaya sürükləndiyini söyləməyə əsas verir. Lakin, digər ölkələrin, xüsusilə də 
Albaniyanın təcrübəsi göstərir ki, bu proses heç də yaxşı nəticələnmir, ölkə əhalisinin həyat 
səviyyəsini aşağı salır, inkişaf mənbələrini əhəmiyyətli dərəcədə məhdudlaşdırır. Təsadüfi 
deyil ki, milli iqtisadiyyatın bu cür istiqamətləndirilməsindən imtina qaçılmazdır. Tam 
iqtisadi müstəqilliyin əldə edilməsi barədə verilən bəyanatlar mifdən başqa bir şey deyildir. 
Bununla yanaşı, bir çox, ilk növbədə isə inkişaf etməkdə olan ölkələr yeganə və ya 
bir neçə məhsul ixracı üzrə olan asılılıqdan, həmçinin ticarət partnyoru kimi əsasən bir 
ölkənin iştirak etdiyi hallardan qaçmağa çalışırlar ki, bu da onların iqtisadi təhlükəsizliyi 
baxımından təbii qəbul edilməlidir.
 
 
2.3. BİM-in inkişaf amilləri və meylləri 
 
Müasir dünya təsərrüfatının xarakterik cəhətlərindən biri beynəlxalq iqtisadi 
münasibətlərin intensiv inkişafda olmasıdır. Bu özünü ölkələr, ölkə qrupları, ayrı-ayrı firma 
və təşkilatlar arasında iqtisadi münasibətlərin genişlənməsində və dərinləşməsində göstərir 
ki, bunu da əsasən aşağıdakı səbəblər şərtləndirir: 
 istehsalın beynəlmiləlləşməsi, yəni onun milli sərhədlər çərçivəsindən kənara 
çıxması, milli iqtisadi sistemlər arasında hərtərəfli və genişhəcmli əlaqələrin və 
qarşılıqlı asılılığın inkişaf etməsi; 
 elmi-texniki tərəqqi nəticəsində ictimai əmək bölgüsünün dərinləşməsi və 
istehsalçılar arasında ən müxtəlif əlaqələrin, xüsusilə də texnoloji əlaqələrin 
güclənməsi; 
 regional inteqrasiya prosesinin sürətlənməsi nəticəsində bu prosesdə iştirak edən 
ölkələrin qarşılıqlı əlaqələrinin güclənməsi və onların iqtisadiyyatlarının açıqlığının 
artması; 
 qlobal problemlərin kəskinləşməsinin bütün dünya ictimaiyyətinin bu problemlərin 
həlli üçün səylərini birləşdirməyə gətirib çıxarması. 
Yuxarıda sadalanan amillər, həmçinin qeyd olunmayan bir sıra digər amillər 
beynəlxalq münasibətlərin xüsusi altsistemi olan BİM-in inkişafını aktivləşdirir. 
 33 
Ümumilikdə BİM-in bərqərar olmasına və inkişafına ciddi təsir göstərən beş amil 
bloku vardır. BİM-in inkişafının birinci amillər bloku kimi ölkələr üzrə mövcud olan təbii-
coğrafi fərqliliyi qeyd etmək olar. Hər bir ölkə faydalı qazıntı ehtiyatlarına, torpağın 
münbitliyinə, iqliminə görə müxtəlif şəraitə malikdir ki, bu da onlar üçün BİM-ə cəlb 
olunmanı və bu münasibətləri inkişaf eydirməyi zəruri edir. 
 İkinci amillər blokuna maşın sənayesi və kütləvi istehsalın təşkili daxil edilir. Kütləvi 
istehsalın təşkili əmək məhsuldarlığının kəskin artımına gətirib çıxarır. Nəticədə istehsalın 
həcmi daxili bazarın ehtiyaclarını aşır və beləliklə də, istehsal olunan artıq məhsul xarici 
bazarlara çıxarılır. Eyni zamanda istehsalın ixtisaslaşması prosesi inkişaf edir ki, bu da 
özlüyündə ölkələr arasında əmək nəticələrinin qarşılıqlı mübadiləsini zəruri edir. 
 Üçüncü amillər bloku elmi-texniki tərəqqi ilə bağlıdır. XX əsrin ikinci yarısında 
yüksək texnologiyaya əsaslanan istehsalda inqilabi dəyişikliklər baş verdi. Lakin yeni 
texnologiyaların və yeni növ əmtəələrin işlənməsinə əhəmiyyətli, daim artan xərclər tələb 
olunur. Bununla əlaqədar əksər ölkələr bu istiqamətdə öz səylərini birləşdirir, əməkdaşlıq 
edir və ümumi proqramlar həyata keçirir, ya da müəyyən elmi istiqamətlər üzrə 
ixtisaslaşaraq əldə olunmuş nəticələrlə mübadilə edirlər. 
 Dördüncü amillər qrupuna kapital ixracının artması aid edilir. Ölkələr arasında xarici 
iqtisadi münasibətlərin bərqərar olmasında kapital ixracı mühüm rol oynamışdır. Xarici 
investisiya qoyuluşunun həyata keçirilməsi ilə beynəlxalq istehsalın əsas subyektləri – 
transmilli və çoxmilli şirkətlər meydana gəlmişdir. Beynəlxalq kreditləşmə hazırda dünya 
istehsalının fasiləsizliyini təmin edən mühüm şərtlərdən biridir. 
 Son illərdə digər amillər bloku – qlobal problemlərin BİM-in inkişafına özünəməxsus 
təsir dərəcəsi getdikcə artmaqdadır. Ekoloji, enerji, xammal, ərzaq və digər problemlər 
ümumilikdə sivilizasiyaya aid olduğundan onların həlli ayrıca bir ölkənin qüvvəsi hesabına 
baş verə bilməz. Buna görə də, onların aradan qaldırılması üçün sosial-iqtisadi inkişaf 
səviyyələrindən və siyasi istiqamətlərindən asılı olmayaraq bütün ölkələrin birgə səyi 
zəruridir. 
 Müasir dünyada BİM-in rolunun artımının əsasında dünya arenasında baş verən 
fundamental dəyişikliklər durur. Qısa olaraq bu faktorları aşağıdakı kimi göstərmək olar: 
 Əvvəllər  beynəlxalq əmək bölgüsündə zəif iştirak edən ölkə və ərazilər dünya 
iqtisadiyyatına daha aktiv surətdə cəlb olunurlar. Keçmiş müstəmləkələr və asılı 
 34 
ölkələr müstəqillik əldə etdikdən sonra bir qayda olaraq dünya ticarətinə, daha sonra 
isə BİM-in digər formalarına daha intensiv surətdə qoşulurlar.  
 Müxtəlif regionlarda istehsal olunan əmtəə və xidmətlərin çeşidi əhəmiyyətli 
dərəcədə artır. Elmi-texniki tərəqqi təbii resursların istifadə sferasını genişləndirir, 
məhsulları dünya ticarətinə cəlb olunan yeni istehsal sahələrinin yaranmasına gətirib 
çıxarır. Beynəlxalq əmtəə mübadiləsinin həcmini əhəmiyyətli dərcədə artırmış və 
onun çeşidini genişləndirmiş elmi-texniki tərəqqi dünya təsərrüfat əlaqələrinə 
xidmətlərlə və texnologiyalarla mübadiləni də cəlb etmiş, dünya maliyyə bazarının 
fəaliyyətinin zaman və məkan baxımından fasiləsizliyini təmin etmiş, beynəlxalq 
əmək miqrasiyası proseslərini yüngülləşdirmiş və sadələşdirmişdir. 
 İnsanlarının özlərinin həyatı dəyişir. Bu, ilk növbədə sayı artmaqda olan sənayecə 
inkişaf etmiş ölkələrdə baş verir. Xarici əmtəə və xidmətlərin istehlakı, beynəlxalq 
turizm, xarici ölkələrdə iş, təhsil, müalicə adi hala çevrilir. Texniki cəhətdən daha 
mürəkkəb nəqliyyatdan, telekommunikasiya vasitələrindən, maliyyə 
hesablaşmalarından istifadə ənənəvi hal xarakteri alır. 
 Müəssisələrin səhmdar formasının hökmranlığı, ümumdünya maliyyə bazarının 
strukturunun formalaşması (banklar və digər maliyyə qurumları, qiymətli kağız və 
valyuta bazarları) kapitalın hətəkəti üçün geniş imkanlar yaradır. Transmilli 
şirkətlərin inkişafı bu proseslərin rolunu daha da yüksəldir. Xarici müəssisələr özləri 
ilə yeni istehsal üsullarını, müəssisələrin idarə edilməsinin müasir metodlarını və 
yeni texnologiyalar gətirirlər. 
 Beynəlxalq şirkətlərin dünya təsərrüfatında əhəmiyyətinin artması. Hazırda onlar 
BİM-in formalarının böyük bir hissəsinə nəzarət edirlər və BİM-in ayrı-ayrı 
formalarının inkişafında əhəmiyyətli rol oynayırlar. 
 Təsərrüfat fəaliyyətinin bazar-kapitalist metodları ümumi genişlik qazanır, qeyri-
bazar sosialist iqtisadiyyatının yayıldığı ərazi isə getdikcə azalır. Bu, sonuncular 
üçün xarakterik olan qapalılıq və avtarkiya meyllərini azaldır. Iqtisadiyyatın açıqlılığı 
bir növ normaya çevrilir. 
 Milli iqtisadiyyatların açıqlığı həmçinin BİM-in liberallaşması, əmtəələrin, kapitalın, 
işçi qüvvəsinin, texnologiyanın sərbəst hərəkəti imkanlarının genişlənməsi hesabına 
artır. Müxtəlif formalarda təzahür edən proteksionizm BİM-də hələ də qalmaqdadır, 
lakin onun təsir dairəsi getdikcə azalır. 
 35 
 Dövlətlərarası regional inteqrasiya ölkələri vahid iqtisadi məkana yaxınlaşdırır, milli 
təsərrüfatlar arasında ixtisaslaşma və kooperasiyanın sərhədlərini genişləndirir. 
Bütün qitələri əhatə etmiş regional iqtisadi inteqrasiya prosesləri inteqrasiya 
birliklərinin iştirakçı dövlətləri arasında BİM-in bütün formalarının intensiv 
inkişafına şərait yaradır. 
 BİM-in inkişafında meydana gələn problemlərə cavab olaraq onun tənzimlənməsinin 
dünya və regional sistemləri yaradılır. Bu sistemlərin təkmilləşdirliməsi nəticəsində 
bütün ölkələr üçün ümumi olan normativ-hüquqi baza formalaşdırılır. 
 Özündə nəqliyyatın, kommunikasiyanın ümumdünya şəbəkəsini, qlobal informasiya 
şəbəkəsini birləşdirən BİM-in ümumdünya infrastrukturu formalaşır. Bu, BİM-in 
praktiki reallaşdırılmasını zaman baxımından əhəmiyyətli dərəcədə sürətləndirir, 
onun həyata keçirilməsinin yeni üsullarını yaradır (İnternet şəbəkəsi vasitəsilə alqı-
satqı müqavilələrinin bağlanması, beynəlxalq birjalarda, hərraclarda əmtəə və 
xidmətlərin alqı-satqısı, beynəlxalq hesablaşmaların dərhal həyata keçirilməsi və s.). 
BİM-in inkişafını sürətləndirən amillərlə yanaşı, onun təkamülünə mənfi tərəfdən 
təsir göstərən faktorlar da mövcuddur. Onilliklər ərzində iki sistem (kapitalist və sosialist 
sistemləri) arasında olan münaqişəli vəziyyət və soyuq müharibə BİM-in inkişafından da 
yan keçməmişdir. Qarşılıqlı İqtisadi Yardım Şurasına (QİYŞ) üzv olan ölkələrin SSRİ başda 
olmaqla yaratdıqları hərbi-siyasi və ticarət-iqtisadi blokda ölkələr arasındakı münasibətlər 
yalnız müəyyən qədər iqtisadiyyat tərəfindən formalaşdırlır, xarici əlaqələr isə maksimum 
dərəcədə məhdudlaşdırlırdı. Belə ki, bu ölkələr praktiki olaraq birbaşa xarici investisiyaları 
öz ölkələrinə buraxmırdılar. Öz növbəsində Qərb ölkələri ABŞ başda olmaqla iqtisadi 
əlaqələrin məhdudlaşdırılmasından SSRİ-yə qarşı mübarizə vasitəsi kimi aktiv surətdə 
istifadə edirdilər. Bütün bunlar BİM-in inkişafına mənfi təsir edirdi. Müasir düvrdə 
postsosialist ölkələrin dünya iqtisadiyyatına ətraflı surətdə qoşulma prosesi də qapalı 
iqtisadiyyatın miras qoyduğu çətinliklərlə, dünya bazarlarında kəskin mübarizə ilə və digər 
faktorlarla üzləşir. 
BİM-in inkişafı həmçinin sənaye ölkələrinin və keçmiş müstəmləkə və 
yarımüstəmləkə əyalətlərin iqtisadi inkişaf səviyyələrində olan iri fərqlə də məhdudlaşır. 
Sonuncu qrup ölkələrinin əksəriyyətinin iqtisadiyyatı bir-iki kənd təsərrüfatı məhsulunun və 
ya mineral xammalın ixracından birbaşa surətdə asılıdır. Bu isə onsuz da tam olmayan 
iqtisadiyyatın strukturunun qeyri-sabitliyini daha da artırır. 
 36 
İqtisadiyyatların açıqlığına olan meyl dövlətlər tərəfindən tətbiq olunan müxtəlif növ 
maneə və məhdudiyyətlərin saxlanılması, bəzi hallarda isə artırılması ilə müşaiyət olunur. 
Kasıb ölkələr üçün bu cür maneələr başa düşülən və hətta qaçılmazdır, çünki milli 
iqtisadiyyatı səmərəli surətdə müdafiə etmədən müasir iqtisadiyyatı inkişaf etdirmək 
mümkün deyildir. 
Normal bazar qüvvələrinin fəaliyyətinə maneçilik törədən hərbi-siyasi amillər də 
mühüm əhəmiyyət kəsb edir. Silah ixracının artımı son nəticədə BİM-in sağlam inkişafını 
dağıda bilər. Bu baxımdan ayrı-ayrı ölkələrə qarşı beynəlxalq qaydada razılaşdırılmış tam 
və ya qismən iqtisadi blokada və ya birtərəfli surətdə tətbiq olunan tədbirlər artıq nadir hal 
deyildir. 
Nəhayət, BİM-in inkişafına maliyyə və iqtisadi böhranlar da mənfi təsir göstərir.  
 
2.4. Dünya təsərrüfatının mahiyyəti, xüsusiyyətləri və  
onun inkişafında müasir meyllər 
 
Müasir BİM-in inkişaf şərtlərindən danışarkən həmçinin dünyanın ümumi olduğunu 
qeyd etmək lazımdır. Müasir dünya təsərrüfatı ümumdünya quruluşunun  tərkib hissəsi 
olmaqla bütün dünya üçün vahid olan qanun və prinsiplər əsasında fəaliyyət göstərir. Digər 
tərəfdən, müasir dünya təsərrüfatı özünün qayda və qanunları olan müstəqil sistemdir. Bu 
sistemin elementləri bir-biri ilə ziddiyyət təşkil etmir, onlar bir-birləri ilə, həmçinin digər 
sistemlərin (siyasi, hüquqi, ekoloji və s.) elementləri ilə qarşılıqlı əlaqədə olurlar və asılılıq 
yaradırlar.  
BİM-in nəzəriyyəsi və praktikasını öyrənərkən tez-tez dünya təsərrüfatı anlayışından 
istifadə edilir. BİM-in obyektiv əsası kimi çıxış edən müasir dünya təsərrüfatı sıx qarşılıqlı 
əlaqədə və təsirdə olan, bazar iqtisadiyyatının obyektiv qanunlarına tabe olan milli 
iqtisadiyyatların məcmusundan ibarət qlobal iqtisadi sistemdir. Daim inkişafda olan qlobal 
dünya təsərrüfatı eynicinsli olmayaraq özündə sənayecə inkişaf etmiş ölkələrin, inkişaf 
etməkdə olan ölkələrin və keçid iqtisadiyyatlı ölkələrin milli iqtisadiyyatlarını birləşdirir. 
Müasir dünya təsərrüfatının əsasında bazar münasibətləri durur və buna görə də 
dünya təsərrüfatının liderləri kimi bazar münasibətlərinin daha çox inkişaf etdiyi ölkələr 
çıxış edirlər. 
 37 
Özündə hələ də çoxlu ziddiyyətləri və meylləri əks etdirən müasir dünya 
təsərrüfatının vahidliyi və dinamikliyi XX əsrin ortalarına nisbətən müqayisə olunmaz 
dərəcədə artmışdır. Müasir dünya təsərrüfatı tam olaraq bazar iqtisadiyyatı prinsiplərinə, 
beynəlxalq əmək bölgüsünün obyektiv qanunauyğunluqlarına, istehsalın və kapitalın 
beynəlmiləlləşməsinə əsaslanır. Yeni minilliyin ilk illərində dünya təsərrüfat əlaqələri 
iqtisadi fəaliyyətin daha intensiv inkişaf edən sahəsi kimi çıxış edir. 
Beləliklə dünya təsərrüfatı daim hərəkətdə olan, artan beynəlxalq əlaqələrə və 
mürəkkəb qarşılıqlı təsirlərə malik olan, bazar iqtisadiyyatının obyektiv qanunlarına tabe 
olan milli təsərrüfatların məcmusudur. Bu məcmu əsasında həddən artıq ziddiyyətli, 
bununla yanaşı, az və ya çox dərəcədə vahid dünya iqtisadi sistemi formalaşır. 
Bir tərəfdən iqtisadi inkişaf səviyyələrindən və siyasi quruluşlarından asılı olmayaraq 
bütün ölkələr üçün ümumi olan iqtisadi qanunların (məsələn, tələb və təklif qanunu) 
fəaliyyəti, digər tərəfdən bütün ölkələrin məhsuldar qüvvələrini inkişafa sövq edən elmi-
texniki inqilabın nailiyyətləri dünya təsərrüfatının vahidliyini müəyyən edən obyektiv 
amillərdir. 
Dünya təsərrüfatında hazırda bir sıra sabit meyllər müşahidə edilməkdədir. Onların 
sırasına aşağıdakıları aid etmək olar: 
 iqtisadi artımın sabit templəri. Bütün dünya ölkələrinin orta artım templəri 1990-cı 
illərin əvvəlində mövcud olan 1%-dən onilliyin axırına 3%-ə qalxıb; 
 təsərrüfat əlaqələrinin inkişafında xarici iqtisadi amilin əhəmiyyətinin yüksəlməsi; 
 maliyyə bazarlarının qloballaşması və milli iqtisadiyyatların qarşılıqlı asılılıqlarının 
artması; 
 əmtəələrlə beynəlxalq ticarətin öz artim tempinə görə dünya təsərrüfatı 
subyektlərinin daxili istehsalının artımını əhəmiyyətli dərəcədə (təxminən 1,5% 
səviyyəsində) üstələməsi; 
 xidmətlərlə beynəlxalq ticarətin son onilliklərdə əmtəələrlə beynəlxalq ticarətə 
nisbətən 3 dəfə sürətlə artması; 
 beynəlxalq ticarətin kommersiya fəaliyyəti sahəsindən milli təkrar istehsal prosesinin 
təmin edilməsinin vacib və zəruri şərtinə çevrilməsi; 
 müasir şəraitdə əmtəələrlə və xidmətlərlə beynəlxalq ticarətin ilkin mərhələdə 
beynəlxalq elmi-texniki əməkdaşlıqla, istehsal prosesində beynəlxalq istehsal 
 38 
əməkdaşlığı və kooperasiyası ilə, obyektin işə salınması mərhələsində isə texniki 
xidmətlərin göstərilməsi ilə tamamlanması; 
 kapitalın beynəlxalq hərəkətində daha yüksək dinamizmin müşahidə edilməsi (1990-
cı illərdə təkcə birbaşa xarici investisiyaların artımı əmtəə ixracının artımını 3 dəfə, 
dünya istehsalının artımını isə 4 dəfə üstələyib); 
 dünya bazarında tələbatın ən çox olduğu məhsullar kimi yeni texnologiyaların çıxış 
etməsi və texnoloji cəhətdən yeni əmtəə və xidmətlərin ayrı-ayrı ölkələrin ixracında 
malik olduğu xüsusi çəkisinin artması, xüsusi struktura və funksiya mexanizminə 
malik dünya texnologiya bazarının yaranması; 
 elmtutumlu məhsullarla mübadilənin dünya ticarətində payının əhəmiyyətli dərəcədə 
artması; 
 işçi qüvvəsinin beynəlxalq miqrasiyasının miqyasında əhəmiyyətli artımın müşahidə 
edilməsi; 
 regional inteqrasiya proseslərinin daha sürətlə inkişaf etməsi. 
Dünya təsərrüfat əlaqələrinin coğrafi quruluşunda da müəyyən dəyişikliklər baş 
verməkdədir. Belə ki, dünya təsərrüfat əlaqələrinin əsas subyektləri olan sənayecə inkişaf 
etmiş ölkələr bir-birləri iqtisadi əlaqələri daha da dərinləşdirirlər və bu proses özünü 
inteqrasiya birlikləri çərçivəsində daha aydın göstərir. İnkişaf etmiş dünyanın üç mərkəzi – 
NAFTA, Avropa Birliyi və Yaponiya arasında qarşılıqlı fəaliyyət aktivləşir. 
İnkişaf etməkdə olan ölkələrin dünya əmtəə, xidmət, kapital və işçi qüvvəsi 
bazarlarında mövqeləri getdikcə güclənir. Onlar xammal və ərzaq ixracatçılarından hazır 
məhsul ixracatçılarına, kapital idxal edən ölkədən yavaş-yavaş kapital ixrac edən ölkəyə 
çevrilirlər. Onların bəziləri injinirinq və maliyyə xidmətləri ixrac etməyə başlayırlar. 
Ümumilikdə müasir mərhələdə dünya təsərrüfatı sistemində aralarında sıx əlaqə 
mövcud olan və subyektlərin iqtisadiyyatlarına, həmçinin BİM-in formalarının özünə 
ziddiyyətli təsir göstərən köklü dəyişikliklər baş verir. Lakin müasir dövrün çoxsaylı 
ziddiyyətlərinə baxmayaraq, onun əsas cəhəti kimi qarşılıqlı mübarizə deyil, əməkdaşlığa və 
qarşılıqlı anlaşmaya yönəlmiş meyl çıxış edir. Vahidliyə, qarşılıqlı əlaqəliliyə, qarşılıqlı 
asılılığa, daha inkişaf etmiş və sosial baxımdan ədalətli dünyaya yönəlmiş ümumi hərəkəti 
dünya təsərrüfatında əsas meyl kimi xarakterizə etmək olar. 
 39 
Dünya təsərrüfatına aid olan ümumilik və vahidliklə yanaşı, onda həmçinin daxili 
ziddiyyətlər də mövcuddur. Bu ziddiyyətlər özünü əsasən ayrı-ayrı ölkə qrupları üzrə 
göstərir. 
Ziddiyyətlərin birinci qrupu dünya iqtisadi inkişafının 3 mərkəzi – NAFTA (ABŞ 
başda olmaqla), Avropa Birliyi və Asiya-Sakit okean regionu (Yaponiya başda olmaqla) 
arasında mövcuddur. Bu ölkələr arasında ziddiyyətlərin əsas mahiyyəti kimi dünya 
bazarlarında onlar arasında mövcud olan ciddi rəqabət çıxış edir. Bu zaman tərəflərin 
məqsədi adətən rəqibi dünya bazarının hər hansı bir seqmentindən çıxarmaq və ya bu 
seqmenti rəqibdən qorumaq olur. 
İkinci qrup ziddiyyətlər ―Şimal‖ – ―Cənub‖ ölkələri arasında olan ziddiyyətlərdir. 
Burada ―Şimal‖ sənayecə inkişaf etmiş ölkələr, ―Cənub‖ isə inkişaf etməkdə olan ölkələrdir. 
Bu ziddiyyətlərin mahiyyəti ondan ibarətdir ki, bir çox inkişaf etməkdə olan ölkələr (ilk 
növbədə yeni sənaye ölkələri) bir çox iqtisadi göstəricilər üzrə faktik olaraq inkişaf etmiş 
ölkələrin səviyyəsinə çatıblar və buna görə də dünya təsərrüfatında uyğun yer tutmağa 
çalışırlar. 
Üçüncü qrup ziddiyyətlər ―Şərq‖ – ―Qərb‖ ölkələri arasında mövcuddur. Burada 
―Qərb‖ dedikdə sənayecə inkişaf etmiş ölkələr, ―Şərq‖ dedikdə isə keçmiş sosialist 
düşərgəsi ölkələri, başqa sözlə keçid iqtisadiyyatlı ölkələr nəzərdə tutulur. Bu ölkə blokları 
arasında ziddiyyətlər özünü onda göstərir ki, dünya sosialist sisteminin süqutuna qədər 
keçmiş sosialist düşərgəsi ölkələri avtarkiya rejimində fəaliyyət göstərirdilərsə, hazırda 
onların məqsədi kimi dünya bazarına aktiv surətdə daxil olma çıxış edir. Onlar istehsal 
etdikləri məhsullarla dünya bazarında layiqli yer tutmağa çalışırlar. Lakin sənayecə inkişaf 
etmiş ölkələr dünya iqtisadiyyatı meydanında yeni rəqib-ölkələrin meydana gəlməsində 
maraqlı deyillər və buna hər vəchlə mane olmağa çalışırlar. 
 
2.5. Dünya təsərrüfatında qloballaşma prosesi və qlobal problemlər 
 
Yuxarıda qeyd olunan ziddiyyətlər inkişaf mənbələri olduqları üçün dünya 
təsərrüfatının ümumi vəhdətini pozmurlar. Ziddiyyətlərin həll edilməsi ilə dünya təsərrüfatı 
müasir qlobal iqtisadiyyatın xüsusiyyətlərini əldə edir. Müasir qlobal iqtisadiyyatın 
xüsusiyyətləri kimi aşağıdakıları göstərmək olar: 
 40 
 sərhəd tanımayan iri şirkətlərin yaranması: transmilli şirkətlərin və bankların bünya 
təsərrüfatının əsas strukturformalaşdıran elementlərinə çevrilməsi; 
 rəqabətin dünya rəqabəti səviyyəsinə qədər güclənməsi və eyni zamanda onun son 
nəticədə ümumdünya əməkdaşlığına çevrilməsi; 
 dünya təsərrüfatının beynəlmiləlləşməsinin keyfiyyətcə yeni səviyyəsinin əldə 
edilməsi, bu da iki istiqamətdə baş verir: 
1) vahid qlobal bazarın formalaşması; 
2) reginal iqtisadi inteqrasiya bloklarının yaranması. 
XXI əsrin əvvəlində dünya təsərrüfatının inkişafı bəşəri fəaliyyətin bütün sahələri 
üçün istifadə edilən qloballaşma konsepsiyasının meydana gəlməsi ilə nəticələndi. İctimai 
həyatın bir sferasında baş verən proseslər dönməz olaraq qlobal xarakter kəsb etməyə 
başlayır və bu zaman digər sahələrdə baş verən proseslərə təsir göstərir. Ona görə də hazırda 
hüquqi məkanın qloballaşması, siyasi münasibətlərin qloballaşması, iqtisadiyyatın 
qloballaşması, cinayətkarlığın qloballaşması kimi anlayışlardan istifadə edilir. 
Qloballaşma bir termin kimi 1980-ci illərdə meydana gəlmiş və 1990-cı illərdə elmi 
ədəbiyyatda möhkəmlənmişdir. Müxtəlif mənbələrdə onun izahında müxtəlif fərqlər tapmaq 
olar. Lakin ümumilikdə o, dünya təsərrüfatının formalaşmasının müasir mərhələsini 
xarakterizə edir. 
Qloballaşma müasir kommunikasiya və informasiya texnologiyaları əsasında 
formalaşmış maliyyə-iqtisadi, ictimai-siyasi və mədəni əlaqələrin açıq sistemi çərçivəsində 
ölkələrin, müəssisələrin və insanların ümumdünya qarşılıqlı asılılığıdır. Iqtisadiyyatın 
qloballaşması bu prosesin mühüm hissəsidir. Qloballaşma bitmiş və ya dayanmış proses 
deyil. Qloballaşmanı çətinliklər və ziddiyyətlərlə üzləşən inkişaf etməkdə olan proses kimi 
görmək lazımdır.  
Elmi ədəbiyyata qloballaşma anlayışı dünya iqtisadiyyatının keyfiyyətcə yeni 
vəziyyəti kimi daxil olub. Dünya iqtisadiyyatında qloballaşma prosesi istehsalın və kapitalın 
beynəlmiləlləşməsinin qanunauyğun nəticəsi kimi çıxış edir. Qloballaşma müəyyən 
dərəcədə dünya təsərrüfat əlaqələrinin çərçivəsinin genişlənməsi, onun artımının kəmiyyət 
prosesi kimi də təqdim edilə bilər. Bununla yanaşı, o, müasir dünya iqtisadiyyatına yeni 
keyfiyyət verir, onun konsolidasiyası və inteqrasiyası prosesini gücləndirir.  
Qloballaşma prosesinə iki tərəfdən yanaşmaq olar. Makroiqtisadi səviyyədə 
qloballaşma ölkələrin və ayrı-ayrı regionların öz sərhədlərindən kənarda iqtisadi aktivliyə 
 41 
səy göstərmələridir. Bu cür səylərə təkan verən amillər kimi isə liberallaşmanı, ticarət və 
investisiya maneələrinin aradan qaldırılmasını, azad iqtisadi zonaların yaradılmasını və s. 
göstərmək olar. 
Mikroiqtisadi səviyyədə qloballaşma dedikdə müəssisənin fəaliyyətinin daxili bazar 
çərçivəsindən kənara genişlənməsi başa düşülür. Sahibkarlıq fəaliyyətinin çoxmilli 
istiqamətlənməsindən fərqli olaraq qloballaşma dünya bazarının mənimsənilməsinə vahid 
yanaşma tələb edir. 
Qloballaşma milli iqtisadi sistemlərin artan qarşılıqlı əlaqələrini və asılılıqlarını 
xarakterizə edir. Elmi-texniki inqilabın təsiri altında istehsalın qloballaşması elə bir vəziyyət 
yaradır ki, praktiki olaraq heç bir ölkəyə ―özünün‖ istehsalına malik olmaq sərfəli olmur. 
Ayrı-ayrı milli iqtisadiyyatlar dünya təsərrüfatına daha çox inteqrasiya olunur və orada öz 
yerini tapmağa çalışırlar. Işçi qüvvəsinin hərəkəti, kadrların hazırlanması və mütəxəssis 
mübadiləsi daha çox beynəlmiləl xarakter kəsb etməyə başlayır.  
Qloballaşmanın obyektiv bir proses olduğundan çıxış etsək onu şərtləndirən əsas 
faktorlar kimi aşağıdakıları göstərmək olar: 
 istehsal amilləri – istehsalın həcminin kəskin surətdə artması, onun həyata 
keçirilməsinin yeni formalarının peyda olması, nəqliyyat və rabitənin keyfiyyətcə 
yeni səviyyəyə yüksəlməsi; 
 iqtisadi amillər – kapitalın bir nöqtədə həddən artıq təmərküzləşməsi, çərçivəsi milli 
sərhədlərdən kənara çıxan təşkilati formaların beynəlxalq xarakter kəsb etməyə 
başlaması  və nəticədə vahdi bazar məkanının formalaşması; 
 siyasi amillər – dövlət sərhədlərinin şəffaflaşması, vətəndaşların, əmtəə və 
xidmətlərin, kapitalın hərəkət azadlılığının yüngülləşməsi; 
 sosioloji amillər – cəmiyyətin həyatında adət və ənənələrin, sosial əlaqələrin rolunun 
zəifləməsi, milli məhdudiyyətin aradan qaldırılması nəticəsində insanların 
mobilliyinin yüksəlməsi və beynəlxalq miqrasiyaya təkan verilməsi; 
 informasiya amilləri – işgüzar ünsiyyət vasitələrində baş verən radikal dəyişikliklər, 
iqtisadi və maliyyə informasiyası ilə operativ mübadilə nəticəsində problemlərin 
səmərəli surətdə həll olunması, ən yeni infromasiya texnologiyalarının (xüsusilə 
İnternetin) geniş surətdə yayılması, dövlət tənzimlənməsinin və nəzarətinin 
imkanlarının əhəmiyyətli dərəcədə məhdudlaşdırılması; 
 42 
 elmi-texniki amillər – qabaqcıl elmi-texniki və texnoloji vasitələrdən istifadənin 
iqtisadi mənfəətləri. 
1990-cı illərin sonlarına dünya iqtisadiyyatının qloballaşması bir sıra yeni 
xüsusiyyətlər əldə edib: 
1) xarici iqtisadi əlaqələrin və beynəlxalq hesablaşmaların liberallaşdırlıması keçmiş 
sosialist düşərgəsinin bir çox ölkələrini əhatə edir; 
2) qlobal qarşılıqlı asılılığın güclənməsi və dünya üzrə inkişafda qeyri-bərabərliyin 
artması tendensiyaları arasında ziddiyyətlərin kəskinləşməsi baş verir; 
3) ölkələrin iqtisadi inkişaflarında müşaiyət olunan fərqli intensivlik eyni zamanda bu 
inkişafın fərqli istiqamətlərə yönəlməsi və fərqli meyarlarla təyin olunması ilə 
müşaiyət edilir; 
4) unifikasiya və standartlaşdırmaya aktiv meyl meydana gəlib. Bütün ölkələr üçün 
texnologiya, ekologiya, mühasibat uçotu və s. üçün vahid standartlar tətbiq edilir. 
Standartlar təhsilə və mədəniyyətə də yayılır. Bununla yanaşı, təsərrüfat fəaliyyətinin 
həyata keçirilməsi qaydalarının unifikasiyalaşdırılmasında problemlər də müşahidə 
olunur, beynəlxalq təşkilatların bu istiqamətdə həyata keçirilən fəaliyyətlərində 
uğursuzluqlar müşahidə olunur; 
5) beynəlxalq iqtisadi təşkilatlar vahid makroiqtisadi siyasət meyarları tətbiq edir, vergi 
siyasətinə, monetar siyasətə, məşğulluq siyasətinə və s. qarşı irəli sürülən tələblərin 
unifikasiyası baş verir; 
6) əvvəlki xüsusiyyətlə yanaşı, inkişaf etmiş ölkələrin iqtisadi siyasətlərində mövcud 
olan ikili standartlar problemi də müşahidə edilməkdədir; 
7) iqtisadiyyatda da siyasətdə olduğu kimi birqütblü dünyanın formalaşdırılması prosesi 
gedir, ümumilikdə yeni dünya qaydası, xüsusilə yeni dünya iqtisadi qaydası 
formalaşdırılır. 
Dünya iqtisadiyyatının qloballaşması prosesi heç də problemsiz ötüşmür. 
Qloballaşma ilk növbədə sənayecə inkişaf etmiş ölkələrin mövqelərini gücləndirir, onlara 
əlavə üstünlüklər verir. Əlbəttə ki, qloballaşma geridə qalmış ölkələrə də öz 
iqtisadiyyatlarını inkişaf etdirmək, dünya iqtisadiyyatının layiqli yer tutmaq üçün müəyyən 
şərait yaradır. Lakin qloballaşma prosesi mənfi nəticələrlə də müşaiyət olunur. Qloballaşma 
bütün ölkələrə toxunan ümumbəşəri problemlərin yaranması və kəskinləşməsi ilə ayrılmaz 
əlaqədədir. Bu problemlər aşağıdakı kimi məcmulaşdırıla bilər: 
 43 
 Hərbi-iqtisadi problemlər özündə müasir kütləvi qırğın silahlarının yayılması, sınağı 
və daha böyük dərəcədə tətbiqi təhlükəsini birləşdirir. Bu cür silahların ehtiyatlarının 
məhv edilməsi üsulları da bir çox ölkələrin təhlükəsizliyini zərbə altında qoyur. Ən 
yeni silahlardan istifadə edən beynəlxalq terrorizmin yayılması xüsusi təhlükə 
yaradır. 
 Mühüm elmi-texniki problemlərin həlli və müəyyən sahələrdə tərəqqi bir sıra 
ölkələrinin resurslarını və səylərini birləşdirmədən mümkün deyil. Bu problemlər 
sırasında kosmosun, dünya okeanının, Antarktidanın tədqiqini və mənimsənilməsini 
göstərmək olar. Bu cür birləşmə olmadan xüsusi təhlükəli xəstəliklərə qarşı mübarizə 
qeyri-səmərəli olur. Bu tip problemlər sırasında həmçinin məhsulların və istehsal 
üsullarının ümumdünya standartlaşdırmasını göstərmək olar. 
 Yoxsulluqla, aclıqla, geridə qalmış ölkələrdə yüksək ölüm səviyyəsi ilə mübarizə 
bəşəriyyətin gələcəyi üçün mühüm əhəmiyyət kəsb edir. Bu problemlər sırasında 
həmçinin dünya demoqrafik proseslərinin optimallaşdırılmasını qeyd etmək olar. 
 İnsanın təsərrüfat fəaliyyətinin təbiətə təsiri də mühüm ümumbəşəri problemə 
çevrilib (havanın, suyun və torpağın vəziyyətinin pisləşməsi, atmosferin ozon qatının 
dağılması prosesi, iqlim istiləşməsi). Bura həmçinin nüvə energetikası ilə bağlı olan 
texnogen qəzaların qarşısının alınmasını da aid etmək lazımdır. 
 Maliyyə və iqtisadi böhranlar getdikcə bütün dünyanı əhatə edir. Bu dünya 
iqtisadiyyatının artım tempinə və sabitliyinə ciddi surətdə təsir göstərə bilər. 
Yuxarıda sadalanan problemlər hər kəsə, bütün dünya ictimaiyyətinə toxunur, yəni 
ümumi xarakter daşıyır. Bu, qlobal adlandırılan problemlərin birinci prinsipial xarakterik 
xüsusiyyətidir. Özünün miqyasına, aradan qaldırlması dərəcəsinə və müddətinə görə bu 
problemlər böyük həcmdə qüvvə və vasitə tələb edir ki, ayrılıqda heç bir ölkə və hətta 
ölkələr qrupu buna malik deyillər. Onların həlli üçün müxtəlif çeşodli resursların cəlbi 
vacibdir, yəni, istənilən qlobal problemin doğurduğu ciddi iqtisadi aspektlər mövcuddur və 
onların həlli bütün dünya ictimaiyyətinin resurslarını, ilk növbədə maddi-maliyyə 
resurslarını bir nöqtəyə yönəltməkdən keçir. Bir çox və ya bütün ölkələrin, beynəlxalq 
təşkilatların məcmu vasitələrinin cəlbinin zəruriliyi bəşəri, başqa sözlə qlobal problemlərin 
ikinci prinsipial xüsusiyyətidir. 
Qlobal problemlərin həlli üçün ölkələrin səylərinin birləşdirilməsi müxtəlif yollarla 
baş verə bilər: ikitərəfli və çoxtərəfli sazişlər, beynəlxalq təşkilatların yaradılması və 
 44 
fəaliyyəti, iqtisadiyyatın və texnologiyanın müxtəlif sahələrində layihələrin birgə 
maliyyələşdirilməsi və həyata keçirilməsi, beynəlxalq xeyriyyəçilik və s. 
Qloballaşma dövlətlər tərəfindən düşünülmüş iqtisadi siyasətin həyata keçirilməsini 
tələb edir. Bu cür iqtisadi siyasət daxili və xarici iqtisadi siyasətin dialektik vəhdətini və 
qarşılıqlı əlaqəsini nəzərə almalıdır. Səmərəli dövlət siyasəti iqtisadi çiçəklənmə, təhsilin və 
səhiyyənin inkişafı, sosial qeyri-bərabərliyin azaldılması üçün həyati əhəmiyyət kəsb edir. 
Dövlət ətraf mühitin mühafizəsinin, siyasi və makroiqtisadi sabitliyin, qanunçuluğun 
əsaslarının, sosial təminatın və təhsilin qarantı kimi çıxış etməlidir. 
 
2.6. BİM-də ölkələrin təsnifləşdirilməsi göstəriciləri və meyarları 
 
Ölkələrin təsnifləşdirilməsi zamanı əsasən Dünya Bankının yanaşmasından istifadə 
edilir. Bu beynəlxalq iqtisadi təşkilatın yanaşmasına görə, ölkələrin təsnifləşdirilməsinin 
əsas meyarı kimi adambaşına düşən Ümumi Milli Gəlir (ÜMG) və ya Ümumi Milli Məhsul 
(ÜMM) çıxış edir. Adambaşına düşən ÜMG-dən asılı olaraq dünya ölkələri aşağı gəlirli 
ölkələrə, orta gəlirli ölkələrə (bu qrup özü ortadan aşağı və ortadan yuxarı gəlirli ölkələrə 
bölünürlər) və yüksək gəlirli ölkələrə bölünürlər. Ölkələrin təsnifləşdirilməsi zamanı Dünya 
Bankı tərəfindən həmçinin coğrafi regionlara və xarici borcun səviyyəsinə əsaslanan analitik 
kateqoriyalardan da istifadə edilir. 
Ölkələrin təsnifləşdirilməsi üçün Dünya Bankı tərəfindən istifadə olunan analitik 
kateqoriyaların əsası hələ otuz il bundan əvvəl qoyulub və bu zaman Bankın məqsədi daha 
yoxsul ölkələrə kreditlərin alınması zamanı daha sərfəli şərtlər təqdim etməkdən ibarət olub. 
Bunun üçün isə ölkələrin iqtisadi potensiallarının müqayisəli qiymətləndirilməsi 
metodlarının işlənməsi zəruri idi. Mahiyyətinə görə geniş göstərici olan ÜMG Dünya 
Bankının mütəxəssisləri tərəfindən iqtisadi potensialın və iqtisadi tərəqqinin 
qiymətləndirilməsi üçün ən yaxşı göstərici müəyyən edildi. Bununla yanaşı, o da qəbul 
edildi ki, ÜMG özlüyündə inkişafın səmərəliliyini və ya ölkənin rifahını xarakterizə edə 
biləcək göstərici deyil. Buna görə də ölkələrin təsnifləşdirilməsi üçün Bank tərəfindən 
istifadə olunan əsas göstərici kimi adambaşına düşən ÜMG çıxış etməyə başladı. 
Qruplar arasında adambaşına düşən gəlirə görə hədlərin müəyyən edilməsi üçün bir 
çox göstəricilərin (yoxsul əhali faizi, uşaq ölümü göstəricisi) əks olunduğu xüsusi formula 
işlənilib hazırlandı. Bu formul və Bank tərəfindən il ərzində ayrılan resursların həcminə 
 45 
uyğun olaraq adambaşına gəlirin ilkin hədd kəmiyyətləri müəyyən olundu. Bu ilkin 
göstəricilər beynəlxalq inflyasiyanın təsiri nəzərə alınmaqla hər il korrektə olnunur və hədd 
kəmiyyətlərinin real mahiyyəti zamana görə dəyişmir. 
Adambaşına ÜMG-yi müəyyən olunmuş səviyyədən aşağı olan ölkələr aşağı gəlirli 
ölkələr kimi təsnifləşdirilir. Bu göstəricinin Bank tərəfindən müəyyən edilmiş həddən 
yuxarı olduğu və yüksək gəlirli ölkələr üçün qoyulmuş səviyyədən aşağı olduğu ölkələr orta 
gəlirli ölkələr adlandırılırlar. Bu tip ölkələr artıq Dünya Bankından 15 illik güzəştli kreditlər 
almaq hüququndan məhrum olurlar. 
Aşağıda göstərilən cədvəllərdə Dünya Bankının bütün üzv-ölkələrinin, həmçinin 
əhalisi 30 min nəfərdən artıq olan bütün ölkələrin (cəmisi 208 ölkə) təsnifatı verilmişdir. 
Coğrafi regionlara görə təsnifləşdirmə (bax Cədvəl 2.1) yalnız aşağı və orta gəlirli 
ölkələr üzrə aparılıb. Bu ölkələri çox vaxt inkişaf etməkdə olan ölkələr adlandırırlar. Bu 
termindən istifadə çox rahatdır: bu qrupa aid olan bütün ölkələrin eyni inkişaf səviyyəsində 
və ya bu kateqoriyaya aid edilməyən ölkələrin inkişafın son mərhələsində olmaları demək 
deyil. 
 
Cədvəl 2.1 
Dünya ölkələrinin coğrafi regionlara görə təsnifləşdirilməsi 
 
Şərqi Asiya və Sakit okean regionu 
(23) 
(ancaq inkişaf etməkdə olanlar) 
Amerika 
Samoası 
Vanuatu 
Vyetnam 
İndoneziya 
Kamboca 
Kiribati 
Çin 
Şimali Koreya 
Laos  
Malayziya 
Marşal adaları 
Mikroneziya 
Monqolustan 
Myanma 
Palau 
Papua-Yeni 
Qvineya 
 
Samoa 
Solomon adaları 
Tailand  
Timor Leste 
Tonqa 
Fici 
Filippin 
 46 
Avropa və Mərkəzi Asiya (28) 
(ancaq inkişaf etməkdə olanlar) 
Azərbaycan 
Albaniya 
Ermənistan 
Belarus 
Bolqarıstan 
Bosniya və 
Herseqovina 
Macarıstan 
Gürcüstan 
Qazaxıstan 
Qırğızıstan  
Latviya  
Litva 
Makedoniya 
Moldova 
Men adası 
Polşa 
Rusiya 
Rumıniya 
Slovakiya 
 
Tacikistan 
Türkmənistan 
Türkiyə  
Özbəkistan 
Ukrayna 
Xorvatiya 
Çexiya 
Estoniya 
Serbiya və 
Monteneqro 
  
Latın Amerikası və Karib hövzəsi 
(33) 
(ancaq inkişaf etməkdə olanlar) 
Antiqua və 
Barbuda 
Argentina 
Barbados 
Beliz 
Boliviya 
Braziliya 
Venesuela  
Haiti 
Qayana 
Qvatemala 
Honduras 
Qrenada  
Dominika 
Dominikan 
Resp. 
Kolumbiya 
Kosta-Rika 
Kuba 
Meksika 
Nikaraqua 
Panama 
Paraqvay 
Peru 
 
Puerto-Riko 
Santa-Lüsiya  
Sent-Vinsent 
Sent-Kitts və 
Nevis 
Surinam 
Trinidad və 
Tobaqo 
Uruqvay 
Çili 
Ekvador 
El-Salvador 
Yamayka 
Yaxın Şərq və Şimali Afrika (16) 
(ancaq inkişaf etməkdə olanlar) 
Əlcəzair 
Cibuti 
Misir 
Qərb sahili və 
Qəzza sektoru 
İordaniya 
İraq 
İran 
Yəmən 
Livan 
Liviya 
Malta 
 
Mərakeş 
Oman 
Səudiyyə  
Ərəbistanı 
Suriya 
Tunis 
 
Cənubi Asiya (8) Əfqanıstan 
Banqladeş 
Butan 
 
Hindistan 
Maldiv adaları 
Nepal 
Pakistan 
Şri-Lanka  
  
 47 
Afrika (Saxaradan cənuba) (48) Anqola 
Benin 
Botsvana 
Burkina-Faso 
Burundi 
Qabon 
Qambiya 
Qana 
Qvineya 
Qvineya-Bissau 
Zambiya  
Zimbabve 
Kabo-Verde 
Kamerun 
Keniya 
Komor adaları 
Konqo Dem. 
Resp. 
Konqo  
Kot-d’İvuar 
Lesoto 
Liberiya 
Mavrikiy 
Mavritaniya 
Madaqaskar 
Mayott 
Malavi 
Mali 
Mozambik 
Namibiya 
Niger 
Nigeriya 
Ruanda 
San-Tome və 
Prinsipi 
 
Svazilend 
Seyşel adaları 
Seneqal 
Somali 
Sudan 
Syerra-Lyone 
Tanzaniya 
Toqo 
Uqanda 
Mərkəzi Afrika 
Respublikası 
Çad 
Ekvatorial 
Qvineya 
Eritreya 
Efiopiya 
Cənubi Afrika 
 
 
Mənbə: Dünya Bankının internet səhifəsi – www.worldbank.org  
 
 Gəlir kateqoriyasına görə (bax Cədvəl 2.2) ölkələr adambaşına düşən ÜMG-yə görə 
təsnifləşdirilirlər. Dünya Bankının təsnifatına görə, adambaşına illik gəliri 745 ABŞ 
dollarından aşağı olan ölkələr aşağı gəlirli ölkələr, əhalinin hər nəfərinə düşən gəliri 746 – 
2975 ABŞ dolları arasında dəyişən ölkələr orta səviyyədən aşağı gəlirli ölkələr hesab 
edilirlər. Adambaşına gəliri 2976 – 9205 ABŞ dolları arasında tərəddüd edən ölkələr orta 
səviyyədən yuxarı gəlirli ölkələr, vətəndaşlarının orta illik gəliri 9206 ABŞ dollarından 
yuxarı ola ölkələr isə yüksək gəlirli ölkələr sırasına aid edilirlər (2001-ci ilin 
hesablamalarına görə). 
 Xarici borcun həcminə görə (bax Cədvəl 2.3) ölkələrin təsnifləşdirilməsi zamanı 
Dünya Bankının standart anlayışlarından – borcluluq səviyyəsi yüksək və mülayim olan 
ölkələr anlayışlarından istifadə edilir. Yüksək borcluluq o deməkdir ki, aşağıdakı borcluluq 
əmsallarından biri böhran səviyyəsini keçmişdir: borca xidmətin dəyərinin ÜGM-ə nisbəti 
(böhran həddi – 80%) və borca xidmətin dəyərinin ixraca nisbəti (böhran həddi – 220%). 
Mülayim borcluluq anlayışından isə yuxarıda qeyd olunan göstəricilərdən birinin 60%-i 
keçdiyi, amma böhran həddinə çatmadığı halda istifadə edilir. Yerdə qalan bütün ölkələr isə 
borcluluq səviyyəsi yüksək olmayan ölkələr kimi təsnifləşdirilir. 
  
 48 
Cədvəl 2.2 
Ölkələrin adambaşına düşən gəlir səviyyəsinə görə təsnifləşdirilməsi 
 
Aşağı gəlirli ölkələr (66) Azərbaycan 
Anqola 
Ermənistan 
Əfqanıstan 
Banqladeş 
Benin 
Burkina-Faso 
Burundi 
Butan 
Vyetnam 
Haiti 
Qambiya 
Qana 
Qvineya 
Qvineya-Bissau 
Gürcüstan 
Zambiya 
Zimbabve 
Hindistan 
İndoneziya 
Yəmən 
Kamboca 
Kamerun 
Keniya 
 
Komor adaları 
Konqo Dem. 
Res. 
Konqo  
Çimali Koreya 
Kot-d’İvuar 
Qırğızıstan 
Laos  
Lesoto 
Liberiya 
Mavritaniya 
Madaqaskar 
Malavi 
Mali 
Mozambik 
Moldova 
Monqolustan 
Myanma 
Nepal 
Niger 
Nigeriya 
Nikaraqua 
Papua-Yeni 
Qvineya 
 
Pakistan  
Ruanda 
San-Tome və 
Prinsipi 
Seneqal 
Solomon adaları 
Somali 
Sudan 
Syerra-Lyone 
Tacikistan 
Tanzaniya 
Timor-Leste 
Toqo 
Uqanda 
Özbəkistan 
Ukrayna 
Mərkəzi Afrika 
Respublikası 
Çad 
Ekvatorial 
Qvineya 
Eritreya 
Efiopiya 
Orta səviyyədən aşağı gəlirli ölkələr 
(52) 
Albaniya 
Əlcəzair 
Belarus 
Beliz 
Bolqarıstan 
Boliviya 
Bosniya və 
Herseqovina 
Vanuatu 
Qayana 
Qvatemala 
Honduras 
Cibuti 
Dominikan 
Resp. 
Misir 
Qərbi sahil və 
Qəzza sektoru 
İordaniya 
 
İraq  
İran 
Kabo-Verde 
Qazaxıstan 
Kiribati 
Çin 
Kolumbiya 
Kuba 
Makedoniya 
Maldiv adaları 
Mərakeş 
Marşal adaları 
Mikroneziya 
Namibiya 
Paraqvay 
Peru 
Rusiya 
Rumıniya 
Samoa  
Svazilend 
Sent-Vinsent 
Suriya 
Surinam 
Tailand 
Tonqa 
Tunis 
Türkmənistan 
Türkiyə 
Fici 
Filippin 
Şri-Lanka 
Ekvador 
El-Salvador 
Serbiya və 
Monteneqro 
Cənubi Afrika 
Yamayka 
 
 49 
Orta səviyyədən yuxarı gəlirli 
ölkələr (38) 
Amerikan 
Samoası 
Antiqua və 
Barbuda 
Argentina 
Barbados 
Botsvana 
Braziliya 
Macarıstan 
Venesuela 
Qabon 
Qrenada 
Dominika 
Kosta-Rika 
Latviya 
Livan 
Liviya 
Litva 
Mavrikiy 
Mayott 
Malayziya 
Malta 
Meksika 
Oman 
Men adası 
Palau 
Panama  
Polşa 
Puerto-Riko 
 
Santa-Lüsiya 
Səudiyyə 
Ərəbistanı 
Seyşel adaları 
Sent-Kitts və  
Nevis 
Slovakiya 
Trinidad və 
Tobaqo 
Uruqvay 
Xorvatiya 
Çexiya 
Çili 
Estoniya 
Yüksək gəlirli ölkələr (52) Avstraliya 
Avstriya 
Andorra 
Aruba 
Baham adaları 
Bəhreyn 
Belçika 
Bermud adaları 
Bruney 
Virciniya 
adaları 
Almaniya 
Honq-Konq 
Qrenlandiya 
Yunanıstan 
Quam 
Danimarka 
İsrail 
İrlandiya 
Cənubi Koreya 
İslandiya 
İrlandiya 
İspaniya 
İtaliya 
Kayman adaları 
Kanada 
Qətər 
Kipr 
Küveyt 
Lixtenşteyn 
Lüksemburq 
Makao 
Monako 
Antil adaları 
Niderland 
Yeni Zelandiya 
Yeni 
Kaledoniya 
 
Norveç  
Normand 
adaları 
Birləşmiş Ərəb 
Əmirlikləri 
Portuqaliya 
San-Marino 
Şimali Marian 
adaları 
Sloveniya 
Birləşmiş 
Krallıq 
ABŞ 
Farer adaları 
Finlandiya 
Fransa 
Polineziya 
İsveçrə 
Isveç 
Yaponiya 
 
Mənbə: Dünya Bankının internet səhifəsi – www.worldbank.org 
 
Cədvəl 2.3 
 
 
 
 
 
Ölkələrin borcluluq səviyyəsinə görə təsnifləşdirilməsi 
 50 
 
Borcluluq səviyyəsi yüksək  
olan ölkələr (44) 
Anqola 
Argentina 
Əfqanıstan 
Benin 
Braziliya 
Burundi 
Qabon 
Qayana 
Qvineya 
Qvineya-Bissau 
Zambiya 
İndoneziya 
İordaniya 
İraq 
Kamerun 
Koqo Respublikası 
Komor adaları 
Konqo Dem. Resp. 
Kot-d’İvuar 
Kuba 
Qırğızıstan 
Laos  
Liberiya 
Mavritaniya 
Madaqaskar 
Malavi 
Myanma 
Niger 
Nigeriya 
Nikaraqua 
 
Pakistan 
Peru 
Ruanda 
San-Tome və 
Prinsipi 
Suriya 
Somali 
Sudan 
Syerra-Lyone 
Tacikistan 
Tanzaniya 
Mərkəzi Afrika 
Resp. 
Çad 
Ekvador 
Efiopiya 
Borcluluq səviyyəsi 
mülayim  
olan ölkələr (43) 
Əlcəzair 
Beliz 
Bolqarıstan 
Boliviya 
Bosniya və 
Herseqovina 
Burkina-Faso 
Macarıstan 
Venesuela 
Haiti 
Qambiya 
Qana 
Honduras 
Zimbabve 
Yəmən 
Kamboca  
Keniya 
Kolumbiya 
Livan 
Mavrikiy 
Malayziya 
Mali 
Mozambik 
Moldova 
Monqolustan 
Panama 
Papua-Yeni 
Qvineya 
Rusiya 
Samoa 
Seneqal 
 
Sent-Vinsent  
Tailand 
Toqo 
Tunis 
Türkmənistan 
Türkiyə 
Uqanda 
Özbəkistan 
Uruqvay 
Filippin 
Xorvatiya 
Çili 
Estoniya 
Yamayka 
 51 
Borcluluq səviyyəsi aşağı  
olan ölkələr (60) 
Azərbaycan 
Albaniya 
Antiqua və 
Barbuda 
Ermənistan 
Banqladeş 
Barbados  
Belarus 
Botsvana 
Butan 
Vanuatu 
Vyetnam 
Qvatemala 
Qrenada 
Gürcüstan 
Cibuti 
Dominika 
Dominikan Resp. 
Misir 
Hindistan 
İran 
Kabo-Verde 
Qazaxıstan 
Kiribati 
Çin 
Şimali Koreya 
Kosta-Rika 
Latviya 
Lesoto 
Liviya 
Litva 
Makedoniya 
Maldiv adaları 
Malta 
Mərakeş 
Meksika 
Namibiya 
Nepal 
Oman 
Paraqvay 
Polşa 
 
Rumıniya 
Santa-Lüsiya 
Səudiyyə 
Ərəbistanı 
Svazilend 
Seyşel adaları 
Sent-Kitts və 
Nevis 
Slovakiya 
Solomon adaları 
Surinam 
Tonqa 
Trinidad və 
Tobaqo 
Ukrayna 
Fici 
Çexiya 
Şri-Lanka 
Ekvatorial 
Qvineya 
El-Salvador 
Eritreya 
Serbiya və 
Monteneqro 
Cənubi Afrika 
 
Təsnifləşdirilməyən ölkələr 
(61) 
Avstraliya 
Avstriya 
Amerika Samoası 
Andorra 
Aruba 
Baham adaları 
Bəhreyn 
Belçika 
Bermud adaları 
Bruney 
Vircin adaları 
Almaniya 
Honq-Konq 
Qrenlandiya 
Yunanıstan 
Quam 
Danimarka 
Qərbi sahil və  
Qəzza sektoru 
İsrail 
İrlandiya 
İslandiya  
İspaniya 
İtaliya 
Kayman adaları 
Kanada  
Qətər 
Kipr 
Cənubi Koreya 
Küveyt 
Lixtenşteyn 
Lüksemburq 
Mayott 
Makao 
Marşal adaları 
Mikroneziya 
Monako 
Antil adaları 
Niderland 
Yeni Zelandiya 
Yeni Kaledoniya 
Norveç 
 
Normand adaları  
Birləşmiş Ərəb 
Əmirlikləri 
Men adası 
Palau 
Portuqaliya 
Puerto-Riko 
San-Marino 
Şimali Marian 
adaları 
Sinqapur 
Sloveniya 
Birləmiş Krallıq 
ABŞ 
Timor-Leste 
Farer adaları 
Finlandiya 
Fransa 
Polineziya 
İsveçrə 
İsveç 
Yaponiya  
 52 
 
Mənbə: Dünya Bankının internet səhifəsi – www.worldbank.org 
 
Bununla belə bir sıra alimlərin və iqtisadçıların fikrincə, Dünya Bankının 
təsnifləşdirmə meyarlarını ideal kimi qəbul etmək olmaz. Belə ki, dünya təsərrüfatında baş 
verən dəyişikliklər BİM-də ölkələrin təsnifləşdirilməsi məsələsinə də öz təsirini 
göstərmişdir. Bu yaxınlara qədər dünya ictimaiyyəti əsasən sosial-iqtisadi və siyasi 
əlamətlərinə görə müxtəlif qruplara ayrılırdı və BİM-də ―Şərq‖ – ―Qərb‖ xətti üzrə 
münaqişəli qarşıdurması öz əksini tapırdı. Bu cür bölgünün mahiyyəti ondan ibarət idi ki, 
siyasi aspektlərin önə çəkilməsi sosial-iqtisadi aspektləri arxa plana çəkir, ölkədə mövcud 
olan real iqtisadi vəziyyəti gizlətməyə imkan verirdi.  
 Üçüncü dünya və ya ―Cənub‖ kimi anlayışlara gəldikdə isə, hazırda bu anlayışlar da 
özünün ilkin mənalarını itirməkdədirlər. Məsələn, adətən ―Cənub‖ anlayışının iqtisadi 
cəhətdən daha zəif inkişaf etmiş ölkələrə aid edirlər. Lakin, bununla belə, həmin qrupa daxil 
olan ölkələrin bəziləri müasir mərhələdə yüksək sürətlə inkişaf edir və getdikcə sənayecə 
inkişaf etmiş ölkələrin səviyyəsinə yaxınlaşırlar. 
Dünya ölkələrinin müasir təsnifləşdirilməsinin əsasını bazar münasibətlərinin inkişaf 
səviyyəsi təşkil etməsi daha təkmil yanaşma olardı. Ölkə iqtisadiyyatının bazar təsərrüfatına 
uyğunluğu dərcəsindən çıxış edərək dünya ölkələrini aşağıdakı qruplara bölmək olar: 
 inkişaf etmiş bazar iqtisadiyyatlı ölkələr (bura sənayecə inkişaf etmiş ölkələr 
daxildir); 
 inkişaf etməkdə olan bazar iqtisadiyyatlı ölkələr (inkişaf etməkdə olan ölkələrin yeni 
sənaye ölkələri adlandırılan daha çox inkişaf etmişlərini aid etmək olar);  
 keçid iqtisadiyyatlı ölkələr (keçmiş sosialist ölkələri); 
 inkişaf etməmiş bazar iqtisadiyyatlı ölkələr (daha az inkişaf etmiş ölkələr 
kateqoriyası); 
 qeyri-bazar iqtisadiyyatlı ölkələr. 
Sözsüz ki, ölkələrin yuxarıdakı meyara əsasən təsnifləşdirilməsi bazar 
münasibətlərinin inkişaf dərəcəsini dəqiq müəyyən etmək üçün əlavə tədqiqatların 
aparılmasını tələb edir. 
 
 
 
 53 
3.1. Beynəlxalq əmək bölgüsünün mahiyyəti və əsas formaları 
3.2. Beynəlxalq əmək bölgüsünün əsas konsepsiyaları 
3.3. İstehsalın beynəlxalq ixtisaslaşması: mahiyyəti və formaları 
3.4. Beynəlxalq istehsal kooperativləşdirilməsi: xüsusiyyətləri və növləri 
3.5. Beynəlxalq əmək bölgüsünün inkişaf amilləri və göstəriciləri 
 
 
MÖVZU 3 
Beynəlxalq əmək bölgüsü  
beynəlxalq iqtisadi münasibətlərin  
obyektiv əsasıdır 
 
3.1. Beynəlxalq əmək bölgüsünün mahiyyəti və əsas formaları 
 
Beynəlxalq əmək bölgüsü (BƏB) BİM-in mahiyyətini açan əsas kateqoriyadır.  Bu 
özünü onda göstərir ki, dünyanın istənilən ölkəsi bu və ya digər formada BƏB-ə cəlb 
olunub. Müasir dünyada BƏB-də iştirak ölkənin qarşısında duran daxili və xarici vəzifələrin 
yerinə yetirilməsinin, ölkələr arasında qarşılıqlı faydalılığa əsaslanan münasibətlərin 
qurulmasının vacib vasitəsidir. BƏB-də iştirak ölkələrə daha az xərclə öz ehtiyaclarını 
ödəməyə və beləliklə də, əlavə iqtisadi səmərə əldə etməyə imkan verir. 
 BƏB-in mahiyyətini açmağa keçməmişdən əvvəl ilk olaraq ölkə daxilində əmək 
bölgüsünün necə baş verdiyini qısaca olaraq nəzərdən keçirək. Ümumiyyətlə, əmək bölgüsü 
tarixən müəyyən olunmuş ictimai əmək sistemidir. O, cəmiyyətin inkişaf prosesində istehsal 
fəaliyyətinin differensiallaşması nəticəsində bərqərar olur. 
Dünyanın istənilən ölkəsində ayrıca götürülmüş heç bir müəssisə həmin ölkənin 
cəmiyyətinə lazım olan bütün məhsulları istehsal etmək iqtidarında deyildir. Hər bir 
müəssisə müəyyən növ məhsulların hazırlanması üzrə ixtisaslaşır, yəni müəssisələrin 
ixtisaslaşması baş verir. O özünü bir neçə formada – predmet, peşəkar və ərazi 
ixtisaslaşmaları formasında göstərir. Predmet ixtisaslaşması müəssisənin müəyyən növ 
məhsulların istehsalı ilə məşğul olması deməkdir; peşəkar ixtisaslaşma isə müəssisədə 
əsasən müəyyən peşə mənsubiyyəti olanların (neftçilər, iqtisadçılar, hüquqşünaslar və s.) 
çalışdığını göstərir; ərazi ixtisaslaşması müəssisənin konkret ərazidə yerləşdiyini 
xarakterizə edir. 
 54 
Təsərrüfat subyektlərinin ixtisaslaşması zəruri və mütləq şəkildə istehsal olunan 
məhsulların mübadiləsi ilə müşaiyət olunur. Bu cür qarşılıqlı təsir nəticəsində 
müəssisələrarası əmək bölgüsü meydana gəlir. Bu, əmək bölgüsünün universal formasıdır.  
Əgər ixtisaslaşmış məhsul və ya xidmətlə mübadilə bir sahəyə aid olan istehsal 
subyektləri arasında baş verirsə, onda müəssisələrarası əmək bölgüsü sahədaxili əmək 
bölgüsünə (məsələn, maşınqayırma müəssisələri arasında məhsul mübadiləsi) çevrilir. Əgər 
mübadilə müxtəlif sahələrə aid olan müəssisələr arasında baş verirsə, onda əmək 
bölgüsünün sahələrarası forması (məsələn, sənayenin kömür və energetika sahələri arasında 
əlaqə) meydana gəlir. Əgər mübadilə müxtəlif istehsal növlərinə aid olan sahələr arasında 
həyata keçirilirsə, onda əmək bölgüsünün növlərarası forması (məsələn, maşınqayırma və 
kənd təsərrüfatı arasında olan iqtisadi əlaqələr) peyda olur. Nəhayət, müəyyən regionun 
müəssisələrinin istehsal etdikləri məhsulların digər regionda istehsal olunan məhsullarla 
mübadiləsi zamanı əmək bölgüsünün regionlararası forması (məsələn, Gəncə iqtisadi 
rayonu ilə Xaçmaz iqtisadi rayonu arasında əmtəə mübadiləsi) əmələ gəlir. 
Yuxarıda deyilənlərdən belə bir nəticə çıxarmaq olar ki, əmək bölgüsü məsələsini 
öyrənərkən müəssisələrin ixtisaslaşması formasını və müəssisələr arasında əmək 
bölgüsünün formalarını dəqiq surətdə fərqləndirmək lazımdır. Istehsal subyektlərinin 
ixtisaslaşamsı yuxarıda qeyd edildiyi kimi, özünü üç formada – predmet, peşəkar və ərazi 
əmək bölgüsü formasında göstərir. Əmək bölgüsü isə aşağıdakı formaların biri üzrə 
meydana gəlir – sahədaxili, sahələrarası, növlərarası və regionlararası. Bu formalardan hər 
biri özündə əmək bölgüsünün hər iki xarakterik cəhətlərini – mübadilə və ixtisaslaşmanı 
(hər üç formada) əks etdirir. 
Beləliklə, ölkə daxilində əmək bölgüsü ayrı-ayrı təsərrüfat subyektlərinin müxtəlif 
əmtəə və xidmətlər istehsalında ixtisaslaşmaları və sonradan bu əmtəə və xidmətlərlə 
mübadilənin baş verdiyi əməyin təşkili sistemi və ya üsuludur. Yəni, əmək bölgüsü iki əsas 
cəhətlə - ixtisaslaşma və mübadilə ilə xarakterizə olunur. 
Əmək bölgüsünün formaları ilə yanaşı onun növləri də fərqləndirilir. Adətən əmək 
bölgüsünün üç növü – müəssisədaxili, ölkədaxili və ölkələrarası və ya beynəlxalq əmək 
bölgüsü fərqləndirilir. Əmək bölgüsünün hansı sferada baş verdiyindən asılı olaraq o, ayrı-
ayrı növlər üzrə differensiallaşır. 
BƏB – ictimai əmək bölgüsünün xüsusi növüdür. O, ölkədaxili əmək bölgüsünün 
inkişafı əsasında yaranır. Qeyd edək ki, öz strukturlarına görə ölkədaxili əmək bölgüsünün 
 55 
və BƏB-in bir sıra ümumi cəhətləri vardır. Birincisi, onların hər ikisi ictimai əmək 
bölgüsünə aiddir. Çünki, onların hər ikisi cəmiyyət üzvləri arasında baş verir. İkincisi, həm 
ölkədaxili əmək bölgüsündə, həm də BƏB-də müəssisələrin ixtisaslaşması müəyyən növ 
məhsulların istehsalı və bu məhsullarla mübadilə əsasında baş verir. Üçüncüsü, qeyd olunan 
hər iki əmək bölgüsü forması özlüyündə müxtəlif müəssisələrin istehsal kollektivlərinin 
eyni zamanda mövcud olan əməyini əks etdirir. Bu müəssisələr istehsal etdikləri məhsulları 
mübadilə etməklə öz aralarında iqtisadi əlaqələr qururlar. Beləliklə, həm ölkə daxilində, 
həm də dövlətlər arasında əmək bölgüsü xüsusi üsullarla həyata keçirilən birgə əməkdir. 
BƏB-i ölkədaxili əmək bölgüsündən fərqləndirən əhəmiyyətli cəhətlər  mövcuddur. 
Bu fərqli cəhətlər özünü aşağıdakılarda göstərir: 
1. BƏB və ölkədaxili əmək bölgüsü arasında daha çox nəzərə çarpan fərq onların 
fəalyyət sferalarının özünəməxsusluğundadır. Əgər ölkədaxili əmək bölgüsü hər 
hansı bir milli iqtisadiyyatın strukturunu əks etdirirsə, BƏB iki və ya daha artıq milli 
iqtisadiyyatlar arasında münasibətlərin qurulması deməkdir. 
2. Digər fərq BƏB-in və ölkədaxili əmək bölgüsünün ölkələrin milli məcmu ictimai 
əməyinin strukturuna təsir istiqamətlərinin spesifikliyindədir. Ölkədaxili əmək 
bölgüsünün inkişafı zamanı milli iqtisadiyyatın strukturunun birbaşa dəyişilməsi baş 
verir. BƏB zamanı isə dəyişmə birbaşa yox, dolayı yolla, yəni milli iqtisadiyyatın 
digər ölkələrin ehtiyaclarına uyğunlaşdırılması yolu ilə baş verir. BƏB-in funksional 
təyinatı ondan ibarətdir ki, o, müxtəlif ölkələr arasında möhkəm iqtisadi əlaqələrin 
yaranmasına kömək etməklə onların milli məcmu ictimai əməyinin strukturuna daha 
faydalı iqtisadi təsir göstərir. Bu təsir BƏB-də iştirakın, ölkəyə öz səylərini istehsalı 
üzrə daha yaxşı şərtlərə malik olduğu məhsul buraxılışında cəmləşdirməyə imkan 
verməsi ilə müəyyən olunur.  
3. Ölkədaxili əmək bölgüsü və BƏB arasında fərqlilik özünü həmçinin bu iqtisadi 
proseslərdə iştirak edən subyektlərin səlahiyyətlərinin həcmində göstərir. Məlumdur 
ki, ölkədaxili əmək bölgüsünün subyektləri kimi, ayrı-ayrı müəssisələr, firmalar, 
şirkətlər çıxış edirlər. Onlar həmçinin BƏB-in də subyektləridir. Lakin BƏB zamanı 
dövlətin rolu əhəmiyyətli dərəcədə artır ki, bu da özünü milli müəssisələrin xarici 
iqtisadi fəaliyyətlərinin dəstəklənməsində, bəzən isə məhdudlaşdırılmasında göstərir. 
4. BƏB ölkədaxili əmək bölgüsündən bu proseslərdə fəaliyyət göstərən obyektlərin 
əhatə dairəsinin irihəcmliliyi ilə də fərqlənir. Məlumdur ki, ölkədaxili əmək 
 56 
bölgüsünün obyektləri kimi müxtəlif əmtəələr və xidmətlər çıxış edirlər. Ölkə 
daxilində müəssisələr həmçinin texnoloji nailiyyətlərlə, elmi-texniki təcrübə ilə, 
mütəxəssislər və işçilərlə mübadilə edirlər. Bütün bu sadalanan obyektlər BƏB üçün 
də xarakterikdir, lakin onların əhatə dairəsi əhəmiyyətli dərəcədə fərqlidir. Yəni, ölkə 
daxilində mübadilə olunan məhsul və xidmətlərin çeşidi beynəlxalq səviyyədə 
mübadilədən daha genişdir.  
Yuxarıda deyilənlərdən belə bir nəticə çıxarmaq olar ki, BƏB ölkədaxili əmək 
bölgüsünün davamı deyil. O, ictimai əmək bölgüsünün xüsusi, müstəqil növlərindən biridir. 
Beləliklə, beynəlxalq əmək bölgüsü müxtəlif ölkələrin müəssisələrinin müəyyən 
əmtəə və xidmətlərin istehsalı üzrə ixtisaslaşdıqları və sonradan bu əmtəə və xidmətlərlə 
mübadiləni həyata keçirdikləri, qarşılıqlı surətdə asılı olan istehsalın təşkili sistemi və ya 
üsuludur. 
BƏB-in mahiyyəti özünü istehsal prosesinin bölünməsinin və birləşməsinin dialektik 
vəhdətində göstərir. BƏB-in əsas məzmunu əmək fəaliyyətinin müxtəlif növlərinin 
ayrılmasından və xüsusiləşməsindən, onların qarşılıqlı fəaliyyətindən və bir-birlərini 
qarşılıqlı surətdə tamamlamalarından ibarətdir. Yəni, əmək bölgüsü təkcə ayrılma prosesi 
kimi deyil, həmçinin əməyin birləşdirilməsi üsulu kimi çıxış edir. BƏB-in əsası kimi 
müxtəlif ölkələr arasında baş verən qarşılıqlı iqtisadi fəaliyyət zamanı ixtisaslaşma və 
mübadiləyə olan obyektiv ehtiyacı göstərmək olar. 
Yuxarıda göstərildiyi kimi, BƏB ölkələr arasında ictimai ərazi əmək bölgüsünün ən 
yüksək inkişaf səviyyəsidir.  Bu, ölkələrin müxtəlif məhsullar üzrə iqtisadi mənfəət 
baxımından sabit surətdə ixtisaslaşmalarında və bu məhsullarla qarşılıqlı mübadilədə 
təzahür edir. 
Qeyd etmək lazımdır ki, müəssisələrin beynəlxalq ixtisaslaşması da ölkə daxilində 
olan formalarda baş verir. Yəni, beynəlxalq qarşılıqlı əlaqəli istehsal sistemində iştirak edən 
müəssisələr müəyyən konkret məhsullar istehsal edirlər, bu müəssisələrdə konkret peşə 
nümayəndələri çalışırlar və bu müəssisələr müəyyən ərazilərdə yerləşirlər. 
BƏB-in formalarına gəldikdə isə, dünya arenasında da istehsal fəaliyyətinin 
nəticələri ilə mübadilə müəyyən qruplara – istehsal sahələrinə, altsahələrinə və növlərinə 
daxil olan müəssisələr arasında baş verir. Və mübadilənin hansı qrupa daxil olan 
müəssisələr arasında baş verməsindən asılı olaraq BƏB-in uyğun formaları – sahədaxili, 
sahələrarası, növlərarası formaları meydana gəlir. Lakin dünya arenasında regionlararası 
 57 
forma əvəzinə iki ölkə arasında əmək bölgüsünü xarakterizə edən milli təsərrüfat forması 
əmələ gəlir.  
BƏB-in sahədaxili forması milli təsərrüfatın hər hansı bir eyni sahəsinə aid olan 
müxtəlif ölkə müəssisələrinin müəyyən predmet, o cümlədən detal, aqreqat və s. istehsalı və 
mübadiləsi üzrə (məsələn, müxtəlif növ traktorların və onların hissələrinin istehsalı və 
mübadiləsi) səylərini təmərgüzləşdirmələri deməkdir. 
BƏB-in sahələrarası forması əmək bölgüsünün milli təsərrüfatların müxtəlif sahələri 
(məsələn, maşınqayırma və bitkiçilik) arasında peyda olması demək deyil. Bu zaman söhbət 
eyni növ istehsalın, yəni sənayenin və ya kənd təsərrüfatının müxtəlif sahələri arasında 
əmək bölgüsündən gedir. 
Yuxarıda qeyd olunan iki formadan fərqli olaraq BƏB-in növlərarası forması 
istehsalın müxtəlif növləri (məsələn, sənaye və kənd təsərrüfatı) arasında əmək bölgüsü 
deməkdir. 
Nəhayət, BƏB-in milli təsərrüfat forması ölkələr arasında əmək fəaliyyətinin 
bölgüsünün onların milli iqtisadiyyatları miqyasında baş verməsidir. Bu forma ayrı-ayrı 
ölkələrin ümumi daxili məhsulun xarici bazarda satış üçün nəzərdə tutulmuş müəyyən 
hissəsinin istehsalı üzrə səylərini cəmləşdirməsini əks etdirir. 
BƏB prosesində əsas budur ki, bu prosesin hər bir iştirakçısı BƏB-də iştirakdan 
iqtisadi maraq, mənfəət güdür və son nəticədə onu tapır. Beynəlxalq mübadilə zamanı  
BƏB-in üstünlüklərinin reallaşdırılması hər bir ölkəyə ən azı aşağıdakıları əldə etməyə 
imkan verir: 
1) ixrac edilən əmtəə və xidmətlərin beynəlxalq və daxili qiymətləri arasında fərqi; 
2) daha ucuz idxaldan istifadə etməklə milli istehsaldan imtinanın daxili xərclərin 
qənaətinə gətirib çıxarmasını. 
Yuxarıda deyilənlərdən çıxış edərək BƏB-in məzmununu açan əsas tezisləri 
aşağıdakı kimi formalaşdırmaq olar: 
 BƏB ictimai əmək bölgüsünün xüsusi növüdür, ölkə daxili əmək bölgüsündən fərqli 
olaraq BƏB müxtəlif ölkələrin müəssisələri arasında baş verir; 
 BƏB iki xarakterik cəhətə - istehsalın ixtisaslaşması və mübadiləyə malikdir; 
 müəssisələrin ixtisaslaşması üç formada – predmet, peşəkar və ərazi formalarında baş 
verir; 
 58 
 istehsalın ixtisaslaşması formalarından fərqli olaraq BƏB-in müxtəlif formaları 
(sahədaxili, sahələrarası, növlərarası və milli təsərrüfat) müəyyən qrup müəssisələr 
arasında mübadiləni əks etdirir. 
 
3.2. Beynəlxalq əmək bölgüsünün əsas konsepsiyaları 
 
BƏB nəzəriyyəsi öz nəzəri əsaslarını və inkişafını ilk klassik iqtisadçılar – Adam 
Smit və David Rikardonun əsərlərində tapıb. İngilis iqtisadçısı A.Smit özünün ―Xalqların 
sərvətinin təbiəti və səbəbləri haqqında traktat‖ (1776) əsərində azad ticarətin və 
sahibkarlığın zəruriliyini sübut edirdi. Onun fikrincə, azad ticarətə qoyulan müxtəlif 
məhdudiyyətlər ayrı-ayrı regionlar və ölkələr arasında əmək bölgüsünün dərinləşməsinə 
mane olur. Bu maneələrin aradan qaldırılması və beynəlxalq mübadilənin fəaliyyət 
sahəsinin genişləndirilməsi son nəticədə milli iqtisadiyyatların ixtisaslaşmasına və onların 
qarşılıqlı asılılıqlarının güclənməsinə, bir sözlə ümumdünya təsərrüfatının bərqərar 
olmasına gətirib çıxarmalıdır. 
A.Smit əmək bölgüsü prinsipini beynəlxalq iqtisadi əlaqələrə münasibətdə  tətbiq 
edərək belə bir nəticəyə gəlib ki, mübadiləyə hazır olan hər bir ölkə mütləq üstünlüyə malik 
olduğu əmtəə üzrə ixtisaslaşdığı halda, bundan digər ölkələr də mənfəət qazanırlar. 
Beləliklə, A.Smitə görə, əmək bölgüsünün əsasında mütləq üstünlük prinsipinə əsaslanan 
ixtisaslaşma durur. 
Lakin mütləq üstünlüyə əsaslanan ixtisaslaşma bu cür üstünlüyə malik olmayan 
ölkələrə beynəlxalq mübadilədə iştirak etməyə imkan vermir. A.Smitin nəzəriyyəsində 
mövcud olan bu çatışmazlıq digər ingilis iqtisadçıları – David Rikardo, R.Torrens və Con 
Stüart Millin əsərlərində aradan qaldırılmağa çalışılıb. Onların, xüsusilə də D.Rikardonun 
BƏB nəzəriyyəsinin inkişafına göstərdikləri əsas xidmət iqtisad elminin fundamental 
nəzəriyyələrindən birinin – müqayisəli üstünlüklər nəzəriyyəsini işləmələrindən ibarətdir.  
Müqayisəli üstünlüklər (və ya istehsalın müqayisəli xərcləri) nəzəriyyəsinin əsasında 
ölkələr arasında istehsal şərtlərində fərqlərin mövcudluğu fikri durur. Prinsipcə istənilən 
ölkədə istənilən əmtəənin istehsalı prosesini təşkil etmək olar. Məsələn, Azərbaycanda kivi 
yetişdirmək mümkündür. Lakin çəkilən xərclərin çoxluğu səbəbindən onun dəyəri yüksək 
olardı. Bu və ya digər əmtəələrin istehsalı üçün çəkilən xərclərin müqayisəsi göstərir ki, 
bütün əmtəələrin istehsalındansa daha az xərc tələb edən əmtəənin istehsalına diqqəti 
 59 
yönəltmək daha sərfəli olardı. Bu əmtəə üzrə ixtisaslaşma mübadilə vasitəsilə xarici bazarda 
digər əmtəələri də əldə etməyə imkan verir. Məsələn, Azərbaycanda limonun becərilməsi 
kiviyə nisbətən xeyli ucuz başa gəldiyindən bu əmtəə üzrə ixtisaslaşma və mübadilə yolu ilə 
kiviyə olan ehtiyacın ödənilməsi daha sərfəli olardı.  
Müqayisəli üstünlüklər nəzəriyyəsi sübut edir ki, müəyyən əmtəənin istehsalı üzrə 
ixtisaslaşma bir ölkənin digər ölkə qarşısında mütləq üstünlüyə malik olması ilə yanaşı, bu 
üstünlük olmadıqda da sərfəlidir. Məsələ burasındadır ki, əgər ölkədə heç bir məhsulun 
istehsalı üçün çəkilən xərc beynəlxalq səviyyədən aşağı deyilsə, onda elə bir məhsul var ki, 
ona çəkilən xərclər bu orta səviyyəyə daha yaxındır. Onda ölkənin bu əmtəə istehsalı üzrə 
ixtisaslaşması daha mənfəətli olardı. Digər tərəfdən, əgər ölkə bir neçə məhsul istehsalı üzrə 
üstünlüyə malikdirsə, onda o, ən maksimal üstünlüyə malik olduğu əmtəə üzrə 
ixtisaslaşmalıdır. 
Klassik məktəbin digər bir nümayəndəsi Con Stüart Mill isə öz əsərlərində aşağıdakı 
iki əsas məsələni sübut edib: 
1) beynəlxalq istehsal ixtisaslaşması istiqamətində edilən təbii səylər son nəticədə bu 
ixtisaslaşmadan əldə edilən mənfəətlərin tarazlaşdırılmasına gətirib çıxarır; 
2) tam və ya qismən ixtisaslaşma şərtləri istehsaldan əldə edilən gəlirlərin qeyri-
bərabərliyi ilə müəyyən olunur. 
Klassik iqtisadçıların ideyaları sonradan XX əsrin iqtisadçılarının əsərlərində öz 
inkişafını tapmışdır. Klassik iqtisadçılar ölkənin hansı əmtəə istehsalı üzrə ixtisaslaşmasının 
məqsədəuyğun olduğunu müəyyən etməyə çalışdıqları zaman əmək dəyəri nəzəriyyəsinə 
əsaslanırdılar. XIX əsrin ikinci yarısından etibarən isə istehsal amilləri nəzəriyyəsi geniş 
surətdə inkişaf etməyə başladı. Bu nəzəriyyəyə görə, əmtəənin istehsalı, onun dəyərinin 
formalaşdırılması zamanı üç faktor – torpaq, əmək və kapital iştirak edir. Bu nəzəriyyələr, 
həmçinin mütləq və müqayisəli üstünlüklər nəzəriyyələri barədə sonrakı mövzuda geniş 
surətdə məlumat veriləcəkdir. 
BƏB-in modernləşdirilməsi istiqamətində müasir Qərb nəzəriyyələrinə gəldikdə isə, 
onları şərti olaraq iki qrupa bölmək olar: 
1) ―qarşılıqlı asılılıq‖ konsepsiyasının müxtəlif variantları; 
2) BƏB-in mövcud modelinin yenidən qurulması üçün konkret tövsiyələr və planlar. 
 60 
1970-ci illərin ortalarından yayılmağa başlamış qarşılıqlı asılılıq konsepsiyaları 
ideyaları ―yeni BƏB nəzəriyyəsi‖nin əsasını təşkil edir. Bu ideyalar bir sıra sənayecə inkişaf 
etmiş ölkələrin və beynəlxalq təşkilatların rəsmi doktrinalarında öz əksini tapmışdır. 
―Qarşılıqlı asılılıq‖ konsepsiyasının nümayəndələrindən biri, holland iqtisadçısı 
K.Nuvenhuze öz ideyalarının əsaslandırılması üçün ilk növbədə bütün ölkələr üçün ümumi 
olan ekoloji faktorlara müraciət edir. Bu faktorlara o, aşağıdakıları aid edir: 
1) ətraf mühitin qeyri-sabitliyi; 
2) təbii resursların məhdudluğu və bərpa olunmaması. 
Onun fikrincə, inkişaf etmiş ölkələrin (İEÖ) inkişaf etməkdə olan ölkələrdən (İEOÖ) 
xammal asılılığı və əksinə İEOÖ-in İEÖ-dən texnologiya asılılığı mövcud olan bir şəraitdə 
bu ölkələr bir-birlərindən qarşılıqlı surətdə asılıdırlar və bir-birlərinə ―qarşılıqlı təzyiq‖ 
edirlər. K.Nuvenhuzeyə görə, məhz bu situasiyadan çıxış edərək BƏB-i qurmaq lazımdır.  
Digər Qərb iqtisadçısı R.Kuper (Harvard məktəbi) də qarşılıqlı asılılıq probleminə 
müraciət edərək onu bir neçə aspektdə nəzərdən keçirir. Onun fikrincə qarşılıqlı asılılığın 
dörd növü mövcuddur: 
1) struktur asılılığı; bu zaman ölkələr bir-birlərindən o qədər asıldırlar ki, bir ölkənin 
iqtisadiyyatında baş verən dəyişikliyin təsiri özünü dərhal digər ölkədəki mövcud 
situasiyada göstərir; 
2) iqtisadi siyasət üzrə müəyyən edilmiş məqsədlərin qarşılıqlı asılılığı; 
3) iqtisadi inkişafın xarici faktorlarının qarşılıqlı asılılığı; 
4) siyasi qarşılıqlı asılılıq. 
Qarşılıqlı asılılıq konsepsiyaları ümumi xarakter daşımaqla, digər iqtisadi 
nəzəriyyələr qrupu – mövcud BƏB-in modernləşdirilməsi nəzəriyyələri üçün çıxış nöqtəsi 
rolunu oynayırlar. BƏB-in modernləşdirilməsinin əsas ideyası inkişaf etməkdə olan ölkələrə 
proteksionizm siyasətindən imtina edilməsinin və iqtisadiyyata geniş surətdə xarici kapitalı 
cəlb edilməsinin tövsiyə olunmasından ibarətdir. 
Bir çox İEOÖ bu tövsiyəyə əməl edərək çoxsaylı birgə müəssisələr təsis etməklə, 
azad sahibkarlıq zonaları və s. təşkil etməklə ―açıq qapı‖, ―açıq iqtisadiyyat‖ siyasəti 
yeritməyə başladılar. Bu siyasətdən ən çox mənfəət götürənlər Şərqi Asiya və Latın 
Amerikasının ―Yeni Sənaye Ölkələri‖ adlandırılan dövlətləri oldu. Lakin maraqlıdır ki, 
onlar bu siyasəti həyata keçirərkən heç də tamamilə proteksionizm siyasətindən imtina 
etmirlər və ehtiyac olduqca ondan istifadə edirlər. 
 61 
Qərb iqtisadçılarının nöqteyi-nəzərindən ―yeni‖ və ―modernləşdirilmiş‖ BƏB 
ideyalarının praktiki əhəmiyyəti nədən ibarətdir? 
Əsas fikir İEOÖ-in sahəvi ixtisaslaşmasının yeni istiqamətinin bərqərar edilməsindən 
ibarətdir. Bu ölkələrə ilk növbədə İEÖ-in ehtiyaclarının ödəmək üçün əməktutumlu, 
materialtutumlu, standart məhsulların istehsalı və ixracı üzrə istiqamət götürməyi təklif 
edilir. Öz növbəsində, onların fikrincə, sənayecə inkişaf etmiş ölkələr öz maraqlarını 
yüksəkixtisaslı iş qüvvəsinin payının yuxarı olduğu və intensiv elmi-texniki prosesin baş 
verdiyi iqtisadiyyat sahələrində cəmləşdirməlidirlər. 
Bu fikirlər ardıcıl olaraq praktikada reallaşdırılır.  Belə ki, İEOÖ-də xarici kapitalın 
birbaşa investisiyalarının ümumi həcmində emaledici sənaye sahələrinə yönəldilmiş 
kapitalın payı artır, ―çirkli‖ istehsalın İEOÖ-ə köçürülməsi prosesi baş verir. Bu zaman 
sahəvi ixtisaslaşma üçmərhələli sxem üzrə həyata keçirilir: 
1) ―yeni sənaye ölkələri‖ əsasən nisbətən ixtisaslı əmək və müasir texnologiyalar tələb 
edən əmtəələr istehsal edirlər; 
2) İEOÖ-lərin bir qədər az inkişaf etmişləri əməktutumlu məhsulların istehsalına, 
xammal ixracına vurğu edirlər; daha az inkişaf etmiş ölkələr isə ümumiyyətlə bu 
sxemdən kənarda qalırlar; 
3) sənayecə inkişaf etmiş ölkələr səylərini kapitaltutumlu, yüksək texnologiyaya 
əsaslanan məhsulların istehsalında təmərgüzləşdirirlər. 
BƏB-in müasir konsepsiyalarının, onun modernləşdirilməsi üzrə təklif olunan 
planların təhlili, həmçinin bu konsepsiyaların praktikada reallaşdırılması göstərir ki, dünya 
istehsal qüvvələrinin inkişafının hazırkı mərhələsində İEÖ və İEOÖ arasında beynəlxalq 
ixtisaslaşmanın və kooperativləşdirmənin yeni tipi formalaşmış, İEOÖ-lərin dünya 
təsərrüfatına inteqrasiyası güclənmişdir. 
 
3.3. İstehsalın beynəlxalq ixtisaslaşması: mahiyyəti və formaları 
 
Son onilliklərdə dünyada baş verən genişhəcmli iqtisadi, siyasi, sosial və digər 
xarakterli proseslər dünya təsərrüfatına, BƏB-ə əhəmiyyətli dərəcədə təsir göstərmişdir. 
BƏB-in inkişafının əsas istiqaməti kimi istehsalın beynəlxalq ixtisaslaşmasının 
genişlənməsini göstərmək olar. Qeyd edək ki, beynəlxalq ixtisaslaşma BƏB-in məxsusi 
forması olmaqla onun mahiyyətini əks etdirir. 
 62 
İstehsalın beynəlxalq ixtisaslaşması ölkələr arasında əmək bölgüsünün elə bir 
formasıdır ki, milli istehsalların differensiallaşması əsasında dünya üzrə eynicinsli istehsalın 
təmərküzləşməsi, müstəqil texnoloji proseslərin ayrılması baş verir və bu zaman ayrı-ayrı 
istehsal sahələrində məhsul istehsalı daxili ehtiyacları aşır. 
Bu cür bölgü və inkişaf milli iqtisadi sistemlərin qarşılıqlı fəaliyyətini və eyni 
zamanda qarşılıqlı asılılığını gücləndirir. Milli iqtisadiyyatların bir-birləri ilə qarşılıqlı təsirə 
məruz qalmaları əmtəə, xidmət və elmi-texniki biliklər ilə mübadiləni sürətləndirir, onun 
artımını intensivləşdirir. 
Beynəlxalq ixtisaslaşma iki əsas istiqamət – istehsal və ərazi istiqamətləri üzrə 
inkişaf edir. Istehsal istiqaməti öz növbəsində aşağıdakılara bölünür: 
 sahələrarası ixtisaslaşma; 
 sahədaxili ixtisaslaşma; 
 müxtəlif firma və müəssisələrin ixtisaslaşması. 
Beynəlxalq ixtisaslaşmanın ərazi aspekti aşağıdakı istiqamətlərdə ixtisaslaşmaları 
nəzərdə tutur: 
 ayrı-ayrı ölkələr; 
 ölkə qrupları; 
 regionlar. 
Əksər iqtisadçıların fikrincə, istehsalın beynəlxalq ixtisaslaşmasının üç əsas növü 
vardır: 
1) hazır məhsul istehsalı üzrə ixtisaslaşma (predmet ixtisaslaşması); 
2) ayrı-ayrı dettalar üzrə ixtisaslaşama (hazır məhsulların komponentlərinin və 
hissələrinin istehsalı); 
3) texnoloji və ya mərhələ ixtisaslaşması (yəni, ayrı-ayrı texnoloji proseslərin həyata 
keçirilməsi, məsələn, yığım, qaynaq və s.). 
Yuxarıda qeyd olunan növlər arasında ölkələr arasında ən geniş yayılmışı hazır 
məhsul istehsalı üzrə ixtisaslaşmadır. Bu cür ixtisaslaşma zamanı ölkələr öz səylərini 
məhsulların müəyyən nomenklaturasının istehsalı üzrə cəmləşdirir, nomenklaturanın yerdə 
qalan hissəsinin istehsalından isə partnyor-ölkələrin xeyrinə imtina edirlər. 
Bununla belə, aydındır ki, milli iqtisadiyatın heç də bütün sahələri beynəlxalq 
ixtisaslaşmada eyni dərəcədə iştirak etmirlər. Beynəlxalq ixtisaslaşmanın iştirakçıları bir 
qayda olaraq dinamik surətdə inkişaf edən və müasir texnologiyalardan istifadə edən 
 63 
müəssisə və firmalar və ya xammal sahəsində (neft, qaz, metal filizləri və s.) məşğul olan 
şirkətlər olurlar. 
 
3.4. Beynəlxalq istehsal kooperativləşdirilməsi: xüsusiyyətləri və növləri 
 
BƏB-in digər forması istehsalın beynəlxalq kooperativləşdirilməsidir. Onun obyektiv 
əsası kimi məhsuldar qüvvələrin artan inkişaf səviyyəsi, müstəqil müəssisələr arasında 
möhkəm və sabit istehsal əlaqələri prosesi çıxış edir. 
Kooperativləşdirmənin mahiyyətinin aydınlaşdırılması üçün onun ilk növbədə 
kooperasiyadan olan fərqini göstərmək lazımdır. Qeyd edək ki, bu anlayışlar tamamilə fərqli 
iqtisadi məzmun kəsb edir.  
Kooperasiya dedikdə bir müəssisədə, iri firmada və ya korporasiyada çalışan çoxsaylı 
işçilərin birgə həyata keçirdikləri istehsal prosesi başa düşülür. Bu zaman istehsalın həyata 
keçirildiyi təşkilati və iqtisadi struktur vahid xarakter kəsb edir, bir və ya bir neçə şəxsin 
mülkiyyətində olur. 
Kooperasiyanın əksinə olaraq, kooperativləşdirmə müəyyən məhsulun 
hazırlanmasında iştirak edən və bu zaman özünün təsərrüfat müstəqilliyini saxlayan 
müxtəlif müəssisələr arasında istehsal əlaqələrinin mövcudluğu deməkdir. 
Kooperativləşdirmədə iki xarakter cəhəti fərqləndirmək lazımdır: a) bu prosesin inkişafı 
zamanı müxtəlif ölkələrin müstəqil istehsalçıları ayrı-ayrı məhsul növlərinin yaradılması 
üzrə müqavilə əsasında birgə fəaliyyət həyata keçirirlər, yəni kooperativləşən müəssisələr 
razılaşdırılmış məhsul çeşidinin birgə istehsalı üzrə məsuliyyəti bölüşdürürlər; b) 
kooperativləşdirmə birgə istehsalın iştirakçıları arasında mübadilənin olmasını nəzərdə 
tutur. Qeyd olunanlar göstərir ki, kooperativləşdirmə BƏB-in iki xarakterik cəhətini özündə 
əks etdirir və deməli, onun formalarından biridir. 
Beynəlxalq istehsal kooperativləşdirilməsi üçün aşağıdakı xüsusiyyətlər 
xarakterikdir: 
1. Kooperasiyanın mürəkkəb formaları – sənaye birlikləri və ya transmilli şirkətlərdən 
fərqli olaraq kooperativləşdirmədə istehsal əlaqələri müxtəlif mülkiyyətçilər arasında 
baş verir. Bu, beynəlxalq istehsal kooperativləşdirilməsinin ən əsas xarakterik 
xüsusiyyətidir.  
 64 
2. Beynəlxalq istehsal kooperativləşdirilməsinin vacib xüsusiyyətlərindən biri də onun 
ilkin müqavilə xarakteri daşımasıdır. Kooperativləşdirmədə maraqlı olan müstəqil 
subyektlər – müxtəlif ölkələrin firma və müəssisələri – birgə istehsal prosesinin 
şərtlərini müqavilə əsasında razılaşdırırlar.  
3. Beynəlxalq istehsal kooperativləşdirilməsi kooperasiya ilə yanaşı adi ticarətdən də 
fərqlənir. Əmtəələrlə, xidmətlərlə, elmi-texniki biliklərlə beynəlxalq ticarət zamanı 
yalnız dəyər formasının dəyişilməsi baş verir və hər bir partnyor müəyyən istehsal 
funksiyalarını müstəqil olaraq yerinə yetirir.  Kooperativləşdirmə zamanı isə 
partnyorların münasibətləri özünü bilavasitə istehsal prosesində əks etdirir.  
Kooperativləşdirmə üçün ticarətə nisbətən daha intensiv əməkdaşlıq xarakterikdir. 
Tərəflərin fəaliyyəti qarşılıqlı asılı xarakter daşıyır və onlar müəyyən təsərrüfat 
məqsədinin əldə edilməsinə yönəlmiş  birgə fəaliyyəti həyata keçirirlər. 
4. Beynəlxalq istehsal kooperativləşdirilməsinin digər bir xüsusiyyəti bu zaman 
müəssisələr arasında qurulan istehsal əlaqələri uzunmüddətli xarakter kəsb 
etməsindən ibarətdir. Birdəfəlik olan beynəlxalq ticarətdən fərqli olaraq 
kooperativləşdirmə münasibətləri uzun dövr üçün nəzərdə tutulur.  
5. Nəhayət, beynəlxalq istehsal kooperativləşdirilməsinin fərqləndirici xüsusiyyəti 
özünü həmçinin, onun bəzən kompleks xarakter daşımasında göstərir. Yəni, 
kooperativləşdirmə istehsal prosesi ilə yanaşı, elmi-tədqiqat işlərini, istehsala xidmət 
edən satış fəaliyyətini də əhatə edir. 
Beynəlxalq istehsal kooperativləşdirilməsi özünün inkişaf etmiş formalarında 
müxtəlif əməkdaşlıq sferalarını əhatə edir: 
1) İstehsal-texnoloji əməkdaşlığa aiddir: a) lisenziyaların ötürülməsi və mülkiyyət 
hüquqlarının istifadəsi; b) layihə-konstruktor sənədlərinin, texnoloji proseslərin, 
məhsulun texniki səviyyəsinin və keyfiyyətinin, tikinti və quraşdırma işlərinin 
işlənməsi və razılaşdırılması; c) istehsalın idarə edilməsinin, standartlaşdırmanın, 
unifikasiyanın, sertifikatlaşdırmanın, istehsal proqramlarının bölgüsünün 
təkmilləşdirilməsi; 
2) Kooperasiya olunmuş məhsulların satışı ilə əlaqədar ticarət-iqtisadi proseslər, yəni, 
qarşılıqlı əlaqəli məhsulun kooperantlar və bir sıra üçüncü şəxslər arasında 
reallaşdırılması; 
3) Texnikaya satışdan sonra xidmətin göstərilməsi.  
 65 
Əlaqələrinin qurulması zamanı əsasən üç metoddan istifadə edilir: 
 birgə proqramların həyata keçirilməsi; 
 müqavilə əsasında ixtisaslaşma; 
 birgə müəssisələrin yaradılması. 
Birgə proqramların həyata keçirilməsi iki əsas formada reallaşdırılır: istehsalın ardıcıl 
kooperativləşdirilməsi və birgə istehsal. 
İstehsalın ardıcıl kooperativləşdirilməsi sifarışçinin istəyinə əsasən icraçı tərəfindən 
müəyyən işin görülməsini nəzərdə tutur. Bunun üçün tərəflər arasında xüsusi müqavilə 
imzalanır. Müqavilə ixtisaslaşması istehsal kooperativləşdirilməsinin iştirakçıları arasında 
istehsal proqramlarının bölgüsünü nəzərdə tutr. Razılığa gələn tərəflər istehsalın bir-birlərini 
təkrarlayan proseslərini aradan qaldırmağa, həmçinin öz aralarında birbaşa rəqabətə yol 
verməməyə səy göstərirlər. 
Birgə müəssisələr bütün dünyada genuş yayılmış inteqrasiya olunmuş 
kooperasiyadır. Bu cür təşkilati forma zamanı müxtəlif, qarşılıqlı surətdə razılaşdırılmış 
məqsədlərin reallaşdırılması üçün bir neçə iştirakçının resursları birləşdirilir. 
Beynəlxalq istehsal kooperativləşdirilməsi növlərinin təsnifi Cədvəl 3.1.-də 
verilmişdir.                                              Cədvəl 3.1. 
Beynəlxalq istehsal kooperativləşdirilməsi növlərinin  
əsas əlamətlərinə görə təsnifi 
 
Təsnifat əlamətləri Növlər 
1. Subyektlərin sayına görə 1.1. İkitərəfli 
1.2. Çoxtərəfli 
2. Obyektlərin sayına görə 2.1. Birpredmetli 
2.2. Çoxpredmetli 
3. Əlaqələrin sahəvi 
strukturuna görə 
 Sahədaxili 
 Sahələrarası 
 sənayedə 
 kənd təsərrüfatında 
 müxtəlif obyektlərin layihələşdirilməsi 
və tikintisi sahəsində 
 nəqliyyat və rabitə sahəsində 
 ticarət sahəsində 
4. Fəaliyyət növünə görə  Sənaye və kənd təsərrüfatı arasında 
 Sənaye və tikinti arasında 
5. Ərazi əhatəiunə görə  Regional 
 Refionlararası 
 Qitələrarası 
 66 
 Kooperativləşdirməni onda iştirak edən subyektlərin sayına görə təsnifləşdirdikdə iki 
növ – ikitərəfli (əlaqələrdə iki müəssisə iştirak edir) və çoxtərəfli (kooperativləşdirmə bir 
neçə müəssisə arasında baş verir) növlər ortaya çıxır. 
 Beynəlxalq ikitərəfli və ya çoxtərəfli kooperativləşdirmədə iştirak edən təsərrüfat 
subyektləri bir-birlərini bir, iki və ya bir neçə növ məhsul və ya onun komponentləri ilə 
təchiz edə bilərlər ki, bu da onun obyektlərin sayına görə də təsnifləşdirilməsinə imkan 
verir. Bir aralıq predmetinin reallaşdırıldığı təqdirdə bu növü birpredmetli 
kooperativləşdirmə adlandırmaq olar. Əlaqələr bir neçə predmeti əhatə etdikdə isə söhbət 
çoxtərəfli kooperativləşdirmədən gedir. 
 Beynəlxalq istehsal kooperativləşdirilməsində iştirak edən müəssisələrin hansı sahə 
və altsahələrə aid olmasından asılı olaraq onun sahədaxili və sahələrarası növlərini də 
fərqləndirmək olar. 
 Kooperativləşdirmə istehsalın müxtəlif növlərinə aid olan sahələr arasında baş verirsə 
onu sahələrarası deyil, növlərarası adlandırmaq olar. Növlərarası kooperativləşdirmə isə 
özünü sənaye və kənd təsərrüfatı, həmçinin sənaye və tikinti arasında olan əlaqələrdə 
göstərir. 
 Kooperativləşdirmənin növlərinə ərazi əhatəsi prinsipindən yanaşdıqda onun 
regional, regionlararası və qitələrarası növlərini ayırmaq olar. 
 Bu cür təsnifləşdirmə göstərir ki, beynəlxalq istehsal kooperativləşdirilməsini BƏB-
in təkcə sahədaxili formasına aid etmək olmaz. Əlbəttə, kooperativləşdirmədən bir sahə 
daxilində geniş surətdə istifadə edilir, lakin o müxtəlif sahələrə və istehsal növlərinə aid 
olan müəssisələr arasında da baş verir. Deməli, beynəlxalq istehsal 
kooperativləşdirilməsinin xüsusiyyəti ondan ibarətdir ki, bu, BƏB-in sahədaxili, 
sahələrarası və növlərarası formaları əsasında reallaşdırılan orjinal bir formadır. 
 
3.5. Beynəlxalq əmək bölgüsünün inkişaf amilləri və göstəriciləri  
 
BƏB-in inkişaf amillərini və göstəricilərini xarakterizə etməmişdən əvvəl bir daha 
xatırladaq ki, ölkələri BƏB-də iştiraka sövq edən əsas səbəb daim artan ictimai ehtiyaclar və 
bu ehtiyacların ödənməsi üçün lazım olan resursların mövcud səviyyəsi arasında olan 
ziddiyyətdir. Ölkənin BƏB-də iştirak etməsinə təkan verən səbəb bir olsa da, onun BƏB-də 
 67 
iştirakını müəyyən edən amillər çoxsaylıdır. Bu amillərin təsnifi qısaca Cədvəl 3.2.-də 
göstərilmişdir. 
BƏB-in inkişaf prosesi ortaya həmçinin onun ölçülməsi məsləsini çıxarır. BƏB-in 
inkişafını xarakterizə edən göstəricilər hansılardır? Ölkənin beynəlxalq əmək bölgüsündə 
(BƏB) iştirakını xarakterizə edən göstəricilərin təsnifatı Cədvəl 3.3.-də verilmişdir. 
Ölkənin BƏB-də iştirakı barədə məlumat verən əsas göstəricilər kimi ixrac və idxal 
kvotaları göstərilir ki, onların da hesablanması barədə əvvəlki mövzuda məlumat 
verilmişdir. 
İxrac kvotası mühüm analitik əhəmiyyətə malikdir. Birincisi, o, milli istehsalın xarici 
bazarlarda əmtəə satışının həcmindən asılılığını göstərir. İkincisi, bu göstərici ölkənin dünya 
bazarında satış məqsədilə müəyyən həcmdə əmtəə istehsalı üçün malik olduğu imkanları 
əks etdirir. 
 68 
Cədvəl 3.2. 
Ölkənin BƏB-də iştirakını müəyyən edən amillər 
 
1. BƏB-in milli amilləri 
 
1) Ölkələrin təbii-coğrafi fərqləri  təbii-iqlim şəraiti; 
 təbii resurslar; 
 ərazinin həcmi; 
 əhalinin sayı; 
 ölkənin iqtisadi-coğrafi mövqeyi və s. 
 
2) Ölkələrin sosial-iqtisadi 
xüsusiyyətləri 
 ölkənin dünya iqtisadiyatında yeri; 
 tarixi inkişafın, istehsal ənənələrinin və xaici 
iqtisadi əlaqə ənənələrinin xüsusiyyətləri; 
 iqtisadiyatın və elmi-texniki inkişafın mövcud 
səviyyəsi; 
 təsərrüfat tipi (bazar və ya planlı); 
 xarici əlaqələrin qanunvericilik bazası və s. 
 
2. BƏB-in beynəlxalq amilləri 
 
1) Elmi-texniki tərəqqinin dünya üzrə səviyyəsi: bu səviyyə nə qədər yüksəkdirsə ölkələrin 
ixtisaslaşdıqları sahə bir o qədər elmtutumlu olur 
2) Dünya bazarında tələb 
3) Beynəlxalq hesablaşmalar sistemi 
4) Ekoloji problemlər: bu problemlər təbii resursların bir əmtəə kimi dəyəri məsələsinə yeni 
keyfiyyətdən baxmağa məcbur edir 
 
 
Cədvəl 3.3. 
Ölkənin BƏB-də iştirakını xarakterizə edən göstəricilərin təsnifi
7
 
 
№  
Göstəricilərin adı 
 
 A qrupu. İxrac-idxal əməliyyatları nümunəsində BƏB-in inkişaf səviyyəsi 
 
1 Ölkənin ixrac kvotası 
2 İxracın artım tempinin ÜDM-nin artım tempini üstələməsi əmsalı 
3 İdxal kvotası 
4 İdxalın artım tempinin ÜDM-nin artım tempini üstələməsi əmsalı 
5 Xarici ticarət kvotası 
 
  
                                                 
7
 Семенов К.А. Международные экономические отношения: Курс лекций. – М.: Гардарика, 1998, с. 177 
 69 
B qrupu. Beynəlxalq regionun (inteqrasiya birlikləri) ölkənin xarici iqtisadi 
əlaqələr sistemində yeri (ixrac əməliyyatları nümunəsində) 
 
6 Beynəlxalq regiona ixracın ölkənin ümumi ixracında payı 
7 Beynəlxalq regiona ixracın artım tempinin ümumi ixracın artım tempini üstələməsi 
əmsalı 
8 Ölkənin beynəlxalq regiona ixracının həcminin həmin regionun ölkələrinin  
qarşılıqlı ixracında payı 
9 Ölkənin beynəlxalq regiona ixracının artım tempinin həmin regionun ölkələrinin  
qarşılıqlı ixracının artım tempini üstələməsi əmsalı 
 
 
Ölkənin BƏB-ə cəlbini xarakterizə edən əsas göstəricilərdən biri də ixracın artım 
tempinin ÜDM-nin artım tempini üstələməsi əmsalıdır. İxracın artım tempi ilə ÜDM-nin 
artım tempini müqayisə etməklə ölkənin resurslarının BƏB-ə cəlb olunması dərəcəsinin 
dəyişmə perspektivləri barədə mühakimələr irəli sürmək olar. Əgər ixracın tempi ÜDM-nin 
tempini daim üstələyirsə, onda bu, ölkənin resurslarının BƏB-ə tam surətdə cəlb 
olunduğunu göstərir. Əgər üstələmə kifayət qədər ardıcıl surətdə baş vermirsə, onda bu, 
resursların BƏB-ə cəlb olunmasında istifadə edilməmiş imkanların mövcudluğunu əks 
etdirir. Əksinə, ÜDM-nin artım tempi ixracın artım tempindən yüksəkdirsə, bu, resursların 
BƏB sisteminə cəlb olunmasının zəifləməsindən xəbər verir. 
 Digər mühüm bir göstərici isə idxal kvotasıdır. Onu ixrac kvotası ilə müqayisə 
etmək, ixrac və idxal arasında nisbəti müəyyən etmək olar.  
Ölkənin BƏB-ə cəlb olunmasını ölçmək üçün həmçinin idxalın artım tempinin 
ÜDM-nin artım tempini üstələməsi əmsalından da istifadə edilir. Idxal kvotasından fərqli 
olaraq, bu göstərici idxalın inkişaf tendensiyaları, həmçinin, milli iqtisadiyyatın xaricdən 
əmtəə alışından asılılığı barədə təsəvvür yaradır. 
Qeyd olunan göstəricilərdən başqa, ölkənin BƏB sisteminə cəlbini müşahidə 
etməyə imkan verən digər qrup göstəricilər də vardır. Beynəlxalq regionun (inteqrasiya 
birlikləri) ölkənin xarici iqtisadi əlaqələr sistemində yerini xarakterizə edən bu 
göstəricilər prosesin ayrı-ayrı aspektlərini öyrənməyə imkan verir.  
 Beynəlxalq regionun ölkənin xarici iqtisadi əlaqələr sistemində yerini xarakterizə 
edən göstəricilərdən biri kimi, beynəlxalq regiona ixracın ölkənin ümumi ixracında payını 
göstərmək olar. Bu göstəricinin əhəmiyyəti ondan ibarətdir ki, o, beynəlxalq regionun 
ölkənin xarici iqtisadi əlaqələr sistemində yerini müəyyən etməyə imkan verir. 
 70 
 Digər bir mühüm göstərici isə beynəlxalq regiona ixracın artım tempinin ümumi 
ixracın artım tempini üstələməsi əmsalıdır. Bu əmsalı bəzən üstələmə əmsalı da 
adlandırırlar. Bu göstəricinin ölkənin bir qrup xarici ölkə ilə qarşılıqlı iqtisadi 
əməkdaşlığının inkişaf sürəti haqqında təsəvvür yaratmağa imkan verir. Bu göstəricidən 
çıxış edərək həmin regionun ölkənin xarici iqtisadi əlaqələr sistemində yerinin necə 
dəyişməsi barədə fikir irəli sürmək olar. 
 Başqa bir mühüm göstərici kimi isə ölkənin beynəlxalq regiona ixracının həmin 
regionun ölkələrinin qarşılıqlı ixracında malik olduğu payı göstərmək olar. Qarşlılıqlı 
ixrac dedikdə partnyor ölkələrin regional bazara məcmu ixracı nəzərdə tutulur. Qarşlılqlı 
ixracın tempinin istehsalın ümumi həcminin artımını üstələdiyi halda ölkənin BƏB 
prosesinə dərin surətdə cəlb olunduğunu söyləmək olar. 
Qeyd olunan göstəricilərdən başqa, bəzən sahənin beynəlxalq ixtisaslaşmasını 
xarakterizə edən göstərici kimi nisbi ixrac ixtisaslaşması əmsalından (Ənii) istifadə edirlər. O 
aşağıdakı formul üzrə müəyyən edilir: 
 
Ənii = İö/İd 
 
 Burada İö əmtəənin ölkə ixracında payı, İd isə əmtəənin dünya ixracında payıdır. 
 Bu əmsalın köməyi ilə konkret ölkə üçün beynəlxalq münasibətdə ixtisaslaşmış 
sayılan əmtəə siyahısı və sahələri müəyyən edilir. Bu göstəricinin müəyyən çatışmazlıqları 
olmasına baxmayaraq, o, milli iqtisadiyyatın sahələr baxımından ixrac istiqamətlənməsinin 
ümumi parametrlərini və tendensiyalarını müəyyən etməyə imkan verir.  Bu əmsalın köməyi 
ilə həmçinin beynəlxalq ticarətin obyekti oan daha perspektivli əmtəələr müəyyən edilir. 
BƏB dünya təsərrüfatında istehsalın genişləndirilməsi prosesinin reallaşdırılmasında 
getdikcə artan rol oynamaqdadır. O, bu proseslərin qarşılıqlı əlaqəsini təmin edir və uyğun 
beynəlxalq sahəvi və regional-sahəvi proporsiyalar formalaşdırır. Kapitalizm inkişaf etdikcə 
və bir dünya sisteminə çevrildikcə BƏB də formalaşmışdır. Bu formalaşmaya bir çox 
amillər, o cümlədən tarixi və coğrafi faktorlar, məhsuldar qüvvələrin vəziyyəti, təbii 
resursların mövcudluğu və s. təsir etmişdir. 
BƏB-in inkişafına bir sıra amillər təsir edir. Bu zaman ilk növbədə əmək 
məhsuldarlığının yüksəldilməsi, istehsalın effektivliyinin yüksək həddinin əldə edilməsi, 
istehsal xərclərinin aşağı salınmasına yönəlmiş səylər qeyd edilməlidir. BƏB-in inkişafına 
 71 
həmçinin daxili bazarın həcmi, iqtisadi inkişafın səviyyəsi, ölkənin təbii resurslarla təminatı, 
milli iqtisadiyyatın sahəvi strukturu da əhəmiyyətli dərəcədə təsir edir. Burada, eyni 
zamanda, etnik, sosial və siyasi amillər də müəyyən dərəcədə rol oynayırlar. 
BƏB-in təsiri nəticəsində dünya iqtisadiyyatında əhəmiyyətli dəyişikliklər baş verir. 
Bununla yanaşı, BƏB proseslərinin özü də müxtəlif amillərin, ilk növbədə elmi-texniki 
tərəqqinin təsiri ilə müxtəlif dəyişikliklərə məruz qalır. Belə ki, BƏB-ə aktiv surətdə cəlb 
olunmuş sahələrin arasında hasiledici sənayenin və kənd təsərrüfatının payı getdikcə azalır, 
emaledici sənayenin payı isə əksinə, getdikcə artır. Sahədaxili əmək bölgüsü aktiv şəkildə 
inkişaf edir ki, bu da əmək məhsukdarlığının və məhsulların keyfiyyətinin yüksəlməsi ilə 
müşaiyət olunur. Birgə müqavilələrə və kapital qoyuluşlarına əsaslanan müəssisələrarası 
əmək bölgüsü yüksək sürətlə inkişaf edir.  
Eyni zamanda, dünya təsərrüfatının ölkə qrupları arasında mövcud olan BƏB-in 
xarakteri də dəyişir. Belə ki, keçmiş sosialist ölkələri tamhüquqlu partnyorlar qismində 
BƏB-in dünya sisteminə cəlb olunurlar. Sənayecə inkişaf etmiş ölkələr, dünya inkişafının 
üç əsas mərkəzi arasında BƏB-in məzmunu əhəmiyyətli dəyişikliklərə məruz qalır. 
Transmilli şirkətlərin təsiri və milli sənayenin güclənməsi nəticəsində daha az inkişaf etmiş 
ölkələr ixtisaslaşma istiqamətlərinin dəyişməyə və ―xammal əlavəsi‖ kimi çıxış etməkdən 
qaçmağa çalışırlar.  
 
 
 
 
 
 
 
 
 
 
 
 
 
 
 72 
4.1. Beynəlxalq ticarət anlayışı, obyektləri və subyektləri, onun milli iqtisadiyyat 
üçün əhəmiyyəti  
4.2. Beynəlxalq ticarət nəzəriyyələri və onların təkamülü 
4.2.1. Klassik nəzəriyyələrə qədərki konsepsiyalar, onların tənqidi 
4.2.2. Beynəlxalq ticarətin klassik nəzəriyyələri 
4.2.3. Beynəlxalq ticarətin neoklassik nəzəriyyələri 
4.2.4. Beynəlxalq ticarətin müasir nəzəriyyələri 
4.3. Əmtəələrlə beynəlxalq ticarətin müasir inkişaf səviyyəsi, onun əmtəə və 
coğrafi strukturlarında müşahidə edilən əsas meyllər 
4.4. Dünya qiymətlərinin mahiyyəti və əsas növləri, beynəlxalq ticarətdə 
qiymətəmələgəlmə 
4.5. Xarici ticarət siyasətinin mahiyyəti, onun əsas formaları və vasitələri 
4.5.1. Xarici ticarət siyasətinin tarif vasitələri 
4.5.2. Xarici ticarət siyasətinin qeyri-tarif vasitələri 
4.6. Xidmətlərlə beynəlxalq ticarətin mahiyyəti, xüsusiyyətləri və inkişaf meylləri 
4.7. Beynəlxalq ticarətin dövlətlərarası və hüquqi tənzimlənməsi: beynəlxalq 
təşkilatlar və normativ aktlar 
 
 
MÖVZU 4 
Beynəlxalq ticarət və beynəlxalq ticarət siyasəti 
 
 
  Beynəlxalq ticarət anlayışı, obyektləri və subyektləri,  
formaları və onun milli iqtisadiyyat üçün əhəmiyyəti 
 
 BİM-in əsas formalarından biri olan beynəlxalq ticarətin ilk işartıları hələ quldarlıq 
dövründə müşahidə edilməyə başlanmışdır. Buna görə də o BİM-in tarixən birinci və 
hazırda ən inkişaf etmiş forması sayılır. 
 Beynəlxalq ticarət dedikdə bütün dünya ölkələrinin xarici ticarətlərinin məcmusunu 
əks etdirən əmtəə-pul münasibətləri sferası başa düşülür. Başqa sözlə, beynəlxalq ticarət 
müxtəlif ölkələrin satıcıları və alıcıları arasında əmək məhsulları (əmtəə və xidmətlər) ilə 
mübadilə sistemidir. 
 Xarici ticarət isə milli təsərrüfatlar arasında əmtəə və xidmətlərlə mübadilədir. 
―Xarici ticarət‖ termini ancaq ayrıca götürülmüş ölkə üçün tətbiq edilə bilər. 
 Beynəlxalq ticarət prosesində əmtəə axınlarının iki istiqaməti – ixrac və idxal 
meydana gəlir. Əmtəənin mənşəyi və təyinatından asılı olaraq ixrac və idxalın təsnifatı 
Cədvəl 4.1-də verilmişdir. 
 İxrac və idxal əməliyyatlarının qiymətləndirilməsi göstəriciləri üçün xarici və 
beynəlxalq ticarətin aşağıdakı kəmiyyət və keyfiyyət xarakteristikalarının müəyyən edilməsi 
mühüm əhəmiyyət kəsb edir: 
 dəyər və fiziki həcm (əmtəə dövriyyəsi); 
 dünya ticarətində əmtəə qruplarının nisbətini əks etdirən əmtəə strukturu; 
 ticarət axınlarının ayrı-ayrı ölkələr və onların qrupları arasında bölgüsünü əks etdirən 
coğrafi strukturu. 
Cədvəl 4.1 
 
 73 
İxrac və idxal növlərinin təsnifi 
 
İXRAC İDXAL 
1) müəyyən ölkədə hazırlanmış (istehsal və 
emal edilmiş) əmtəələrin xarici ölkələrə 
göndərilməsi; 
1) daxili bazarda satılmaq üçün xaricdən 
əmtəə gətirilməsi, həmçinin xaricdən 
müəyyən haqq müqabilində xidmət alışı; 
 
2) sonradan qaytarılmaq şərti ilə xammal və 
yarımfabrikatların gömrük nəzarəti altında 
emalı edilməsi üçün xarici ölkələrə 
göndərilməsi; 
2) sonradan xaricə göndərilmək şərti ilə emal 
məqsədilə xammal, yarımfabrikat və 
detalların gətirilməsi; 
 
3) təkrar ixrac – daha əvvəl xaricdən 
gətirilmiş, o cümlədən beynəlxalq 
hərraclarda, birjalarda satılmış əmtəələrin 
xarici ölkələrə göndərilməsi; 
 
3) təkrar idxal – daha əvvəl xaricə 
göndərilmiş milli əmtəələrin geri 
qaytarılması; 
4) milli əmtəələrin sonradan qaytarılmaq 
şərti ilə müəyyən müddətə xarici ölkələrə 
göndərilməsi (sərgilərə, yarmarkalara) və ya 
daha əvvəl gətirilmiş (hərraclara, sərgilərə, 
yarmarkalara) xarici əmtəələrin xarici 
ölkələrə göndərilməsi; 
 
4) əmtəələrin müəyyən müddətə beynəlxalq 
sərgilərə, yarmarkalara, hərraclara 
gətirilməsi; 
5) birbaşa istehsal əlaqələri qaydasında, 
həmçinin transmilli şirkətlər çərçivəsində 
məhsulların xaricə göndərilməsi 
 
5) transmilli şirkətlər çərçivəsində 
məhsulların gətirilməsi 
 
 Xarici ticarət dövriyyəsi bu və ya digər ölkənin ixracının və idxalının dəyərlərinin 
cəmidir. 
 Xarici ticarətin dəyər həcmi müəyyən dövr üçün cari valyuta məzənnələrindən 
istifadə etməklə cari qiymətlərdə hesablanır. 
 Xarici ticarətin fiziki həcmi daimi qiymətlərdə hesablanır və zəruri müqayisələri 
aparmağa və xarici ticarətin real dinamikasını müəyyən etməyə imkan verir. 
Dünya əmtəə dövriyyəsi bütün dünya dövlətlərinin ancaq ixraclarının həcmini 
toplamaqla müəyyən edilir və adətən ABŞ dollarında əks olunur. 
İxrac əməliyyatları özündə əmtəənin gəminin göyərtəsinə çatdırılması və yüklənmə 
limanında malın gəminin tutacağından göyərtəsinə keçirilməsi ilə əlaqədar xərcləri əks 
etdirən FOB (free on board – franko göyərtədə) qiymətləri əsasında hesablanır. 
İdxal əməliyyatlarının hesablanması özündə FOB şərtləri ilə yanaşı yükün 
sığortalanması ilə bağlı xərcləri əks etdirən CIF (cost, insurance, freight – dəyər, sığorta, 
fraxt) qiymətləri əsasında əks etdirilir. 
FOB və CIF ―İnkoterms 2000‖ adlanan və kommersiya əməliyyatlarında istifadə 
edilən terminlərdən ikisidir. ―İnkoterms 2000‖ haqqında bir qədər sonra daha geniş məlumat 
veriləcəkdir. 
Dünya ixracının həcmi dünya idxalının həcminə bərabər olmalıdır ki, çünki, bir ölkə 
tərəfindən ixrac edilən əmtəə digər ölkə tərəfindən idxal edilir. Lakin faktiki olaraq dəyərinə 
 74 
görə dünya idxalı dünya ixracından çoxdur ki, bu da ixrac əməliyyatlarının FOB qiymətləri 
əsasında, idxal əməliyyatlarının isə CIF qiymətləri əsasında hesablanması ilə əlaqədardır. 
Beynəlxalq ticarətin subyektləri kimi aşağıdakılar çıxış edir: 
 dünya ölkələri; 
 regional inteqrasiya qrupları; 
 transmilli və çoxmilli şirkətlər. 
Beynəlxalq ticarətin obyektləri kimi insan əməyinin məhsulları - əmtəə və xidmətlər 
fərqləndirilir. 
Geniş mənada əmtəə mübadilə üçün istehsal edilmiş və hər hansı bir ictimai ehtiyacı 
ödəmək üçün nəzərdə tutulmuş predmetdir. Bu anlayış çərçivəsində xidmətlər də əmtəə 
hesab edilə bilərlər. 
Dar mənada əmtəə ictimai ehtiyacı ödəyən, mübadilə üçün istehsal edilmiş, görünən 
və hiss edilən insan əməyi predmetidir. 
Xidmət isə ictimai ehtiyacı ödəməyə istiqamətlənmiş, mübadilə üçün istehsal edilmiş, 
lakin görünməz və hissedilməz insan əməyi predmetidir. 
Lakin heç də bütün əmtəələr və xidmətlər beynəlxalq mübadilənin obyekti kimi şıxış 
etmirlər. Buna görə də ticarət edilə bilən və bilinməyən əmtəələr anlayışları fərqləndirilir. 
Ticarət edilə bilən əmtəələr dedikdə müxtəlif ölkələr arasında hərəkət edə bilən 
əmtəələr nəzərdə tutulur. Onların qiymətləri həm daxili, həm də dünya bazrlarında tələb və 
təklifin qarşılıqlı təsiri ilə müəyyən edilir. 
Ticarət edilə bilinməyən əmtəələr isə istehsal olunduğu ölkədə istehlak edilən və 
ölkələr arasında hərəkət etməyən əmtəələr başa düşülür. Onların qiyməti milli çərçivədə 
mövcud olan tələb və təklif nisbəti ilə müəyyən edilir. 
Ticarət edilə bilən və bilinməyən əmtəələr qrupları Cədvəl 4.2-də fərqləndirilmişdir. 
 
Cədvəl 4.2 
Ticarət edilə bilən və bilinməyən əmtəələr 
 
Əmtəə qrupları Əmtəə tipləri 
1. Kənd təsərrüfatı, meşə təsərrüfatı və balıqçılıq 
2. Hasilat sənayesi 
3. Emaledici sənaye 
 
Ticarət edilə bilən 
4. Kommunal xidmətlər və tikinti 
5. Topdan və pərakəndə satış, restoranlar və 
mehmanxanalar 
6. Nəqliyyat, rabitə və maliyyə vasitəçiliyi 
7. Müdafiə və məcburi sosial xidmətlər 
8. Təhsil, səhiyyə və ictimai işlər 
9. Digər kommunal, sosial və şəxsi xidmətlər 
 
 
Ticarət edilə bilinməyən 
 
 Beynəlxalq ticarətin obyekti kimi əmtəə və xidmətlərin çıxış etdiyini nəzərə alsaq 
onun iki formasını - əmtəələrlə beynəlxalq ticarəti və xidmətlərlə beynəlxalq ticarəti 
fərqləndirmək olar. 
 Əmtəələrlə beynəlxalq ticarət müxtəlif ölkələrin əmtəə istehsalçıları arasında 
beynəlxalq əmək bölgüsü əsasında meydana gələn əlaqələr formasıdır. 
 Xidmətlərlə beynəlxalq ticarət müxtəlif ölkələrin satıcıları və alıcıları arasında 
xidmətlərlə mübadiləni əks etdirən dünya təsərrüfat əlaqələrinin xüsusi bir formasıdır. 
 75 
 Ən ümumi hesablamalara görə dünya təsərrüfat əlaqələrinin məcmu həcminin 
təxminən 80%-i beynəlxalq ticarətin payına düşür. Bu ilk növbədə onun milli iqtisadiyyatın 
inkişafı üçün müstəsna əhəmiyyət daşıması ilə, digər tərəfdən isə onun BİM sistemində 
tutduğu yerlə bağlıdır. 
 Xarici ticarət ölkələrin iqtisadi artımına əsasən müsbət təsir etdiyi şübhəsizdir. Bir 
çox ölkələr üçün məhz xarici ticarət iqtisadi artımın ―motoru‖ rolunu oynamışdır. Xarici 
ticarətin milli iqtisadiyyata müsbət təsirləri isə onun dinamik mənfəətləri adlanır. Xarici 
ticarətin milli iqtisadiyyat üçün əhəmiyyətini ümumi şəkildə aşağıdakı kimi qruplaşdırmaq 
olar: 
1. İstehsal və resurs çatışmazlığının aradan qaldırılması. İnkişaf etməkdə olan ölkələr 
inkişafları üçün zəruri olan, lakin özləri istehsal edə bilmədikləri əmtəə, xidmət və 
resursları xaricdən idxal edir, bununla da öz ehtiyaclarını ödəyirlər.  
2. Daxili tələbdən daha artıq istehsala nail olunması. Xarici ticarətin olmadığı bir 
iqtisadiyyatda daxili tələbin az olması səbəbindən ölkə resurslarından tam istifadə 
edilməyə bilər. Xarici ticarət isə bu resurslardan daha səmərəli istifadə etməyə imkan 
verir. Eyni zamanda, bu zaman iri bazar həcminə çıxış kütləvi istehsalın təşkilinə, 
yeni texnologiyalardan istifadəyə şərait yaradır. Digər tərəfdən daxili bazarın həcmi 
genişlənir və daxili bazarın dünya bazrı ilə əlaqələri formalaşır. 
3. Rəqabət. Xarici ticarət yerli istehsalçıları xarici istehsalçılarla üz-üzə qoyur və onlar 
arasında rəqabətə yol açır. Bu da daxili istehsalın səmərəliliyini artırır, texnologiyanı 
inkişaf etdirir və daha bacarıqlı sahibkarların ortaya çıxmasına şərait yaradır. Rəqabət 
olmayan halda məhsuldarlıq azalır və artıq resurs xərclərinə yol verilir.  
4. Daxili bazar tələbinin inkişafı. Idxal edilən əmtəələr getdikcə ölkə daxilində həmin 
əmtəə üzrə bazarı genişləndirir və bununla da, əmtəənin ölkə daxilində istehsalının 
təşkili üçün müsbət zəmin yaranır, yeni iş yerləri yaranır. 
5. Gəlir əldə edilməsi. Beynəlxalq ticarətdə iştirak istehsal xərclərinin milli və 
beynəlxalq səviyyələrində olan fərq hesabına əlavə gəlir əldə etməyə imkan verir. 
6. İqtisadi dinamizm. Xarici ticarət nəticəsində ölkələr bir-birləri ilə əlaqədə olur, 
müxtəlif ölkələrdəki istehlakçılar digərlərinin davranışları, ehtiyacları, yaşayışları 
haqqında xəbərdar olur, beləliklə də, yeni ehtiyaclar meydana gəlir, daha yaxşı 
keyfiyyətli əmtəə və xidmətlər tələb edilir və iqtisadi strukturlarda dəyişikliklər baş 
verir. Bütün bunlar ölkə iqtisadiyyatına müsbət dinamizm verir, resursların daha 
yaxşı istifadə edilməsinə və istehlakçı rifahının artmasına gətirib çıxarır. 
Beynəlxalq ticarətin BİM sistemində yeri aşağıdakılarıla müəyyən edilir: 
1) dünya təsərrüfat əlaqələrinin bütün formalarının (kapital ixracı, istehsal 
kooperasiyası, elmi-texniki əməkdaşlıq və s.) nəticələri məhz onun vasitəsilə 
reallaşdırılır; 
2) əmtəələrlə beynəlxalq ticarətin inkişafı son nəticədə xidmətlərlə beynəlxalq 
mübadilənin dinamikasını müəyyən edir; 
3) beynəlxalq ticarətin inkişafı regional iqtisadi inteqrasiyanın mühüm şərtidir və 
beynəlxalq əmək bölgüsünün daha da dərinləşməsinə şərait yaradır; 
4) beynəlxalq ticarət xarici investisiya və beynəlxlaq hesablaşmalar prosesini 
stimullaşdırır. 
Beləliklə, beynəlxalq əmək bölgüsünə əsaslanan əmtəə-pul münasibətlərinin sabit 
sferasını əks etdirən beynəlxalq ticarət BİM-in əsas formalarından biri olmaqla onun digər 
formalarının inkişafı üçün münbit şərait yaradır. 
 
 
 76 
4.2. Beynəlxalq ticarət nəzəriyyələri və onların təkamülü 
 
 İqtisadiyyatın və ya hər hansı bir digər elm sahəsinin ―nəzəriyyə‖sinin əsas məqsədi 
bu elm sahəsinin predmetinə aid olan hadisələrin səbəblərini açıqlamaq, hadisələr arasındakı 
―səbəb-nəticə‖ əlaqələrini ortaya çıxarmaqdır. Beynəlxalq ticarət nəzəriyyələrinin də başlıca 
məqsədi ölkələr arasında baş verən əmtəə və xidmət alış-satışlarının səbəblərini izah 
etnəkdir. Beynəlxalq ticarət nəzəriyyələrində əsasən aşağıdakı üç sual cavablandırılmağa 
çalışılır: 
1. Ölkələr nə üşün xarici ticarətə cəlb olunurlar, yəni qapalı iqtisadiyyata nisbətən 
xarici ticarət ölkəyə hansı mənfəətlər verir? 
2. Ölkənin xarici ticarətinin mahiyyəti necə müəyyən edilə bilər; başqa bir sözlə ölkənin 
hansı malları ixrac, hansı malları isə idxal etməli olduğu nə ilə müəyyən edilməlidir? 
3. Ölkənin ixrac qiymətləri ilə idxal qiymətləri nisbəti və ya xarici ticarət həddləri nə 
cür formalaşmışdır? 
XVIII əsrin ikinci yarısına qədər xarici ticarətin əsaslı elmi araşdırılmasına rast 
gəlinmir. Həmin müddətə qədər müxtəlif nəzəriyyələrdə xarici ticarət anlayışına ötəri 
surətdə toxunulurdu. Iqtisadi ədəbiyyatlarda beynəlxalq ticarətin ilk dəfə elmi cəhətdən 
sistematik surətdə araşdırıldığı əsər kimi bir qayda olaraq klassik iqtisadi nəzəriyyənin 
banisi Adam Smitin ―Xalqların sərvətinin təbiəti və səbəbləri haqqında traktat‖ (1776) əsəri 
göstərilir. Həmin dövrdən ötən iki əsr yarımlıq müddət ərzində beynəlxalq ticarət 
nəzəriyyələri ciddi bir təkamülə məruz qalmışlar. Beynəlxalq ticarət nəzəriyyələrinin 
təkamülü Sxem 4.1-də verilmişdir. 
 
4.2.1. Klassik nəzəriyyələrə qədərki konsepsiyalar, onların tənqidi 
 
 Xarici ticarətin müxtəlif aspektlərini izah etməyə çalışan ilk nəzəriyyə kimi 
merkantilizmi göstərmək olar. Bu nəzəriyyənin ortaya çıxması feodalizm quruluşunun 
dağılması və milli dövlətlərin möhkəmlənməsi dövrünə təsadüf edir. Bu cür tarixi fonda 
yeni şəraiti nəzəri cəhətdən əsaslandıracaq bir konsepsiyaya ehtiyac duyulurdu ki, belə bir 
konsepsiya da merkantilizm oldu. Məhz bu nəzəriyyə iqtisadi fikrin bir istiqaməti olmaqla, 
ilk dəfə olaraq feodal özünütəminetmə nəzəriyyələri çərçivsindən kənara çıxdı və yeni 
təsərrüfat sistemində əmtəənin rolunu əsaslandırdı. 
Merkantilizm nəzəriyyələrinin əsas nümayəndələri kimi, Tomas Meni, Antuan 
Monkretyeni, Çarlz Davenantı, Vilyam Stafforu və digərlərini göstərmək olar. 
Merkantilistlərin fikrincə, iqtisadi sistem üç sektordan – istehsal sektorundan, kənd 
təsərrüfatı sektorundan və xarici koloniyalardan ibarət idi. Onlara görə, tacirlər iqtisadi 
sistemin ən mühüm subyekti, əmək isə istehsalın əsas amili idi. 
 
 77 
Sxem 4.1 
Beynəlxalq ticarət nəzəriyyələrinin təkamülü
8
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Merkantilistlər hesab edirdilər ki, ölkənin iqtisadi gücü onun qızıl və qiymətli 
metallar ehtiyatları ilə ölçülməlidir. Qızıl ehtiyatlarının artımı dövlətin əsas vəzifəsi olmalı 
                                                 
8
 Hacıyev Ş.H. ―Beynəlxalq ticarət nəzəriyyələri: metodoloji təkamül‖. ―İqtisad elmləri: nəzəriyyə və praktika‖ jurnalı, 
1998, №1-2, səh. 55 
Klassik nəzəriyyələrə 
qədərki konsepsiyalar 
Merkantilizm 
Fiziokratizm 
 
Klassik nəzəriyyələr 
 
Mütləq üstünlüklər nəzəriyyəsi 
Müqayisəli üstünlüklər nəzəriyyəsi 
Beynəlxalq dəyər nəzəriyyəsi 
 
Neoklassik nəzəriyyələr 
 
İstehsal amilləri nəzəriyyəsi 
İstehsal amillərinin nisbəti nəzəriyyəsi 
İstehsal amillərinin qiymətlərinin 
bərabərləşdirilməsi teoremi 
Müqayisəli üstünlüklər nəzəriyyəsinin 
daha çox miqdarda ölkə və əmtəələrə 
intişar edilməsi 
 
Müasir nəzəriyyələr 
 
Müasir şəraitdə klassik nəzəriyyələrin 
prinsiplərinin zənginləşdirilməsi və 
təkmilləşdirilməsi 
Beynəlxalq ticarətin yeni problemlərinin 
klassik mövqedən tədqiq edilməsi 
Beynəlxalq ticarətin müasir alternativ 
(klassik nəzəriyyədən fərqli) 
nəzəriyyələri 
 78 
və xarici ticarət də ilk növbədə buna xidmət etməlidir. Buna görə də, dövlət öz mövqelərini 
gücləndirmək üçün aşağıdakılara əməl etməlidir: 
 müsbət ticarət balansı dəstəklənməli, yəni daha çox əmtəə ixrac edilməlidir; bu, qızıl 
axınını təmin etməklə, daxili istehsalı və məşğulluğu artırmağa imkan verir; 
 ticarət siyasəti alətlərinin köməyi ilə ixrac stimullaşdırılmalı və idxal 
məhdudlaşdırılmalıdır; son nəticədə yenə müsbət ticarət saldosu təmin edilir; 
 xammal ixracını qadağan etmək və ya ciddi şəkildə məhdudlaşdırmaq və eyni 
zamanda, ölkə daxilində hasil edilməyən xammalın rüsumsuz idxalına şərait 
yaratmaq; bu, qızıl ehtiyatları toplamağa və hazır məhsulun aşağı ixrac qiymətlərini 
təmin etməyə şərait yaradardı; 
 koloniyaların metropoliyalardan başqa digər ölkələrlə ticarət etməyi və hazır məhsul 
istehsalını qadağan etmək. 
Göründüyü kimi, merkantilistlər qızıl və digər qiymətli metalları ölkə sərvətinin 
qaynağı hesab edir, dövlət xəzinəsinə ölkənin iqtisadi və siyasi gücünün təməli kimi 
baxırdılar.  
Merkantilistlərin beynəlxalq ticarət nəzəriyyəsinə verdikləri töhfə danılmazdır, ən azı 
ona görə ki, onlar ilk dəfə xarici ticarətin ölkə iqtisadiyyatı üçün əhəmiyyətini qeyd etmiş və 
müasir iqtisadiyyatda tədiyə balansı adlanan anlayışı təsvir etmişlər. Onların fikirləri 
həmçinin klassik məktəbin inkişafına təkan vermişdir. Onların baxışlarının məhdudluğu isə 
ondan ibarət idi ki, bu nəzəriyyənin nümayəndələri bir ölkənin varlanmasının ancaq hansısa 
digər bir ölkənin yoxsullaşması halında mümkün olduğunu düşünürdülər. 
Merkantilizm nəzəriyyəsini əsaslı surətdə tənqid edən ilk iqtisadçılardan biri ingilis 
Devid Xyum olub. O, ―qiymət-qızıl-axın‖qarşılıqlı fəaliyyət mexanizmini işləməklə 
merkantilistlərin ―ölkə sonsuzluğa qədər qızıl ehtiyatlarını artıra bilər və bu, onun 
beynəlxalq rəqabət qabiliyyətliliyinə təsir etməyəcək‖ fikrini şübhə altına qoydu. Onun 
fikrincə, ölkəyə qızıl axınını təmin etməklə ticarət balansının müsbət saldosunun 
dəstəklənməsi ölkə daxilində pul təklifini artıracaq və əmək haqqlarının və qiymətlərin 
artımına gətirib çıxaracaq. Qiymətlərin artımı nəticəsində isə ölkənin rəqabət qabiliyyətliliyi 
aşağı düşəcək. Ölkədən qızıl axını isə əksinə, qiymətlərin və əmək haqqlarının aşağı 
düşməsinə və rəqabət qabiliyyətinin artmasına səbəb olacaq. Deməli, ölkə daxili iqtisadi 
faktorların işə düçməsi səbəbindən daim ticarət balansının müsbət saldosunu saxlaya 
bilməz.  
Merkantilizm məktəbi təxminən 150 il müddətində hökmran mövqedə olmuş və bu 
müddət ərzində beynəlxalq ticarət bütün mümkün məhdudiyyətlərlə əhatə olunmuşdu. Bu 
cür məhdudiyyətlər beynəlxalq ticarətin inkişafını xeyli mürəkkəbləşdirirdi ki, bu da 
kapitalizm münasibətlərinin inkişafı üçün ciddi maneə idi. Belə bir vəziyyətdə merkantilist 
yanaşma öz mövqelərini itirərək yerini azad ticarət tərəfdarlarına verməyə başladı. 
Merkantilizmdən az sonra yaranan fiziokratizm nəzəriyyəsi xarici ticarətə elə böyük 
əhəmiyyət verməsə də iqtisadi elmin inkişafında mühüm rol oynamışdır. Bu nəzəriyyənin 
nümayəndələri kimi Fransua Keneni, Jak Turqonu, Viktor Mirabonu göstərmək olar. Onlar 
merkantilistlərdən fərqli olaraq ölkənin sərvətinin əsasını ticarətdə deyil, istehsalda, daha 
doğrusu kənd təsərrüfatı istehsalında görürdülər və belə fikirləşirdilər ki, dövlət iqtisadi 
həyatın təbii axarına qarışmamalıdır. Bu təlimin yaradıcılarından olan F.Kene belə hesab 
edirdi ki, dövlət ictimai həyatda gedən proseslərə müvafiq qanunlar qəbul etməklə öz 
missiyasını başa çatdırmalıdır. Bütün bunlarda azad ticarət siyasətinin ilk işartıları 
görünürdü. 
Bu nəzəriyyənin nümayəndələri tərəfindən irəli sürülən müddəaların qeyd etdiyimiz 
kimi, xarici ticarətlə birbaşa əlaqəsi olmasa da, onların fikirləri ticarət nəzəriyyələrinin 
 79 
sonrakı inkişafında müəyyən rol oynamışdır. Xüsusilə J.Turqonun ―azalan məhsuldarlıq 
qanunu‖ beynəlxalq ticarətin əsas nəzəriyyələrindən biri olan spesifik amillər nəzəriyyəsinin 
əsaslandırılmasında mühüm rol oynamışdır. 
Bununla belə, onların sərvətin yeganə mənbəyi haqqındakı nəzəri görüşləri məhdud 
idi. Çünki, maddi nemətlərin məcmusundan ibarət olan sərvət yalnız kənd təsərrüfatında 
deyil, iqtisadiyyatın bütün sahələrində yaradılır. Lakin, bütövlükdə iqtisadiyyatı bir sistem 
kimi götürüb tədqiq etmədən sərvətin mənbələri barədə suallara cavab tapmaq mümkün 
deyildi. Bu vəzifə isə klassik məktəbi öhdəsinə düşürdü. 
 
4.2.2. Beynəlxalq ticarətin klassik nəzəriyyələri 
 
 Klassik məktəbin banisi Adam Smit dəqiq olaraq müəyyən etmişdir ki, millətin rifahı 
onun yığdığı qızılın miqdarından daha çox, onların əmtəə və xidmətlər istehsal etmək 
qabiliyyətlərindən asılıdır. Buna görə də, əsas vəzifə qızıl yığımından deyil, əmək bölgüsü 
əsasında istehsalın inkişaf etdirilməsindən ibarət olmalıdır. Bu isə subyektlərin iqtisadi 
cəhətdən tam azad olduqları, yəzi azad rəqabətin təmin olunduğu şəraitdə daha yaxşı şəkildə 
əldə edilə bilər. 
 A.Smitə görə, məcmu dünya sərvəti sabit deyildir. Beynəlxalq əmək bölgüsünə 
əsaslanan xarici ticarət son nəticədə dünya istehsalının artmasına gətirib çıxarır. Yəni, öz 
aralarında ticarət edən iki ölkə beynəlxalq əmək bölgüsü nəticəsində daha yüksək istehsal və 
istehlak səviyyələri əldə edərək həyat standartlarının artımına nail olurlar. Dolayı olaraq, 
A.Smit merkantilistlərin ―xarici ticarətdə bir tərəf qazandığı halda digər tərəf uduzur‖ fikrini 
alt-üst edir. Çünki, xarici ticarətdən hər iki tərəf mənfəət əldə edir. 
 A.Smitin xarici ticarət nəzəriyyəsinin izahına keçməzdən əvvəl qeyd edək ki, 
ümumiyyətlə klassik xarici ticarət nəzəriyyələri çoxsaylı ehtimallara əsaslanır. Onları 
aşağıdakı kimi sıralamaq olar: 
 istehsalın yeganə amili kimi əmək çıxış edir; 
 mövcud olan əmək resurslarından istehsalda tam istifadə olunur, başqa sözlə tam 
məşğulluq mövcuddur; 
 beynəlxalq ticarətdə iki ölkə iştirak edir ki, onlar da bir-birləri ilə yalnız iki əmtəə ilə 
ticarət edirlər; 
 istehsal xərcləri dəyişməz olaraq qalır, onun aşağı düşməsi isə əmtəəyə tələbi artırır; 
 əmtəənin qiyməti digər bir əmtəənin istehsalına sərf edilən əməyin kəmiyyəti ilə 
ifadə olunur; 
 tam və azad rəqabət şəraiti bərqərardır; 
 əmtəələrin bir ölkədən digərinə daşınması zamanı çəkilən xərclər sıfıra bərabərdir; 
 xarici ticarətdə heç bir məhdudiyyət mövcud deyil. 
Qeyd edək ki, klassik iqtisadçıların dəyər barəsindəki mülahizələri əmək-dəyər 
nəzəriyyəsi olaraq tanınır. Bu yanaşmaya görə, bir əmtəənin dəyəri onun istehsalı üçün sərf 
edilən əməyin kəmiyyəti ilə ölçülür. Buna görə də, istehsalına daha çox əmək sərf edilən 
malın dəyəri yüksək, az əmək sərf edilənin dəyəri isə aşağı olur. Bundan çıxış edərək 
klassik iqtisadçıların dəyəri formalaşdıran digər faktorlardan xəbərdar olmadıqlarını 
söyləmək düzgün olmazdı. Əslində, onlara görə, təbii amillər Allahın insanlara bir 
bəxşişidir, yəni cəmiyyət onların əldə olunması üçün heç bir əmək sərf etməmişdir və 
deməli, təbii amilləri dəyəri formalaşdıran faktorlar kimi qəbul etmək düzgün deyildir. 
A.Smitin öz əsərində işlədiyi və mütləq üstünlüklər nəzəriyyəsi adlandırılan 
konsepsiyaya görə, ölkələr daha az xərclərlə istehsal etdikləri (yəni istehsalında mütləq 
üstünlüyə malik oduqları) əmtəələri ixrac edir və digər ölkələr tərəfindən daha az xərclərlə 
 80 
istehsal olunan (yəni istehsalında mütləq üstünlüyün tərəfdaş ölkələrə məxsus olduğu) 
əmtəələri idxal edir. 
Yuxarıda deyilən fikri əyani olaraq aşağıdakı kimi göstərmək olar. Bunun üçün 
Azərbaycan və Gürcüstanda bir işçinin bir iş günündə şərti olaraq aşağıdakı kəmiyyətlərdə 
A və B əmtəələrini istehsal etdiyini qəbul edək: 
 
 Bir işçinin bir gündə istehsal edə bildiyi əmtəə  
     
  A əmtəəsi B əmtəəsi  
 Azərbaycan 50 vahid 30 vahid  
 Gürcüstan 20 vahid 80 vahid  
 
 Beləcə, verilən nümunəyə görə, Azərbaycan A əmtəəsini, Gürcüstan isə B əmtəəsini 
daha az xərclə istehsal etdikləri üçün bu əmtəələrin istehsalında ixtisaslaşmalıdırlar. 
Azərbaycan Gürcüstana A əmtəəsini ixrac etməli, bu ölkədən isə B əmtəəsini idxal 
etməlidir. 
 A.Smitin mülahizələrinə görə, hökumətlər xarici ticarətə qarışmamalı və azad ticarət 
rejimini dəstəkləməlidirlər. Millətlər isə mütləq üstünlüyə malik olduqları əmtəə 
istehsalında ixtisaslaşmalı və bu əmtəələrin ixracı ilə məşğul olmalıdırlar. Istehsalında digər 
ölkələrin üstünlüyə malik olduqları əmtəələr isə idxal edilməlidir.  
 Klassik nəzəriyyənin banisi həmçinin öz əsərində xarici ticarətin əmək 
məhsuldarlığının inkişafını stimullaşdırdığını sübut etməyə çalışıb. Bu isə, onun fikrincə, 
xarici ticarətin satış bazarını milli sərhədlər çərçivəsindən kənara genişləndirməsi yolu ilə 
baş verirdi. 
Ona görə, ixrac ölkə iqtisadiyyatı üçün müsbət faktordur, çünki, ixrac daxili bazarda 
satıla bilməyən məhsul artığının satışını təmin edir. Digər tərəgdən, ixrac subsidiyaları 
mahiyyətinə görə, əhalinin üzərinə qoyulan vergi olduğundan daxili qiymətləri artımına 
gətirib çıxarır və buna görə də, onlar ləğv olunmalıdırlar. 
Mütləq üstünlüklər nəzəriyyəsinin güclü tərəfi ondan ibarətdir ki, o, əmək-dəyər 
nəzəriyyəsinə əsaslanır və əmək bölgüsünün üstünlüklərini nəinki milli, həmçinin 
beynəlxalq səviyyədə əks etdirir. Lakin bununla yanaşı, bu nəzəriyyənin çatışmazlığı da 
mövcuddur və o ―əgər hər hansı bir ölkə heç bir istehsal sahəsində mütləq üstünlüyə malik 
deyilsə, o zaman digər ölkələr bu ölkə ilə ticarət edəcəkmi?‖ sualına cavab vermir. İstehsal 
xərcləri baxımından mütləq üstünlüyə malik olmayan hər hansı bir ölkə, məgər beynəlxalq 
ticarətdən iqtisadi səmərə əldə edə bilməzmi? Bu suallara A.Smitin davamçıları cavab 
verməyə çalışmışlar. 
    A.Smitdən təxminən 40 il sonra klassik məktəbin digər görkəmli nümayəndəsi 
David Rikardo mütləq üstünlüklər nəzəriyyəsinin müddəalarını inkişaf etdirərək müqayisəli 
üstünlüklər nəzəriyyəsini işləyib hazırladı. Bu nəzəriyyənin təməli o qədər güclüdür ki, 
müasir dövrdə də müqayisəli üstünlüklərin beynəlxalq ticarətin əsasını formalaşdırdığı 
qəbul edilir. 
 Bu nəzəriyyənin müddəalarını ―Siyasi iqtisadın prinsipləri və vergiqoyma‖ (1817) 
əsərində əks etdirən D.Rikardonun fikrincə, beynəlxalq ticarəti təkcə mütləq üstünlüklərə 
əsaslanaraq izah etmək düzgün olmazdı. O, beynəlxalq əmək bölgüsünün əlverişliliyini 
müqayisəli üstünlük prinsipi əsasında izah etməklə sübut etmişdir ki, iki ölkə arasında 
ticarət, hətta onlardan biri digəri qarşısında mütləq üstünlüyə sahib olmadıqda belə, onların 
hər biri üçün sərfəlidir. Müqayisəli üstünlüklər nəzəriyyəsinə görə, əgər ölkələr digər 
ölkələrlə müqayisədə nisbətən daha az xərclərlə istehsal edə bildikləri əmtəələrin 
 81 
istehsalında ixtisaslaşırlarsa, onda ticarət hər iki tərəf üçün qarşılıqlı faydalı olacaq. Bu 
zaman, istehsalın onların birində digərinə nisbətən mütləq effektivliyə malik olması 
əhəmiyyətə malik olmayacaq. 
 D.Rikardo öz nəzəriyyəsini iki ölkə arasındakı ticarət mübadiləsi misalında izah 
edirdi. O, beynəlxalq ixtisaslaşmanın meyarını müəyyən edərək, iki ölkə arasında 
mübadilənin hansı həddə mümkün və arzuolunan olduğunu göstərirdi. Onun fikrincə, hər bir 
ölkə daha böyük üstünlüyə malik olduğu əmtəə istehsalı üzrə ixtisaslaşsa, bu, həmin ölkə 
üçün daha faydalı olar. Ona görə, beynəlxalq ticarətin zəruri şərti kimi eyni bir əmtəənin 
müxtəlif xərclərlə istehsalı çıxış etdiyindən, hər bir ölkənin digər əmtəələrlə müqayisədə 
daha aşağı xərclərə malik olduğu əmtəə istehsalı üzrə ixtisaslaşması məqsədəuyğun olardı. 
 Qeyd olunan müddəaları yenə də bir nümunədə əyani surətdə izah etməyə çalışaq. 
Nümunədə Azərbaycan və Gürcüstanın ipək və şərab istehsal etdikləri və bu ölkələrdə 
həmin məhsulların istehsal şərtlərinin aşağıdakı kimi olduğu göstərilmişdir: 
 
 
 
 Bir iş günündə istehsal edilə bilən əmtəə həcmi  
     
  İpək Şərab  
  (metr) (litr)  
 Azərbaycan 80 40  
 Gürcüstan 10 20  
 
 Nümunədən göründüyü kimi, Azərbaycan hər iki əmtəə üzrə mütləq üstünlüyə 
malikdir. Çünki, Azərbaycanda həm ipək, həm də şərab Gürcüstana nisbətən daha ucuz 
dəyərlə istehsal edilir. Mütləq üstünlük nəzəriyyəsinə görə, bu halda xarici ticarət həyata 
keçirilməməli, Azərbaycan hər iki əmtəəni də özü istehsal etməlidir. Müqayisəli üstünlük 
nəzəriyyəsinə görə isə bu halda da xarici ticarət əlaqələri qurula bilər və hər iki ölkə bu 
əlaqələrdən mənfəət əldə edə bilər. 
 Məsələ burasındadır ki, Azərbaycan hər iki əmtəə üzrə mütləq üstünlüyə malik olsa 
da, bu üstünlüklərin dərəcəsi eyni deyildir. Rəqəmləri şaquli istiqamətdə müqayisə etməklə 
görərik, Azərbaycan Gürcüstan qarşısında ipək istehsalında 8 dəfə, şərab istehsalında isə 2 
dəfə üstünlüyə malikdir. Bu baxımdan, Azərbaycan ipək istehsal etməli, şərabı isə 
Gürcüstandan idxal etməlidir. Başqa sözlə, Azərbaycan ipək istehsalında müqayisəli 
üstünlüyə malikdir. 
 Gürcüstanın vəziyyəti isə tamam tərsinədir. Bu ölkə hər iki əmtəə üzrə Azərbaycana 
nisbətən əlverişsiz vəziyyətdədir. Lakin, müqayisəli dəyər yüksəkliyi ipək üzrə 8 dəfəyə 
bərabər olduğu halda, şərab üzrə 2 dəfə təşkil edir. Bu halda Gürcüstanın hər iki əmtəəni 
birdən istehsal etməkdənsə şərab istehsal etməyi onun faydasında olardı.  
 Göründüyü kimi, bu halda Azərbaycan ipək istehsalında ixtisaslaşıb, ixrac etdiyi ipək 
qarşılığında şəraba olan ehtiyacını Gürcüstandan bu əmtəəni idxal etməklə ödəyərsə (və ya 
əksinə, Gürcüstan şərab istehsalında ixtisaslaşıb, ipəyi Azərbaycandan idxal edərsə), hər iki 
ölkə xarici ticarətdən mənfəət əldə etmiş olar. 
 Müqayisəli üstünlük nəzəriyyəsinə görə, ölkələr arasında mənfəətli xarici ticarətin 
təmin edilməsi üçün ölkələrdə daxili istehsal dəyərləri (daxili qiymətlər) bir-birlərindən 
fərqli olmalıdır. Yuxarıdaki nümunədən çıxış edərək, ölkələrin daxili müqayisəli 
qiymətlərini müəyyən etməyə çalışaq. Bunun üçün isə, ipəyi əsas götürək. Rəqəmlər üfuqi 
istiqamətdə müqayisə edilsə: 
 82 
 
Azərbaycanda daxili qiymətlər, 1 vahid ipək: ½ vahid şərab 
Gürcüstanda daxili qiymətlər, 1 vahid ipək: 2 vahid şərabdır. 
 
 Bu dəyərləndirmə baxımından Azərbaycanda ipəyin, Gürcüstanda isə şərabın daha 
ucuz olduğunu müəyyən etmək olar. Ölkələrdə qiymətlərin fərqli olması mənfəətli ticarət 
əlaqələrinin qurulmasına imkan verir. Nümunəyə görə, Azərbaycan ipək, Gürcüstan isə 
şərab istehsalı üzrə ixtisaslaşmalıdır. 
 Göründüyü kimi, D.Rikardo öz nəzəriyyəsini iki ölkə - iki əmtəə modeli üzrə 
qurmuşdur. Bununla belə, daha sonra müqayisəli üstünlüklər nəzəriyyəsinin müddəalarının 
ikidən artıq ölkə və əmtəə üçün də keçərli olduğu sübut ediləcəkdir. 
 Sözsüz ki, müqayisəli üstünlüklər nəzəriyyəsi sadələşdirilmiş xarakter daşıyır və 
buna görə də, beynəlxalq ticarətin inkişafına birbaşa təsir edən bir çox hadisələri nəzərə 
almır. Onun məhdudluğu bu nəzəriyyənin əsaslandığı ilkin ehtimallarla şərtlənir. 
Müqayisəli üstünlüklər nəzəriyyəsi nəqliyyat xərclərini nəzərə almır ki, bu xərclər də bəzən 
əhəmiyyətli dərəcəyə qədər yüksələ və müəyyən əmtəələrlə ticarəti hətta müqayisəli 
üstünlüklər şəraitində belə qeyri-səmərəli edə bilər. Digər tərəfdən, haqqında söhbət gedən 
konsepsiya ancaq bir istehsal amilinin (əməyin) mövcudluğundan çıxış edir və ölkələrin 
istehsal amilləri ilə fərqli surətdə təchiz olunduqları kimi mühüm ilkin şərtləri nəzərə almır. 
Qeyd olunan konsepsiya tam məşğulluq şərtindən çıxış edir, yəni bir sahəni tərk edən işçi 
dərhal digər bir sahədə iş yeri tapır və işsizə çevrilmir. 
 Bu nəzəriyyə həmçinin xarici ticarətin ölkə daxilində gəlirlərin bölgüsünə, qiymət 
tərəddüdlərinə və əmək haqqına, inflyasiyaya və beynəlxalq kapital hərəkətinə təsirini 
nəzərə almır və təxminən eyni vəziyyətə malik olan, yəni heç birinin digəri qarşısında 
müqayisəli üstünlüyü olmadığı ölkələr arasında ticarəti izah etməyə imkan vermir. 
Beynəlxalq ticarətdə mübadilənin hansı qiymətdə həyata keçirildiyi sualına ilk dəfə 
D.Rikardonun davamçısı Con Stüart Mill cavablandırmışdır. O özünün ―Siyasi iqtisadın 
prinsipləri‖ (1848) əsərinin bir fəslini beynəlxalq dəyər qanununa həsr etməklə göstərirdi 
ki, mübadilə qiyməti tələb və təklif qanununun elə bir səviyyəsinə görə müəyyənləşir ki, bu 
qiymətdə hər bir ölkənin ixracı onun idxalını ödəyir. C.S.Mill qeyd edirdi ki, əmtəələrinə 
xarici tələbin daha yüksək olduğu ölkə xarici ticarətdən daha çox xeyir əldə edir. Ölkənin 
əmtəələrinə xarici tələb digər ölkələrin əmtəələrinə olan tələbdən nə qədər yüksək olarsa 
mübadilə şəraiti bir o qədər onun üçün faydalı olar, ölkə müəyyən miqdar əmtəəsi 
müqabilində daha çox xarici əmtəə əldə edər. 
 Beynəlxalq dəyər nəzəriyyəsinə görə, əmtəələrin mübadilə dəyəri onlara olan tələbin 
elastikliyindən asılı olaraq formalaşır. O, müəyyən qiymət dairəsini müəyyənləşdirir ki, bu 
dairədən də kənarda beynəlxalq mübadilə özünün cəlbediciliyini itirir. Deməli, beynəlxalq 
dəyər nəzəriyyəsinə görə ölkələr arasındakı əmtəə mübadiləsini optimallaşdıran qiymət 
mövcuddur və bu qiymət tələb və təklifdən asılı olan bazar qiymətidir. 
 C.S.Millin xarici ticarət əlaqələrinin mahiyyəti ilə bağlı açıqlamaları qarşılıqlı tələb 
qanununa əsaslanır. Bu qanuna görə, idxal olunan əmtəənin qiyməti idxalı ödəmək üçün 
ixrac edilməsi zəruri olan əmtəənin qiyməti vasitəsilə müəyyən edilir. Buna görə də, ticarət 
zamanı qiymətlərin son nisbəti ticarət edən hər bir ölkədə əmtəəyə olan daxili tələbin həcmi 
ilə müəyyən edilir. 
 Beynəlxalq dəyər nəzəriyyəsi qiymətin müəyyən edilməsinin əsası kimi müqayisəli 
üstünlüklərə nisbətən əhəmiyyətli bir çatışmazlığa malikdir. Bu nəzəriyyənin yalnız hər iki 
ölkənin ölçülərinə görə təxminən bərabər olduqları halında tətbiq edilməsi mümkündür. Özü 
 83 
da bu zaman birinin daxili tələbinin digərinin daxili qiymətlərinin səviyyəsinə ciddi təsir 
etmək imkanı mövcud olmalıdır.  
 
 
4.2.3. Beynəlxalq ticarətin neoklassik nəzəriyyələri 
 
 Üstünlüklər nəzəriyyəsinin digər nəzəriyyə nümayəndələri tərəfindən tənqidi ona 
əsaslanırdı ki, bu nəzəriyyə istehsal xərclərini ancaq əməklə bağlayır. Həqiqətdə isə bir sıra 
konsepsiya təmsilçilərinə görə, istehsalın bir neçə amili vardır. Istehsal amilləri 
nəzəriyyəsinin banisi Jan Batist Sey bu cür amillər kimi əməyi, torpağı və kapitalı 
göstərirdi. Onun fikrincə, bu amillərin bazar qiymətləri (əmək haqqı, kapital faizi və torpaq 
rentası) istehsal xərclərini formalaşdırır və istehsal amillərini qiymətləndirməyə imkan verir.  
 XIX əsrdə istehsal amilləri nəzəriyyəsinin müxtəlif variantlarının əmək-dəyər 
nəzəriyyəsini sıxışdırması nəticəsində klassiklərin davamçıları olan neoklassik məktəbin 
nümayəndələri beynəlxalq ticarəti istehsal amilləri nəzəriyyəsi vasitəsilə izah etməyə 
başladılar. Bu zaman bir çox variantlar irəli sürülürdü. Lakin bu istiqamətdə doğrudan da 
əhəmiyyətli irəliləyiş XX əsrin 20-ci illərinin ortalarında baş verdi. Isveş neoklassik-
iqtisadçıları Eli Hekşer və onun şagirdi Bertil Olin yeni bir konsepsiya işləyib hazırladılar 
ki, bu da sonradan istehsal amillərinin nisbəti nəzəriyyəsi adını aldı.  
 Bu nəzəriyyə çox sadə və rasional müddəaya əsaslanır. Nəzəriyyədə müdafiə edilən 
ana fikri belə formalaşdırmaq olar: bir ölkə hansı istehsal amili ilə zəngindirsə, istehsalı 
həmin amildən daha çox tələb edən əmtəələr üzrə müqayisəli üstünlük əldə edər, yəni onları 
daha ucuz istehsal edər və bu sahədə də ixtisaslaşar.  
 Tutaq ki, hər hansı bir ölkədə əmək amili boldur. Belə bir ölkədə normal olaraq 
əməktutumlu mallar daha ucuz istehsal olunar. Həmçinin, kapital amili ilə zəngin olan 
ölkələrdə də kapitaltutumlu əmtəələrin daha ucuz istehsal olunması gözlənməlidir. 
 Əyani surətdə göstərmək üçün Azərbaycan və Yaponiya kimi iki ölkə və parça və 
mühərrik kimi iki əmtəə götürək. Azərbaycanda əmək, Yaponiyada isə kapital bol olsun, 
parça əməktutumlu, mühərrik isə kapitaltutumlu əmtəə olsun. Belə bir halda, nəzəriyyənin 
ana fikrinə görə, Azərbaycan parçada, Yaponiya isə mühərrikdə müqayisəli üstünlüyə malik 
olmalıdır. 
Bəzən Hekşer-Olin nəzəriyyəsi adlandırılan bu nəzəriyyə də mütləq və müqayisəli 
üstünlüklər nəzəriyyəsi kimi bir sıra ilkin ehtimallara əsaslanır. Bu ilkin ehtimalların 
əksəriyyəti üstünlüklər nəzəriyyələrinin ilkin ehtimalları ilə üst-üstə düşür. Belə ki, burada 
da ticarətdə iki ölkənin və iki əmtəənin iştirak etdiyi göstərilir. Lakin əmtəələrdən biri 
əməktutumlu, digəri isə kapitaltutumludur. Digər tərəfdən, artıq bir deyil, iki istehsal 
faktoru mövcuddur və hər bir ölkə bu istehsal amilləri ilə müxtəlif dərəcədə təmin 
olunublar. Əmək dəyər nəzəriyyəsi mahiyyətcə inkar edilmir, sadəcə bu zaman qeyd olunur 
ki, dəyərin yaradılmasında əməklə yanaşı digər istehsal amilləri də iştirak edirlər. Bu zaman 
göstərilir ki, ölkələrin hər hansı bir əmtəə istehsalı üzrə tam ixtisaslaşması mümkün deyildir 
və hər iki ölkədə mövcud olan texnologiya eynidir. Beləliklə, istehsal amillərinin nisbəti 
nəzəriyyəsinin əsas ilkin ehtimalları kimi ayrı-ayrı əmtəələr üzrə amillərin müxtəlif 
dərəcədə istifadə intensivliyi (bir əmtəə əməktutumlu, digəri isə kapitaltutumludur) və ayrı-
ayrı ölkələrin amillərlə fərqli təmin olunması, və ya amillərindır dolğunluğudur (bir ölkədə 
kapital daha çoxdur, digərində isə azdır və ya əksinə birində əmək çox, digərində azdır). 
 Nəzəriyyəyə görə, beynəlxalq mübadilə artıq amillərin nadir amillərlə mübadiləsidir. 
Yəni ölkə nisbətən daha artıq malik olduğu amillərdən istifadə etməklə istehsal olunan 
 84 
əmtəələri ixrac etməli və əksinə nisbətən daha az malik olduğu və çatışmazlığını hiss etdiyi 
amillər vasitəsilə istehsal olunan məhsulları idxal etməlidir.  
Beləliklə, Hekşer-Olin teoremi müqayisəli üstümlüklər nəzəriyyəsindən də bir addım 
irəli gedərək ticarətin müqayisəli üstünlüklərə əsaslandığını göstərir və eyni zamanda 
müqayisəli üstünlüklərin səbəbini müəyyən edir. Bu səbəb isə ölkələrin istehsal amilləri ilə 
fərqli surətdə təmin olunmasıdır.  
D.Rikardonon ardıcılları kimi, E.Hekşer və B.Olin də istehsal amillərinin ölkələrarası 
yerdəyişməsini çətinləşdirən müxtəlif məhdudiyyətlərə mənfi yanaşırdılar. 
Ticarətin həyata keçirilməsi nəticəsində mübadilədə iştirak edən əmtəələrin nisbi 
qiymətləri bərabərləşmə tendensiyasına malikdirlər. Lakin, əmtəənin nisbi qiymətinin 
ölkənin istehsal amilləri ilə təmin olunma səviyyəsindən və onların nisbi qiymətlərindən 
asılı olduğu fərz edildiyi halda ortaya belə bir sual çıxır: əmtəə qiymətlərinin 
tarazlaşmasının istehsal amillərinin qiymətlərinə əks təsiri necədir? Başqa sözlə, 
əməktutumlu əmtəənin nisbi qiyməti dəyişərsə, bu əmtəəni istehsal edən və deməli əmək 
amili ilə yaxşı təmin olunan ölkədə əməyin özünün nisbi qiyməti necə dəyişəcək və ya 
ümumiyyətlə dəyişəcəkmi? Bu suala amerika iqtisadçısı Pol Samuelson cavab vermişdir. 
Onun tərəfindən isbat olunan və Hekşer-Olin teoreminə əsaslanan bu teorem istehsal 
amillərinin qiymətlərinin bərabərləşdirilməsi teoremi adını almışdır. Hekşer-Olin-
Samuelson teoremi də adlandırılan bu teoremə görə, beynəlxalq ticarət mübadilədə iştirak 
edən ölkələrdə istehsalın homogen amillərinin mütləq və nisbi qiymətlərinin 
bərabərləşməsinə gətirib çıxarır. 
Daha sadələşdirilmiş şəkildə desək, ticarət nəticəsində əmtəələrin nisbi qiymətinin 
bərabərləşməsi son nəticədə bu əmtəələrin istehsalında istifadə edilən amillərin də nisbi 
qiymətlərinin bərabərləşməsinə gətirib çıxarır. Kapitalın homogenliyi dedikdə eyni 
məhsuldarlı və riskli kapital, əməyin homogenliyi dedikdə isə eyni hazırlıq, təhsil və 
məhsuldarlıq səviyyəsi ilə xarakterizə olunan əmək nəzərdə tutulur. 
Dediklərimizi əyani surətdə təsvir etmək üçün yenə də nümunəyə müraciət edək. 
Hekşer-Olin modelinə görə, hər bir ölkə daha çox malik olduğu amillərdən istifadə edilən 
əmtəə istehsalında ixtisaslaşmaldır. Yəni, nümunəmizə görə, Azərbaycan mühərrik 
istehsalından imtina edərək və ya onu maksimum dərəcədə azaldaraq resurslarını parça 
istehsalına yönəltməlidir. Lakin bu iki istehsal sahəsində amillərdən istifadə xüsusiyyətləri 
eyni deyildir. Mühərrik kapital tutumlu, parça isə əmək tutumludur. Bu baxımdam mühərrik 
istehsalının azaldılması ilə sərbəst qalan iş gücü parça istehsalında asanlıqla işləyə bildiyi 
halda, kapital faktorunun bu sektorda istifadə olunma imkanları daha məhduddur. Nəticədə 
genişlənən parça istehsalı iş qüvvəsinə olan tələbi sürətlə artırarkən, kapitala olan tələb daha 
məhdud templə artar. Bu isə əmək haqqının, yəni iş gücünün qiymətinin artımına, faizlərin, 
yəni kapitalın qiymətinin aşağı düşməsinə gətirib çıxarar. 
Yaponiyada isə bunun əksi olan proses baş verər. B ölkə mühərrik istehsalında 
ixtisaslaşır. Parça istehsalının azalması ilə ortaya nisbətən bol miqdarda əmək çıxar. 
Mühərrik istehsalında artım, nəticədə, digər sektorda istifadəsiz qalan kapitalı asanlıqla 
mühərrik sənayesinə cəlb edər. Lakin iş gücü üçün bu asanlıq müşahidə edilmir, əmək 
istifadəsiz qalır. Nəticədə kapitala görə iş gücünün qiyməti aşağı düşər. 
Bütün bunlar o deməkdir ki, sərbəst ticarət və beynəlxalq ixtisaslaşma ölkələrin daha 
çox sahib olduqları amillərin qiymətlərini yüksəldərək və qıt faktorların dəyərini aşağı 
salaraq, ölkələr arasında qiymətlərin bərabərləşməsinə gətirib çıxarır. 
Reallıqda isə istehsal amillərin qiymətləri nəzəriyyədə göstərildiyi kimi, heç də 
balanslaşdırılmış deyil. Məsələn, ölkələr arasında intensiv ticarətin olmasına baxmayaraq, 
əməyin qiymətində (əmək haqqı) əhəmiyyətli fərq müşahidə edilməkdədir. Bunun səbəbi isə 
 85 
teoremin əsaslandığı ilkin ehtimallardır. Qeyd edək ki, bu teorem də Hekşer-Olin teoremi 
barədə yuxarıda sadalanan ilkin ehtimallara əsaslanır (hər iki əmtəə hər iki ölkədə istehsal 
olunur, ticarətə cəlb olunan hər iki ölkədə texnologiya eynidir, istehsal amillərinin 
beynəlxalq hərəkəti mövcud deyildir).  
İstehsal amillərinin nisbəti nəzəriyyəsi özünün çatışmazlıqlarına baxmayaraq, 
beynəlxalq ticarətin inkişafını izah edən ən populyar nəzəriyyələrdən biri olaraq 
qalmaqdadır. Təəccüblü deyil ki, bu nəzəriyyə dəfələrlə geniş statistik bazaya əsaslanan 
empirik yoxlamalara məruz qalıb. Bu empirik testlərin nəticələri nəzəriyyənin 
müddəalarının düzgünlüyünü həm sübut edir, həm də onları inkar edir. Hekşer-Olin 
nəzəriyyəsinin nəticələrini təsdiq etməyən ən məşhur tədqiqat isə rus mənşəli amerika 
iqtisadçısı Vasili Leontyev tərəfindən həyata keçirilib. O, Hekşer-Olin teoremini ABŞ 
iqtisadiyyatının nümunəsində sınaqdan çıxarmış və “Leontyev paradoksu” adlanan bir 
nəticəyə gəlmişdir. Alim ABŞ-ın bütün xarici dünya ilə ticarət əlaqələrini təhlil etmişdir. 
İkinci Dünya Müharibəsindən sonra ABŞ ən varlı və kapitalla ən yaxşı təmin edilmiş 
ölkələrdən biri sayılırdı. Bu ölkədə əməyin ödənilməsi səviyyəsi, yəni əmək haqqı digər 
dövlətlərdəkinə nisbətən daha yüksək olduğundan, Hekşer-Olin nəzəriyyəsinə görə, ABŞ 
kapitaltutumlu əmtəələri ixrac etməli idi. Bu fərziyyəni yoxlamaq üçün V.Leontyev ixrac 
üçün 1 milyon dollar dəyərində əmtəəni istehsal etmək üçün lazım olan kapital və əməyi, 
həmçinin birbaşa olaraq idxalla rəqabət aparan əmtəələrin istehsalı üçün (yenə də 1 milyon 
dollar dəyərində) tələb olunan əmək və kapitalın həcmini hesablamışdı. Sənayenin hər bir 
sahəsi üçün o, kapital və əmək xərclərini bir vahid əmtəə üçün hesablamış və bu zaman 
təkcə hazır məhsulla kifayətlənməmiş, aralıq məhsullar üzrə də hesablamalar aparmışdır. 
Sonra, 1947-ci il üçün ABŞ-ın ixracının strukturundan istifadə etməklə, o 1 milyon dollar 
dəyərində ixrac əmtəələrinin istehsalı üçün zəruri olan kapital və əmək xərclərinin nisbətini 
müəyyən etmişdi. Həmin il üçün idxalın strukturundan ölkədə istehsal edilməyən əmtəələri 
çıxmaqla, V.Leontyev birbaşa olaraq idxalı əvəz edə biləcək əmtəələrin istehsalı üçün tələb 
olunan kapital və əmək resurslarının nisbətini hesablamışdı. 
V.Leontyev gözləyirdi ki, Hekşer-Olin nəzəriyyəsinə uyğun olaraq hesablamalar 
göstərəcək ki, ixrac əmtəələri idxalı birbaşa əvəz edəcək əmtəələrə nisbətən daha çox kapital 
tələb edir. Lakin nəticə tam əksinə oldu: idxalın kapitaltutumluluğu ixracınkını təxminən 
30% üstələyirdi ki, bu da o demək idi ki, ABŞ heç də kapitaldan bol olan ölkə deyil və 
əksinə, bu ölkədə əmək resursları daha çoxdur. Bu isə mövcud təsəvvürə heç də uyğun 
deyildi. 
İkinci Dünya Müharibəsinin hesablamalara mümkün təsirini nəzərə alan V.Leontyev 
hesablamalarını 1951-ci il üçün də apardı. Lakin bu dəfə də ABŞ idxalı ixraca nisbətən daha 
kapital tutumlu oldu. Düzdü bu dəfə üstünlük cəmi 6% təşkil edirdi. V.Leontyevin 
ardıcılları 1962-ci ildə hesablamaları yenidən təkrar etdilər. nəticə daha da gözlənilməz 
oldu: ABŞ-ın idxalı ixraca nisbətən 27% daha kapital tutumlu oldu. 
Qeyd edək ki, eyni cür hesablamalar digər ölkələr üçün də aparılıb. Yapon 
iqtisadçıları Tatemoto və İçimuranın 1951-ci ilin göstəricilərinə əsaslanaraq Yaponiyanın 
nümunəsində apardıqları hesablamalar göstərmişdir ki, bu ölkə kapital tutumlu əmtəələri 
ixrac edir, əmək tutumlu əmtəələri isə idxal edir. Halbuki, Yaponiya 1950-ci illərdə daha 
çox əmək resursları ilə bol olan ölkə kimi qəbul edilirdi. 
Hindistan iqtisadçısı R.Bharadvayın 1953-1954-cü ilin rəqəmləri əsasında Hindistan 
üçün apardığı tədqiqatın nəticələri isə göstərmişdir ki, böyük əmək resurslarına malik 
Hindistanın ixracı ümumilikdə əmək tutumludur. Lakin maraqlı burasındadır ki, onun ABŞ-
a ixracı kapital tutumlu olub. 
 86 
Bütün bu deyilənlər o qədər gözlənilməz idi ki, iqtisadi elm tarixinə ―Leontyev 
paradoksu‖ adı altında daxil oldu. Bu paradoksa və ya ziddiyyətə görə, Hekşer-Olinin 
istehsal amillərinin nisbəti nəzəriyyəsi praktikada təsdiq olunmur: əmək resurslarından bol 
olan ölkələr kapital tutumlu əmtəələr və əksinə, kapitaldan bol olan ölkələr əmək tutumlu 
əmtəələr ixrac edir. 
Mövcud təsəvvürlərin bu cür kəskin inkarı ciddi izah tələb edirdi. Bu zaman aparılan 
müzakirələr zamanı sübut edilməyə çalışılırdı ki, Hekşer-Olin teoreminin müddəaları 
özlüyündə düzgündür, sadəcə V.Leontyev tərəfindən alınan nəticələr xətalıdır.  
V.Leontyevin nəticələrinə qarşı sürülən arqumentlərə keçməzdən əvvəl onun özünün 
aldığı nəticələrin izahı barədə söylədiklərinə diqqət yetirək. Alim hesab edirdi ki, Amerika 
cəmiyyəti üstün təşəbbüsçülük, idarəçilik, təhsil və işgüzarlıq mühitinə malikdir ki, bu 
xüsusiyyətlər səbəbindən də, amerkan işçilər digər ölkələrin işçilərinə nisbətən daha üstün 
vəziyyətdədirlər (yəni, digər şərtlərin bərabər olduğu şəraitdə onların məhsuldarlığı daha 
yüksəkdir). Bu nöqteyi-nəzrdən, bir amerikan işçisi üç xarici işçiyə bərabərdir. Dolayısıyla, 
Amerikanın real iş gücünü müəyyən etmək üçün mövcud iş gücü rəqəmlərinin üçə vurmaq 
lazımdır. Belə olan halda isə, ABŞ reallıqda kapitaldan deyil, əmək resurslarından bol olan 
ölkə olacaq. 
Əslində isə V.Leontyevin hesablamaları bir çox arqumentləri nəzərə almırdı ki, 
onlardan da əsasları aşağıda göstərilmişdir: 
 İş qüvvəsinin ixtisaslı və qeyri-ixtisaslı olmaqla bölmək və ixrac əmtəələrin istehsalı 
üçün çəkilən xərcləri hər bir qrup üçün ayrıca hesablamaq lazımdır. Amerikan 
iqtisadçısı Donald Kisinq 1966-cı ildə çap etdirdiyi tədqiqatında iş qüvvəsini ixtisas 
səviyyəsinə görə 8 müxtəlif kateqoriyaya bölmüş və sübut etmişdir ki, ABŞ-da 
ixtisaslı iş qüvvəsinin bolluğu və qeyri-ixtisaslı iş qüvvəsinin çatışmazlığı 
mövcuddur. Buna görə də, ABŞ ixtisaslı əmək resurslarından istifadə edən əmtəələri 
ixrac edir. Bu əmək resurslarının hazırlanmasına və təhsilinə çəkilən xərcləri isə 
kapital hesab etmək olar. 
 ABŞ böyük həcmdə xammal idxal edir ki, onların da hasil edilməsi iri həcmli kapital 
xərcləri tələb edir.  Bir sıra alimlər, o cümlədən amerikalı Ceyms Hartigen 
kapitaltutumlu xammal idxalından asılı olan sahələri nəzərə almamaqla V.Leontyevin 
apardığı hesablamaları elə həmin illər üçün təkrar etmiş və ziddiyyətin aradan 
qalxdığını sübut etmişlər. 
 V.Leontyevin hesablmaları idxal tarifi faktorunu nəzərə almırdı. Bu tariflər isə çox 
zaman ilk növbədə yerli əmək tutumlu istehsal sahələrinin müdafiə edilməsi üçün 
tətbiq edilirdi ki, bu da öz növbəsində əmək tutumlu idxalın azalmasına səbəb olurdu. 
Amerikan iqtisadçısı Robert Beldvin tərəfindən aparılan hesablamalar göstərir ki, 
tarif faktorunun aradan qaldırılması ―Leontyev paradoksu‖nun effektini 5% azaldır, 
lakin onu tamamilə aradan qaldırmır. 
Lakin yuxarıda irəli sürülən arqumentlərlə yanaşı, ―Leontyev paradoksu‖nu izah 
etmək üçün Hekşer-Olin teoremini kökündən inkar edən fikirlər də irəli sürülürdü. Belə bir 
fikirlərdən biri ondan ibarət idi ki, amerikanlıların zövq və arzuları ənənəvi olaraq kapital 
tutumlu texnoloji məhsula istiqamətlənib və onlar da xaricdən məhz bu əmtəələri almağa 
çalışırlar. Bu cür yanaşma faktiki olaraq beynəlxalq ticarəti tamamilə başqa səbəblərlə izah 
etməyə edilən cəhddir ki, bu barədə də bir qədər sonra daha geniş danışacağıq. 
Bütün bu məhdudiyyətlərə və çatışmazlıqlara baxmayaraq, bir daha qeyd edilməlidir 
ki, Hekşer-Olin və Hekşer-Olin-Samuelson teoremləri beynəlxalq ticarətin izah edilməsində 
mühüm əhəmiyyət kəsb edirlər. 
 87 
Neoklassik məktəbin nailiyyəti kimi həmçinin müqayisəli üstülüklər nəzəriyyəsinin 
ikidən artıq əmtəə və ölkə modelləri üçün də keçərli olduğunu sübut etməsini göstərmək 
olar. Müqayisəli üstünlüklər nəzəriyyəsinin daha çox miqdarda ölkə və əmtəələrə aid 
edilməsini öz əsərlərində ilk dəfə əsaslı surətdə əsaslandıran yuxarıda adı çəkilən amerikan 
iqtisadçısı Pol Samuelson olub. O, müqayisəli üstünlüklər nəzəriyyəsinin müddəalarının iki 
ölkəli və ikidən artıq əmtəəli modellər, həmçinin iki əmtəəli və ikidən artıq ölkəli modellər 
üçün də doğru olduğunu sübut edib. Hər iki modeli ardıcıllıqla nəzərdən keçirək. 
İki ölkəli və ikidən artıq əmtəəli modellərdə müqayisəli üstünlükləri tətbiq etmək 
üçün, hər əmtəənin hər iki ölkədəki dəyərləri müqayisə edilir və bunun nəticəsinə görə, 
əmtəələr müqayisəli dəyəri ən aşağı olandan ən yüksək olanına doğru sıralanır. Beləliklə, 
ölkənin nisbətən daha ucuz istehsal etdiyi əmtəə sıralamada ilk yerdə, daha bahalı istehsal 
etdiyi əmtəə isə son yerdə qərar tutur. Yəni başda gələn əmtəələr ixrac, sondakılar isə idxal 
istiqamətli əmtəələrdir. Bu iki qrup arasındakı sərhədi isə ölkə valyutaları arasındakı 
məzənnə fərqi müəyyən edir. 
Yuxarıda izah olunanları bir nümunədə aydınlaşdırmağa çalışaq: Azərbaycan və 
ABŞ-ın buğda, avadanlıq, parça və şərab olmaqla dörd əmtəə istehsal etdiklərini fərz edək. 
Bu əmtəələrin daxili qiymətləri aşağıdakı kimi olsun: 
 
 
 
  Buğda Avadanlıq Parça Şərab  
       
 Azərbaycan 2AZN 20AZN 10AZN 6AZN  
 ABŞ 2$ 6$ 4$ 8$  
 
 Ölçü vahidi kimi buğda qiymətlərini əsas götürsək əmtəələrin dəyərləri aşağıdakı 
kimi formalaşar: 
 
  Buğda Avadanlıq Parça Şərab  
       
 Azərbaycan 1 10 5 3  
 ABŞ 1 3 2 4  
 
Yuxarıdakı rəqəmlərə görə, tutaq ki, Azərbaycanda 1 vahid avadanlıq istehsalı üçün 
buğda istehsalında istifadə edilən amillərin 10 dəfə artığına ehtiyac vardır. Digər əmtəələr 
üzrə göstəricilər də bu cür izah edilə bilər. 
Dəyərlərin sıralanmasından sonra, hər əmtəənin hər iki ölkədəki dəyərlərinin 
müqayisə edilməsi lazımdır. Bu müqayisə aşağıdakı kimi əksini tapmışdır: 
 
      Azərbaycan 
 
 Əmtəələr  Şərab Buğda Parça Avadanlıq 
 Müqayisəli üstünlüklər  4:3 1:1 2:5 3:10 
 
  ABŞ 
 
 Göründüyü kimi, ABŞ-da avadanlıq, Azərbaycanda isə şərab istehsalı daha 
səmərəlidir. Cədvəl göstərir ki, ABŞ-ın müqayisəli üstünlüyü soldan sağa, Azərbaycanınkı 
 88 
isə sağdan sola doğru artır. Buna görə də, ABŞ cədvəlin sağ küncünə daha yaxın olan 
əmtəələri istehsal və ixrac etməyə çalışacaq. Azərbaycan isə əksinə cədvəlin sol küncündəki 
əmtənin istehsalında ixtisaslaşmağa meyl göstərəcək. 
 Müqayisəli üstünlüklər nəzəriyyəsini iki əmtəəli və ikidən artıq ölkəli modellər üçün 
də tətbiq etmək çətin deyil. Burada da əvvəlki nümunəyə oxşar hərəkət edilməlidir. Sadəcə, 
burada əmtəələrin yerinə ölkələr müqayisəli üstünlüklər dərəcəsinə görə sıralanmalıdırlar. 
Bir əmtəə üzrə daha yüksək müqayisəli üstünlüyə sahib olan ölkə o əmtəənin ixracatçısı 
olmağa ən şanslı namizəddir. Sıralamada ixracatçı ölkələrlə idxalatçı ölkələr arasında 
sərhəddi yenə də beynəlxalq mübadilə nisbəti (ticarət həddləri) müəyyən edir. 
 Deyilənləri yenə də bir nümunə ilə izah etməyə çalışaq. Dünyanın, A, B, C, D və E 
olmaqla beş ölkədən formalaşdığını və bunların hər birində yalnız buğda və düyü çəltiyinin 
istehsal edildiyini fərz edək. Bu ölkələrdə çəltiyin buğda vasitəsilə ifadə olunmuş istehsal 
dəyərlərini aşağıdakı kimi sıralayaq: 
 
   Ölkələr  
         
   A B C D E  
 Buğda/Çəltik  1 2 4 6 10  
 
 Bu nümunəyə görə, çəltik istehsalında ən yüksək müqayisəli üstünlüyə A ölkəsi 
sahibdir. E ölkəsi isə çəltik istehsalında ən əlverişsiz vəziyyətdədir. Eyni şeyi əksinə 
söyləsək, buğda istehsalında ən yüksək müqayisəli üstünlüyə E ölkəsi, ən aşağı müqayisəli 
üstünlüyə isə A ölkəsi sahibdir. Əgər beynəlxalq mübadilə nisbəti 1 vahid çəltik üçün 4 
vahid buğdaya bərabər olsa, çəltik A və B ölkələrində, buğda isə D və E ölkələrində 
nisbətən daha ucuz əmtəələr olarlar. Dolayısıyla, birinci qrup ölkələr ikinci qrup ölkələrə 
çəltik ixrac edər və onlardan buğda idxal edərlər. C ölkəsində isə daxili qiymətlər 
beynəlxalq mübadilə nisbətinə bərabər olduğundan, bu ölkə ticarətə qoşulmur. Amma, 
məsələn, beynəlxalq mübadilə nisbəti 5-ə bərabər olsa, C ölkəsi də çəltik ixrac edən 
ölkələrin sırasına qatılar. 
 Müqayisəli üstünlüklər nəzəriyyəsi çox əmtəəli və çox ölkəli dünya üçün də 
keçərlidir. Lakin belə bir vəziyyətin izahı edilməsi analitik baxımından həddən artıq 
mürəkkəb olduğundan bu kitabın çərçivəsindən kənara çıxır. Lakin ümumi nəticə yenə də 
eyni olacaq: hər bir ölkə müqayisəli üstünlüyə malik olduğu əmtəələri istehsal edir və bu 
əmtəələri ixrac edərək onlara baha başa gələn əmtəələri xaricdən idxal edir. 
 Neoklassik məktəbin beynəlxalq ticarət barədə işlədiyi nəzəriyyələrdən danışarkən 
beynəlxalq ticarətdə tarazlıq modellərinə toxunmamaq olmaz. Tarixi olaraq beynəlxalq 
ticarət nəzəriyyələri işlənərkən daha çox əmtəə və istehsal amillərinin təklifinə diqqət 
yetirilir və tələb amili lazımi səviyyədə nəzərə alınmırdı. Lakin məlumdur ki, dünya 
bazarında əmtəə təklifi tələbin ardınca meydana gəlir və buna görə də həm tələbə, həm də 
təklifə eyni səviyyədə diqqət yetirilməlidir. 
 Neoklassik müddəalara əsaslanan tələb və təklif balansı və ya başqa sözlə beynəlxalq 
ticarətin standart modeli bir çox neoklassik iqtisadçıların səylərinin ümumi nəticəsidir. 
Həmin iqtisadçılar cəmiyyət çərçivəsində məcmu tələbə xüsusi diqqət yetirirdilər. Standart 
modeldə istifadə edilən baza anlayışlarını müxtəlif illərdə irland iqtisadçısı Frensis Ecuort 
və avstriya mənşəli amerikan iqtisadşısı Qottfrid Heberler formalaşdırmışlar. 
 Klassik modellər konkret əmtəələrin məhdud dairəsi üzrə tələb və təklifə 
əsaslanırdılar. Standart model isə dairəni məcmu tələb və təklifə qədər artırmışdır. Sadəlik 
üçün qəbul edilir ki, dünyada ancaq iki ölkə və bu ölkələrdə istehsal olunan iki əmtəə 
 89 
mövcuddur. Standart model ümumi iqtisadi nəzəriyyədən məlum olan ―əvəzetmənin artan 
xərcləri‖ qanunauyğunluğundan çıxış edir. Bu o deməkdir ki, əmtəələrdən birinin əlavə 
vahidinin istehsalı üçün digər əmtəənin daimi deyil, artan kəmiyyəti ―qurban‖ verilməlidir. 
 Ölkələr bir-biri ilə ticarətə qoşulana qədər olan balans transformasiyanın ən son hədd 
səviyyəsi (təklif) və əvəzetmənin ən son hədd səviyyəsi (tələb) arasında olan qarşılıqlı 
fəaliyyət vasitəsilə formalaşdırılır. 
 Transformasiyanın ən son hədd səviyyəsi dedikdə hər hansı bir əmtəənin əlavə 
vahidinin ərsəyə gətirilməsi üçün digər əmtəə istehsalının ―qurban‖ verilən kəmiyyəti başa 
düşülür. 
Əvəzetmənin ən son hədd səviyyəsi isə hər hansı bir əmtəənin elə bir kəmiyyət 
vahididir ki, məhz onu ―qurban‖ verməklə digər əmtəənin əlavə vahidini əldə etmək olar və 
bu zaman həm də istehlakın mövcud səviyyəsinin qorunması təmin edilər. 
 Standart model aşağıdakı cəhətləri ilə xarakterizə olunur: 
 müxtəlif əmtəə istehsallarının real olaraq mövcud olan nisbətini əks etdirən istehsal 
imkanları hər bir ölkədə müxtəlifdir və bu da həmin ölkələri bir-biri ilə ticarət etməyə 
stimullaşdırır; 
 əgər istehsal imkanları üst-üstə düşürsə, yəni hər iki ölkədə əmtəələrin istehsal 
nisbətləri eynidirsə, onda ticarət istehlakçıların zövqündə və arzularında olan fərqlərə 
əsaslanır; zövq və arzular isə hətta bir-biri ilə ən yaxın olan ölkələrdə belə üst-üstə 
düşə bilməz; 
 təklif transformasiyanın ən son hədd səviyyəsi ilə, tələb isə əvəzetmənin ən son hədd 
səviyyəsi ilə müəyyən edilir; 
 beynəlxalq ticarətin həyata keçirildiyi tarazlı qiymət əmtəələrə oan nisbi dünya tələbi 
və təklifi ilə müəyyən edilir. 
Yuxarıda qeyd olunduğu kimi, ölkələr arasında ticarət olmayanda balans tələb və 
təklif ilə təmin edilir. Ticarət şəraitində balans isə əmtəənin daxili bazarda və xaricdə 
mövcud olan nisbi qiymətlərinin tutuşdurulması və onun tarazlı qiymətə doğru hərəkəti ilə 
təmin olunur. Hər bir ölkə özünün müqayisəli üstünlüyünə əsaslanan əmtəənin istehsalını 
genişləndirir və onu digər ölkəyə sataraq həmin ölkənin müqayisəli üstünlüyünə əsaslanan 
əmtəəni idxal edir. Bu cür əməliyyat ona ticarətdən uduş əldə etməyə imkan verir ki, o da öz 
strukturuna görə mübadilədən və ixtisaslaşmadan uduşlara bölünür. Mübadilədən uduş 
dedikdə, ölkənin digər ölkələrlə ticarət əlaqələri qurduğuna görə əldə etdiyi üstünlük başa 
düşülür. İxtisaslaşmadan uduşu isə ölkə, səylərini müqayisəli üstünlüyə malik olduğu əmtəə 
istehsalı üzrə cəmləşdirdiyinə görə əldə etdiyi üstünlük əsasında qazanır. 
Digər bir model isə ümumi tarazlıq modelidir. C.S.Millin beynəlxalq dəyər 
nəzəriyyəsinə əsaslanan bu model neoklassik iqtisadi məktəbinin məşhur nümayəndəsi 
Alfred Marşall tərəfindən işlənilib. Bu model ―qarşılıqlı tələb‖ anlayışına əsaslanır. 
Qarşılıqlı tələb təklif və tələbi sintez edən bir göstərici olmaqla, ölkəni müxtəlif 
kəmiyyətlərdə əmtəə ixracını həyata keçirməyə sövq etmək üçün ölkəyə nə qədər digər 
əmtəə idxalı lazım olduğunu göstərir. Modelə görə, ümumi/beynəlxalq tarazlıq əmtəəyə 
daxili və beynəlxalq ticarətdə (daxili və dünya bazarlarında) olan tələb və təklifin eyni 
zamanda bərabərləşməsi zamanı əldə edilir. 
 
4.2.4. Beynəlxalq ticarətin müasir nəzəriyyələri 
 
 Yuxarıda göstərilən nəzəriyyələr beynəlxalq ticarətin klassik və neoklassik 
nəzəriyyələridir. Bu nəzəriyyələrin hamısının ümumi zəif tərəfi ondan ibarətdir ki, onların 
praktikada təsdiq olunması üçün çoxsaylı məhdudiyyətlərə və ilkin ehtimallara əməl etmək 
 90 
lazımdır. Buna görə XX əsrin ikinci yarısında da iqtisadçılar beynəlxalq ticarətin müxtəlif 
aspektlərini izah edən yeni nəzəriyyələr axtarışında olmuşlar. Klassik nəzəriyyələrdən 
kənara çıxmağa çalışan bu konsepsiyalar aşağıdakı inkişaf istiqamətlərindən biri ilə getməyə 
çalışırlar: 
 klassik nəzəriyyələrin prinsiplərini inkişaf etdirirlər, onları daha çox sayda əmtəə, 
ölkə və istehsal amillərinə şamil edirlər və göstərirlər ki, dəyişənlərin kəmiyyət 
artımına baxmayaraq, bu nəzəriyyələrin əsas müddəaları dəyişməzdir (spesifik 
istehsal amilləri nəzəriyyəsi); 
 klassik nəzəriyyələrin düzgünlüyünü ümumilikdə şübhə altına almadan beynəlxalq 
ticarətin yeni problemlərini klassik mövqedən tədqiq edirlər; müasir iqtisadçılar 
klassiklər tərəfindən toxunulmayan bir çox məsələləri izah edən yeni modelləri 
işləmiş və teoremləri sübut etmişlər (beynəlxalq ticarətdən əldə edilən gəlirlərin 
bölgüsü nəzəriyyəsi, kəsişən tələb nəzəriyyəsi); 
 nəhayət, bəzi ən yeni nəzəriyyələr sübut etməyə çalışırlar ki, klassik nəzəriyyələr 
müasir beynəlxalq ticarəti izah etmək iqtidarında deyillər və buna görə də yeni 
nəzəriyyələrlə əvəz edilməlidirlər (masştab effekti nəzəriyyəsi, sahədaxili beynəlxalq 
ticarət modeli, beynəlxalq ticarətin dinamik modelləri). 
Həm müqayisəli üstünlüklər nəzəriyyəsi, həm də istehsal amillərinin nisbəti 
nəzəriyyəsi ondan çıxış edirdilər ki, ölkə sahələr arasında (ölkələr arasında deyil) sərbəst 
hərəkət edən istehsal amilləri ilə təmin olunmuşdur. Müqayisəli üstünlüklər nəzəriyyəsində 
belə bir amil kimi əmək çıxış edirdi ki, o da daha çox əmək haqqı ödənilən sahələrə 
məhdudiyyət olmadan axın edə bilərdi. Istehsal amillərinin nisbəti nəzəriyyəsində isə hər iki 
amil (əmək və kapital) mobil hesab edilirdilər ki, onlar da sahələr arasında hərəkət edə 
bilərdilər. Lakin, real həyatda amillərin tam sərbəst hərəkəti, hətta qısamüddətli planda belə, 
çətin təsəvvür olunur. Bu baxımdan ortaya belə bir sual çıxır: əgər istehsal amillərinin bir 
hissəsi mobil deyilsə və sahələr arasında hərəkət edə bilmirsə, onda beynəlxalq ticarət necə 
inkişaf edir? 
Birinci istiqaməti təmsil edən Pol Samuelson və digər amerikan iqtisadçısı Ronald 
Cons işləyib hazırladıqları spesifik istehsal amilləri nəzəriyyəsində bu suala cavab 
verilməyə çalışılmışlar.  
Spesifik istehsal amilləri dedikdə isə müəyyən sahə üçün xarakterik olan və sahələr 
arasında hərəkət edə bilməyən istehsal amilləri nəzərdə tutulur. Mobil amil isə sahələr 
arasında sərbəst hərəkət edə bilən amildir. 
Bu nəzəriyyəyə görə, beynəlxalq ticarətin əsasında əmtəələrin nisbi qiymətlərində 
olan fərqlər durur. Bu fərqlər isə ölkələrin spesifik istehsal amilləri ilə qeyri-bərabər təmin 
olunması nəticəsində meydana çıxır. Özü də ixrac üçün spesifik olan istehsal amilləri 
inkişaf edir, idxalla rəqabətdə olan sektor üçün spesifik olan amillər isə azalır. 
Bu nəzəriyyənin sübut edilməsində P.Samuelson və R.Cons əvvəldə qeyd etdiyimiz 
kimi, fiziokratizm nəzəriyyəsinin nümayəndəsi J.Turqonun ―azalan məhsuldarlıq 
qanunu‖ndan istifadə etmişlər. Bu qanuna görə, istehsala sərf olunan hər bir əlavə əmək 
vahidi onun əvvəlkinə nisbətən daha az artımını təmin edir. Yəni əmək məhsuldarlığının son 
həddi aşağı düşür: əmək xərcləri daha çox artdıqca onun son həddə məhsuldarlığı azalır. 
Beləliklə, spesifik istehsal amilləri modelinə görə, ölkələrin istehsal amilləri ilə fərqli 
təmini əmtəələrin nisbi təklifində və onların qiymətlərində fərqlərə gətirib çıxarır ki, bu da 
ölkələri bir-biri ilə ticarət etməyə sövq edir. Nəticədə ixrac sahələri üçün spesifik olan 
amillərin sahiblərinin gəlirləri artır, idxalla rəqabətdə olan sahələr üçün spesifik olan 
amillərin sahiblərinin gəlirləri isə aşağı düşür.  
 91 
Beynəlxalq ticarətin bütün nəzəriyyələri üçün (mütləq və müqayisəli üstünlüklərdən 
başqa) ticarət nəticəsində ələd olunan gəlirlərin bölgüsü və yenidən bölgüsü məsələsinin 
tədqiqi mühüm əhəmiyyət kəsb edir. Istehsal amillərinin nisbəti nəzəriyyəsi göstərirdi ki, 
nisbətən daha artıq istehsal amillərinə sahib olanlar ticarətdən udur, daha az istehsal 
amillərinə sahib olanlar isə ticarətdən uduzurlar. Buradan belə bir praktiki nəticə çıxır ki, 
birincilər azad ticarətin tərəfdarı, ikincilər isə onun əleyhdarı olacaqlar. 
İstehsal amillərinin qiymətlərinin bərabərləşdirilməsi teoreminə görə isə, ticarət 
nəticəsində əmtəələrin nisbi qiymətlərinin istehsal amillərinin nisbi qiymətlərinin 
bərabərləşməsinə gətirib çıxarması son nəticədə istehsal amillərinin sahiblərinin gəlirlərini 
bərabərləşdirir.  
Lakin bu nəzəriyyələr, həmçinin spesifik istehsal amilləri nəzəriyyəsi aşağıdakı iki 
suala cavab vermirdi: 
1. Əgər əmtəələrin qiymətləri dəyişərsə, onda bu əmtəələrin istehsalında nisbətən daha 
intensiv istifadə olunan amillərin qiymətləri özlərini necə aparacaq və nəticədə 
onların sahiblərinin gəlirləri necə dəyişəcək? 
2. Amillərdən birinin təklifinin artması istehsalın həcminə və gəlirlərə necə təsir 
göstərəcək? 
Bu suallara beynəlxalq ticarətin ən yeni nəzəriyyələrinə aid edilən Stolper-
Samuelsonun əmtəələrin qiymətinin dəyişməsinin istehsal amillərinin qiymətinə təsiri 
nəzəriyyəsi və Rıbçinskinin amillərin artımının istehsalın artımına təsiri nəzəriyyəsi cavab 
vermişdir.  
Klassiklərə görə, azad ticarət ölkə əhalisinin rifahını yüksəldir. Onlara görə, sərbəst 
ticarət ölkəyə bütünlüklə xeyir, müdafiə (proteksionizm) siyasəti isə bütünlüklə ziyandır. 
Lakin Pol Samuelson digər amerikan iqtisadçısı Volfqanq F.Stolperlə 1941-ci ildə 
işlədiyi nəzəriyyə ilə buna qarşı çıxdılar. Çox zaman Stolper-Samuelson teoremi 
adlandırılan bu nəzəriyyəyə görə, beynəlxalq ticarət nəticəsində qiyməti artan əmtəənin 
istehsalında nisbətən adah intensiv istifadə olunan amillərin qiyməti artır və əksinə, qiyməti 
azalan əmtənin istehsalında nisbətən daha intensiv istifadə olunan amillərin qiyməti azalır. 
Başqa sözlə, müdafisə siyasətindən ölkə iqtisadiyyatı bir vahid olaraq ziyan çəksə də, o, 
idxaləvəzedici sektor üçün bu siyasət mənfəətlidir. 
Yuxarıda deyilənlərin açıqlanmasına keçməzdən əvvəl qeyd edilməlidir ki, bu 
modelin qurulması zamanı müəlliflər bir sıra ilkin ehtimallara əsaslanmışlar: ölkə iki 
istehsal amilinin köməyi ilə iki əmtəə istehsal edir; hər iki əmtəə və istehsal amilləri 
bazarında azad rəqabət mövcuddur; istehsal amilləri təklifi daimidir; əmtəələrin biri 
əməktutumludur, digərinin istehsalında isə daha çox torpaqdan istifadə olunur; istehsal 
amilləri mütləq daxili mobilliyə malik olsalar da, xaricvi mobillik yoxdur; əmtəələrin 
qiyməti onların istehsal qiymətlərinə bərabərdir; ticarətin inkişafı əmtəələrdən birinin nisbi 
qiymətinin artımına gətirib çıxarır. 
Ölkənin proteksionizm siyasəti yeritməsi onun idxaləvəzedici sektorunun rela 
gəlirlərinin artımına səbəb olur. Bunu açıqlamaq üçün, kapital amilindən zəngin olan, yəni 
kapitaltutumlu mallar ixrac edən və əməktutumlu mallar idxal edən bir ölkəni nümunə kimi 
götürək. Bu ölkə əməktutumlu idxal mallarına tarif tətbiq etsə həm daxili istehlakçıların, 
həm də daxili istehsalçıların nöqteyi-nəzərindən əməktutumlu əmtəələrin daxili qiymətləri 
kapitaltutumlu əmtəələrin daxili qiymətlərinə nisbətən yüksələcək. Dolayı olaraq isə real 
əmək haqqı gəlirləri artacaq. 
Bu, tamamilə təbii bir nəticədir. Çünki, əməktutumlu idxal əmtəələrinə tarif tətbiq 
edildikdə bu əmtəələrin daxili əvəzedicilərinin istehsalı genişlənir, kapitaltutumlu ixrac 
əmtəələrinin daxili istehsalı isə azalır. Bu isə əməyin dəyəri olan əmək haqlarının kapitalın 
 92 
dəyəri olan faizlərə nisbətən daha sürətlə artmasına gətirib çıxarır. Beləliklə də, hər iki 
sektorda ucuzlaşan kapital bahalaşan əməyin yerinə istifadə edilir. Hər əmək vahidi daha 
artıq kapital ilə birləşdirildiyi üçün son nəticədə əməyin məhsuldarlığı yüksəlir və dolayı 
olaraq real əmək haqlarında artım təmin edilir. 
Hər iki mal istehsalında əməkdən istifadə artdığından tarif tətbiq edən ölkədə əmək 
haqları yüksəlir. Ölkədə iş qüvvəsindən tam istifadə edildiyi bir vəziyyətdə həm məcmu 
əmək gəlirləri, həm də ölkənin gəlir strukturunda əməyin payı artır. 
Beləliklə, modelə görə, gömrük tarifləri beynəlxalq inkişafdan əldə edilən səmərəni 
azaldır və ölkənin məcmu gəlirini aşağı salır. Məcmu gəlirin strukturunda əmək haqqının 
payı artdığı halda, kapitalın payı azalır. Yəni, ölkə bir vahid olaraq tariflərdən zərər çəksə 
də, qıt faktor bol faktor əleyhinə bundan mənfəət əldə edir. 
Polyak mənşəli ingilis iqtisadçısı T.M.Rıbçinski hələ 1955-ci ildə, tələbə olarkən belə 
bir fakta diqqət yetirmişdi ki, sənayenin hər hansı sahələrinin sürətli inkişafı çox zaman 
digərlərinə mənfi təsir göstərir. O özünün teoremində göstərirdi ki, istehsal amillərinin 
birinin artan təklifi bu amilin nisbətən daha intensiv istifadə edildiyi sahədə istehsalın və 
gəlirlərin artımına və bu amilin nisbətən az intensiv istifadə edildiyi sahədə isə istehsalın və 
gəlirlərin azalmasına gətirib çıxarır. Alim özünün nəzəriyyəsi ilə sübut etmişdir ki, 
sahələrinin birində istehsalın artımı ilə digərlərində depressiya və hətta tənəzzül arasında 
birbaşa əlaqə var. 
T.M.Rıbçinski də öz nəzəriyyəsini sübut edəkən bir sıra ilkin ehtimallara əsaslanıb 
ki, onlar da Stolper-Samuelson teoreminin ilkin şərtləri ilə demək olar ki eynidir 
(qiymətlərin dəyişməsi ehtimalından başqa, hansını ki, T.M.Rıbçınski daimi sayırdı). 
T.M.Rıbçınskinin teoreminin beynəlxalq ticarət üçün nəticələrini aşağıdakı kimi 
formalaşdırmaq olar. Hekşer-Olinin istehsal amillərinin nisbəti nəzəriyyəsinə görə, ölkə 
daha yaxşı təmin olunduğu amillərin istifadə edilməsi ilə istehsal olunmuş əmtəələri ixrac 
edir. Rıbçinski teoremi isə göstərir ki, nisbətən daha bol olan amilin köməyi ilə ixrac 
istehsalının genişlənməsi digər sahələrdə istehsalın düşməsinə səbəb olacaq və bu sahələrdə 
idxal əmtəələrinə ehtiyac artacaq. Əksinə, nisbətən daha qıt olan amildən istifadənin 
genişləndirilməsi idxaləvəzedici sahələrdə istehsalın artımına və idxala ehtiyacın azalmasına 
gətirib çıxaracaq. 
Bu teoremi əyani surətdə aşağıdakı kimi açıqlamaq olar. Məsələn, Azərbaycan 
əməkdən bol olan ölkə, parça əməktutumlu, mühərrik də kapitaltutumlu əmtəə olsun. Həm 
əmək, həm də kapitaldan tam istifadə edildiyini şərt kimi qəbul edək. Bu şərtlər nəzərə 
alınmaqla, kapital tələbi sabit qalarkən əmək axını artsın. Təbii ki, artan əmək əməktutumlu 
parça sənayesində istifadə olunmağa başlanacaq və bu sektorda sitehsal artacaq. 
Amma parça istehsalı üçün az da olsa kapitala ehtiyac var. Bu amil üzrə artım 
olmadığından zəruri olan kapitala ehtiyacın təmin olunması məsələsi ortaya çıxır. Bu məsələ 
isə təbii ki, kapitaltutumlu mühərrik sənayesinin hesabına həll ediləcək. Beləcə, parça 
istehsalı genişlənərkən mühərrik istehsalı azalacaq. Kapitalın mühərrik sənayesindən parça 
sənayesinə axını bazar mexanizminin işə düşməsi nəticəsində öz-özünə baş verəcək. Yəni 
ki, parça sənayesində tələb artdıqca bu sənayedə kapital mənfəəti yüksələcək, bu da həmin 
faktoru bir sektordan digər sektora yönəldəcəkdir. 
1960-cı illərin əvvəllərində inkişaf etmiş ölkələrin bir-biri ilə hər hansı bir sahənin 
differensiallaşmış əmtəələrlə ticarət etdikləri daha aydın görünməyə başladı. Bu cür 
ticarətin izahı heç bir nəzəriyyədə özünü tapmırdı. Ilk olaraq bu halı macar mənşəli iqitsadçı 
Bella Balassa izah etmişdir. 
Əmtəə çeşidinin differensiasiyası nöqteyi-nəzərindən beynəlxalq ticarət iki axından – 
sahədaxili ticarət və sahələrarası ticarətdən ibarətdir. Sahədaxili ticarət ölkələr arasında bir 
 93 
sahənin differensiallaşmış məhsulları ilə mübadiləni nəzərdə tutur. Sahələrarası ticarət isə 
ölkələr arasında müxtəlif sahələrin homogen məhsulları ilə mübadilə deməkdir. 
B.Balassaya görə, differensiallaşmış əmtəələrlə sahədaxili ticarət aşağıdakı 
səbəblərlə izah olunur: 
 istehlakçı zövqlərindəki fərqlər – istehlakçılar eyni bir əmtəə qrupu çərçivəsində 
geniş seçim imkanına malik olmaq istəyirlər; 
 kəsişən tələb – bu anlayışa görə, ölkələr daxili bazarda artıq yerini tutmuş sənaye 
əmtəələrini ixrac edirlər. Belə ki, müxtəlif ölkələrin eyni gəlir səviyyəsinə malik olan 
istehlakçıları təxminən eyni zövqə malik olduqlarından hər bir ölkə üçün daxili 
bazarda istehsalında və ticarətində böyük təcrübə toplanmış əmtəəni ixrac etmək 
daha asandır (bu fenomen haqqında aşağıda daha geniş danışılacaqdır); 
 masştab effekti – sahədaxili ticarət ölkələrə eyni bir əmtəə qrupuna daxil olan 
müxtəlif əmtəələr üzrə ixtisaslaşmağa imkan verir. Həmin əmtəələrin hər birinə tələb 
mövcud olduğundan hər bir ölkə ixtisaslaşdığı əmtəə tipini daha çox istehsal edə və 
bir-birinə sata bilərlər. 
Sahədaxili ticarətlə sahələrarası ticarət arasında əhəmiyyətli fərqlər mövcuddur. 
Sahədaxili ticarət sosial nöqteyi-nəzərdən daha məqbuldur. O, ixracı aşağı düşən sektorlarda 
məşğul olan işçilərin ixracı inkişaf edən sektorlara axınına səbəb olmur.  ən pis halda işçilər 
həmin sahəyə aid olan digər bir əmtəənin istehsalı ilə məşğul olmağa başlayırlar. Bundan 
əlavə, qarşısında digər ölkələrin iri bazarları açılan kiçik ölkələr üçün bir məhsul vahidi 
üçün çəkilən xərcləri aşağı salmaq və hətta müəyyən məhsul üzrə daha iri ölkələrlə aparılan 
rəqabəti udmaq imkanı yaranır. Sahədaxili ticarət bütün istehsal amillərinin (onların 
nisbətən daha bol və ya qıt olmasından asılı olmayaraq) sahiblərinin gəlirlərinin masştab 
effekti hesabına artımına gətirib çıxarır. 
Digər tərəfdən, sahələrarası ticarət daha ucuz xarici əmtəələrlə rəqabətə dözməyən 
bütöv istehsal sahələrinin dağılmasına və müflis olmasına gətirib çıxara bilər. əgər işçi 
qüvvəsi dar ixtisaslıdırsa və eyni bir sahəyə aid olmayan əmtəələr istehsalına tez uyğunlaşa 
bilmirsə və ya coğrafi baxımdan qeyri-mobildirsə və işləmək üçün ölkənin ixrac sektirunda 
iş olan digər regionlarına tez köçə bilmirsə, onda bu, ciddi sosial problemlərlə nəticələnə 
bilər. 
Beləliklə, sahədaxili ticarət analoji əmtəələrin differensiasiyasını əks etdirir və 
təxminən eyni dərəcədə inkişaf etmiş ölkələr arasında və bir-birinə yaxın sahələr 
çərçivəsində inkişaf edir. Sahədaxili ticarət modeli çərçivəsində ölkə bir əmtəə və ya onun 
dar çeşidini istehsal edir və masştab effektinin üstünlüklərindən istifadə edir. Sahədaxili 
ticarət eynitipli əmtəələrlə beynəlxalq ticarəti izah edir və müqayisəli üstünlüklər 
nəzəriyyəsini inkar etməyərək onu daha da zənginləşdirir. 
Bu nəzəriyyələr beynəlxalq ticarətə istehsal və təklif baxımından yanaşırdılar. Əsası 
isveş iqtisadçısı Staffan Linder tərəfindən qoyulan kəsişən tələb nəzəriyyəsi beynəlxalq 
ticarəti tələb tərəfindən izah edən azsaylı nəzəriyyələrdən biridir. Bu nəzəriyyəyə görə, 
ölkənin ixracının strukturu müəyyən dərəcədə idxalatçı ölkədə mövcud olan tələbdən 
asılıdır. əmtəələrin çox az bir hissəsi ixrac üçün istehsal edilir və onların əksəriyyəti ölkə 
daxilində satılır. Əmtəənin ixrac edilməsi üçün ölkə ilk növbədə yerli istehlakçıların 
tələbinə istiqamətlənərək daxili bazarı təmin etməlidir. Yalnız əmtəə ölkə daxilində 
istehlakçıların ehtiyaclarının tam ödədiyi halda onun dünya bazarında müvəffəqiyyət 
qazanacağını güman etmək olar. Bununla yanaşı, xaricdə əmtəə o ölkəlrdə daha yaxşı 
satılcaq ki, həmin ölkədə tələbin strukturu ixracatşı ölkənin daxili tələbinin strukturu ilə 
eyni və ya heç olmasa müvafiq olsun.  
 94 
S.Linderə görə, tələb yalnız o zaman real olur ki, o, gəlirin nisbətən yüksək səviyyəsi 
ilə dəstəklənir. Gəlirin səviyyəsi nə qədər yüksəkdirsə istehlakçı daha keyfiyyətli əmtəə 
tələb edir. Buna görə də ixracatçı və idxalatçı ölkələrin yüksək gəlir səviyyəsi ilə 
dəstəklənən tələblərinin strukturu nə qədər çox kəsişirsə onlar arasında ticarətin səviyyəsi də 
bir o qədər yüksək olur beləliklə, ölkələr arasında fərqlərlə yanaşı, oxşarlıqlar da onları 
ticarətə sövq edə bilər. 
Yuxarıda deyilənlərdən belə bir nəticə çıxarmaq olar ki, müxtəlif ölkələrdə eyni 
səviyyəli gəlirlərə malik istehlakçılar eyni zövqə malikdirlər və deməli, hər bir ölkə üçün o 
əmtəələri ixrac etmək asan olar ki, onun istehsalı və ticarətində daxili bazarda böyük təcrübə 
əldə edilmişdir. 
Kəsişən tələb nəzəriyyəsinin empirik sübutu hər bir ölkə daxilində gəlirin 
bölgüsündən əhəmiyyətli dərəcədə asılıdır. Gəlirlər nə qədər bərabər bölünərsə nəzəriyyə bir 
o qədər yaxşı işləyər. Lakin əksər dünya ölkələrində gəlirlərin bölgüsü həddən artıq qeyri-
bərabərdir və beynəlxalq ticarətin təhlili üçün bu nəzəriyyənin tətbiqini xeyli 
məhdudlaşdırır. 
―Leontyev paradoksu‖ göstərdi ki, Hekşer-Olinin istehsal amillərinin nisbəti 
nəzəriyyəsi bir çox hallarda praktikada təsdiq olunmur: əməkdən bol olan ölkələr kapital 
tutumlu məhsul ixrac etdiyi halda, kapitaldan bol olan ölkələr əməktutumlu əmtəələr ixrac 
edirlər. Bu ziddiyyətin mümkün izahlarından biri istehsal amillərinin reversi ilə 
əlaqədardır.  
İstehsal amillərinin reversi anlayışının izahını ilk dəfə amerikan iqtisadçısı B.Minxas 
1960-cı illərin əvvəllərində vermişdir. Ona görə, eyni bir əmtəə əməkdən bol olan ölkələrdə 
əməktutumlu, kapitaldan bol olan ölkələrdə isə kapitaltutumlu ola bilər. Bu, istehsal 
amillərinin qarşılıqlı əvəzedilməsinin elastikliyi şəraitində baş verir. Məsələn, 
kapitaltutumlu ölkə olan Yaponiyada istehsal edilən düyü kapitaltutumlu əmtəə olacaq, 
çünki o, qabaqcıl texnologiyanın köməyi ilə istehsal olunacaq. Əməkdən bol olan Laosda 
istehsal olunan düyü isə əməktutumlu olacaq, çünki bu ölkədə düyü əsasən əl əməyinin 
köməyi ilə istehsal olunur. 
Beləliklə, istehsal amillərinin reversi elə bir vəziyyətdir ki, bu zaman eyni bir əmtəə 
kapitaldan bol olan ölkədə kapital tutumlu, əməkdən bol olan ölkədə isə əməktutumlu olur. 
Istehsal amilləri ilə müxtəlif dərəcədə təmin olunmuş ölkələrin eyni bir əmtəə ilə ticarətini 
də məhz bununla izah etmək olar. Məsələn, həm əməkdən bol Hindistan, həm də kapitaldan 
bol ABŞ polad ixrac edirlər və Hindistanda polad əməktutumlu əmtəə olduğu halda, ABŞ-
da kapitaltutumludur. 
Son zamanlar daha çox sayda iqtisadçılar belə bir qənaətə gəlirlər ki, klassik 
nəzəriyyələr daha beynəlxalq ticarəti izah etmək iqtidarında deyillər. Çünki, əsas ticarət 
ölkələri istehsal amilləri ilə demək olar ki, eyni nisbətlərdə təmin olunublar, ya da ticarət 
eyni bir sahə çərçivəsində baş verir. Buna görə də, müqayisəli üstünlüklər nəzəriyyəsi və 
istehsal amilləri nisbəti nəzəriyyəsi ilə əlaqədar olmayan beynəlxalq ticarətin alternativ 
nəzəriyyələri, yeni modelləri meydana gəlmişdir ki, onlar da bazarın inhisarlaşmasının 
müxtəlif səviyyələrini və istehsal amillərindən qeyri-optimal istifadə kimi faktorları nəzərə 
alırlar. 
Bu nəzəriyyələrdən biri ticarəti masştab effekti əsasında izah edir. Ümumi iqtisadi 
nəzəriyyədən məlumdur ki, istehsalın masştabının artması nəticəsində əmtəə vahidinin 
istehsal dəyəri azalır. Bu bir neçə səbəbdən baş verir: 
 ixtisaslaşma artımı – hər bir işçi bir istehsal funksiyasını yerinə yetirməklə onun 
təkmil surətdə həyata keçirilməsinə nail ola bilər; 
 95 
 istehsalın ayrılmazlığı – istehsalın masştabı artdığı hakda istehsala birbaşa surətdə 
cəlb olunmayan yardımçı sahələrə çəkilən xərclər nisbi baxımdan azalır; 
 texnoloji qənaət – yeni keyfiyyətli məhsulun yaradılmasına çəkilən xərclər. 
Masştab iqtisadiyyatı dedikdə istehsalın elə bir inkişafı nəzərdə tutulur ki, amil 
xərclərinin bir vahid artımı istehsalın bir vahiddən artıq artımına gətirib çıxarır. Bu artım isə 
aşağıdakı struktur dəyişiklikləri hesabına baş verir: 
 masştabın xarici effekti hesabına, yəni ümumilikdə sahədə istehsal masştabının 
artımı nəticəsində müəssisə daxilində əmtəə vahidinə çəkilən xərclər azalır; 
 masştabın daxili effekti hesabına, yəni müəssisənin özünün istehsal masştabının 
artımı nəticəsində müəssisə çərçivəsində əmtəə vahidinə çəkilən xərclər azalır. 
Masştabın xarici effekti bir əmtəənin istehsalı ilə məşğul olan müəssisələrinin sayının 
artımını nəzərdə tutur. Bu zaman həmin müəssisələrinin ölçüsü dəyişməz qalır. Adətən bu 
zaman bazarda rəqabət səviyyəsi məqbul həddə olur. Bu isə o deməkdir ki, ixracatçılar təsir 
edə bilmədikləri cari qiymətlərlə istədikləri qədər əmtəə sata bilərlər. Buna misal kimi 
kompüter sənayesini göstərmək olar. Sənayenin inkişaf etməsi ixtisaslaşmış əməyin 
yetişməsinə səbəb olur ki, bu da həmin sənayenin müəssisəsinin xərclərinin aşağı düşməsinə 
səbəb olur. 
Masştabın daxili effekti əmtəə istehsalının əvvəlki səviyyədə qaldığını, lakin həmin 
əmtəənin istehsalı ilə məşğul olan təsərrüfat subyektlərinin sayının azalmasını nəzərdə tutur. 
Əksər hallarda bu qeyri-təkmil rəqabətə gətirib çıxarır ki, bu zaman da istehsalçılar öz 
əmtəələrinin qiymətlərinə təsir göstərə bilirlər və qiyməti azaltmaq yolu ilə satış həcminin 
artımını təmin edirlər. Avtomobil sənayesi bunun tipik bir nümunəsidir. Tədqiqatlar göstərir 
ki, bir il ərzində az sayda avtomobil istehsal edən kiçik bir firmanın xərcləri iri avtomobil 
firmalarının xərclərindən çox yüksək olur.  
Masştab effekti istehsal amilləri ilə eyni səviyyədə təmin olunan ölkələr arasındakı 
ticarəti, həmçinin texnologiya cəhətdən yaxın olan ölkələr arasındakı ticarəti izah edir. 
Masştab iqtisadiyyatları beynəlxalq ticarət baxımından bir sıra nəticələrə gətirib 
çıxarır. Ölkə daxili bazarda istehlakçıların ala biləcəyi çox saylı əmtəələrdən az miqdarda 
istehsal etməkdənsə, masştab iqtisadiyyatına malik bir nemə sənaye üzrə ixitsaslaşır və 
yerdə qalan əmtəələri xaricdən idxal edir. Beləcə, masştab iqtisadiyyatları xərcləri aşağı 
salaraq, istehsal və zövqlər baxımından bir-birinə bənzəyən ölkəlrə arasında qarşılıqlı 
faydalı ticarəti təmin edir. 
Masştab iqtisadiyyatları beynəlxalq ticarətdə istehlakşıya müəyyən bir əmtəənin 
müxtəlif tiplərinin təqdim edilməsinə şərait yaradaraq rıfahın artırılmasına öz töhfəsini 
verir. Məsələn, avtomobili nümunə kimi götürsək kimsə alman avtomobilini, kimsə də 
yapon avtomobilini xoşlayır və masştab iqtisadiyyatı onlara bu seçimi etmək imkanı yaradır. 
Masştabın daxili effektinin ekstremal halı kimi tam inhisarı, yəni müəssisənin 
bazarda rəqibi olmadığı situasiyanı göstərmək olar. Lakin, bazarda ancaq bir istehsalçının 
fəaliyyət göstərdiyi hala çox nadir hallarda rast gəlmək olur. əksinə, eyni bir əmtəənin 
istehsalı ilə mə.ğul olan az sayda firmaların mövcud olduğu bazara, yəni oliqopoliyaya daha 
tez-tez rast gəlinir. Bu cür bazarda oliqopoliya şəraitində inhisar rəqabəti inkişaf edir. Bu 
cür rəqabət hər bir müəssisənin inhisar vəziyyətində olduğunu, lakin onun məhsulunun 
qiymətinin digər firmaların qiymətlərindən asılı olduğunu nəzərdə tutur. 
Beynəlxalq ticarəti inhisar rəqabəti şəraitində izah edən nəzəriyyənin inkişafına yeni 
nəsil amerikan iqtisadçısı Pol Kruqman böyük töhfə vermişdir. 
Inhisar rəqabətinin beynəlxlaq ticarətə təsirini müəyyən etmək üçün ilk növbədə 
firmaların sayı  və onların əmtəələrinin qiymətləri arasındakı əsas qarşılıqlı əlaqələri 
müəyyən etmək lazımdır: 
 96 
 firmaların sayı ilə tipik firmanın orta xərcləri arasındakı qarşılıqlı əlaqə - müəssisələr 
nə qədər çox olarsa hər bir müəssisənin istehsal həcmi bir o qədər az və əmtəə 
vahidinə çəkilən orta xərclər bir o qədər çox olar; 
 müəssisələri saytı ilə onların hər birinin satış qiymətləri arasındakı qarşılıqlı əlaqə - 
müəssisələr çox olduqca rəqabət güclənir və qiymətlər aşağı düşür; 
 firmaların satış qiymətləri ilə onların sayı arasında qarşılıqlı əlaqə - qiymət orta bazar 
səviyyəsini keçirsə bazarda əlavə sayda müəssisələr meydana gəlir və əksinə, qiymət 
orta səviyyədən aşağıdırsa təsərrüfat subyektlərinin sayı azalır. 
Inhisar rəqabəti modeli üçün birinci iki əlaqə daha vacibdir. Inhisar rəqabəti 
çərçivəsində ticarət modeli ondan çıxış edir ki, beynəlxalq ticarət satış bazarının həcmini 
genişləndirir. Iki ölkə bir-birləri ilə ticarət etdikləri halda məcmu bazar iki ölkənin 
bazarlarının sadə cəmindən daha geniş olur və onların istehsal etdikləri əmtəələrin çeşidi 
genişlənir, əmtəə vahidinin qiyməti aşağı düşür. 
Beynəlxalq ticarəti yeni mövqedən izah edən nəzəriyyələrdən biri də texnoloji fərq 
teoremidir. Texnoloji fərq hipotezi 1961-ci ildə M.Pozner tərəfindən irəli sürülmüşdür. Bu 
hipotezə görə, sənaye ölkələri arasındakı ticarətin böyük bir hissəsi yeni əmtəə istehsalına 
əsaslanır. Bu cür əmtəələr isə müasir sənayeləşmiş ölkələrin yenilikçi (novator) müəssisələri 
tərəfindən hazırlanır və istehsal edilir. Yeniliklər isə patent və əqli mülkiyyət hüquqları ilə 
qorunur. Başqa bir sözlə, hər hansı bir yeniliyi ilk kəşf edən müəssisə onun inhisarçısı olur. 
Başqalarının isə bu yenilikdən icazəsiz istifadə etməsinə qanunla yol verilmir. 
Texnoloji fərq teoreminə görə, yeni bir əmtəə kəşf edən sənayeləşmiş ölkə bu 
əmtəənin ilk ixracatçısı olur. Ancaq vaxt keçdikcə yeni əmtəə təqlid yolu ilə və ya sərbəst 
bir əmtəə əmtəə vəziyyətinə gələrək digər ölkələrin ixtiyarına keçir. Bu ölkələrdə əməyin 
ucuzluğu və ya təbii resurs üstünlükləri səbəbi ilə haqqında söhbət gedən əmtəə ilk istehsal 
ölkəsindən daha ucuz istehsal edilməyə başlanır. Beləcə də əmtəə daha az inkişaf etmiş 
ölkələr tərəfindən ixrac olunmağa başlayır. əmtəəni ilk icad edən ölkə isə bu ölkələrlə 
rəqabəti uduzduğundan həmin əmtəəni idxal etməyə başlayır.  
Yuxarıda deyilənlərin ən tipik nümunəsi toxuculuq məhsullarıdır. Bir vaxtlar. 
İngiltərə dünyanın ən böyük mahud ixracatçısı idi. Lakin daha az inkişaf etmiş ölkələrin 
mahud istehsalına başlaması ilə İngiltərənin istehsalı azalmış və o, bu cür əmtəələri xaricdən 
idxal etməyə başlamışdır. 
Praktikada istehsal texnologiyalarının əsas hissəsi inkişaf etmiş sənaye ölkələrində 
hazırlanır və qısa bir zamandan sonra daha az inkişaf etmiş ölkələrdə onun kütləvi istehsalı 
təşkil olunur. Məsələn, ABŞ texnologiya baxımından dünyanın ən inkişaf etmiş ölkəsi 
olaraq bir çox yüksək texnologiya məhsulu ixrac edir. Lakin digər ölkələr bu texnologiyaları 
əldə edərək və sahib olduqları ucuz resurslardan, xüsusilə də mək resurslarından istifadə 
edərək dünya bazarını, hətta ABŞ bazarını ələ keçirirlər. Bu arada isə ABŞ istehsalçıları 
yeni əmtəə kəşflərini davam etdirdiklərindən prosesin dövriliyi və sonsuzluğu təmin olunur. 
Texnoloji fərq teoreminin inkişaf etdirilmiş variantı isə əmtəənin həyat dövrləri 
nəzəriyyəsidir. Bu nəzəriyyə 1966-cı ildə Raymond Vernon tərəfindən irəli sürülmüşdür. 
Nəzəriyyədə irəli sürülən fikrə görə, ölkələrin bir qismi mövcud əmtəələr, digər bir qismi 
isə yeni əmtəələr üzrə ixtisaslaşırlar. Əsas mahiyyət isə bundan ibarətdir ki, bir əmtəə yeni 
əmtəə vəziyyətindən köhnə əmtəə vəziyyətinə keçdikcə, yəni öz ―həyatı‖nın müxtəlif 
dövrlərini yaşadıqca istehsalın coğrafi yeri də dəyişir. R.Vernona görə, texnoloji yeniliklər 
və yeni malların işlənməsi inkişaf etmiş sənaye ölkələrində, xüsusilə də ABŞ-da baş verir. 
Əmtəənin həyat dövrləri nəzəriyyəsinə görə, yeni mal ilk olaraq kiçik həcmdə 
istehsal edilir. Istehsal davam etdirildikcə istehsalla bağlı olan problemlər aradan qaldırılır 
və istehsal genişləndirilir. Ilk mərhələdəki kiçik istehsal ixraca deyil, daxili bazarın tələbini 
 97 
ödəməyə yönəlir. Bundan başqa, başlanğıcda istehsalın istehlakçıya yaxın yerdə həyata 
keçirilməsi lazımdır. Çünki əmtəənin hansı istiqamətdə inkişaf etdirilməsi məhz 
istehlakçılardan asılıdır. Burada yalnız yerli firmalar yeni texnologiyaya sahib 
olduqlarından, istehsal yeniliyi icad edən firmanın ölkəsində həyata keçirilir. Bütün bunlar 
istehsalın ilk mərhələsinin xüsusiyyətləridir. 
Ikinci mərhələdə istehsal demək olar ki, tam surətdə təkmilləşdirilir. Bu mərhələdə 
istehsal sürətləndirilir, satışlar ilk öncə daxili bazara istiqamətlənir, daha sonra isə əmtəənin 
ixracına başlanır. Beləcə, əmtəənin daxili istehsalı və istehlakı artır, xaricdə inkişaf edən bir 
tələb mövcud olduğu üçün istehsalın artım tempi daha da yüksəlir. Istehsalçı firma hələ də 
yeni texnologiyanı özündə saxlayır. 
Getdikcə istehsal sınaq mərhələsindən çıxır və istehsal texnologiyası standartlaşır, 
bununla da, üçüncü mərhələyə keçilir. Artıq yenilikçi firma daxildə və xaricdə texnoloji 
lisenziya verməyi mənfəətli hesab edir. Standart istehsalın dəyərini aşağı salmaq üçün 
istehsal məsələn, əmək haqlarının səviyyəsinin aşağı olduğu digər ölkələrə ötürülür. 
Əmtəəni icad edən ölkədə iş gücü yüksək dərəcəd ixtisaslı olduğundan istehsal dəyərləri də 
yüksək olur. Qısacası yüksək ixtisaslı əməyə ehtiyac olmayan bu mərhələdə istehsalın digər 
ölkələrə ötürülməsi daha məqsədəuyğun olur. Yenilikçi ölkədə hələ bir qədər əmtəə istehsal 
edilir. Lakin əmtəənin lisenziyasını əldə edən yeni istehsalçıların aşağı xərclərə malik 
olmaları səbəbindən ixrac bazarlarını ələ keçirmələri ilə yenilikçi ölkənin ixrac tempi azalır. 
Yenilikçi ölkənin daxili bazarının ehtiyacının idxalla təmin edilməsi başlayınca 
dördüncü mərhələyə qədəm qoyulur. Artıq texnologiya bütün dünya dövlətlərinə yayılmış 
və istehsalı məhdudlaşdıəran lisenziyaların müddəti qurtarmış, yəni texnologiya bir sərbəst 
mal vəziyyətinə gəlmişdir. Yerli sənaye xarici və daxili bazarları əldən buraxdıqca daxili 
istehsal sürətlə aşağı düşür. 
Nəhayət, yenilikçi ölkə özünün daxili bazarını da tamamilə itirdikdən sonra 
məhsulun həyat dövrləri tamamlanmış olur. Ölkədə daxili istehlak var, lakin bu istehlak 
tamamilə idxal hesabına təmin edilir. Növbə artıq yeni texnologiyalarındır. əslində, bir 
tərəfdən bu dövrlər bir-birini əvəz etdikcə, digər tərəfdən yeni texnologiyalar axtarışı davam 
edir. Yəni, yeniliklərin ortaya çıxması kəsilməz bir prosesdir. 
Əmtəənin həyat dövrlərini tipik olaraq keçən bir çox əmtəə nümunələri vardır. 
Bunlar arasında məsələn, tekstil, radio, ağ-qara və rəngli televiziya, yarımkeçirici 
mikroçiplər və xüsusilə də elektron məhsullar yer alır. 
Bu nəzəriyyənin klassik bir nümunəsi İkinci Dünya Müharibəsindən sonra ABŞ və 
Yaponiyanın radio istehsalçıları arasında baş vermişdir. ABŞ istehsalçıları müharibədən 
sonrakı dövrdə radio bazarında hökmran mövqedə idilər. Bu üstünlük ABŞ-ın malik olduğu 
havasız radio texnologiyasına əsaslanırdı. Bir neçə ildən sonra Yaponiya ABŞ-ın 
texnologiyasını təqlid edərək və ucuz iş qüvvəsindən istifadə edərək bazarın əhəmiyyətli bir 
hissəsini ələ keçirdi. ABŞ tranzistor texnologiyasını inkişaf etdirməklə yenidən üstünlüyü 
əldə etdi. Lakin Yaponiya yenə texnologiyanı təqlid edərək ABŞ-ı qabaqladı. Daha sonra 
ABŞ yeni texnologiya əldə edərək Yaponiya ilə bərabər vəziyyətə gəlmişdir. 
Son illərdə texnologiyanın yenilikçidən təqlidçiyə keçmə müddəti, yəni əmtəənin 
həyat dövrlərinin zaman müddəti olduqca qısalmışdır. Bu da ABŞ kimi yenilikçi ölkələri 
daim rəqabət qabiliyyətli qala bilmələri üçün texnoloji kəşfləri sürətləndirməyə sövq edir.  
Beləliklə, bu modelə görə, ticarət ilk olaraq sənayeləşmiş ölkələrdə  müqayisəli 
baxımdan bol olan amil tərəfindən (əsasən də ixtisaslı işçi qüvvəsi) inkişaf etdirilən 
texnologiyaya əsaslanır. Daha sonra isə daha az inkişaf etmiş ölkələr təqlid və istehsal 
standartlaşması vasitəsilə nisbətən ucuz əməyə əsaslanan bir müqayisəli üstünlük əldə 
edirlər. 
 98 
Beynəlxalq ticarət nəzəriyyələrinin inkişafında XX əsrin 80-ci illərində amerikan 
iqtisadçısı Maykl Porterin işlədiyi ölkələrin rəqabət üstünlükləri nəzəriyyəsi mühüm 
əhəmiyyət kəsb etmişdir. O özünün bu nəzəriyyəsində klassik və neoklassik iqtisadçıların 
baxışları ilə neotexnoloji məktəbin təmsilşilərinin baxışlarını bir araya gətirə bilmişdir. 
Alim dünya ticarətinin ikidə bir hissəsini özündə cəmləşdirən 10 ən iri sənaye ölkələrinin 
şirkətlərinin praktiki fəaliyyəti üzrə tədqiqat apararaq belə bir nəticəyə gəlmişdir ki, dünya 
bazarında ölkənin rəqabət qabiliyyətinin bir-biri ilə qarşılıqlı fəaliyyətdə və əlaqədə olan 
dörd başlıca parametri mövcuddur:  
1. Amillərin şəraiti. Bu zaman müəyyən sahədə müvəffəqiyyətlə rəqabət aparmaq üçün 
lazım olan konkret istehsal faktorları nəzərdə tutulur. M.Porter klassik amillər 
nəzəriyyəsini də qəbul etməklə onların sırasına yenilərini də əlavə edir. 
2. Əmtəə və xidmətlərə tələb şəraiti. Bu, sahə tərəfindən təklif edilən məhsul və 
xidmətlərə daxili bazarda olan tələbi nəzərdə tutur. Tələb müəssisənin inkişafını 
müəyyən edən əsas parametrdir. Bu zaman daxili tələbin vəziyyəti xarici bazarın 
potensial imkanları ilə birlikdə situasiyaya əhəmiyyətli dərəcədə təsir edir. Burada 
müəssisənin xarici bazarlara çıxışına təsir edən milli xüsusiyyətləri (iqtisadi, mədəni, 
təhsil, etnik, adət və ənənələr) də nəzərə almaq lazımdır. M.Porterin yanaşması ayrı-
ayrı şirkətlərin fəaliyyəti üçün daxili bazarın əsas əhəmiyyət kəsb etdiyini qəbul edir. 
3. Ölkələrin firmalarının strategiyası, onların strukturu və rəqabəti. Bu, ölkədə 
firmaların yaradılması və idarəedilməsini müəyyən edən şəraiti və daxili baxarda 
rəqabətin xarakterini nəzərdə tutur. Firma tərəfindən seçilən bazar strategiyası və 
lazımi çevikliyi təmin edən təşkilati struktur beynəlxalq ticarətə müvəffəqiyyətlə 
qoşulmanın əsas şərtlərindən biridir.  
4. Ölkədə mövcud olan qohum və yaxın sahələrin xarakteri. Bu zaman ölkədə dünya 
bazarında rəqabət qabiliyyətli olan qohum və ya yaxın sahələrin mövcudluğu və ya 
qeyri-mövcudluğu nəzərdə tutulur. Müvafiq avadanlıqla təminat, nəqliyyat, 
komersiya və maliyyə strukturları ilə sıx əlaqələr rəqabət baxımından mühüm 
əhəmiyyət kəsb edir. 
Sayılan parametrlər özlüyündə milli ―romb‖ əmələ gətirirlər ki, onun da 
komponentləri bir-birlərini qarşılıqlı surətdə gücləndirir (Sxem 4.2). 
 
Sxem 4.2 
M.Porterin “rəqabət rombu”nun sxemi 
 
 
 
 
 
 
 
 
 
 
 
 
 
 
Firmaların strategiyası, 
onların strukturu və rəqabəti 
 
Qohum və yaxın sahələr 
 
 
Amillər şəraiti 
 
 
Tələb şəraiti 
 
 
Təsadüf 
 
 
 
Hökumət 
 
 
 99 
Bu sistemə həmçinin təsadüfi hadisələr və hökumətin siyasəti də əlavə edilir. Bu 
parametrlər ölkənin rəqabət üstünlüklərini həm gücləndirə, həm də zəiflədə bilər. 
M.Porterə görə, daxili bazarda rəqabətin mövcudluğu mühümdür. O, dövlət 
tərəfindən müdafiə edilərək istehsalın bir milli firmada cəmləşdirilməsinin potensial 
səmərəliliyini qəti surtədə rədd edir. Bu cür dövlət firmalarının əksəriyyəti aşağı 
səmərəliliyi, təbii ehtiyatlarda qeyri-səmərəli sitifadəsi və aşağı əmək məhsuldarlığı ilə 
fərqlənir. 
Daxili bazarda sərt rəqabət firmaları xarici bazara çıxmağa stimullaşdırır, xarici bazar 
axtarmağa sövq edir. Bununla yanaşı, daxili bazarda rəqabət qabiliyyətli əmtəələrin kifayət 
qədər olduğu şəraitdə xarici satış bazarının tapılması məsələsi nisbətən asanlıqla həll edilir. 
Bu baxımdan, M.Porterin nəzəriyyəsinə görə, xarici ticarətdən daha çox uduş qazanmaq 
üçün milli əmtəələrin rəqabət qabiliyyətliliyini yüksəltməyə ehtiyac vardır. 
1.3. Beynəlxalq ticarətin klassik nəzəriyyələrinin inkişafı 
 
Yuxarıda göstərilən nəzəriyyələr beynəlxalq ticarətin klassik və neoklassik 
nəzəriyyələridir. Bu nəzəriyyələrin hamısının ümumi zəif tərəfi ondan ibarətdir ki, onların 
praktikada təsdiq olunması üçün çoxsaylı məhdudiyyətlərə və ilkin ehtimallara əməl etmək 
lazımdır. Buna görə XX əsrin ikinci yarısında da iqtisadçılar beynəlxalq ticarətin müxtəlif 
aspektlərini izah edən yeni nəzəriyyələr axtarışında olmuşlar. Klassik nəzəriyyələrdən 
kənara çıxmağa çalışan bu konsepsiyalar aşağıdakı inkişaf istiqamətlərindən biri ilə getməyə 
çalışırlar: 
 klassik nəzəriyyələrin prinsiplərini inkişaf etdirirlər, onları daha çox sayda əmtəə, 
ölkə və istehsal amillərinə şamil edirlər və göstərirlər ki, dəyişənlərin kəmiyyət 
artımına baxmayaraq, bu nəzəriyyələrin əsas müddəaları dəyişməzdir (spesifik 
istehsal amilləri nəzəriyyəsi); 
 klassik nəzəriyyələrin düzgünlüyünü ümumilikdə şübhə altına almadan beynəlxalq 
ticarətin yeni problemlərini klassik mövqedən tədqiq edirlər; müasir iqtisadçılar 
klassiklər tərəfindən toxunulmayan bir çox məsələləri izah edən yeni modelləri 
işləmiş və teoremləri sübut etmişlər (beynəlxalq ticarətdən əldə edilən gəlirlərin 
bölgüsü nəzəriyyəsi, kəsişən tələb nəzəriyyəsi); 
 nəhayət, bəzi ən yeni nəzəriyyələr sübut etməyə çalışırlar ki, klassik nəzəriyyələr 
müasir beynəlxalq ticarəti izah etmək iqtidarında deyillər və buna görə də yeni 
nəzəriyyələrlə əvəz edilməlidirlər (masştab effekti nəzəriyyəsi, sahədaxili beynəlxalq 
ticarət modeli, beynəlxalq ticarətin dinamik modelləri). 
Klassik nəzəriyyələrin müasir iqtisadçılar tərəfindən inkişaf etdirilməsi sxemini 
aşağıdakı cədvəldən görmək olar. Cədvəldə mütləq üstünlüklər nəzəriyyəsi MÜ kimi, 
müqayisəli üstünlüklər nəzəriyyəsi MqÜ, istehsal amillərinin nisbəti nəzəriyyəsi isə İAN 
kimi işarə edilir. 
Cədvəl 1.1 
Klassik nəzəriyyələrin müasir iqtisadçılar tərəfindən inkişaf etdirilməsi sxemi
9
 
 
Klassik nəzəriyyələrin 
ehtimalları 
Əgər ... isə Hansı nəzəriyyə 
ilə  
izah edilir 
Müəlliflər 
1. Yalnız bir 
istehsal amili - 
MÜ, 
MqÜ 
İstehsal amilləri 
çoxdur 
İstehsal 
amillərinin nisbəti 
Hekşer – Olin  
                                                 
9
 А.Киреев. Международная экономика. Москва, «Международные отношения», I cild, səh. 157 
 100 
əmək mövcuddur nəzəriyyəsi 
2. Yalnız iki ölkə, 
iki əmtəə və iki 
istehsal amili 
mövcuddur 
MÜ, 
MqÜ 
Ölkə və əmtəələr 
ikidən çoxdur 
Daha çox ölkə və 
əmtəəyə aid edilən 
müqayisəli 
üstünlüklər 
nəzəriyyəsi 
Rikardo – 
Samuelson  
İAN İstehsal amilləri 
ikidən çoxdur 
Daha çox istehsal 
amillərinə şamil 
edilən istehsal 
amillərinin nisbəti 
nəzəriyyəsi 
Hekşer – Olin  
3. Ölkələrin 
istehsal amilləri 
ilə təmin 
edilməsində fərq 
mövcud deyildir 
MÜ, 
MqÜ 
Ölkələr istehsal 
amilləri ilə eyni 
səviyyədə təmin 
edilməyiblər 
Daha çox istehsal 
amillərinə şamil 
edilən istehsal 
amillərinin nisbəti 
nəzəriyyəsi 
Hekşer – Olin  
4. Müxtəlif 
ölkələrdə-ki 
texnologiya 
eynidir 
İAN Ölkələr müxtəlif 
texnologiyalardan 
istifadə edirlər 
Texnologiyaya 
istehsal amili kimi 
baxıldığı təqdirdə, 
istehsal amillərinin 
nisbəti nəzəriyyəsi 
Hekşer – Olin  
Texnologiya vaxt 
keçdikcə dəyişir 
Texnoloji fərq 
nəzəriyyəsi 
Pozner (1961) 
Əmtəənin həyat 
dövrü nəzəriyyəsi 
Vernon (1966) 
5. Hər iki ölkədə 
əmtəə 1 
əməktutumlu, 
əmtəə 2 isə 
kapital-tutumludur 
İAN Eyni əmtəə 
əməkdən bol ölkədə 
əməktutumlu, 
kapitaldan bol 
ölkədə isə 
kapitaltutumludur 
İstehsal 
amillərinin re-
versi nəzəriyyəsi 
Minhas (1962) 
Boll (1966) 
6. Masşat effekti 
möv-cud deyildir 
– hər iki ölkədə 
istehsal amilləri 
sərfiyyatının 
müəyyən qədər 
artması əmtəə 
istehsalının da elə 
bu qədər 
artmasına gətirib 
çıxarır 
MÜ, 
MqÜ, 
İAN 
Masştab effekti 
mövcuddur, yəni 
istehsal amillərinin 
sərfiyyatının 
müəyyən qədər 
artması istehsalın 
daha çox artmasına 
gətirib çıxarır 
Masştab effekti 
mode-linin 
beynəlxalq ticarətə 
tətbiq edilməsi 
Kemp (1964) 
Kruqman (1979) 
7. Ölkələrin heç 
biri müəyyən 
əmtəənin is-
tehsalında tam 
şəkildə 
ixtisaslaşmamışdır 
İAN Hər bir ölkə 
müqayisəli 
üstünlüyə malik 
olduğu əmtəə 
istehsalında ixti-
saslaşır 
Müqayisəli 
üstünlüklər 
nəzəriyyəsi 
Smit, Rikardo 
İstehsal 
amillərinin 
qiymətlərinin 
Ecuort 
 101 
bərabər-
ləşdirilməsinin 
damalı diaqramı 
8. İstehlakçıların 
zöv-qü hər iki 
ölkədə eyni cürdür 
İAN Zövqlər müxtəlifdir, 
la-kin bu, qarşılıqlı 
ticarətə ehtiyacı 
aradan qaldır-maq 
dərəcəsində deyil 
İstehsal 
amillərinin nisbəti 
nəzəriyyəsi 
Hekşer – Olin 
Zövqlər ciddi 
surətdə fərqlənir 
Tələbin reversi 
nəzə-riyyəsi 
9. Hər iki əmtəə 
baza-rında və hər 
iki isteh-sal amili 
bazarında azad 
rəqabət mövcud-
dur, yəni istehsal 
amillərindən 
optimal surətdə 
istifadə edilir 
İAN Rəqabət azad deyil, 
inhisarlar 
mövcuddur 
Sahədaxili ticarət 
nəzəriyyəsi 
Balassa 
10. İstehsal 
amilləri mütləq 
daxili mobilli-yə 
malikdir, yəni 
müxtəlif sahələr 
ara-sında 
məhdudiyyətsiz 
hərəkət edir, 
amma ölkələr 
arasında bu cür 
hərəkət mövcud 
deyildir 
MÜ, 
MqÜ, 
İAN 
İstehsal amillərindən 
biri konkret sahə 
üçün spesifikdir və 
sahələr arasında 
hərəkət edə bilmir 
Spesifik amillər 
nəzə-riyyəsi 
Samuelson – 
Cons  
İstehsal amilləri 
ölkələr arasında 
hərəkət edir 
İstehsal 
amillərinin 
qiymətlərinin 
bərabər-
ləşdirilməsi 
teoremi 
Hekşer – Olin – 
Samuelson  
11. Beynəlxalq 
ticarətdə nəqliyyat 
xərcləri, tariflər, 
kvotalar və digər 
məhdudiyyətlər 
yoxdur 
MÜ, 
MqÜ, 
İAN 
Nəqliyyat xərcləri, 
tarif-lər və kvotalar 
mövcud-dur. 
Nəqliyyat və digər 
xərclərin nəzərə 
alın-ması ilə 
istehsal amil-
lərinin nisbəti 
nəzəriy-yəsi 
Hekşer – Olin  
12. Hər iki ölkədə 
is-tehsal 
amillərindən tam 
surətdə istifadə 
edilir və ölkənin 
resursların 
müəyyən 
kombinasiyaya 
malik olması 
birdəfəlik və 
həmişəlik qəbul 
MÜ, 
MqÜ, 
İAN 
Resurslardan, 
xüsusilə də əmək 
resurslarından tam 
surətdə istifadə 
edilmir, işsizlik 
mövcuddur 
İstehsal 
amillərinin nisbəti 
nəzəriyyəsinin 
inkişaf etmiş 
ölkələrə tətbiq 
edilməsi, iqtisadi 
tənəzzül halları 
istisna olmaqla 
Hekşer – Olin  
 102 
edilir 
13. İki ölkə 
arasında 
beynəlxalq ticarət 
ba-
lanslaşdırılmışdır 
MÜ, 
MqÜ, 
İAN 
Ticarət balanslı 
deyil və ölkə  
müqayisəli 
üstünlüyə malik 
olduğu əmtəələrin 
müəyyən hissəsini 
xaricdən idxal 
etməyə məcburdur 
İstehsal 
amillərinin nisbəti 
nəzəriyyəsi, belə 
ki, ticarət 
disbalansı adətən 
ÜMM-nin əhə-
miyyətli hissəsini 
təş-kil etmir 
Hekşer – Olin  
14. İstehsal 
xərcləri daimi 
qalır, onların 
azalması isə 
əmtəəyə olan 
tələbi artırır 
MÜ, 
MqÜ 
İstehsal xərcləri artır Beynəlxalq 
ticarətin standart 
modeli 
Ecuort, 
Haberler 
15. Bir əmtəənin 
qiy-məti digərinin 
istehsa-lına 
xərclənən əməyin 
kəmiyyətində 
ifadə edilib 
MÜ, 
MqÜ 
Qiymət əmtəəyə 
olan məcmu 
tələbdən asılıdır 
Qarşılıqlı tələb 
nəzə-riyyəsi 
Mill, 
Marşal 
16. Xarici ticarət 
ölkə daxilində 
gəlirlərin 
bölgüsünə təsir 
etmir, qiymətlərin 
və əmək haqqının 
tərəddüdü mövcud 
deyildir 
MÜ, 
MqÜ 
Xarici ticarət ölkə 
da-xilində gəlirlərin 
bölgü-sünə təsir edir 
İstehsal 
amillərinin nisbəti 
nəzəriyyəsi 
Hekşer – Olin  
Spesifik amillər 
nəzə-riyyəsi 
Samuelson – 
Cons  
İstehsal 
amillərinin 
qiymətlərinin 
artımı nəzəriyyəsi 
Stolper – 
Samuelson  
İstehsal 
amillərinin ar-
tımının sahələrdə 
isteh-sala təsiri 
nəzəriyyəsi 
Rıbçinski 
  
Müasir beynəlxalq ticarətin izah edilməsi üçün bəzən sadəcə klassik nəzəriyyələri 
inkişaf etdirmək kifayət edir, lakin bəzi hallarda tamamilə yeni nəzəriyyələr tələb edilir. 
Ən yeni yanaşmaların böyük hissəsi beynəlxalq ticarəti təklif baxımından izah edən 
nəzəriyyələri inkişaf etdirir və əsasən Smit və Rikardonun mütləq və müqayisəli üstünlüklər 
klassik nəzəriyyələrini və Hekşer–Olinin istehsal amillərinin nisbəti nəzəriyyəsinin müxtəlif 
variasiyalarını özlərində əks etdirirlər. Klassik nəzəriyyələr ümumilikdə ikidən çox istehsal 
amili olduqda da, ticarət edilən əmtəələrin və ticarət edən ölkələrin sayı artdıqda da, 
ticarətdə nəqliyyat xərcləri, tariflər, kvotalar və digər məhdudiyyətlər olduqda da, müxtəlif 
ölkələrin istehlakçılarının zövqlərində fərqlər mövcud olanda işləyə bilirlər. 
İstehsalın spesifik amilləri nəzəriyyəsi, Stolper – Samuelson teoremi, Rıbçinski 
teoremi, qarşılıqlı tələb nəzəriyyəsi, istehsal amillərinin reversi nəzəriyyəsi, istehsal 
amillərinin qiymətlərinin bərabərləşdirilməsi teoremi və damalı diaqramı klassik 
 103 
nəzəriyyələri inkar etmədən onları müxtəlif istiqamətlərdə inkişaf etdirirlər. Bundan əlavə, 
bu qrup ən yeni nəzəriyyələr yalnız klassik nəzəriyyələrin düzgün olduğu ehtimalına 
söykənilərək sübut edilə bilərlər. 
Nəhayət, beynəlxalq ticarətdə masştab effekti, texnoloji artım və əmtəənin həyat 
dövrləri nəzəriyyələri, sahədaxili ticarət, qeyri-azad rəqabət və bir sıra digər nəzəriyyələr 
beynəlxalq ticarəti izah edərkən tamamilə yeni, klassik nəzəriyyələrdən fərqli 
yanaşmalardan istifadə edirlər. Onlar praktik olaraq, klassik nəzəriyyələri inkar edirlər, 
onları yarandıqlar dövrlər üçün keçərli, lakin qeyri-müasir və beynəlxalq ticarətin hazırkı 
mürəkkəb strukturunu izah edə bilmək iqtidarında olmadıqlarını hesab edirlər. Əgər klassik 
nəzəriyyələri inkişaf etdirən və ya bu nəzəriyyələrdən çıxan beynəlxalq ticarətin ən yeni 
nəzəriyyələri beynəlxalq ticarətə əsasən təklif baxımından yanaşırlarsa, klassik nəzəriyyələri 
inkar edən digər qrup ən yeni nəzəriyyələr beynəlxalq ticarətdə əmtəələrə olan hən təklifə, 
həm də tələbə bərabər surətdə diqqət yetirirlər. 
 
II FƏSİL 
Müasir beynəlxalq ticarət konsepsiyalarının  
əsas istiqamətləri və məzmunu 
 
2.1. Spesifik istehsal amilləri nəzəriyyəsi, beynəlxalq ticarətin  
gəlirlərin bölgüsünə və yenidən bölgüsünə təsirini izah edən nəzəriyyələr 
 
Həm müqayisəli üstünlüklər nəzəriyyəsi, həm də istehsal amillərinin nisbəti 
nəzəriyyəsi ondan çıxış edirdilər ki, ölkə sahələr arasında (ölkələr arasında deyil) sərbəst 
hərəkət edən istehsal amilləri ilə təmin olunmuşdur. Müqayisəli üstünlüklər nəzəriyyəsində 
belə bir amil kimi əmək çıxış edirdi ki, o da daha çox əmək haqqı ödənilən sahələrə 
məhdudiyyət olmadan axın edə bilərdi. Istehsal amillərinin nisbəti nəzəriyyəsində isə hər iki 
amil (əmək və kapital) mobil hesab edilirdilər ki, onlar da sahələr arasında hərəkət edə 
bilərdilər. Lakin, real həyatda amillərin tam sərbəst hərəkəti, hətta qısamüddətli planda belə, 
çətin təsəvvür olunur. Bu baxımdan ortaya belə bir sual çıxır: əgər istehsal amillərinin bir 
hissəsi mobil deyilsə və sahələr arasında hərəkət edə bilmirsə, onda beynəlxalq ticarət necə 
inkişaf edir? 
Birinci istiqaməti təmsil edən Pol Samuelson və digər amerikan iqtisadçısı Ronald 
Cons işləyib hazırladıqları spesifik istehsal amilləri nəzəriyyəsində bu suala cavab 
verilməyə çalışılmışlar. Bu nəzəriyyə barədə fikirlər ilk dəfə 1971-ci ildə nəşr edilib. 
Qəbul edək ki, ölkə iki əmtəə - əmtəə 1 və əmtəə 2 istehsal edir. Lakin, bu zaman o, 
müqayisəli üstünlüklər modelində olduğu kimi, bir istehsal amilindən deyil, istehsal 
millərinin nisbəti modelində olduğu kimi, iki istehsal amilindən deyil, üç istehsal milindən - 
əmək, kapital və otrpaqdan istifadə edir. Əmək ölkə daxilində mobil amildir, sahələr 
arasında sərbəst hərəkət edir və həm əmtəə 1-in, həmdə əmtəə 2-nin istehsalında istifadə 
edilir. Eyni zamanda, kapital və torpaq spesifik istehsal amili kimi çıxış edirlər: kapital 
yalnız əmtəə 1-in istehsalında, torpaq isə yalnız əmtəə 2-nin istehsalında istifadə edilir. 
Spesifik istehsal amili dedikdə müəyyən sahə üçün xarakterik olan və sahələr 
arasında hərəkət edə bilməyən istehsal amili nəzərdə tutulur.  
Mobil istehsal amili isə sahələr arasında sərbəst hərəkət edə bilən amildir. 
İstehsal amilləri aşağıdakı kimi istifadə edilir. 
 
Cədvəl 2.1 
İstehsal amillərindən istifadə 
 104 
 
İstehsal amilləri Əmtəə 1 Əmtəə 2 
Əmək (mobil amil) L1 L2 
Kapital (əmtəə 1 üçün spesifik 
amil) 
K  
Torpaq (əmtəə 2 üçün spesifik 
amil) 
 T 
 
Şərti işarələr: 
L1 – əmtəə 1-in istehsalında istifadə edilən əmək; 
L2 – əmtəə 2-nin istehsalında istifadə edilən əmək; 
K – əmtəə 1-in istehsalında istifadə edilən kapital; 
T – əmtəə 2-nin istehsalında istifadə edilən torpaq; 
Q1 – əmtəə 1-in istehsal həcmi; 
Q2 – əmtəə 2-nin istehsal həcmi; 
L – iqtisadiyyatda istifadə edilən işçi qüvvəsinin ümumi həcmi. 
Beləliklə, 
Q1 = Q1(K,L1),  (2.1) 
Q2 = Q2(T,Q2),  (2.2) 
L = L1 + L2   (2.3) 
  
Spesifik istehsal amilləri nəzəriyyəsinə görə, beynəlxalq ticarətin əsasında əmtəələrin 
nisbi qiymətlərində olan fərqlər durur. Bu fərqlər isə ölkələrin spesifik istehsal amilləri ilə 
qeyri-bərabər təmin olunması nəticəsində meydana çıxır. Özü də ixrac üçün spesifik olan 
istehsal amilləri inkişaf edir, idxalla rəqabətdə olan sektor üçün spesifik olan amillər isə 
azalır. 
Bu nəzəriyyənin sübut edilməsində P.Samuelson və R.Cons fiziokratizm 
nəzəriyyəsinin nümayəndəsi J.Turqonun ―azalan məhsuldarlıq qanunu‖ndan istifadə 
etmişlər. Bu qanuna görə, istehsala sərf olunan hər bir əlavə əmək vahidi onun əvvəlkinə 
nisbətən daha az artımını təmin edir. Yəni əmək məhsuldarlığının son həddi aşağı düşür: 
əmək xərcləri daha çox artdıqca onun son həddə məhsuldarlığı azalır. 
Bəllidir ki, əmtəə 1-in əmtəə 2-nin qiyməti vasitəsilə ifadə edilmiş nisbi qiyməti 
beynəlxalq ticarətdə nisbi dünya təklifi ilə nisbi dünya tələbinin kəsişməsi nöqtəsində 
müəyyən edilir (şəkil 2.1). 
 105 
 
Şəkil 2.1. Spesifik istehsal amilləri nəzəriyyəsində beynəlxalq ticarət. 
 
Birinci və ikinci ölkələrdə tələb dəyişməz və daimi, mobil amil (işçi qüvvəsi) isə 
həcminə görə, eyni səviyyədə qalır. Üfüqi xətdə əmtəə 1-in nisbi kəmiyyəti, şaquli xətdə isə 
onun nisbi qiyməti göstərilmişdir. Həm kəmiyyət, həm də qiymət müvafiq olaraq, əmtəə 2-
nin kəmiyyət və qiyməti vasitəsilə ifadə edilmişdir. 
Birinci ölkədə əmtəə 1-i istehsal edən sahədə daha çox işçi olacaq və onların 
ixtiyarında daha çox kapital olacaq. Əmtəə 1-in istehsalı artacaqdır və onun təklifi dünya 
bazarında artacaqdır, çünki nisbi qiymət (P1/P2)I aşağı səviyyədə olacaqdır. Bu zaman nisbi 
təklif əyrisi sağa sürüşəcəkdir (RSI). Eyni zamanda, ikinci ölkədə əmtəə 1-i istehsal edən 
sahədə məşğulluğun azalması baş verəcəkdir, çünki işçi qüvvəsi əmtəə 2-nin istehsalına 
keçəcəkdir. Nəticədə əmtəə 1-in istehsalı aşağı düşəcəkdir və onun dünya bazarında təklifi 
azalacaqdır. Buna görə də əmtəə 1-in ikinci ölkə üzrə nisbi təklif əyrisi (RSII) birinci ölkənin 
əyrisinə nisbətən solda yerləşəcəkdir və nisbi qiymət yüksək olacaqdır (P1/P2)II. 
Ölkələr daxilində nisbi qiymətlər fərqli olduğundan birinci ölkə əmtəə 1-i satmağa, 
ikinci ölkə isə onu almağa çalışacaqdır. Ticarətin həyata keçiriləcəyi nisbi qiymət (P1/P2)w 
ticarətin reallaşdırılmasına başlanana qədər hər iki ölkənin daxilində bu əmtəəyə olan nisbi 
iqymətlərin hardasa ortasında olacaqdır və bu qiymətdə birinci və ikinci ölkə tərəfindən 
əmtəə 1-in təklifi cəmisi RSw təşkil edəcəkdir. Bu zaman birinci ölkədə əmtəə 1-in nisbi 
qiyməti artacaqdır, ikinci ölkədə isə aşağı düşəcəkdir. Birinci ölkədə spesifik amilin 
(kapital) mülkiyyətçiləri öz mövqelərini gücləndirəcəklər, əmək resurslarının bir hissəsi 
əmtəə 1-in istehsalına keçəcəkdir, lakin torpaq amilinin (birinci ölkə üçün spesifik olmayan 
amil) sahiblərinin vəziyyəti pisləşəcəkdir. İkinci ölkədə spesifik amilin (torpaq) sahibləri 
mövqelərini gücləndirəcəklər, əmək resurslarının bir hissəsi əmtəə 2-nin istehsalına 
keçəcəkdir, amma kapital amilinin (birinci ölkə üçün spesifik olmayan amil) 
mülkiyyətçilərinin vəziyyəti pisləşəcəkdir. 
2
1
Q
Q
 
2
1
P
P
 
II
Q
Q






2
1  
W
Q
Q






2
1  
W
P
P






2
1  
II
P
P






2
1  
RD W  
RSW  
RS
II  
I
P
P






2
1  
I
Q
Q






2
1  
RS I  
 106 
Spesifik amillər modelində ixrac və idxal arasında nisbət istehsal və istehlak arasında 
nisbətdən çıxış edilərək müəyyən edilir. Əgər, 
D1 – əmtəə 1-ə olan tələb;   
D2 – əmtəə 2-yə olan tələb; 
Q1 – əmtəə 1-in istehsalı; 
Q2 – əmtəə 2-nin istehsalı 
P1 – əmtəə 1-in qiyməti; 
P2 – əmtəə 2-nin qiymətidirsə, onda 
P1 × D1 + P2 × D2 = P1 × Q1 + P2 × Q2  (2.4) 
 Bu bərabərlikdən alırıq ki, 
D2 – Q2 = 
2
1
P
P
 × (Q1 – D1)  (2.5) 
 Lakin, məlumdur ki, tələb və istehsal arasındakı fərq (D2 – Q2) ölkə tərəfindən əmtəə 
2-nin idxalı formulunu, istehsal və tələbin fərqi isə (Q1 – D1) ölkə tərəfindən əmtəə 1-in 
ixracının formulunu əks etdirir. P1/P2 nisbəti – əmtəə 1-in əmtəə 2-nin qiyməti vasitəsilə 
ifadə olunmuş nisbi qiymətidir. Beləliklə, ölkə tərəfindən əmtəə 2-nin idxalı, ölkə tərəfindən 
əmtəə 1-in ixracının nisbi qiymətlər əmsalı ilə funksiyasını əks etdirir. Digər sözlə, əmtəə 2-
nin idxalının dəyəri, əmtəə 1-in ixracının dəyərinin onun nisbi qiymətinə hasilinə 
bərabərdir. Yəni, ölkənin idxalının həcmi onun ixracının həcmi ilə məhdudlaşır. 
Beləliklə, spesifik istehsal amilləri modelinə görə, ölkələrin istehsal amilləri ilə fərqli 
təmini əmtəələrin nisbi təklifində və onların qiymətlərində fərqlərə gətirib çıxarır ki, bu da 
ölkələri bir-biri ilə ticarət etməyə sövq edir. Beynəlxalq ticarət nəticəsində,  ixrac sektoru 
üçün spesifik olan amillər inkişaf edir, idxalla rəqabətdə olan sahələr üçün spesifik olan 
amillər isə azalır. İxrac sahələri üçün spesifik olan  amillərin sahiblərinin gəlirləri artır, 
idxalla rəqabətdə olan sahələr üçün spesifik olan amillərin sahiblərinin gəlirləri isə azalır. 
Bu sahələr arasında sərbəst hərəkət edən mobil amillər ya inkişaf edirlər, ya da azalırlar.  
Beynəlxalq ticarətin praktiki olaraq bütün nəzəriyyələri əsas diqqətlərini dünya tələb 
və təklifinin balansı əsasında tarazlıq qiymətinin formalaşması qanunauyğunluqlarına 
ayırırlar. Bu qiymət əksər hallarda bir-birləri ticarət edən ölkələrin daxilində formalaşan 
qiymətlərdən fərqli olduğundan, beynəlxalq ticarət nəticəsində əldə edilən gəlirlərin bölgüsü 
(həm ölkələr arasında, həm də onların daxilində) problemi meydana gəlir. 
Mütləq və müqayisəli üstünlüklər klassik nəzəriyyələri hesab edirdilər ki, beynəlxalq 
ticarət ölkə daxilində gəlirlərin bölgüsünə təsir etmir. Bütün sonrakı beynəlxalq ticarətin 
nəzəriyyələri üçün ticarət nəticəsində əldə olunan gəlirlərin bölgüsü və yenidən bölgüsü 
məsələsinin tədqiqi mühüm əhəmiyyət kəsb edir. Hekşer-Olinin istehsal amillərinin nisbəti 
nəzəriyyəsi göstərdi ki, nisbətən daha bol istehsal amillərinə sahib olanlar ticarətdən udur, 
daha qıt istehsal amillərinə sahib olanlar isə ticarətdən uduzurlar. Buradan belə bir praktiki 
nəticə çıxır ki, birincilər azad ticarətin tərəfdarı, ikincilər isə onun əleyhdarı olacaqlar. 
Lakin, Hekşer-Olin-Samuelsonun istehsal amillərinin qiymətlərinin 
bərabərləşdirilməsi teoremi göstərdi ki, ticarət nəticəsində əmtəələrin nisbi qiymətlərinin 
istehsal amillərinin nisbi qiymətlərinin bərabərləşməsinə gətirib çıxarması son nəticədə 
istehsal amillərinin sahiblərinin gəlirlərini bərabərləşdirir.  
Lakin bu nəzəriyyələr, həmçinin spesifik istehsal amilləri nəzəriyyəsi aşağıdakı iki 
suala cavab vermirdi: 
3. Əgər əmtəələrin qiymətləri dəyişərsə, onda bu əmtəələrin istehsalında nisbətən daha 
intensiv istifadə olunan amillərin qiymətləri özlərini necə aparacaq və nəticədə 
onların sahiblərinin gəlirləri necə dəyişəcək? 
 107 
4. Amillərdən birinin təklifinin artması istehsalın həcminə və gəlirlərə necə təsir 
göstərəcək? 
Bu suallara beynəlxalq ticarətin ən yeni nəzəriyyələrinə aid edilən Stolper-
Samuelsonun əmtəələrin qiymətinin dəyişməsinin istehsal amillərinin qiymətinə təsiri 
nəzəriyyəsi və Rıbçinskinin amillərin artımının istehsalın artımına təsiri nəzəriyyəsi cavab 
vermişdir. Nəzəriyyələrin məntiqi izahı cədvəl 2.2-də verilmişdir. 
 
Cədvəl 2.2. 
Ticarət nəticəsində əldə edilən gəlirlərin bölgüsünü izah edən nəzəriyyələr
10
 
 
Beynəlxalq ticarətin 
izahı 
Gəlirlərin bölgüsünün izahı 
Mütləq və müqayisəli 
üs-tünlüklər 
nəzəriyyələri 
Gəlirlərin bölgüsü məsələsinə baxılmır 
İstehsal amillərinin 
nisbəti nəzəriyyəsi 
Hekşer-Olin: nisbətən daha bol istehsal amillərinə sahib olanlar 
udur, daha qıt istehsal amillərinə sahib olanlar isə uduzurlar 
Hekşer-Olin-Samuelson: ticarət nəticəsində əmtəələrin nisbi 
qiymətlərinin istehsal amillərinin nisbi qiymətlərinin 
bərabərləşməsinə gətirib çıxarması son nəticədə istehsal 
amillərinin sahiblərinin gəlirlərini bərabərləşdirir 
Spesifik istehsal 
amilləri nəzəriyyəsi 
Samuelson-Cons: ixrac sahələri üçün spesifik olan istehsal amili 
sahiblərinin gəlirləri artır, idxalla rəqabətdə olan sahələr üçün 
spesifik olan istehsal amilləri sahiblərinin gəlirləri isə azalır 
Stolper-Samuelson: beynəlxalq ticarət qiyməti artan əmtəənin 
istehsalında intensiv şəkildə istifadə edilən istehsal amilinin 
sahibinin gəlirlərinin artmasına və qiyməti azalan əmtəənin 
istehsalında intensiv şəkildə istifadə edilən istehsal amilinin 
sahibinin gəlirlərinin azalmasına gətirib çıxarır 
Rıbçinski: istehsal amillərindən birinin təklifinin artması həmin 
amilin daha intensiv şəkildə istifadə edildiyi sahələrdə istehsalın 
çoxalmasına və gəlirlərin artmasına və digər sahələrdə istehsalın 
və gəlirlərin azalmasına gətirib çıxarır 
 
Nisbətən bol amillər əmtəələrin istehsalında nisbətən daha çox intensiv və nisbətən 
daha az intensiv şəkildə istifadə edilə bilərlər. Müvafiq olaraq, nisbətən qıt amillər də 
əmtəələrin istehsalında nisbətən daha çox intensiv və nisbətən daha az intensiv şəkildə 
istifadə edilə bilərlər. Əgər, məsələn, kapital ölkədə nisbətən bol amildirsə və o, 
kapitaltutumlu əmtəəyə sərf edilirsə, onda onun nisbətən daha çox intensiv edildiyini 
söyləmək olar. Lakin, o hardasa müəyyən qədər əməktutumlu əmtəəyə sərf edilirsə, bu 
haldan ondan daha az intensiv şəkildə istifadə edilir. 
İstehsal amillərinin nisbəti nəzəriyyəsini inkişaf etdirən Samuelson-Consun spesifik 
istehsal amilləri nəzəriyyəsi göstərdi ki, ticarət nəticəsində bol istehsal amillərinin bütün 
sahiblərinin gəlirləri deyil, ölkənin ixrac sahələri üçün spesifik olan amillərin sahiblərinin 
gəlirləri artır. Əksinə, qıt amillərin bütün sahiblərinin gəlirləri deyil, idxalla rəqabətdə olan 
sahələr üçün spesifik olan amillərin sahiblərinin gəlirləri azalır. Praktiki nəticə aydındır: 
                                                 
10
 А.Киреев. Международная экономика. Москва, «Международные отношения», I cild, səh. 170 
 108 
nisbətən bol istehsal amillərinin heç də bütün sahibləri azad ticarətin tərəfdarı olmayacaqlar, 
onlardan yalnız ixrac üçün spesifik olan amillərə sahib olanlar azad ticarət ideyasını 
dəstəkləyəcəklər. Analoji olaraq, heç də bütün nisbətən qıt amil sahibləri azad ticarət 
fikrinin əleyhinə çıxmayacaqlar, onlardan bu ideyanın əleyhinə çıxanlar idxalla rəqabətdə 
olan sahələr üçün spesifik olan amiləərin sahibləri olacaqlar. Bu zaman, beynəlxalq ticarət 
mobil amillərin sahiblərinin gəlirlərinə birmənalı təsir göstərmir: onların gəlirləri ya arta, ya 
da azala bilər. 
Beləliklə, Samuelson-Consun teoremi göstərir ki, ticarət nəticəsində ixrac sahələri 
üçün spesifik olan istehsal amili sahiblərinin gəlirləri artır, idxalla rəqabətdə olan sahələr 
üçün spesifik olan istehsal amilləri sahiblərinin gəlirləri isə azalır. 
Əmtəələrin qiymətlərinin artması və ya azalmasının bu əmtəələrin istehsalı zamanı 
istifadə edilən istehsal amillərinin qiymətinə necə təsir edəcəyi sualının cavabını Pol 
Samuelson özü ABŞ iqtisadçısı Volfqanq F. Stolperlə bir yerdə 1941-ci ildə vermişdir. 
Burada qeyd edək ki, klassiklərə görə, azad ticarət ölkə əhalisinin rifahını yüksəldir. 
Onlara görə, sərbəst ticarət ölkəyə bütünlüklə xeyir, müdafiə (proteksionizm) siyasəti isə 
bütünlüklə ziyandır. Lakin Pol Samuelson və Volfqanq F.Stolper buna qarşı çıxdılar.  
Müəlliflər öz modellərini aşağıdakı ilkin ehtimallardan (bu ehtimallardan bəziləri 
istehsal amillərinin nisbətinin baza modelindən götürülüb, bəziləri isə yenidir) çıxış edərək 
qurdular: ölkə iki istehsal amilindən istifadə edərək iki əmtəə istehsal edir; hər iki əmtəə və 
istehsal amilləri bazarında azad rəqabət mövcuddur; istehsal amillərinin təklifi daimidir; 
əmtəə 1 nisbətən əməktutumludur, əmtəə 2-nin istehsalında isə nisbətən daha çox torpaqdan 
istifadə edilir; istehsal amilləri mütləq daxili mobilliyə malikdirlər, lakin xarici mobilliyə 
malik deyillər; əmtəələrin qiyməti onların istehsal qiymətinə bərabərdir; ticarətin inkişafı 
əmtəə 1-in nisbi qiymətinin artmasına gətirib çıxarır. 
Stolper-Samuelson teoreminə görə, beynəlxalq ticarət nəticəsində qiyməti artan 
əmtəənin istehsalında nisbətən daha intensiv istifadə olunan amillərin qiyməti artır və 
əksinə, qiyməti azalan əmtənin istehsalında nisbətən daha intensiv istifadə olunan amillərin 
qiyməti azalır. Başqa sözlə, müdafiə siyasətindən ölkə iqtisadiyyatı bir vahid olaraq ziyan 
çəksə də, o, idxaləvəzedici sektor üçün bu siyasət mənfəətlidir. 
Bu zaman, amillərin qiymətlərinin artması və ya azalması həmin amillərin köməyi ilə 
istehsal edilən əmtəələrin qiymətlərinin artması və ya azalmasına nisbətən daha böyük 
ölçüdə baş verir. Qəbul edək ki, ölkə əmək (l) və torpağın (t) köməyi ilə əmtəə 1 və əmtəə 
2-ni istehsal edir və 
P1 – əmtəə 1-in qiymətidir; 
P2 – əmtəə 2-nin qiymətidir; 
w – əmək vahidinə görə əmək haqqı dərəcəsidir (əməyin qiymətidir); 
r – torpaq vahidinədn istifadəyə görə renta dərəcəsidir (torpağın qiymətidir); 
AT1 – əmtəə 1-in istehsalı üçün lazım olan torpağın kəmiyyətidir; 
AL1 – əmtəə 1-in istehsalı üçün lazım olan əməyin kəmiyyətidir; 
AT2 – əmtəə 2-nin istehsalı üçün lazım olan torpağın kəmiyyətidir; 
AL2 – əmtəə 2-nin istehsalı üçün lazım olan əməyin kəmiyyətidir. 
Bu halda hər bir əmtəənin qiymətinin formulası onların istehsalı üçün istifadə edilən 
əmək və torpağın qiymətlərinin cəminə bərabərdir, yəni 
P1 = AL1×w + AT1×r  (2.6) 
P2 = AL2×w + AT2×r  (2.7) 
 Əmtəə 1-in nistehsalının əmtəə 2-nin istehsalına nisbətən daha çox əmək xərci tələb 
etməsi o deməkdir ki, 
 109 
1
1
AT
AL
 > 
2
2
AT
AL
  (2.8) 
 Yuxarıdakı bərabərliklər göstərir ki, hər iki əmtəənin istehsal xərcləri onların bazar 
qiymətinə bərabərdir. Əgər üfuqi xətdə əmək haqqını, şaquli xətdə torpaq rentasını 
göstərsək, onda istehsal amillərinin qiymətlərinin əmtəə 1 və 2-nin dəyərlərindən asılılığını 
göstərən qrafiki qurmaq olar (şəkil 2.2).  
  
 
Şəkil 2.2. İstehsal amilinin qiymətinin əmtəənin qiymətindən asılılığı 
 
 
 
Əmtəə 1 üçün (P1/AL1) və (P1/AT1) son nöqtələri onun qiymətinin onun istehsalı 
üçün lazım olan əmək və torpağın kəmiyyətinə bölünməsidir. Əmtəə 1 əmtəə 2-yə nisbətən 
daha çox əmək xərci tələb etdiyindən, bu qrafikdə daha dik düz xətlə əks olunur. Tarazlıq A 
nöqtəsində əldə edilir. Bu nöqtədə əmtəə 1 və 2-yə olan qiymətlərin mövcud səviyyəsində 
istehsal amillərinin (əmək və torpaq) qiymətləri müəyyən edilir. Bu nöqtədə hər iki 
əmtəənin istehsalına çəkilən əmək w, renta isə r təşkil edir. 
Ehtimal edək ki, əmtəə 1-in qiyməti hansı səbəblərdənsə (məsələn, onu xaricə ixrac 
etməyə başlayırlar və ya onun idxalına gömrük rüsumu tətbiq edilir) P1-dən P1
’
-ə qədər artır. 
(P1/AL1) və (P2/AT2) kəsrlərinin surəti çoxaldığından, məxrəci isə olduğu kimi qaldığından 
istehsal amillərinin qiymətlərini əmtəələrin qiymətlərindən asılılığını müəyyən edən düz 
xətt sağa doğru hərəkət edəcək. B nöqtəsi əmtəə 1-in qiymətinin artdığı halda istehsal 
amillərinin qiymətlərini müəyyən edəcək. əməyin yeni qiyməti w
’
-a, torpağın yeni qiyməti 
isə r
’
-a bərabər olacaqdır. Göründüyü kimi, əməyin qiyməti w-dan w
’
-a qədər artmış, 
torpağın qiyməti isə r-dən r
’
-a düşəcəkdir. Ticarət nəticəsində qiyməti artan əmtəə 1-in 
istehsalında daha çox intensiv şəkildə istifadə edilən amilin - əməyin qiyməti artdı, əmtəə 1-
2
2
AL
P
 
1
1
AT
P
 
'W  
2
2
AT
P
 
1
'
1
AT
P
 
A 
1
'
1
AL
P
 
B 
'r  
r  
W  
1
'
1
AL
P
 
Əmək haqqı, 
w 
R
en
ta
, 
r 
 110 
in istehsalında daha az intensiv şəkildə istifadə edilən digər amilin – torpağın qiyməti isə 
aşağı düşdü. Analoji surətdə göstərmək olar ki, əmtəə 2-nin qiymətinin artması nəticəsində 
renta artacaq, əmək haqqı isə azalacaq. 
Polyak mənşəli ingilis iqtisadçısı T.M.Rıbçinski hələ 1955-ci ildə, tələbə olarkən belə 
bir fakta diqqət yetirmişdi ki, sənayenin hər hansı sahələrinin sürətli inkişafı çox zaman 
digərlərinə mənfi təsir göstərir və istehsal amilinin təklifinin artımı və istehsalın yüksəlməsi 
nisbəti teoremini sübut etdi. 
Rıbçinski Stolper-Samuelson teoreminin qiymətlərin dəyişməsi ilkin ehtimalından 
başqa bütün ilkin ehtimallarını qəbul edirdi (onun modelində qiymətlər dəyişməz qalır). O 
göstərdi ki, sahələrin birində istehsalın artımı ilə digərlərində depressiya və hətta tənəzzül 
arasında birbaşa əlaqə var. 
Rıbçinski teoreminə görə, özünün teoremində göstərirdi ki, istehsal amillərinin 
birinin artan təklifi bu amilin nisbətən daha çox intensiv istifadə edildiyi sahədə istehsalın 
və gəlirlərin artımına və bu amilin nisbətən az intensiv istifadə edildiyi sahədə isə istehsalın 
və gəlirlərin azalmasına gətirib çıxarır. 
Ehtimal edək ki, iki istehsal amili – torpaq və kapitalın köməyi ilə istehsal edilən iki 
əmtəə vardır. Əmtəə 1 nisbətən daha əmək tutumlu, əmtəə 2 isə nisbətən daha 
kapitaltutmludur. 
Şəkil 2.3-də O1 vektoru əmtəə 1-in istehsalı üçün daha səmərəli texnologiyanı (bir 
vahid kapitala düşən əməyin kəmiyyəti) göstərsin və o, əməktutumlu olduğu üçün üfuqi 
xəttə daha yaxın yerləşəcək və O2 vektoru əmtəə 2-nin istehsalı üçün daha səmərəli 
texnologiyanı göstərsin və o, kapitaltutumlu olduğu üçün şaquli xəttə daha yaxın yerləşəcək. 
Ölkənin ümumilikdə əmək və kapitalla təmin olunma səviyyəsi G nöqtəsi ilə göstərilib. 
Yəni, ölkədə OJ əmək və JG kapital mövcuddur. Bu kəmiyyət amil çərçivəsində əmtəə 1 F 
həcmində, əmtəə 2 isə E həcmində istehsal edilir. 
 
 
O 
K
a
p
it
a
l 
J Əmək 
Əmtəə 1 
Əmtəə 2 
E 
E '  
G '  
G 
F
'  
F 
 111 
Şəkil 2.3. İstehsal amilinin artımının istehsaldan əldə edilən gəlirə təsiri. 
 
Ehtimal edək ki, kapitalın həcmi GG
’
 qədər artdı və bu zaman digər istehsal amilinin 
(əməyin) həcmi və əmtəə 1 və 2-nin qiymətləri dəyişməz qaldı. Əgər G
’
 nöqtəsindən 
kapitalla təmin olunma dərəcəsinin dəyişmiş səviyyəsini əks etdirən yeni paraleloqram 
çəksək aydın olar ki, kapitalla təmin olunma dərəcəsi artdıqdan sonra əməktutumlu əmtəə 1-
in istehsalı F
’
 nöqtəsinə, kapitaltutumlu əmtəə 2-nin istehsalı isə E
’
 nöqtəsinə keçəcəkdir. 
Kapitalın həcminin artması nəticəsində kapitaltutumlu əmtəə 2-nin istehsalı EE
’
 qədər 
artmış, əməktutumlu əmtəə 1-in istehsalı isə FF
’
 qədər azalmışdır. Bununla da, amillərdən 
biri ilə təmin olunhma dərəcəsi yüksəldikdə, istehsalında həmin amildən daha çox intensiv 
şəkildə istifadə edilən əmtəənin istehsalı artır və əksinə, istehsalında həmin amildən daha az 
intensiv şəkildə istifadə edilən əmtəənin istehsalı azalır. EE
’
/OE > GG
’
/JG görmək də çətin 
deyil. Bu o deməkdir ki, kapitalın həcminin artımı kapitaltutmlu əmtəə istehsalının həmin 
artıma müvafiq çoxalmasına gətirib çıxarmışdır. 
T.M.Rıbçınskinin teoreminin beynəlxalq ticarət üçün nəticələrini aşağıdakı kimi 
formalaşdırmaq olar. Hekşer-Olinin istehsal amillərinin nisbəti nəzəriyyəsinə görə, ölkə 
daha yaxşı təmin olunduğu amillərin istifadə edilməsi ilə istehsal olunmuş əmtəələri ixrac 
edir. Rıbşinski teoremi isə göstərir ki, nisbətən daha bol olan amilin köməyi ilə ixrac 
istehsalının genişlənməsi digər sahələrdə istehsalın düşməsinə səbəb olacaq və bu sahələrdə 
idxal əmtəələrinə ehtiyac artacaq. Əksinə, nisbətən daha qıt olan amildən istifadənin 
genişləndirilməsi idxaləvəzedici sahələrdə istehsalın artımına və idxala ehtiyacın azalmasına 
gətirib çıxaracaq. 
Rıbçinski teoremi ―holland sindromu‖nun daha ümumiləşdirilmiş halıdır və göstərir 
ki, bir sahədə və ya sahələrdə istehsalın və ixracın aktiv şəkildə genişlənməsi, digər 
sahələrdə istehsalın dayanmasına və hətta tənəzzülünə, onun idxal ilə əvəz edilməsinə 
gətirib çıxarır. Ayrı-ayrı hallarda bu cür azalma böhran vəziyyətinə gətirib çıxara bilər, yəni 
istehsalın genişlənməsindən və ixracın artmasından əldə edilən mənfəət mənfi halları ərtmək 
üşün kifayət etməz və bu hətta, desənayeləşmə ilə nəticələnə bilər. 
 
2.2. Beynəlxalq ticarəti masştab effekti və  
qeyri-təkmil rəqabət baxımından izah edən nəzəriyyələr 
 
Son zamanlar daha çox sayda iqtisadçılar belə bir qənaətə gəlirlər ki, klassik 
nəzəriyyələr daha beynəlxalq ticarəti izah etmək iqtidarında deyillər. Çünki, əsas ticarət 
ölkələri istehsal amilləri ilə demək olar ki, eyni nisbətlərdə təmin olunublar, ya da ticarət 
eyni bir sahə çərçivəsində baş verir. Buna görə də, müqayisəli üstünlüklər nəzəriyyəsi və 
istehsal amilləri nisbəti nəzəriyyəsi ilə əlaqədar olmayan beynəlxalq ticarətin alternativ 
nəzəriyyələri, yeni modelləri meydana gəlmişdir ki, onlar da bazarın inhisarlaşmasının 
müxtəlif səviyyələrini və istehsal amillərindən qeyri-optimal istifadə kimi faktorları nəzərə 
alırlar. 
Bu nəzəriyyələrdən biri ticarəti masştab effekti əsasında izah edir. Ümumi iqtisadi 
nəzəriyyədən məlumdur ki, istehsalın masştabının artması nəticəsində əmtəə vahidinin 
istehsal dəyəri azalır. Bu bir neçə səbəbdən baş verir: 
 ixtisaslaşma artımı – hər bir işçi bir istehsal funksiyasını yerinə yetirməklə onun 
təkmil surətdə həyata keçirilməsinə nail ola bilər; 
 istehsalın ayrılmazlığı – istehsalın masştabı artdığı hakda istehsala birbaşa surətdə 
cəlb olunmayan yardımçı sahələrə çəkilən xərclər nisbi baxımdan azalır; 
 texnoloji qənaət – yeni keyfiyyətli məhsulun yaradılmasına çəkilən xərclər. 
 112 
Masştab iqtisadiyyatı dedikdə istehsalın elə bir inkişafı nəzərdə tutulur ki, amil 
xərclərinin bir vahid artımı istehsalın bir vahiddən artıq artımına gətirib çıxarır.  
İstehsal amilləri ilə eyni dərəcədə təmin edilmiş (və ya elə bir dərəcədə təmin edilmiş 
ki, arada olan fərq qarşlıqlı ticarətin izahı kimi çıxış edə bilməz) ölkələr arasında ticarət 
masştab iqtisadiyyatı ilə izah edilir. Masştab iqtisadiyyatı modeli həmçinin ölkələr arasında 
texnoloji yaxın və ya eynicins məhsullarla ticarəti də izah edir. 
Ehtimal edək ki, iki ölkə identikdir və buna görə də, onların əmtəə 1 və 2 üzrə 
təklifləri qovuşan istehsal imkanları yərisi ilə, bu əmtəələrə olan tələb isə qovuşan laqeydlik 
əyriləri ilə xarakterizə olunur (şəkil 2.4). 
 
Şəkil 2.4. Masştab effekti modelində beynəlxalq ticarət. 
 
İqtisadiyyat masştab effekti ilə xarakterizə olunduğundan, istehsal imkanları əyrisi 
hesablama nöqtəsi istiqamətində əyilmişdir. Ticarətə qədər hər iki ölkə 40 vahidə qədər 
əmtəə 1 və 2 istehsal edir və istehlak edirlər (nöqtə A). Nisbi qiymət – P1/P2=PA və tələbi 
müəyyən edən laqeydlik əyrisi – I-dir. Qeyd edək ki, A nöqtəsindəki balans həddən artıq 
qeyri-dayanıqlıdır. İstehsal imkanları əyrisinin əyriliyinin spesifikliyi səbəbindən və 
masştab effekti nəticəsində, nisbi qiymətdə A nöqtəsindən sağa isətnilən minimal hərəkət, 
əmtəə 1-in qiymətinin aşağı düşməsinə səbəb olacaqdır və bu, birinci ölkə yalnız əmtəə 1-i 
istehsal etməyə başlayana qədər davam edəcəkdir. Analoji olaraq, nisbi qiymətdə A 
nöqtəsindən sola isətnilən minimal hərəkət, əmtəə 2-nin qiymətinin aşağı düşməsinə səbəb 
2
0 
4
0 
6
0 
8
0 
100 
2
0 
4
0 
6
0 
8
0 
100 
120 
B 
A 
E 
Ə
m
tə
ə 
1
 
Əmtəə 2 
AP  
I 
II 
120 
'B  
0 
 113 
olacaqdır və bu, ikinci ölkə yalnız əmtəə 2-ni istehsal etməyə başlayana qədər davam 
edəcəkdir. 
Ticarətin başlaması ilə birinci ölkə yalnız əmtəə 1 üzrə ixtisaslşamağa başlayacaqdır 
və bu, yavaş-yavaş istehsal nöqtəsini A nöqtəsindən ox işarəsi istiqamətinə doğru hərəkət 
etdirəcəkdir və bu, birinci ölkənin əmtəə 1 üzrə tam ixtisaslaşmasını göstərən B nöqtəsinə 
qədər davam edəcəkdir.ikinci ölkə əmtəə 2 üzrə ixtisaslaşmağa başlayacaqdır və bu, onun 
istehsal nöqrtəsini A nöqtəsindən ox işarəsi istiqamətinə doğru hərəkət etdirəcəkdir və bu 
hərəkət B
’
 nöqtəsindəki tam ixtisaslaşmaya qədər davam edəcəkdir. Tam ixtisaslaşma 
zamanı hər bir ölkə digərinə 60 vahidə qədər əmtəə 1 və əmtəə 2 sata bilər və E nöqtəsində 
hər iki əmtəənin istehlakını 20 vahid artıra bilər. Yeni laqeydlik əyrisi II yuxarıda 
yerləşəcəkdir və hər iki ölkədə ticarət nəticəsində artan istehlak səviyyəsində göstərəcəkdir. 
İstehlakın artımı masştab effekti nəticəsində baş verdi, belə ki, ölkələr müəyyən əmtəə üzrə 
ixtisaslaşmağa başlayaraq məcmu olaraq hər iki əmtəədən ticarətə qədər olandan daha çox 
istehsal etməyə başladılar. 
Masştab iqtisadiyyatını müəyyən edərkən bir vahidə çəkilən amil xərclərinin 
artımının istehsalın bir vahiddən artıq artımına səbəb olduğunu söyləyən zaman istehsalın 
artımın hansı struktur dəyişiklikləri hesabına baş verdiyini də müəyyən etmək lazımdır. Bu 
cür hərəkətlər ayrıca firma-istehsalçıya münasibətdə xarici və ya daxili ola bilər. 
Beləliklə, istehsal artımı aşağıdakı struktur dəyişiklikləri hesabına baş verir: 
 masştabın xarici effekti hesabına, yəni ümumilikdə sahədə istehsal masştabının 
artımı nəticəsində müəssisə daxilində əmtəə vahidinə çəkilən xərclər azalır; 
 masştabın daxili effekti hesabına, yəni müəssisənin özünün istehsal masştabının 
artımı nəticəsində müəssisə çərçivəsində əmtəə vahidinə çəkilən xərclər azalır. 
Masştabın xarici effekti bir əmtəənin istehsalı ilə məşğul olan müəssisələrinin sayının 
artımını nəzərdə tutur. Bu zaman həmin müəssisələrinin ölçüsü dəyişməz qalır. Adətən bu 
zaman bazarda rəqabət səviyyəsi məqbul həddə olur. Bu isə o deməkdir ki, ixracatçılar təsir 
edə bilmədikləri cari qiymətlərlə istədikləri qədər əmtəə sata bilərlər. Buna misal kimi 
kompüter sənayesini göstərmək olar. Sənayenin inkişaf etməsi ixtisaslaşmış əməyin 
yetişməsinə səbəb olur ki, bu da həmin sənayenin müəssisəsinin xərclərinin aşağı düşməsinə 
səbəb olur. 
Masştabın daxili effekti əmtəə istehsalının əvvəlki səviyyədə qaldığını, lakin həmin 
əmtəənin istehsalı ilə məşğul olan təsərrüfat subyektlərinin sayının azalmasını nəzərdə tutur. 
Əksər hallarda bu qeyri-təkmil rəqabətə gətirib çıxarır ki, bu zaman da istehsalçılar öz 
əmtəələrinin qiymətlərinə təsir göstərə bilirlər və qiyməti azaltmaq yolu ilə satış həcminin 
artımını təmin edirlər. Avtomobil sənayesi bunun tipik bir nümunəsidir. Tədqiqatlar göstərir 
ki, bir il ərzində az sayda avtomobil istehsal edən kiçik bir firmanın xərcləri iri avtomobil 
firmalarının xərclərindən çox yüksək olur.  
Masştab effekti istehsal amilləri ilə eyni səviyyədə təmin olunan ölkələr arasındakı 
ticarəti, həmçinin texnologiya cəhətdən yaxın olan ölkələr arasındakı ticarəti izah edir. 
Masştab iqtisadiyyatı beynəlxalq ticarət baxımından bir sıra nəticələrə gətirib çıxarır. 
Ölkə daxili bazarda istehlakçıların ala biləcəyi çox saylı əmtəələrdən az miqdarda istehsal 
etməkdənsə, masştab iqtisadiyyatına malik bir neçə sənaye üzrə ixitsaslaşır və yerdə qalan 
əmtəələri xaricdən idxal edir. Beləcə, masştab iqtisadiyyatı xərcləri aşağı salaraq, istehsal və 
zövqlər baxımından bir-birinə bənzəyən ölkəlrə arasında qarşılıqlı faydalı ticarəti təmin edir. 
Masştab iqtisadiyyatı beynəlxalq ticarətdə istehlakşıya müəyyən bir əmtəənin 
müxtəlif tiplərinin təqdim edilməsinə şərait yaradaraq rıfahın artırılmasına öz töhfəsini 
verir. Məsələn, avtomobili nümunə kimi götürsək kimsə alman avtomobilini, kimsə də 
yapon avtomobilini xoşlayır və masştab iqtisadiyyatı onlara bu seçimi etmək imkanı yaradır. 
 114 
Masştabın daxili effektinin ekstremal halı kimi tam inhisarı, yəni müəssisənin 
bazarda rəqibi olmadığı situasiyanı göstərmək olar. Lakin, bazarda ancaq bir istehsalçının 
fəaliyyət göstərdiyi hala çox nadir hallarda rast gəlmək olur. əksinə, eyni bir əmtəənin 
istehsalı ilə məşğul olan az sayda firmaların mövcud olduğu bazara, yəni oliqopoliyaya daha 
tez-tez rast gəlinir. Bu cür bazarda oliqopoliya şəraitində inhisarçı rəqabət inkişaf edir. Bu 
cür rəqabət hər bir müəssisənin inhisar vəziyyətində olduğunu, lakin onun məhsulunun 
qiymətinin digər firmaların qiymətlərindən asılı olduğunu nəzərdə tutur. 
Beynəlxalq ticarəti inhisarçı rəqabət şəraitində izah edən nəzəriyyənin inkişafına 
yeni nəsil amerikan iqtisadçısı Pol Kruqman böyük töhfə vermişdir. 
Əgər, 
X – konkret firmanın satışları; 
S – sahənin ümumilikdə satışları; 
n – sahədə firmaların sayı; 
b – firmanın bazar payının onun əmtəəsinə olan qiymətdən asılılığını göstərən tələb 
dəyişənidirsə; 
P – konkret firmanın əmtəəsinin qiymətidirsə, 
P  – rəqabətdə olan analoji əmtəələrin orta qiymətidirsə, onda 
 





 PPb
n
SX
1
  (2.9) 
Əgər firma öz əmtəələrini orta bazar qiymətindən yüksək qiymətə (P> P ) satırsa, 
onda, onun bazarda payı (S/n) kiçik olacaqdır (X<S/n). Əgər firma öz əmtəələrini orta bazar 
qiymətindən kiçik qiymətə (P< P ) satırsa, onda, onun bazarda payı (S/n) böyük olmalıdır 
(X>S/n). 
İnhisarçı rəqabətin beynəlxlaq ticarətə təsirini müəyyən etmək üçün ilk növbədə 
firmaların sayı  və onların əmtəələrinin qiymətləri arasındakı əsas qarşılıqlı əlaqələri 
müəyyən etmək lazımdır: 
 firmaların sayı ilə tipik firmanın orta xərcləri arasındakı qarşılıqlı əlaqə - müəssisələr 
nə qədər çox olarsa hər bir müəssisənin istehsal həcmi bir o qədər az və əmtəə 
vahidinə çəkilən orta xərclər bir o qədər çox olar; 
 müəssisələri saytı ilə onların hər birinin satış qiymətləri arasındakı qarşılıqlı əlaqə - 
müəssisələr çox olduqca rəqabət güclənir və qiymətlər aşağı düşür; 
 firmaların satış qiymətləri ilə onların sayı arasında qarşılıqlı əlaqə - qiymət orta bazar 
səviyyəsini keçirsə bazarda əlavə sayda müəssisələr meydana gəlir və əksinə, qiymət 
orta səviyyədən aşağıdırsa təsərrüfat subyektlərinin sayı azalır. 
İnhisarçı rəqabət modeli üçün birinci iki əlaqə daha vacibdir. Beynəlxalq ticarət satış 
bazarının həcmini artırır. Bazarda firmaların sayı ilə bir firmaya düşən orta istehsal xərcləri 
arasındakı qarşılıqlı əlaqə aşağıdakı xətti bərabərliklə ifadə edilir: 
c
S
F
nc
X
F
C    (2.10) 
Burada, 
C – orta xərclərdir; 
F – firmanın istehsal həcmindən asılı olmayan daimi xərclərdir; 
c – firmanın son hədd xərcləridir. 
Bu bir növ oliqopolik bazarda təklifin tənliyidir. O göstərir ki, firmanın istehsalının 
X həcmi artdıqca onun orta xərcləri azalır, çünki, fiksə edilmiş xərclər daha çox istehsal 
edilmiş əmtəə kəmiyyətinə bölünür. Bazar tarazlığı şəraitində bütün firmalar öz 
məhsullarına görə bərabər qiymət almalıdırlar, yəni P = P . Lakin bu halda, 2.9 bazar 
 115 
tarazlığı tənliyi X = S/n sadələşmiş formasını alır. Onu 2.10 bərabərliyinin sol tərəfində X-
in yerinə qoyaraq alırıq ki, sahədə nə qədər çox firma varsa, onların hər birinin orta xərcləri 
bir o qədər yüksəkdir.  Bir firmaya düşən satışların S həcminin bazarın həcminin 
genişlənməsi nəticəsində (ticarətin inkişafı zamanı və bu bazarda fəaliyyətdə olan firmaların 
daimi sayı n zamanı) artması onların hər birinin orta xərclərinin C  azalmasına gətirib 
çıxarır. 
Bazarda firmaların sayı və həmin firmaların öz məhsullarını satdıqları qiymət 
arasındakı nisbət 2.9 bazar tarazlığı tənliyindən alınır. Kvadrat mötərizədə olan ifadəni S-ə 
vurmaqla alırıq ki, 

B
A
pSbpSb
n
S
pSbSbp
n
S
X 







  (2.11) 
Satışların qiymətlərdən əks qarşılıqlı əlaqəsi makroiqtisadiyyatdan bəlli olduğu kimi, 
sadə xətti bərabərliklə ifadə olunur: 
X = A – BP  (2.12) 
 Burada, A – konstant, B – düz xəttin üfuqi oxa nisbətən mailliyini göstərən əmsaldır. 
2.11 bərabərliyinin faktiki olaraq, 2.12 bərabərliyi formasında olduğu görmək çətin deyil. 
Həmin bərabərlikdə mötərizədə olan ifadə A konstantını, (Sb) isə B əmsalını verir. 
Ümumi iqtisadi nəzəriyyədən bəlli olan son hədd gəlirləri (MR) formulu aşağıdakı 
kimidr: 
c
Sb
X
P
B
X
PMR    (2.13) 
2.13 formulunda B əmsalı (Sb) ilə əvəz edilmişdir və qəbul edilmişdir ki, mənfəəti 
maksimallaşdırmaq üçün firma özünün son hədd gəlirlərini özünün son hədd xərclərinə (c) 
bərabər tutur. Bu bərabərlikdən istifadə etməklə, firmanın öz əmtəəsini satdığı qiyməti 
alırıq: 
Sb
X
cP    (2.14) 
Lakin, yuxarıda qeyd edildiyi kimi, X = S/n. Buna gör də yuxarıdakı bərabərlik 
aşağıdakı şəkli alır: 
bn
cP
1
   (2.15) 
Bu, bir növ oliqopolik bazarda tələbin tənliyidir. Göründüyü kimi, firmaların sayı (n) 
nə qədər çoxdursa, rəqabət bir o qədər güclüdür və qiymət (P) bir o qədər aşağıdır. Satış (S) 
parametrinin 2.15 bərabərliyində olmaması da mühüm əhəmiyyət kəsb edir və bu o 
deməkdir ki, bazarların həcmləri firmaların sayı ilə həmin firmaların özəmtəələrini satdıqları 
qiymətlər arasındakı qarşılıqlı əlaqəyə təsir etmir. 
Bazarların həcminin artması ilə beynəlxalq ticarət arasındakı qrafiki surətdə qarşılıqlı 
əlaqəni şəkil 2.5-dən görmək olar.  
 116 
 
Şəkil 2.5. İnhisarçı rəqabət şəraitində beynəlxalq ticarət. 
 
C1 əyrisi 2.10 tənliyini qrafik şəklində göstərir – sahədə firma nə qədər çoxdursa 
onların hər birinin orta xərcləri bir o qədər yüksəkdir, lakin satışın artması orta xərcləri 
azaldır. P əyrisi 2.15 tənliyini qrafik şəklində göstərir – bazarda firmalar nə qədər çoxdursa 
onların əmtəəni satdıqları qiymət bir o qədər aşağı olacaq. Ticarətə qədər bazar A 
nöqtəsində tarazlıqdadır və firmalar öz əmtəələrini nA kəmiyyətində PA qiymətinə satırlar. 
Ölkə beynəlxalq ticarətə cəlb olunur və onun satışın həcmi (S) ilə ölçülən bazarı genişlənir. 
Bu orta xərcləri azaldır və C1 əyrisini aşağı sürüşdürür və onu C2 əyrisinə çevirir. 
Qiymətlərin P firmaların sayından asılılıq əyrisi bazarın həcmindən asılı olmadığı üçün 
əvvəlki yerində qalır. Yeni bazar tarazlığı B nöqtəsində əldə edilir. Bu nöqtədə firmaların 
sayı nB-yə qədər artır və onlar öz əmtəələrini daha aşağı qiymətə PB satırlar. Yəni, hətta 
inhisarçı rəqabət şəraitində belə istehlakçıların nöqteyi-nəzərindən beynəlxalq ticarəti 
inkişaf etdirmək sərfəlidir: nəticədə firmaların sayı və deməli onların istehsal etdikləri 
əmtəələrin müxtəlifliyi artır və onların qiyməti aşağı düşür. 
İnhisarçı rəqabət çərçivəsində ticarət modeli ondan çıxış edir ki, beynəlxalq ticarət 
satış bazarının həcmini genişləndirir. İki ölkə bir-birləri ilə ticarət etdikləri halda məcmu 
bazar iki ölkənin bazarlarının sadə cəmindən daha geniş olur və onların istehsal etdikləri 
əmtəələrin çeşidi genişlənir, əmtəə vahidinin qiyməti aşağı düşür. 
 
2.3. Beynəlxalq ticarətin sahədaxili nəzəriyyəsi,  
beynəlxalq ticarətin tələb və revers baxımından izah edilməsi 
 
1960-cı illərin əvvəllərində inkişaf etmiş ölkələrin bir-biri ilə hər hansı bir sahənin 
differensiallaşmış əmtəələrlə ticarət etdikləri daha aydın görünməyə başladı. Bu cür ticarətin 
An  Bn  
BP  
AP  
B 
A 
Q
iy
m
ət
, 
 P
 
Firmaların sayı, 
n 
1C  
2C  
P 
 117 
izahı heç bir nəzəriyyədə özünü tapmırdı. İlk olaraq bu halı macar mənşəli iqitsadçı Bella 
Balassa izah etmişdir. 
Əmtəə çeşidinin differensiasiyası nöqteyi-nəzərindən beynəlxalq ticarət iki axından – 
sahədaxili ticarət və sahələrarası ticarətdən ibarətdir. Sahədaxili ticarət ölkələr arasında bir 
sahənin differensiallaşmış məhsulları ilə mübadiləni nəzərdə tutur. Sahələrarası ticarət isə 
ölkələr arasında müxtəlif sahələrin homogen məhsulları ilə mübadilə deməkdir. 
Sahədaxili beynəlxalq ticarət sahələrarası beynəlxalq ticarətdən əhəmiyyətli dərəcədə 
fərqlənir (cədvəl 2.3). 
Cədvəl 2.3 
Sahədaxili və sahələrarası ticarətlərin fərqləri
11
 
 
 Sahələrarası ticarət Sahədaxili ticarət 
Ticarət ... 
şəraitində inkişaf 
edir 
ölkələrin istehsal amilləri ilə fərqli 
şəkildə təmin edilməsi 
ölkələrin istehsal amilləri ilə eyni 
cür və ya çox yaxın şəkildə təmin 
edilməsi 
Ticarət ... əks 
etdirir 
ölkələrin əmtəə istehsalında 
müqayisəli üstünlüklərini 
əmtəələrin differensiasiyasını 
Ticarət ... izah 
edilir 
istehsal amillərinin nisbəti 
nəzəriyyəsi ilə 
masştab iqtisadiyyatı nəzəriyyəsi 
ilə 
Ticarət ... gətirib 
çıxarır 
nisbətən daha bol istehsal amilləri 
üzrə gəlirlərin artımına və nisbətən 
daha qıt istehsal amilləri üzrə onun 
azalmasına 
bütün istehsal amilləri üzrə 
gəlirlərin artımına 
... ticarət edirlər əsasən inkişaf etmiş və inkişaf 
etməkdə olan ölkələr və müxtəlif 
ölçülü ölkələr 
əsasən inkişaf etmiş ölkələr və 
təxminən eyni ölçüdə olan ölkələr 
Ölkələr ... ticarət 
edirlər 
əsasən hazır məhsullarla, homogen 
əmtəələrlə 
əsasən hissə və komponentlərlə, 
differensiallaşmış əmtəələrlə 
Ticarət ... inkişaf 
edir 
əsasən iri sahələr arasında, 
məsələn, sənaye və kənd 
təsərrüfatı arasında 
əsasən sənaye əmtəələri istehsal 
edən sahələr çərçivəsində 
Ticarət ... aparır işçi qüvvəsinin sahələrarası 
hərəkəti ilə əlaqədar olaraq 
əhəmiyyətli sosial nəticələrə 
minimal sosial nəticələrə aparır 
 
 Cədvəl 2.3-dən göründüyü kimi, sahədaxili ticarət əsasən differensiallaşmış 
(heterogen) əmtəələrlə aparılır, lakin, bəzi hallarda homogen əmtəələrlə də sahədaxili ticarət 
mümkündür. Bunun səbəbi kimi nəqliyyat xərclərinin azalması və ya mövsümi fərqlər çıxış 
edə bilər. I ölkə və II ölkədə eyni bir əmtəənin istehsalçıları (S və S
’
) və istehlakçıları (D və 
D
’
) vardır və onlar şəkil 2.6-da göstərilən coğrafi şəkildə yerləşmişlər. 
 
 
 
 
 
 
                                                 
11
 А.Киреев. Международная экономика. Москва, «Международные отношения», I cild, səh. 183 
 118 
 
 
 
 
 
  
 
 
 
 
 
 
 
 
 
 
 
 
 
 
Şəkil 2.6. Homogen əmtəələrlə sahədaxili ticarət. 
 
SD
’ 
məsafəsi D
’
S
’
 məsafəsindən əhəmiyyətli dərəcədə yaxın olduğundan, ikinci ölkə 
üçün əmtəəni birinci ölkədən gətirmək öz daxili təchizatçısından əldə etməkdən daha 
sərfəlidir.  
B.Balassaya görə, differensiallaşmış əmtəələrlə sahədaxili ticarət aşağıdakı 
səbəblərlə izah olunur: 
 istehlakçı zövqlərindəki fərqlər – istehlakçılar eyni bir əmtəə qrupu çərçivəsində 
geniş seçim imkanına malik olmaq istəyirlər; 
 kəsişən tələb – bu anlayışa görə, ölkələr daxili bazarda artıq yerini tutmuş sənaye 
əmtəələrini ixrac edirlər. Belə ki, müxtəlif ölkələrin eyni gəlir səviyyəsinə malik olan 
istehlakçıları təxminən eyni zövqə malik olduqlarından hər bir ölkə üçün daxili 
bazarda istehsalında və ticarətində böyük təcrübə toplanmış əmtəəni ixrac etmək 
daha asandır (bu fenomen haqqında aşağıda daha geniş danışılacaqdır); 
 masştab effekti – sahədaxili ticarət ölkələrə eyni bir əmtəə qrupuna daxil olan 
müxtəlif əmtəələr üzrə ixtisaslaşmağa imkan verir. Həmin əmtəələrin hər birinə tələb 
mövcud olduğundan hər bir ölkə ixtisaslaşdığı əmtəə tipini daha çox istehsal edə və 
bir-birinə sata bilərlər. 
Sahədaxili ticarətlə sahələrarası ticarət arasında əhəmiyyətli fərqlər mövcuddur. 
Sahədaxili ticarət sosial nöqteyi-nəzərdən daha məqbuldur. O, ixracı aşağı düşən sektorlarda 
məşğul olan işçilərin ixracı inkişaf edən sektorlara axınına səbəb olmur. Ən pis halda işçilər 
həmin sahəyə aid olan digər bir əmtəənin istehsalı ilə məşğul olmağa başlayırlar. Bundan 
əlavə, qarşısında digər ölkələrin iri bazarları açılan kiçik ölkələr üçün bir məhsul vahidi 
üçün çəkilən xərcləri aşağı salmaq və hətta müəyyən məhsul üzrə daha iri ölkələrlə aparılan 
rəqabəti udmaq imkanı yaranır. Sahədaxili ticarət bütün istehsal amillərinin (onların 
nisbətən daha bol və ya qıt olmasından asılı olmayaraq) sahiblərinin gəlirlərinin masştab 
effekti hesabına artımına gətirib çıxarır. 
 
I Ölkə 
Qış/yay 
II Ölkə 
Yay/qış 
S  'D  
D  
'S  
S
ərh
əd
 
 119 
Digər tərəfdən, sahələrarası ticarət daha ucuz xarici əmtəələrlə rəqabətə dözməyən 
bütöv istehsal sahələrinin dağılmasına və müflis olmasına gətirib çıxara bilər. əgər işçi 
qüvvəsi dar ixtisaslıdırsa və eyni bir sahəyə aid olmayan əmtəələr istehsalına tez uyğunlaşa 
bilmirsə və ya coğrafi baxımdan qeyri-mobildirsə və işləmək üçün ölkənin ixrac sektirunda 
iş olan digər regionlarına tez köçə bilmirsə, onda bu, ciddi sosial problemlərlə nəticələnə 
bilər. 
Yuxarıda söylənilən fikirlər sahədaxili ticarətin formal modelini qrafik şəkilndə 
qurmağa imkan verir (şəkil 2.7).  
 
Şəkil 2.7. Differensiallaşmış əmtəələrlə sahədaxili ticarət. 
 
Bu qrafik mahiyyətinə görə, inhisarçı rəqabət modelinin inkişafıdır. Hesab edək ki, D 
firma tərəfindən inhisarçı rəqabət şəraitində (yəni, bazarda eyni cür məhsulun deyil, analoji 
məhsulun bir neçə satıcısı var) satılan differensiallaşmış əmtəələrə olan tələb əyrisidir. 
İnhisarçı üstünlüklər modelindən məlum olduğu kimi, satışları artırmaq üçün firma öz əmtəə 
vahidinə olan qiyməti aşağı salmalıdır. Buna görə də firmanın son hədd gəlirləri əyrisi MR 
tələb əyrisindən aşağıda yerləşəcəkdir, belə ki, MR < P. Tələb əyrisi göstərir ki, firma iki 
vahid əmtəənin hər biri 4.5 dollara olmaqla sata bilər və ümumi gəliri 9 dollara bərabər olar 
(B nöqtəsi) və ya üç vahid əmtəənin hər birini 4 dollara sata bilər və ümumi gəliri 12 dollara 
bərabər olar (A nöqtəsi). Beləliklə, son hədd gəlirində MR dəyişmə (12-9=3) satılmış 
əmtəənin 3-cü vahidinin qiymətindən (4 dollar) azdır. 
Lakin, firma masştab effektinin təsirini hiss edir, çünki daxili və xarici bazarlar üçün 
dar çeşiddə əmtəələrin istehsalında ixtisaslaşıb və orta xərclər əyrisi AC istehsalın həcmi 
1 2 3 4 5 
1 
2 
3 
4 
5 
6 
B 
MR 
MC 
A 
D 
AC 
E 
Q
iy
m
ət
, 
 P
 
Məhsul vahidlərinin kəmiyyəti 
 120 
artdıqca xərclərin azaldığını göstərir. Nəticədə firmanın son hədd xərcləri əyrisi MC orta 
xərclər əyrisindən AC aşağıda yerləşir və orta xərclər əyrisi yalnız MC səviyyəsinə qədər 
azala bilər. Istehsalın optimal həcmi üç vahidə bərabərdir və MR və MC əyrilərinin 
kəsişməsində E nöqtəsi ilə göstərilmişdir. Əgər üç vahiddən artıq məhsul istehsal edilsə, 
onda MR < MC olacaq, yəni firma əldə etdiyindən daha çox xərcləməyə başlayacaq və bu 
da onu istehsalı ixtisar etməyə sövq edəcək. Əgər üç vahiddən az istehsal edilsə, onda MR > 
MC olacaq, yəni gəlirlər xərcləri üstələyəcək və bu da firmanı istehsalı artırmağa sövq 
edəcək. Optimal istehsal olan üç vahidin istehsalı zamanı firma onların hər birini 4 dollara 
sata bilər ki, bu da D əyrisində A nöqtəsi ilə göstərilmişdir. Lakin, mənfəətlə sahəyə digər 
firmalar da cəlb edildiyindən orta xərclər əyrisi AC də A nöqtəsindən keçəcəkdir və bununla 
da, firmanın öz investisiyaları üçün yalnız orta mənfəət əldə edəcəyini göstərəcəkdir. 
Firmanın sahədaxili ticarətdən gəliri EA təşkil edəcəkdir. 
Daha sonra ehtimal edək ki, həmişəki kimi, iki ölkə vardır: birinci ölkə əməkdən 
boldur və ikinci ölkə kapitaldan boldur. Həmçinin, iki əmtəə vardır: əmtəə 1 kapitaltutumlu, 
əmtəə 2 isə əməktutumludur. Onlar arasında ticarət cədvəl 2.4-dəki kimi olacaqdır. 
Cədvəl 2.4 
Sahələrarası və sahədaxili ticarəti qarşılıqlı əlaqəsi
12
 
 
Ölkələr Əmtəələr Sahələrarası ticarət 
(əmtəələr 
homogendir) 
Sahədaxili ticarət 
(əmtəələr 
differensiallaşmışdır) 
Ölkə 1 –   
əməkdən boldur 
Əmtəə 1 – 
əməktutumludur 
İxrac İxrac və idxal 
Əmtəə 2 İdxal İdxal və ixrac 
Ölkə 2 – 
kapitaldan 
boldur 
Əmtəə 1 İdxal İdxal və ixrac 
Əmtəə 2 – 
kapitaltutumludur  
İxrac İxrac və idxal 
  
İstehsal amilləri ilə müqayisəli təmin edilmə nəzəriyyəsinə görə, əgər əmtəə 1 və 2 
homogendirlərsə, birinci ölkə əmtəə 1-i ixrac edəcək, əmtəə 2-ni isə idxal edəcək. İkinci 
ölkə isə əksinə, əmtəə 2-ni ixrac edəcək, əmtəə 1-i isə idxal edəcək.  Əgər əmtəələrin bir 
hissəsi homogen deyilsə və differensiallaşmışsa, onda sahədaxili ticarət modeli işə keçir. 
Birinci ölkə əmtəə 1 üzrə ikinci ölkə qarşısında müqayisəli üstünlüklərə malik olduğundan 
bu əmtəəni ixrac etməkdə davam edir. Lakin, birinci ölkə əmtəə 1-in bu iki ölkə arasında 
differensiallaşmış olması səbəbindən bu əmtəəni ikinci ölkədən idxal da edir. Analoji 
olaraq, ikinci ölkə əmtəə 2 üzrə birinci ölkə qarşısında müqayisəli üstünlüklərə malik 
olduğundan bu əmtəəni ixrac etməkdə davam edir. Lakin, ikinci ölkə əmtəə 2-nin bu iki 
ölkə arasında differensiallaşmış olması səbəbindən bu əmtəəni birinci ölkədən idxal da edir. 
Beləliklə, sahədaxili ticarət modeli sahələrarası ticarəti inkar etmir və eyni tip əmtəələrlə 
beynəlxalq ticarətin izahını verir. 
Sahədaxili ticarətin həcmi indeksin köməyi ilə müəyyən edilir. Əgər X ölkənin 
ümumi və ya bir əmtəə qrupu daxilində ixracıdırsa, IM – ölkənin ümumi və ya bir əmtəə 
qrupu daxilində idxalıdırsa, şaquli mötərizələr kəmiyyətin mütləq qiymətini əks etdirirsə, 
onda sahədaxili beynəlxalq ticarət indeksi T aşağıdakı kimi göstərilə bilər: 
T = 1 – 
IMX
IMX


  (2.16) 
                                                 
12
 А.Киреев. Международная экономика. Москва, «Международные отношения», I cild, səh. 186 
 121 
T indeksi həmişə 0 və 1 arasında yerləşir. əgər T = 0, onda sahədaxili ticarət mövcud 
deyil. Yuxarıdakı tənlikdən göründüyü kimi, bu, yalnız ixrac və ya idxalın sıfıra bərabər 
olduğu halda mümkündür. Əgər T = 1, onda sahədaxili ticarət maksimum səviyyədədir və 
bu, yalnız ixrac idxala bərabər olduğu halda mümkündür. Digər sözlə, T əmsalı 1-ə nə qədər 
yaxındırsa sahədaxili ticarət bir o qədər çoxdur. T indeksinin tətbiq edilməsində 
məhdudiyyət ondan ibarətdir ki, onun qiyməti sahə və ya əmtəə qrupunun necə müəyyən 
edilməsindən əhəmiyyətli dərəcədə asılıdır. 
Beləliklə, sahədaxili ticarət analoji əmtəələrin differensiasiyasını əks etdirir və 
təxminən eyni dərəcədə inkişaf etmiş ölkələr arasında və bir-birinə yaxın sahələr 
çərçivəsində inkişaf edir. Sahədaxili ticarət modeli çərçivəsində ölkə bir əmtəə və ya onun 
dar çeşidini istehsal edir və masştab effektinin üstünlüklərindən istifadə edir. Sahədaxili 
ticarət eynitipli əmtəələrlə beynəlxalq ticarəti izah edir və müqayisəli üstünlüklər 
nəzəriyyəsini inkar etməyərək onu daha da zənginləşdirir. 
Yuxarıda baxılan nəzəriyyələr beynəlxalq ticarətə istehsal və təklif baxımından 
yanaşırdılar və bu əsasda ölkələrin müqayisəli üstünlüklərini müəyyən edirdilər. Əsası isveş 
iqtisadçısı Staffan Linder tərədfindən qoyulan kəsişən tələb nəzəriyyəsi beynəlxalq ticarəti 
tələb tərəfindən izah edən azsaylı nəzəriyyələrdən biridir. Bu nəzəriyyəyə görə, ölkənin 
ixracının strukturu müəyyən dərəcədə idxalatçı ölkədə mövcud olan tələbdən asılıdır. 
əmtəələrin çox az bir hissəsi ixrac üçün istehsal edilir və onların əksəriyyəti ölkə daxilində 
satılır. Əmtəənin ixrac edilməsi üçün ölkə ilk növbədə yerli istehlakçıların tələbinə 
istiqamətlənərək daxili bazarı təmin etməlidir. Yalnız əmtəə ölkə daxilində istehlakçıların 
ehtiyaclarının tam ödədiyi halda onun dünya bazarında müvəffəqiyyət qazanacağını güman 
etmək olar. Bununla yanaşı, xaricdə əmtəə o ölkəlrdə daha yaxşı satılcaq ki, həmin ölkədə 
tələbin strukturu ixracatşı ölkənin daxili tələbinin strukturu ilə eyni və ya heç olmasa 
müvafiq olsun.  
S.Linderə görə, tələb yalnız o zaman real olur ki, o, gəlirin nisbətən yüksək səviyyəsi 
ilə dəstəklənir. Gəlirin səviyyəsi nə qədər yüksəkdirsə istehlakçı daha keyfiyyətli əmtəə 
tələb edir. Buna görə də ixracatçı və idxalatçı ölkələrin yüksək gəlir səviyyəsi ilə 
dəstəklənən tələblərinin strukturu nə qədər çox kəsişirsə, onlar arasında ticarətin səviyyəsi 
də bir o qədər yüksək olur. Beləliklə, ölkələrin istehsal amilləri ilə müqayisəli təmin 
edilməsi nəzəriyyəsinin əksinə olaraq, ölkələr arasında fərqlərlə yanaşı, oxşarlıqlar da onları 
ticarətə sövq edə bilər. 
Kəsişən tələb nəzəriyyəsi – müxtəlif ölkələrdə eyni səviyyəli gəlirlərə malik 
istehlakçılar eyni zövqə malikdirlər və deməli, hər bir ölkə üçün o əmtəələri ixrac etmək 
asan olar ki, onun istehsalı və ticarətində daxili bazarda böyük təcrübə əldə edilmişdir. 
Nəzəriyyənin qrafik təsviri aşağıdakı kimidir (şəkil 2.8). Gəlir səviyyəsi və istehlak 
edilən əmtəələrin keyfiyyəti arasında asılılıq X düz xətti ilə müəyyən edilir.  
 122 
 
Şəkil 2.8. Kəsişən tələb beynəlxalq ticarətin əsası kimi. 
 
Onun mailliyi göstərir ki, gəlir səviyyəsi nə qədər yüksəkdirsə, istehlakçı bir o qədər 
keyfiyyətli əmtəə alır. Ehtimal edək ki, iki ölkə mövcuddur. Birinci ölkənin sakinlərinin 
gəlirləri A (minimal gəlir) və C (maksmal gəlir) arasında tərəddüd edir. Bu cür gəlir 
səviyyəsi ilə onlar A
’
 (minimum keyfiyyət) və C
’
 (maksimum keyfiyyət) arasında 
keyfiyyətdə olan əmtəələri alırlar. İkinci ölkənin əhalisinin gəlirləri birinci ölkənin 
sakinlərinə nisbətən bir qədər yüksəkdir və B (minimal gəlir) və D (maksimal gəlir) 
arasında tərəddüd edir. Bu cür gəlirlə onlar B
’
 (minimum keyfiyyət) və D’ (maksimum 
keyfiyyət) arasında keyfiyyətdə olan əmtəələri alırlar. İki ölkə arasında ticarət keyfiyyəti B
’
 
və C
’
 arasında olan əmtəələrlə həyata keçiriləcək. Məhz bu aralıqda birinci və ikinci ölkənin 
istehlakçılarının keyfiyyətə olan tələbləri kəsişəcəkdir. İki ölkədə eyni gəlirə malik olan 
əhali nə qədər çoxdursa, ticarət səviyyəsi də bir o qədər yüksək olacaq. 
Kəsişən tələb nəzəriyyəsinin empirik sübutu hər bir ölkə daxilində gəlirin 
bölgüsündən əhəmiyyətli dərəcədə asılıdır. Gəlirlər nə qədər bərabər bölünərsə nəzəriyyə bir 
o qədər yaxşı işləyər. Lakin əksər dünya ölkələrində gəlirlərin bölgüsü həddən artıq qeyri-
bərabərdir və beynəlxalq ticarətin təhlili üçün bu nəzəriyyənin tətbiqini xeyli 
məhdudlaşdırır. Doğrudan da, əgər birinci ölkədə bütün əhalinin minimal gəlir səviyyəsinə 
A, yalnız bir nəfərin maksimal gəlir səviyyəsinə C malik olduğu, ikinci ölkədə isə yalnız bir 
nəfərin minimal gəlir səviyyəsinə B, yerdə qalanların isə maksimal gəlir səviyyəsinə D 
malik olduğu ekstremal bir vəziyyəti təsəvvür etsək, onda belə çıxacaq ki, bir-biri ilə yalnız 
iki nəfər ticarət edəcək. Lakin, hər iki ölkənin əhalisinə maraqlı olan əmtəələrin 
keyfiyyətlərində kəsişmə əhəmiyyətli olaraq qalmaqdadır. Ona görə də, bu nəzəriyyənin 
praktikada istifadə edilməsi zamanı ilkin olaraq, ölkələr arasında gəlirlərin səviyyəsinin və 
bölgüsünün öyrənilməsi lazımdır. 
Ticarət 
K
ey
fi
y
y
ət
 
A B C D 
'A  
'B  
'C  
'D  
Gəlir 
X 
Tələbin 
kəsişmə
si 
 123 
―Leontyev paradoksu‖ göstərdi ki, Hekşer-Olinin istehsal amillərinin nisbəti 
nəzəriyyəsi bir çox hallarda praktikada təsdiq olunmur: əməkdən bol olan ölkələr kapital 
tutumlu məhsul ixrac etdiyi halda, kapitaldan bol olan ölkələr əməktutumlu əmtəələr ixrac 
edirlər. Bu ziddiyyətin mümkün izahlarından biri istehsal amillərinin reversi ilə əlaqədardır: 
eyni bir əmtəə əməkdən bol olan ölkədə əməktutumlu, kapitaldan bol olan ölkədə isə 
kapitaltutumlu ola bilər və bu da istehsal amillərinin qarşılıqlı əvəzlənməsinin yüksək 
elastikliyi şəraitində baş verə bilər. Məsələn, kapitaltutumlu ölkə olan Yaponiyada istehsal 
edilən düyü kapitaltutumlu əmtəə olacaq, çünki o, qabaqcıl texnologiyanın köməyi ilə 
istehsal olunacaq. Əməkdən bol olan Laosda istehsal olunan düyü isə əməktutumlu olacaq, 
çünki bu ölkədə düyü əsasən əl əməyinin köməyi ilə istehsal olunur. 
Əgər əmtəə 1 əməkdən bol olan birinci ölkədə əməktutumludursa və həmin əmtəə 1 
kapitaldan bol olan ikinci ölkədə kapitaltutumludursa, onda istehsal amillərinin nisbəti 
nəzəriyyəsinə görə, həm birinci ölkə, həm də ikinci ölkə bu əmtəəni ixrac etməlidirlər. 
Lakin, dünyada iki ölkənin olduğu barədə ilkin ehtimal və bu iki ölkənin hər birinin əmtəə 
1-i ixrac etmək istəməsi bunun mümkün olmadığı qənaətinə gəlməyə imkan verir, çünki bu 
əmtəəni heç kim idxal etməyəcək. Nəticədə həm Hekşer-Olinin istehsal amillərinin nisbəti 
nəzəriyyəsi, həm də Hekşer-Olin-Samuelsonun istehsal amillərinin qiymətlərinin 
bərabərləşdirilməsi teoremi bu vəziyyətdə işləmir. 
İlk dəfə olaraq bu vəziyyətin izahını amerikan iqtisadçısı B.Minxas 1960-cı illərin 
əvvəllərində vermişdir.  
İstehsal amillərinin reversi eyni bir əmtəənin əməkdən bol olan ölkələrdə 
əməktutumlu, kapitaldan bol olan ölkələrdə isə kapitaltutumlu olması vəziyyətidir. Bu, 
istehsal amillərinin qarşılıqlı əvəzedilməsinin elastikliyi şəraitində baş verir.  
Ehtimal edək ki, birinci ölkə və ikinci ölkə əmtəə 1 və 2-ni istehsal edirlər (şəkil 2.9). 
Beləliklə, istehsal amillərinin reversi elə bir vəziyyətdir ki, bu zaman eyni bir əmtəə 
kapitaldan bol olan ölkədə kapital tutumlu, əməkdən bol olan ölkədə isə əməktutumlu olur. 
İstehsal amilləri ilə müxtəlif dərəcədə təmin olunmuş ölkələrin eyni bir əmtəə ilə ticarətini 
də məhz bununla izah etmək olar. Məsələn, həm əməkdən bol Hindistan, həm də kapitaldan 
bol ABŞ polad ixrac edirlər və Hindistanda polad əməktutumlu əmtəə olduğu halda, ABŞ-
da kapitaltutumludur. Bunun qrafiki sübutu kimi, əmtəə 1 və 2-nin istehsal imkanları 
sərhədlərinin müxtəlif əyriliyi çıxış edir və nəticədə onlar iki dəfə kəsişirlər. Əyrilik 
dərəcəsi istehsal zamanı əmtəənin bir istehsal amilinin digərinə əvəz edilməsinin nə 
dərəcədə mürəkkəb olduğunu göstərir. Əyrilik nə qədər azdırsa, yəni o düz xəttə nə qədər 
yaxındırsa, istehsal amilləri bir o qədər qarşılıqlı əvəzlənməyə meyllidirlər: əyrilik nə qədər 
çoxdursa, yəni o, yarımdairəyə nə qədər yaxındırsa, konkret əmtəənin istehsalı zamanı bir 
amili digəri ilə əvəzləmək bir o qədər çətindir. Əyrilik dərəcəsi əvəzetmənin elastikliyi ilə 
ölçülür. 
Əvəzetmənin elastikliyi müəyyən əmtəənin istehsalı zamanı bir amilin digəri ilə 
əvəzlənməsinin nə qədər çətin olduğu göstərən əmsaldır. 
 
 
 124 
 
Şəkil 2.9. İstehsal amillərinin reversi fenomeni. 
 
Əvəzetmənin elastikliyi əmsalı kapital və əmək xərclərinin nisbətinin faiz 
dəyişməsinin istehsal amillərinin nisbi qiymətinin faiz dəyişməsinə nisbəti kimi hesablanır: 
e = 
)/()(
)//()/(
SS
LKLK


  (2.17) 
burada, 
K – əmtəə istehsalına sərf edilən kapitalın kəmiyyətini; 
L – əmtəə istehsalına sərf edilən əməyin kəmiyyətini; 
S – istehsal amillərinin nisbi qiymətini göstərir. 
İstehsal amillərinin reversi nəzəriyyəsinin empirik tədqiqatları göstərdi ki, bu 
fenomen sözsüz ki, mövcuddur, lakin ona kifayət qədər nadir hallarda rast gılinir. Revers 
mövcud olduğu halda istehsal amillərinin nisbəti nəzəriyyəsi əsaslanan ticarətin analizi 
alətləri tətbiq edilə bilinmir və o, Leontyev paradoksunun izahlarından biri kimi çıxış edə 
bilər. İstegsal amillərinin reversi adətən əmtəə istehsalında istifadə olunan istehsal 
amillərinin kəskin şəkildə fərqlənən əvəzetmə elastikliyinə malik olduğu halda baş verir. 
İstehsal amillərinin reversi nəzəriyyəsi ticarəti təklifə əsasən izah edir. Leontyev 
paradoksunu tələb əsasında izah edən digər revers nəzəriyyəsi tələbin reversi nəzəriyyəsidir. 
Klassik nəzəriyyələr ticarət edən ölkələrdə zövqlərin eyni olduğu ilkin ehtimalından çıxış 
edirdilər. Bəs, əgər onlar müxtəlifdirlərsə? Ehtimal edək ki, ölkələr istehsalı üçün daha çox 
istehsal amillərinə malik olduqları əmtəələri istehlak etməyə üstünlük verirlər.  
6 9 12 
6 
9 
12 
18 
18 
C 
D 
B 
K
a
p
it
a
l 
2
1
 
K 
L 
Əmə
k 
A 
1 
2 
2 
  
 125 
Tələbin reversi güclü daxili tələb nəticəsində ölkənin əmtəəni idxal etməsi 
vəziyyətidir və bu əmtəənin istehsalı və ixracı üçün o, öz ticarət partnyorlarına nisbətən 
istehsal amilləri ilə daha yaxşı təmin olunmuşdur. 
Bu halda Hekşer-Olin teoreminə əməl olunmur, çünki bu nəzəriyyəyə görə, ölkə 
nisbətən bol olduğu amillər əsasında istehsal etdiyi əmtəələri ixrac etməlidir, idxal etməli 
deyil. Empirik tədqiqatlar göstərir ki, tələbin reversinə kifayət qədər nadir hallarda rast 
gəlinir. 
 
2.4. Beynəlxalq ticarətin digər alternativ nəzəriyyələri: texnoloji fərq teoremi, 
əmtəənin həyat dövrləri nəzəriyyəsi və  
ölkələrin rəqabət üstünlükləri nəzəriyyəsi 
 
Beynəlxalq ticarəti yeni mövqedən izah edən nəzəriyyələrdən biri də texnoloji fərq 
teoremidir. Texnoloji fərq hipotezi 1961-ci ildə M.Pozner tərəfindən irəli sürülmüşdür. Bu 
hipotezə görə, sənaye ölkələri arasındakı ticarətin böyük bir hissəsi yeni əmtəə istehsalına 
əsaslanır. Bu cür əmtəələr isə müasir sənayeləşmiş ölkələrin yenilikçi (novator) müəssisələri 
tərəfindən hazırlanır və istehsal edilir. Yeniliklər isə patent və əqli mülkiyyət hüquqları ilə 
qorunur. Başqa bir sözlə, hər hansı bir yeniliyi ilk kəşf edən müəssisə onun inhisarçısı olur. 
Başqalarının isə bu yenilikdən icazəsiz istifadə etməsinə qanunla yol verilmir. 
Texnoloji fərq teoreminə görə, yeni bir əmtəə kəşf edən sənayeləşmiş ölkə bu 
əmtəənin ilk ixracatçısı olur. Ancaq vaxt keçdikcə yeni əmtəə təqlid yolu ilə və ya sərbəst 
bir əmtəə əmtəə vəziyyətinə gələrək digər ölkələrin ixtiyarına keçir. Bu ölkələrdə əməyin 
ucuzluğu və ya təbii resurs üstünlükləri səbəbi ilə haqqında söhbət gedən əmtəə ilk istehsal 
ölkəsindən daha ucuz istehsal edilməyə başlanır. Beləcə də əmtəə daha az inkişaf etmiş 
ölkələr tərəfindən ixrac olunmağa başlayır. Əmtəəni ilk icad edən ölkə isə bu ölkələrlə 
rəqabəti uduzduğundan həmin əmtəəni idxal etməyə başlayır.  
Yuxarıda deyilənlərin ən tipik nümunəsi toxuculuq məhsullarıdır. Bir vaxtlar. 
İngiltərə dünyanın ən böyük mahud ixracatçısı idi. Lakin daha az inkişaf etmiş ölkələrin 
mahud istehsalına başlaması ilə İngiltərənin istehsalı azalmış və o, bu cür əmtəələri xaricdən 
idxal etməyə başlamışdır. 
Praktikada istehsal texnologiyalarının əsas hissəsi inkişaf etmiş sənaye ölkələrində 
hazırlanır və qısa bir zamandan sonra daha az inkişaf etmiş ölkələrdə onun kütləvi istehsalı 
təşkil olunur. Məsələn, ABŞ texnologiya baxımından dünyanın ən inkişaf etmiş ölkəsi 
olaraq bir çox yüksək texnologiya məhsulu ixrac edir. Lakin digər ölkələr bu texnologiyaları 
əldə edərək və sahib olduqları ucuz resurslardan, xüsusilə də mək resurslarından istifadə 
edərək dünya bazarını, hətta ABŞ bazarını ələ keçirirlər. Bu arada isə ABŞ istehsalçıları 
yeni əmtəə kəşflərini davam etdirdiklərindən prosesin dövriliyi və sonsuzluğu təmin olunur. 
Texnoloji fərq teoreminin inkişaf etdirilmiş variantı isə əmtəənin həyat dövrləri 
nəzəriyyəsidir. Bu nəzəriyyə 1966-cı ildə Raymond Vernon tərəfindən irəli sürülmüşdür. 
Nəzəriyyədə irəli sürülən fikrə görə, ölkələrin bir qismi mövcud əmtəələr, digər bir qismi 
isə yeni əmtəələr üzrə ixtisaslaşırlar. Əsas mahiyyət isə bundan ibarətdir ki, bir əmtəə yeni 
əmtəə vəziyyətindən köhnə əmtəə vəziyyətinə keçdikcə, yəni öz ―həyatı‖nın müxtəlif 
dövrlərini yaşadıqca istehsalın coğrafi yeri də dəyişir. R.Vernona görə, texnoloji yeniliklər 
və yeni malların işlənməsi inkişçaf etmiş sənaye ölkələrində, xüsusilə də ABŞ-da baş verir. 
Əmtəənin həyat dövrləri nəzəriyyəsinə görə, yeni mal ilk olaraq kiçik həcmdə 
istehsal edilir. Istehsal davam etdirildikcə istehsalla bağlı olan problemlər aradan qaldırılır 
və istehsal genişləndirilir. Ilk mərhələdəki kiçik istehsal ixraca deyil, daxili bazarın tələbini 
ödəməyə yönəlir. Bundan başqa, başlanğıcda istehsalın istehlakçıya yaxın yerdə həyata 
 126 
keçirilməsi lazımdır. Çünki əmtəənin hansı istiqamətdə inkişaf etdirlməsi məhz 
istehlakçılardan asılıdır. Burada yalnız yerli firmalar yeni texnologiyaya sahib 
olduqlarından, istehsal yeniliyi icad edən firmanın ölkəsində həyata keçirilir. Bütün bunlar 
istehsalın ilk mərhələsinin xüsusiyyətləridir. 
Ikinci mərhələdə istehsal demək olar ki, tam surətdə təkmilləşdirilir. Bu mərhələdə 
istehsal sürətləndirilir, satışlar ilk öncə daxili bazara istiqamətlənir, daha sonra isə əmtəənin 
ixracına başlanır. Beləcə, əmtəənin daxili istehsalı və istehlakı artır, xaricdə inkişaf edən bir 
tələb mövcud olduğu üçün istehsalın artım tempi daha da yüksəlir. Istehsalçı firma hələ də 
yeni texnologiyanı özündə saxlayır. 
Getdikcə istehsal sınaq mərhələsindən çıxır və istehsal texnologiyası standartlaşır, 
bununla da, üçüncü mərhələyə keçilir. Artıq yenilikçi firma daxildə və xaricdə texnoloji 
lisenziya verməyi mənfəətli hesab edir. Standart istehsalın dəyərini aşağı salmaq üçün 
istehsal məsələn, əmək haqlarının səviyyəsinin aşağı olduğu digər ölkələrə ötürülür. 
Əmtəəni icad edən ölkədə iş gücü yüksək dərəcəd ixtisaslı olduğundan istehsal dəyərləri də 
yüksək olur. Qısacası yüksək ixtisaslı əməyə ehtiyac olmayan bu mərhələdə istehsalın digər 
ölkələrə ötürülməsi daha məqsədəuyğun olur. Yenilikçi ölkədə hələ bir qədər əmtəə istehsal 
edilir. Lakin əmtəənin lisenziyasını əldə edən yeni istehsalçıların aşağı xərclərə malik 
olmaları səbəbindən ixrac bazarlarını ələ keçirmələri ilə yenilikçi ölkənin ixrac tempi azalır. 
Yenilikçi ölkənin daxili bazarının ehtiyacının idxalla təmin edilməsi başlayınca 
dördüncü mərhələyə qədəm qoyulur. Artıq texnologiya bütün dünya dövlətlərinə yayılmış 
və istehsalı məhdudlaşdıəran lisenziyaların müddəti qurtarmış, yəni texnologiya bir sərbəst 
mal vəziyyətinə gəlmişdir. Yerli sənaye xarici və daxili bazarları əldən buraxdıqca daxili 
istehsal sürətlə aşağı düşür. 
Nəhayət, yenilikçi ölkə özünün daxili bazarını da tamamilə itirdikdən sonra 
məhsulun həyat dövrləri tamamlanmış olur. Ölkədə daxili istehlak var, lakin bu istehlak 
tamamilə idxal hesabına təmin edilir. Növbə artıq yeni texnologiyalarındır. əslində, bir 
tərəfdən bu dövrlər bir-birini əvəz etdikcə, digər tərəfdən yeni texnologiyalar axtarışı davam 
edir. Yəni, yeniliklərin ortaya çıxması kəsilməz bir prosesdir. 
Əmtəənin həyat dövrlərini tipik olaraq keçən bir çox əmtəə nümunələri vardır. 
Bunlar arasında məsələn, tekstil, radio, ağ-qara və rəngli televiziya, yarımkeçirici 
mikroçiplər və xüsusilə də elektron məhsullar yer alır. 
Bu nəzəriyyənin klassik bir nümunəsi İkinci Dünya Müharibəsindən sonra ABŞ və 
Yaponiyanın radio istehsalçıları arasında baş vermişdir. ABŞ istehsalçıları müharibədən 
sonrakı dövrdə radio bazarında hökmran mövqedə idilər. Bu üstünlük ABŞ-ın malik olduğu 
havasız radio texnologiyasına əsaslanırdı. Bir neçə ildən sonra Yaponiya ABŞ-ın 
texnologiyasını təqlid edərək və ucuz iş qüvvəsindən istifadə edərək bazarın əhəmiyyətli bir 
hissəsini ələ keçirdi. ABŞ tranzistor texnologiyasını inkişaf etdirməklə yenidən üstünlüyü 
əldə etdi. Lakin Yaponiya yenə texnologiyanı təqlid edərək ABŞ-ı qabaqladı. Daha sonra 
ABŞ yeni texnologiya əldə edərək Yaponiya ilə bərabər vəziyyətə gəlmişdir. 
Son illərdə texnologiyanın yenilikçidən təqlidçiyə keçmə müddəti, yəni əmtəənin 
həyat dövrlərinin zaman müddəti olduqca qısalmışdır. Bu da ABŞ kimi yenilikçi ölkələri 
daim rəqabət qabiliyyətli qala bilmələri üçün texnoloji kəşfləri sürətləndirməyə sövq edir.  
Beləliklə, bu modelə görə, ticarət ilk olaraq sənayeləşmiş ölkələrdə  müqayisəli 
baxımdan bol olan amil tərəfindən (əsasən də ixtisaslı işçi qüvvəsi) inkişaf etdirilən 
texnologiyaya əsaslanır. Daha sonra isə daha az inkişaf etmiş ölkələr təqlid və istehsal 
standartlaşması vasitəsilə nisbətən ucuz əməyə əsaslanan bir müqayisəli üstünlük əldə 
edirlər. 
 127 
Beynəlxalq ticarət nəzəriyyələrinin inkişafında XX əsrin 80-ci illərində amerikan 
iqtisadçısı Maykl Porterin işlədiyi ölkələrin rəqabət üstünlükləri nəzəriyyəsi mühüm 
əhəmiyyət kəsb etmişdir. O özünün bu nəzəriyyəsində klassik və neoklassik iqtisadçıların 
baxışları ilə neotexnoloji məktəbin təmsilşilərinin baxışlarını bir araya gətirə bilmişdir. 
Alim dünya ticarətinin ikidə bir hissəsini özündə cəmləşdirən 10 ən iri sənaye ölkələrinin 
şirkətlərinin praktiki fəaliyyəti üzrə tədqiqat apararaq belə bir nəticəyə gəlmişdir ki, dünya 
bazarında ölkənin rəqabət qabiliyyətinin bir-biri ilə qarşılıqlı fəaliyyətdə və əlaqədə olan 
dörd başlıca parametri mövcuddur:  
5. Amillərin şəraiti. Bu zaman müəyyən sahədə müvəffəqiyyətlə rəqabət aparmaq üçün 
lazım olan konkret istehsal faktorları nəzərdə tutulur. M.Porter klassik amillər 
nəzəriyyəsini də qəbul etməklə onların sırasına yenilərini də əlavə edir. 
6. Əmtəə və xidmətlərə tələb şəraiti. Bu, sahə tərəfindən təklif edilən məhsul və 
xidmətlərə daxili bazarda olan tələbi nəzərdə tutur. Tələb müəssisənin inkişafını 
müəyyən edən əsas parametrdir. Bu zaman daxili tələbin vəziyyəti xarici bazarın 
potensial imkanları ilə birlikdə situasiyaya əhəmiyyətli dərəcədə təsir edir. Burada 
müəssisənin xarici bazarlara çıxışına təsir edən milli xüsusiyyətləri (iqtisadi, mədəni, 
təhsil, etnik, adət və ənənələr) də nəzərə almaq lazımdır. M.Porterin yanaşması ayrı-
ayrı şirkətlərin fəaliyyəti üçün daxili bazarın əsas əhəmiyyət kəsb etdiyini qəbul edir. 
7. Ölkələrin firmalarının strategiyası, onların strukturu və rəqabəti. Bu, ölkədə 
firmaların yaradılması və idarəedilməsini müəyyən edən şəraiti və daxili baxarda 
rəqabətin xarakterini nəzərdə tutur. Firma tərəfindən seçilən bazar strategiyası və 
lazımi çevikliyi təmin edən təşkilati struktur beynəlxalq ticarətə müvəffəqiyyətlə 
qoşulmanın əsas şərtlərindən biridir.  
8. Ölkədə mövcud olan qohum və yaxın sahələrin xarakteri. Bu zaman ölkədə dünya 
bazarında rəqabət qabiliyyətli olan qohum və ya yaxın sahələrin mövcudluğu və ya 
qeyri-mövcudluğu nəzərdə tutulur. Müvafiq avadanlıqla təminat, nəqliyyat, 
komersiya və maliyyə strukturları ilə sıx əlaqələr rəqabət baxımından mühüm 
əhəmiyyət kəsb edir. 
Sayılan parametrlər özlüyündə milli ―romb‖ əmələ gətirirlər ki, onun da 
komponentləri bir-birlərini qarşılıqlı surətdə gücləndirir (sxem 2.1). 
Sxem 2.1 
M.Porterin “rəqabət rombu”nun sxemi 
 
 
 
 
 
 
 
 
 
 
 
 
 
 
 
Firmaların strategiyası, 
onların strukturu və rəqabəti 
 
Qohum və yaxın sahələr 
 
 
Amillər şəraiti 
 
 
Tələb şəraiti 
 
 
Təsadüf 
 
 
 
Hökumət 
 
 
 128 
Bu sistemə həmçinin təsadüfi hadisələr və hökumətin siyasəti də əlavə edilir. Bu 
parametrlər ölkənin rəqabət üstünlüklərini həm gücləndirə, həm də zəiflədə bilər. 
M.Porterə görə, daxili bazarda rəqabətin mövcudluğu mühümdür. O, dövlət 
tərəfindən müdafiə edilərək istehsalın bir milli firmada cəmləşdirilməsinin potensial 
səmərəliliyini qəti surtədə rədd edir. Bu cür dövlət firmalarının əksəriyyəti aşağı 
səmərəliliyi, təbii ehtiyatlarda qeyri-səmərəli sitifadəsi və aşağı əmək məhsuldarlığı ilə 
fərqlənir. 
Daxili bazarda sərt rəqabət firmaları xarici bazara çıxmağa stimullaşdırır, xarici bazar 
axtarmağa sövq edir. Bununla yanaşı, daxili bazarda rəqabət qabiliyyətli əmtəələrin kifayət 
qədər olduğu şəraitdə xarici satış bazarının tapılması məsələsi nisbətən asanlıqla həll edilir. 
Bu baxımdan, M.Porterin nəzəriyyəsinə görə, xarici ticarətdən daha çox uduş qazanmaq 
üçün milli əmtəələrin rəqabət qabiliyyətliliyini yüksəltməyə ehtiyac vardır. 
 
NƏTİCƏ 
 
1. Beynəlxalq ticarətin ən yeni nəzəriyyələri ya klassik nəzəriyyələrin prinsiplərini 
inkişaf etdirərək onları daha çox əmtəə, ölkə və istehsal amilinə aid edir, ya da beynəlxalq 
ticarətin hnasısa səbəblərdən klassik nəzəriyyələr tərəfindən izah edilməmiş ayrı-ayrı 
tərəflərini öyrənir. Bu iki qrup ən yeni nəzəriyyələr beynəlxalq ticarəti əsasən təklif 
baxımından öyrənirlər. Üçüncü qrup nəzəriyyələr klassik nəzəriyyələri tam olaraq inkar edir 
və onları köhnəlmiş elan edir və beynəlxalq ticarətin özünəməxsus izahını təklif edirlər. Bu 
qrup nəzəriyyələr beynəlxalq ticarətdə əmtəəyə olan tələb və təklifin öyrənilməsinə adətən 
bərabər dərəcədə diqqət ayırır. 
2. Spesifik istehsal amilləri modeli bütün amilləri mobil (sahələr arasında sərbəst 
hərəkət edə bilən) və spesifik (yalnız müəyyən sahələr üçün xarakterik olan) amillərə bölür. 
Ölkələrin istehsal amilləri ilə fərqli təmini əmtəələrin nisbi təklifində və onların 
qiymətlərində fərqlərə gətirib çıxarır ki, bu da ölkələri bir-biri ilə ticarət etməyə sövq edir. 
Beynəlxalq ticarət nəticəsində,  ixrac sektoru üçün spesifik olan amillər inkişaf edir, idxalla 
rəqabətdə olan sahələr üçün spesifik olan amillər isə azalır. Bu sahələr arasında sərbəst 
hərəkət edən mobil amillər ya arta, ya da azala bilərlər. İxrac sahələri üçün spesifik olan  
amillərin sahiblərinin gəlirləri artır, idxalla rəqabətdə olan sahələr üçün spesifik olan 
amillərin sahiblərinin gəlirləri isə azalır. 
3. Mütləq və müqayisəli üstünlüklər nəzəriyyələri istisna olmaqla, beynəlxalq ticarətin 
bütün nəzəriyyələri üçün ticarət nəticəsində əldə edilən gəlirlərin bölgüsü və yenidən 
bölgüsü məsələsinin öyrənilməsi əsas problemlərdən biridir. Hekşer-Olinin istehsal 
amillərinin nisbəti nəzəriyyəsi göstərdi ki, nisbətən daha bol istehsal amillərinə sahib olanlar 
ticarətdən udur, daha qıt istehsal amillərinə sahib olanlar isə ticarətdən uduzurlar. Hekşer-
Olin-Samuelsonun istehsal amillərinin qiymətlərinin bərabərləşdirilməsi teoremi isə belə bir 
nəticəyə gəldi ki, ticarət nəticəsində əmtəələrin nisbi qiymətlərinin istehsal amillərinin nisbi 
qiymətlərinin bərabərləşməsinə gətirib çıxarması son nəticədə istehsal amillərinin 
sahiblərinin gəlirlərini bərabərləşdirir. Əgər ticarət istehsalın spesifik amillərinə əsaslanırsa, 
onda Samuelson-Cons teoreminə uyğun olaraq, ixrac sahələri üçün spesifik olan istehsal 
amili sahiblərinin gəlirləri artır, idxalla rəqabətdə olan sahələr üçün spesifik olan istehsal 
amilləri sahiblərinin gəlirləri isə azalır. Stolper-Samuelson teoreminə görə, beynəlxalq 
ticarət qiyməti artan əmtəənin istehsalında intensiv şəkildə istifadə edilən istehsal amilinin 
sahibinin gəlirlərinin artmasına və qiyməti azalan əmtəənin istehsalında intensiv şəkildə 
istifadə edilən istehsal amilinin sahibinin gəlirlərinin azalmasına gətirib çıxarır. Rıbçinski 
teoreminə görə isə istehsal amillərindən birinin təklifinin artması həmin amilin daha 
 129 
intensiv şəkildə istifadə edildiyi sahələrdə istehsalın çoxalmasına və gəlirlərin artmasına və 
digər sahələrdə istehsalın və gəlirlərin azalmasına gətirib çıxarır. 
4. İstehsal amilləri ilə eyni cür və ya çox yaxın dərəcədə təmin edilmiş ölkələr arasında 
ticarət, ölkələrin müqayisəli üstünlüklər əsasında deyil, masştab iqtisadiyyatı əsasında 
müəyyən əmtəələrin istehsalında ixtisaslaşması ilə izah edilir. Masştab iqtisadiyyatı dedikdə 
istehsalın elə bir inkişafı nəzərdə tutulur ki, amil xərclərinin bir vahid artımı istehsalın bir 
vahiddən artıq artımına gətirib çıxarır. Masştabın xarici effekti bir əmtəənin istehsalı ilə 
məşğul olan müəssisələrinin sayının artımını nəzərdə tutur. Bu zaman həmin 
müəssisələrinin ölçüsü dəyişməz qalır. Adətən bu zaman bazarda rəqabət səviyyəsi məqbul 
həddə olur. Masştabın daxili effekti əmtəə istehsalının əvvəlki səviyyədə qaldığını, lakin 
həmin əmtəənin istehsalı ilə məşğul olan təsərrüfat subyektlərinin sayının azalmasını 
nəzərdə tutur. 
5. Masştabın daxili effekti əksər hallarda qeyri-təkmil rəqabətə gətirib çıxarır ki, bu 
zaman da istehsalçılar öz əmtəələrinin qiymətlərinə təsir göstərə bilirlər və qiyməti azaltmaq 
yolu ilə satış həcminin artımını təmin edirlər. Masştabın daxili effektinin ekstremal halı tam 
inhisardır, yəni müəssisənin bazarda rəqibi olmadığı situasiyadır. İnhisarçı rəqabət 
çərçivəsində ticarət modeli ondan çıxış edir ki, beynəlxalq ticarət satış bazarının həcmini 
genişləndirir. İki ölkə bir-birləri ilə ticarət etdikləri halda məcmu bazar iki ölkənin 
bazarlarının sadə cəmindən daha geniş olur və onların istehsal etdikləri əmtəələrin çeşidi 
genişlənir, əmtəə vahidinin qiyməti aşağı düşür. Beynəlxalq ticarət nəticəsində masştab 
effekti işə düşür. 
6. Əmtəə nomenklaturasında fərqlilik dərəcəsi baxımından beynəlxalq ticarət iki 
axından ibarətdir: sahədaxili ticarət – ölkələr arasında bir sahənin differensiallaşmış 
məhsulları ilə mübadilə; sahələrarası ticarət – ölkələr arasında müxtəlif sahələrin homogen 
məhsulları ilə mübadilə. Sahədaxili ticarət analoji əmtəələrin differensiasiyasını əks etdirir 
və təxminən eyni dərəcədə inkişaf etmiş ölkələr arasında və bir-birinə yaxın sahələr 
çərçivəsində inkişaf edir. Sahədaxili ticarət modeli çərçivəsində ölkə bir əmtəə və ya onun 
dar çeşidini istehsal edir və masştab effektinin üstünlüklərindən istifadə edir. Sahədaxili 
ticarət eynitipli əmtəələrlə beynəlxalq ticarəti izah edir və müqayisəli üstünlüklər 
nəzəriyyəsini inkar etməyərək onu daha da zənginləşdirir. Sahədaxili ticarət indekslə ölçülür 
və bu indeks onun inkişaf etmiş ölkələrin ticarətində payının daim artdığını göstərir. 
7. Kəsişən tələb və tələb reversi nəzəriyyələri beynəlxalq ticarəti əmtəə təklifi 
baxımından deyil, əmtəəyə olan tələb baxımından izah edir. Müxtəlif ölkələrdə eyni 
səviyyəli gəlirlərə malik istehlakçılar eyni zövqə malik olduğundan və hər bir ölkə üçün o 
əmtəələri ixrac etmək asan olur ki, onun istehsalı və ticarətində daxili bazarda böyük 
təcrübə əldə edilmişdir. Əmtəə o ölkələrə müvəffəqiyyətlə ixrac ediləcəkdir ki, hər iki 
ölkədə tələbin strukturu eynidir və ya ixracatçı ölkənin daxili tələbinin strukturu ilə 
müqayisə edilə biləndir. İki ölkə arasında ticarət keyfiyyəti təxminən eyni olan əmtəələrlə 
aparılacaqdır. Hər iki ölkədə nə qədər çox əhali eyni səviyyədə gəlirə malikdirsə, ticarətin 
səviyyəsi də bir o qədər yüksək olacaqdır. İstehsal amillərinin reversi nəzəriyyəsinə uyğun 
olaraq, eyni bir əmtəə əməkdən bol olan ölkələrdə əməktutumlu, kapitaldan bol olan 
ölkələrdə isə kapitaltutumlu ola bilər. Bu, istehsal amillərinin qarşılıqlı əvəzedilməsinin 
elastikliyi şəraitində baş verir və ticarətin əsası kimi çıxış edir. Tələbin reversi nəzəriyyəsinə 
uyğun olaraq, ölkə əmtəənin istehsalı və ixracı üçün öz ticarət partnyorlarına nisbətən 
istehsal amilləri ilə daha yaxşı təmin olunmasına baxmayaraq, güclü daxili tələb nəticəsində 
əmtəəni idxal edə bilər. Empirik tədqiqatlar bu cür hadisələrin olduğunu təsdiq edir, lakin 
onların beynəlxalq ticarətdə rolu bir o qədər də yüksək deyil. 
 130 
8. Beynəlxalq ticarətin klassik nəzəriyyələri kökündən inkar edən nəzəriyyələrindən 
texnoloji fərq teoreminə görə, yeni bir əmtəə kəşf edən sənayeləşmiş ölkə bu əmtəənin ilk 
ixracatçısı olur və vaxt keçdikcə yeni əmtəə təqlid yolu ilə və ya sərbəst bir əmtəə əmtəə 
vəziyyətinə gələrək digər ölkələrin ixtiyarına keçir. Bu ölkələrdə əməyin ucuzluğu və ya 
təbii resurs üstünlükləri səbəbi ilə haqqında söhbət gedən əmtəə ilk istehsal ölkəsindən daha 
ucuz istehsal edilməyə başlanır. Beləcə də əmtəə daha az inkişaf etmiş ölkələr tərəfindən 
ixrac olunmağa başlayır. Əmtəəni ilk icad edən ölkə isə bu ölkələrlə rəqabəti uduzduğundan 
həmin əmtəəni idxal etməyə başlayır. Əmtəənin həyat dövrləri nəzəriyyəsinə görə, ölkələrin 
bir qismi mövcud əmtəələr, digər bir qismi isə yeni əmtəələr üzrə ixtisaslaşırla və bir əmtəə 
yeni əmtəə vəziyyətindən köhnə əmtəə vəziyyətinə keçdikcə, yəni öz ―həyatı‖nın müxtəlif 
dövrlərini yaşadıqca istehsalın coğrafi yeri də dəyişir. Ölkələrin rəqabət üstünlükləri 
nəzəriyyəsinə görə, daxili bazarda sərt rəqabət firmaları xarici bazara çıxmağa 
stimullaşdırır, xarici bazar axtarmağa sövq edir. Bununla yanaşı, daxili bazarda rəqabət 
qabiliyyətli əmtəələrin kifayət qədər olduğu şəraitdə xarici satış bazarının tapılması məsələsi 
nisbətən asanlıqla həll edilir. Bu baxımdan, xarici ticarətdən daha çox uduş qazanmaq üçün 
milli əmtəələrin rəqabət qabiliyyətliliyini yüksəltməyə ehtiyac vardır. 
 
4.3. Əmtəələrlə beynəlxalq ticarətin müasir inkişaf səviyyəsi,  
onun əmtəə və coğrafi strukturlarında müşahidə edilən əsas meyllər 
 
 Beynəlxlaq ticarət BİM-in ənənəvi və əsas formasıdır. Bütün BİM formalarının 
təxminən 80%-i onun payına düşür. 
İkinci dünya müharibəsindən sonra beynəlxalq ticarətin inkişafına təsir edən amillər 
aşağıdakılar olmuşdur: 
1. Beynəlxalq əmək bölgüsünün və dünya təsərrüfatının beynəlmiləlləşməsinin 
dərinləşməsi milli iqtisadiyyatların aşıqlıq göstəricisinin (ixrac kvotası) bütün dünya 
ölkələri üzrə təxminən 1,5-2 dəfə artmasına gətirib çıxarmışdır. 
2. Elmi-təxniki tərəqqi 1970-ci illərdə milli iqtisadiyyatlarda struktur dəyişikliklərinə 
səbəb olmuşdur. Bu, məhsulların mənəvi cəhətdən köhnəlməsinin sürətlənməsinə 
(əvəəl orta hesabla 15 il təşkil edən bu müddət indi 5 ilə düşmüşdür), əsas kapitalın 
dinamik yenilənməsinə, yeni sənaye sahələrinin yaranmasına, əvvəl məlim olmayan 
cəhətlərə malik yeni əmtəələrin meydana gəlməsinə səbəb olmuşdur. Dünya əmtəə 
dövriyyəsiən hər il təxminən 10% yeni əmtəə cəlb olunur. Zəruri əmtəələrin müasir 
eşidi o qədər genişdir ki, heç bir ölkə özünü bütün əmtəələrlə tam təchiz etmək 
iqtidarında deyildir. Bu isə beynəlxalq əmək bölgüsünün dərinləşməsinə və 
beynəlxalq ticarətin artımına gətirib çıxarır. 
3. İstehsalın və kapitalın milli və xarici bazarlarda təmərgüzləşməsi və mərkəzləşməsi 
transmilli şirkətlərin dünya bazarlarında fəaliyyətinin aktivləşməsinə gətirib 
çıxarmışdır. Transmilli şirkətlərin beynəlxlaq ticarətdə payı 40%-ə yaxındır. Onların 
ayrı-ayrı ölkələrin xarici ticarətində xüsusi çəkisi isə 70%-ə qədər qalxmışdır. Məhz 
transmilli şirkətlər beynəlxalq ticarətə yeni-yeni ölkələri, regionları, əmtəələri cəlb 
edirlər. 
4. Kapital ixracının, xüsusilə də birbaşa investisiyaların masştabının və templərinin 
artımı dünyanın ixrac potensialının güclənməsinə, beynəlxlaq əmtəə dövriyyəsinin 
artımına səbəb olmuşdur. Yəni, kapital ixracı əmtəə ixracının stimullaşdırmaqla onun 
artmasına gətirib çıxarmışdır. 
5. Müstəmlkə sisteminin dağılması ilə milli iqtisadiyyatların formalaşdırılması yoluna 
qədəm qoymuş yeni müstəqil dövlətlərin formalaşması da beynəlxalq ticarətə müsbət 
 131 
təsir göstərmişdir. Bu ölkələrin müxtəlif məhsulara olan ehtiyacı artmış, həmçinin 
müəyyən müddətdən sonra onlar özləri xarici bazarlara istiqamətlənən əmtəə 
istehsalını formalaşdırmağa başlamışlar. 
6. Beynəlxlaq təşkilatların rəhbərliyi altında beynəlxalq ticarətin liberallaşdırılması 
prosesinin güclənməsi. Beynəlxalq təşkilatların fəaliyyəti nəticəsində tarif və qeyri-
tarif maneələrinin unifikasiyası və azalması baş vermiş, beynəlxalq ticarət 
mübahisələrinin həll edilməsi mexanizmi yaradılmışdır ki. bütün bunlar da 
beynəlxlaq tocarətin inkişafına öz müsbət təsirini göstərmişdir. 
7. Azad ticarət zonalarının, gömrük ittifaqlarının və s.-nin yaradılması nəticəsində 
regional maneələri aradan qaldıran inteqrasiya proseslərinin intensivləşməsi və 
dərinləşməsi. Bu cür birləşmələr çərçivəsində rüsumsuz ticarət həyata keçirilir, 
qarşılıqlı ticarət güclənir ki, bu da son nəticədə özünü dünya ticarətinin məcmu 
göstəricilərində əks etdirir. 
8. İxrac-idxal əməliyyatları üçün əlverişli mühit yaradılması məqsədilə dövlətlərin 
xarici iqtisadi fəaliyyətə aktiv surətdə müdaxiləsi. 
9. Mərkəzi və Şərqi Avropa ölkələrinin inkişafın bazar metodlarına keçidi ilə onların 
iqtisadiyyatlarının açıqlığının artması. 
Bu amillər son 50 il ərzində əmtəələrlə beynəlxalq ticarətin dinamikasını, onun əmtəə 
və coğrafi strukturlarında baş verən dəyişiklikləri şərtləndirmiş, beynəlxalq ticarətin müasir 
inkişaf meyllərini müəyyən etmişdir. 
Beynəlxalq ticarətin dinamikası yüksək inkişaf templəri ilə xarakterizə olunur. 
1950-ci illə müqayisədə 2002-ci ildə dünyə əmtəə ixracının dəyər artımı 125 dəfə, fiziki 
artımı isə 143 dəfə təşkil etmişdir.
13
 Təkcə 1990-cı ilə nisbətən 2002-ci ildə əmtəə ixracı 
təxminən 2 dəfə çoxalmış və 6,5 trln. dollar
14
 təşkil etmişdir.  
Əmtəələrlə beynəlxalq ticarətin dinamikası Cədvəl 4.3-də verilmişdir. Cədvəldən 
göründüyü kimi, beynəlxalq ticarətin nominal dəyər həcmi artmağa doğru meyl nümayiş 
etdirir. 
Beynəlxalq ticarət dünya əmtəə istehsalına nisbətən daha yüksək artım templəri ilə 
inkişaf edir. Cədvəl 4.4-dən göründüyü kimi, 1995-2000-ci illərdə dünya əmtəə istehsalı və 
dünya ÜDM-si müvafiq olaraq 4.0% və 3.0% artdığı halda, dünya əmtəə ixracının artımı 
7.0% təşkil edib. 2002-ci ildə isə dünya əmtəə ixracı dünya əmtəə istehsalının 1.0%-lik 
artımı qarşılığında 3.0%-lik artım nümayiş etdirib. Beynəlxalq ticarətin yeksək artım tempi 
beynəlxlaq əmək bölgüsünün, ixtisaslaşmasının və kooperativləşdirilməsinin 
dərinləşməsinin ümumdünya meyllərini əks etdirir. 
Dəyər ifadəsində əmtəə dövriyyəsinin dinamikasına təsir edən vacib amillərdən biri 
də qiymət faktorudur. 1990-cı illərin əvvəllərindən başlayaraq dünya ticarətinin əsas əmtəə 
qruplarının qiymətlərində azalma müşahidə edilir. Bunun əsas səbəbləri kimi Asiya 
ölkələrində tələbin aşağı düşməsini, kənd təsərrüfatının və hasilat sənayesinin 
restrukturizasiyasına iri kapital qoyuluşlarını, müxtəlif ölkələrin ixrac imkanlarının 
genişlənməsini göstərmək olar. 
Ümumilikdə dünya iqtisadiyyatının, xüsusilikdə isə beynəlxalq ticarətin vəziyyətinə 
mühüm təsir göstərmiş amillərdən biri kimi həmçinin 1990-cı illərin ikinci yarısında Asiya 
və Latın Amerikası ölkələrində baş verən maliyyə böhranlarını göstərmək olar. Bunun 
birbaşa nəticəsi özünü dünya ticarətinin artım tempinin aşağı düşməsində göstərmişdir. 
                                                 
13
 4.3. sualında istifadə edilmiş göstəricilər Ümumdünya Ticarət Təşkilatının ―World Trade Report 2002‖, Geneva 2003 
illik hesabatından götürülmüş və ya həmin hesabatın göstəriciləri əsasında hesablanmışdır. Hesabatla Ümumdünya 
Ticarət Təşkilatının www.wto.org ünvanında yerləşən internet saytında tanış olmaq olar. 
14
 Bu halda və bundan sonra dollar dedikdə ABŞ dolları nəzərdə tutulur. 
 132 
 
Cədvəl 4.3 
1992-2002-ci illərdə əmtəələrlə beynəlxalq ticarətin dinamikası, 
(mlrd. dollarla) 
 
 1992 1995 2000 2001 2002 
Dünya:      
ixrac  3766 5161 6445 6191 6455 
Idxal 3882 5278 6697 6452 6693 
Şimali Amerika:
15
      
ixrac  583 777 1058 991 946 
Idxal 684 940 1505 1407 1431 
Latın Amerikası:      
ixrac  151 229 361 349 350 
Idxal 175 253 385 377 350 
Qərbi Avropa:      
ixrac  1720 2249 2509 2512 2657 
Idxal 1794 2230 2615 2556 2659 
Mərkəzi və Şərqi Avropa/ 
Baltik ölkələri/ MDB: 
     
ixrac  100 198 272 286 314 
Idxal 100 197 242 269 299 
Afrika:      
ixrac  97 112 147 138 140 
Idxal 101 127 130 132 135 
Orta Şərq:      
ixrac  133 150 267 245 244 
Idxal 129 130 157 167 178 
Asiya:      
ixrac  981 1447 1832 1672 1803 
Idxal 900 1403 1663 1545 1641 
 
Qeyd: cədvəl təkrar ixrac və təkrar idxal göstəriciləri nəzərə alınmaqla tərtib olunmuşdur 
Mənbə: WTO. World Trade Report, 2002. – Geneva, 2003. 
 
Beynəlxalq ticarətin coğrafi strukturu ərazi və ya təşkilati əlamətlərinə görə 
formalaşdırılmış ayrı-ayrı ölkələr və ya onların qrupları arasında əmtəə axınları bölgüsünü 
əks etdirir. Cədvəl 4.5-də beynəlxalq ticarətin ərazi əlamətinə görə coğrafi strukturunun 
dəyişməsi verilmişdir. 
 
                                                 
15
 Bu halda və bundan sonra Şimali Amerika dedikdə ABŞ və Kanada nəzərdə tutulur. Meksika isə Latın Amerikası 
coğrafi qrupuna aid edilir. 
 133 
Cədvəl 4.4 
Dünya əmtəə ixracının və dünya istehsalının  
fiziki həcminin artım templəri, (%-lə) 
 
 1995-00 2000 2001 2002 
Dünya əmtəə ixracı 7.0 11.0 -0.5 3.0 
Dünya əmtəə 
istehsalı 
4.0 5.0 -0.5 1.0 
Dünya ÜDM-si 3.0 4.0 1.5 2.0 
 
Mənbə: WTO. World Trade Report, 2002. – Geneva, 2003. 
 
Cədvəl 4.5 
Beynəlxalq ticarətin ölkələrin ərazi əlamətinə görə  
coğrafi strukturu, (%-lə) 
 
 İxrac İdxal 
1953 1973 1993 2002 1953 1973 1993 2002 
Dünya 100.0 100.0 100.0 100.0 100.0 100.0 100.0 100.0 
Şimali Amerika 24.2 16.9 16.6 15.1 19.7 16.7 19.7 22.0 
Latın Amerikası 10.5 4.7 4.4 5.6 9.3 5.1 5.1 5.4 
Qərbi Avropa 34.9 45.4 44.0 42.4 39.4 47.4 43.0 40.8 
Mərkəzi və Şərqi 
Avropa/ Baltik ölkələri/ 
MDB 
8.1 9.1 2.9 5.0 7.6 8.9 2.9 4.6 
Afrika 6.5 4.8 2.5 2.2 7.0 4.0 2.6 2.1 
Orta Şərq 2.7 4.1 3.4 3.9 2.0 2.8 3.3 2.7 
Asiya 13.1 14.9 26.1 25.8 15.1 15.1 23.3 22.4 
 
Mənbə: WTO. World Trade Report, 2002. – Geneva, 2003. 
 
 Cədvəldən göründüyü kimi, beynəlxalq ticarətin ərazi axınlarında əhəmiyyətli 
dəyişikliklər baş vermişdir. Belə ki, Şimali Amerika, Latın Amerikası, Mərkəzi və Şərqi 
Avropa, Afrika ölkələrinin dünya əmtəə ixracında payı azalmışdır. Bunun əsinə olaraq, 
Qərbi Avropa, Orta Şərq və Asiya ölkələrinin dünya ixracında malik olduqları pay 
artmışdır. İdxalda da təxminən eyni meyllər müşahidə edilmişdir. 
 Təşkilati əlamətinə görə dünya ticarətinin coğrafi strukturuna gəldikdə isə qeyd 
edilməlidir ki, son 30 ildə sənayecə inkişaf etniş ölkələin dünya ixracında payı 60-70%, 
inkişaf etməkdə olan ölkələrin payı 25-30%, keçmiş sosialist ölkələrinin payı isə 5% 
ətrafında tərəddüd edir. Bunu Cədvəl 4.6-dan daha əyani surətdə görmək olar. 
Cədvəldən görünür ki, inkişaf etmiş ölkələr həm ixracda, həm də idxalda dominant 
mövqeyə malikdirlər. Lakin onların dünya ixracında və idxalında payı azalmağa doğru 
meyllidir. İnkişaf etməkdə olan və keçid iqtisadiyyatlı ölkələrin payı isə əksinə artmaqdadır. 
Bu isə göstərir ki, inkişaf etməkdə olan ölkələrin xarici ticarəti inkişaf etmiş ölkələrin xarici 
ticarətinə nisbətən daha yüksək templə artır. 
  
 134 
Cədvəl 4.6 
Beynəlxalq ticarətin ölkələrin təşkilati əlamətinə görə  
coğrafi strukturu, (%-lə) 
 
 İxrac İdxal 
1992 1995 2002 1992 1995 2002 
Dünya 100.0 100.0 100.0 100.0 100.0 100.0 
İnkişaf etmiş ölkələr 71.1 67.9 63.1 70.5 66.6 65.1 
İnkişaf etməkdə olan 
ölkələr 
25.8 28.2 30.2 26.9 29.8 29.2 
Keçid iqtisadiyyatlı 
ölkələr 
3.1 3.9 6.7 2.6 3.6 5.7 
 
Mənbə: WTO. World Trade Report, 2002. – Geneva, 2003. 
 
Cədvəl 4.7-də isə ayrı-ayrı öləkələrin dünya ixracında və idxalında malik olduqları 
mövqe əks olunub. 
Göründüyü kimi, beynəlxalq ticarətdə aparıcı mövqeyə inkişaf etmiş dünyanın üç 
mərkəzi – ABŞ, Avropa Birliyi və Yaponiya malikdir. Onların payına dünya ixracının və 
idxalının təxminən 60%-i düşür. 
 Dünya əmtəə dövriyyəsinin təxminən yarısı isə ―böyük yeddilik‖ ölkələrinin (ABŞ, 
Kanada, Yaponiya, Fransa, Böyük Britaniya, Almaniya, İtaliya) nəzarətindədir. 
 Müasir mərhələdə beynəlxlaq ticarətin əmtəə strukturunda da müəyyən 
xüsusiyyətlər müşahidə edilir. Həmin xüsusiyyətləri təhlil etmək üçün Cədvəl 4.8-ə nəzər 
yetirək. 
Beynəlxalq ticarətin əmtəə strukturu bir neçə meyllə xarakterizə edilə bilər. Birincisi, 
beynəlxalq əmtəə dövriyyəsinə cəlb edilən əmtəə axınları diversifikasiya olunur. 
Almaniyanın ixrac nomenklaturasında bu gün 180, ABŞ, Böyük Britaniya və Fransanın 175, 
Yaponiyanın 160 mal mövqeyi mövcuddur. Bu, dünya bazarlarına çıxarılan məhsulların 
sürətlə təzələndiyini göstərir. Hər 5 il müddətində maşın və cihazqayırma sənayesi 
məhsullarının təxminən 60%-i təzələnir. 
 İkincisi, elmi-texniki tərəqqinin təsiri nəticəsində beynəlxalq ticarətdə emaledici və 
kimya sənayesi məhsullarının payı yüksəlir. 2002-ci ildə dünya ixracının 3/4-ü emaledici 
sənayenin payına düşüb. 1985-ci ildə isə bu göstərici 2/3-ə, 1937-ci ildə isə 2/5-ə bərabər 
olub. Bu məhsullar üzrə dünya bazarlarında əsas ixracatçı və idxalatçılar kimi sənayecə 
inkişaf etmiş ölkələr çıxış edirlər. 
 Üçüncüsü, xammal və yanacaqla ticarətin dünya əmtəə dövriyyəsində payı getdikcə 
azalır ki, bu da sənayecə inkişaf etmiş ölkələrin maddi istehsalında xammal əmtəələrinin 
rolunun azalması və xammalın dünya qiymətlərinin aşağı düşməsi ilə əlaqədardır. 
 Dördüncüsü, dünya ticarətində ərzaq məhsullarının da xüsusi çəkisi azalır. 1937-ci 
ildə bu göstərici 22.8%-ə bərabər olduğu halda, 2002-ci ildə 11.6% təşkil edib. Bu da aqrar 
sektorun bütün qrup ölkələrin daxili istehsalında payının aşağı düşdüyünü, kənd təsərrüfatı 
məhsullarının emal səviyyəsinin artdığını və qiymətlərin aşağı düşdüyünü göstərir. 
 
 
 135 
Cədvəl 4.7 
2002-ci ildə dünyanın əsas əmtəə ixracatçıları və idxalatçıları, 
(mlrd. dollar və %) 
 
№ İxracatçılar Dəyəri Payı № İdxalatçılar Dəyəri Payı 
1 ABŞ 693.9 10.7 1 ABŞ 1202.4 18.0 
2 Almaniya 613.1 9.5 2 Almaniya 493.7 7.4 
3 Yaponiya 416.7 6.5 3 Böyük Britaniya 345.3 5.2 
4 Fransa 331.8 5.1 4 Yaponiya 337.2 5.0 
5 Çin 325.6 5.0 5 Fransa 329.3 4.9 
6 Böyük Britaniya 279.6 4.3 6 Çin 295.2 4.4 
7 Kanada 252.4 3.9 7 İtaliya 243.0 3.6 
8 İtaliya 251.0 3.9 8 Kanada 227.5 3.4 
9 Niderland 244.3 3.8 9 Niderland 219.8 3.3 
1
0 
Belçika 214.0 3.3 1
0 
Honq-Konq 207.2 3.1 
1
1 
Honq-Konq 201.2 3.1 1
1 
Belçika 197.4 2.9 
1
2 
Cənubi Koreya 162.5 2.5 1
2 
Meksika 173.1 2.6 
1
3 
Meksika 160.7 2.5 1
3 
İspaniya 154.7 2.3 
1
4 
Tayvan 135.1 2.1 1
4 
Cənubi Koreya 152.1 2.3 
1
5 
Sinqapur 125.2 1.9 1
5 
Sinqapur 116.4 1.7 
1
6 
İspaniya 119.1 1.8 1
6 
Tayvan 112.6 1.7 
1
7 
Rusiya 106.9 1.7 1
7 
İsveçrə 83.7 1.3 
1
8 
Malayziya 93.3 1.4 1
8 
Malayziya 79.9 1.2 
1
9 
İrlandiya 88.2 1.4 1
9 
Avstriya 78.0 1.2 
2
0 
İsveçrə 87.9 1.4 2
0 
Avstraliya 72.7 1.1 
2
1 
İsveç 81.1 1.3 2
1 
İsveç 66.2 1.0 
2
2 
Avstriya 78.7 1.2 2
2 
Tailand 64.7 1.0 
2
3 
Səudiyyə Ərəbistanı 73.9 1.1 2
3 
Rusiya 60.5 0.9 
2
4 
Tailand 68.9 1.1 2
4 
Hindistan 56.6 0.8 
2
5 
Avstraliya 65.0 1.0 2
5 
Polşa 55.1 0.8 
 136 
2
6 
Norveç 61.0 0.9 2
6 
İrlandiya 51.9 0.8 
2
7 
Braziliya 60.4 0.9 2
7 
Braziliya 49.7 0.7 
2
8 
İndoneziya 57.1 0.9 2
8 
Türkiyə 49.7 0.7 
2
9 
Danimarka 57.0 0.9 2
9 
Danimarka 49.4 0.7 
3
0 
Hindistan 49.3 0.8 3
0 
Çexiya 40.8 0.6 
3
1 
Birləşmiş Ərəb 
Əmirlikləri 
47.3 0.7 3
1 
Portuqaliya 38.5 0.6 
3
2 
Finlandiya 44.8 0.7 3
2 
Macarıstan 37.6 0.6 
3
3 
Polşa 41.0 0.6 3
3 
İsrail 35.5 0.5 
3
4 
Çexiya 38.4 0.6 3
4 
Filippin 35.2 0.5 
3
5 
Filippin 36.3 0.6 3
5 
Norveç 34.8 0.5 
3
6 
Türkiyə 34.6 0.5 3
6 
Finlandiya 33.6 0.5 
3
7 
Macarıstan 34.3 0.5 3
7 
Səudiyyə Ərəbistanı 32.3 0.5 
3
8 
Cənubi Afrika 29.7 0.5 3
8 
Birləşmiş Ərəb 
Əmirlikləri 
32.2 0.5 
3
9 
İsrail 29.5 0.5 3
9 
İndoneziya 31.3 0.5 
4
0 
Venesuela 26.9 0.4 4
0 
Yunanıstan 31.3 0.5 
4
1 
Portuqaliya 25.6 0.4 4
1 
Cənubi Afrika 29.3 0.4 
4
2 
Argentina 25.4 0.4 4
2 
İran 22.2 0.3 
4
3 
İran 24.4 0.4 4
3 
Vyetnam 19.0 0.3 
4
4 
Əlcəzair 19.1 0.3 4
4 
Rumıniya 17.9 0.3 
4
5 
Çili 18.3 0.3 4
5 
Çili 17.1 0.3 
4
6 
Ukrayna 18.0 0.3 4
6 
Ukrayna 17.0 0.3 
4
7 
Vyetnam 16.5 0.3 4
7 
Slovakiya 16.5 0.2 
4
8 
Küveyt 15.4 0.2 4
8 
Yeni Zelandiya 15.1 0.2 
 137 
4
9 
Nigeriya 15.1 0.2 4
9 
Lüksemburq 13.2 0.2 
5
0 
Slovakiya 14.4 0.2 5
0 
Kolumbiya 12.7 0.2 
Yekun 6109.7 94.6 Yekun 6187.8 92.5 
Dünya  6455.0 100.0 Dünya  6693.0 100.0 
 
Mənbə: WTO. World Trade Report, 2002. – Geneva, 2003. 
 
Cədvəl 4.8 
Dünya ixracının əmtəə strukturu, (%-lə) 
 
Əsas əmtəə qrupları 1995 2002 İllik dəyişmə 
1995-00 2001 2002 
Bütün əmtəələr 100.0 100.0 5 -4 4 
Kənd təsərrüfatı məhsulları 11.7 9.3 -1 0 5 
Ərzaq məhsulları 9.0 7.5 -1 3 5 
Kənd təsərrüfatı xammalı 2.7 1.8 -2 -9 4 
Hasilat sənayesinin məhsulları 10.7 12.6 10 -9 -1 
Filizlər, mineral xammal 1.2 1.0 1 -4 1 
Yanacaq 7.3 9.8 13 -9 0 
Əlvan metallar 2.2 1.8 3 -10 -2 
Sənaye əmtəələri 74.3 75.1 5 -4 4 
Çuqun və polad 3.1 2.3 -1 -6 7 
Kimya məhsulları 9.7 10.5 4 3 10 
Yarımfabrikatlar 7.9 7.3 3 -2 6 
Avadanlıq və nəqliyyat 
vasitələri 
38.8 40.5 6 -6 3 
Toxuculuq məhsulları 3.0 2.4 0 -5 4 
Hazır paltar 3.2 3.2 4 -2 4 
Digər sənaye əmtəələri 8.7 8.8 5 -2 4 
 
Mənbə: WTO. World Trade Report, 2002. – Geneva, 2003. 
 
Beşincisi, 1970-ci illərin dünya iqtisadi böhranından sonra toxuculuq və hazır paltar 
məhsulların dünya ixracında payının artımı meyli müşahidə edilməkdədir. 
Yuxarıda deyilənləri ümumiləşdirərək son onilliklərdə beynəlxalq ticarətdə baş verən 
dəyişiklikləri aşağıdakı kimi qruplaşdırmaq olar: 
 Dünya ticarətinin artım tempi dünya ÜDM-nin artım tempini üstələyir. 
 Müharibədənsonrakı onilliklərdə dünya ticarətinin dinamikası qeyri-bərabərliyi ilə 
xarakterizə olunmuşdur: 1960-cı illərdə - 9.6%; 1970-ci illərdə 20.0%; 1980-ci 
illərdə 5.5%; 1990-cı illərdə 6.5%. Beləliklə, beynəlxalq tocarətin ən yüksək artım 
dinamikası 1970-ci illərdə qeydə alınmışdır. 
 Üç qrup ölkələrin (inkişaf etmiş, inkişaf etməkdə olan və keçid iqtisadiyyatlı) 
ixracının artım templərində qeyri-bərabərlik müşahidə olunmuşdur. Son iki onillik 
ərzində inkişaf etmiş və inkşaf etməkdə olan ölkələrin ixracı daha dinamik surətdə 
artmışdır. 
 138 
 Dünya ixracının əmtəə strukturunda kardinal dəyişikliklər baş vermişdir. Belə ki, 
xammalın, yanacağın və ərzaqın payı təxminən iki dəfə azalmış, hazır məhsulların və 
yarımfabrikatların payı isə əksinə artmışdır. 
 Ticarət əlaqələrinin coğrafi bölgüsü də dəyişmiş və onlar inkişaf etmiş ölkələrdən 
inkişaf etməkdə olan ölkələrə doğru yer dəyişmişlər. Bununla belə, dünya ticarətinin 
əhəmiyyətli hissəsi (2/3-si) hələ də inkişaf etmiş ölkələrin payına düşür. 
 Dünya ticarətinin kiçik sayda ölkələr qrupunda təmətgüzləşməsi xarakterik hal 
almışdır. Dünya ticarəti sıralamasında birinci on yeri tutan ölkələrin payına dünya 
ixracının 56%-i, dünya idxalının isə 58.3%-i düşür. 
 
4.4. Dünya qiymətlərinin mahiyyəti və əsas növləri,  
beynəlxalq ticarətdə qiymətəmələgəlmə  
 
 Bazar iqtisadiyyatı şəraitində qiymətəmələgəlmə həm xarici, həm də daxili mühitdə 
konkret bazar situasiyasının təsiri altında baş verir. Prinsipial anlamda qiymət anlayışı həm 
xarici, həm də daxili bazar üçün vahid məna kəsb edir. Belə ki, qiymət əmtəə və ya xidmət 
təklif edən satıcının əldə etmək istədiyi, istehlakçının isə bu əmtəə və ya xidmət üçün 
ödəməyə hazır olduğu pul məbləğidir. 
 Dünya bazarında qiymətəmələgəlmənin öz xüsusiyyətləri vardır. Məsələn, dünya 
ticarətinin iştirakçısı daxili bazara nisbətən daha çox rəqiblə üzləşir və daha kəskin rəqabət 
mühitində fəaliyyət göstərir. O daim öz istehsal xərclərini nəinki daxili qiymətlərlə, 
həmçinin dünya qiymətləri ilə müqayisə etməli, alıcı kütləsinin artımını nəzərə almalıdır. 
Dünya bazarı tətbiq olunan qiymətlərin çoxluğu ilə xarakterizə olunur ki, bu da 
müxtəlif kommersiya və ticari-siyasi amillərin fəaliyyəti ilə izah edilə bilər. 
Qiymətlərin çoxlıuğu eyni bir əmtəənin və ya eyni keyfiyyətli əmtəələrin eyni bir 
dövriyyə sferasında (idxal, ixrac, topdan, pərakəndə) və eyni bir nəqliyyat bazasında 
müxtəlif qiymətlərin mövcud olması deməkdir. Məsələn, ənənəvi olaraq aşağıdakı 
qiymətlərə rast gəlinir: 
 sərbəst dönərli və ya dönərsiz valyutada ödəmə ilə həyata keçirilən adi kommersiya 
sazişləri üzrə qiymətlər; 
 klirinq sazişləri üzrə qiymətlər; 
 dövlət yardımı çərçivəsində həyata keçirilən proqramlar üzrə qiymətlər və s. 
Bu qiymətlər çoxluğundan ―dünya qiymətləri‖ adlnadırılan xüsusi növ fərqləndirilir. 
Dünya qiymətləri dünya əmtəə bazarlarında, dünya ticarətinin əsas mərkəzlərində 
bağlanan iri idxal-ixrac əməliyyatları üzrə formalaşan qiymətlərdir. Dünya qiymətlərinin 
aşağıdakı zəruri əlamətləri olmalıdır: 
 müntəzəmlik (təsadüfi, epizodik xarakter daşıyan əməliyyatlar üzrə qiymətlərdən 
fərqli olaraq); 
 kommersiya xarakteri (qarşılaşma ticarəti üzrə əməliyyatlardan, dövlət yardımı 
şərşivəsində əmtəə alış-satışlarından fərqli olaraq); 
 ticari-siyasi rejimin açıqlığı (qapalı iqtisadiyyat çərçivəsində müəyəən edilmiş 
qiymətlərdən fərqli olaraq); 
 ödəmə valyutalarının sərbəst dönərliliyi. 
Dünya qiymətlərinin bir-biri ilə qarşlıqlı asılılıqda olan müxtəlif funksiyaları 
mövcuddur ki, onlardan əsasları aşağıdakılardır: 
 indikativ – konkret zaman müddətində iqtisadi vəziyyəti qiymətləndirməyə imkan 
verir; 
 kommunikativ – bazar subyektləri arasında əlaqəni həyata keçirir; 
 139 
 distribütiv – bazar subyektləri arasında gəlirlərin bölgüsünə şərait yaradır; 
 stimullaşdırıcı – dövlətlərin və ya şirkətlərin ixrac-idxal siyasətlərində dəyişikliklərə 
səbəb olur; 
 təmizləyici – məhsulları istehlakçıların tələblərinə cavab verməyən şirkətlərin 
bazardan getməsinə səbə olur. 
Müasir beynəlxalq ticarət praktikasında qiymətlərin iki əsas növü tətbiq edilir: 
hesablaşma qiymətləri və dərc olunan qiymətlər. 
Hesablaşma qiymətləri ixracatçı firmalar tərəfindən müxtəlif metodlardan istifadə 
etməklə əmtəələrin konkret növləri üçün fərdi surətdə müəyyən edilən qiymətlərdir. 
Dərc edilən qiymətlər xüsusi informasiya mənbələrində əks olunan qiymətlərdir. 
Onlar bir qayda olaraq dünya qiymətlərinin səviyyəsini əks etdirirlər. Dərc edilən qiymətləri 
aşağıdakı növlərə bölmək olar: 
1) sorğu qiymətləri; 
2) birja kotirovkaları; 
3) auksion qiymətləri; 
4) faktiki əməliyyatlar üzrə qiymətlər; 
5) iri firmaların təklif etdikləri qiymətlər. 
Sorğu qiymətləri müntəzəm olaraq xüsusi iqtisadi qəzetlərdə və jurnallarda, 
bülletenlərdə, firma kataloqlarında və preyskurantlarda dərc olunan daxili və xarici ticarət 
üzrə qiymətləridr. Bu qiymətlər saziş bağlanarkən qiymətlərin müəyyənləşdirilməsi üçün 
ilkin nöqtə rolunu oynayırlar. 
Sorğu qiymətləri dünya praktikasında bazis qiymətləri kimi tanınır. Bazis qiymətləri 
əvvəlcədən müəyəən edilmiş bu və ya digər coğrafi (bazis) məntəqədə müəyəən kəmiyyət 
və keyfiyyət xüsusiyyətlərinə malik əmtəələr üzrə qiymətlərdir. Bazis qiymətləri bazis 
şərtləri adlanan xüsusi şərtlər əsasında müəyyən edilir. Müxtəlif ölkələrdə əmtəələrin bazis 
şərtlərinə aid qəbul olunan qaydaları əks etdirən məlumat kitabşası ilk dəfə Beynəlxalq 
Ticarət Palatası tərəfindən 1923-cü ildə nəşr edilmişdir. 1936-cı ildə isə adıçəkilən təşkilat 
ticarət terminlərinin təfsirinin Beynəlxalq Qaydalarını (International Commersial Terms - 
INCOTERMS) birinci redaksiyada buraxmışdır. Daha sonra isə 1953, 1967, 1976, 1980, 
1990-cı illərdə sənədə əlavə və dəyişikliklər edilmişdir. Hazırda isə sənədin sonuncu 
redaksiyası – ―INCOTERMS 2000‖ qüvvədədir. 
Anlaşıqlı olması üçün ―INCOTERMS 2000‖də terminlər dörd əsas kateqoriya üzrə 
qruplaşdırılmışdır: 
1. Birinci kateqoriya satıcının malı öz ərazisində alıcının sərəncamına verməsini 
nəzərdə tutur (―E‖ qrupu termini); 
2. İkinci kateqoriyaya görə, satıcı malı alıcının təyin etdiyi daşıyıcının sərəncamına 
verməlidir (―F‖ qrupu terminləri); 
3. Üçüncü kateqoriyaya görə, satıcı malın daşınması üzrə müqavilə bağlayır, lakin mal 
yükləndikədən və göndərildikdən sonra onun zədələnməsinə yaxud məhvinə, yaranan 
əlavə xərclərə görə məsuliyyət daşımır (―C‖ qrupu terminləri); 
4. Dördüncü kayeqoriyaya əsasən satıcı malın təyinat yerinə çatdırılması ilə bağlı bütün 
xərcləri və riskləri öz üzərinə götürür (―D‖ qrupu terminləri). 
Ticarət terminlərinin qruplaşdırılması Cədvəl 4.9-da verilmişdir. 
 140 
Cədvəl 4.9 
“INCOTERMS 2000”də bazis şərtlərini müəyyən edən terminlər 
 
E qrupu Göndərilmə (Departure) 
EXW EX Works  
(...named place) 
Franko-zavod 
(...göstərilmiş yer)  
F qrupu Əsas daşıma ödənilməmişdir (Main carriage unpaid) 
FCA Free Carrier  
(...named place) 
Franko-daşıyıcı 
(...göstərilmiş yer) 
FAS Free Alongside Ship 
(...named port of shipment) 
Franko-gəmi göyərtəsi boyunca 
(...göstərilmiş yüklənmə limanı) 
FOB Free On Board 
(... named port of shipment) 
Franko-göyərtədə 
(...göstərilmiş yüklənmə limanı) 
C qrupu Əsas daşıma ödənilmişdir (Main carriage paid) 
CFR Cost and Freight  
(... named port of destination) 
Dəyər və Fraxt 
(...göstərilmiş təyinat limanı) 
CIF Cost, Insurance and Freifgt  
(... named port of destination) 
Dəyər, Sığorta və Fraxt 
(...göstərilmiş təyinat limanı)  
CPT Carriage Paid To  
(... named place of destination) 
Daşınma haqqı ...dək ödənilmişdir 
(...göstərilmiş təyinat yeri) 
CIP Carriage and Insurance Paid To  
(... named place of destination) 
Daşınma və Sığorta haqqı  
...dək ödənilmişdir 
(...göstərilmiş təyinat yeri) 
D qrupu Çatdırılma (Arrival) 
DAF Delivered At Frointer 
(...named place) 
Sərhədə çatdırılmışdır 
(...göstərilmiş yer) 
DES Delivered Ex Ship 
(... named port of destination) 
Gəmidən çatdırılmışdır 
(...göstərilmiş təyinat limanı) 
DEQ Delivered Ex Quay 
(... named port of destination) 
Körpüdən çatdırılmışdır 
(...göstərilmiş təyinat limanı) 
DDU Delivered Duty Unpaid 
(... named place of destination) 
Rüsum ödənilmədən çatdırılmışdır 
(...göstərilmiş təyinat yeri) 
DDP Delivered Duty Paid 
(... named place of destination) 
Rüsum ödənilməklə çatdırılmışdır 
(...göstərilmiş təyinat limanı) 
 
Birja kotirovkaları dedikdə beynəlxalq birjalarda bağlanan sazişlərin real qiymətləri 
başa düşülür. Lakin nəzərə almaq lazımdır ki, birja kotirovkalarında ani dəyişmələr heç də 
qiymətlərin hərəkətlərində əsas meylləri əks etdirmir. 
Auksion qiymətləri beynəlxlaq auksionlarda həyata keçirilən sazişlər üzrə real 
qiymətləri göstərir. 
Faktiki sazişlər və müqavilələrin qiymətləri çox nadir hallarda dərc olunur və ona 
görə də dünya qiymətlərinin vacib mənbəsi kimi çıxış etmir. 
Qiymətəmələgəlməyə və qiymətlərin bu və ya digər istiqamətdə hərəkətinə təsir edən 
bir sıra qiymətəmələgətirici amillər qrupu mövcuddur ki, onlar da aşağıdakılardır: 
1) Ümumi iqtisadi amillər: iqtisadi tsikl, məcmu tələb və təklif, inflyasiya. Bu amillər 
məhsulun növü və onun istehsal şəraitindən asılı omayaraq fəaliyyətdədirlər. 
 141 
2) Konkret iqtisadi amillər: xərclər, mənfəət, vergi və yığımlar, istehlak xüsusiyyətləri 
(keyfiyyət, etibarlılıq, xarici görünüş, prestij), əvəzedici əmtəələri nəzərə almaqla 
əmtəəyə olan tələb və təklif. Bu amillər konkret məhsulun xüsusiyyətləri, onun 
istehsal və satış şəraiti ilə müəyyən edilir. 
3) Spesifik amillər: mövsümilik, istismar xərcləri, komplektlik, zəmanət və xidmət 
şərtləri. Bu amillər ancaq müəyyəm əmtəə və xidmətlər üçün keçərlidir. 
4) Xüsusi amillər: dövlət tənzimlənməsi, valyuta məzənnəsi. Bu amillər xüsusi 
mexanizmlərin və iqtisadi alətlərin fəaliyyəti ilə əlaqədardır. 
5) Xarici amillər: siyasi, hərbi, dini, etnik və s. 
Dünya ticarətində qiymətəmələgəlmə prosesi müxtəlif ölkələrin xarici iqtisadi 
subyektləri arasında baş verir. Bu proses adətən rəqabət mühiti şəraitindən, tələb və təklif 
arasında dinamik tarazlığın vəziyyətindən, ixracatçı və idxalatçının bazarda fəaliyyət 
azadlığı dərəcəsindən asılı olur. Lakin bu ilkin şərtlərin bazarın tipindən asılı olaraq 
düzəlişlərə ehtiyacı vrdır. Bazarların, o cümlədən dünya bazarlarının təsnifləşdirilməsinin 
əsas meyarı kimi rəqabətin xarakteri çıxış edir. Bu meyar üzrə bazarın dörd tipi 
fərqləndirilir: 
 azad rəqabət bazarı; 
 tam inhisar bazarı; 
 inhisar rəqabəti bazarı; 
 oliqopoliya bazarı. 
Azad rəqabət bazarı xarici ticarətin çoxsaylı subyektləri və ticarət obyekti olan 
əmtəələrin nisbətən bircins olması ilə fərqlənir. Satıcılar istehlak tələbinin maksimum 
dərəcədə ödənilməsinə çalışırlar. İstehsalçılar öz xərclərini nəzərə almaqla əmtəənin 
mümkün aşağı qiymətinə istiqamətlənirlər. Ümumilikdə tələb və təklifin təsiri altında 
qiymətlər yaxınlaşmağa doğru meylli olurlar və hansısa bir dövrdə hansısa konkret bir 
məkanda qiymətlər demək olar ki eyni olurlar. İxracatçılar bazarda öz mövqelərini qorumaq 
və möhkəmləndirmək üçün daim müxtəlif güzəşt sistemlərindən istifadə edirlər. Ticarətdən 
uduş satış həcmlərinin artımı hesabına təmin edilir. 
Tam inhisar bazarı bazarda bir satıcının olması ilə fərqlənir. Qiymətəmələgəlmə 
inhisar tərəfindən diqtə olunur, çünki onlar məcmu təkilfə nəzarət edərək tələbdən asılı 
olaraq qiyməti dəyişirlər və potensial rəqiblərin bazara daxil olmasını əngəlləyirlər. Bu 
bazar şəraiti inhisarçıya tam xərc (istehsal xərcləri və mənfəət norması) metodundan çıxış 
etməklə əmtəə üçün maksimum qiyməti müəyyən etməyə imkan verir. Lakin inhisarçı bu 
zaman istər-istəməz müəyyən şərtlərə əməl etmək məcburiyyətindədir. Belə ki, bazarda tək 
olmasına baxmayaraq, inhisarçılar bir qayda olaraq əmtəəyə ən yüksək qiyməti qoymurlar, 
çünki bu son nəticədə ümumi mənfəətin aşağı düşməsinə səbəb ola bilər. 
İnhisar rəqabəti bazarı qarışıq tip bazardır. Rəqiblər iri inhisarlar və çoxsaylı güclü 
firmalardır. Qiymətəmələgəlmə inhisarların rəqabətinin nəticəsindən asılı olaraq fərqlənir. 
Bu bazarın təbiəti onun iştirakçılarına bir sıra tələblərə əməl etməyi diqtə edir: 
 qiymətlərin formalaşması zamanı öz keyfiyyətinə görə əvəzedici kimi çıxış edən 
rəqib əmtəələr mütləq nəzərə alınmalıdır; 
 digər sahələrin inhisarlarının rəqabətinin qiymətlərə təsiri; 
 müxtəlif səviyyəli firmaların müxtəlif istiqamətli fəaliyyəti: inhisarlar tərəfindən 
qiymətlər qaldırıldığı təqdirdə alıcıya daha sərfəli təklif edə biləcək rəqiblər 
mövcuddur. 
Oliqopolik rəqabət bazarı dünya bazarına əmtəə ixracını tam əhatə edən və bir neçə 
şirkətə məxsus olan iri bazar seqmentləri ilə xarakterizə olunur. Qiymətəmələgəlmə 
mərhəliliyi, rəqiblərin mümkün reaksiyalarının nəzərə alınması ilə fərqlənir. Burada əsas 
 142 
rəqiblər arasında qiymətlərin fiksə edilməsi, satış bazarının bölünməsi, istehsalın həcmi və 
s. üzrə razılığa gəlinməsi mühüm rol oynayır. 
Beynəlxalq iqtisadi və statistik təhlildə dünya qiymətlərinin iki əsas qrupu – 
emaledici sənaye məhsullarına və xammal məhsullarına olan qiymətlər fərqləndirilir. 
Emaledici sənaye məhsullarının dünya qiymətləri kimi bir qayda olaraq bu 
məhsulların iri istehsalçıları və ixracatçılarının ixrac qiymətləri çıxış edir. Bu şirkətlərdə 
qiymətlər hesablanarkən qiymətəmələgəlmənin iki əsas metodu – tam xərclər metodu və 
birbaşa xərclər metodundan istifadə edilir. 
Tam xərclər metodu istehsala çəkilmiş xərclərin və gözlənilən mənfəətin 
cəmlənməsini nəzərdə tutur. Məhsul vahidinin qiyməti bir ay üçün əmtəə satışından 
gözlənilən gəlirin həmin əmtəənin istehsal kəmiyyətinə bölünməsi ilə tapılır. 
Birbaşa xərclər metodu gözlənilən qiymətlərin və müvafiq olaraq gözlənilən satış 
həcmlərinin bir neçə variantının seçilməsini tələb edir. Daha sonra gözlənilən gəlirdən 
birbaşa xərclər çıxılır. Bununla da əmtəə vahidinə düşəcək mənfəət və proqnozlaşdırılan 
satışın həcmi müəyyən edilir. Əldə edilən vəsaitdən daimi xərclər çıxılır. Bütün variantlar 
üzrə əldə edilmiş mənfəətlərin müqayisə edilməsi ilə hansı qiymətin daha çox mənfəət 
gətirəcəyi tapılır. 
Alınmış qiymətlər bazarın konyukturasından asılı olaraq qiymət güzəştləri və ya 
əlavələri üçün baza rolunu oynayırlar. 
Hazırda müxtəlif sənaye avadanlıqları, yarımfabrikatlar və materialların satışının 80-
90%-i fərdi sifarişlər və müqavilələr əsasında birbaşa həyata keçirilməsi ilə əlaqədar 
müqavilə qiymətləri özünün səviyyəsinə görə dünya qiymətlərinə daha yaxındır. 
Emaledici sənayenin iri şirkətlərinin daxili qiymətlərinin müxtəlifliyi həmin 
qiymətlərə əsaslanan qiymətlərdə də əhəmiyyətli fərqlərin olmasını şərtləndirir. Bu özünü 
xüsusən maşın-texnika məhsulları bazarında göstərir. Bu bazarda dünya qiymətlərinin 
müxtəlifliyi aşağıdakı amillərin təsiri altında daha da güclənir: 
 çoxsaylı istehsalatçı və ixracatçıların xərclərində böyük fərqlər; 
 dünya qiymətlərində əmtəənin həyat dövrünün müxtəlif fazalarının nəzərə alınması; 
 maşın və avadanlıqların universallıq dərəcəsi: bu istehsalçıya istehsalın kütləvi 
xarakteri ilə əlaqədar qiymət üstünlüyü verir; 
 maşın və avadanlıqlarla dünya ticarətinin əhəmiyyətli hissəsinin idxalatçı ölkədə 
investisiya prosesləri ilə qarşılıqlı əlaqəsi: bu əlaqə tələbi genişləndirir, əməkdaşlıq 
və zəmanət müddətini uzadır ki, son nəticədə də bu, qiymətlərin artmasına gətirib 
çıxarır. 
Xammal əmtəələri qrupuna BMT-nin Statistik Bürosunun təsnifatına görə enerji 
resursları (neft, daş kömür, qaz və s.), kənd təsərrüfatı məhsulları, əlvan metallar aid edilir. 
Xammal məhsullarının dünya qiymətlərinin əsas xüsusiyyətləri aşağıdakılardan 
ibarətdir: 
1) onların müyəən edilməsində əsas rolu daxili xərclər və qiymətlər deyil, dünya 
bazarlarında mövcud olan tələb və təklif nisbəti oynayır; 
2) dünya qiymətləri əsas istehsalatçı və ixracatçıların qiymətləri və birja 
kotirovkalarının müxtəlif nisbətləri əsasında yaranır; 
3) bəzi əmtəələr üzrə dünya qiymətləri rolunu oynayan əsas istehsalatçı və ixracatçıların 
qiymətlərnin (bəzən də birja kotirovkalarının) çoxluğu; 
4) bu cür əmtəələrin dünya qiymətlərinin formalaşması zamanı dövlətlərarası kartellər 
və assosiasiyalar xüsusi rol oynayırlar. 
 143 
Dünya qiymətlərinin formalaşmasının təsvir edilmiş mexanizmi göstəriri ki, o daxili 
qiymətlərin səviyyəsinin müəyəən edilməsi üçün çərti və məhdud olaraq istifadə edilə bilər. 
Bu, xüsusilə iri həcmli daxili bazara malik ölkələr üçün xarakterikdir. 
Bu, bircinsli əmtəələrin daxili və dünya qiymətlərinin səviyyələri arasında olan 
qarşlılqlı əlaqənin əsas kəmiyyət cəhətləri ilə də təsdiq olunur: 
1) daxili və dünya qiymətlərinin üst-üstə düşməsinə çox nadir hallarda rast gəlinir; 
2) bir qayda olaraq daxili qiymətlər dünya qiymətlərindən çox olur; 
3) dünya qiymətləri ilə müqayisədə daxili qiymətlərin adah yüksək səviyyəsinin 
formalaşması inkişaf səviyyələrindən asılı olmayaraq bütün ökələr üçün 
xarakterikdir; 
4) daxili qiymətlərin üstünlüyü idxal qiymətlər üçün daha çox xarakterikdir, ixrac 
qiymətləri üçün üstünlük dərəcəsi daha azdır; 
5) bəzi xammal əmtəələri üçün əks mövqe – daxili qiymətlərin dünya qiymətlərindən az 
olması xarakterikdir (bu özünü xüsusilə neft və neft məhsulları üzrə göstərir). 
Dünya qiymətləri bazar konyukturasının təsiri altında dəyişir və ümumilikdə artmağa 
doğru meyllidir, lakin artım daim baş vermir və müxtəlif əmtəə qrupları üçün artımın 
intensivlik dərəcəsi müxtəlifdir. Dünya qiymətlərində XX əsrin ikinci yarısında və 1990-cı 
illərində baş verən dəyişiklikləri müşahidə etmək üçün Şəkil 4.1, Cədvəl 4.10 və 4.11-ə 
diqqət yetirək. 
Ümumilikdə belə bir nəticə çıxarmaq olar ki, XX əsrin ikinci yarısında sdünya 
qiymətlərində artım meyli hökmran rolunu oynamışdır. Bununla yanaşı, sənaye əmtəələrinin 
qiymətləri daha yüksək templərlə artmışdır. Onun orta illik artımı 1950-73-cü illərdə 9.8%, 
1973-90-cı illərdə 5.5%, 1990-2002-ci illərdə isə 6.0% təşkil etmişdir. Kənd təsərrüfatı 
məhsullarının qiymətləri isə daha aşağı templərlə artmışdır. 
Digər tərəfdən 1950-73-cü illərdə bütün əmtəə qrupları üzrə qiymət qrtımı templəri 
yüksək olmuş (ikinci dünya müharibəsindən sonra əmtəə çatışmazlığı ilə əlaqədar), 1973-
90-cı illərdə bu artım nisbətən zəifləmiş (dünya iqtisadi böhranı ilə əlaqədar), 1990-cı ildən 
etibarən isə yenidən güclənmişdir. 
Ərzaq məhsullarının dünya qiymətlərinin dəyişməsi əsasən qısamüddətli konyuktur 
və təbii amillərlə əlaqədardır. Bununla yanaşı, bu bazarda sənayecə inkişaf etmiş ölkələr 
tərəfindən istehsal edilmiş ərzaq məhsullarının (buğda, qarğıdalı və s.) qiymətlərinin artımı 
və inkişaf etməkdə olan ölkələrin istehsal etdikləri əmtəələrin  
 144 
Sənaye əmtəələri
Hasilat sənayesi 
məhsulları
Kənd təsərrüfatı 
m ə h s u l l a r ı
100
1000
10000
1950 55 60 65 70 75 80 85 90 95 2002
İndeks
 
 
Şəkil 4.1 Qiymət indekslərinin dinamikası, (1950=100) 
Mənbə: WTO. World Trade Report, 2002. – Geneva, 2003.  
 
Cədvəl 4.10 
Qiymət indekslərinin orta illik dəyişməsi 
 
 Kənd təsərrüfatı 
məhsulları 
Hasilat sənayesi 
məhsulları 
Sənaye əmtəələri 
1950-73 4.3 7.4 9.8 
1973-90 2.4 0.5 5.5 
1990-02 3.8 3.4 6.0 
 
Mənbə: WTO. World Trade Report, 2002. – Geneva, 2003.  
 
Cədvəl 4.11 
1993-2002-ci illərdə qiymət indekslərinin dinamikası, (1995=100) 
 
 1993 1994 1995 1996 1997 1998 1999 2000 2001 2002 
Ümumilikdə 
əmtəələr üzrə 
86 90 100 99 93 88 88 89 86 87 
Kənd təsərrüfatı 
məhsulları 
84 89 100 99 92 86 82 79 78 79 
Hasilat sənayesi 92 90 100 110 105 81 94 131 120 119 
 145 
məhsulları 
Sənaye əmtəələri 87 91 100 98 98 90 89 87 85 86 
 
Mənbə: WTO. World Trade Report, 2002. – Geneva, 2003. 
 
(kofe istisna olmaqla) qiymətlərinin azalması meyli müşahidə edilir. Ümumilikdə isə ərzaq 
məhsullarının qiymətlərinin dinamikası özünün mülayimliyi ilə xarakterizə edilə bilər. 
1950-2002-ci illərdə onun orta illik artım tempi 1.5%-i keçməmişdir. XX əsrin ikinci 
yarısında ən yüksək artım tempi ət və balıq məhsulları üzrə müşahidə edilmişdir. 1990-cı 
illərdə isə çay, kofe, kakao, banan, qoyun əti istisna olmaqla əksər ərzaq məhsulları üzrə 
azalma tendensiyası mövcud olmuşdur.  
Kənd təsərrüfatı xammalına gəldikdə isə burara üç qrupu fərqləndirmək olar. 
Toxuculuq liflərinin, dəmir və marqans filizlərinin və kauçukun daxil olduğu birinci qrup 
xammallar üzrə qiymətlər o qədər yüksək templə artmamışdır. Bu qrup üzrəı 1950-2002-ci 
illərdə orta illik artım tempi 1.1%-ə bərabər olmuşdur. 
Digər qütbdə qərarlaşan ikinci qrup kənd təsərrüfatı xammalları üzrə isə qiymətlərin 
orta illik artım tempi göstərilən dövr üzrə 4.5-5.0% təşkil etmişdir. Bu qrup əmtəələrə dəri 
xammalı və ağac məmulatlarının aid etmək olar. 
Orta mövqe tutan üçüncü qrupda isə qiymətlər illik orta hesabla 2.8-3.3%-lə 
artmışdır. Bu qrupa mineral gübrələr və kimyəvi gübrələr üçün xammalı aid etmək olar. 
1970-ci illərdə sahəvi kartellərin aqressiv siyasəti nəticəsində enerji resurslarının 
qiymətlərində müşahidə olunan artım 1980-ci illərdə neft hasil edən ölkələrin sayının 
sayının çoxalması və inkişaf etmiş ölkələrin qənaətli texnologiyalara keçidi nəticəsində 
zəifləmişdir. 1990-cı illərin birinci yarısında neftin qiymətlərində düşüş müşahidə edilmişdir 
ki, bu da bazarda yeni ixracatçıların (xüsusilə keçmiş postsosialist ölkələrinin) meydana 
gəlməsi ilə əlaqədar olmuşdur. Lakin 1990-cı illərin ikinci yarısından etibarən onun 
qiymətlərində yenidən artım müşahidə edilməyə başlanmışdır. 
Sənaye əmtəələrinin qiymətləri isə özünün yüksək dinamizmi ilə xarakterizə olunur. 
Onun tərkibində xüsusilə kimya məhsullarının və maşınqayırma əmtəələrinin qiymətləri 
sürətlə yüksəlmişdir ki, bu da onların elmtutumluluğunun yüksək olması ilə əlaqədardır. 
 
4.5. Xarici ticarət siyasətinin mahiyyəti, onun əsas formaları və vasitələri 
 
 Xarici ticarət siyasəti anlayışı altında dövlətin müxtəlif vasitələrdən istifadə etməklə 
digər ölkələrlə ticarət münasibətlərinə məqsədyönlü təsiri başa düşülür. Xarici ticarət 
siyasəti dövlətin ümumi iqtisadi siyasətinin vacib tərkib hissəsidir. Təsərrüfat inkişafının 
daxili aspektləri ilə sıx əlaqədə olduğundan xarici ticarət siyasətinin əsas vəzifəsi ölkənin 
daxili istehsalının genişləndirilməsi və milli sərvətin artırılması üçün əlverişli xarici iqtisadi 
şəraitin formalaşdırılmasıdır. 
Ölkənin beynəlxalq ticarətə müdaxilə etməsinin həcmindən asılı olaraq azad ticarət 
siyasəti və proteksionist ticarət siyasəti fərqləndirilir. 
Azad ticarət siyasəti zamanı dövlət xarici ticarətə minimum müdaxilə siyasəti yeridir 
və xarici ticarət azad bazar qüvvələri, tələb və təklif əsasında inkişaf edir. 
Proteksionizm siyasəti zamanı isə ticarət siyasətinin tarif və qeyri-tarif vasitələrindən 
istifadə etməklə daxili bazarın xarici rəqabətdən müdafiəsi siyasəti həyata keçirilir. 
Proteksionizm nəzəriyyəsinin ən ümumiləşdirilmiş təsviri avstraliya alimi Maks 
Kordenin adı ilə bağlıdır. O özünün ―Proteksionizm nəzəriyyəsi‖ (1971) adlı kitabında 
göstərirdi ki, xarici ticarətin dövlət tənzimlənməsi birtərəfli, ikitərəfli və çoxtərəfli ola bilər. 
 146 
Birtərəfli tənzimlənmə dedikdə ölkənin dövlət tənzimlənməsi vasitələrindən birtərəfli 
qaydada, ticarət partnyorları ilə razılaşdırmadan və ya məsləhətləşmələr aparmadan istifadə 
etməsi başa düşülür. Adətən birtərəfli tədbirlər digər ölkələrin analoji addımlarına qarşı 
atılır və ticarət partnyorları arasında siyasi gərginliyin yaranmasına səbəb olur. İkitərəfli 
tənzimlənmə zamanı ticarət siyasəti tədbirləri ticarət partnyorları olan ölkələr arasında 
razılaşdırılır. Çoxtərfli tənzimlənmə zamanı isə ticarət siyasəti çoxtərəfli sazişlər əsasında 
razılaşdırılır və tənzimlənir. 
Ölkənin bu və ya digər xarici ticarət siyasətlərini seçməkdə müəyyən məqsədləri olur 
ki, onları da ümumi şəkildə aşağıdakı kimi formalaşdırmaq olar: 
1. Xarici rəqabətdən müdafiə. Ölkələr xarici istehsalçılarla rəqabət qabiliyyətində 
olmayan yerli sənayeləri müdafiə üçün idxalı məhdudlaşdıra bilərlər.  
2. İqtisadi artımın təmin edilməsi. Ölkələr xarici ticarət siyasətindən iqtisadi artımın bir 
vasitəsi kimi istifadə etməyə çalışırlar. 
3. Bazar çatışmazlıqlarının aradan qaldırılması. Xarici ticarət daxili bazarın 
strukturunun təkmilləşdirilməsi üçün geniş şəkildə istifadə edilir. 
4. Daxili iqtisadi sabitliyin təmin edilməsi. Xarici ticarət siyasəti işsizlik və inflyasiya 
kimi mənfi meyllərin aradan qaldırılması üçün istifadə olunur. 
5. Dövlət büdcəsinin gəlirlə təmin edilməsi. Bəzən idxala və ixraca tətbiq edilən 
çoxsaylı vergilər dövlət büdcəsinin gəlirlər hissəsində əhəmiyyətli paya malik olur. 
6. Xarici bazarlarda inhisar mövqeyinin təmin edilməsi. Bəzən xarici ticarət siyasətinin 
məqsədi dünya bazarlarında inhisar mövqe əldə etmək olur. 
7. Sosial və siyasi səbəblər. Xarici ticarət siyasətindən ətraf mühitin qorunması, ölkə 
əhalisinin sağlamlığının və ümumilkdə genefondun müdafiəsi vasitəsi kimi istifadə 
edilə bilər. 
8. Xarici siyasət məqsədləri. Xarici ticarət siyasəti ümumilikdə xarici siyasətin tərkib 
hissəsi olmaqla birbaşa olaraq onun da məqsədlərinə xidmət edə bilər. 
Dünya ölkələrinin həyata keçirdikləri xarici ticarət siyasətinin müasir inkişaf 
mərhələsində bir-birinə zidd olan, eyni zamanda bir-biri ilə qarşılıqlı əlaqədə olan iki meyl – 
proteksionizm və liberallaşdrıma meylləri mövcuddur. Bir tərəfdən beynəlxalq ticarətin 
liberallaşdırılmasına, ticarət maneələrinin aradan qaldırılmasına çalışılsa da (beynəlxalq 
əmək bölgüsünün dərinləşməsinin və istehsal qüvvələrinin beynəlmiləlləşməsinin 
şərtləndirdiyi liberallaşma), digər tərəfdən ―əcnəbi‖ kapital və əmtəələrin ―doğma‖ ölkəyə 
daxil olması bütün mümkün vasitələrlə əngəllənir (dövlətin milli maraqlarının təmin 
edilməsi vəzifəsindən irəli gələn proteksionizm). 
Artıq bir neçə əsrdir ki, iqtisadçılar və siyasətçilər arasında bu iki meylin hansının – 
milli sənayenin inkişafına şərait yaradan proteksionizmin, yoxsa milli istehsal xərclərini 
beynəlxalq istehsal xərcləri ilə əlaqələndirməyə imkan verən azad ticarətin yaxşı olduğu 
barədə mübahisə davam edir. Müxtəlif tarixi dövrlərdə üstünlük bu və ya digər yanaşmanın 
tərəfinə keçib. 1950-1960-cı illərdə beynəlxalq iqtisadiyyat üçün proteksionizmdən imtina 
və xarici ticarətin liberallaşdırılmasına yönəlmə xarakterik olub. 1970-ci illərin 
əvvəllərindən isə əks meyl müşahidə olunmağa başlanıb. Ölkələr daxili bazarı xarici 
rəqabətdən qorumaq üçün bir-birlərinə qarşı daha da təkmilləşdirilmiş vasitələrdən istifadə 
etməyə başladılar. 
İnkişaf edən beynəlxalq ticari-iqtisadi və maliyyə əlaqələri real olaraq 
proteksionizmin məhdudlaşdırılmasını tələb edir. Lakin böhran halları zamanı dünya 
təsərrüfatının bu və ya digər iştirakçısının zəifləməsi həmin ölkənin ticarətin 
liberallaşdırılması kursundan müəyyən müddətə geri çəkilməyə məcbur edir. Hazırda 
 147 
beynəlxalq ticarətin liberallaşdırılması meyli daha güclü olsa da proteksionizmə qayıtma 
halları da tez-tez müşahidə edilir. 
Azad ticarəti müdafiə edənlərin fikirləri beynəlxalq əmək bölgüsünün verdiyi 
mənfəətlərə əsaslanır. Belə ki, bazar mexanizminin sərbəst şəkildə fəaliyyəti optimal resurs 
bölgüsünü təmin edər və dünya istehsalını maksimumlaşdırmaqla bütün ölkəlrin bundan 
faydalanmasına imkan verər. Onların fikrincə, proteksionizm rəqabəti məhdudlaşdırmaqla 
və istehsalda ayrı-seçkilik tətbiq etməklə resursların səmərəli bölgüsünü pozur, 
sahibkarların işgüzar aktivliyini azaldır. Buna həmçinin müdafiə ediləcək sahələrin seçimi 
zamanı çox zaman iqtisadi amillərə deyil, bir qrup adamın mənfəətinə əsaslanması da səbəb 
olur. 
Azad ticarət tərəfdarlarına görə, proteksionizm inhisara yol açır, iri firmalar kiçik 
təsərrüfat subyektlərini bazardan sıxışdırıb çıxararaq və ya da özlərinə birləşdirərək inhisar 
mövqeyi əldə edilər. 
Azad ticarət isə yuxarıdakılara yol verməməklə yanaşı, bazar mexnizminin 
fəaliyyətinə əsaslandığı üçün börokratik əngəlləri də minimuma endirir. Proteksionizm 
tədbirlərinin tətbiqi isə çox qarışıq bürokratik mexanizmin formalaşdırılmasına səbəb olur. 
Bu isə resurs israfına, korrupsiyaya gətirib çıxara bilər. 
Xarici ticarətdə proteksionizmi müdafiə edənlər isə bir sıra faktorları irəli sürürlər. 
Belə ki, onlar proteksionizmin milli təhlükəsizlik, iqtisadi artım, strateji ticarət siyasətlərinin 
həyata keçirilməsi, dempinqin önlənməsi üçün zəruri olduğunu bildirirlər. Digər səbəblər 
kimi isə onlar ölkədə məşğulluğun səviyyəsinin yüksəldilməsi, ticarət şəraitinin 
yaxşılaşdırılması və xarici bazarlarda rəqabət qabiliyyətinin artırılmasını göstərirlər.  
Qeyd edilməlidir ki, müasir dövrdə proteksionizm adətən nisbətən dar sahələrdə 
təmərgüzləşir. Inkişaf etmiş ölkələr öz aralarında kənd təsərrüfatı, toxuculuq, hazır paltar və 
polad sənayeləri üzrə bu siyasəti yeridirlər. Inkişaf etmiş ölkələrlə inkişaf etməkdə olan 
ölkələr arasında bu siyasət özünü inkişaf etməkdə olan ölkələr tərəfinsən sənaye 
əmtəələrinin ixracında göstərir. Inkişaf etməkdə olan ölkələrin öz aralarında ticarəti zamanı 
isə proteksionizmin obyekti ənənəvi ixrac əmtəələri olur. 
Proteksionizm meyllərinin inkişafı proteksionizmin bir neçə formasını 
fərqləndirməyə imkan verir: 
 selektiv proteksionizm – bu zaman siyasət ayrı-ayrı ölkə və ya əmtəələrə qarşı 
yönəldilir; 
 sahəvi proteksionizm – bu zaman müəyyən sahələr, ilk növbədə də aqrar 
proteksionizm çərçivəsində kənd təsərrüfatı müdafiə edilir; 
 kollektiv proteksionizm –ölkələr birliyi tərəfindən bu birliyə daxil olmayan digər 
ölkələrə qarşı həyata keçirilən siyasət başa düşülür; 
 gizli proteksionizm – daxili iqtisadi siyasətin metodları ilə həyata keçirilən siyasət 
nəzərdə tutulur. 
Xarici ticarətin dövlət tənzimlənməsinin vasitələri və ya alətləri öz xarakterinə görə 
tarif vasitələrinə (gömrük tarifinin istifadə olunmasına əsaslanır) və qeyri-tarif vasitələrinə 
(bütün digər metodları özündə cəmləşdirir) bölünür. Tənzimlənmənin qeyri-tarif metodları 
kəmiyyət vasitələrinə, gizli proteksionizm metodlarına və maliyyə alətlərinə bölünür. 
Ticarət siyasətinin alətləri ya idxalı məhdudlaşdırmaq, ya da ixracı stimullaşdırmaq məqsədi 
daşıyır (Cədvəl 4.12). 
 
Cədvəl 4.12 
Ticarət siyasəti alətlərinin təsnifi
16
 
                                                 
16
 Киреев А. Международная экономика. Москва, «Международные отношения», 1999, Ч.1, səh. 200 
 148 
 
 
Metodlar 
 
 
Ticarət siyasətinin alətləri 
 
 
Əsasən tənzimləyir 
 
 
 
 
Tarif 
 
 
 
Gömrük rüsumları 
 
Tarif kvotası 
 
 
 
 
 
 
 
 
idxal  
 
idxal  
 
 
Q 
e 
y 
r  
i  
–  
t 
 a 
r  
i  
f  
 
 
Kəmiyyət 
 
Kvotalaşdırma 
Lisenziyalaşdırma 
―Könüllü məhdudlaşdırma‖ 
 
 
 
ixrac 
ixrac 
 
 
idxal 
idxal 
 
 
 
 
 
Gizli 
 
Dövlət alışları 
Yerli komponentlərdən 
istifadə tələbi 
 
Texniki maneələr 
Vergi və yığımlar 
 
  
idxal  
 
idxal 
idxal 
idxal 
 
 
Maliyyə 
 
Subsidiyalar 
Kreditləşdirmə 
Dempinq 
 
 
ixrac 
ixrac 
ixrac 
 
 
 
 Beynəlxalq ticarət sahəsində dövlətin yerinə yetirməli olduğu əsas vəzifə 
ixaracatçıların əmtəələrini dünya bazarlarında daha da rəqabət qabiliyyətli etmək yolu ilə 
onlara xarici bazarlara daha çox məhsul çıxartmaq imkanı yaratmaqdan ibarətdir. Digər 
mühüm bir məsələ isə xarici əmtəələri daxili bazarda daha az rəqabət qabiliyyətli etməklə 
idxalı məhdudlaşdırmaqla bağlıdır. 
 Xarici ticarətin dövlət tənzimlənməsi mexanizminin ölkənin iqtisadi vəziyyətinə 
təsiri istehlakçı və istehsalçının artıq xərcləri anlayışları vasitəsi ilə təsvir edilə bilər. 
Istehlakçının artıq xərci dedikdə əmtəənin bazar qiyməti ilə istehlakçının bu əmtəə üçün 
ödəməyə hazır olduğu maksimum qiymət arasındakı fərq başa düşülür. Istehsalçının artıq 
xərci isə əmtəənin cari bazar qiyməti ilə istehsalçının bu əmtəəni satmağa hazır olduğu 
minimum qiymət arasındakı fərqdən ibarətdir. 
 Dövlətin ticarət siyasətinin xarakteri proteksionist, mülayim və ya açıq (azad ticarət) 
ola bilər (Cədvəl 4.13). Əlbəttə,  bu anlayışlardan hər biri nisbidir, lakin onlar bir ox 
üzərində və iki ekstremal hal arasında sıralanıblar. Ekstremal hallar dedikdə isə xarici dünya 
ilə ticarətin kəsilməsinə yönəlmiş qadağa siyasəti və ticarət siyasətinin vasitələrindən tam 
imtina nəzərdə tutulur. Dövlətin ticarət siyasətinin xarakteri həm mövcud tarif rejimini, həm 
də kəmiyyət məhdudiyyətləri rejimini nəzərə almaqla müəyyən edilir. 
 149 
 
Cədvəl 4.13 
Ticarət siyasətinin xarakteri
17
 
 
  
Kəmiyyət məhdudiyyətləri rejimi 
 
 
Açıq  
 
 
Mülayim  
 
 
Məhdudlaşdırıcı 
 
 
T
a
ri
f 
re
ji
m
i 
 
 
Açıq 
 
 
Azad ticarət 
 
 
Mülayim  
 
 
Proteksionizm 
 
 
Mülayim 
 
 
Mülayim  
 
 
Mülayim  
 
 
Proteksionizm 
 
 
Məhdudlaşdırıcı 
 
 
Proteksionizm 
 
 
Proteksionizm 
 
 
Proteksionizm 
 
 
 Dövlət ticarət siyasətinin bu və ya digər alətindən istifadə etməyə qərar verərkən 
onun ölkənin ticarət siyasətinin xarakterinə mümkün məcmu təsirini və ticarət partnyorları 
tərəfindən mümkün cavab tədbirlərini nəzərə almalıdır. Ticarət siyasəti tədbirlərinin 
qiymətləndirilməsi üçün hökumətlər öz praktiki fəaliyyətlərində 1985-ci ildə İqtisadi 
Əməkdaşlıq və İnkişaf Təşkilatı tərəfindən hazırlanmış sorğu kitabşasından geniş istifadə 
edirlər. Bu kitabçaya görə, hər hansı bir aləti tətbiq etməzdən əvvəl aşağıdakı suallara cavab 
verilməlidir: 
 Bu tədbirin həyata keçirilməsindən sahə hansı iqtisadi faydanı qazanacaq və nə qədər 
sayda iş yeri qorunacaq və ya yaradılacaq? 
 Bu tədbirin həyata keçirilməsindən büdcəyə nə qədər gəlir daxil olacaq və ya 
büdcədən nə qədər xərc çəkiləcək? 
 Tədbir nəticəsində daxili qiymətlər nə qədər artacaq və istehlak nə qədər azalacaq? 
 Tədbirin müvafiq bazarın strukturuna və onda olan rəqabətə mümkün təsiri necə ola 
bilər? 
 Bu tədbir uzunmüddətli planda sahənin struktur yenidənqurmasını təmin edəcəkmi və 
onu rəqabət qabiliyyətli səviyyəyə çıxaracaqmı, yoxsa o, sahənin mövcud geriliyini 
sadəcə müəyyən müddətə donduracaq? 
 Bu tədbir yaxın sahələrə, xüsusilə də tədbirin yönəldiyi sahənin əmtəələrin alışı və 
satışı ilə məşğul olan sahələrə təsiri necə ola bilər? 
 Digər ölkələr bu tədbirin tətbiqinə necə reaksiya verə bilərlər və onun ölkələrə hansı 
potensial təsiri ola bilər? 
 Nəzərdə tutulan tədbir ölkənin iştirak etdiyi ikitərəfli və çoxtərəfli müqavilələrə 
uyğundurmu? 
 
 
 
                                                 
17
 Киреев А. Международная экономика. Москва, «Международные отношения», 1999, Ч.1, səh. 202 
 150 
4.5.1. Xarici ticarət siyasətinin tarif vasitələri 
 
Xarici ticarət siyasətini həyata keçirərkən əsas istifadə olunan vasitələr tarif 
vasitələridir ki, bu da gömrük tarifinin müxtəlif cür tətbiq edilməsində öz əksini tapır. 
Ticarət siyasətinin hansı tərəfinin əhəmiyyət daşımasından asılı olaraq gömrük 
tarifinin bir-birini tamamlayan bir neçə tərifini vermək olar. 
Gömrük tarifi kontekstdən asılı olaraq aşağıdakı kimi müəyyən edilə bilər: 
 ticarət siyasətinin və dünya bazarı ilə qarşılıqlı fəaliyyətdə olan daxili bazarın dövlət 
tənzimlənməsinin alətidir; 
 gömrük sərhəddindən keçirilən əmtəələrə tətbiq edilən və xarici iqtisadi fəaliyyətin 
əmtəə nomenklaturasına uyğun olaraq sistemləşdirilən gömrük rüsumları dərəcəsinin 
məcmusudur; 
 müəyyən bir əmtəənin ölkənin gömrük ərazisindən çıxarılması və ya bu əraziyə 
gətirilməsi zamanı ödənilən gömrük rüsumunun konkret dərəcəsidir; bu halda 
gömrük tarifi anlayışı gömrük rüsumu anlayışı ilə tam üst-üstə düşür. 
Ayrı-ayrı ölkələrdə gömrük ərazisi coğrafi sərhədlərlə üst-üstə düşməyə bilər. Əmtəə 
dedikdə isə adətən sərhəddən keçirilən istənilən əmlak (məsələn, spesifik əmtəə sayılan 
elektrik enerjisi də) başa düşülür. 
Istənilən ölkənin gömrük tarifi gətirilən və aparılan əmtəələrə vergiqoyma məqsədilə 
istifadə edilən gömrük rüsumlarının konkret dərəcələrindən ibarətdir. 
Gömrük rüsumu gömrük orqanları tərəfindən əmtəənin idxalı və ixracı zamanı 
tutulan və idxalın və ixracın əsas şərtlərindən biri sayılan məcburi ödəmədir. 
Göpmrük rüsumları üç əsas funksiyanı yerinə yetirir: 
 fiskal funksiya; bu funksiya həm idxal, həm də ixrac rüsumlarına aidiir, çünki onlar 
dövlət büdcəsinin gəlir maddələrindən biri kim çıxış edirlər; 
 proteksionist (müdafiə) funksiya; bu funksiya idxal rüsumlarına aiddir, çünki onların 
köməyi ilə dövlət yerli istehsalçıları arzuolunmaz xarici rəqabətdən qoruyur; 
 balanslaşdırma funksiyası; bu funksiya ixrac rüsumlarına aiddir, çünki onların 
köməyi ilə daxili qiymətləri bu və ya digər səbəbdən dünya qiymətlərindən aşağı 
olan əmtəələrin ixracının qarşısı alınır. 
Gömrük rüsumlarının təsnifi Cədvəl 4.14-də verilmişdir. 
 
 
 
Cədvəl 4.14 
Gömrük rüsumlarının növləri
18
 
 
Təsnif əlamətləri Növlər 
Tutulma üsuluna 
görə 
Spesifik Advalor  Kombinə edilmiş 
Obyektinə görə Idxal  Ixrac  Tranzit 
Xarakterinə görə Mövsümi  Antidempinq  Kompensasiya  
Mənbəsinə görə Avtonom  Konvensiya  Preferensial  
Dərəcə tipinə görə Daimi  Dəyişkən  - 
Hesablama üsuluna 
görə 
Nominal  Effektiv  - 
                                                 
18
 Киреев А. Международная экономика. Москва, «Международные отношения», 1999, Ч.1, səh. 207 
 
 151 
 
Tutulma üsuluna görə rüsumlar üç yürə bölünür: 
 advalor rüsumlar - əmtəənin gömrük dəyərindən faiz nisbətilə tutulur (məsələn, 
gömrük dəyərinin 15%-i); 
 spesifik rüsumlar - əmtəənin bir vahidinə nisbətdə müəyyən edilmiş həcmdə tutulur 
(məsələn, 1 tona görə 20 dollar); 
 kombinə edilmiş rüsumlar – yuxarıda qeyd olunan növlərin hər ikisindən eyni 
zamanda istifadə edilməklə tutulur (məsələn, 1 ton üçün 20 dollardan çox olmamaq 
şərti ilə gömrük dəyərinin 15%-i). 
Advalor rüsumların üstün cəhəti ondan ibarətdir ki, onlar əmtənin qiymətinin 
tərəddüdündən asılı olmayarq daim daxili bazarın müdafiəsinin eyni səviyyəsini təmin 
edirlər. Bu zaman yalnız büdcə gəlirlərində dəyişiklik ola, gəlirlər arta və ya azala bilərlər. 
Bu cür rüsumların zəif tərəfi isə onların tətbiq edilməsi üçün əmtəənin dəyərinin gömrük 
qiymətləndirilməsinin tələb edilməsi ilə bağlıdır. Əmtəənin qiyməti çoxsaylı iqtisadi 
(valyuta məzənnəsi, faiz dərəcəsi və s.) və inzibati (vergi siyasəti və s.) amillərin təsiri ilə 
tərəddüd etdiyindən advolor rüsumların tətbiqi subyektiv qiymətləndirmə ilə bağlı olur ki, 
bu zaman da sui-istifadə hallarına yol verilə bilər. 
 Spesifik rüsumlar adətən standartlaşdırılmış əmtəələrə münasibətdə tətbiq edilir. 
Onlar və mübahisə obyekti ola bilməyəcək bir üstünlüyə malikdirlər, çünki onlardan inzibati 
istifadə çox sadədir və əksər hallarda sui-istifadə üçün şərait yaratmırlar. Lakin spesifik 
rüsumlar əmtəənin qiymətinin tərəddüdündən güclü surətdə asılıdır. Belə ki, idxal 
qiymətləri artdığı təqdirdə daxili bazarın spesifik rüsumlarla müdafiə səviyyəsi aşağı düşür. 
Lakin digər tərəfdən, iqtisadi böhran və idxal qiymətlərinin aşağı düşdüyü hallarda spesifik 
rüsumlar milli istehsalçıların müdafiə səviyyəsini yüksəldir. 
 Obyektinə görə rüsumlar üç yerə bölünür: 
 idxal rüsumları – idxal əmtəələrinə münasibətdə tətbiq olunan rüsumlar başa düşülür; 
rüsumların əksər hissəsinin aid olduğu bu növ ölkələr tərəfindən milli sitehsalçıların 
qorunması üçün geniş surətdə istifadə edilir; 
 ixrac rüsumları – ixrac əmtəələrinə münasibətdə tətbiq edilən rüsumlar nəzərdə 
tutulur; ayrı-ayrı ölkələr tərəfindən çox nadir hallarda, adətən daxili qiymətlərlə 
dünya qiymətləri arasında iri fərq olanda tətbiq edilir və məqsədi ixracı azaltmaq və 
büdcənin gəlirlərini artırmaqdan ibarətdir; 
 tranzit rüsumları – ölkə ərazisindən tranzit vasitəsilə keçirilən əmtəələrə münasibətdə 
tətbiq edilən rüsumlar başa düşülür; çox nadir hallarda rast gəlinir və adətən ―ticarət 
müharibəsi‖ vasitəsi kimi istifadə edilir. 
Rüsumlar xarakterinə görə üç cür olurlar: 
 mövsümi rüsumlar – bu rüsumlar mövsümi xarakterli məhsulların, ilk növbədə kənd 
təsərrüfatı məhsullarının beynəlxalq ticarətinin operativ surətdə tənzimlənməsi üçün 
istifadə edilir; adətən onların fəaliyyət müddəti ildə bir neçə aydan çox olmur və bu 
dövr ərzində adi gömrük tarifinin bu cür əmtəələr üzrə fəaliyyəti dayandırılır; 
 antidempinq rüsumları – bu cür rüsumlar əmtəənin ölkə ərazisinə ixrac ölkəsindəki 
normal qiymətdən aşağı qiymətlə gətirildiyi halda və bu cür idxalın analoji əmtəənin 
yerli istehsalçılarına ziyan yetirdiyi və ya həmin əmtəənin milli istehsalının təşkilinə 
və genişlənməsinə imkan vermədiyi təqdirdə tətbiq edilir; 
 kompensasiya rüsumları – istehsalında birbaşa və ya dolayı yolla subsidiyalardan 
istifadə edilən əmtəələrin idxalı zamanı və bu idxalın analoji əmtəələrin yerli 
istehsalçılarına ziyan yetirdiyi halda tətbiq edilən rüsumlar nəzərdə tutulur. 
Mənbəsinə görə də rüsumlar üç cür olurlar: 
 152 
 avtonom rüsumlar – ölkənin hakimiyyət orqanlarının birtərəfli qərarı əsasında tətbiq 
edilən rüsumlar başa düşülür; adətən gömrük tarifinin tətbiq edilməsi haqqında qərar 
ölkə parlamenti tərəfindən qanun şəklində qəbul edilir, gömrük rüsumlarının konkret 
dərəcələri isə müvafiq orqan tərəfindən müəyyən edilir və hökumət tərəfindən təsdiq 
edilir; 
 konvensiya (müqavilə) rüsumları – bu cür rüsumlara ikitərəfli və çoxtərəfli sazişlər 
əsasında müəyyən edilən rüsumlar aiddir; 
 preferensial rüsumlar – mənbəsi inkişaf etməkdə olan ölkələrə aid olan əmtəələrə 
mövcud dərəcələrdən daha aşağı dərəcələrlə tətbiq edilən rüsumlar nəzərdə tutulur; 
bu cür rüsumlar çoxtərəfli sazişlər əsasında müəyyən edilir və bu zaman məqsəd 
ölkələrin ixracının genişləndirilməsi yolu ilə onların iqtisadi inkişafını 
dəstəkləməkdən ibarət olur. 
Rüsumların dərəcələrin tipinə görə iki yerə bölünürlər: 
 daimi rüsumlar – dərəcələri dövlət orqanları tərəfindən eyni zamanda müəyyən 
edilən və vəziyyətdən asılı olmayaraq dəyişməyən gömrük rüsumları başa düşülür; 
dünya ölkələrinin böyük əksəriyyətinin gömrük tarifləri daimi rüsum dərəcələrindən 
ibarətdir; 
 dəyişkən rüsumlar – dövlət orqanları tərəfindən müəyyən edilmiş hallarda (dünya və 
ya daxili qiymətlərin səviyyəsinin, dövlət subsidiyalarının səviyyəsinin dəyişməsi 
zamanı və s.) dərəcələri dəyişə bilən rüsumlar nəzərdə tutulur; bu cür rüsumlara çox 
nadur hallarda rast gəlinir. 
Hesablama üsuluna görə rüsumlar iki cür olurlar: 
 nominal rüsumlar – gömrük tarifində göstərilən rüsum dərəcələridir; bu cür rüsumlar 
ölkənin öz ixracına və ya idxalına tətbiq etdiyi gömrük vergiqoyması barədə yalnız 
ümumi təsəvvür yaradırlar; 
 effektiv rüsumlar – bu rüsumlar son məhsula üçün gömrük rüsumunun real 
səviyyəsini göstərir; bu səviyyə hazır məhsulun hazırlanması üçün lazım olan detal 
və yarımfabrikatlara tətbiq edilən rüsumlar nəzərə alınmaqla hesablanır; gömrük 
müdafiəsinin effektiv səviyyəsinin hesablanması əsasında ticarəti siyasəti sahəsində 
vacib qərarları qəbul edilir. 
Yuxarıda qeyd olunduğu kimi, rüsum əmtəənin gömrük dəyərinə görə hesablanır. 
Gömrük dəyəri hər bir ölkənin qanunvericiliyinə uyğun olaraq müəyyən edilməklə əmtəənin 
idxal və ya ixrac qiymətindən fərqlənə bilər. 
Adətən əmtəənin gömrük dəyərinin təsnifləşdirilməsi və müəyyən edilməsinin əsası 
kimi beynəlxalq əmtəə nomenklaturalarından biri çıxış edir. Dünyada ən çox yayılmış əmtəə 
nomenklaturalarından biri 1988-ci ildə qüvvəyə minmiş əmtəələrin təsviri və 
kodlaşdırılması üzrə Harmonikləşdirilmiş Sistemidir. Bu sistem daha əvvəl işlənmiş Brüssel 
Gömrük Nomenklaturasına və BMT-nin Standart Beynəlxalq Təsnifləşdirməsinə əsaslanır. 
Bir çox ölkələrin tarfilərinin strukturu hazır məhsulun milli istehsalçılarını qorusa da 
xammal və yarımfabrikat idxalına elə də maneçilik törətmir. Buna tarif eskalasiyasının 
köməyi ilə nail olunur. Tarif eskalasiyası dedikdə əmtəələrin emal səviyyəsi artdıqca onlara 
tətbiq edilən gömrük vergiqoymasının səviyyəsinin artımı başa düşülür. Xammaldan hazır 
məhsula tərəf hərəkət etdikcə rüsum dərəcləri nə qədər çox yüksəlirsə hazır məhsul 
istehsalçılarının xarici rəqabətdən müdafiə səviyyəsi bir o qədər yüksək olur. 
Qeyd edilmələdir ki, inkişaf etmiş ölkələr tərəfindən tətbiq edilən tarif eskalasiyası 
inkişaf etməkdə olan ölkələrdə xammal istehsalını stimullaşdırır və onların texnoloji 
geriliyini gücləndirməsə də, ən azı həminki səviyyədə saxlayır. Bu  o səbəbdən baş verir ki, 
inkişaf etməkdə olan ölkələr inkişaf etmiş ölkələrin bazarına real olaraq ancaq rüsum 
 153 
dərəcəsi minimal olan xammal məhsulu ilə daxil ola bilərlər. Hazır məhsul bazarı isə 
əhəmiyyətli tarif eskalasiyası səbəbindən praktiki olaraq inkişaf etməkdə olan ölkələrin 
üzünə bağlıdır. 
Əmtəəyə tətbiq edilən gömrük vergilərinin mümkün təsirləri dar və geniş, başqa 
sözlə mikro və makro baxımdan təhlil edilə bilər. Birinci halda yalnız həmin sahə üzrə, 
ikincidə isə ümumilikdə iqtisadiyyat üzrə təsirlər nəzərdə tutulur.  
Hər hansı bir əmtəəyə gömrük vergisinin tətbiq edilməsi həmin əmtəənin daxili 
qiymətinin artmasına gətirib çıxarır. Daxili qiymətlərin artması isə əmtəənin yerli 
istehsalının genişlənməsinə, istehlakının azalmasına və milli gəlirin müvafiq sənayelərdə 
çalışan istehlakçılara doğru yenidən bölgüsünə səbəb olur. Bundan başqa, vergilər əmtəə 
idxalını sıfıra endirənə qədər dövlət büdcəsinə gəlir daxil olması təmin edilir. Beləliklə, 
gömrük tarifi dar mənada beş fərqli təsiri ortaya çıxarır. 
1. İstehsal təsiri. Gömrük vergilərinin idxal malının daxili qiymətini yüksəltməsi 
idxalla rəqabət edən sahələri xarici bazarın rəqabətindən qiruyur və bununla da, yerli 
istehsalın artmasına səbəb olur. Buna bəzən müdafiə təsiri də deyilir. 
2. İstehsal təsiri. Gömrük tarifləri daxili qiymətləri yüksəltməklə bir tərəfdən yerli 
istehsalı stimullaşdırırsa, digər tərəfdən istehlakın azalmasına səbəb olur.  Gömrük 
vergilərinin idxal əmtəəsini bahalaşdırması və istehlakı azaltması cəmiyyətin 
nöqteyi-nəzərindən istehlakçı rifahının aşağı düşməsinə gətirib çıxarır. 
3. Xarici ticarət təsiri. Yerli istehsaldakı artım və istehlakdakı azalma digər tərəfdən 
idxalın azalmasına səbəb olur. 
4. Gəlir təsiri. Gömrük tarifləri idxalı sıfıra aşağı salana qədər dövlət büdcəsinə gəlir 
daxil olması təmin edilir. 
5. Bölgü təsiri. Gömrük tarifləri milli gəlirin istehlakçılardan istehsalçılara doğru 
yenidən bölgüsünə səbəb olur. 
İdxal tarifinin yenidənbölgü təsirləri (effektləri) adlandırılan gəlir və bölgü effektləri 
zamanı gəlirlərin bir iqtisadi fəaliyyət subyektindən digərlərinə axını baş verir və 
ümumilikdə iqtisadiyyat üçün itkilərlə nəticələnmir. Müdafiə və istehlak effektləri isə ölkə 
iqtisadiyyatının tarif tətbiqindən itki effektlərini əks etdirirlər. 
Makro baxımdan yanaşdıqda idxal tarifinin ayrı-ayrı ölkələrin iqtisadiyyatına təsiri 
müxtəlifdir və bu təsir ölkənin iqtisadi gücündən əhəmiyyətli dərəcədə asılıdır. Qeyd edək 
ki, beynəlxalq iqtisadiyyatda ölkələr iqtisadi gücünə görə kiçik və böyük ölkələrə 
bölünürlər. Ölkə o zaman kiçik hesab olunur ki, onun tərəfindən idxal əmtəəsinə tələbin 
dəyişməsi dünya qiymətlərinin dəyişməsinə gətirib çıxarmır. Əgər ölkənin tələbinin 
dəyişməsi dünya qiymətlərində dəyişikliyə səbəb olursa bu ölkə böyük ölkə hesab edilir. 
Kiçik ölkə halında idxal tarifinin tətbiqi dünya qiymətlərini dəyişə və onun ticarət 
şəraitini yaxşılaşdıra bilmir, bununla da, tarifin iqitsadiyyata mənfi təsirinin kompensasiya 
edilməsinə şərait yaratmır. Tarif ya ölkə daxilində gəlirlərin yenidən bölgüsünə, ya da 
birbaşa iqtisadi itkilərə gətirib çıxarır. Bu və ya digər sektorlarda iqtisadi artımı şərtləndirən 
heç bir müsbət iqtisadi effekt müşahidə olunmur. 
Böyük ölkə tərəfindən idxal tarifinin tətbiqi analoji hadisə zamanı kiçik ölkə üzrə 
meydana gələn iqtisadi effektlərə yaxın olan effektlərlə nəticələnir. Yalnız gəlir effekti 
istisna təşkil edir ki, o, böyük ölkə halında iki yerə – daxili gəlirlər effektinə və ticarət 
şəraiti effektinə bölünür. Birinci effekt ölkə daxilində gəlirlərin istehlakçılardan dövlətə 
doğru yenidən bölgüsünü əks etdirir. Ikinci effekt isə xarici istehsalçılardan böyük ölkənin 
büdcəsinə doğru gəlirlərin yenidən bölgüsünü göstərir. Bu, böyük ölkənin ticarət şəraitinin 
yaxşılaşması nəticəsində baş verir. 
 154 
Idxal tarifi böyük ölkənin iqtisadiyyatına yalnız o zaman müsbət təsir göstərir ki, 
ticarət şəraiti effekti dəyər baxımından yol verilən itkilərdən çox olsun. Itkilər isə əsasən 
daxili istehsalın dünya istehsalı ilə müqayisədə daha az effektiv olması və əmtəənin daxili 
istehlakının azalması nəticəsində meydana gəlir. 
Beləliklə, yalnız böyük ölkə idxal tarifini tətbiq etməklə dünya qiymətlərinə təsir edə 
və öz üçün müəyyən mənada müsbət iqtisadi effekt təmin edə bilər. lakin qeyr edildiyi kimi 
bu zaman müsbət iqtisadi effekt yalnız itkilər kompensasiya edildiyi halda meydana gələ 
bilər. Tarif dərəcəsi o qədər yüksək ola bilər ki, idxalı tamamilə dayandıra və bu ölkəyə 
ixracı xarici istehsalçılar üçün faydasız edə bilər. buna görə də ortaya tarifin optimal 
səviyyəsinin müəyyən edilməsi məsələsi çıxır. Tarifin optimal dərəcəsi dedikdə isə adətən 
milli iqtisadi rifahın maksimum səviyyəsini təmin edən tarif səviyyəsi başa düşülür. 
Optimal tarifin bir neçə əsas xüsusiyyətləri vardır ki, onları da dövlətin xarici iqtisadi 
siyasətini həyata keçirərkən nəzərə almaq lazımdır. Onlar aşağıdakılardır: 
 optimal tarifin dərəcsi həmişə müsbətdir və 0-la tarifin qadağan olunmuş dərəcəsi 
arasında yerləşir; 
 optimal tarifin dərəcəsi həmişə nisbətən aşağı səviyyədə olur; tələb və təklif 
funksiyalarının xətti xarakter kəsb etdiyini nəzərə almaqla aparılan hesablamalar 
göstərir ki, böyük ölkə üçün ticarət şəraitinin yaxşılaşmasından əldə edilən qazanc 
meydana gələn iqtisadi itkilərdən o zaman çox olur ki, idxal tarifinin dərcəsi nisbətən 
kiçik olsun və onun mümkün qədər böyük hissəsi idxal əmtəəsinə dünya qiymətinin 
aşağı düşməsi vasitəsilə xarici istehsalçılara yönəlsin; 
 optimal tarifin dərəcəsi idxalın elastikliyinə əksdir; idxalın qiymət üzrə elastikliyi nə 
qədər aşağıdırsa (qiymətlərin tərəddüdü zamanı idxalın həcmi cüzi dəyişir), optimal 
tarifin dərəcəsi bir o qədər yuxarıdır; idxalın qiymət üzrə elastikliyi nə qədər 
yuxarıdırsa (qiymətlərin artımı zamanı idxalın həcmi proporsional olaraq azalır), 
optimal tarifin dərəcəsi bir o qədər aşağıdır; ekstremal halda idxalın sonsuz olaraq 
davam edən böyük elastikliyi zamanı optimal tarif sıfıra bərabərdir, yəni onu sadəcə 
olaraq tətbiq etmək lazım deyil; 
 optimal tarif bir ölkənin iqtisadi qazancına səbəb olduğu halda ümumilikdə 
beynəlxalq iqtisadiyyatln itkilərə yol verməsinə gətirib çıxarır ki, bu da onun sadəcə 
olaraq gəlirlərin bir ölkədən digərinə doğru yenidən bölgüsündən ibarət olması ilə 
əlaqədardır; dünya təsərrüfatı ümumilikdə müdafiə və istehlak effektlərini hiss edir, 
yəni xarici istehsalla müqayisədə az effektiv olan daxili sitehsalın inkişaf zəruriliyi 
və bütün ölkələrdə daxili istehlakın azalması səbəblərindən itkilərə məruz qalır. 
Idxal tarifi özündə daxili bir ziddiyyət daşıyır. Bu ziddiyyət özünü yerli 
istehsalçıların və istehlakçıların maraqlarının üst-üstə düşməməsində göstərir. Bir tərəfdən 
istehsalşılar tarifin tətbiq edilməsində maraqlıdırlar. Bu onlara arzuolunmaz beynəlxalq 
rəqabətdən qorunmağa imkan verərdi. Digər tərəfdən işdən kənar müddətdə istehlakçı kimi 
çıxış edən həmin istehsalçılar idxal tarifində maraqlı deyillər. Çünki idxal tarifi daha aşağı 
qiymətlə idxal əmtəəsini əldə etmək imkanını məhdudlaşdırır. Bu ziddiyyət müəyyən 
mənada gömrük siyasətinin tarif kvotası adlandırılan aləti ilə aradan qaldırılır. Tarif kvotası 
dedikdə dərcələri idxalın həcmindən asılı olan dəyişkən gömrük rüsumlarının müxtəlifliyi 
başa düşülür: müəyyən edilmiş kəmiyyət çərçivəsində həyata keçirilən idxal zamanı ona 
baza tarif dərəcəsi tətbiq edilir və əksinə, idxalın həcmi müəyyən edilmiş səviyyəni 
keçdikdə ona münasibətdə daha yüksək tarif dərəcəsi tətbiq edilir. 
Yuxarıda qeyd olunduğu kimi gömrük rüsumlarının bir növü ixrac rüsumlarıdır. 
Ixrac rüsumları ixrac əmtəələrinə münasibətdə tətbiq edilir və əksər inkişaf etmiş ölkələrdə 
mövcud deyildir. Hətta onun tətbiqinə ABŞ-da konstitusiya ilə qadağa qoyulub. Ixrac tarifi 
 155 
əsasən inkişaf etməkdə olan və keçid iqtisadiyyatlı ölkələr tərəfindən tətbiq edilir və ənənvi 
ixrac əmtəələrinə aid olur (Braziliyada kofe, Rusiyada neft və s.). Bu cür ölkələr üçün ixrac 
tarifi aşağıdakı funksiyaları yerinə yetirir: 
 fiskal funksiya – bu rüsumun tətbiq edilməsi ilə büdcənin xərclər hissəsinin 
maliyyələşdirilməsi üçün onun gəlir hissəsinə vəsait cəlb edilir; bəzi inkişaf etməkdə 
olan ölkələrdə ixrac tarifi büdcənin gəlirlərinin yarısını təmin edir; 
 balanslaşdırma funksiyası – bu rüsumun köməyi ilə ayrı-ayrı əmtəələrin daxili 
tənzimlənən qiymətləri ilə dünya bazarında mövcud olan sərbəst qiymətləri 
arasındakı böyük fərqlər balanslaşdırılır. 
Böyük ölkə ixrac rüsumlarını tətbiq etməklə dünya qiymətlərinin səviyyəsinə təsir 
edə bilər. Lakin bu cür ticarət siyasətinin səmərəlilik dərəcəsi böyük ölçüdə ixrac 
rüsumunun düzgün optimal səviyyəsinin müəyyən edilməsindən asılıdır. Yəni ki, ixrac 
əmtəəsinin dünya qiymətlərinin artımından əldə edilən gəlir ixrac rüsumunun tətbiqi 
nəticəsində meydana gəlmiş daxili itkiləri üstələməlidir. 
Ixrac rüsumunun ən son həddi ixraca qoyulan qadağa və ya başqa sözlə embarqodur. 
Bu cür siyasət, məsələn ABŞ tərəfindən siyasi motivlərlə İran, Kuba kimi ölkələrə qarşı 
istifadə edilmişdir və hələ də istifadə edilməkdədir. 
Böyük ölkə tərəfindən ixrac rüsumunun tətbiqi ilə müqayisə edilə biləcək iqtisadi 
effektləri yaradn xüsusi bir hal kimi isə ixrac kartelini və ya ixracatçıların hər hansı bir digər 
birliyini göstərmək olar. Onlar öz qarşılarına müəyyən əmtəə bazarında inhisar vəziyyəti 
yaratmaq və eyni zamanda onun ixracına rüsum tətbiq etmək hesabına böyük ölkə effektinin 
təmin edilməsi vəzifəsini qoyurlar. 
Proteksionizmin tərəfdarları və əleyhdarları arasında mübahisənin tarixi əsası 
tariflərin iqtisadi siyasətin bir vasitəsi kimi istifadə edilməsinə münasibətdə 
təmərgüzləşdiyindən bu məsələyə ayrıca baxılması məqsədəuyğun olardı. Qeyd edilməlidir 
ki, tariflərin tərəfdarları və əleyhdarları tərəfindən irəli sürülən ənənəvi arqumentlər demək 
olar ki, dünyanın bütün ölkələrində bu mövzuda aparılan müzakirələr zamanı bu və ya digər 
variantlarda istifadə edilir. 
Tarifin əleyhdarları adətən aşağıdakı arqumentləri irəli sürürlər: 
1. Tariflər iqtisadi artımı zəiflədirlər. Aparılan təhlillər göstərir ki, idxal tarifinin tətbiq 
edilməsi zamanı kiçik ölkənin iqtisadi rifahı istənilən halda aşağı düşür. Böyük 
ölkələrin də iqtisadi rifahı bütün hallarda aşağı düşür, lakin bu zaman ticarət 
şəraitinin yaxşılaşmasından əldə edilən effektin tarifin tətbiqi nəticəsində meydana 
gəlmiş itkiləri üstələməsi halı istisna təşkil edir. Lakin böyük ölkənin idxalı digər 
ölkənin və ya ölkələr qrupunun ixracı olduğundan, böyük ölkənin ticarət şəraitinin 
yaxşılaşması yalnız onun ticarət partnyoru olan ölkələrin ticarət şəraitinin, yəni, 
iqtisadi rifahının pisləşməsi nəticəsində baş verə bilər. Deməli, istənilən halda tariflər 
beynəlxalq ticarətin həcminin azalmasına səbəb olduqlarından dünya iqtisadiyyatına 
ümumilikdə mənfi təsir göstərirlər. 
2. Tariflərin birtərəfli tətbiqi bir çox hallarda ticarət müharibələrinə gətirib çıxarır. 
Ticarət müharibələri beynəlxalq ticarətin və ümumilikdə beynəlxalq iqtisadiyyatın 
dayanıqlı sabitliyinə ciddi təhlükədir. Birtərəfli qaydada idxal tarifi tətbiq etmiş ölkə 
cavab tədbirlərinə məruz qala bilər. Hadisələr ―fəaliyyət - əks fəaliyyət‖ sxemi üzrə 
inkişaf edərək elə bir vəziyyətə gətirib çıxara bilər ki, ölkələr arasında ticarətin həcmi 
ən minimum səviyyəyə düşər. Bu zaman meydana gələn mənfi iqtisadi nəticələr o 
qədər böyük olacaq ki, ölkələr danışıqlara getməyə və hər iki tərəfi qane edən həll 
variantını tapmağa məcbur olacaqlar; 
 156 
3. Tarif istehlakçıların vergi ödəmələrini artırır. Istehlakçılar tarif səbəbindən həm 
idxal əmtəələrini, həm də analoji yerli məhsulları daha yüksək qiymətlərlə almağa 
məcburdurlar. Bununla da, istehlakçıların gəlirlərinin bir hissəsi dövlət büdcəsinə 
doğru istiqamətlənir və onların sərəncamında olan gəlir azalır. Dövlətin xeyrinə 
gəlirlərin bu cür yenidən bölgüsü (xüsusilə asambaşına düşən gəlirin kiçik olduğu 
kasıb ölkələrdə) yeni sosial ziddiyyətlərin əmələ gəlməsinə və mövcud olan 
ziddiyyətlərin kəskinləşməsinə gətirib çıxara bilər. bundan başqa, idxal tarifi 
qiymətlərin ümumi artımına və ölkədə həyat dəyərinin yüksəlməsinə səbəb olur. 
4. İdxal əmtəələrinə tətbiq edilən tarif dolayı yolla ölkənin ixracını əngəlləyir. Əksər 
ölkələrdə ixrac əmtəələrin istehsalı zamanı xarici ölkələrdən idxal edilən detal və 
komponentlərdən istifadə edilir ki, onların da qiymətinin artımı ixrac əmtəələrinin 
istehsal xərclərini yüksəldir və bununla da, ixrac məhsullarının dünya bazarlarında 
daha az rəqabət qabiliyyətli olurlar. Bundan başqa, tarifin azaltdığı idxal başqa bir 
ölkənin ixracıdır. Deməli, tarif həmin ölkənin ixrac gəlirlərini azaldır və nəticədə 
ölkənin tarifi tətbiq edən birinci ölkədən hansısa əmtəə idxal etmək imkanı 
məhdudlaşır. Ixrac əmtəələrinə tələb azalır ki, bu da istehsalın dayandırılmasına 
məşğulluq probleminin dərinləşməsinə səbəb olur. 
5. Tarif məşğulluğun ümumi səviyyəsinin azalmasına gətirib çıxarır. Idxalla rəqabətdə 
olan yerli istehsalı müdafiə etməklə həmin müəssisəlrdə mövcud olan iş yerlərini 
qoruyan idxal tarifi eyni zamanda ixrac sektorunda və onunla əlaqədar olan digər 
sahələrdə məşğulluğun azalmasına səbəb olur. Idxalın məhdudlaşdırılması 
səbəbindən ixracın azalması o qədər böyük ola bilər ki, idxal tarifinin idxalla 
rəqabətdə olan sahələr üzrə məşğulluğa göstərdiyi müsbət təsir ixrac sahələrində 
meydana gələn mənfi hallar tərəfindən üstələnə bilər. Bundan əlavə, idxalla 
rəqabətdə olan sahələrdə çalışan işçilər istehsalın artan xərcləri səbəbindən özlərinin 
əmək haqlarının qaldırılmasını tələb edəcəklər. İşçi qüvvəsinin bu sahələrə axınına 
yol verməmək üçün ixrac müəssisələri də əmək haqlarını qaldırmağa məcbur 
olacaqlar ki, bu da ümumilikdə ixracın rəqabət qabiliyyətliliyinin aşağı düşməsinə 
səbəb olacaq. 
Azad ticarət tərəfdarlarının yuxarıda göstərilən və kifayət qədər inandırıcı olan 
arqumentlərinə baxmayaraq, real həyatda demək olar ki, dünyanın bütün ölkələri idxal 
tariflərindən xaici ticarətin dövlət tənzimlənməsinin əsas vasitəsi kimi istifadə edirlər. 
Gömrük tariflərini müdafiə edən arqumentlər çox genişdir və hər bir ölkə onun şəraitinə 
uyğun olan arqumentə vurğu edir. Fikrimizcə, hazırda gömrük tarifini müdafiə edən 
aşağıdakı arqumentlər daha aktualdır: 
1. Tarif gənc istehsal sahələrinin əsas müdafiə vasitəsidir. Bir ölkələrdə yenicə olaraq 
formalaşan istehsal sahələri digər ölkələrdə analoji sahələrin kifayət qədər inkişaf 
etməsi səbəbindən müəyyən müddətə də olsa dövlət tərəfindən gömrük müdafiəsinə 
ehtiyac duyur. Bu cür müdafiə olmadan ucuz idxal əmtəələrinin axını yeni sahəni 
inkişaf etməyə qoymayaraq onun məhvinə səbəb olacaq. Formalaşma mərhələsində 
yeni sənaye sahəsi istehsalın təşkili üzrə lazımi təcrübəyə malik olmadığından analoji 
əmtəələrin xarici istehsalçıları ilə rəqabət etmək durumunda olmur. Idxal tarifinin 
müdafiəsi altında gənc sahə istehsalı təkmilləşdirir, onun effektivliyi artır, məhsulun 
dəyəri aşağı düşür. Bununla da, sahə rəqabət qabiliyyətli vəziyyətə gəlir və gömrük 
tarifi ləğv edilir. Beynəlxalq rəqabətə açılan sahə öz istehsalının səmərəliliyini 
artırmaqda davam edir, əmtəənin daxili qiyməti dünya qiymətlərindən aşağı 
səviyyəyə düşür və bu da ölkəyə yeni sahənin əmtəələrinin ixracını təşkil etməyə 
imkan verir. 
 157 
Idxal tarifini müdafiə edən bu arqumentin bir sıra çatışmazlıqları mövcuddur. 
Birincisi, yeni sahənin təkmilləşmə səviyyəsinə nə vaxt çatdığını və ya çatacağını dəqiq 
müəyyən etmək çətindir ki, bu da tarifin ləğv edilməsi vaxtının seçilməsində səhvə yol 
verilməsi ilə nəticələnə bilər. Çox ola bilər ki, idxal tarifinin qalmasında maraqlı olan 
müəyyən qüvvələr onun saxlanması istiqamətində tədbirlər həyata keçirəcəklər ki, bu da 
artıq bir dəfə tətbiq edilmiş tarifin aradan qaldırılmasını siyasi cəhətdən çox çətin məsələyə 
çevirə bilər. İkincisi, müəyyən müddət ərzində tarif müdafiəsi altında inkişaf edərək dünya 
bazarında rəqabət qabiliyyətli ola biləcək sahələri müəyyən etmək çox çətindir. Üçüncüsü, 
bu arqumenti inkişaf etməkdə olan ölkələrə münasibətdə irəli sürmək düzgün olmazdı, 
çünki onlar yeni sahələrin kifayət qədər inkişaf etmədiyinə əsaslana bilməzlər. Buna 
baxmayaraq, onlar tariflərdən ticarət siyasətinin vasitəsi kimi istifadə edirlər. Nəhayət 
dördüncüsü, nisbi qiymətlərə təsir etməyən və daxili istehlakı azaltmayan milli istehsalın 
stimullaşdırılmasının digər vasitələri, məsələn yeni sahələrə subsidiyalar da mövcuddur. 
Düzdür onların da çatışmazlığı mövcuddur. Onlar tariflərdən fərqli olaraq büdcəyə gəlir 
gətirmək əvəzinə büdcədən xərcləmələri nəzərdə tutur. 
2. Tarif yerli istehsalın stimullaşdırılması vasitəsidir. Bu arqument inkişaf etməkdə lan 
ölkələr tərəfindən irəli sürülən ən əsas arqumentlərdən biridir. Yerli istehsal xaricdə 
daha təkmil texnologiyadan istifadə edilməklə istehsal edilən ucuz əmtəələrlə rəqabət 
etmək qabiliyyətində olmadığından o, idxal tarifinin vasitəsilə müdafiəyə ehtiyac 
duyur. Bundan əlavə, bu müdafiənin olmaması istehsalın azalması nəticəsində iş 
yerlərinin itirilməsinə gətirb şıxara bilər ki, bu da büdcə üşün işsizliyə görə müavinət 
formasında əlavə yükləmələrə səbəb olacaqdır. Işsizliyin artması nəticəsində həyat 
səviyyəsi aşağı düşəcək, sosial narazılıqlar meydana gələcək.  
Bu arqumentin tərəfdarları idxal tarifinin ―yenidən bölgü‖ xarakterini, yəni onun bir 
ölkə üçün mənfəətinin yalnız digər bir ölkənin hesabına təmin edildiyini nəzərə almırlar. 
Tarifin köməyi ilə öz idxallarını azaldan ölkələr dolayı olaraq öz ixraclarını da azaldırlar. 
3. Tarif büdcənin vacib gəlir mənbəyidir. Bu arqument də inkişaf etməkdə olan ölkələr 
tərəfindən aktiv surətdə istifadə edilir. Aşağı səviyyəli vergi və maliyyə intizamı 
şəraitində bu ölkələrin əksəriyyəti sadəcə olaraq dövlətə çatası olan vergiləri yığmaq 
iqtidarında deyillər və buna görə də, büdcə xərclərini lazımi səviyyədə həyata keçirə 
bilmirlər. İdxala və ya ixraca tətbiq edilən vergini, yəni gömrük rüsumlarının 
yığımını təşkil etmək daha asandır, çünki rüsumlar ölkələrin əksəriyyətində əmtəənin 
gömrük sərhədini fiziki olaraq keçməsi zamanı ödənilir.  
Lakin idxal tarifindən büdcənin vacib gəlir mənbəyi kimi yalnız o zamana qədər 
istifadə etmək olar ki, yerli istehsal tarifin tətbiq edildiyi idxal əmtəələrinin analoqunu 
istehsal etməyə başlamasın. Idxalın azalması və onun istehlakının yerli məhsullarla əvəz 
edilməsi nəticəsində büdcənin gəlirləri azalacaq. Bu meylin qarşısını almaq üçün idxal 
rüsumu dərəcəsinə bərabər olan dərəcə ilə daxili vergi tətbiq etmək olar. Lakin, bu zaman 
həmin verginin yığımın təmin etmək üçün istənilən halda inkişaf etmiş vergi sisteminin 
yaradılması tələb olunacaq ki, elə problemin kökü də bu məsələnin həlli ilə bağlıdır. 
Beləliklə, büdcənin gəlirlər hissəsini təmin etmək üçün tarif tətbiq etməkdənsə ölkənin vergi 
sistemini təkmilləşdirmək daha yaxşı olardı. Tariflərdən isə təkmilləşdirmə dövrü üçün 
müvəqqəti həll variantı kimi istifadə etmək olar. 
4. Tarif ölkənin milli təhlükəsizliyini, beynəlxalq prestijini, onun mədəniyyətini və 
ənənələrini müdafiə edir. Bu arqument qeyri-iqtisadi arqumentlər sırasına aiddir və 
dövri olaraq müəyyən maraqları olan siyasi qüvvələr tərəfindən ortaya atılır. Bu tip 
arqumentlər dünya bazarında rəqabət qabiliyyətli olmayan sahələrin və ya özünün 
həyat dövrünün son mərhələsində olan əmtəələrin sahiblərinin maraqlarını müdafiə 
 158 
edən lobbi qruplarının dilindən səslənir. Rəqabət qabiliyyəti aşağı olan məhsullar 
istehsalı üzrəində inhisar mövqedə olan bəzi şirkətlər siyasi cəhətdən böyük qüvvəyə 
malik olduqlarından onlar idxal tarifinin tətbiq edilməsinə və bütün iqtsadi qazancı 
əldə etməyə çalışırlar.  
Milli təhlükəsizlik baxımından belə bir fikir irəli sürülür ki, hər bir ölkə mümkün 
fövqəladə vəziyyət hallarını nəzərə almaqla öz ərazisində minimum zəruri istehsalı təşkil 
etməlidir. Bu fikir bir çox ölkələrdə idxal tarifinin tətbiqini əsaslandıran arqument kimi 
istifadə edilir. Məsələn, ABŞ 1959-1973-cü illərdə öz ərazisində neft hasilatını dəstəkləmək 
məqsədilə onun idxalına tarif tətbiq etmişdi. Lakin, 1970-ci illərdə baş verən neft 
böhranından sonra məlum oldu ki, dünya bazarlarından edilən alışlar əsasında neftin strateji 
ehtiyatlarının yaradılması və saxlanması idxal tarifi əsasında xarici hasilata nisbətən daha az 
efektiv yerli hasilatın təşkil edilməsindən daha məqsədəuyğun və ucuzdur. 
 
4.5.2. Xarici ticarət siyasətinin qeyri-tarif vasitələri 
 
Beynəlxalq ticarətin dövlət tənzimlənməsinin tarif metodları ilə yanaşı, hökumətlər 
qeyri-tarif metodlarından – kəmiyyət, gizli və maliyyə vasitələrindən də geniş surətdə 
istifadə edirlər. Qeyri-tarif metodlarının əksəriyyətini tariflərdən fərqli olaraq kəmiyyət 
baxımından ölçmək çətin olduğundan, onları statistikada əks etdirmək mürəkkəb məsələdir. 
Qeyri-tarif metodlarının məhz bu xüsusiyyəti ticarət siyasətinin müəyyən edilmiş 
məqsədlərinə çatmaq üçün ölkələri onlardan istifadə etməyə sövq edir. 
Qeyri-tarif metodlarının ölçülməsi üçün adətən aşağıdakı indekslərdən biri istifadə 
edilir: 
 Tezlik indeksi. Bu indeks özündə qeyri-tarif məhdudiyyətləri tətbiq edilən tarif 
mövqelərinin payını əks etdirir. Adətən qeyri-tarif məhdudiyyətlərinin səviyyəsini 
müəyyən etmək üçün istifadə edilir. Lakin bu indeks idxalın müxtəlif maddələrinin 
məhdudlaşdırılmasının nisbi əhəmiyyətinin və onların iqtisadiyyat üçün 
səmərəliliyini göstərmir. 
 Ticarətin örtülməsi indeksi. Qeyri-tarif məhdudiyyətləri tətbiq edilən ixrac və 
idxalın dəyər payını göstərir. Bu indeksin zəif cəhəti onun daha intensiv istifadə 
edilən qeyri-tarif maneələrinin təsirini nəzərə almamasından ibarətdir. 
 Qiymətlərə təsir indeksi. Idxalı və ya ixracı qeyri-tarif məhdudiyyətinə məruz qalan 
əmtənin dünya qiymətləri ilə daxili qiymətləri arasında nisbəti əks etdirir. Bu 
indeksin zəif cəhəti ondan ibarətdir ki, əmtəənin daxili qiymətləri ilə dünya 
qiymətləri arasında fərqin heç də hamısı bütünlüklə qeyri-tarif məhdudiyyətlərindən 
asılı deyildir. 
Çox zaman hökumət qarşısında belə bir alternativ seçim etmək vəzifəsi durur: 
konkret bir vəziyyətdə ticarət siyasətinin hansı metodundan – tarif yoxsa qeyri-tarif 
metodundan istifadə edilməlidir? Bir çox hallarda üstünlük qeyri-tarif metodlarına verilir ki, 
bu da onların siyasi cəhətdən daha məqbul hesab edilmələri və əhali üçün əlavə vergi yükü 
yaratmamaları ilə əlaqədardır. Bundan başqa, qeyri-tarif metodlarından istifadə etməklə 
arzuolunan nəticəni əldə etmək daha asandır. 
Əksər hallarda qeyri-tarif metodlarından istifadə dövlətin ticarət siyasətinin 
xarakterini liberal gömrük tarifi rejiminə nisbətən daha məhdudlaşdırıcı edir.  
Qeyri-tarif metodlarının ən geniş yayılmış növü kəmiyyət məhdudiyyətləridir. 
Kəmiyyət məhdudiyyəti dedikdə ixracına və idxalına icazə verilən əmtəələrin 
nomenklaturasını və kəmiyyətini müəyyən edən qeyri-tarif inzibati forması nəzərdə tutulur. 
 159 
Kəmiyyət məhdudiyyətləri hökumətin birtərəfli surətdə qəbul etdiyi qərar və 
müəyyən əmtəə ilə ticarəti tənzimləyən çoxtərəfli saziş əsasında tətbiq edilə bilər. 
Kəmiyyət məhdudiyyətlərinə kvotalaşdırma, lisenziyalaşdırma və ixracın 
“könüllü” məhdudlaşdırılması aiddir. 
Kəmiyyət məhdudiyyətlərinin ən geniş yayılmış forması kvota hesab edilir. Kvota 
dedikdə əmtəənin ixracını və ya idxalını müəyyən müddət ərzində müəyyən edilmiş 
kəmiyyət və ya məbləğ həddində məhdudlaşdıran kəmiyyət qeyr-tarif vasitəsi başa düşülür. 
Öz fəaliyyət istiqamətinə görə kvotalar ixrac və idxal kvotalarına bölünürlər. İxrac 
kvotaları ya müəyyən əmtəə üzrə ümumi ixracda hər bir ölkənin payını müəyyən edən 
beynəlxalq sazişlərə uyğun olaraq (OPEK ölkələrindən neft ixracı), ya da daxili bazarda 
çatışmayan əmtəələrin ixracının qabağını almaq məqsədilə ölkə hökumətləri (1990-cı illərin 
əvvəllərində Ukraynada şəkər ixracı) tərəfindən tətbiq edilir. 
İdxal kvotaları milli hökumətlər tərəfindən yerli istehsalçıları müdafiə etmək, ticarət 
balansının tarazlığına nail olmaq, daxili bazarda tələb və təklifi tənzimləmək, həmçinin 
digər ölkələrin ayrı-seçkilik tədbirlərinə cavab məqsədilə tətbiq edilir.  
Öz əhatəsinə görə kvotalar qlobal və fərdi kvotalar bölünürlər. Qlobal kvotalar 
müəyyən müddət ərzində müəyyən əmtəənin idxalına və ixracına (həmin əmtəənin hansı 
ölkəyə idxal və ya ixrac edilməsindən asılı olmayaraq) münasibətdə tətbiq edilir. Bu cür 
kvotaların tətbiq edilməsindən məqsəd daxili istehlakın lazımi səviyyəsinin təmin 
edilməsidir. Qlobal kvotaların həcmi daxili istehsalla əmttənin daxili istehlakı arasında olan 
fərq kimi hesablanır. 
Fərdi kvotalar qlobal kvota çərçivəsində müəyyən edilməklə əmtəəni idxal və ya 
ixrac edən hər bir ölkə üzrə kvotanın həcmini göstərir. Bu cür kvotalar adətən ikitərəfli 
sazişlər əsasında tətbiq edilir. Onlar siyasi, iqtisadi və digər maraqlar üzrə sıx əlaqələr 
qurulmuş ölkələrə əmtəə idxalı və ya ixracında əsas üstünlüyü əldə etməyə imkan verir. 
Fərdi kvotalar adətən mövsümi olurlar, yəni daxili bazarın dövlət müdafiəsinə daha kəskin 
ehtiyac duyduğu müəyyən müddət ərzində tətbiq edilir. 
İdxal kvotalarının iqtisadi təsirlərinə gəldikdə isə, ilk növbədə onların idxal 
mallarının daxili bazarda tələbini azaldaraq həmin əmtəələrin qiymətini yüksəltməsini qeyd 
etmək lazımdır. Qiymət artımları isə gömrük tariflərinin tətbiqi zamanı ortaya çıxan təsirlərə 
bənzər effektlərin müşahidə edilməsinə səbəb olur. 
İdxal tarifi və idxal kvotası arasında bir sıra iqtisadi fərqlər mövcuddur ki, bu da 
özünü ik növbədə ―yenidən bölgü‖ effektinin məzmununda və tarif və kvotanın idxala fəqli 
məhdudiyyət təsirində göstərir. Bu fərqlərin izahı Cədvəl 4.15-də daha geniş şəkildə 
verilmişdir.                Cədvəl 4.15 
İdxal tarifinin idxal kvotasından fərqləri
19
 
 
 İdxal tarifi İdxal kvotası 
Gəlir effektinin 
məzmunu 
gəlirlərin istehlakçılardan 
büdcəyə doğru yenidən 
bölgüsündən iba-rətdir 
gəlirlərin istehlakçılardan idxal 
müəssisələrinə doğru yenidən 
böl-güsündən ibarətdir 
Əmtəəyə daxili 
tələbin artımı 
onun idxalının artımına gətirib 
çıxarır 
onun daxili qiymətinin artımına 
gətirib çıxarır 
İnzibati baxımdan yaxşı təşkil edilmiş gömrük işi 
kifayətdir 
lisenziyaların verilməsi 
sisteminin yaradılmasını tələb 
edir 
                                                 
19
 Киреев А. Международная экономика. Москва, «Международные отношения», 1999, Ч.1, səh. 237 
 
 160 
Məhdudlaşdırıcı 
effekt 
idxal qiymətlərinin 
tərəddüdündən asılıdır 
idxalı arzuolunan kəmiyyətə 
uyğun olaraq dəqiq 
məhdudlaşdırır 
 
İdxal kvotalarının inzibati idarəetməsi tariflərə nisbətən daha asandır. Fövqəladə 
vəziyyətlərdə kvotaların tətbiqindən istifadə daha səmərəlidir. Digər tərəfdən, idxal 
kvotaları daxili bazarın inhisarlaşdırılmasına səbəb ola bilər. Belə ki, yerli istehsalçılar 
idxalın müəyyən edilmiş səviyyəni keçməyəcəyindən əmin olduqlarından qiymətləri qaldıra 
bilərlər. 
Kvotalar və ümumilkidə kəmiyyət məhdudiyyətləri xarici ticarət axınlarına bazar 
mexanizmi vasitəsilə təsir etmir. Bu zaman bazar mexanizmi yerinə hökumətin qərarları 
fəaliyyət göstərir. Bu da yalnış bir idarəetmə qərarı halında ciddi mənfi nəticələrə gətirib 
çıxara bilər. 
Kvotalar tariflərə nisbətən daha sərt vasitədir. Kvota tətbiq edilən əmtəəyə bur daxili 
tələb mövcud olsa da, bu malın idxalı yol verilən həddi keçə bilməz. Gömrük tarifləri isə 
yuxarı qiymətlərlə də olsa xarici mala tələb olana qədər onun idxalına şərait yaradır. 
Kvota tətbiq edilən əmtəəyə olan tələb rəsmi idxal kanalları vasitəsilə təmin edilə 
bilinmədiyi halda, bu tələb qeyri-qanuni yolla qarşılanır. Bu da xarici əmtəə qaçaqmalçılığı 
və qara bazara gətirib çıxarır. 
Düzdür daxili qiymətlər xarici qiymətlərə nisbətən həddən artıq yüksək olduğu halda 
gömrük tarifləri də qaçaqmalçılığa səbəb ola bilər. Lakin daxili tələb heç olmasa müəyyən 
qədər yüksək qiymətlə də olsa təmin edildiyi üçün bu zaman mənfi meyl kvotalardakı qədər 
yüksək olmayacaq. 
Digər bir fərq isə idxal edilən əmtəənin daxili qiymətlərinin artımı ilə əlaqədardır. 
Nəqliyyat xərcləri nəzərə alınmasa, gömrük tarifləri halında əmtəənin daxili qiyməti rüsum 
faizindən artıq həcmdə artmayacaq. Kvotalar halında isə daxili satış qiymətlərinin 
maksimum artma həddi məlum deyildir və daxili tələb nə qədər yüksək olsa qiymətlər də bir 
o qədər artacaq. 
Bütün bunlarla yanaşı, kvotaların tariflərə nisbətən bir sıra üstünlüklər də vardır. Belə 
ki, kvotalar idxalı dəqiqi olaraq və bəlli bir səviyyədə məhdudlaşdırçağa imkan verir. 
Xarici iqtisadi fəaliyyətin tənzimlənməsinin dogər növü olan lisenziyalaşdırma 
kvotalaşdırma ilə sıx əlaqədədir. Lisenziyalaşdırma dedikdə xarici iqtisadi fəaliyyətin 
dövlət orqanları tərəfindən müyyən müddətə verilən və müəyyən edilmiş kəmiyyətlərdə 
əmtəə ixracına və ya idxalını nəzərdə tutan icazələr vasitəsilə tənzimlənməsi nəzərdə 
tutulur. 
Lisenziyalaşdırma kvotalaşdırma prosesinin tərkib hissəsi kimi çıxış edə bilər və bu 
halda onun iqtisadi məzmunu kvotalaşdırma ilə eyni olacaqdır. Bu halda lisenziya sadəcə 
olaraq kvota əsasında əmtəənin gətirilməsinə və ya aparılmasına icazə verən sənəd kimi 
çıxış edir. 
 Bununla yanaşı, lisenziyalar dövlət tənzimlənməsinin müstəqil aləti kimi də çıxış 
edirlər. Bu halda aşağıdakı konkret formaları fərqləndirmək olar: 
 birdəfəlik lisenziya – hökumət tərəfindən konkret firmaya bir ticarət əməliyyatının 
həyata keçirilməsi üçün verilmiş və 1 il müddətində qüvvədə olan yazılı icazədir; 
 baş lisenziya – il ərzində bu və ya digər əmtəənin ixracına və ya idxalına 
əməliyyatların sayına məhdudiyyət qoyulmadan verilən icazə başa düşülür; 
 qlobal lisenziya – müəyyən müddət ərzində kəmiyyət və ya dəyər məhdudiyyəti 
olmadan əmtəənin dünyanın istənilən ölkəsinə ixracı və ya idxalı üçün verilən icazə 
nəzərdə tutulur; 
 161 
 avtomatik lisenziya – ixracatçı və ya idxalatçı tərəfindən müraciət edildikdən sonra 
(bu müraciət dövlət orqanı tərəfindən rədd edilə bilməz) dərhal verilən icazədir. 
Lisenziyalaşdırma dünyanın əksər ölkələri tərəfindən, xüsusilə də inkişaf etməkdə 
olan ölkələr idxalın dövlət tənzximlənməsi məqsədləri üçün geniş şəkildə istifadə edilir. 
İnkişaf etmiş ölkələr isə lisenziyalaşdırmadan adətən kvotanı təsdiq edən sənəd kimi sitfadə 
edirlər. 
Ayrı-ayrı ölkələr tərəfindən lisenziyaların verilməsi üçün istifadə edilən mexanizmlər 
müxtəlifdir: 
 Hərrac – bu zaman lisenziya müsabiqə əsasında satılır. Lisenziyaların verilməsinin 
iqtisadi cəhətdən ən effektiv üsulu hesab edilir. O, dövlət büdcəsinə gömrük rüsumu 
ilə eyni dərəcədə gəlir gətirmək imkanına malikdir. 1980-ci illərin əvvəllərindən 
etibarən ABŞ-da idxal kvotaları üçün verilən lisenziayaların hərrac vasitəsilə 
satılması praktikasından geniş istifadə edilir. Lakin bu zaman lisenziyalar 
idxalatmılara deyil, ixaracatçılara satılır. Lisenziya onun üçün daha çox vəsait təklif 
edən ixracatçıya verilir və o da kvota çərçivəsində öz əmtəəsini ABŞ-a ixrac etmək 
imkanı qazanır. Bu cür hərraclar videomaqnitofon, şəkər və avtomobil idxalı zamanı 
keçirilmişdir; 
 Üstünlük vermə sistemi – hökumət lisenziyaları müəyyən firmalara verir. Bu zaman 
lisenziyalar əvvəlki dövr üçün firmaların idxalının həcminə və milli idxalatçılar 
tərəfindən tələbin strukturuna proporsional olaraq təqdim edilir. Adətən bu metoddan 
kvotaların tətbiq edilməsi nəticəsində idxalatlarını azaltmağa məcbur olmuş 
firmaların dəstəklənməsi üçün istifadə edilir və bu firmaların hökumətlərə 
lisenziyaları ləğv etmək üçün müxtəlif vasitələrlə göstərdikləri təsirin səviyyəsi 
azaldılmağa çalışılır; 
 Qeyri-qiymət əsasında lisenziyaların bölgüsü – hökumət lisenziyaları o firmalara 
verir ki, onlar artıq idxal və ya ixracı daha effektiv surətdə həyata keçirmək 
qabiliyyətlərini nümayiş etdirmişlər. Bu metod adətən ekspert komissiyasının 
formalaşdırılmasını, qiymətləndirmə meyarlarının (təcrübə, istehsal gücü, personalın 
ixtisas səviyyəsi və s.) işlənməsini, müsabiqənin bir neçə mərhələsinin keçirilməsini 
tələb edir ki, bu prosesin də böyük xərclər və sui-istifadə halları ilə müşaiyət edilməsi 
qaçılmazdır. 
XX əsrin 1970-ci illərindən başlayaraq beynəlxalq iqtisadi təşkilatların 
proteksionizm meyli və onun həyata keçirilməsinin əsas vasitələri ilə ciddi surətdə 
mübarizəyə başlamaları ölkələri proteksionizm siyasətinin alətlərinin genişləndirməyə və 
yeni vasitələrdən istifadə etməyə sövq etdi ki, bu proses də iqtisadi ədəbiyyatlarda 
neoproteksionizm meyli adlanır. Ticarət siyasətinin bundan sonra baxılacaq vasitələri 
neoproteksionizm meylinin təsiri altında meydana gəlmişdir. 
Neoproteksionizm meyli ilk dəfə olaraq özünü ixracın ―könüllü‖ məhdudlaşdırılması 
adlandırılan tədbirlərin həyata keçirilməsində göstərdi. Hökumət ixracın ―könüllü‖ 
məhdudlaşdırılmasına adətən daha iri idxal ölkəsinin siyasi təzyiqi nəticəsində gedir. Iri 
ölkə ixrac ölkəsini ixracı ―könüllü‖ surətdə məhdudlaşdırmaqdan imtina edəcəyi halda 
idxala birtərəfli surətdə məhdudlaşdırıcı tədbirlər tətbiq edəcəyi ilə hədələyir və bu yolla 
onu ―könüllü‖ surətdə məhdudlaşdırmaya getməyə məcbur edir. 
İxracın “könüllü” məhdudlaşdırılması dedikdə ticarət partnyorlarından birinin 
əmtəənin ixracına kvota qoyulması haqqında rəsmi və ya qeyri-rəsmi saziş əsasında ixracın 
həcmini məhdudlaşdırmaq və ən azı genişləndirməmək üzrə götürdüyü öhdəlik başa 
düşülür.  
 162 
Qeyd edilməlidir ki, ixracatçı tərəfindən ixracın ―könüllü‖ məhdudlaşdırılmasının 
idxalatçı üçün iqtisadi effekti ümumilikdə mənfidir, lakin itkilərin həcmi digər ölkələrdən 
analoji əmtəənin idxalı genişləndirildikcə azalır. 
Qeyri-tarif metodları sırasında kəmiyyət məhdudiyyətləri ilə yanaşı proteksionizmin 
gizli metodlarını da göstərmək olar. Bu metodlar özündə qeyri-tarif xarakterli müxtəlif 
çeşidli maneələri əks etdirir.  
Bəzi qiymətləndirmələrə görə gizli proteksionozmin bir neçə yüz növü vardır ki, 
onların da köməyi ilə dövlətlər birtərəfli qaydada idxal və ixracı məhdudlaşdırırlar. Onların 
əsaslarının sırasına aşağıdakılar aiddir: 
 Texniki maneələr – ticarət siyasətinin gizli metodu olmaqla milli texniki, inzibati və 
digər norma və qaydalar vasitəsilə xaricdən əmtəə idxalının məhdudlaşdırılmasına 
yönəldilir. Texniki xarakterli maneələrdən ən geniş yayılanları milli standartlara əməl 
edilməsi, idxal əmtəələrinin keyfiyyətini təsdiq edən sertifikatların alınması, 
əmtəələrin xüsusi qablaşdırılması və nişanlanması, ətraf mühitin müdafiəsi üzrə 
tədbirlərin həyata keçirilməsi də daxil olmaqla müəyyən sanitar-gigiyenik normalara 
əməl edilməsi, mürəkkəbləşdirilmiş gömrük formallıqlarına və istehlakçıların 
hüquqlarına əməl edilməsi barədə irəli sürülən tələblər aiddir. Texniki maneələr heç 
də həmişə təkcə proteksionizmin metodu kimi çıxış etmirlər. Bir çox hallarda onun 
tətbiqi daxili bazarın qorunmasından daha çox əhalinin sağlamlığının müdafiəsi 
zərurəti ilə diqtə olunur.  
 Daxili vergilər və yığımlar – idxal əmtəəsinin daxili qiymətini artırmağa və bununla 
da onun daxili bazarda rəqabət qabiliyyətini aşağı salmağa yönəlmiş ticarət 
siyasətinin gizli metodudur. Əsasən idxal əmtəələrinə tətbiq edilən vergilər çox 
müxtəlifdir və birbaşa (əlavə dəyər vergisi, aksiz vergisi, satış vergisi) və ya dolayı 
(gömrük rəsmiləşdirməsinə, qeydiyyata və digər formallıqların yerinə yetirilməsinə 
görə yığımlar, liman yığımları) olurlar. Daxili vergilər və yığımlar yalnız o zaman 
ayrı-seçkilik xarakteri kəsb edirlər ki, onlar yalnız idxal əmtəələrinə münasibətdə 
tətbiq edilirlər və yerli istehsalçıların əmtəələrindən bu cür vergi və yığımlar 
tutulmur. əgər daxili vergiqoyma qaydaları həm milli əmtəələr, həm də daxil 
əmtəələr üçün eynidirsə buna hər iki tərəf üçün bərabər şərait yaradılması kimi 
baxılır. Bir çox hallarda daxili vergilər dəyər həcminə görə idxal rüsumunun 
həcmindən çox olur və bundan əlavə, onların dərəcələri yerli bazarın daxili 
konyukturasının dəyişməsindən asılı olaraq arta ya da azala bilər. 
 Dövlət alışları çərçivəsində siyasət – dövlət orqanları və müəssisələrindən müəyyən 
əmtəələri yalnız yerli istehsalçılardan almağı tələb edən ticarət siyasətinin gizli 
metodudur. Bu zaman həmin əmtəələrin idxal əmtəələrindən baha ola biləcəyi heç bir 
rol oynamır. Bu cür siyasət adətən milli təhlükəsizliyin qorunması zəruriliyi ilə izah 
edilir.  
 Yerli komponentlərdən istifadə tələbi - son məhsulun daxili bazarda satılmaq üçün 
nəzərdə tutulduğu halda həmin əmtəənin milli istehsalçılar tərəfindən istehsal 
olunmalı olan payını qanunvericiliklə müəyyən edən ticarət siyasətinin gizli 
metodudur. Adətən bu tələbdən inkişaf etməkdə olan ölkələr tərəfindən yeridilən və 
idxal əmtəələrinin milli istehsal bazasının yaradılmasını və inkişaf etdirilməsini 
nəzərdə tutan idxaləvəzedici siyasət çərçivəsində istifadə edilir. Inkişaf etmiş ölkələr 
isə bu tədbirdən istehsalın inkişaf etməkdə olan ölkələrə ―köçməsi‖nə yol verməmək 
və bununla da, məşğulluğun səviyyəsini qorumaq məqsədilə istifadə edilir. 
Daxili bazarı idxaldan qoriyan beynəlxalq ticarətin kəmiyyət və gizli metodları ilə 
yanaşı, beynəlxalq ticarət praktikasında ixracın genişləndirilməsi metodlarından da geniş 
 163 
surətdə istifadə edilir. Bu metodların əksəriyyəti hökumət tərəfindən milli ixracatçıların 
birbaşa və ya dolayı yolla subsidiyalaşdırılmasına əsaslanır. müxtəlif formalarda təzahür 
edən və mürəkkəb mexanizmlər əsasında həyata keçirilən bu cür maliyyələşdirmə ixrac 
əmtəəsinin dəyərini aşağı salmağa xidmət edir və bununla da həmin əmtəənin dünya 
bazarlarında rəqabət qabiliyyətliliyini yüksəldir. Ixracın maliyyələşdirilməsi həm dövlər 
büdcəsi hesabına, həm hökumətin bu və ya digər formada iştirak etdiyi qurumların (ixrac 
bankları, fondları, agentlikləri və s.) hesabına, həm də özəl sektorun – ixracatçıların özünün 
və onlara xidmətə edən bankların hesabına baş verə bilər. 
Ixracın maliyyələşdirilməsini ixrac-idxal əməliyyatlarının adi kreditləşdirilməsi və 
maliyyələşdirilməsindən fərqləndirmək lazımdır. Sonuncu hal zamanı banklar sadəcə olaraq 
konkret ticarət sövdələşmələrinin həyata keçirilməsi üçün dövriyyə kapitalı təqdim edirlər. 
Maliyyələşdirmə isə ticarət siyasətinin metodu kimi milli istehsalçıların və ixractşıların 
xeyrinə xarici şirkətlərə qarşı ayrı-seçkilik siyasətinin həyata keçirilməsini nəzərdə tutur. 
Ticarət siyasətinin maliyyə metodlarının ən geniş yayılmışları subsidiyalar, kreditləşdirmə 
və dempinqdir. 
Hökumət milli sitehsalçıların ixracını stimullaşdırmağı zəruri satdığı halda onlara bu 
və ya digər formada büdcədən subsidiyalar təqdim edir. Subsidiya milli istehsalçıların 
dəstəklənməsinə və idxalın dolayı diskriminasiyasına yönəlmiş pul ödəməsidir. 
Ödəmə xarakterinə görə subsidiyalar aşağıdakı növlərə bölünürlər: 
 Birbaşa subsidiyalar. Bu zaman həyata keçirilən ixrac əməliyyatından sonra 
ixracatçının əldə etdiyi gəlirlə çəkdiyi xərclər arasındakı fərqin məbləği birbaşa 
surətdə onun özünə ödənilir. Birbaşa subsidiyalara istehsalçıya xarici bazara çıxdığı 
zaman verilən dotasiya kimi də baxmaq olar. Lakin, birbaşa subsidiyalara beynəlxalq 
ticarət praktikasında yaxşı baxılmır və onun tətbiqi ticarət partnyorları tərəfindən 
cavab tədbirləri ilə nəticələnə bilər. 
 Dolayı subsidiyalar. Vergi ödəməsi üzrə güzəştlərin, sığorta güzəştlərinin, bazar 
faizlərindən aşağı dərəcələrlə borcların verilməsi, idxal rüsumlarının geri 
qaytarılması və s. vasitələrlə ixracatçıların gizli surətdə dotasiyalaşdırılması nəzərdə 
tutulur. 
Subsidiyalar həm idxalla rəqabət aparan əmtəə istehsalçılarına, həm də ixrac üçün 
nəzərdə tutulan əmtəə istehsalşılarına verilə bilər. Subsidiyalar hər iki halda istehsalşılar 
üçün mənfi xarakterli vergidir, çünki subsidiyalar onların gəlirlərindən çıxılmır və dövlət 
tərəfindən ödənilir. 
Daxili subsidiya ticarət siyasətinin ən gizli maliyyə metodu olmaqla idxalın 
məhdudlaşdırılmasına yönəldilir. Bu zaman ölkə daxilində istehsal edilən və idxal əmtəələri 
ilə rəqabətdə olan məhsulların istehsalı büdcə vasitəsilə maliyyələşdirilir. 
Idxalla rəqabətdə olan istehsalçıların subsidiyalaşdırılması idxalı tarifi və ya 
kvotasına nisbətən idxalın məhdudlaşdırılmasının iqtisadi cəhətdən daha uyğun metodu 
hesab edilir. Tarif və kvotalar daxili qiymətlərə təsir etməklə yanaşı, istehlak effektinin 
yaranmasına səbəb olurlar. Istehlak effekti dedikdə mənfi təsiri bütünlüklə idxal ölkəsinin 
―çiyinləri‖nə düşənistehlak artıqlığının itirilməsi nəzərdə tutulur. Istehsalçıların 
subsidiyalaşdırılması isə tarif və ya kvita ilə müqayisə edilə biləcək səviyyədə idxalın 
məhdudlaşdırılmasına şərait yaradır və milli iqtisadiyyat üçün daha az itkilərə başa gəlir. 
Düzdür bu zaman itkilər təkcə müdafiə siyasətinin mənfi effektləri hesabına deyil, həmçinin 
subsidiyanın büdcə vasitəsilə maliyyələşdirilməsi nəticəsində də meydana gəlir. 
Daxili subsidiyaların spesifik halı kimi 1990-cı illərin əvvəllərində bir sıra keçid 
iqtisadiyyatlı ölkələr üçün xarakterik olmuş idxalın subsidiyalaşdırılması çıxış edir. İdxalın 
subsidiyalaşdırılmasının zəruriliyi ilk növbədə milli valyutanın mübadilə məzənnəsinin 
 164 
inzibati tənzimlənməsindən imtina və üzən valyuta rejiminə keçid nəticəsində meydana 
gəlmişdi. Nəticədə süni surətdə yüksəldilmiş valyuta məzənnələri kəskin surətdə aşağı 
düşdü ki, bu da ölkənin iqtisadi inkikaşı üçün zəruri olan bir çox əmtəələrin idxalını onların 
yerli alıcılar üçün həddən artıq baha olması səbəbindən qeyri-mümkün etdi. Bu isə 
hökumətləri dövlət büdcəsi hesabına idxalın bir hissəsini maliyyələşdirməyə, yəni 
idxalatçılara idxal subsidiyaları verməyə sövq etdi. 
Subsidiyaların digər bir forması isə ixrac subsidiyalarıdır. İxrac subsidiyası ticarət 
siyasətinin qeyri-tarif maliyyə metodu olmaqla milli ixracatçılara büdcə ödəmələrini 
nəzərdə tutur. Bu xarici alıcılara əmtəəni daxili bazarda mövcud olan qiymətlərdən daha 
ucuz qiymətlərlə satmağa imkan verir və bununla da ixrac stimullaşdırılır. 
Idxal tarifi və ixrac subsidiyaları arasında bir sıra prinsipial fərqlər mövcuddur ki, 
onlar da Cədvəl 4.16-da göstərilmişdir. 
Cədvəl 4.16 
İdxal tarifinin idxal kvotasından fərqləri
20
 
 
 İdxal tarifi İxrac subsidiyası 
İdxal əmtəəsinin  
dünya bazarında 
nisbi qiyməti 
azalır artır 
İxrac əmtəəsinin  
dünya bazarında 
nisbi qiyməti 
artır azalır 
Ticarət şəraiti digər ölkələrin hesabına 
yaxşılaşır 
digər ölkələrin xeyrinə pisləşir 
İdxal əmtəəsinin  
daxili qiyməti 
artır (Metsler paradoksu halında 
azalır) 
əvvəlki kimi qalır 
İxrac əmtəəsinin  
daxili qiyməti 
əvvəlki kimi qalır artır (Metsler paradoksu halında 
azalır) 
İxrac əmtəəsinə  
daxili tələb 
əvvəlki kimi qalır azalır 
İdxal əmtəəsinə  
daxili tələb 
azalır əvvəlki kimi qalır 
 
 İdxal tarifi və ixrac subsidiyalaşdırılmasının prinsipial fərqi ondan ibarətdir ki, idxal 
tarifi idxal əmtəəsinin daxili qiymətinin artımına gətirib şıxardığı halda, ixrac subsidiyası 
ixrac əmtəəsinin daxili qiymətinin artmasına səbəb olur. Böyük ölkə tərəfindən tətbiq edilən 
idxal tarifi onun idxalının dəyərinin azaltmaqla həmin ölkənin ticarət şəraitini yaxşılaşdırır 
və idxalla rəqabət aparan yerli əmtəələrin nisbi təklifini artırır, eyni zamanda da idxala olan 
tələbi aşağı salır. Böyük ölkə tərəfindən tətbiq edilən ixrac subsidiyası isə əks effekt verir: 
onun ticarət şəraitini pisləşdirir, ixracın dəyərini artırır, lakin bu zaman ixracın nisbi təklifi 
də artır və ixrac olunan əmtəələrə daxili tələbi azaldır. Idxal tarifi ticarət şəraitini yerdə 
qalan ölkələrin hesabına yaxşılaşdırır. Ixrac subsidiyası isə ölkənin ticarət şəraitini terdə 
qalan ölkələrin xeyrinə pisləşdirir. Ticarət siyasətinin hər iki aləti daxili qiymətlərin və 
ölkədə istehlak strukturunun dəyişməsinə səbəb olur. 
                                                 
20
 Киреев А. Международная экономика. Москва, «Международные отношения», 1999, Ч.1, səh. 251 
 
 165 
 İdxal rüsumlarından və ixrac subsidiyalarından həddən artıq istifadə edilməsi əks 
effekt verə bilər. İqtisadi reallıqdan daha çox nəzəri hal hesab edilən bu paradoksa ilk dəfə 
amerikan iqtisadçısı Lloyd Metsler diqqət yetirmiş və buna görə də ziddiyyətə ―Metsler 
paradoksu‖ adı verilmişdir. “Metsler paradoksu” dedikdə idxal tarifinin idxal əmtəəsinin 
qiymətinin artmasına deyil, azalmasına gətirib şıxarması başa düşülür. Bu, tarif tətbiq 
edilməsi nəticəsində əmtəənin dünya bazarında nisbi qiymətinin aşağı düşməsi hesabına baş 
verir. Ixrac subsidiyası halında isə ixrac əmtəəsinin daxili qiymətinin artması deyil, 
azalması baş verir. Bu isə həmin əmtəənin dünya bazarlarında nisbi qiymətnin həddən artıq 
aşağı düşməsi nəticəsində baş verir. 
İxrac subsidiyaları vergi ödəyiciləri üçün əlavə vergi yükü olduğundan onların tətbiqi 
adətən qanun şəklində təsdiqi tələb edir. Ixrac subsidiyalarının tətbiqini əsaslandırmaq üçün 
irəli sürülən arqumentlər adətən onların ixracedici sektorlarda məşğulluğun səviyyəsini 
qorumaq və ixracın artımı hesabına tədiyə balansının yaxşılaşdırılmasını təmin etmək üçün 
zəruri olduqları barədə fikirlərdən ibarətdir. 
 İxrac subsidiyaları beynəlxalq ticarət hüququnda qeyri-ədalətli rəqabət vasitəsi sayılır 
və onların istifadəsi bütün mümkün vasitələrlə qadağan edilir. Daxili və ixrac 
subsidiyalarının müxtəlif formaları onların həcmini müəyyən etməyi xeyli mürəkkəbləşdirir. 
 İqtisadi nöqteyi-nəzərdən subsidiyaların böyük bir ehtimalla son nəticədə faydasız 
olacağı bəri başdan bəllidir. Onların tətbiqi bir qayda olaraq hökumətlərin siyasi istəklərinə 
bağlı olur. Bundan əlavə, idxalatçı ixracatçının subsidyalar hesabına öz ixracını 
dəstəklədiyini aşkar etsə buna kompensasiya rüsumları ilə cavab verə bilər ki, bu da 
subsidiyaların hətta qısamüddətli müsbət effektini də zərbə altında qoyar. Buna görə də, çox 
zaman ixrac subsidiyaları xarici dövlətlərə verilən kreditlər adı altında gizlədilir. Bu cür 
kreditləri alan ölkələr həmin vəsait hesabına yalnız krediti verən ölkənin istehsalçılarının 
əmtəələrini satın ala bilərlər ki, buna da ixrac kreditləşdirilməsi deyilir. İxrac 
kreditləşdirməsi xaici ticarət siyasətinin qeyri-tarif maliyyə metodu olmaqla dövlət 
tərəfindən milli şirkətlərin ixracının inkişafının maliyyə stimullaşdırılmasını nəzərdə tutur. 
 İxrac kreditləşdirməsinin aşağıdakı formaları vardır: 
 milli ixracatçılara subsidiyalaşdırılmış kreditlərin verilməsi – dövlət bankları və ya 
agentlikləri tərəfindən bazar faizlərindən aşağı dərəcələrlə kreditlərin verilməsi; 
 xarici idxalatçılara dövlət kreditlərinin verilməsi – bu zaman idxalatçı ölkə kredit 
hesabına yalnız krediti verən ölkənin şirkətlərinin əmtəələrini satın alacağı barədə 
öhdəlik götürür (bu cür kreditlərə bəzən ―bağlanmış‖ kredit də deyirlər); 
 milli ixracatçıların ixrac risqlərinin sığortalanması – bu cür risqlərə kommersiya 
risqləri (idxalatçının ödəmə qabiliyyətini itirməsi) və siyasi risqlər (idxalatçı ölkənin 
hökumətinin gözlənilməz tədbirləri) aiddir. 
Müddətinə görə ixrac kreditləri üç cür olurlar: 
 qısamüddətli – bir il müddətinə verilir və istehlak əmtəələrinin və xammalın ixracının 
kreditləşdirilməsi üçün istifadə edilir; 
 ortamüddətli – 1 ildən 5 il müddətinə qədər verilir və maşın və avadanlıqların 
ixracının kreditləşdirilməsi üçün istifadə edilir; 
 uzunmüddətli – 5 ildən artıq müddətə verilir və iri investisiya layihələrinin ixracının 
kreditləşdirilməsi üçün istifadə edilir. 
Ixrac kreditlərinin verilməsinin təşkilati forması, həmçinin ixrac kreditləşdirməsi 
üzrə agentliklər və dövlətlər arasında münasibətlər xeyli dərəcədə mürəkkəbdir. Bu cür 
agentlik hər hansı bir nazirliyin daxilində departament kimi də, nazirlik səlahiyyətlərinə 
malik müstəqil qurum kimi də və hətta hökumətin nəzarəti altında fəaliyyət göstərən xüsusi 
firma kimi də təşkil edilə bilər. 
 166 
Ixrac kreditləşdirilməsi üzrə milli agentliklər müxtəlif ölkələrdən ixracın 
maliyyələşdirilməsi, siyasətin koordinasiyası və borcgötürənlər barəsində informasiya 
mübadiləsi məqsədilə tez-tez bir-birləri ilə müqavilə münasibətlərinə daxil olurlar. Ixrac 
kreditləşdirməsi üzrə agentliklərin ən iri birlikləri aşağıdakılardır: 
 İxrac Kredit Qrupu – ortamüddətli ixrac kreditlərinin verilməsini tənzimləyən bu 
qrup İqtisadi Əməkdaşlıq və İnkişaf Təşkilatının tərkibində fəaliyyət göstərir və 
özündə ixrac kreditləşdirməsi üzrə agentliklıəri və hökumət təmsilçilərini birləşdirir.  
 Bern İttifaqı – kreditlərin və investisiyaların sığortasının beynəlxalq ittifaqı olan bu 
birlik ixrac kreditləşdirməsi üzrə agentliklərin məşvərət orqanıdır. Bu ittifaq 
çərçivəsində qısamüddətli ixrac kreditləri sahəsində informasiya mübadiləsi həyata 
keçirilir. 
İxracın stimullaşdırılması məqsədilə onun subsidiyalaşdırılması rəqabət 
mübarizəsinin kəskinləşməsi halında ən radikal formaları qəbul edə bilər. Belə radikal 
formalardan biri də rəqiblərin bazardan sıxışdırılıb şıxarılması məqsədini daşıyan 
dempinqdir. 
Dempinq ticarət siyasətinin maliyyə qeyri-tarif metodu olaraq ixrac qiymətlərinin 
normal qiymətlərdən aşağı səviyyəyə salınması yolu ilə əmtəələrin xarici bazarlara ixracının 
dəstəklənməsini nəzərdə tutur. 
Dempinq həm xarici bazarı tutmağa çalışan ayrı-ayrı firmaların resursları hesabına, 
həm də ixracatçılara dövlət subsidiyalarının verilməsi hesabına həyata keçirilə bilər. 
Praktikada dempinq aşağıdakı formalardan birini alır: 
 Sporadik dempinq – artıq əmtəə ehtiyatının aşağı qiymətlərlə xarici bazarlara 
epizodik satışının həyata keçirilməsi başa düşülür. Daxili əmtəə istehsalı həmin 
əmtəənin daxili istehlakından çox olduğu və şirkətin dilemma qarşısında qaldığı 
(istehsalın həcmini azaltmaq, ya da daxili qiymətdən ucuz qiymətlə məhsul artığını 
xarici bazarlarda reallaşdırmaq) halda bu vasitədən istifadə edilir. 
 Bilə-bilə tətbiq edilən dempinq – ixrac qiymətlərinin bilə-bilə müəyyən müddətə 
aşağı salınmasıdır. Burada məqsəd rəqiblərin bazardan çıxarılması və bazarda inhisar 
mövqe tutmaqdır. Praktikada isə bu o deməkdir ki, əmtəə daxili qiymətlərdən ucuz 
qiymətə (bu qiymət hətta istehsal xərclərindən aşağı da ola bilər) satılacaq. 
 Daimi dempinq - əmtəənin ədalətli qiymətdən aşağı qiymətə daim həyata keçirilən 
ixracı nəzərdə tutulur. 
 Əks dempinq - əmtəələrin ixrac qiymətlərinin daxili qiymətlərə nisbətən 
yüksəldilməsi başa düşülür. Çox nadir hallarda, adətən valyuta məzənnəsinin kəslin 
tərəddüdləri zamanı istifadə edilir. 
 Qarşılıqlı dempinq – iki ölkənin eyni bir əmtəə üzrə aşağı salınmış qiymətlərlə 
qarşılıqlı ticarəti deməkdir. Çox nadir halllarda, adətən müəyyən əmtəə üzrə hər iki 
ölkənin daxili bazarının yüksək dərəcədə inhisarlaşması zamanı rast gəlinir. 
Dempinqin həyata keçirilməsi üçün bir sira şərtlərin olması zəruridir ki, onlar da 
aşağıdakılardır: 
 müxtəlif ölkələrin əmtəə tələbinin elastikliyinin fərqliliyi – ölkə daxilində tələb 
qiymətə nisbətən xarici tələblə müqayisədə daha az elastik olmalıdır; 
 istehsalçıya qiyməti müəyyən etmək və diqtə etmək imkanı verən qeyri-azad rəqabət 
vəziyyəti; 
 bazarın seqmentləşdirilməsi, yəni istehsalçının əmtəəni yüksək qiymətlərlə satdığı 
daxili bazarı öz məhsulunu daha ucuz qiymətlə reallaşdırdığı xarici bazardan ayırmaq 
qabiliyyəti. Adətən bu, yüksək nəqliyyat xərcləri və dövlət tərəfindən müəyyən 
edilmiş ticarət maneləri vasitəsilə baş verir. 
 167 
Dempinq həm beynəlxalq səviyyədə, həm də bir çox ölkələrin antidempinq qanunları 
ilə qadağan edilmişdir. Əksər ölkələr özünə qarşı tətbiq edilən dempinq halını aşkar etdiyi 
halda antidempinq rüsumları tətbiq edirlər.  
Antidempinq rüsumu əmtəənin daxili və xarici bazarlarda satış qiymətlərinin fərqi 
həcmində müəyyən edilməklə, idxal ölkəsi tərəfindən dempinq əsasında həyata keçirilən 
qeyri-ədalətli qiymət rəqabətinin mənfi nəticələrinin aradan qaldırmaq məqsədilə tətbiq 
edilir. 
Antidempinq rüsumunun dərəcəsini adətən aşağıdakı üsullardan birinin köməyi ilə 
müəyyən edirlər: 
 əmtəənin ixrac ölkəsinin bazarında satıldığı real qiymətlə həmin əmtəənin idxal 
ölkəsindəki qiyməti arasında fərq kimi. Əgər əmtəə ancaq ixrac məqsədilə istehsal 
edilirsə və ixrac ölkəsinin daxili bazarında satılmırsa, onda onun idxal ölkəsindəki 
daxili qiyməti hər hansı üçüncü ölkədə mövcud olan qiymətlə müqayisə edilir; 
 əmtəənin ixrac ölkəsinin daxili bazarında satılmalı olduğu qiymətlə idxal ölkəsinin 
daxili bazarında reallaşdırıldığı real qiymət arasındakı fərq kimi. İxracatçının 
bazarında əmtəənin potensial qiyməti istehsal xərcləri, ümumi xərclər, daxili bazarda 
satışdan mənfəət və əmtəənin qablaşdırılması və idxal ölkəsinə nəql edilməsi xərcləri 
bazasında müəyyən edilir. 
 
 
 
 
 
 
4.6. Xidmətlərlə beynəlxalq ticarətin mahiyyəti,  
xüsusiyyətləri və inkişaf meylləri 
 
 Son 25 ildə informasiya texnologiyaları sahəsində müşahidə edilən sürətli kəmiyyət 
və keyfiyyət dəyişiklikləri dünya iqtisadiyyatında yeni bir dövranın başlamasına səbəb 
olmuşdur. Bu yeni dəyişikliklər həm ölkədaxili iqtisadiyyatda, həm də beynəlxalq ticarətdə 
xidmətlər sektorunun əhəmiyyətinin sürətlə artmasına gətirib çıxarmışdır. Ən ümumi 
qiymətləndirmələrə görə, hazırda dünya istehsalının təxminən 70%-i xidmətlərin payına 
düşür. Bununla belə, uzun müddət xidmətlər beynəlxalq ticarətin obyekti olmamış, onlar 
beynəlxalq ticarət nəzəriyyələrinin izah predmeti kimi çıxış etməmişlər. 
BMT tərəfindən qəbul edilən Beynəlxalq Standart Sənaye Təsnifatına görə, xidmətlər 
uzun müddət ticarət edilə bilinməyən əmtəələr sırasına aid edilirdilər. Həmin təsnifata görə, 
Cədvəl 4.2-nin 4-9 bəndlərində göstərilən bütün əmtəələr xidmətlər sırasına aid edilirlər. 
Onların əksəriyyəti doğrudan da ancaq milli çərçivədə istehsal və istehlak edilə bilərlər. 
Lakin elmi-texnuki tərəqqinin inkişafı, təsərrüfat həyatının beynəlmiləlləşməsi bir sıra 
xidmətlərin dünya iqtisadiyyatı nöqteyi-nəzərindən ticarət edilə bilən əmtəələrə 
çevrilməsinə gətirib çıxarmışdır. 
Beləliklə, xidmətlərlə beynəlxalq ticarət müxtəlif ölkələrin satıcıları və alıcıları  
arasında xidmətlər mübadiləsi üzrə dünya təsərrüfat əlaqələrinin spesifik formasına 
çevrilmişdir. 
Əmtəələrlə və xidmətlərlə beynəlxalq ticarət arasında bir sıra əhəmiyyətli keyfiyyət 
fərqləri mövcuddur ki, onlar da Cədvəl 4.17-də əks olunmuşdur. 
 Xidmətlərin təsnifləşdirilməsinin şərtiliyinə baxmayaraq onların bir çoxu son 20 il 
ərzində beynəlxalq ticarətin predmeti kimi çıxış edir, onlarla ticarət tədiyyə balansının cari 
 168 
əməliyyatlar hesabında öz əksini tapır. Beynəlxalq Valyuta Fondunun tədiyyə balansının 
tərtib olunması üzrə buraxdığı və demək olar ki bütün dünya ölkələrinin istifadə etdiyi 
rəhbərliyə uyğun olaraq ticarət edilə bilən xidmətlərin tərkibinə çoxsaylı xidmətlər daxildir 
ki, onlar da Cədvəl 4.18-də əks olunmuşdur. 
 BVF-dən fərqli olaraq Dünya Bankı xidmətləri onların BİM-in digər formaları ilə 
qarşılıqlı təsiri prinsipinə əsasən iki böyük qrupa bölür: 
 faktor xidmətləri – kapitalın, iş qüvvəsinin və texnologiyalarının beynəlxalq hərəkəti 
ilə əlaqədar ortaya çıxan ödəmələr (investisiya üzrə gəlirlər, royalti və lisenziya 
ödəmələri, əmək haqları); 
 qeyri-faktor xidmətlər – yerdə qalan bütün növ xidmətlər (nəqliyyat, turizm və bütün 
digər qeyri-maliyyə xidmətləri). 
Ümumdünya Ticarət Təşkilatı isə xidmətlərin 600-dən artıq müxtəlif növünü 
fərqləndirir və xidmətlərlə beynəlxalq ticarətin liberallaşdırılması üzrə danışıqlar məhz bu 
təsnifat əsasında həyata keçirilir. 
Məlumdur ki, əksər hallarda xidmətlərin göstərilməsi əmtəə ticarəti və ya sərmayə 
qoyuluşları ilə əlaqədardır ki, bu baxımdam yamaşsaq xidmətləri aşağıdakı qruplara bölmək 
olar: 
 sərmayələrlə əlaqədar olan xidmətlər – bank, mehmanxana və peşəkar xidmətlər; 
 ticarətlə əlaqədar olan xidmətlər – nəqliyyat, sığorta; 
 169 
Cədvəl 4.17 
Əmtəələrlə və xidmətlərlə beynəlxalq ticarətin fərqləri 
 
Əmtəələr Xidmətlər 
Hiss edilən və görüləndir Hiss edilmir və görülmür 
Saxlanıla bilir Saxlanılması mümkün deyil 
Əmtəələrlə beynəlxalq ticarət bilavasitə 
istehsalla bağlı deyil 
Xidmətlərlə beynəlxalq ticarət onların 
istehsalı ilə əlaqədardır və xidmətlərin 
istehsalı və istehlakı eyni zamanda baş verir 
Əmtəələrlə beynəlxalq ticarətin inkişafı 
BİM-in digər formalarının inkişafının əsasıdr 
Xidmətlərlə beynəlxalq ticarət BİM-in digər 
formalarının reallaşdırılması və inkişafının 
əlaqələndirici həlqəsi kimi çıxış edir 
Milli səviyyədə maddi istehsal sahələrinin 
dəstəklənməsi zamanı müəyyən seçim edilir, 
yerdə qalanlarına münasibətdə isə azad 
rəqabət sistemi tətbiq edilir 
Xidmətlər sferası maddi istehsal sferasına 
nisbətən xarici rəqabətdən daha yüksək 
səviyyədə qorunur və qismən və ya tam 
olaraq dövlət mülkiyyətindədir 
Bütün istehsal edilən əmtəələr beynəlxalq 
dövriyyəyə buraxıla bilərlər 
Xidmətlərin heç də hamısı ticarət edilə bilən 
deyildir və buna görə də beynəlxalq 
dövriyyəyə onların hamısı cəlb olunmur 
(məsələn, kommunal və məişət xidmətləri) 
Əmtəə ixracı geri qaytarılmaq öhdəliyi 
olmadan məhsulun gömrük ərazisindən 
kənara çıxarılmasını nəzərdə tutur 
Xidmət ixracı xidmətlərin xaricə çatdırılması 
yolu ilə (nəqliyyat xidmətləri, informasiya 
xidmətləri nəzərdə tutulur) yanaşı həmçinin, 
aşağıdakı üsullarla da həyata keçirilə bilər: 
 xidmət istehlakçısının (qeyri-rezidentin) 
istehsalçının ölkəsinə gəlməsi; 
 xidmət istehsalçısını təmsil edən fiziki 
şəxsin müəyyən müddətə xaricə getməsi. 
Vasitəçilər institutundan istifadə 
mümkündür 
Vasitəçilər yoxdur 
 
 eyni zamanda həm sərmayə, həm də ticarətlə əlaqədar olan xidmətlər – rabitə, tikinti, 
kompüter və informasiya xidmətləri, şəxsi, mədəni və rekrasion xidmətlər. 
Xidmətlərin təsnifinə digər bir yanaşma isə satıcının və alıcının əməliyyat zamanı 
özünü aparması xarakterinə əsaslanır (Cədvəl 4.19). 
Beynəlxalq ticarətin obyekti olan xidmətlər özünün iqtisadi təbiətinə görə adı ticarət 
edilə bilən əmtəədən heç nə ilə fərqlənmir. Buna görə də beynəlxalq ticarətin bütün tələb və 
təklif nəzəriyyələrini qeyri-faktor xidmətlərlə ticarətə münasibətdə də tətbiq etmək olar. 
 Yuxarıda nəzərdən keçirilən beynəlxalq ticarətin bütün modellərində nəqlyyat 
xərclərinin olmadığı və əmtəələrin ölkədən ölkəyə havayı çatdırıldığı nəzərdə tutulurdu. 
Real həyatda isə nəqliyyat xərcləri ticarət əməliyyatlarına ciddi təsir göstərir. Bir sıra 
əmtəələr üzrə nəqliyyat xərcləri o qədər yüksəkdir ki, həmin əmtəələrin ixracı və ya idxalı 
qeyri-səmərəli olur. 
 
 170 
Cədvəl 4.18 
Ticarət edilə bilən xidmətlərin BVF-nin yanaşmasına görə təsnifi 
 
Növ Altnöv Rezidentlər və qeyri-rezidentlər arasında 
aşağıdakılara görə ödəmələrin  
həyata keçirilməsini nəzərdə tutur 
1. Nəqliyyat Sərnişin Bütün növ nəqliyyat vasitələri ilə sərnişinlərin 
beynəlxalq daşınması və müvafiq xidmətlərin 
göstərilməsi 
Yük Bütün növ nəqliyyat vasitələri ilə yüklərin 
beynəlxalq daşınması və müvafiq xidmətlərin 
göstərilməsi 
2. Səfərlər İşgüzar İş məqsədi ilə səfərdə olan qeyri-rezidentlər 
tərəfindən əldə edilən əmtəə və xidmətlər 
(ezamiyyə) 
Şəxsi Şəxsi məqsədlərlə səfərdə olan qeyri-
rezidentlər tərəfindən əldə edilən əmtəə və 
xidmətlər (turizm) 
3. Rabitə  Rezidentlər və qeyri-rezidentlər arasında poçt, 
kuryer, telefon və digər rabitə xidmətləri 
4. Tikinti  Rezidentlərin müyəən müddət ərzində xaricdə 
həyata keçirdikləri obyekt tikintiləri 
5. Sığorta  Rezidentin sığorta şirkətləri tərəfindən qeyri-
rezidentlərin sığortalanması 
6. Maliyyə xidmətləri  Rezidentlər və qeyri-rezidentlər arasında 
maliyyə vasitəçiliyi (akrreditivlərin açılması, 
valyuta mübadiləsi üçün tutulan komissiya 
haqları, broker xidmətləri və s.) 
7. Kompüter və 
informasiya 
xidmətləri 
 Kompüter proqramları sahəsində məsləhət 
xidmətləri, informasiya xidmətləri 
(göstəricilərin emalı, göstəricilər bazasından 
istifadə, informasiya xətlərinə abunə), 
kompüterlərə xidmət 
8. Royalti və lisenziya 
ödəmələri 
 Mülkiyyət hüquqlarından istifadə edilməsi 
(ticarət markası, patent və s.) və lisenziya 
əsasında filmlərin, əlyazmaların və s.-nin 
originallardan və ya prototiplərindən istifadə 
9. Digər biznes-
xidmətlər 
Vasitəçilik 
xidmətləri 
Vasitəçiliyə görə komissiya haqları 
Lizinq Lizinq və gəmilərin, təyyarələrin və digər 
nəqliyyat vasitələrinin fraxtı (icarəsi) 
Digər işgüzar,  
peşəkar və  
texniki 
xidmətlər 
Hüquqi, mühasibat, idarəetmə, reklam və bu 
kimi digər xidmətlər, həmçinin layihələşdirmə, 
kartoqrafiya, tikintiyə nəzarət, faydalı 
qzıntıların kəşfiyyatı və s. üzrə göstərilən 
xidmətlər 
10. Şəxsi, mədəni və Audiovizual  Filmlərin, radio və televiziya proqramlarının, 
 171 
rekrasion xidmətlər xidmətlər kompakt-disklərin istehsalı, yaradıcı şəxslərin 
qonorarları 
Digər xidmətlər Sərgilər, idman və digər tədbirlərin həyata 
keçirilməsi 
11. Hökumət xidmətləri  Səfirliklərə, konsulluqlara, beynəlxalq 
təşkilatlarda olan nümayəndəliklərə əmtəələrin 
çatdırılması, BMT-nin sülhün dəstəklənməsi 
üzrə həyata keçirdiyi əməliyyatlar 
 
 
Cədvəl 4.19 
Əməliyyatların xarakterinə görə xidmətlərin təsnifi 
 
 İstehlakçı hərəkət etmir İstehlakçı hərəkət edir 
İstehsalçı hərəkət 
etmir 
A. Nəqliyyat, kompüter və 
informasiya xidmətləri 
B. Səfərlər (turizm), təhsil və 
tibbi xidmətlər 
İstehsalçı hərəkət edir C. Birbaşa xarici sərmayələr, 
müddətli əmək miqrasiyası 
D. Qeyri-rezident firmalar 
tərəfindən təşkil edilən 
üçüncü ölkələrə səfərlər 
 
 Nəqliyyat xərclərinin beynəlxalq ticarətə təsirini aşağıdakı kimi qruplaşdırmaq olar: 
 onlar ticarətin (həm ixracın, həm də idxalın) həcminin, ölkələrin ixtisaslaşma 
səviyyəsinin və nəticə etibarilə ticarətdən uduşun azalmasına gətirib çıxarırlar; 
 onlar Hekşer-Olin-Samuelson teoriminə uyğun olaraq istehsal amillərinin dəyərinin 
tam bərabərləşməsinə mane olurlar; 
 onlar ərazi əmək bölgüsündə - müəssisələrin və sahələrin yerləşdirilməsində 
dəyişiklikləri şərtləndirirlər; 
 nəqliyyat xərclərinin ticarət edən ölkələr arasında bölgüsü qiymətin tələb və 
təklifinin elastikliyindən asılıdır: idxal ölkəsində tələbin elastikliyi nə qədər 
aşağıdırsa bu ölkə bir o qədər çox nəqliyyat xərclərini ödəyir; ixrac ölkəsində təklifin 
elastikliyi nə qədər azdırsa nəqliyyat xərclərinin bir o qədər böyük hissəsi bu ölkənin 
payına düşür. 
 Xidmətlərlə ticarətdə əsas məqam ondan ibarətdir ki, əksər hallarda hansısa bir anda 
xidmətin satıcısı və alıcısı arasında fiziki kontakt olmalıdır. Yalnız bu halda ticarət üzrə 
saziş baölana və ya həyata keçirilə bilər. Xidmətlərlə beynəlxalq ticarətdə sazişlərin həyata 
keçirilməsinin bir neçə mexanizmi mövcuddur: 
 Alıcının mobilliyi. Hansısa bir ölkənin rezidenti olan xidmət alıcısı digər bir ölkənin 
rezidenti olan xidmət satıcısının yanına gəlir. Alıcının mobilliyi adətən ona əsaslanır 
ki, xaricdə o, öz ölkəsində olmayan xidmətləri (turizm), keyfiyyəti daha yüksək olan 
xidmətləri (təhsil, səhiyyə) və ya dəyəri aşağı olan xidmətləri (gəmi təmiri) əldə edə 
bilər. 
 Satıcının mobilliyi. Hansısa bir ölkənin rezidenti olan xidmət satıcısı digər bir 
ölkənin rezidenti olan xidmət alıcısının yanına gəlir. Satıcının mobilliyi adətən ona 
əsaslanır ki, onun alıcısı xaricdə yerləşir və satıcının yanına gəlmək imkanı yoxdur 
(auditor və muhasibat xidmətləri) və ya xidmətin özü spesifik xarakter kəsb edir 
(tikinti). 
 Satıcının və alıcının eyni zamanda mobil olması və ya xidmətin özünün mobil 
xarakter kəsb etməsi. Həm satıcı, həm də alıcı eyni zamanda xidmətdən birgə istifadə 
 172 
edirlər (beynəlxalq telefon danışığı), üçüncü ölkədə toplanırlar (beynəlxalq 
konfrans), satıcı üçüncü ölkədəki nümayəndəliyi vasitəsilə alıcıya xidmət göstərir 
(xarici mütəxəssislərin texniki yardım üçün göndərilməsi). 
1980-ci illərin əvvəllərindən etibarən xidmətlərlə beynəlxalq ticarətdə intensiv 
inkişaf müşahidə edilir. Beynəlxalq ticarətdə xidmət ixracının həcmi 2002-ci ildə 1570 
mlrd. dollar təşkil etmişdir ki, bu da 1970-ci ilin göstəricisindən təxminən 24 dəfə çoxdur 
(Cədvəl 4.20). Bununla yanaşı, xidmətlərlə dünya ticarətinin məcmu beynəlxlaq ticarət 
dövriyyəsində payı 1980-ci ildə 17%-ə bərabər olduğu halda 2002-ci ildə bu göstərici 27%-
ə çatıb. 
Cədvəl 4.20 
Xidmətlərlə beynəlxalq ticarətin dinamikası, (mlrd. dollar) 
 
  1970 1980 1990 1995 2000 2001 2002 
İxrac 67.0 387.9 811.3 1188.9 1475.7 1478.1 1570.1 
İdxal 62.9 362.8 858.2 1190.9 1460.9 1469.6 1545.5 
 
Mənbə: WTO. World Trade Report, 2002. – Geneva, 2003. 
  
Xidmətlərlə beynəlxalaq ticarətin sürətli inkişafına aşağıdakı amillər əhəmiyyətli 
təsir göstərmişdir: 
 dünyanın əksər ölkələrində uzunmüddətli iqtisadi yüksəliş işgüzar aktivliyin, əmək 
məhsuldarlığının, şirktlərin gəlirlərinin və əhalinin ödəmə qabiliyyətinin artmasına 
gətirib çıxarmışdır; 
 elmi-texniki tərəqqi istehsalın həcminin genişlənməsinə, xidmətlərin yeni növlərinin 
və onların tətbiqi sferasının genişlənməsinə səbəb olmuşdur; 
 ölkələrin beynəlxlalq iqtisadi əlaqələrinin və BİM formalarının inkişafı; 
 xidmətlərlə ticarətin inkişafında insan faktoru, ehtiyacların daim artması qanunu 
özünəməxsus rol oynamışdır; insanın intellektual və fiziki imkanlarının 
təkmilləşdirilməsinə, onun mədəni və sosial ehtiyaclarının təmin edilməsinə 
yönəldilmiş xidmətlər sektoru genişlənmişdir. 
 Bununla yanaşı, xidmətlərlə ticarətin bir xüsusiyyəti kimi son illər onun artım 
tempinin əmtəələrlə ticarətin artım tempini müəyyən dərəcədə üstələməsini göstərmək olar. 
1986-1998-ci illərdə kommersiya xidmətləri ilə dünya ticarətinin orta illik artım tempi 
6.5%-ə bərabər olduğu halda, əmtəələrlə ticarət ildə orta hesabla 5.8% artıb. Lakin 1997-
1998-ci illərdə baş verən dünya maliyyə böhranları xidmətlərlə ticarətin artım tempinə 
mənfi təsir göstərmişdir. Bununla belə, Cədvəl 4.21-dən göründüyü kimi, 1990-2000-ci 
illərdə hər iki qrup üzrə ixracın artım tempi bərabər olsa da, 2001-2002-ci illərdə xidmət 
ixracının artım tempi əmtəə ixracının artım tempindən çox olub.  
Cədvəl 4.21 
Əmtəələr və xidmətlərin dünya ixracının artım templəri, (%-lə) 
 
 1990-00 2000 2001 2002 
Əmtəə ixracı 6.5 13.0 -4.0 4.0 
Xidmət ixracı 6.5 6.0 0.0 6.0 
Mənbə: WTO. World Trade Report, 2002. – Geneva, 2003. 
 
 173 
 Digər tərəfdən qeyd edilməlidir ki, xidmətlərlə beynəlxalq ticarət getdikcə əmtəələrlə 
ticarətə daha çox təsir göstərir. Məsələn, əmtəənin xaric göndərilməsi üçün bazarın 
təhlilindən tutmuş əmtəənin nəqlinə qədər bir çox xidmətlərdən istifadə edilir. 
 Cədvəl 4.22-də müxtəlif illər üzrə xidmətlərin dünya ixracının strukturu əks 
olunmuşdur. 
 
Cədvəl 4.22 
Xidmətlər üzrə dünya ixracının strukturu 
 
 1990 1995 2002 1990-2002-ci 
illərdə artım, 
% 
mlrd. 
$ 
% mlrd. 
$ 
% mlrd. 
$ 
% 
Xidmət ixracı 811.3 100.0 1188.9 100.0 1570.1 100.0 93.5 
Nəqliyyat  231.2 28.5 299.6 25.2 350.1 22.3 51.4 
Səfərlər 274.1 33.8 400.7 33.7 480.5 30.6 75.3 
Digər 
xidmətlər 
305.0 37.7 488.6 41.1 739.5 47.1 142.5 
 
Mənbə: WTO. World Trade Report, 2002. – Geneva, 2003.  
 
 Cədvəldən göründüyü kimi, xidmətlərlə ticarətin strukturu üç əsas qrupa ayrılır: 
 nəqliyyat xidmətləri; 
 turizm xidmətləri (işgüzar və şəxsi səfərlər); 
 digər kommersiya xidmətləri (royalti, lisenziya ödəmələri, maliyyə xidmətləri, 
tikinti, kommunikasiya və digər sahibkar xidmətləri və s.). 
Ən yüksək artım dinamikası ―digər xidmətlər‖ üzrə müşahidə edilir. 1990-2002-ci 
illərdə onun orta illik artım tempi 11.0% təşkil etdiyi halda, nəqliyyat xidmətləri üzrə bu 
göstərici 4.0%, turizm xidmətləri üzrə isə 5.8% olub. 
Bu cür dinamika göstərilən qrupların ümumi ticarətdə xüsusi çəkisinə də təsir edib. 
―Digər xidmətlər‖in payı 1990-cı ildəki 37.7%-dən 2002-ci ildə 47.1%-ə qalxıb. Digər 
qruplar üzrə isə azalma baş verib. Nəqliyyat xidmətlərinin xüsusi çəkisi 28.5%-dən 22.3%-
ə, turizm xidmətlərinin payı isə 33.8%-dən 30.6%-ə düşüb. 
 Xidmətlərlə beynəlxalq ticarətin sürətlə artımı həmçinin əmtəə dövriyyəsi və 
sərmayələr arasında qarşılıqlı əlaqənin güclənməsi, dünya bazarının qloballaşması, milli 
iqtisadiyyatların ―açıqlığı‖nın genişlənməsi ilə əlaqədardır. 
Xidmətlərlə beynəlxalq ticarətin coğrafi strukturu Cədvəl 4.23-də əks olunmuşdur. 
 Regional baxımdan xidmətlərin əsas ixracatçıları Qərbi Avropa ölkələri, o cümlədən 
Avropa Birliyi ölkələridir. Onlar 2002-ci ildə müvafiq olaraq 763 milyard dollar (48.6%) və 
686 milyard dollar (43.4%) xidmət ixrac etmişlər. Bununla yanaşı, Qərbi Avropa ölkələrinin 
dünya ixracında payı 1990-cı ildəki 53.3%-dən 48.6%-ə düşmüşdür. İkinci yeri Asiya 
ölkələri tutsa da (2002-ci ildə onların 322 milyard dollar təşkil edib ki, bu da ümumi ixracın 
20.5%-i deməkdir), onların bu mövqelərini o qədər də sabit saymaq olmaz. Belə ki, Şimali 
Amerika ölkələri (309 milyard dollarlıq xidmət ixracı – 19.7%) onlardan o qədər də uzaqda 
deyil. Bununla belə, qeyd edilməlidir ki, 1990-cı illə müqayisədə 2002-ci ildə Şimali 
Amerikanın ümumi ixracda xüsusi çəkisi əhəmiyyətli surətdə dəişməsə də (müvafiq olaraq 
19.3% və  
 174 
Cədvəl 4.23 
Xidmətlərlə beynəlxalq ticarətin coğrafi strukturu, (%-lə) 
 
 İxrac İdxal 
1990 1995 2000 2002 1990 1995 2000 2002 
Dünya 100.0 100.0 100.0 100.0 100.0 100.0 100.0 100.0 
Şimali Amerika 19.3 18.8 21.4 19.7 15.4 13.5 17.0 16.1 
ABŞ 17.0 16.6 18.8 17.4 12.0 10.7 14.0 13.3 
Latın Amerikası 3.8 3.7 4.0 3.6 4.3 4.6 4.8 4.2 
Meksika 0.9 0.8 0.9 0.8 1.2 0.8 1.1 1.1 
Braziliya 0.5 0.5 0.6 0.6 0.8 1.1 1.1 0.9 
Qərbi Avropa 53.3 47.8 46.3 48.6 48.2 44.7 43.9 46.3 
Avropa Birliyi (15) 47.2 42.6 41.1 43.4 42.9 41.4 40.8 43.3 
Böyük Britaniya 6.9 6.4 7.8 7.8 5.5 5.2 6.6 6.5 
Almaniya 6.6 6.3 5.6 6.4 9.7 10.5 9.2 9.6 
Fransa 8.5 7.0 5.4 5.5 6.2 5.4 4.1 4.4 
Mərkəzi və Şərqi 
Avropa/ Baltik ölkələri/ 
MDB 
2.6 3.8 3.4 3.8 3.0 3.8 3.4 4.2 
Rusiya ... 0.9 0.6 0.8 ... 1.7 1.1 1.4 
Afrika 2.4 2.2 2.0 1.8 3.3 2.9 2.7 2.6 
Misir 0.6 0.7 0.7 0.6 0.4 0.4 0.5 0.4 
Cənubi Afrika 0.4 0.4 0.3 0.3 0.4 0.5 0.4 0.3 
Orta Şərq 1.8 1.7 2.2 1.8 4.0 3.1 3.3 2.9 
İsrail 0.6 0.7 1.0 0.6 0.6 0.7 0.8 0.7 
Asiya 16.8 22.0 20.6 20.5 21.9 27.5 24.9 23.8 
Yaponiya 5.3 5.4 4.6 4.1 10.3 10.2 7.9 6.9 
Honq Konq 2.3 2.9 2.8 2.9 1.4 1.7 1.7 1.6 
Çin 0.7 1.6 2.0 2.5 0.5 2.1 2.5 3.0 
Cənubi Koreya 1.2 1.9 2.0 1.7 1.2 2.1 2.3 2.3 
Sinqapur 1.6 2.5 1.8 1.7 1.1 1.4 1.5 1.4 
 
Mənbə: WTO. World Trade Report, 2002. – Geneva, 2003. 
 
19.7%), Asiya ölkələrinin payı əhəmiyyətli dərəcədə artıb (müvafiq olaraq 16.8% və 
20.5%). 
2002-ci ildə ölkə baxımından dünya ixracının əsas liderləri ABŞ (2002-ci ildə 273 
milyard dollar və ya 17.4%), Böyük Britaniya (123 milyard dollar və ya 7.8%), Almaniya 
(100 milyard dollar və ya 6.3%), Fransa (86 milyard dollar və ya 5.5%) və Yaponiya (65 
milyard dollar və ya 4.1%) olub. 
 İdxal üzrə ilk beşliyə isə aşağıdakı ölkələr daxildir: ABŞ (13.3% və ya 205.6 milyard 
dollar), Almaniya (9.6% və ya 149.1 milyon dollar), Yaponiya (6.9% və ya 106.6 milyard 
dollar), Böyük Britaniya (6.6% və ya 101.4 milyard dollar) və Fransa (4.4% və ya 68.2 
milyard dollar). 
 Xidmətlərlə dünya ticarətinin ölkələr qrupu üzrə bölgüsündə sənayecə inkişaf etmiş 
ölkələr üstünlük təşkil edirlər.  Dünya xidmət ixracının təxminən 3/4-ü onların payına düşür. 
 175 
 İnkişaf etməkdə olan ölkələrin xidmətlərlə dünya ticarətində mövqeləri kifayət qədər 
zəifdir. Bu qrupun əksər ölkələrinin xidmətlərlə ticarət balansı mənfi saldoya malikdir. 
Bununla yanaşı, inkişaf etmiş xidmət sferası, xüsusilə də telekommunikasiya, maliyyə, 
nəqliyyat sahələri hesabına inkişaf etməkdə olan ölkələrdən milli əmtəə ixracının rəqabət 
qabiliyyətliliyi artır. Lakin, üçüncü dünya ölkələrinin heç də hamısı xidmətlər sektorunun 
milli iqtisadi inkişafda, əlavə iş yerlərinin yaradılmasında oynadığı vacib rolu hələ də tam 
mahiyyəti ilə dərk etmirlər. 
Ümumilikdə xidmətlərlə dünya ticarətinin əsas inkişaf meyllərini aşağıdakı kimi 
məcmulaşdırmaq olar: 
 xidmətlərlə dünya ticarəti əmtəələrlə ticarətə nisbətən daha dinamik templə artır; 
 inkişaf etmiş ölkələr dünya xidmət ixracında və idxalında şəksiz üstünlüyə 
malikdirlər; 
 xidmətlərlə ticarətin bir qrup ölkədə təmərgüzləşmə səviyyəsi yüksəkdir; 2002-ci ilin 
yekunlarına görə, dünya xidmət ixracının 91.8%-i, idxalının isə 90.8%-i 40 ölkənin 
payına düşüb; 
 regional baxımdan xidmətlərlə beynəlxalq ticarətdə üstünlük xidmət ixracının 
təxminən yarısına sahib olan Qərbi Avropa ölkələrindədir. 
Xidmətlərlə ticarətin məhdudlaşdırılması üçün istifadə edilən ticarət siyasəti alətləri 
əmtəələrlə ticarət zamanı istifadə olunanlarla demək olar ki eynidir. Əksər xidmətlərlə 
ticarət əmtəələrlə ticarəti müşaiyət etdiyindən həmin xidmətlərlə mübadilə əməliyyatları 
əmtəələrlə ticarətə tətbiq edilən məhdudiyyətlərin təsir dairəsinə düşür. Lakin bəzi 
xidmətlərlə ticarət kapital hərəkəti ilə bağlı olduğundan onların tənzimlənmə üsulları bir 
qədər fərqli olur. 
Bazara girişin tənzimlənməsi tədbirləri dedikdə xarici xidmət istehsalçıları və 
firmalarının daxili bazarda fəaliyyətini əngəlləyən və ya qadağan edən ticarət siyasəti 
alətləri başa düşülür. 
Bazara çıxışın tənzimlənməsi tədbirləri əksər hallarda kəmiyyət məhdudiyyətləri 
formasında olur ki, onların da sırasında aşağıdakıları qeyd etmək olar: 
 Xidmətlərlə ticarətə qoyulan məhdudiyyətlər. Məsələn, qanunvericiliklə belə bir tələb 
qoyula bilər ki, bütün idxal yükləri ancaq yerli şirkətlər tərəfindən sığorta 
olunmalıdır. Bu avtomatik olaraq xarici rəqiblərin idxal şirkətlərinə sığorta 
xidmətlərinin göstərilməsi üzrə daxili bazardan çıxarılması ilə nəticələnir. Rəqabətin 
olmaması qiymətlərin qalxmasına səbəb olur, bu artım ixracatçılara ―yüklənir‖ və son 
nəticədə idxal əmtəələrinin istehlakçılarının ziyanına səbəb olur. Bir ölkənin 
limanları arasında ixrac yüklərinin daşınmasını da bir çox ölkələrin qanunvericiliyi 
ilə ancaq milli nəqliyyat şirkətləri həyata keçirə bilərlər. 
 Xarici xidmətlərin idxalına kəmiyyət kvotalarının tətbiqi. Məsələn, efir vaxtının 
müəyyən bir hissəsi mütləq milli radiostansiyalara verilir ki, bu da birbaşa olaraq 
xarici radiostansiyalara qarşı yönəlib. 
 Daxili bazarda xarici şirkətlərin filiallarının yaradılmasına qoyulmuş 
məhdudiyyətlər. Bir sıra ölkələrdə qanunvericilik xarici bankların, sığorta, turizm və 
s. xarici şirkətlərin filiallarının yaradılmasını qadağan edir. Bəzən filialın yaradılması 
qadağan edilmir, lakin onların yerli istehsalçıya göstərə biləcəyi xidmət siyahısı 
güclü surətdə məhdudlaşdırılır. 
 Xidmət istehsalçılarının hərəkətinə qoyulmuş məhdudiyyətlər. Adətən iş qüvvəsinin 
idxalı zamanı istifadə edilir və müxtəlif lisenziyaların tətbiqini nəzərdə tutur. 
Məsələn, bir çox ölkələrdə əcnəbi həkimlər fəaliyyətə başlamazdan əvəəl mütləq 
lisenziya lamalı və müvafiq testlərdən keçməlidirlər. 
 176 
 Xidmət istehlakçılarının hərəkətinə qoyulmuş məhdudiyyətlər. Buna misal kimi, 
qeyri-rezidentlərə müəyyən müddət ərzində verilə biləcək turist vizalarının sayının 
limitləşdirilməsini göstərmək olar. 
Ümumilikdə isə tənzimlənmə məqsədilə dövlət aşağıdakı tədbirləri həyata keçirə 
bilər: 
 konkret xidmət sektoruna qoyulan sərmayələrin maksimum səviyyəsinin müəyyən 
edilməsi; 
 xarici şirkətlərin təsis edilməsi qaydalarının və onların fəaliyyətinin 
reqlamentləşdirilməsi; 
 xarici nümayəndəliklərin sayının, milli şirkətlərdə xarici kapitalın iştirak payının, 
xarici personalın sayının məhdudlaşdırılması; 
 idxal olunan xidmətlərə müxtəlif tariflər, vergilər tətbiq edilməsi; 
 maliyyə vəsaitlərinin xaricə köçürülməsinin tənzimlənməsi; 
 xarici xidmət istehsalçılarının sənədlərinin rəsmiləşdirilməsi qaydalarının 
mürəkkəbləşdirilməsi və s. 
Beləliklə, son 30 il ərzində xidmətlərlə beynəlxalq ticarətin beynəlxalq iqtisadi 
münasibətlər sistemində yeri və əhəmiyyəti sürətlə artmaqdadır. 
 
4.7.  Beynəlxalq ticarətin dövlətlərarası və hüquqi tənzimlənməsi:  
beynəlxalq təşkilatlar və normativ aktlar 
 
Beynəlxalq iqtisadi münasibətlərin inkişafı beynəlxalq ticarətin milli səviyyədə 
tənzimlənməsi ilə yanaşı, son illərdə bu sahədə dövlətlərarası qarşılıqlı fəaliyyətin müxtəlif 
formalarının yaranması ilə müşaiyət olunur. Bu tendensiya bir neçə səbəblərlə şərtlənir: 
 təsərrüfat həyatının beynəlmiləlləşməsinin dərinləşməsi; 
 dünya əmtəə, xidmət, istehsal amilləri bazarlarının genişlənməsi; 
 transmilli şirkətlərin inkişafı; 
 çoxsaylı beynəlxalq təşkilatların yaranması. 
Nəticədə bir ölkənin tənzimləmə tədbirləri digər dövlətlərin iqtisadiyyatına birbaşa 
təsir göstərir ki, bu dövlətlər də öz növbəsində istehsalçılarını və istehlakçılarını müdafiə 
etmək üçün cavab tədbirləri görürlər. Bu tənzimlənmənin dövlətlərarası səviyyədə həyata 
keçirilməsi zəruriliyini ortaya çıxarır. 
Ticarətin dövlətlərarası tənzimlənməsi aşağıdakı əsaslarda həyata keçirilə bilər: 
 ikitərəfli müqavilələr; 
 regional təşkilatlar çərçivəsində imzalanan regional xarakterli çoxtərəfli müqavilələr; 
 qlobal təşkilatlar tərəfondən dövriyyəyə daxil edilən qlobal xarakterli çoxtərəfli 
konvensiyalar. 
Dövlətlər arasında ikitərəfli əsasda qurulan ticarət münasibətləri ticarət müqavilələri 
və sazişlərinin köməyi ilə tənzimlənir ki, onlar da ölkələr arasında icraedici hakimiyyət 
(hökumətlər arasında) səviyyəsində bağlanır və qanunverici hakimiyyət (parlament) 
tərəfindən təsdiq edilir. İkitərəfli ticarətin prinsiplərini və rejimini müəyyən edən bu cür 
müqavilələr və sazişlər adətən 5-10 il müddətinə imzalanır və dövri olaraq onlara yenidən 
baxılır və müddətləri uzadılır. 
Beynəlxalq ticarətin dövlətlərarası tənzimlənməsinin ikinci əsasda aparılmasından 
danışarkən ilk növbədə gömrük birliklərini qeyd etmək lazımdır. Hazırda dünya üzrə sayı 
20-ni keçən gömrük birlikləri hüquqi baxımdan iki və ya daha artıq dövlətin bağladığı 
sazişdir. Bu sazişə görə, birliyə daxil olan dövlətlər bir-birlərinə və üçüncü ölkələrə 
münasibətdə vahid tarif siyasəti həyata keçirirlər. İqtisadi nöqteyi-nəzərdən gömrük 
 177 
birlikləri vahid iqtisadi məkanın formalaşdırılmasını nəzərdə tutur ki, bu da həmin məkanın 
daxilində gömrük sərhədlərinin ləğv edilməsi deməkdir. 
Beynəlxalq ticarətin tənzimlənməsi ilə məşğul olan təşkilatları özünün masştabına və 
profilinə görə şərti olaraq iki qrupa bölmək olar: 
1) ümumilikdə beynəlxalq ticarətin müxtəlif problemləri ilə məşğul olan beynəlxalq 
təşkilatlar; 
2) bir və ya bir neçə əlaqəli əmtəələrlə və xidmətlərlə ticarətin tənzimlənməsi ilə məşğul 
olan beynəlxalq təşkilatlar. 
Birinci qrupa QATT/ÜTT, YUNKTAD, YUNSİTRAL, Beynəlxalq Ticarət Palatası 
daxildir.  
Əmtəələrlə, o cümlədən xidmətlərlə beynəlxalq ticarətin tənzimlənməsində aparıcı 
rol Ümumdünya Ticarət Təşkilatına (ÜTT) məxsusdur. Bu təşkilatın formalaşmasına qədər 
üzun bir təkamül yolu keçilmişdir ki, onu da qısa şəkildə nəzərdən keçirməyə çalışacayıq. 
XIX əsrin sonları XX əsrin əvvəllərində beynəlxalq iqtisadi münasibətlərin əhatə 
dairəsinin sürətlə genişlənməsi nəticəsində nəinki kəmiyyətcə, həm də keyfiyyətcə fərqli 
yeni beynəlxalq iqtisadi sistem yaranırdı. Formalaşmaqda olan yeni sistem bir çox müsbət 
cəhətləri ilə yanaşı mənfi cəhətlərə də malik idi. Belə ki, ölkələr arasında tez-tez iqtisadi 
zəmində ziddiyyətlər, mübahisələr baş verir və bütün bunlar ticarət müharibələrinə gətirib 
çıxarırdı. Digər tərəfdən mütəmadi olaraq baş verən iqtisadi böhranlar da  dünya iqtisadi 
sisteminə güclü ziyan vururdu.  
1929-1933-cü illərdə baş verən dünya iqtisadi böhranı makroiqtisadi siyasətin 
çoxtərəfli tənzimlənməsinin zəruriliyini bir daha sübut etdi. Müharibədən əvvəlki illərdə 
beynəlxalq ticarətdə və valyuta-maliyyə sferasında «oyun qaydalarını» müəyyən edən 
təşkilatların olmaması bir sıra ölkələri dünya iqtisadi böhranını daha da kəskinləşdirən 
separat hərəkətlərə sövq edirdi. Yaxınlaşan böhran şəraitində ABŞ-da Holi-Smut qanunu 
qəbul edildi ki, onunla da gömrük rüsumlarının orta dərəcəsi əvvəlcə 44,7%-ə qədər, daha 
sonra isə 1932-ci ildə 59,1%-ə qədər artırıldı. Bundan sonra əksər Qərb ölkələri də gömrük 
rüsumları dərəcələrini əhəmiyyətli şəkildə artırdılar ki, bu da dünya iqtisadiyyatı üçün 
həddən artıq mənfi nəticələndi: 1929-1932-ci illərdə dünya ticarətinin həcmi demək olar ki, 
60% azaldı. Eyni zamanda, həmin illərdə beynəlxalq ticarətin əsasını ikitərəfli ticarət 
müqavilələri təşkil edirdi ki, onların da çatışmazlığı təkcə məhdud sayda  əmtəələri əhatə 
etmələrində deyildi. Bağlanmış ikitərəfli müqavilələrin nəticəsi bəzən gözlənilməz olurdu: 
öz tərəfindən heç bir güzəştə getməmiş üçüncü tərəfin istehsalçıları bu müqavilədən mənfəət 
əldə edirdilər. 
Ticarət münasibətlərinin tənzimlənməsi üçün hələ II dünya müharibəsinə qədər bir 
sıra cəhdlər edilmişdi. Nümunə kimi Gömrük Formallıqlarının Sadələşdirilməsi haqqında 
Konvensiyanı (1923), Beynəlxalq Ticarət Arbitrajı haqqında Konvensiyanı (1924) və s.-ni 
göstərmək olar. 1927-ci ildə ticarət üzrə beynəlxalq konfrans çağıran Millətlər Liqası 
beynəlxalq ticarətin qaydalarına və təşkilinə aid sənədin yaradılmasına cəhdlər edirdi. Lakin 
bu cəhdlər müvəffəqiyyətlə nəticələnmədi. 
Buna baxmayaraq, dünya iqtisadiyyatının, xüsusilə də dünya ticarətinin 
təşkilatlanması yeni yaradılan Birləşmiş Millətlər Təşkilatının (BMT) əsas məqsədlərindən 
birini təşkil etdiyindən, o bu məsələ üzrə prinsipial razılaşmalar əldə edə bildi. BMT-nin 
İqtisadi və Sosial  Şurasının 18 fevral 1946-cı il tarixli qətnaməsi ilə ticarət və məşğulluq 
üzrə beynəlxalq konfransın çağrılmasına qərar verildi. Konfrans 1947-ci ilin 21 noyabrından 
1948-ci ilin 28 martına qədər Havanada keçirildi. Orada beynəlxalq ticarətin bir sıra ümumi 
prinsiplərini müəyyən edən və Beynəlxalq Ticarət Təşkilatının (BTT) təsis olunmasını 
nəzərdə tutan Havana Xartiyasının mətni işlənilib razılaşdırıldı. Yaradılacaq təşkilatın 
 178 
məqsədləri 3 bənddən ibarət idi: Havana Xartiyasını həyata keçirmək, beynəlxalq ticarətin 
problemlərini öyrənmək və Xartiyanı imzalayan dövlətlərin mübahisələrində «hakim» 
rolunu oynamaq. Artıq 1944-cü il Bretton-Vuds (ABŞ) konfransı zamanı beynəlxalq 
valyuta-kredit və maliyyə münasibətlərini tənzimləyən Beynəlxalq Valyuta Fondu və Dünya 
Bankı yaradıldı. Yaradılan sistemin üçüncü «sütunu» BTT olmalı idi. BTT ticarət, iqtisadi 
inkişaf, məşğulluq, investisiya siyasətlərini çoxtərəfli şəkildə tənzimləməklə məşğul olmalı 
idi. 
1947-ci ilin avqust-oktyabr aylarında keçirilən Cenevrə konfransı zamanı Havana 
Xartiyası üzərində iş gedərkən konfransda təmsil oluan 23 ölkə, o cümlədən ABŞ, Kanada, 
Böyük Britaniya, Fransa, Hindistan, Braziliya və digər, daha az zəif inkişaf etmiş ölkələr 
beynəlxalq iqtisadi əlaqələrin inkişafına əhəmiyyətli dərəcədə maneçilik edən gömrük 
tariflərinin səviyyəsini qarşılıqlı şəkildə aşağı salmaq haqqında danışıqlara başladılar. 
Nəticədə 23 ölkə ilkin olaraq “Tarif və ticarət üzrə baş saziş”i (QATT) qəbul etdilər və bu 
saziş 1948-ci il yanvarın 1-dən fəaliyyətə başladı. QATT BTT-nin nizamnaməsinin 
ratifikasiyası prosesi başa çatana qədər  fəaliyyət göstərməli idi və bundan sonra onun bir 
hissəsinə çevrilməli idi.  
Lakin bir neçə ölkənin, xüsusən ABŞ parlamentinin BTT-nin nizamnaməsini 
ratifikasiya etməməsi nəticəsində dünya ticarətini tənzimləyən təşkilatın yaranması 47 il 
ləngidi.  ABŞ parlamentinin nizamnaməni ratifikasiya etməməsinin səbəbi səslərin 
bölüşdürülməsi prinsipi idi. ABŞ belə hesab edirdi ki, hər bir ölkə dünya ticarətində nə 
qədər paya malikdirsə, o qədər də səsi olmalıdır. Avropalılar isə «bir ölkə – bir səs» 
prinsipini müdafiə edirdilər. 
 Bu illər ərzində isə dünya ticarəti QATT çərçivəsində tənzimlənirdi ki, bu zaman da 
keçirilən ticarət danışıqları raundları mühüm əhəmiyyət kəsb edirdi. Ümumiyyətlə, QATT 
çərçivəsində 1947-1994-cü illərdə məqsədləri beynəlxalq ticarətin liberallaşdırılması və 
ticarət maneələrinin aradan qaldırılması olan 8 ticarət danışıqları raundu keçirilmişdir 
(Cədvəl 4.24). 
 
 
 
 
 
 
 
 
 
 
 
 
 
 
 
 
 
 
 
 
 
 179 
Cədvəl 4.24 
QATT çərçivəsində keçirilən ticarət danışıqları raundları 
 Raundun 
adı 
Keçirildiyi 
il və ya 
illər 
Nəticələri İştirakçı 
dövlətlərin 
sayı 
1 Cenevrə 1947 Gömrük rüsumlarının dərəcələri aşağı 
salındı, qeyri-tarif ticarət maneələri ixtisar 
edildi və qeyri-tarif vasitələrinin 
tənzimlənməsi haqqında tədbirlərin həyata 
keçirilməsinə başlanıldı 
23 
2 Annesi 1949 13 
3 Torki 1951 38 
4 Cenevrə 1956 26 
5 Dillon-
raund 
1960-1961 26 
6 Kennedi-
raund 
1964-1967 Gömrük rüsumlarının səviyyəsinin 5 il 
ərzində orta hesabla 35% aşağı salınması və 
antidempinq tədbirlərinin həyata keçirilməsi 
qərara alındı 
62 
7 Tokio-
raund 
1973-1979 Gömrük rüsumları dərəcələrinin 1980-ci il 
yanvarın 1-dən başlayaraq mərhələlərlə aşağı 
salınması (sənaye məhsullarına təxminən 
33%), qeyri-tarif maneələrinin 
mülayimləşdirilməsi və çərçivə sazişlərinin 
bağlanması haqqında  razılığa gəlindi 
102 
8 Uruqvay 
raundu 
1986-1994 Tariflər, qeyri-tarif tədbirləri, xidmətlərlə 
ticarət,  mübahisələrin tənzimlənməsi, 
intellektual  mülkiyyət, ticarət və ətraf mühit 
məsələlərinə aid mühüm qərarlar qəbul 
olundu və ÜTT-nin yaradılması qərara alındı  
123 
 
Mənbə: ÜTT-nin rəsmi saytı: www.wto.org  
 
Cenevrə raundu adlandırılan birinci raund nəticəsində dünya ticarətinin 1/5-nə 
toxunan 10 mlrd. dollarlıq 45 min tarif güzəştləri edildi. Danışıqlar zamanı həmçinin razılıq 
əldə edildi ki, bu güzəştlər BTT-nin nizamnamə layihəsində göstərilən bir sıra ticarət 
qaydalarının qəbulu ilə müşaiyət olunmalıdır.  
Lakin, kəmiyyət məhdudiyyətlərinin yavaş-yavaş aradan qaldırılması gömrük 
tariflərinin əvvəlki əhəmiyyətini geri qaytarırdı. Buna görə də, 1949-cu il Annesi və 1951-ci 
il Torki raundlarında əsas diqqət ticarətin gömrük tarifləri ilə tənzimlənməsini qaydaya 
salmağa yönəlmişdi. 
Amma, həyata keçirilən tədbirlər nəticəsində gömrük rüsumlarının dərəcələri böhran 
həddinə yaxınlaşırdı ki, bu da bəzi ölkələri narahat edirdi. Nəticədə 1951-52-ci illərdə 
QATT çərçivəsində danışıqlar demək olar ki, dayandı. Danışıqları bərpa etmək üçün 1953-
cü ildə ―Pflimlen planı‖ irəli sürüldü ki, onunla da 3 il ərzində hər il 10% olmaqla tarif 
dərəcələrinin aşağı salınması nəzərdə tutulurdu. Bu plan qəbul olunmadığından (əsasən də 
ABŞ-ın maraqları daha çox nəzərə alındığından) 1955-ci ildə ―Rendell planı‖ təklif olundu. 
Bu plana əsasən, ABŞ-ın gömrük tarifləri 3 il ərzində hər il 5% olmaqla aşağı salınmalı idi. 
Bu dəfə plan ABŞ tərəfindən etirazla qarşılandığından həyata keçirilə bilmədi. Məhz bu 
şəraitdə 1956-cı il Cenevrə raundu keçirildi və bu raund zamanı demək olar ki, əhəmiyyətli 
heç bir qərarın qəbul olunmaması heç kim üçün sürpriz olmadı.  
 180 
1958-ci ildə ―Dillon təklifləri‖ adlandırılan yeni təkliflər irəli sürüldü. Bu təkliflər 
əsasında 1960-61-ci illərdə QATT çərçivəsində Dillon-raund adlandırılan ticarət danışıqları 
aparılsa da, onlar da muvəffəqiyyətlə nəticələnmədi. Qeyd edək ki, ―Dillon təklifləri‖nə 
əsasən dərəcələrin birdən 20% aşağı salınması nəzərdə tutulurdu. 
 1964-cü ildə ABŞ prezidenti Con Kennedinin 1962-ci ildə irəli sürdüyü təkliflər 
əsasında Kennedi raunduna start verilir. Bu danışıqlar amerikanların avropalıların ümumi 
bazar yaratmalarına reaksiyası idi. Danışıqlar nəticəsində 5 il ərzində (1968-72-ci illər) 
tariflərin orta hesabla 35% aşağı salınması və antidempinq tədbirlərinin həyata keçirilməsi 
qərara alındı. 
1973-cü ildə Avropada inteqrasiya proseslərinin yeni vüsət alması (onun üzvlərinin 
sayının 9-a qədər artması), ABŞ-ın ticarət balansının kəsirinə gətirib çıxarmış beynəlxalq 
valyuta sisteminin dağılması, beynəlxalq əmək bölgüsündə keyfiyyətcə yeni dəyişikliklərin 
baş verməsi QATT çərçivəsində müzakirələrin bərpa olunmasına təkan verdi və 1973-79-cu 
illərdə keçirilmiş və Tokio raundu kimi bəlli olan çoxtərəfli ticarət danışıqlarının əsasını 
qoydu. Danışıqlar çox çətinliklə keçirdi və sənayecə inkişaf etmiş ölkələrlə üçüncü dünya 
ölkələrinin arasındakı dialoqun bütün mürəkkəbliyini özündə əks etdirirdi.  
 Tokio raundu əvvəlki raundlardan bir çox əlamətlərinə görə fərqlənirdi. İlk növbədə 
qeyd edək ki, bu danışıqlarda o dövr üçün rekord sayda – 102 ölkə iştirak edirdi. Digər 
tərəfdən, mütəxəssislər çox zaman bu raundu beynəlxalq ticarət sisteminin islahatı 
istiqamətində edilən ilk cəhd kimi qiymətləndirirlər.  
 Bu raund zamanı QATT çərçivəsində tariflərin aşağı salınmasına yönəlmiş cəhdlər 
davam etdirildi. Əldə edlimiş nəticələr arasında 9 iri dünya bazarlarında gömrük 
rüsumlarının orta hesabla 1/3 dəfə aşağı salınmasını göstərmək olar ki, nəticədə də sənaye 
məhsullarına olan tariflərin orta səviyyəsi QATT yaradılarkən mövcud olan 40%-dən 4,7%-
ə qədər azaldı. 8 il ərzində mərhələ-mərhələ aşağı salınan tariflər özündə həmçinin 
harmonlaşdırmanı da əks etdirirdi ki, nəticədə də yüksək tariflər aşağı tariflərə nisbətən daha 
sürətlə azaldılırdı.  
 Digər istiqamətlər üzrə Tokio raundunun nəticələri  birmənalı deyildi. Belə ki, raund 
iştirakçıları kənd təsərrüfatı məhsulları ilə ticarətin fundamental problemlərini həll edə 
bilmədilər və ―müdafiə tədbirləri haqqında‖ (fövqəladə vəziyyətdə həyata keçirilən idxalı 
məhdudlaşdırma tədbirləri) yeni saziş üzrə razılığa gələ bilmədilər.  
 Bununla yanaşı, danışıqlar nəticəsində qeyri-tarif tədbirləri haqqında bir sıra 
razılaşmalar əldə olunmuşdu. Bu sazişlərdən bəziləri QATT-ın mövcud qaydalarının 
interpretasiyası olsa da, digərləri tamamilə yeni istiqamətləri əhatə edirdilər. Əksər hallarda 
bu sazişlərə QATTın üzv-ölkələrinin, əsasən də sənayecə inkişaf etmiş ölkələrinin nisbətən 
kiçik bir qismi qoşulmuşdu. Bu sazişlər QATT-ın bütün üzv ölkələri tərəfindən 
təsdiqlənmədiyindən onları çox zaman ―kodekslər‖ adlandırırlar. Onlara aşağıdakı sazişlər 
aiddir: 
 subsidiyalar və kompensasiya tədbirləri üzrə saziş – QATT-ın VI, XVI və XXIII 
maddələrinin interpretasiyası; 
 ticarətdə texniki manelər üzrə saziş – bəzən standartlar üzrə kodeks adlandırılır; 
 idxalın lisenziyalaşdırılması prosedurası üzrə saziş; 
 dövlət satınalmaları üzrə saziş; 
 gömrük qiymətləndirməsi üzrə saziş – QATT-ın VII maddəsinin interpretasiyası; 
 antidempinq tədbirləri üzrə saziş – QATT-ın VI maddəsinin interpretasiyası və 
Kennedi raundu zamanı qəbul olunmuş antidempinq kodeksinin əvəzlənməsi; 
 mal əti üzrə saziş; 
 süd məhsulları üzrə beynəlxalq saziş; 
 181 
 mülki aviatexnika ilə ticarət üzrə saziş. 
Artıq Tokio raundundan sonra QATT-ın beynəlxalq ticarət sisteminin yaradılması 
istiqamətində gördüyü işlərin müsbət nəticələri özünü göstərməyə başladı.  Bu illər ərzində 
QATT-ın mövcudluğunun aşağıdakı müsbət nəticələrini qeyd etmək olar. İlk növbədə 
QATT-ın müəyyən zaman üçün və məhdud fəaliyyət çərçivəsində yaradıldığını nəzərə 
alsaq, onun fəaliyyəti dövründə dünya ticarətinin liberallaşdırılması, inkişafı və əldə 
olunmuş nəticələrin gücləndirilməsi sahəsində görülən işləri və bu istiqamətlərdə əldə edilən 
uğurları danmaq olmaz. Belə ki, təkcə tariflərin ardıcıl olaraq aşağı salınması nəticəsində 
1950, 1960 və 1970-ci illərdə dünya əmtəə ixracının hər il orta hesabla 8%-lik yüksək artım 
tempinə nail olunmuşdu. Həmçinin, QATT-ın fəaliyyəti nəticəsində 1950-1975-ci illərdə 
dünya ixracı cari qiymətlərdə 14,5 dəfə artmışdı. 
Digər tərəfdən ticarətin liberallaşdırılmasına verilən impuls ona gətirib çıxardı ki, 
―QATT erası‖ zamanı ticarətin artım templəri həmişə istehsalın artım templərini üstələyirdi. 
QATT-a daim yeni üzvlərin qoşulması sübut edirdi ki, QATT çərçivəsində yaradılan dünya 
ticarətinin çoxtərəfli sistemi dövlətlər tərəfindən inkişaf, iqtisadiyyatın və ticarətin islah 
edilməsi vasitəsi kimi qəbul edilirdi. Ümumilikdə 1970-ci illərin ortalarından bu və ya digər 
şəkildə mövcud olan iqtisadi böhran şəraitində təbii olaraq artan proteksionist təzyiqlərə 
qarşı göstərilən müqavimət də QATT-ın xidmətləri sırasına aid edilə bilər.  
Bütün bunlarla yanaşı, QATT-ın fəaliyyətində mənfi cəhətlər də özünü göstərirdi. 
Gömrük tariflərinin aşağı salınması, həmçinin 1970-ci illər və 1980-ci illərin əvvəllərində 
baş verən iqtisadi böhranlar hökumətləri xarici rəqiblərin ekspansiyasına məruz qalan 
iqtisadi sahələri qorumaq üçün yeni müdafiə tədbirlərinə əl atmağa məcbur edirdi. İşsizliyin 
yüksək səviyyəsi, fabriklərin və zavodların bağlanmasının daha tezlikli xarakter alması 
Avropa və Şimali Amerika hökumətlərini rəqibləri ilə bazarların bölünməsinə dair ikitərəfli 
sazişlər bağlamağa və «subsidiyalar yarışına»  başlamağa sövq etdi.  
Bu dəyişikliklər QATT-a və onun səmərəliliyinə olan etibarı müəyyən dərəcədə aşağı 
saldı. Dünya ticarəti sahəsində vəziyyətin pisləşməsindən başqa, 1980-ci illərin 
başlanğıcında aydın oldu ki, QATT 1940-cı illərdən fərqli olaraq dünya ticarətinin 
reallıqlarını daha özündə əks etdirmir. Birincisi, dünya ticarəti 40 il əvvəllə müqayisədə 
daha mürəkkəb mexanizmə çevrilmişdi və daha vacib rol oynamağa başlamışdı. İkincisi, 
dünya ticarəti qloballaşma istiqaməti ilə inkişaf edirdi, beynəlxalq investisiya qoyuluşları 
özünün zirvə nöqtəsinə gəlib çatmışdı. Bu da investisiya siyasətinin ticarət aspektlərinə 
münasibətdə ümumi normaların işlənməsi məsələsini aktuallaşdırırdı. Üçüncüsü, QATT-ın 
qaydaları ilə əhatə olunmayan xidmətlərlə ticarət daha çox sayda ölkənin maraq dairəsinə 
daxil olurdu. Digər tərəfdən xidmətlərlə ticarət sənaye əmtəələri ilə ticarətlə daha tez-tez 
«qovuşurdu». Dördüncüsü, kənd təsərrüfatı sahəsində ticarətin liberallaşdırılması öz 
nəticəsini vermirdi. Beşincisi, toxuculuq məhsulları və hazır paltarla ticarət üzrə aparılan 
danışıqlar zamanı QATT-ın standart qaydalarından bəzi maddələrin toxuculuq məhsulları 
ilə ticarət üzrə saziş formasında götürülməsi barədə razılığa gəlinməsi də öz bəhrəsini 
vermirdi. Altıncısı, Tokio raundundan sonra inkişaf etmiş ölkələrin idxal gömrük tarifinin 
orta çəki dərəcəsinin təxminən 55% təşkil etməsinə baxmayaraq, orta göstəricilər heç də real 
vəziyyəti əks etdirmirdi. Belə ki, Avropa Birliyi, Yaponiya və ABŞ-da 10%-dən çox olan 
gömrük tarifləri dərəcələrinin payına ümumi tarif mövqelərinin uyğun olaraq 21,5, 17,1 və 
16,0%-i düşürdü. Özü də yüksək dərəcələr əsasən ərzaq, toxuculuq məhsulları və hazır 
paltar idxalına tətbiq olunurdu. Bu məhsullar isə inkişaf etməkdə olan ölkələrin əsas ixrac 
maddələrini təşkil edirdi. Yeddincisi, müəllif hüquqlarının qorunması sahəsində mövcud 
problemlər intellektual mülkiyyət hüquqları ilə ticarətin aspektləri haqqında məsələlərin 
müzakirəsini zəruri edirdi. Və nəhayət, səkkizincisi, QATT-ın təşkilati strukturu və onun 
 182 
rəhbərliyi altında mübahisələrin tənzimlənməsi sistemi şübhələr doğururdu. Yuxarıda qeyd 
olunan faktorlar və digərləri gətirib ona çıxardı ki, QATT-ın üzvləri beynəlxalq ticarət 
sisteminin gücləndirilməsi və daha da inkişaf etdirilməsi üçün yeni cəhdlərin edilməsinin 
zəruriliyinə əmin oldular.  
Belə bir şəraitdə 1986-cı ilin sentyabrında QATT çərçivəsində yeni çoxtərəfli ticarət 
danışıqları başladı. Bu danışıqlar Uruqvayın Punta-del-Este şəhərində yeni raundun 
başlanması haqqında Bəyannamə qəbul edilməklə açıldı və Uruqvay raundu adını aldı.  
Danışıqların əsas istiqamətləri aşağıdakılardan ibarət idi: 
 gömrük maneələrinin aşağı salınması; 
  QATT sisteminin təkmilləşdirilməsi (bir çox qeyri-tarif tədbirlərinin azaldılması və 
aradan qaldırılması, QATT fəaliyyət sferasına toxuculuq, kənd təsərrüfatı, təbii 
mənşəli məhsullarla ticarətin daxil edilməsi, QATT sisteminin gücləndirilməsi); 
 ÜTT-nin yaradılması haqqında Saziş; 
 Xidmətlərlə Ticarət üzrə Baş Sazişin işlənməsi; 
 intellektual mülkiyyət hüquqları ilə ticarətin aspektləri; 
 investisiya siyasətinin ticarət aspektləri. 
Uruqvay raundu çərçivəsində çoxtərəfli ticarət danışıqlarını həyata keçirmək üçün  
təşkilati struktur yaradılmışdı. Belə ki, QATT-ın qaydalarına zidd olan ticarət 
məhdudiyyətlərinin tətbiq edilməsinə yol verməməklə məşğul olan xüsusi Nəzarət Komitəsi 
ilə yanaşı, 15 işçi qrup da yaradılmışdı ki, onlar da aşağıdakılar idi: gömrük tarifləri üzrə; 
qeyri-tarif tədbirləri üzrə; tropik əmtəələri üzrə; təbii resurslar bazasında istehsal olunan 
məhsullar üzrə; toxuculuq məhsulları və hazır paltar üzrə; kənd təsərrüfatı məhsulları üzrə; 
subsidiyalar və kompensasiya tədbirləri üzrə; intellektual mülkiyyət hüquqları ilə ticarətin 
aspektləri üzrə; müdafiə tədbirləri üzrə; QATT sisteminin fəaliyyətinin gücləndirilməsi 
üzrə; investisiya siyasətinin ticarət aspektləri üzrə; QATT-ın maddələrinin yenidən 
işlənməsi üzrə; əvvəlki raundlarda qəbul olunmuş sazişlər və razılaşmaların yenidən 
işlənməsi üzrə; mübahisələrin tənzimlənməsi üzrə; xidmətlərlə ticarət üzrə. 
Danışıqların əsas hissəsi Cenevrədə keçirilirdi. Danışıqlar zamanı 1500-dən artıq 
təklif və işçi sənədlərin müzakirə olunduğu 500-dən artıq rəsmi iclas olmuşdu. 
1988-ci ildə danışıqlar «aralıq nəticələrin müəyyənləşdirilməsi» mərhələsinə gəlib 
çatmışdı ki, bu mərhələ də nazirlərin Kanadanın Monreal şəhərində keçirilən iclasında 
müzakirə olunmuşdu. Bu iclasda danışıqların mandatına yenidən baxıldı və bu, raundun 
ikinci mərhələsinə keçməyə imkan verdi. Nazirlər tropik məhsullar bazarına aidiyyatı olan 
güzəştlər (bu güzəştlər inkişaf etməkdə olan ölkələrə köməyə istiqamətlənmişdi) də daxil 
olmaqla ilkin güzəştlər paketini, həmçinin mübahisələrin tənzimlənməsi sisteminin yeni və 
daha dəqiq variantını və QATT-ın bütün tarixi ərzində ilk dəfə olaraq, üzv-ölkələrin həyata 
keçirdiyi milli ticarət siyasətinin və tədbirlərinin mütəmadi əsasda geniş və sistematik 
təhlilini nəzərdə tutan ticarət siyasətinin icmalı mexanizmini razılaşdırdılar.  
 1990-cı ilin dekabrında Brüsseldə keçirilən nazirlərin növbəti iclası zamanı kənd 
təsərrüfatı məhsulları ilə ticarətin islahatı üzrə götürüləcək öhdəliklər barəsində ziddiyyətlər 
yarandığından raundun müddətinin uzaldılması haqqında qərar qəbul olundu. 1991-ci ilin 
dekabrına danışıqların Yekun aktının layihəsi hazırlandı. Sonrakı 2 il ərzində danışıqların 
vəziyyəti müxtəlif olurdu: bu gün danışıqların tam uğursuzluğa uğrayacağı bildirilirdi, 
sabah isə tam əminliklə qeyd olunurdu ki, danışıqlar müvəffəqiyyətlə nəticələnəcək. 
Nümayəndələr dəfələrlə raundun başa çatmasının son tarixini müəyyən etsələr də, qoyulan 
müddətə əməl edilmirdi. Ziddiyyətlərin siyahısı isə artırdı: kənd təsərrüfatı məhsulları ilə 
ticarətdən sonra ora xidmətlərlə ticarət, bazarlara daxil olma, antidempinq qaydaları və 
nəhayət, yeni təşkilatın yaradılması haqqında təkliflər daxil olmuşdu. Danışıqların uğuru 
 183 
ABŞ və Avropa Birliyi arasında olan ziddiyyətlərin nə cür həll olunacağından asılı idi. 
Nəhayət, 1993-cü ilin 15 dekabrında bütün mübahisəli məsələlər həll olundu və 
razılaşdırıldı. Elə o zaman da əmtəə və xidmət bazarlarına daxil olmaq haqqında danışıqlar 
başa çatdırldı. Danışıqlarda iştirak etmiş 123 ölkənin nazirlərinin əksəriyyəti 1994-cü il 
aprelin 15-də Mərakeşdə keçirilən iclas zamanı qəbul olunan Yekun aktının altında öz 
imzalarını qoydular. Uruqvay raundunun rəsmi sona çatma müddəti də üzv-ölkələrin 
nazirlərinin Mərakeşdə keçirilən iclası hesab olunur.    
Danışıqların Yekun aktı özündə 28 sazişi (kənd təsərrüfatı məhsulları ilə, 
xidmətlərlə, toxuculuq və hazır paltarla ticarət üzrə, subsidiyalar və kompensasiya rüsumları 
üzrə, intellektual mülkiyyət hüquqları məsələləri üzrə və s.), həmçinin beynəlxalq ticarətdə 
tarif və qeyri-tarif məhdudiyyətlərinin ixtisarına aid olan razılaşmaları əks etdirirdi. Bundan 
başqa, akta QATT çərçivəsində bundan əvvəl qəbul olunmuş razılaşma və sazişlərə əlavə və 
dəyişiklər edən 27 əsasnamə də daxildir. 
Qeyd etdiyimiz kimi, Uruqvay raundunun ən əsas nəticəsi ÜTT-nin yaradılması 
oldu. 1995-ci il yanvarın 1-dən fəaliyyətə başlayan bu təşkilat sadəcə QATT-ın davamı 
deyil. Əksinə o QATT-dan köklü surətdə fərqlənir. Prinsipial fərqlər arasında aşağıdakıları 
göstərmək olar. Birincisi, QATT beynəlxalq sazişlə təsdiq olunmuş bir qaydalar toplusu idi 
və hər hansı bir təşkilati qurumun yaradılmasını nəzərdə tutmurdu. QATT-ın fəaliyyəti o 
qədər də böyük olmayan katiblik vasitəsilə tənzimlənirdi. ÜTT isə daim fəaliyyətdə olan bir 
təşkilatdır və onun bütün beynəlxalq qurumlara xas olan xüsusi bir təşkilati strukturu var. 
İkincisi, QATT «müddətli» əsasda tətbiq olunurdu (amma qeyd edək ki, onun 40 ildən artıq 
fəaliyyəti dövründə hökumətlər onu artıq «daimi» əsasda fəaliyyət göstərən bir saziş kimi 
qəbul etmişdilər), ÜTT çərçivəsində götürülən öhdəliklər isə tamhəcmli xarakter kəsb edir 
və «daimi» əsaslıdır. Üçüncüsü, QATT yalnız əmtəələrlə ticarətə tətbiq olunurdu. ÜTT isə 
əmtəələrlə ticarətdən başqa xidmətlərlə ticarəti, həmçinin intellektual mülkiyyət hüquqları 
ilə ticarətin aspektləri ilə əlaqədar məsələləri də əhatə edir. Dördüncüsü, QATT beynəlxalq 
alət olsa da, 1980-ci illərin ortalarında ona bir sıra yeni sazişlər əlavə olunmuşdu, bu 
sazişləri yalnız məhdud sayda ölkələr imzalamışdılar və buna görə də seçim xarakterli idi. 
ÜTT-nin hüquqi əsasını təşkil edən bütün sazişlər isə çoxtərəflidir və beləliklə də, onlarda 
olan öhdəliklər təşkilatın bütün üzvləri üçün məcburi xarakter daşıyır. Beşincisi, ÜTT 
çərçivəsində mövcud olan mübahisələrin tənzimlənməsi sistemi daha operativdir. Bu sistem 
demək olar ki, avtomatik surətdə fəaliyyətə düşür və qəbul olunmuş qərarların praktikada 
həyata keçirilməsi daha asandır. 
Hazırda ÜTT-yə 145-dən yuxarı ölkə üzvdür və 30 yaxın ölkə, o cümlədən 
Azərbaycan bu təşkilatda müşahidəçi statusuna malikdir. Eyni zamanda bir neçə beynəlxalq 
təşkilat da ÜTT-də müşahidəçi statusuna malikdir.  
ÜTT-nin məqsədi beynəlxalq ticarətin liberallaşdırılması və onun möhkəm 
əsaslarının yaradılması və beləliklə də, iqtisadi inkişafın, eyni zamanda insanların həyat 
səviyyəsinin artırılmasıdır. Bu məqsədə üzv-ölkələr arasında ticarətə aid olan saziş və 
qaydaların işlənməsi və tətbiq edilməsi, həmçinin beynəlxalq ticarətin liberallaşdırılmasına 
yönəldilmiş danışıqların həyata keçirilməsi yolu ilə çatılır. 
Beynəlxalq ticarətin və ticarət siyasətinin tənzimlənməsi sahəsində ÜTT-nin 
gözlədiyi iki əsas fundamental prinsip vardır: 
 ticarətdə ayrı-seçkiliyə yol verməmək; 
 bazarlara daxil olmanı təmin etmək. 
Ticarətdə ayrı-seçkiliyə yol verməmək prinsipi daha əlverişli şərait rejiminin (ölkə 
ÜTT-nin bütün üzv-ölkələri üçün eyni ticarət şəraiti yaradır) və milli rejiminin (bu rejimə 
görə idxal olunan əmtəələrə münasibətdə daxili bazarlarda ayrı-seçkiliyə yol 
 184 
verilməməlidir) tətbiq edilməsi vasitəsilə reallaşdırılır. Bazarlara daxil olma isə yuxarıda 
adıçəkilən rejimlərin tətbiq edilməsi ilə yanaşı, həmçinin kəmiyyət məhdudiyyətlərinin 
aradan qaldırılması vasitəsilə təmin edilir. 
ÜTT-nin fəaliyyətində əsaslandığı digər prinsiplər isə aşağıdakılardır: 
 ticari-siyasi güzəştlərin edilməsində qarşılılıq; 
 daxili bazarın ancaq ÜTT qaydaları əsasında qorunması; 
 beynəlxalq ticarətin liberallaşdırılması; 
 ticarət mübahisələrinin danışıqlar yolu ilə həll edilməsi; 
 ticarət siyasətinin aydın və şəffaf olması; 
 ticarətin möhkəm əsaslarının yaradılması; 
 azad rəqabətə köməklik göstərilməsi. 
ÜTT-nin funksiyaları təşkilatın yaradılması haqqında qəbul olunmuş sazişin III 
maddəsində göstərilib: 
 ÜTT-nin hüquqi əsasını təşkil edən çoxtərəfli ticarət sazişlərinin qəbul olunmasına və 
imzalanan çoxtərəfli ticarət sazişlərinin yerinə yetirilməsinə nəzarət; 
 ÜTT-nin üzv-ölkələri arasında ticarət danışıqlarının təşkil edilməsi və onların həyata 
keçirilməsinin təmin edilməsi; 
 ÜTT-nin üzv-ölkələrinin həyata keçirdikləri ticarət siyasətinin müşahidəsi; 
 digər beynəlxalq təşkilatlarla əməkdaşlıq; 
 yeni üzvlərin qəbulu; 
 üzv-ölkələr arasında ticarət mübahisələrinin həllinə köməklik; 
 beynəlxalq ticarətin və ticarət siyasətinin mexanizmlərindən istifadə və inkişaf 
məsələləri üzrə informasiyaların yığılması, öyrənilməsi və təqdim edilməsi. 
ÜTT-nin təşkilati strukturu ÜTT-nin yaradılması haqqında sazişin IV maddəsi ilə 
müəyyən edilib.  
ÜTT-nin ali orqanı Nazirlər Konfransıdır ki, bu da ən azı iki ildə bir dəfə 
keçirilməlidir. Konfrans ÜTT-nin təsis edilməsi haqqında sazişdə və çoxtərəfli ticarət 
sazişlərində müəyyən edilmiş proseduraları əldə rəhbər tutaraq çoxtərəfli ticarət sazişlərinə 
aid istənilən məsələlər üzrə qərar qəbul etmək səlahiyyətinə malikdir. İndiyə qədər dörd belə 
konfrans keçirilib (1996-cı ilin dekabrında Sinqapurda, 1998-ci ilin mayında Cenevrədə, 
1999-cu ilin dekabrında Sietldə, 2001-ci ilin noyabrında Dohada).  
ÜTT-nin cari işlərinin yerinə yetirilməsinə üzv-ölkələrin nümayəndələrindən təşkil 
edilmiş Baş Şura cavabdehdir. Baş Şuranın funksiyalarına sazişlərin və nazirlərin qəbul 
etdikləri qərarların yerinə yetirilməsinin müntəzəm şəkildə müşahidə olunması, 
mübahisələrin həll edilməsi və ticarət siyasətinin dövri olaraq icmalını həyata keçirmək 
daxildir. 
Bu funksiyaların həyata keçirilməsində Baş Şuraya 3 ixtisaslaşdırılmış şura kömək 
edir: əmtəələrlə ticarət üzrə şura, intellektual mülkiyyət hüquqlarının ticarət aspektləri üzrə 
şura, xidmətlərlə ticarət üzrə şura. Bu şuralar uyğun sahələrdə çoxtərəfli ticarət sazişlərinin 
yerinə yetirilməsinə nəzarət edirlər. 
Əmtəələrlə ticarət üzrə şura ÜTT və QATT 1994 sazişlərinin prinsiplərinin həyata 
keçirilməsinə nəzarət edən 14 komitənin işinə rəhbərlik edir. Xidmətlərlə ticarət üzrə 
şuranın tərkibinə isə iki komitə daxildir. Eyni zamanda Baş Şuraya 4 komitə və 2 xüsusi 
orqan tabedir. 
ÜTT-nin icraçı orqanı isə Katiblik sayılır. Katibliyə Nazirlər Konfransı tərəfindən 
təyin edilən baş direktor rəhbərlik edir. Katibliyin təxminən 500 nəfər əməkdaşı vardır. 
Katibliyin əsas vəzifəsi üzv ölkələrə çoxtərəfli ticarət danışıqlarının təşkil edilməsində 
 185 
köməklik göstərmək, ticarət siyasətini öyrənmək və ticarət mübahisələrinin həllində hüquqi 
məsləhətlər verməkdən ibarətdir. Katiblik eyni zamanda, inkişaf etməkdə olan ölkələrə 
texniki yardım da göstərir.  
ÜTT-nin yaradılması haqqında sazişin VIII maddəsinə əsasən, ÜTT hüquqi şəxs 
statusuna malikdir və BMT-nin ixtisaslaşdırılmış təşkilatlarına verilən bütün 
səlahiyyətlərdən istifadə edə bilər. ÜTT-nin büdcəsi və üzv-ölkələrin fərdi üzvlük haqlarının 
həcmi ənənəvi praktikaya əsaslanır. Bu zaman ödənilməli olan üzvlük haqqı ölkənin ÜTT-
nin üzv-ölkələrinin ümumi ticarət dövriyyəsində malik olduğu paya uyğun olmalıdır. 
ÜTT-nin nizamnaməsi olmadığından onun normativ-hüquqi bazasını ÜTT-nin təsis 
edilməsi haqqında saziş və ona edilmiş dörd əlavə təşkil edir ki, onların da siyahısı və qısa 
şəkildə izahı Cədvəl 4.25-də verilib. 
ÜTT çərçivəsində imzalanan sazişlər demək olar ki, bütün beynəlxalq ticarət siyasəti 
sferasını və beynəlxalq kommersiya praktikasının əhəmiyyətli hissəsini əhatə edir ki, bunlar 
da aşağıdakılardır: 
- gömrük-tarif tənzimlənməsi; 
- antidempinq tənzimlənməsi və kompensasiya rüsumlarının tətbiqi; 
- subsidiyalardan və kompensasiya tədbirlərindən istifadə; 
- qeyri-tarif məhdudiyyətləri; 
- ixrac və idxalın kəmiyyət tənzimlənməsi və lisenziyalaşdırılması, ixrac və idxala 
qadağalar; 
- dövlət ticarət müəssisələrinin fəaliyyəti; 
- gömrük ittifaqları və azad ticarət zonaları; 
- gömrük formallıqları, yığımları, xarici ticarət sənədləşməsinə tələblər; 
- daxili vergilər, yığımlar, daxili ticarətə aid qaydalar; 
- ticarətdə müdafiə tədbirləri; 
- ticarətdə texniki maneələr; 
- sanitar və fitosanitar tədbirlər; 
- əmtəənin mənşəyi haqqında qaydalar; 
- xidmətlərlə ticarət; 
- saxta mallarla ticarət də daxil olmaqla, intellektual mülkiyyət hüquqlarının 
müdafiəsinin ticarət aspektləri; 
- toxuculuq məhsulları və hazır paltarla ticarət; 
- kənd təsərrüfatı məhsulları ilə ticarət; 
- dövlət satınalmalarının həyata keçirilməsi; 
- mülki aviatexnika ilə ticarət; 
- investisiya tədbirlərinin ticarət aspektləri; 
- beynəlxalq ticarət və ətraf mühitin müdafiəsi. 
Qeyd edək ki, ÜTT çərçivəsində xidmətlərlə beynəlxalq ticarətin çoxtərəfli 
tənzimlənməsi “Xidmətlərlə ticarət üzrə baş saziş” (QATS) əsasında həyata keçirilir. 
QATS xidmətlərlə beynəlxalq ticarətin tənzimlənməsinin əsas prinsiplərini müəyyən 
etməklə, 3 əsas blokdan ibarətdir. Birinci blokda xidmətlərlə ticarət sahəsində üzv-ölkələrin 
qarşılıqlı öhdəlikləri müəyyən edilir. Sazişin ikinci və üçüncü blokları özlərində uyğun 
olaraq xidmət bazarlarına daxil olmaq üçün verilmiş ilkin qarşılıqlı güzəştlərin siyahısını və 
ayrı-ayrı xidmətlər sektorlarının (əsasən maliyyə və telekommunikasiya xidmətləri) xüsusi 
statusu haqqında əlavəni əks etdirirlər. 
 
 186 
Cədvəl 4.25 
ÜTT-nin normativ-hüquqi bazasını təşkil edən çoxtərəfli ticarət sazişlərinin  
siyahısı və onların qısa məzmunu 
 
Sazişin adı Qısa izahı 
ÜTT-nin yaradılması haqqında 
saziş 
Təşkilatın məqsədini, vəzifəsini, fəaliyyət sferasını, 
funksiyalarını, təşkilati strukturunu, büdcəsinin 
formalaşdırılması qaydalarını, statusunu, qərarları 
qəbul etmə qaydalarını, yeni üzvlərin qəbulu 
qaydalarını müəyyən edir 
ÜTT-nin təsis edilməsi haqqında sazişin əlavələri 
Əlavə 1A  
Əmtəələrlə ticarət üzrə çoxtərəfli sazişlər 
Sazişin adı Qısa izahı 
Tarif və Ticarət haqqında Baş Saziş 
(QATT 1994) 
Əmtəələrlə ticarət rejiminin əsaslarını, bu sahədə 
ÜTT üzvlərinin hüquq və öhdəliklərini müəyyən 
edir 
Kənd təsərrüfatı məhsulları 
haqqında saziş 
Kənd təsərrüfatı məhsulları ilə ticarətin 
tənzimlənməsi xüsusiyyətlərini və bu sektorda 
istehsalın və ticarətin dövlət dəstəklənməsi 
tədbirlərinin tətbiqi mexanizmlərini müəyyən edir 
Toxuculuq məhsulları və hazır 
paltar haqqında saziş 
Toxuculuq məhsulları və hazır paltarla ticarətin 
tənzimlənməsi xüsusiyyətlərini müəyyən edir 
Sanitar və fitosanitar tədbirlərin 
tətbiqi haqqında saziş 
Sanitar və fitosanitar nəzarət tədbirlərinin tətbiqi 
şərtlərini müəyyən edir 
Ticarətdə texniki maneələr  
haqqında saziş (TBT) 
Standartların, texniki reqlamentlərin, 
sertifikatlaşdırma proseduralarının tətbiqi şərtlərini 
müəyyən edir 
İnvestisiya siyasəti tədbirlərinin 
ticarət aspektləri haqqında saziş 
(TRİMS) 
Kapital qoyuluşuları həyata keçirilən zaman yerli 
əmtəələrdən istifadəni həvəsləndirən tədbirlərin 
tətbiqini məhdudlaşdıran qaydaları əks etdirir 
QATT 1994-ün VII maddəsinin 
tətbiq olunması haqqında saziş 
(əmtəələrin gömrük 
qiymətləndirilməsi) 
Əmtənin dəyərinin gömrük qiymətləndirilməsi 
qaydalarını müəyyən edir 
Yükləmədən əvvəl yoxlama  
haqqında saziş 
Yükləmədən əvvəl həyata keçirilən yoxlamanın 
şərtlərini müəyyən edir 
Mənşə qaydaları haqqında saziş Əmtənin mənşəyinin müəyyən edilməsi 
prinsiplərini əks etdirir 
İdxal lisenziyalaşdırılması 
prosedurası haqqında saziş 
İdxalın lisenziyalaşdırılmasının prosedura və 
formalarını müəyyən edir 
Subsidiyalar və kompensasiya 
tədbirləri haqqında saziş 
Subsidiyalaşdırma ilə mübarizəyə yönəldilmiş 
tədbirlərin tətbiqi şərtlərini və proseduralarını 
müəyyən edir 
QATT 1994-ün VI maddəsinin 
tətbiq olunması haqqında saziş 
(Antidempinq kodeksi) 
Dempinqi aradan qaldırmaq üçün həyata keçirilən 
tədbirlərin tətbiqi şərtlərini və proseduralarını 
müəyyən edir 
 187 
Müdafiə tədbirləri haqqında saziş Artan idxalın qabağını almaq üçün həyata keçirilən 
tədbirlərin tətbiqi şərtlərini və proseduralarını 
müəyyən edir 
Əlavə 1B 
Sazişin adı Qısa izahı 
Xidmətlərlə Ticarət haqqında Baş 
Saziş (QATS) 
Xidmətlərlə ticarət rejiminin əsaslarını, bu sahədə 
ÜTT üzvlərinin hüquq və öhdəliklərini müəyyən 
edir 
Əlavə 1C 
Sazişin adı Qısa izahı 
İntellektual mülkiyyət 
hüquqlarının ticarət aspektləri 
haqqında saziş (TRİPS) 
İntellektual mülkiyyətin qorunması sahəsində ÜTT 
üzvlərinin hüquq və öhdəliklərini müəyyən edir 
 
Əlavə 2 
Sazişin adı Qısa izahı 
Mübahisələrin həll edilməsi 
qaydaları və proseduraları 
haqqında razılaşma 
ÜTT-nin üzv-ölkələri arasında ticarət 
mübahisələrinin həll edilməsi şərtlərini və 
proseduralarını müəyyən edir 
Əlavə 3 
Sazişin adı Qısa izahı 
Ticarət siyasətinin icmalı 
mexanizmi 
ÜTT üzvlərinin ticarət siyasəti icmallarının 
şərtlərini və ümumi parametrlərini müəyyən edir 
Əlavə 4  
ÜTT üzvləri üçün iştirak etmək məcburi olmayan çoxtərəfli ticarət sazişləri 
Sazişin adı Qısa izahı 
Mülki aviatexnika ilə ticarət  
haqqında saziş 
Bu sektorda ticarətin liberallaşdırılması üzrə 
tərəflərin öhdəliklərini müəyyən edir 
Dövlət satınalmaları haqqında saziş Xarici şirkətlərin dövlət ehtiyaclarını ödəmək üçün 
yaradılmış milli sistemlərdə iştirakı prosesini təmin 
edir 
Süd məhsulları haqqında  
beynəlxalq saziş 
Süd məhsulları ilə ticarətin genişləndirilməsini və 
liberallaşdırılmasını təmin edir 
Mal əti haqqında beynəlxalq saziş Ət və heyvandarlıq məhsulları ilə ticarətin 
genişləndirilməsinə, liberrallaşdırılmasına və 
sabitləşdirilməsinə yönəldilib 
 
Mənbə: ÜTT-nin rəsmi saytı: www.wto.org 
 
QATS-ın əsas prinsipləri aşağıdakılardır: 
1. Daha əlverişli şərait rejimi prinsipi (xidmətlərə və bu xidmətləri göstərən subyektlərə 
münasibətdə ayrı-seçkiliyi qadağan edir). ÜTT-yə üzv olduqdan sonra 10 il ərzində 
bu rejimdən müəyyən kənara çıxmalar mümkündür. 
2. Tənzimləmənin şəffaflığı. Hər bir ölkənin digər ölkələrə xidmətlərlə ticarət sahəsində 
mövcud qanunvericilik haqqında informasiya verən xüsusi sorğu xidməti olmalıdır. 
3. Xidmət istehsalçılarının təsnifatının qarşılıqlı tanınması (sertifikatlar, lisenziyalar və 
s.). 
 188 
4. Xidmətlər sahəsində rəqabəti məhdudlaşdıran məsələləri tənzimləyən qaydalar. 
5. Xidmətlər bazarının liberallaşdırılması üzrə öhdəliklər: 
- bazarlara daxil olma; ÜTT-nin üzv-ölkəsi xarici iştirakın payına, yerli 
nümayəndəliklərin sayına, həyata keçirilən əməliyyatların və ya göstərilən 
xidmətlərin sayına, sektorda məşğul olanların və ya bu bazarda fəaliyyət göstərən 
istehsalçıların sayına məhdudiyyət qoya bilər. 
- milli rejim; danışıqlar zamanı tərəflər milli rejim prinsiplərinin tətbiq ediləcəyi 
sahələri və bu zaman zəruri olan şərtləri müəyyən edirlər. 
Xidmətlər bazarına daxil olma üzrə öhdəliklər siyahısı 12 sektoru və 155 altsektoru 
əhatə edir ki, onların da hər birinin həyata keçirilməsi üçün 4 üsul var: 
 sərhəd vasitəsilə; 
 ixracatçı ölkədə; 
 idxalatçı ölkədə filial açmaq vasitəsilə; 
 əməkdaşların xidmət göstərmək üçün müəyyən müddətə idxalatçı ölkəyə getmələri. 
Hər bir hal üçün xarici şirkətlərin bazarlara girişini təmin edəcək şərtlər 
müəyyənləşdirilir. Razılaşdırılan məhdudiyyətlər bütün xidmətlər sektoruna (―üfüqi‖) və ya 
konkret sahəyə və ya xidmətə (―spesifik‖) aid ola bilər. 
BMT-nin Ticarət və İnkişaf üzrə Konfrans (YUNKTAD) təşkilatı 1962-ci ildə 
BMT-nin İqtisadi Şurasının qərarı ilə yaradılıb. Təşkilatın yaradılmasının təşəbbüsçüləri 
kimi üçüncü dünya ölkələrinin ticarət problemlərinə diqqətin az olması məsələsini önə 
çəkən bir sıra inkişaf etməkdə olan ölkələr, o cümlədən sosialist ölkələri çıxış ediblər. 
YUNKTAD-ın qarşısına qoyulan vəzifələr aşağıdakılardır: 
1) dünya ticarətinin inkişafına dəstək verilməsi, sabit dünyanın və bərabərhüquqlu 
qarşılıqlı faydalı əməkdaşlığın təmin edilməsi; 
2) müasir beynəlxalq ticarətin səmərəli funksiya göstərməsi üçün tşvsiyələrin, 
prinsiplərin, təşkilati-hüquqi şəraitin və mexanizmlərin işlənib hazırlanması; 
3) BMT sisteminin iqtisadi inkişaf sahəsi üzrə təşkilatlarının fəaliyyətlərinin 
koordinasiyasında iştirak etmək. 
YUNKTAD-ın strukturunda 6 komitə mövcuddur ki, onlar da müxtəlif istiqamətlər 
üzrə ixtisaslaşıblar: 
1) Xammal əmtəələri üzrə Komitə; 
2) Hazır məhsullar və yarımfabrikatlar üzrə Komitə; 
3) Dəniz daşımaları üzrə Komitə; 
4) Ticarətin ―görünməyən‖ maddələri (xidmət) üzrə Komitə; 
5) Beynəlxalq ticarətin maliyyələşdirilməsi və kreditləşdirilməsi üzrə Komitə; 
6) Texnologiyaların kommersiya ötürülməsi üzrə Komitə. 
YUNKTAD-ın xüsusi fəaliyyət sferası kimi beynəlxalq korporasiyaların fəaliyyətinə 
nəzarət çıxış edir. 
YUNKTAD ölkələri sosial-iqtisadi və coğrafi əlamətlərinə görə təsnifləşdirir və öz iş 
prinsiplərinin də bu təsnifatdan çıxış edərək qurur. YUNKTAD-ın təsnifatına görə, ―A‖ 
qrupuna afroasiya ölkələri, ―B‖ qrupuna sənayecə inkişaf etmiş ölkələr, ―C‖ qrupuna Latın 
Amerikası ölkələri, ―D‖ qrupuna keçmiş sosialist ölkələri (Avropada yerləşən) daxildir. ―A‖ 
və ―C‖ qrupuna daxil olan ölkələr, həmçinin bir sıra sosialist ölkələri 1975-ci ildə ―77‖lər 
adı ilə məşhur olan qrup yaratmışlar. 
YUNKTAD-ın fəaliyyətində ən böyük aktivlik 1960-cı illərin sonunda və 1970-ci 
illərdə müşahidə edilmişdir. Bu zaman ―77‖lər qrupunun irəli sürdüyü yeni beynəlxalq 
iqtisadi qayda konsepsiyası formalaşmışdır. 
 189 
YUNKTAD-ın fəaliyyətinin ən səmərəli nəticəsi kimi ―Xammal əmtəələri üçün 
inteqrə olunmuş proqram‖ın qəbul edilməsini göstərmək olar. Bu proqram nəticəsində 
inkişaf etməkdə olan ölkələrin xarici ticarətində mühüm yer tutan 18 xammal əmtəəsi üzrə 
ticarət şəraiti yaxşılaşmışdır. 
İnkişaf etməkdə olan ölkələrin əmtəələri üçün inkişaf etmiş ölkələrin bazarlarında 
imtiyazlar verilməsi rejiminin bərqərar olmasında da YUNKTAD-ın rolu böyükdür. 
YUNKTAD-ın Dehlidə keçirilən II sessiyası zamanı ―İnkişaf etməkdə olan ölkələrdən hazır 
əmtəələrin idxalı zamanı ümumi imtiyaz sistemi‖ qəbul edilmişdir ki, bu sistemə görə də 
sənayecə inkişaf etmiş ölkələr inkişaf etməkdə olan ölkələrə bir sıra imtiyazlar təqdim 
edirlər. 
Hazırda YUNKTAD beynəlxalq ticarətin tənzimlənməsində 15-20 il əvvəlki kimi elə 
də böyük rol oynamır, lakin özünün potensialını hələ də qoruyur. 
Beynəlxalq Ticarət Hüququ üzrə BMT Komissiyası (YUNSİTRAL) 1964-cü ildə 
beynəlxalq ticarət hüququnun razılaşdırılması və unifikasiyası məqsədilə yaradılıb. 
Komissiyanın aktivinə BMT-nin Dəniz Yük Daşımaları üzrə Konvensiyasının (―Hamburq 
qaydaları‖), BMT-nin Əmtəələrin Alqı-satqısı üzrə Beynəlxalq Müqavilələr haqqında 
Konvensiyasını (alqı-satqı üzrə Vyana Konvensiyası) və s.-ni aid etmək olar. 
Ümumilikdə komissiya əsasən əmtəələrin beynəlxalq alqı-satqısı, beynəlxalq 
ödəmələr, beynəlxalq ticarət arbitrajı və dəniz yük daşımaları üzrə beynəlxalq 
qanunvericilik sahələri üzrə müxtəlif hüquq normalarının hazırlanması ilə məşğul olur. 
Beynəlxalq Ticarət Palatası (BTP) 1922-ci ildə yaradılıb və ümumilikdə yardımçı 
funksiyasını yerinə yetirir. O beynəlxalq kommersiya terminləri üzrə təlimatlar 
(―INCOTERMS‖) dərc edir, beynəlxalq ticarətin qaydalarını, ənənələrini, normalarını yayır 
və müxtəlif ölkələrin tacirləri və sahibkarları, həmçinin onların ticarət-sənaye palataları 
arasında əlaqələrinin qurulmasında vasitəçilik missiyasını yerinə yetirir. 
Bir sıra əmtəələrlə və xidmətlərlə beynəlxalq ticarətin tənzimlənməsində ixtisaslaşan 
ikinci qrup təşkilatlara aşağıdakılar aiddir: 
 Neft ixrac edən Ölkələrin Təşkilatı (OPEK); 
 Dəmir filizi ixrac edən  Ölkələrin Assosiasiyası (APEF); 
 Mis ixrac edən Ölkələrin Təşkilatı (CİPEK); 
 Avropa daş kömür və polad Təşkilatı; 
 Kakao istehsalçılarının Alyansı; 
 Banan ixrac edən Ölkələrin Birliyi; 
 Beynəlxalq Mülki Aviasiya Təşkilatı; 
 Beynəlxalq Dəniz Təşkilatı; 
 Ümumdünya Turizm Təşkilatı. 
Beləliklə, beynəlxalq ictimaiyyət əmtəələrlə və xidmətlərlə beynəlxalq ticarətin daha 
yüksək artım dinamikasının təmin edilməsi üçün səy göstərir və bu sahədən alınan 
mənfəətin bütün ölkələr üçün maksimumlaşdırılmasına çalışır. 
 
 
 
 
 
 
 190 
5.1. Kapitalın beynəlxalq hərəkəti: mahiyyəti, mərhələləri, inkişaf səbəbləri, 
göstəriciləri və formaları 
5.2. Birbaşa xarici investisiyalar kapital ixracının əsas forması kimi: səbəbləri, 
üstünlükləri, nəzəri əsasları, müasir inkişaf meylləri 
5.3. Birbaşa xarici investisiyalar sahəsində siyasət: milli və beynəlxalq aspektlər 
5.4. Portfel investisiyaları: səbəbləri və müasir xüsusiyyətləri 
5.5. Dünya borc kapitalı bazarı: strukturu və müasir inkişaf meylləri 
 
MÖVZU 5 
 
Beynəlxalq iqtisadi münasibətlər sistemində  
kapitalın beynəlxalq hərəkəti 
 
 
5.1. Kapitalın beynəlxalq hərəkəti: mahiyyəti, mərhələləri,   
inkişaf səbəbləri, göstəriciləri və formaları 
 
Dünya təsərrüfatının inkişafının müasir mərhələsində beynəlxalq iqtisadi 
münasibətlərin əsas inkişaf amillərindən biri kimi kapital ixracı, onun beynəlxalq hərəkəti 
çıxış edir. Beynəlxalq iqtisadi münasibətlərin beynəlxalq ticarət, elmi-texniki məhsullarla 
beynəlxalq mübadilə kimi formaları valyuta-maliyyə aspektləri ilə müşaiyət olunur: ixrac-
idxal əməliyyatlarının reallaşdırılması zamanı beynəlxalq hesablaşmalar həyata keçirilir və 
ya beynəlxalq kreditlər tələb edilir. Işçi qüvvəsinin beynəlxalq miqrasiyası zamanı isə əmək 
haqqı köçürmələri baş verir. Beləliklə, kapitalın beynəlxalq hərəkəti beynəlxalq iqtisadi 
münasibətlərin həm inkişaf şərti, həm də bu inkişafın nəticəsidir. 
 Hazırda kapitalın beynəlxalq hərəkətinin həcmi və əhəmiyyəti elə bir səviyyəyə gəlib 
çatıb ki, bu prosesə beynəlxalq iqtisadi münasibətlərin xüsusi bir forması kimi baxmaq olar. 
Kapital ixracının bütün formalarının müasir artım templəri əmtəə ixracının və ÜDM-nin 
artım templərini üstələyir. İqtisadi Əməkdaşlıq və İnkişaf Təşkilatının (İƏİT) 
mütəxəssislərinin qiymətləndirmələrinə görə, 1990-2000-ci illərdə xarici investisiyaların 
ixracının illik artım tempi orta hesabla 30% təşkil etdiyi halda, əmtəə və xidmət ixracının 
illik artım tempi 4,5%-ə bərabər olub. 
 Hər hansı bir prosesin, indiki halda isə kapitalın beynəlxalq hərəkətinin öyrənilməsi 
yalnız o halda mümkündür ki, həmin proses müasir dünya təsərrüfatında tez-tez təkrar 
olunan, tipik və xarakterik olan bir hadisə olsun. Iqtisadi hadisəıni xarakterizə etmək üçün 
 191 
ilk növbədə onun anlayışını müəyyən etmək, təkamül yoluna nəzər salmaq lazımdır. Yalnız 
bundan sonra onun xarakterik cəhətlərini müəyyən etmək,  reallaşma xüsusiyyətlərini və 
formalarını ortaya çıxarmaq, müasir inkişaf tendensiyalarını öyrənmək mümkün olur. 
 ―Kapitalın beynəlxalq hərəkəti‖ anlayışına bu prosesin təkamül yolundan çıxış 
etməklə nəzər salaq. Kapitalın beynəlxalq hərəkətinin formalaşması və inkişafı beynəlxalq 
iqtisadi münasibətləri əmtəələrlə beynəlxalq ticarət, beynəlxalq əmək miqrasiyası kimi 
formalarından xeyli gec başlamışdır. Kapitalın ixracı imkanının yaranması üçün ilk növbədə 
kapitalın ölkə daxilində kifayət qədər əhəmiyyətli yığımına malik olmaq lazım idi. Bu cür 
imkan kapitalın beynəlxalq hərəkətinin təkamülünün birinci mərhələsində meydana 
gəlmişdir. Bu mərhələ kapitalın ilkin yığımı prosesinin bitməsindən və kapital istehsal 
münasibətlərinin inkişafından sonra, XVII-XVIII əsrlərin astanasında başlamış və XIX əsrin 
sonlarına qədər davam etmişdir. Bu mərhələni ―kapital ixracının yaranması mərhələsi‖ 
adlandırırlar. Bu zaman kapital ancaq bir istiqamətdə - metropoliyalardan müstəmləkələrə 
doğru hərəkət edir və məhdud, təsadüfi xarakter daşıyırdı. 
 Kapitalın beynəlxalq hərəkətinin təkamülünün ikinci mərhələsi öz başlanğıcını XIX 
əsrin sonlarından götürür və XX əsrin ortalarına qədər davam edir. Bu mərhələdə kapital 
ixracı həm sənayecə inkişaf etmiş ölkələr arasında, həm də sənayecə inkişaf etmiş ölkələrlə 
inkişaf etməkdə olan ölkələr arasında baş vermişdir. Kapital ixracı tipik, təkrar olunan və 
xarakterik hadisəyə çevrilir ki, bu da qeyd olunan mərhələni ―kapital ixracı mərhələsi‖ 
adlandırmağa imkan verir. 
Beləliklə, kapital ixracı kapitalın bir hissəsinin ölkənin milli dövriyyəsindən 
çıxarılması və daha yüksək mənfəət əldə edilməsi məqsədilə onun əmtəə və ya pul 
formasında digər ölkənin istehsal prosesinə və dövriyyəsinə daxil edilməsidir. 
Lakin, dünya təsərrüfatının müasir inkişaf mərhələsində təkcə kapital ixracından 
danışmaq kifayət deyil. XX əsrin 50-60-cı illərindən etibarən indiyə qədər davam edən 
kapitalın beynəlxalq hərəkətinin təkamülünün üçüncü mərhələsi başlayır. Bu mərhələdə baş 
verən prosesləri “kapitalın beynəlxalq miqrasiyası” termini daha aydın əks etdirir ki, bunun 
da bir neçə səbəbi var. 
Birincisi, kapital ixracını təkcə sənayecə inkişaf etmiş ölkələr deyil, həm də bir çox 
inkişaf etməkdə olan ölkələr həyata keçirirlər. Belə ki, 2002-ci ildə 162 milyard dollar 
həcmində xarici investisiya qoyulduğu halda, onlar özləri 43 milyard dollar məbləğində 
kapital ixrac ediblər. 
 192 
İkincisi, ölkələr eyni zamanda həm kapital ixracatçısı, həm də idxalatçısı kimi çıxış 
edirlər. 2002-ci ildə Avropa Birliyi ölkələri ABŞ-a 694 milyard ollar, ABŞ isə Avropa 
Birliyi ölkələrinə 641 milyard dollar kapital qoyuluşu həayat keçirmişlər. 
Üçüncüsü, kapital ixracı öz həcminə görə kapitalın əks hərəkətini (kreditə görə 
faizlər, sahibkar mənfəəti, səhmlərə görə dividendlər formasında) meydana gətirir. Məsələn, 
2002-ci ildə ABŞ-ın xarici kreditlərə görə faiz ödəmələri 100 milyard dollara 
yaxınlaşmışdır. 
Yuxarıda deyilənlərdən çıxış edərək, kapitalın beynəlxalq hərəkəti dünya 
təsərrüfatının müxtəlif ölkələri (onların sosial-iqtisadi inkişaf səviyyələrindən asılı 
olmayaraq) arasında kapital sahiblərinə əlavə gəlir gətirən kapitalın qarşılıqlı hərəkəti 
prosesidir. 
Kapital istehsalın amillərindən biridir. Kapital maddi ehtiyatların yaradılması üçün 
zəruri olan resursdur və özündə istehsal, pul və əmtəə formalarında vəsaitlərin bütün yığım 
ehtiyatını əks etdirir. Kapitalın beynəlxalq hərəkəti onun bir istehsal amili kimi beynəlxalq 
bölgüsünə əsaslanır. Kapitalın beynəlxalq bölgüsü özünü təkcə ölkələrin maddi yığım 
ehtiyatları ilə təmin olunmalarında olan fərqlilikdə deyil, həmçinin istehsalın tarixi ənənələri 
və təcrübəsində, əmtəə istehsalının və bazar mexanizmlərinin inkişaf səviyyələrində olan 
fərqlərdə göstərir. Kifayət qədər yığımın olması (pul formasında kapital) investisiya və 
istehsalın genişləndirilməsi üçün vacib şərtdir. 
Kapitalın beynəlxalq hərəkətinin obyektiv əsası kimi ölkələrin iqtisadi inkişafında 
olan qeyri-bərabərlik çıxış edir ki, bu da praktikada özünü aşağıdakılarda göstərir: 
 bəzi ölkələrdə kapital yığımında çatışmazlıq olduğu halda, digər ölkələrdə kapital 
―artıqlığı‖ mövcud olur; 
 dünya təsərrüfatının müxtəlif həlqələrində kapitala olan tələb və təklifin üst-üstə 
düşməməsi. 
Burada ―nisbi artıqlıq‖ termininin işlədilməsi təsadüfi deyil. Belə hesab edilir ki, 
iqtisadi cəhətdən istehsal sonsuz artım tendensiyasına malikdir və deməli, kapitala hər 
zaman tələb mövcud olmalıdır. Bununla yanaşı, kapital ixracı hətta onun ölkə daxilində 
çatışmazlığı hiss edilən zaman da həyata keçirilə bilər, çünki bazar iqtisadiyyatı şəraitində 
kapital qoyuluşu gözlənilən gəlir həcmindən birbaşa asılıdır. 
Kapitalın beynəlxalq hərəkəti prosesinin inkişafına iki qrup faktorlar təsir edir. Onlar 
aşağıdakılardır: 
 193 
1. İqtisadi xarakterli amillər: 
 istehsalın inkişafı və iqtisadi artım templərinin dəstəklənməsi; 
 həm dünya iqtisadiyyatında, həm də ayrı-ayrı ölkələrin iqtisadiyyatlarında elmi-
texniki inqilabın təsiri və dünya xidmət bazarının inkişafı nəticəsində baş verən 
köklü struktur dəyişiklikləri; 
 beynəlxalq əmək bölgüsünün dərinləşməsi; 
 dünya iqtisadiyyatının transmilliləşməsinin artımı; 
 istehsalın beynəlmiləlləşməsinin artımı və inteqrasiya proseslərinin inkişafı; 
 beynəlxalq iqtisadi münasibətlərin bütün formalarının aktiv inkişafı. 
2. Siyasi xarakterli amillər: 
 kapital ixracının (idxalının) liberallaşdırılması (xüsusi iqtisadi zonaların, offşor 
zonalarının yaradılması və s.); 
 ―üçüncü dünya‖ ölkələrində sənayeləşdirmə siyasətinin həyata keçirilməsi; 
 iqtisadi islahatların həyata keçirilməsi (dövlət müəssisələrinin özəlləşdirilməsi, 
özəl sektorun, kiçik biznesin dəstəklənməsi); 
 məşğulluq səviyyəsinin dəstəklənməsi siyasətinin reallaşdırılması. 
Yuxarıda sayılan amillər kapitalın beynəlxalq hərəkətinin inkişafını makroiqtisadi 
səviyyədə müəyyən edir. Bununla yanaşı, iqtisadi subyektləri kapital ixracı və ya idxalını 
həyata keçirməyə sövq edən iqtisadi məqsədəuyğunluluq səbəbləri də mövcuddur. Kapital 
ixracını həyata keçirərkən subyektlər aşağıdakılardan çıxış edirlər: 
 əlavə gəlirin əldə edilməsi; 
 digər subyektlər üzərində nəzarətin ələ keçirilməsi; 
 əmtəə axınlarının qarşısına qoyulan proteksionist maneələrin aradan qaldırılması; 
 istehsalın yeni satış bazarlarına yaxınlaşdırılması; 
 yeni texnologiyaların əldə edilməsi (məsələn, səhm nəzarət paketinin əldə 
edilməsi ilə); 
 xarici filialların yaradılması ilə istehsal sirlərinin qorunması; 
 vergi ödəmələrinə qənaət edilməsi (xüsusilə müəssisələrin offşor zonalarda və 
xüsusi iqtisadi zonalarda yaradılması və ya qeydiyyatdan keçirilməsi zamanı); 
 ətraf mühitin qorunmasına çəkilən xərclərin aşağı salınması. 
Kapital idxalının iqtisadi məqsədəuyğunluluğu aşağıdakılardan ibarətdir: 
 yeni və köhnə istehsal texnologiyalarının inkişaf etdirilməsi inkanı; 
 194 
 əlavə valyuta resurslarının cəlbi; 
 elmi-texniki potensialın genişləndirilməsi; 
 əlavə iş yerlərinin yaradılması. 
Ölkənin kapitalın beynəlxalq hərəkətində iştirakı ümumilkdə bir sıra göstəricilərdə 
əks olunur. Mütləq göstəricilər kimi kapital ixracının həcmi, kapital idxalının həcmi, 
kapitalın ixrac-idxal saldosu, ölkədə xarici kapitallı müəssisələrin sayı, onlarda məşğul 
olanların sayı və s.-ni fərqləndirirlər. Saldodan çıxış edərək dünya ölkələri əsasən kapital 
ixrac eən ölkələr (Yaponiya, İsveçrə), əsasən kapital idxal edən ölkələr (ABŞ, Böyük 
Britaniya) və təxmini tarazlığa malik ölkələr (Almaniya, Fransa) kimi fərqləndirilirlər. 
Digər göstəricilər nisbi göstəricilər hesab edilir. Onlar kapitalın beynəlxalq 
hərəkətində qüvvələr düzülüşünü və ölkənin kapital ixracı-idxalından asılılığını daha real 
əks etdirirlər. Bu göstəricilər sırasına aşağıdakıları aid etmək olar: 
1. Kapitalın idxalı əmsalı (Kid) – xarici kapitalın (XK) ölkənin ümumi daxili 
məhsuluna (ÜDM) nisbətini əks etdirir: 
 
Kid = XK/ÜDM x 100% 
  
2. Kapitalın ixracı əmsalı (Kix) – ixrac edilən kapitalın (İK) ÜDM-yə nisbətini əks 
etdirir: 
 
Kix = İK/ÜDM x 100% 
 
3. Xarici kapitalın ölkədə kapital qoyuluşuna olan daxili ehtiyaclara nisbətini əks 
etdirən əmsal: 
 
Ke = XK/T(K) x 100% 
 
Burada Ke ehtiyac əmsalı, XK xarici kapital və T(K) ölkədə kapitala olan tələbdir. 
4. Digər nisbi göstəricilər: xarici və ya qarışıq müəssisələrin milli istehsalda payı, 
kapital ixracının (idxalının) əvvəlki dövrə nisbətən artım tempi, adambaşına düşən 
xarici investisiya. 
 195 
Kapitalın beynəlxalq hərəkəti ölkələrarası xarici iqtisadi və siyasi əlaqələrin 
güclənməsi ilə nəticələndiyi, ölkələrin xarici ticarət dövriyyəsini artırdığı, iqtisadi inkişafı 
sürətləndirdiyi və istehsalın həcmini artırdığı üçün dünya təsərrüfatının inkişafında mühüm 
rol oynayır. Kapital ixracı istehsal olunan əmtəələrin dünya bazarında rəqabət qabiliyyətinin 
artmasına, idxalatçı ölkələrin texniki potensialının yüksəlməsinə, ölkədə məşğulluğun 
artmasına gətirib çıxarır. 
Beynəlxalq ticarəti nəzərdən keçirərkən biz belə hesab edirdik ki, idxalın yeganə 
maliyyələşmə mənbəyi kimi ixrac çıxış edir və ölkə xaricdən nəyisə almaq üçün hökmən 
nəyisə xaricə satmalıdır. Real həyatda isə maliyyələşmənin digər, kifayət qədər əhəmiyyətli 
mənbəyi vardır – bu, xaricdən kapital axınıdır. Ölkə beynəlxalq borc ala və ya verə bilər, 
sahibkar kapitalı ixrac və idxal edə bilər. Bu baxımdan, isveçrə iqtisadçısı Leon Valrasın 
formalaşdırdığı qayda xüsusi əhəmiyyət kəsb edir. Onun formulu hazırda istənilən ölkənin 
beynəlxalq ödəmə mövqeyinin təhlili üçün istifadə edilir. 
Valras qaydasına görə, ölkənin idxalının dəyəri ixracın dəyərinin, aktivlərin xalis 
xarici satışının və onlar üzrə faizlərin cəminə bərabərdir: 
 
İM = X+NA+NR 
 
burada İM - idxal,  
X  - ixrac, 
NA - aktivlərin xalis satışıdır (xaricilərə satılan və onlardan alınan aktivlərin 
dəyəri arasında olan fərq), 
NR – faizlər üzrə xalis ödəmələrdir (qoyulan kapitala görə xaricdən alınan və 
xaricilərə ödənilən faizlərin dəyəri arasında olan fərq). 
 Aktivlərin istənilən formada (mülkiyyət hüququ, qiymətli kağızlar, qızıl və s.) satışı 
ölkəyə kapital axını deməkdir. Faiz ödəmələri daha əvvəl alınmış kapitaldan istifadəyə görə 
haqqı əks etdirir. 
 İqtisadiyyatda tarazlıq prinsiplərinə əsaslanan bu qayda balanslaşdırılmış bazarların 
(əmtəə, kapital, pul, xidmət və s.) funksiya göstərməsini nəzərdə tutur. Bu cür sistemdə hər 
hansı bir bazarda mövcud olan tələb artıqlığı digər bazarda təklif artıqlığı ilə elə cür 
balanslaşdırılmalıdır ki, onların cəmi qarşılıqlı surətdə sistemi bərabərləşdirsin, yəni cəm 
sıfra bərabər olsun. Bu və ya digər əmtəəyə tələbin yüksəlməsi motiv baxımından müxtəlif 
 196 
cür izah etmək olar, lakin mübahisə edilməsi mümkün olmayan faktlar da mövcuddur. Belə 
ki, əmtəəyə tələbin artması o deməkdir ki, istehlakçılar öz yığımlarından pul ödəməyə 
hazırdırlar ki, bu da yığımların həcminin azalmasına, pul təklifinin artmasına gətirib 
çıxaracaq. Qiymətli kağızlar təklifi yüksəldikdə də eyni proses baş verir: istehlakçılar öz 
qiymətli kağızlarını ixtisar etməyə çalışır, bu isə pul ehtiyatlarının artımı ilə nəticələnir. 
 Qaydadan çıxan əsas nəticə budur: əgər bazarlardan biri tarazlıqdan çıxmışsa onda ən 
azı bir dənə başqa tarazlıqda olmayan bazar mövcud olmalıdır ki, birinci bazardakı qeyri-
tarazlıq kompensasiya edilə bilsin. Beləliklə, Valras qanununa görə, dünya ticarətindəki 
disbalans ən azı kapital hərəkəti ilə kompensasiya edilməlidir. 
Valras qaydasına uyğun olaraq əmtəə və xidmətlərlə ticarətin balansı əks işarə ilə 
kapital hərəkətinin balansına bərabər olmalıdır. Əgər bu tarazlıq əldə edilmirsə qalıq səhvlər 
və nəzərə alınmamalarla izah edilir. 
 Beləliklə, yuxarıdakı formuldan aşağıdakı formulu almaq olar: 
 
İM-X-NR = NA 
 
 Bu zaman aşağıdakıları nəzərə almaq lazımdır: 
1. Valras qaydası qeyri-bazar mühitində, yəni azad bazarın olmadığı iqtisadiyyatda 
işləmir. İnkişaf etmiş azad bazar olmadan tarazlığı təmin etmək mümkün deyildir. 
2. Valras qaydası keçid iqtisadiyyatı şəraitində işləmir, çünki bazar tarazlığını təmin edə 
biləcək inkişaf etmiş bazar infrastrukturu mövcud deyildir. Bu cür iqtisadiyyatlarda 
obyektiv olaraq dövlət müdaxiləsinə ehtiyac duyulur. Lakin, bu müdaxiləı 
maksimum dərcədə ehtiyatlı, hesablanmış, əsaslı olmalıdır ki, praktikada da buna 
nadir hallarda rast gəlinir. 
Kapitalın beynəlxalq hərəkəti bir sıra reallaşma formasına malikdir ki, onlar da 
praktikada bir sıra əlamətlərinə görə təsnifləşdirilir (Cədvəl 5.1). 
Öz mənbəyinə görə dünya bazarında hərəkətdə olan kapital əsasən rəsmi (dövlət) və 
özəl kapitala bölünür. 
 Rəsmi (dövlət) kapital dedikdə, hökumətlərin, həmçinin hökumətlətarası təşkilatların 
qərarı ilə dövlət büdcəsinin vəsaitlərinin xaricə hərəkəti, ya da xaricdən 
gətirilməsidir. Kapital hərəkətinin bu kateqoriyasına bir ölkə tərəfindən digər ölkəyə 
hökumətlərarası saziş əsasında təqdim edilən bütün dövlət borcları, hədiyyələri 
 197 
(qrantlar), yardımlarıdır. Beynəlxalq hökumətlərarası təşkilatların öz üzvləri adından 
idarə etdikləri kapital da  
Cədvəl 5.1 
Kapitalın beynəlxalq hərəkətinin formaları 
 
Təsnifat əlaməti Kapitalın beynəlxal hərəkətinin formaları 
Mülkiyyət formasına görə - özəl; 
- dövlət; 
- beynəlxalq (regional) valyuta-kredit və maliyyə 
təşkilatlarının; 
- qarışıq. 
Müddətinə görə - həddən artıq qısamüddətli (3 aya qədər); 
- qısamüddətli (1-1,5 ilə qədər); 
- ortamüddətli (1 ildən 5-7 ilə qədər); 
- uzunmüddətli (5 ildən 40-45 ilə qədər). 
Təqdim olunma formasına görə - əmtəə; 
- pul; 
- qarışıq. 
İstifadə edilmə məqsədinə və 
xarakterinə görə 
- sahibkar (birbaşa və portfel investisiyaları); 
- borc. 
 
rəsmi kapital hesab edilir. Rəsmi kapitalın mənbəyi kimi dövlət büdcəsinin vəsaitləri, 
y6əni vergiödəyicilərinin vəsaitləri çıxış edir. Buna görə də, bu cür kapitalın xaricə 
hərəkəti barədə qərar hökumət və qanunverici orqan tərəfindən birgə qəbul edilir. 
 Özəl (qeyri-dövlət) kapitalı dedikdə özəl (qeyri-dövlət) firmaların, bankların və digər 
qeyri-dövlət təşkilatların xaricə hərəkət edən və ya xaricdən gətirilən vəsaitləridir. 
Kapitalın hərəkətinin bu kateqoriyasına özəl firmalar tərəfindən xaricə kapital 
investisiyası, ticarət kreditlərinin verilməsi, banklararası kreditləşmə aiddir. Bu 
kapitalın mənbəyi kimi özəl firmaların dövlət büdcəsi ilə əlaqədar olmayan vəsaitləri 
çıxış edir. Firmaların onlara məxsus olan kapitalın beynəlxalq hərəkəti barədə qərar 
qəbul etməkdə nisbi azadlığa malik olmalarına baxmayaraq, hökumət adətən bu 
hərəkəti tənzimləmək və ona nəzarət etmək hüququnu özündə saxlayır. 
İstifadə edilmə xarakterinə görə kapital sahibkar kapitalına və borc kapitalına 
bölünür. 
 Sahibkar kapitalı mənfəət əldə etmək məqsədilə birbaşa və ya dolayı yolla istehsala 
yatırılan vəsaitdir. Sahibkar kapitalı kimi bir qayda olaraq özəl kapital istifadə edilir. 
Amma bəzən dövlət və ya dövlətə məxsus olan müəssisə də xaricdə vəsait 
qoyuluşunu həyata keçirir. 
 198 
 Borc kapitalı faiz əldə etmək məqsədilə borc verilən vəsaitdir. Beynəlxalq səviyyədə 
borc kapitalı kimi adətən dövlət mənbələrindən formalaşan rəsmi kapitaldan istifadə 
edilir. Amma özəl mənbələr vasitəsilə həyata keçirilən beynəlxalq kreditləşmə də 
kifayət qədər əhəmiyyətli həcmə malikdir. 
Müddətinə görə kapital aşağıdakılara bölünür: 
 Ortamüddətli və uzunmüddətli kapital kapitalın bir ildən artıq müddətə qoyuluşudur. 
Birbaşa və portfel investisiyaları formasında bütün sahibkar kapitalı qoyuluşları, 
həmçinin dövlət kreditləri formasında borc kapitalı adətən uzunmüddətli olurlar. 
 Qısamüddətli kapital bir ildən az müddətə kapital qoyuluşudur. Adətən ticarət 
kreditləri formasında borc kapitalı qısamüddətə verilir. 
Bu formalardan hər biri müəyyən əlamətə görə eyni bir kapital hərəkətini xarakterizə 
edə bilər. Məsələn, beynəlxalq praktikada dövlət kapitalı əsasən borc formasında, özəl və 
uzunmüddətli kapital isə sahibkar formasında ixrac edilir. 
 XX əsrin sonuna dünya təsərrüfatında miqrasiya edən kapitalın 60%-dən çoxu özəl 
subyektlərə - korporasiyalara, transmilli şirkətlərə, banklara, sığorta, investisiya şirkətlərinə, 
pensiya fondlarına məxsus idi. Son onillikdə kapitalın beynəlxalq hərəkətində bankların 
payının azalması tendensiyası və eyni zamanda transmilli şirkətlərin kapitalının payının 
artımı meyli müşahidə edilməkdədir.  
 Sənayecə inkişaf etmiş ölkələr arasında miqrasiya edən kapitalın 80%-i özəl 
kapitaldır və onun həcmi getdikcə artır. 
 1990-cı illərdə dünya təsərrüfatında hərəkət edən kapitalda dövlət kapitalının həcmi 
20% həcmində qiymətləndirilir.   
 
 
 
 
 
 
 
 
 
 
 
 
 
Kapital ixracı və idxalı 
Sahibkar kapitalı Borc kapitalı 
Birbaşa 
investisiyalar 
Portfel 
investisiyaları 
Borclar və 
kreditlər 
Bank depozitləri 
və digər maliyyə 
institutlarının 
hesablarında 
olan vəsaitlər 
 199 
Beynəlxalq valyuta-kredit və maliyyə təşkilatlarının kapiatlın beynəlxalq miqrasıyasında 
payı 2000-ci ilin yekununa görə 12% təşkil etmişdir. Kapital hərəkətinin məhz bu forması 
daha yüksək artım tempinə malikdir. 
Kapitalın beynəlxalq hərəkətinin əsas formaları sahibkar və borc kapitalının ixracı və 
idxalıdır (Sxem 5.1) ki, onların da ayrıca olaraq nəzərdən keçirilməsi zəruridir. 
 
 
Sxem 5.1. Kapital hərəkətinin sahibkar və borc formalarının məzmunu. 
 
 Kapitalın sahibkar formasında hərəkəti üç əlamətin olmasını tələb edir: 
 xaricdə istehsal prosesinin təşkili və bu prosesdə iştirak; 
 xarici kapital qoyuluşunun uzunmüddətli xarakter kəsb etməsi; 
 digər dövlətin ərazisində ümumilikdə müəssisəyə və ya onun bur hissəsinə sahib 
olma hüququ. 
Qeyd olunan xüsusiyyətlərin həyata keçirilmə dərəcəsindən və məqsədlərindən asılı 
olaraq sahibkar kapitalının hərəkətinin iki formasını – birbaşa xarici investisiyaları (BXİ) və 
portfel investisiyalarını (Pİ) fərqləndirirlər. Kapitalın beynəlxalq hərəkətinin təhlili üçün 
onun bu cür funksional bölgüsü daha mühüm əhəmiyyət kəsb edir. 
Birbaşa xarici investisiyalar uzunmüddətli xarici kapital qoyuluşu olmaqla kapital 
ixracatçısı tərəfindən kapital idxalatçısı olan ölkənin ərazisində istehsalın təşkilinin və ya 
idarəedilməsini nəzərdə tutur. Birbaşa xarici investisiyalar praktik olaraq özəl sahibkar 
kapitalının ixracı ilə əlaqədarıdr. 
BVF, İƏİT və BMT-nin Milli Hesablar Sisteminə uyğun olaraq birbaşa xarici 
investisiyaların tərkibinə aşağıdakılar daxil edilir: 
 şirkətlərin öz vəsaitlərini xarici ölkələrin iqtisadiyyatlarına yatırmaları; 
 birbaşa investor tərəfindən xarici müəssisədə əldə edilmiş mənfəətin həmin 
müəssisəyə reinvestisiya edilməsi; 
 baş firma və onun xarici müəssisələri arasında şirkətdaxili kapital köçürmələri. 
Birbaşa xarici investisiyalar kapital resurslarına və qeyri-material aktivlərinə bölünür. 
Birinciyə səhmlər, reinvestisiya edilmiş gəlirlər və digər firmalararası uzunmüddətli sazişlər 
formasında mövcud olan kapital aiddir. Qeyri-material aktivlərinə isə qeyri-istehsal və 
qeyri-maliyyə resursları, mülkiyyət hüquqları (patentlər, ticarət markasından istifadə 
hüququ, sənaye dizaynı cə s.), həmçinin bu aktivlərdən lisenziya sazişləri əsasında istifadə 
edilməsi dazildir. 
 200 
Portfel investisiyaları kapitalın xarici müəssisələrin qiymətli kağızlarına qoyulması 
yolu ilə ixracıdır ki, bu da investorlara həmin müəssisələrin fəaliyyəti üzərində birbaşa 
nəzarəti həyata keçirməyə imkan vermir. 
Sahibkar kapitalının formalarının xarakterik cəhətləri və fəqli xüsusiyyətləri Cədvəl 
5.2-də göstərilib. 
Kapital ixracının sahibkar formasını onun istehsal prosesi ilə birbaşa əlaqədə olması  
səbəbindən ―ikinci iqtisadiyyat‖ adlandırırlar. Digər forma – borc kapitalının hərəkəti bu cür 
birbaşa əlaqəyə malik deyildir və yalnız dolayı olaraq təkrar istehsal prosesini əks etdirir. 
Kapitalın borc formasında hərəkəti dedikdə birbaşa xarici investisiyalar və portfel 
investisiyaları istisna olmaqla kapitalın yerdə qalan hərəkəti başa düşülür. 
Kapitalın beynəlxalq hərəkətinin borc forması aşağıdakı əməliyyatlar vasitəsilə 
reallaşdırılır: 
 dövlət və borc kreditlərinin verilməsi; 
 digər ölkələrin istiqrazlarının, qiymətli kağızlarının, veksellərinin, xarici 
şirkətlərin trattlarının alınması; 
 borclar üzrə ödəmələrin həyata keçirilməsi; 
 banklarararsı depozitlər; 
 rəsmi yardımlar və s. 
 201 
Cədvəl 5.2 
Birbaşa və portfel investisiyalarının xarakterik cəhətləri 
 
Əlamətlər Birbaşa xarici investisiyalar Portfel investisiyaları 
İxracın əsas məqsədi Xarici firma üzərində nəzarət Yüksək mənfəətin əldə 
edilməsi 
Məqsədin əldə edilməsi 
yolu 
Xaricdə istehsalın təşkili və 
idarəedilməsi 
Xarici qiymətli kağızların 
alınması 
Məqsədin əldə edilməsi 
metodları 
a) xarici firmaya tam sahib 
olma; 
b) səhm-nəzarət paketinin 
(şirkətin səhmdar kapitalının 
25%-dən az olmayaraq) əldə 
edilməsi 
Xarici firmanın səhmdar 
kapitalının 25%-dən az 
hissəsinin əldə edilməsi 
(inkişaf etmiş ölkələrdə 
10%) 
Maliyyələşmə mənbələri Firmadaxili əlaqələr əsasında 
maliyyələşir 
Əsasən milli şirkətlər və 
banklar tərəfindən təqdim 
edilir 
Ölkə iqtisadiyyatına təsiri Texnologiya mübadiləsini 
stimullaşdırır, investorun daxili 
bazara çıxışını genişləndirir, öz 
təsirini daha çox mikroiqtisadi 
səviyyədə göstərir 
Daxili bazarın inkişafını 
stimullaşdırır, güclü 
makroiqtisadi effekt yaradılr 
İnvestisiya qoyuluşu 
barədə qərarın verilməsi 
Mikroiqtisadi amillərin 
qiymətləndirilməsindən asılıdır 
Xarici amillərin (ixracatçı 
ölkədə maliyyə siyasəti, 
beynəlxalq kapital bazarında 
likvidliyin səviyyəsi) 
qiymətləndirilməsi ilə 
əlaqədardır 
Gəlir forması Sahibkarlıq mənfəəti, 
dividendlər 
Dividendlər, faizlər 
 
Konkret bir ölkə tərəfindən tanınan kapitalın beynəlxalq hərəkəti formaları isə adətən 
həmin ölkənin investisiya və bank qanunvericiliyi ilə müəyyən edilir. 
Kapitalın beynəlxalq hərəkətinin funksional bölgüsü Cədvəl 5.3-də verilmişdir. 
Göründüyü kimi, hər bir kapital qrupu şərti olaraq ixrac (aktivlərin, investisiyaların xaricə 
hərəkəti) və idxal (ölkə daxilində passivlər, investisiyalar) altqrupuna bölünür. 
Kapitalın beynəlxalq hərəkətinin masştabını bütün ölkələrin konsolidasiya olunmuş 
tədiyyə balansı göstəriciləri əsasında müşahidə etmək olar (Cədvəl 5.4).
21
 
Beynəlxalq Valyuta Fondunun qiymətləndirmələrinə görə, dünya üzrə kapital 
axınlarının təxminən 80%-i inkişaf etmiş ölkələrin, 20%-i isə inkişaf etməkdə olan ölkələrin 
                                                 
21
 Qeyd: Kapitalın beynəlxalq hərəkətinin formalarının statistik göstəricilərinin hesablanması zamanı müxtəlif 
beynəlxalq iqtisadi təşkilatlar fəqli metodologiyalardan istifadə etdiklərindən rəqəmlərin üst-üstə düşməməsi 
mümkündür. 
 202 
payına düşür. Buna baxmayaraq, inkişaf etməkdə olan ölkələrin dünya kapital axınında payı 
ildən-ilə artmaqdadır.  
 
Cədvəl 5.3 
Kapitalın beynəlxalq hərəkətinin funksional bölgüsü 
 
1. Birbaşa 
investisiyalar 
 
Xaricdə Qarşılıqlı iqtisadi marağın yaranmasına 
gətirib çıxaran rezidentlər və qeyri-
rezidentlər arasında kapital hərəkətidir 
Ölkə daxilində 
2. Portfel 
investisiyaları 
 
Aktivlər Qiymətli kağızların alqı-satqısı ilə 
əlaqədar olan kapital hərəkətidir Passivlər 
3. Digər investisiyalar 
 
Aktivlər Dövlətlərarası kreditlər və bank 
depozitləri ilə əlaqədar olan kapital 
hərəkətidir 
Passivlər 
4. Ehtiyat aktivləri 
 
Monetar qızıl Dövlət tərəfindən tədiyə balansının 
saldosunun örtülməsi üçün istifadə edilə 
bilən aktivlərlə əlaqədar olan kapital 
hərəkətidir 
Xüsusi iqtibas edilmə  
hüququ 
BVF-də ehtiyat 
mövqeyi 
Xarici valyuta 
 
 Cədvəl 5.4 
Kapitalın beynəlxalq hərəkətinin masştabı, 
mlrd. dollarla 
 
  1987 1993 1999 2000 2001 2002 
Birbaşa 
investisiyalar 
İdxal 126.9 173.3 833.2 1114.2 590.7 383.5 
İxrac 137.0 188.0 834.3 938.7 516.6 391.6 
Portfel 
investisiyaları 
İdxal 133.8 699.1 936.7 1028.3 877.6 750.7 
İxrac 120.7 506.4 691.3 778.3 657.0 274.0 
Digər investisiyalar İdxal 47.5 100.2 154.3 1020.6 705.0 437.3 
İxrac 73.8 69.1 94.4 822.1 405.4 489.5 
 
Mənbə: Balance of Payments Statistics Yearbook 2003, IMF, Washington DC, 2003 
 
 Yuxarıda qeyd olunan formalardan başqa kapitalın dövlət və özəl kapitala 
bölgüsündə də dayanmaq lazımdır. Ilk öncə qeyd edək ki, dövlətin xaricə rela kapital 
qoyuluşları barədə informasiyanı milli hesablar statistikasından əldə etmək heç də asan 
deyil. Buna əlavə olaraq, çox zaman dövlət şirkətlərinin həyata keçirdikləri investisiya 
qoyuluşları özəl investisiyalar kimi təsnif edilir. 
 203 
 Dövlət investisiyalarının inkişaf etməkdə olan ölkələrin, xüsusilə də onlardan daha 
zəif inkişaf etmişlərinin iqtisadiyyatlarında əhəmiyyətli rol oynadığı şübhə doğurmur. 
Dövlət kapitalını çox zaman rəsmi kapital qoyuluşları da adlnadırırlar. Bu zaman təkcə 
hökumətlər tərəfindən təqdim edilən borclar və kreditlər, maliyyə yardımları deyil, 
həmçinin beynəlxalq təşkilatlar üzrə analoji axınlar da nəzərə alınır. 
 Ümumilikdə isə inkişaf etməkdə olan ölkələrin iqtisadiyyatına məcmu kapital 
axınında əhəmiyyətli dəyişikliklər baş vermiş, özəl investisiyaların payı artmış, rəsmi 
investisiyaların payı isə azalmışdır. Rəsmi azınların xüsusi çəkisi 1975-1982-ci illərdəki 
32%-dən 1990-2000-ci illərdə 20%-ə düşmüşdür. Bununla yanaşı, inkişafa rəsmi yardımın 
xüsusi çəkisi əvvəlki səviyyədə - 11%-də qalmış, digər rəsmi kapitalların xüsusi çəkisi isə 
21%-dən 8%-ə enmişdir. Özəl investisiyaların xüsusi çəkisi baxılan dövrdə 68%-dən 80%-ə 
artmışdır. 
 Özəl və dövlət kapital qoyuluşlarının xüsusi çəkilərinin nisbətini müxtəlif gəlir  
səviyyəsinə və iqtisadi artım templərinə malik ölkələr üzrə müşahidə etmək olar. Əgər 
inkişaf etməkdə olan ölkələri adambaşına düşən gəlir səviyyəsinə görə, orta səviyyədən 
yuxarı gəlirli ölkələrə (3031-9360 dollar), orta səviyyədən aşağı gəlirli ölkələrə (761-3030 
dollar) və aşağı gəlirli ölkələrə (760 dollardan aşağı) bölsək, maraqlı bir qanunauyğunluğu 
müşahidə etmək olar. Birinci iki qrup ölkələrdə özəl investisiyaların xüsusi çəkisi dövlət 
kapital qouluşlarının xüsusi çəkisini demək olar ki iki dəfə üstələyir. Üçüncü qrupda isə hər 
iki göstərici təxminən bərabərdir. İnkişaf etməkdə olan ölkələri iqtisadi artım templərinə 
görə böldükdə də analoji nəticə alınır. Yüksək (ildə 5%-dən artıq) və orta (3-5%) artım 
templərinə malik olan ölkələrdə dövlət birbaşa xarici investisiyalarının ÜDM-də xüsusi 
çəkisi uyğun olaraq 9,5% (müqayisə üçün: özəl birbaşa xarici investisiyalar üzrə bu 
göstərici 15%-ə bərabərdir) və 8% (özəl – 11,9%) təşkil edir. Aşağı artım templi (3%-dən 
aşağı) ölkələrdə düvlət və özəl investisiyalarının ÜDM-yə nisbəti müvafiq olaraq 8,4% və 
9,9% təşkil edir. 
 Dövlət kapital ixracının əhəmiyyətli hissəsi (təxminən 90%-i) 1980-ci illərdə inkişaf 
etməkdə olan ölkələrə yönlədilsə də, 1990-cı illərdə onun coğrafiyası dəyişməyə başlayıb – 
onun 30%-i Şərqi Avropa və MDB ölkələrinə yönəldilir. İxracatçı dövlətlər özəl xarici 
investisiya və kreditlərin zəmanəti sistemini, özəl firmaların investisiya fəaliyyəti üçün 
əlverişli şərait yaradırlar. Dövlət kapitalının ixracının vacib funksiyalarından biri də budur. 
Bu cür dəstəklənmə əməliyyatlarının bir neçə növü mövcuddur: 
 204 
 qaytarılmayan doyasiyalar və subsidiyalar; 
 inkişaf məqsədilə verilən dövlət uzunmüddətli kreditəri (25-40 il); 
 dövlət kommersiya kreditləri; 
 özəl ixrac kreditlərinin dövlət zəmanəti. 
 1990-cı illərdə inkişaf etməkdə olan ölkələrə özəl kapital qoyuluşları dövlət 
investisiyalarına nisbətən daha sürətlə templərlə artmışdır ki, bu da dövlət investisiyalarının 
payının 20%-ə düşməsinə və özəl investisiyaların payının 80%-ə yüksəlməsinə səbəb 
olmuşdur. 1970-ci illərin ikinci yarısında özəl investisiyaların 3/4-ü bank kreditlərinin, 1/4-i 
isə birbaşa xarici investisiyalarının payına düşürdü. 1980-ci illərdə borc böhranının təsiri ilə 
bu nisbət dəyişmişdir: bank kreditləşməsinin xüsusi çəkisi azalmış, birbaça investisiyaların 
pası isə artmışdır. 1990-cı illərdə bank kreditləşməsinin yenidən canlanması müşahidə 
edilmiş, lakin birbaşa xarici investisiyalar da sürətli artım göstərmişdir. Özəl investisiyaların 
əsas forması kimi portfel investisiyaları çıxış edir. 
 
5.2. Birbaşa xarici investisiyalar kapital ixracının əsas forması kimi:  
səbəbləri, üstünlükləri, nəzəri əsasları, müasir inkişaf meylləri 
 
Birbaşa xarici investisiyalar kapitalın beynəlxalq hərəkəti formaları arasında xüsusi 
yer tutur. Əmtəə istehsalından dünya təsərrüfatı mərhələsinə keçiddə əmtəənin beynəlxalq 
hərəkəti ilə yanaşı, onun istehsal amilləri, ilk növbədə isə birbaşa investisiyalar formasında 
kapitalın hərəkəti meydana gəlmişdir. 
Birbaşa xarici investisiyaların əsas əlamətlərindən biri ondan ibarətdir ki, onların 
əsasında müəssisələr arasında uzunmüddətli işgüzar əlaqələr yaranır, investor vəsaitini 
qoyduğu müəssisədə qərarların qəbul edilməsində əhəmiyyətli rol oynamağa başlayır. 
Birbaşa xarici investisiyaların ixracı və idxalının səbəbləri kifayət qədər 
müxtəlifdir. Əsas səbəblər kimi kapitalı maksimum gəlir gətirəcək ölkədə yerləşdirməyə, 
vergi ödəmələrinin səviyyəsinin azaldılmasına və risqlərin diversifikasiyasına göstərilən 
səylər çıxış edir. BMT-nin iqtisadi qurumlarının rəhbərliyi altında keçirilən çoxsaylı 
tədqiqatlar göstərir ki, birbaşa investisiyaların ixracı və idxalının spesifik səbəbləri 
əhəmiyyətli dərəcədə üst-üstə düşür, lakin onların nisbi rolu müxtəlifdir. 
 Birbaşa investisiyaların  ixracının səbəbləri kimi aşağıdakıları göstərmək olar: 
 205 
 Texnoloji liderlik. Şirkətin satış həcmində elmi tədqiqatlara çəkilən xərclər nə qədər 
yüksəkdirsə onun birbaşa xarici investisiyalarının həcmi bir o qədər çox olur. Və 
əksinə çəkilən xərclərin payı nə qədər aşağı olsa birbaşa investisiyaların həcmi də bir 
o qədər az olacaq. Xaricə birbaşa investisiya ixrac etməklə müəssisələr onlara 
məxsus olan və onların rəqabətli üstünlüyünü təmin edən texnologiya üzərində 
nəzarəti əldə saxlamağa çalışırlar. 
 İşçi qüvvəsinin ixtisas səviyyəsində olan üstünlük. İxtisas səviyyəsi adətən işçilərin 
əməyinin ödənilməsinin orta səviyyəsi ilə ölçülür. Şirkətdə əməyin ödənilməsi 
səviyyəsi nə qədər yüksəkdirsə (aşağıdırsa), onun birbaşa investisiya ixracı bir o 
qədər çox (az) olacaq . 
 Reklamda olan üstünlük. Bu üstünlük beynəlxalq marketinq üzrə toplanmış təcrübəni 
əks etdirir. Şirkətin satış həcmində reklama çəkilən xərclərin payı nə qədər yüksək 
(aşağı) olarsa, onun birbaşa investisiya ixracı bir o qədər çox (az) olar. 
 Masştab iqtisadiyyatı. Şirkətin daxili bazara yönəlmiş istehsal həcmi nə qədər 
çoxdursa (azdırsa), birbaşa investisiyaların ixrac həcmi də bir o qədər çox (az) olur. 
Şirkətlərin əksəriyyəti ölkə xaricinə investisiya qoymazdan əvvəl daxili bazar 
çərçivəsində masştab iqtisadiyyatının imkanlarından tam istifadə edirlər. 
 Şirkətin ölçüsü. Şirkətin ölçüsü böyük olduqca birbaşa xarici investisiyaların da 
həcmi çox olur. 
 Istehsalın təmərküzləşmə dərəcəsi. Şirkət çərçivəsində müəyyən əmtəə istehsalı üzrə 
təmərküzləşmə səviyyəsi yüksək olduqca şirkətin birbaşa xarici investisiyalarının 
həcmi də artır. 
 Təbii resurslara çıxışla təmin edilmə. Şirkətin müəyyən təbii resursa ehtiyacı nə 
qədər çox (az) olarsa şirkətin bu resursun olduğu ölkəyə birbaşa investisiyası bir o 
qədər çox (az) olar. 
 Digər səbəblər: istehlakçının bilavasitə yaxınlığında müəssisə yaradılması ilə 
əmtəənin istehlakçıya çatdırılması üçün çəkilən nəqliyyat xərclərinin aşağı salınması; 
ölkə ərazisində müəssisə yaradılması ilə ölkə tərəfindən tətbiq edilən idxal 
maneələrinin aradan qaldırılması. 
Birbaşa investisiyaların idxalının səbəbləri kimi isə aşağıdakıları göstərmək olar: 
 Texnoloji liderlik. Şirkətin satış həcmində elmi tədqiqatlara çəkilən xərclər nə qədər 
yüksəkdirsə onun xaricdən birbaşa investisiyalar idxalı bir o qədər çox olur. Və 
 206 
əksinə çəkilən xərclərin payı nə qədər aşağı olsa birbaşa investisiyaların idxalı da bir 
o qədər az olacaq. Birbaşa investisiyalar adətən ən yeni xarici texnologiyalar idxalı 
ilə əlaqədardır. 
 İşçi qüvvəsinin ixtisas səviyyəsi. Şirkətdə əməyin ödənilməsi səviyyəsi nə qədər 
yüksəkdirsə (aşağıdırsa), onun birbaşa investisiya idxalı bir o qədər çox (az) olacaq. 
 Reklamda olan üstünlük. Şirkətin satış həcmində reklama çəkilən xərclərin payı nə 
qədər yüksək (aşağı) olarsa, onun birbaşa investisiya idxalı bir o qədər çox (az) olar. 
 Masştab iqtisadiyyatı. Şirkətin daxili bazara yönəlmiş istehsal həcmi nə qədər 
çoxdursa (azdırsa), adətən birbaşa investisiyaların idxal həcmi də bir o qədər az (çox) 
olur. 
 Şirkətin ölçüsü. Şirkətin ölçüsü böyük olduqca birbaşa xarici investisiyaların  idxal 
həcmi də çox olur. 
 Istehsalın təmərküzləşmə dərəcəsi. Şirkət çərçivəsində müəyyən əmtəə istehsalı üzrə 
təmərküzləşmə səviyyəsi yüksək olduqca şirkətin birbaşa xarici investisiya idxalının 
həcmi azalır. 
 Kapitala olan ehtiyac. Şirkətin kapitala olan ehtiyacı nə qədər böyük (kiçik) olursa, 
onun birbaşa investisiya idxalı bir o qədər çox (az) olar. 
 Milli filialların sayı. Şirkət ölkə daxilində nə qədər çox (az) filiala malikdirsə, onun 
investisiya idxalı bir o qədər çoxdur (azdır). 
 İstehsal xərcləri. Kapitalı qəbul edən ölkədə istehsal xərcləri nə qədər aşağıdırsa 
(yüksəkdirsə), onun investisiya idxalının həcmi bir o qədər çoxdur (azdır). 
 Daxili əmtəə bazarının müdafiə səviyyəsi. Kapital idxalı əmtəə idxalının alternativi 
kimi çıxış etdiyindən ölkənin daxili əmtəə bazarının gömrük və digər müdafiə 
səviyyəsi nə qədər yüksəkdirsə (aşağıdırsa), birbaşa investisiya idxalı bir o qədər 
çoxdur (azdır). 
 Bazarın ölçüsü. Ölkənin daxili bazarının ölçüsü böyül olduqca investisiya idxalı da 
çox olur.  
 Digər amillər: xarici birbaşa investisiyalar hesabına yaradılan sənayenin 
ixracyönümlülüyü; hökumətin iqtisadi inkişaf proqramlarının mövcudluğu. 
Göründüyü kimi, birbaşa investisiyaların ixracını və idxalını müəyyən edən amillər 
bir çox hallarda üst-üstə düşür ki, bu da kəsişən investisiyalara gətirib çıxarır. Texnoloji 
liderlik, işçi qüvvəsinin ixtisas səviyyəsi, beynəlxalq marketinqdə yığılmış təcrübəni əks 
 207 
etdirən reklamda üstünlük və şirkətin ölçüsü eyni zamanda həm ixrac, həm də idxal amilləri 
kimi çıxış edirlər. Masştab iqtisadiyyatı, istehsalın təmərküzləşməsinin yüksək dərəcəsi və 
təbii resurslara olan ehtiyac birbaşa investisiyaların ancaq ixrac amilləridir. Kapitala olan 
ehtiyac, çoxsaylı milli filiallar, daha aşağı istehsal xərcləri, daxili bazarın yüksək müdafiə 
səviyyəsi və daxili bazarın böyük ölçüsü birbaşa xarici investisiyaların ancaq idxal 
səbəbləridir. 
Ümumilikdə isə birbaşa xarici investisiyaların yerləşdirilməsinin əsas motivi kimi 
satış bazarının genişlənməsini, ucuz resurslara çıxış imkanının yaranmasını, mülkiyyətin 
əldə edilməsini göstərmək olar. 
Bazarın genişləndirilməsi məqsədilə birbaşa xarici investisiyaların həyata 
keçirilməsini aşağıdakılar şərtləndirir: 
 milli istehsal gücünün olmaması; 
 əmtəələrin nəqliyyat xərclərinin yüksək olması və bunun da onların ixracının 
qeyri-mənfəətli olmasına gətirib çıxarması; 
 idxalatçı-ölkədə ticarət məhdudiyyətləri; 
 ―masştab effekti‖ndən istifadəyə can atma; 
 ―müştərilərin arxasınca getmə‖ (avtomobil şinlərinin istehsalçıları avtomobil 
istehsalçılarının arxasınca hərəkət edirlər); 
 ―rəqiblərin arxasınca getmə‖; 
 yerli istehsalçıların məhsullarına üstünlük verən xarici alıcıların əldə edilməsi; 
 müqayisəli xərclərdə gözlənilən dəyişikliklər və s. 
Ucuz istehsal amilləri mənbələri əldə etmək baxımından birbaşa xarici 
investisiyaların həyata keçirilməsinə aşağıdakılar təkan verir: 
 xərclərin aşağı salınması məqsədilə istehsalın ölkələrarası rasionallaşdırılması; 
 kapitalı qəbul edən ölkədə xarici investisiyaların dövlət tərəfindən 
stimullaşdırılması; 
 kapitalı ixrac edən ölkənin özünü strateji resurslara təmin etməyi qarşısına 
məqsəd kimi qoyması. 
Xaricdə mülkiyyətin əldə edilməsi və ya yeni tikintinin həyata keçirilməsi 
aşağıdakılarla izah edilir: 
 ayrı-ayrı resursların xarici müəssisəyə ötürülməsi çətinlikləri; 
 208 
 tanınmış firmanın reputasiyasını, ticarət markasını öz mülkiyyətinə keçirmək 
imkanı (françayzinq müəssisəsinin alınması zamanı); 
 risqlərin, xərclərin aşağı salınması və s. 
Çox zaman birbaşa xarici investisiyalar yuxarıda sadalanan səbəblərdən biri ilə 
əlahiddə surətdə deyil, həmin səbəblərin müəyyən ―çələngindən‖ istifadə etməklə izah 
edilir.  
BMT-nin transmilli şirkətlər üzrə Mərkəzi xarici ölkədə əmtəə və xidmət istehsalının 
təşkil edilməsi ilə birbaşa kapital qoyuluşlarının dörd əsas səbəbdən baş verdiyini göstərir: 
1) birbaşa xarici investisiyalar ona görə həyata keçirilir ki, bir sıra əmtəə və xidmətlərin 
xarici ölkəyə idxalı müxtəlif məhdudiyyətlər və ya əmtəələrin, xüsusilə də 
xidmətlərin özünəməxsus cəhətləri səbəbindən qeyri-mümkündür və ya çox çətindir; 
2) əmtəə və xidmətlərin yerində istehsalı həmin xarici bazara xidmət göstərilməsi üçün 
daha ucuz və səmərəli üsuldur (məsələn, nəqliyyat xərclərinə qənaət etməklə); 
3) sahibkar kapitalını qəbul edən ölkə, əmtəə və xidmətlərin sonradan onların dünya 
bazarlarına (kapitalı ixrac edən ölkələrin bazarları da daxil olmaqla) çıxarılması şərti 
ilə istehsalı üçün daha ucuz yer kimi çıxış edir; 
4) bir sıra məhsullar, xüsusilə də texniki cəhətdən mürəkkəb olanlar üçün satışdan sonra 
xidmət, məsləhət və digər xidmətlər tələb edir ki, bu da istehsalçının bazarda 
olmasını zəruri edir; bu halda xarici ölkədə istehsalı təşkil etmək orada ancaq satış 
firmasını təşkil etməkdən daha faydalı olur. 
Birbaşa xarici investisiyalar aşağıdakı əsas formalarda həyata keçirilir: 
1. Xarici filialların və qız şirkətlərinin yaradılması yolu ilə. Bu, ənənəvi forma hesab 
edilir. Bu zaman filiallar tam olaraq ana şirkətə tabe olur, hüquqi şəxs hesab 
edilmirlər, zölərinin xüsusi balanslarına malik olmurlar və ana şirkətin balansından 
istifadə edirlər. Qız şirkətləri isə əksinə hüquqi şəxslər olurlar, öz öhdəliklərinə görə 
müstəqil şəkildə cavab verirlər, özlərinin xüsusi balansına malik olurlar və özləri 
firmanın inkişaf istiqamətlərini müəyyən edirlər. 
2. Firmaların beynəlxalq qovuşması və birləşməsi yolu ilə. Bu cür əməliyyatlar 
mülkiyyət hüququnu və qovuşan və birləşən firmaların milliliyini dəyişir. 
3. Strateji alyansların yaradılması yolu ilə. Bu cür alyanslar adətən elmtutumlu 
sahələrdə yaradılır və bir şirkətin digər şirkətin mülkiyyətində hansısa bir paya 
uzunmüddətli sahib olmasını nəzərdə tutmur. Müqavilə sazişləri bir və ya bir neçə 
 209 
fəaliyyətin (birgə lisenziyalaşdırma, elmi tədqiqatların həyata keçirilməsi, satış, 
idarəetmə və s.) həyata keçirilməsi üçün imzalanır. Strateji əməkdaşlıq informasiya 
texnologiyaları, əczaçılıq, avtomobilqayırma kimi sahələri əhatə edir. 
Birbaşa xarici investisiya ilə xarici ticarət arasında həm fərqli, həm də ümumi 
cəhətlər mövcuddur ki, onlar da beynəlxalq iqtisadi münasibətlərin bu iki forması arasında 
qarşılıqlı əlaqəni və qarşılıqlı tamamlanmanı göstərir. Həm əmtəə ixracı, həm də birbaşa 
xarici investisiya ixracı firmalar tərəfindən xarici bazarlarda maksimum mənfəətin əldə 
edilməsinə yönəlib. Və bu zaman birbaşa xarici investisiyalar təkcə maliyyə formasında 
deyil, həm də əmtəə formasında yatırıla bilər. Bribaşa investisiyaların köklü fərqi ondan 
ibarətdir ki, onların ölkə iqtisadiyyatlarına yatırılması zamanı investorun mülkiyyət hüququ 
qorunur və investor yatırılan vəsaitə görə dəfələrlə mənfəət əldə etmək imkanına malik olur. 
Əmtəə ixracı zamanı isə əksinə əmtəələrin satışı baş verir, yəni mülkiyyət hüququ satıcıdan 
alıcıya keçir və satıcı yalnız bir dəfə, satış zamanı mənfəət əldə edir. 
Göstərilən fərqlərə baxmayaraq, xarici ticarət və birbaşa xarici investisiyalar bir-
birlərini tamamlayan bir sıra cəhətlərə də malikdirlər. Onları aşağıdakı kimi müəyyən 
etmək olar. 
 Firma əmtəəni xaricə satmaq üçün iki üsuldan istifadə edə bilər. Bunlardan birincisi 
birbaşa ixrac, digəri isə birbaşa xarici investisiyanın həyata keçirilməsi ilə xaricdə 
istehsalın təşkil edilməsi (xarici filialın və ya qız şirkətinin və ya birgə müəssisənin 
yaradılması) və kapital ixrac edilən ölkənin daxili bazarında əmtəə satışının təşkil 
edilməsidir. Bundan əlavə, kapital dövlət ticarət maneələrini daha asan keçir və 
firmaya bu və ya digər ölkənin bazarında möhkəmlənməyə imkan verir. 
 Xarici ticarət və birbaşa xarici investisiya ümumi hərəkətverici amillərə (idxalataçı 
ölkənin daxili bazarının həcmi, partnyor-ölkələrin coğrafi yaxınlığı və s.) malikdirlər. 
 Xarici ticarət və birbaşa xarici investisiyalar qarşılıqlı surətdə bir-birlərini 
stimullaşdırırlar. Belə ki, ilkin ixrac mümkün investisiyaları stimullaşdırır, 
investisiyalar isə öz növbəsində özləri ilə yerli müəssisələr və digər xarici filiallar 
tərəfindən istehsal edilməyəm kapitaltutumlu və digər əmtəələr gətirirlər. 
 Xarici investisiyalar kapitalı idxal edən ölkələrin yerli müəssisələri, həm də bu 
ölkələrdə yerləşən xarici filiallar və qız şirkətləri tərəfindən ixracı stimullaşdırır. 
 Hökumətin ticarətə münasibətdə həyata keçirdiyi siyasət birbaşa investisiyaların 
axınına güclü təsir göstərir. Belə ki, ticarət siyasətinin liberallaşdırılması investisiya 
 210 
sahəsində liberllaşdırmanın həyata keçirilməsi ilə nəticələnir. Bu cür ―ikiqat‖ effekt 
dünya üzrə birbaşa xarici investisiya axınlarının güclənməsinə səbəb olur. 
 Çoxsaylı tədqiqatlar göstərir ki, investisiyanın həm ixracı, həm də idxalı əmtəə 
ixracını stimullaşdırır. Ölkədən investisiya axını əmtəə idxalına dəstək verir. Ölkəyə 
investisiya axını isə idxalın həcminin azalmasına cüzi təsir göstərir. 
 Birbaşa xarici investisiyaların və xarici ticarəti aparıcı subyektləri kimi transmilli 
şirkətlər çıxış edirlər 
Dünya təcrübəsi göstərir ki, kapitalı idxal edən ölkə üçün birbaşa xarici 
investisiyalar digər beynəlxalq iqtisadi əməkdaşlıq formalarına nisbətən bir sıra  potensial 
üstünlüklərə malikdir. 
 Birincisi, onlar əmtəə və xidmət istehsalına kapital qoyuluşunun sabit mənbəyi kimi 
çıxış edirlər, texniki yardım, nou-hau, idarəetmənin və marketinqin qabaqcıl metodlarının 
transfertlərini təmin edirlər. 
 İkincisi, xarici investisiyalar xarici borclardan və kreditlərdən fərqli olaraq ölkənin 
xarici borcuna əlavə yük olmur, əksinə onun ödənilməsi üçün vəsaitlərin əldə edilməsinə 
şərait yaradır. 
Üçüncüsü, birbaşa xarici investisiyalar milli iqtisadiyyatın dünya iqtisadiyyatına 
daha səmərəli inteqrasiyasına (xarici əlaqələrin artması, müxtəlif çeşidli istehsal və elmi-
texniki əməkdaşlıq vasitəsi ilə) imkan verir, ixrac diversifikasiyasına şərait yaradır. 
Birbaşa xarici investisiyaların ölkə iqtisadiyyatına müsbət təsirini aşağıdakı 
istiqamətlər üzrə qruplaşdırmaq olar: 
1. Transmilli şirkətlərin qız şirkətlərinin və filiallarının yaradılması iqtisadiyyata kapital 
qoyuluşlarınını artımına səbəb olur ki, bu da əmək məhsuldarlığınınartımı və 
məşğulluq səviyyəsinin yüksəlməsi ilə nəticələnir. 
2. Birbaşa xarici investisiyalar texnologiyaların, idarəetmə və marketinq bacarıqlarının 
ötürülməsinə şərait yaradır. 
3. Birbaşa investisiyalar ixrac bazarlarına çıxışı genişləndirir, belə ki, transmilli 
şirkətlərdən digər dövlətlərin daxili bazarlarına əmtəə ixracı kanalı kimi aktiv surətdə 
istifadə edilir. 
4. Transmilli şirkətlər filiallarının potensial zərələrini tam örtmək qabiliyyətinə 
malikdirlər. Əgər filialların əməliyyatları qeyri-rentabellidirsə, onda gəlirlər 
 211 
repatriasiya edilir və deməli, kapital qoyuluşları əldə edilmiş mənfəət hesabına özünü 
doğruldur. 
Birbaşa xarici investisiyaların mənfi effektləri kimi aşağıdakıları göstərmək olar: 
1. Yerli şirkətlər tərəfindən milli istehsal və milli inkişaf strategiyasının seçimi üzərində 
nəzarətin itirilməsi. Istehsalın müəyyən sahələri üzrə nəzarət faktiki olaraq xaricilərin 
əlinə keçir ki, bu da inkişaf strategiyasının müəyyən edilməsinə öz təsirini göstərir. 
2. Birbaşa xarici investisiyalar milli şirkətləri qeyri ədalətli rəqabət əsasında daxili 
bazardan çıxara bilər. 
3. Birbaşa xarici investisiyalar, əgər filialların istehsalı iri həcmli idxal tələb edirsə, 
kapitalı idxal edən ölkənin tədiyə balansına mənfi təsir göstərə bilər. Bu zaman 
istehsal xarici bazara deyil, daxili bazara daha çox istiqamətləndiyi halda mənfi 
effekt daha güclü olacaq. 
4. Uzunmüddətli perspektivdə birbaşa xarici investisiyaların dəyəri bahalaşa bilər. Belə 
ki, kapital qoyuluşları nə qədər uzunmüddətlidirsə repatriasiya edilən gəlirlərin və 
―royalti‖nin məbləği bir o qədər çox olacaq. ―İnvestisiyanın qocalması‖ baş verə 
bilər, yəni elə bir an yetişə bilər ki, ölkədən çıxarılan gəlir ölkə iqtisadiyytaına 
yatırılan birbaşa investisiyaların həcmindən çox ola bilər. 
Birbaşa xarici investisiyalar üzrə işlənmiş nəzəriyyələrin icmalı (Cədvəl 5.5) 
göstərir ki, 1960-cı illərdə iki əsas yanaşmadan istifadə edilmişdir: 
 transmilli şirkətlərin digər firmala rqarşısında rəqabət üstünlüklərini təmin edən 
xarakteristikaları müəyyən edən və birbaşa xarici investisiyaların nə üçün həyata 
keçirildiyi sualına cavab verən sənaye təşkili nəzəriyyəsi; 
 kapitalın beynəlxalq axın istiqamətlərini izah edən yerləşdirmə nəzəriyyəsi. 
 212 
Cədvəl 5.5 
Birbaşa xarici investisiyaların (BXİ) nəzəri izahının əsasları 
 
Müəllif BXİ-nin əsas 
stimulları 
Nəzəri nəticələr Müasir tətbiq sahəsi 
Makroiqtisadi yanaşma 
R.Aliber Kapital və valyuta 
bazarlarının qeyri-
təkmil olması 
Sabit valyutaya malik 
ölkələrdə firmalar daha 
yüksək kapitallaşmaya 
malikdirlər və bunun 
da hesabına zəif 
valyutaya malik 
ölkələrə BXİ risqi 
kompensasiya edilir 
Sənayecə inkişaf etmiş 
ölkələrdən inkişaf 
etməkdə olan ölkələrə 
BXİ axınları və onların 
valyuta məzənnələrinin 
dinamikasından asılı 
olaraq dəyişməsi 
K.Kodzima Müəyyən resurslara 
malik olmadan irəli 
gələn müqayisəli 
üstünlüklər və 
firmaların fəaliyyət 
göstərdikləri bazar 
strukturunun 
xüsusiyyətləri 
BXİ ticarətə əlavədir 
və müqayisəli 
üstünlükləri 
gücləndirir. BXİ 
ticarətə yönələn 
(Yaponiya) və 
yönəlməyən (ABŞ) 
hissələrə bölünür 
Yaponiya BXİ-nin 
xüsusiyyətləri 
T.Ozava Yaponiya 
iqtisadiyyatının 
spesifikası: xarici 
bazarlardan güclü 
asılılıq, milli istehsal 
amillərinin 
qiymətlərinin artımı, 
ölkənin əmtəələrinə 
qarşı güclənən 
proteksionizm və s. 
BXİ sadalanan 
faktorların mənfi 
təsirlərini aradan 
qaldırmağa imkan verir 
Yaponiya BXİ-nin 
xüsusiyyətləri 
A.Şmits 
P.Helmberqer 
BXİ əsasında şaquli 
surətdə inteqrə olunmuş 
istehsal strukturlarının 
formalaşdırılması 
imkanı, kapital ixrac 
edən ölkəyə yeni 
xammal axını 
ticarətinin təşkil 
edilməsi 
BXİ şaquli və üfiqi 
inteqrasiya 
proseslərinin köməyi 
ilə ticarətin həcmini 
artırır 
Hasiledici sektorda 
BXİ 
R.Mandell Gömrük tariflərinin 
səviyyəsi 
Kapitalın hərəkəti 
idxalın əvəzedilməsinə 
yönəlib 
İdxaləvəzetməsinə 
yönəlmiş BXİ 
Mikroiqtisadi yanaşma 
T.Horst Mənfəətin və ixracın Bu iki məqsədin əldə Tələb üzrə qiymətlərin 
 213 
maksimallaşdırılması edilməsi eyni bir 
strategiyanın, yəni 
BXİ-nin həyata 
keçirilməsini tələb edir 
elastikliyi nəzərə 
alındığı hallarda 
S.Haymer Portfel investisiyaları 
üçün – faiz dərəcələri; 
birbaşa investisiyalar 
üçün – investisiya 
qoyan firmalar üçün 
differensiaıllaşmış 
məhsullar, masştab 
əsasında qənaət, ticarət 
markası, patent edilmiş 
texnologiya, yüksək 
menecment səviyyəsi 
formalarında spesifik 
üstünlüklər 
Birbaşa investisiyalar 
və beynəlxalq ticarət 
bir-birlərini qarşılıqlı 
tamamlayan 
strategiyalardır ki, 
onlar da investorlara 
yerli firmalar 
tərəfindən rəqabətə 
maneə yaratmağa 
imkan verir 
Firmaların portfel 
investisiyaları; 
differensiallaşmış və 
şaquli surətdə inteqrə 
olunmuş istehsala 
malik firmalar üçün 
BXİ 
R.Vernon 
L.Uells 
Məhsulun həyat dövrü 
nəzəriyyəsi: ticarət və 
investisiyalar xarici 
bazarlardan istifadə 
edilmənin vahid 
prosesinin 
elementləridir (bu 
prosesin zamana görə 
dəyişməsini nəzərə 
almaqla)  
BXİ istehsalı idxal 
ölkələrinə köçürməyə 
imkan verir ki, bu 
zaman da masştab 
əsasında qənaət 
məhsulla nəinki yerli 
bazarı təmin etməyə 
imkan verir, həm də 
məhsulu üçüncü 
ölkələrə ixrac etnməyə 
şərait yaradır 
Yaponiya və Qərbi 
Avropa BXİ-nin inkişaf 
etməkdə olan ölkələrə 
axını 
S.Hirş Firmaların spesifik 
üstünlükləri (texnoloji 
və idarəetmə nou-
hauları, məhsulun 
differensiallaşdırılması 
imkanları və s.) və 
informasiyanın əldə 
edilməsinə, sazişlərin 
həyata keçirilməsinə, 
xaricdə 
kommunikasiyanın 
təşkil edilməsinə 
çəkilən xərclər 
Firma BXİ 
strategiyasını seçir: 
1) spesifik nou-hauya 
və öz ölkəsində və 
xaric ölkədə çəkdiyi 
satış xərclərində 
böyük fərqə 
malikdirsə; 
2) aşağı istehsal 
xərclərinə mailk olan 
ölkələrə 
Nou-hauya malik olan 
firmaların BXİ-si; aşağı 
istehsal xərclərinə 
malik ölkələrə BXİ 
D.Penrouz 
O.Uilyamson 
K.Errou və b. 
Bazarın iqtisadi institut 
kimi müstəqil alıcılar və 
satıcılar arasında 
aktivlərlə, əmtəələrlə və 
informasiya ilə 
mübadiləni səmərəli 
həyata keçirmək 
Firmanını danışıqlara 
və sazişlərin həyata 
keçirilməsinə, 
mülkiyyət hüquqlarının 
qorunmasına çəkdiyi 
xərclər nə qədər 
yüksəkdirsə, alıcının 
Firmaların bazarın 
qeyri-təkmilliyinin 
aradan qaldırılmasına 
çəkdikləri xərclərin 
yüksək olması 
hallarında 
 214 
qabiliyyətində 
olmamasını aradan 
qaldırmağa cəhd 
məlumatlı olmaması 
səbəbindən əmtəəyə 
görə maksimal 
qiymətin alınması 
qeyri-mümkündürsə və 
s., onda firma BXİ-nin 
həyata keçirilməsində 
bir o qədər aktiv olur 
C.Danninq Firma BXİ-ni üç şərtin 
olması halında həyata 
keçirir: 
1) göprünməyən 
aktivlərə sahib 
olmadan irəli gələn 
üstünlüklərə 
malikdir; 
2) onun üçün 
aktivlərdən özünün 
istifadə etməsi daha 
faydalıdır; 
3) birinci iki səbəbin 
mövcud olması 
halında firma üçün 
xaricdə hər hansı bir 
istehsal amilindən 
istifadə etməklə 
üstünlükləri 
reallaşdırmaq 
faydalıdır 
Ancaq birinci 
üstünlüyə malik firma 
patent və lisenziyalar 
satır; birinci və ikinci 
və ya hər üç üstünlüyə 
malik firmalar BXİ 
həyata keçirirlər 
Qeyd olunan şərtlərə 
malik firmaların BXİ-si 
 
1970-ci illərdə sənaye təşkili nəzəriyyəsi çərçivəsində tədqiqatçılar öz nəzər-
diqqətlərini ABŞ transmilli şirkətlərinin birbaşa xarici investisiyalarının üstünlüklərinin 
aşkar edilməsində və qiymətləndirilməsində cəmləşdirmişdilər. ABŞ şirkətlərinin rəqabət 
üstünlüklərinə menecment texniksaı, innovasiya qabiliyyəti və məhsulun 
differensiallaşdırılması aid edilirdi. 
Eyni zamanda firmaların xarici aktivliyinin maliyyə aspektlərinə maraq yaranmağa 
başlayırdı. Birbaşa xarici investisisyaları onları həyata keçirən firmaların təşkilati 
xüsusiyyətləri ilə əlaqədar izah etməyə çalışan yeni nəzəri istiqamətlər meydana gəlirdi. 
Yuxarıda sayılan nəzəriyyələr birbaşa xarici investisiyaların ticarət nəzəriyyələri və 
portfel investisiyaları ilə əlaqəsini nəzərə almadan işləndiyindən onlar məhdud idilər və 
buna görə də, C.Danninq birbaşa xarici investisiyalar probleminə elektik yanaşmanı işləyib 
hazırladı. Bu yanaşmaya texnoloji nəzəriyyənin, qeyri-amil nisbəti nəzəriyyəsinin, sənaye 
 215 
təşkili və yerləşdirməsi nəzəriyyələrinin müxtəlif elementləri inteqrə olunmuşdu. Onun 
paradiqması (OLI) özündə aşağıdakı üstünlüklərin kombinasiyasını əks etdirirdi: 
1) görünməyən aktivlərə sahib olma ilə əlaqədar olan üstünlüklər: elmi-texniki biliklər, 
prinsipial cəhətdən yeni olan və ya keyfiyyətcə yeni əmtəələrin təklif edilməsi 
qabiliyyəti və s.; 
2) istehsalın yerləşdirilməsi ilə əlaqədar olan üstünlüklər (firmanın milliliyindən və 
həcmindən asılı olmayaraq): kommersiya inhisarı, artıq istehsal gücü, birgə 
istehsaldan və satışdan irəli gələn qənaət və s.; 
3) beynəlmiləlləşmə ilə əlaqədar olan üstünlüklər (birinci iki qrup üstünlüklərin 
birləşməsi): beynəlmiləlləşmə prosesi ya birbaşa xarici investisiyalar vasitəsilə, ya da 
əməkdaşlıq haqqında müxtəlif növ sazişlərin bağlanması yolu ilə həyata keçirilə 
bilər. 
C.Danninqin nəzəriyyəsində təhlilin üç səviyyəsi – firma, sahə və ölkə –  dəqiq  
olaraq müşahidə edilir. Bu səviyyələrdən hər biri axınların forma və strukturunu müəyyən 
edən özünəməxsus xüsusiyyətlərə malikdir. Belə ki, əmək haqqının ödənilməsi səviyyəsi və 
xammala çəkilən xərclər ölkədə istehsal amillərinin hansı səviyyədə mövcud olmasından 
asılıdır. Istehsalın differensiallaşdırılması imkanı sahənin xüsusiyyətləri ilə müəyyən edilir. 
Xarici istehsalın mərkəzləşmə dərəcəsi və təşkili forması firmanın özünün seçimindən 
asılıdır. 
C.Danninqin modeli əksər tədqiqatlarda (məhsulun növünü və xarici bazarın 
xüsusiyyətlərini nəzərə almaqla birbaşa xarici investisiyaların qeyri-səhmdar formalarının 
analizi zamanı, firmanın, sahənin və kapital ixrac edən ölkənin ölçüsünü nəzərə almaqla 
birbaşa xarici investisiyaların yeni formalarının izah edilməsi üçün) baza kimi istifadə edilir. 
Sahibkar kapitalının miqrasiyasının 1960-cı illərdən əhəmiyyətli masştab alması 
xarici investisiyaların beynəlxalq bazarını formalaşdırmışdır. Onun formalaşmasına imkan 
verən amillər kimi aşağıdakıları göstərmək olar: 
 bir çox ölkələr tərəfindən kapital ixracı-idxalı üzrə əməliyyatların aparılmasına 
qoyulmuş məhdudiyyətlərin aradan qaldırılması; 
 Qərbi Avropada və Latın Amerikasında 1960-70-ci illərdə dövlət şirkətlərinin 
özəlləşdirilməsi; 
 keçmiş sosialist ölkələrində müəssisələrin özəlləşdirilməsi. 
 216 
Bu bazarın geniş masştab almasını aşağıdakı rəqəmlər sübut edir: xarici 
investisiyaların ölkənin ümumi kapital qoyuluşunda payı Sinqapurda 70%-ə, Filippində 
60%-ə, İndoneziyada 57%-ə, Malayziyada 55%-ə bərabər olmuşdur. Ölkə tərəfindən xaricə 
çıxarılan istehsal gücünün payı Qərbi Avropada 30-40%, ABŞ-da isə 20% təşkil edir. 
YUNKTAD-ın ekspertlərinin qiymətləndirmələrinə görə, birbaşa xarici 
investisiyaların məcmu həcmi 2002-ci ilin yekununa görə, 7,2 trilyon dollar təşkil etmişdir. 
Halbuki, bi göstərici 1982-ci ildə 802 milyard dollara, 1990-cı ildə isə 1,9 trilyon dollara 
bərabər olmuşdur (Cədvəl 5.6). 
 
Cədvəl 5.6 
Birbaşa xarici investisiyaların (BXİ) və beynəlxalq istehsalın  
müxtəlif göstəriciləri, 1982-2002-ci illər 
(mlrd. dollarla və %-lə) 
 
 
Göstəricilər 
 
 
Cari qiymətlərdə 
dəyər (mlrd. 
dollarla) 
İllik artım templəri 
(%-lə) 
 
1982 
 
1990 
 
2002 
1986-
1990 
1991-
1995 
1996-
2000 
 
1999 
 
2000 
 
2001 
 
2002 
BXİ idxalı 59 209 651 23.1 21.1 40.2 57.3 29.1 -
40.9 
-
21.0 
BXİ ixracı 28 242 647 25.7 16.5 35.7 60.5 9.4 -
40.8 
-9.0 
BXİ-nin məcmu 
idxalı 
802 1954 7123 14.7 9.3 17.2 19.4 18.9 7.5 7.8 
BXİ-nin məcmu 
ixracı 
595 1763 6866 18.0 10.6 16.8 18.2 19.8 5.5 8.7 
Transsərhəd 
qovuşma və 
birləşmələri 
... 151 370 25.9 24.0 51.5 44.1 49.3 -
48.1 
-
37.7 
Xarici filialların 
satış həcmi 
2737 5675 17685 16.0 10.1 10.9 13.3 19.6 9.2 7.4 
Xarici filialların 
məcmu istehsalı 
640 1458 3437 17.3 6.7 7.9 12.8 16.2 14.7 6.7 
Xarici filialların 
məcmu aktivləri 
2091 5899 26543 18.8 13.9 19.2 20.7 27.4 4.5 8.3 
Xarici filialların 
ixracı 
722 1197 2613 13.5 7.6 9.6 3.3 11.4 -3.3 4.2 
Xarici filialların 
işçilərinin sayı  
(min nəfərlə) 
19375 24262 53094 5.5 2.9 14.2 15.4 16.5 -1.5 5.7 
 217 
ÜDM (cari 
qiymətlərdə) 
10805 21672 32227 10.8 5.6 1.3 3.5 2.6 -0.5 3.4 
Əsas kapitala 
məcmu yatırımlar 
2286 4819 6422 13.4 4.2 1.0 3.5 2.8 -3.9 1.3 
Royalti və 
lisenziya 
ödəmələri 
hesabına gəlirlər 
9 30 72 21.3 14.3 6.2 5.7 8.2 -3.1 ... 
Əmtəə və qeyr-
amil 
xidmətlərinin 
ixracı 
2053 4300 7838 15.6 5.4 3.4 3.3 11.4 -3.3 4.2 
 
Mənbə: World Investment Report 2003. UNCTAD, New York and Geneva, 2003. 
 
Lakin, birbaşa xarici investisiyaların artım dinamikası illər üzrə qeyri-bərabər 
templərlə gedir. Cədvəldən göründüyü kimi, birbaşa xarici investisiyalar 1986-2000-ci 
illərdə yüksək artım tempi göstərsə də
22
, 2001 və 2002-ci illərdə kəskin azalma baş 
vermişdir. Təkcə 2002-ci ildə o 21% azalmış və 651 milyard dollar təşkil etmişdir ki, bu da 
1998-ci ildən etibarən ən aşağı göstəricidir. 2002-ci ildə dünya ölkələrinin 108-də 
investisiya axınının azalması müşahidə edilmişdir. Bu azalmanı şərtləndirən əsas amil 
dünyanın əksər regionlarında aşağı iqtisadi artım tempinin müşahidə edilməsi olmuşdur. 
Həmçinin dünya iqtisadiyyatının canlanması ilə bağlı ən azı yaxın perspektiv üçün qeyri-
əlverişli proqnozların da verilməsi vəziyyətə öz təsirini göstərir. Bununla yanaşı, şirkətlərin 
fond birjalarında bazar dəyərlərini itirmələri, şirkətlərinin gəlirliliyinin azalması, şirkətlərin 
struktur yenidənqurmasının sürətinin zəifləməsi və bir sıra ölkələrdə özəlləşdirmə 
proqramlarının həyata keçirilməsinin başa çatması da birbaşa xarici investisiyaların 
azalmasına öz təsirini göstərmişdir. Transsərhəd birləşmə və qovuşmaları (BQ) da ümumi 
azalmaya əhəmiyyətli təsir göstərmişdir. 
Yuxarıda qeyd olunan əlverişsiz amillər sırasına aşağıdakıları da aid etmək olar: 
 bir sıra dünya ölkələrində iqtisadi böhranların davam etməsi; 
 Asiya və Latın Amerikası ölkələrində maliyyə bazarlarının qeyri-sabitliyi; 
 banklar tərəfindən verilən kreditlərin sayının və həcminin aşağı düşməsi; 
 dünya ticarətinin artım tempinin zəifləməsi; 
                                                 
22
 Qey edilməlidir ki, 1986-2000-ci illər ərzində də artım dinamikası düzxətli olmamışdır. 1991-1992-ci illərdə dünya 
iqtisadiyyatında baş verən böhranlar, 1997-1998-ci illərin maliyyə böhranları birbaşa xarici investisiyalardan da yan 
keçməmişdir. 
 218 
 özəlləşdirmə proseslərinin zəifləməsi. 
Birbaşa xarici investisiyaların əsas ölkə qrupları üzrə bölgüsü Cədvəl 5.7-də 
verilmişdir. 
Cədvəl 5.7 
Birbaşa xarici investisiyaların əsas ölkə qrupları üzrə bölgüsü 
 
 
İllər 
Bütün dünya Sənayecə inkişaf 
etmiş ölkələr 
İnkişaf etməkdə 
olan ölkələr 
Şərqi və Mərkəzi 
Avropa ölkələri 
İdxal İxrac İdxal İxrac İdxal İxrac İdxal İxrac 
Dəyər ifadəsində (mlrd. dollar) 
1989-
1994 
200.1 228.3 137.1 203.2 59.6 24.9 3.4 0.1 
1995-
2000 
705.4 680.1 502.1 616.6 184.0 61.3 19.3 2.2 
2001 823.8 711.5 589.4 660.6 209.4 47.4 25.0 3.5 
2002 651.2 647.4 460.3 600.1 162.1 43.1 28.7 4.2 
Ümumi göstəricidə payı (%-lə) 
1989-
1994 
100.0 100.0 68.5 89.0 29.8 10.9 1.7 0.1 
1995-
2000 
100.0 100.0 71.2 90.7 26.1 9.0 2.7 0.3 
2001 100.0 100.0 71.5 92.8 25.4 6.7 3.1 0.5 
2002 100.0 100.0 70.7 92.7 24.9 6.7 4.4 0.6 
  
Mənbə: World Investment Report 2003. UNCTAD, New York and Geneva, 2003. 
 
Cədvəldən göründüyü kimi, 2002-ci ilin yekununa görə, birbaşa xarici 
investisiyaların 460,3 milyard dolları sənayecə inkişaf etmiş ölkələrin, 162,1 milyard dolları 
inkişaf etməkdə olan ölkələrin 28,7 milyard dolları isə Şərqi və Mərkəzi Avropa ölkələrinin 
payına düşmüşdür. Ümumilikdə isə 1989-2002-ci illər ərzində sənayecə imkişaf etmiş 
ölkələrin birbaşa xarici investisiyalarda payı 70% ətrafında tərəddüt etmişdir. İnkişaf 
etməkdə olan ölkələrin payı isə azalmağa doğru meyl göstərmişdir. Mərkəzi və Şərqi 
Avropa ölkələrinin payı isə əksinə sabit artım dinamikası nümayiş etdirir. 
Coğrafi planda 2002-ci ilin yekunlarını təhlil etsək görərik ki, həm sənayecə inkişaf 
etmiş ölkələrə, həm də inkişaf etməkdə olan ölkələrə birbaşa investisiya axını kəskin surətdə 
- təxminən 22% azalmış və müvafiq olaraq 460 və 162 milyard dollar təşkil etmişdir. 
Mərkəzi və Şərqi Avropa ölkələrində isə əksinə investisiyalar rekord səviyyəyə - 29 milyard 
dollara çatmaqdadır. 
 219 
Əsas ölkələr və regionlar üzrə inkişaf meyllərini müəyyən etmək üçün Cədvəl 5.8-ə 
diqqət yetirək. 
Göründüyü kimi, son illər inkişaf etmiş ölkələrə birbaşa xarici investisiyalar axını 
kəskin şəkildə azalıb və 460 milyard dollar təşkil edib. Bu, korporativ investisiya 
qoyuluşlarının göstəricilərinin azalması, fond birjalarında qiymətlərin aşağı düşməsi və bir 
sıra sahələrdə işgüzar aktivliyin aşağı düşməsi ilə əlaqədardır. Bir sıra ölkələrdə birbaşa 
xarici investisiya axınının azalmasında firmadaxili borcların ödənilməsi də öz rolunu 
oynamışdır. Məsələn, ABŞ iqtisadiyyatına investisiya qoyuluşlarının 2002-ci ilin yekununa 
görə 30 milyard dollara düşməsi əsasən xarici filialların baş ofislər qarşısında öhdəliklərini 
yerinə yetirmələri ilə bağlıdır.  
İnkişaf etmiş ölkələrə xarici investisiya axınının zəifləməsində əlamətdar 
xüsusiyyətlərdən biri kimi, həmçinin transsərhəd BQ-ləri sahəsində aktivliyin kəskin 
azalmasını göstərmək olar. Bu özünü xüsusilə ABŞ-da və Böyük Britaniyada göstərib. 
 220 
Cədvəl 5.8 
Birbaşa xarici investisiyaların regionlar üzrə bölgüsü,  
mlrd. dollarla 
 
 
Regionlar/ölkələr 
İdxal İxrac 
1989-
1994 
1995-
2000 
 
2001 
 
2002 
1989-
1994 
1995-
2000 
 
2001 
 
2002 
İnkişaf etmiş ölkələr 137.1 502.1 589.4 460.3 203.2 616.6 660.6 600.1 
Qərbi Avropa 79.8 293.6 400.8 384.4 114.2 446.2 468.8 411.7 
Avropa Birliyi 76.6 282.7 389.4 374.4 105.2 418.3 451.9 394.1 
Digər Qərbi Avropa 
ölkələri 
3.1 10.9 11.2 10.0 9.0 27.9 16.9 17.5 
Yaponiya 1.0 5.5 6.2 9.3 29.6 25.3 38.3 31.2 
ABŞ 42.5 166.2 144.0 30.0 49.0 114.2 103.8 119.7 
İnkişaf etməkdə olan 
ölkələr 
59.6 184.0 209.4 162.1 24.9 61.3 47.4 43.1 
Afrika 4.0 7.1 18.8 11.0 0.9 0.7 -2.5 0.2 
Latın Amerikası və Karib 
hövzəsi 
17.5 72.4 83.7 56.0 3.7 11.7 8.0 5.8 
Asiya və Okeaniya 37.9 102.9 107.0 95.1 20.3 48.7 41.8 37.2 
Asiya 37.7 102.6 106.8 95.0 20.3 48.6 41.8 37.1 
Qərbi Asiya 2.2 3.9 5.2 2.3 0.3 0.2 4.7 2.1 
Mərkəzi Asiya 0.4 2.6 4.0 4.0 - 0.2 0.2 0.8 
Cənub-Şərqi Asiya 35.1 96.8 97.6 88.6 20.0 48.2 36.9 34.2 
Okeaniya 0.2 0.3 0.2 0.1 - 0.1 0.1 0.1 
Mərkəzi və Şərqi Avropa 3.4 19.3 25.0 28.7 0.1 2.2 3.5 4.2 
Bütün dünya 200.1 705.4 823.8 651.2 228.3 680.1 711.5 647.4 
 
Mənbə: World Investment Report 2003. UNCTAD, New York and Geneva, 2003 
 
Ümumilikdə isə 2002-ci ildə birbaşa xarici investisiya axını 26 inkişaf etmiş ölkədən 
16-da azalıb. Artım isə Avstraliyada, Almaniyada, Finlandiyada və yaponiyada qeydə 
alınıb. 
İnkişaf etmiş ölkələrdən kapital ixracı da 2002-ci ildə azalıb və 600 milyard dollar 
təşkil edib. Daha dərin azalma Niderlandda, Böyük Britaniyada və Fransada qeydə alınıb. 
Avstriyadan, Yunanıstandan, Norveçdən, ABŞ-dan, Finlandiyadan və İsveçdən kapital axını 
isə artıb. Maraqlıdır ki, 2002-ci iln yekunlarına görə həm investisiya idxalı, həm də ixracına 
görə Lüksemburq liderlik edir. 
2002-ci ildə Afrikaya birbaşa xarici investiya axını kəskin şəkildə azalıb – 2001-ci 
ildə bu rəqəm 19 milyard dollar təşkil etdiyi halda 2002-ci ilin yekununa görə 11 milyard 
dollara bərabər olub. Qitənin 53 ölkəsindən 23-də investisiya axını zəifləyib. Birbaşa xarici 
 221 
investisiyalar əsasən neft sənayesinə yönəldilib. 2002-ci ildə investisiya qoyuluşlarının 
yarıdan çoxu Əlcəzair, Anqola, Nigeriya, Tunis və Çad iqtisadiyyatlarına yatırılıb. Xaricə iri 
investisiya qoyuluşlarını isə yalnız Cənubi Afrika Respublikasının müəssisələri həyata 
keçiriblər. 
2002-ci ildə dünya üzrə müşahidə edilmiş qlobal tendensiyadan Asiya-Sakit Okean 
regionu da kənarda qalmayıb. Regiona investisiya axını 2001-ci ildəki 107 milyard 
dollardan 2002-ci ildə 95 milyard dollara düşüb. Lakin bu meyl özünü subregionlar üzrə 
müxtəlif cür göstərib. Mərkəzi və Cənubi Asiyadan başqa digər subregionlarda birbaşa 
xarici investisiya axını azalıb. Regionun 57 ölkəsindən 31-də investisiya idxalı azalıb. 
Bununla yanaşı, regiondaxili investisiya axınları özünün yüksək dinamikliyini qoruyub 
saxlamışdır ki, bu da istehsalın yerləşdirilməsi yerlərinin dəyişdirilməsi, regional istehsal 
şəbəkələrinin genişləndirilməsi və regional inteqrasiya səylərinin gücləndirilməsi ilə 
əlaqədardır.  
Latın Amerikası və Karib hövzəsi regionunda birbaşa investisiya axını 2000-2002—
ci illər ərzində azalmaya məruz qalmışdır. Bu göstərici 2002-ci ildə 2001-ci ildəki 84 
milyard dollardan 56 milyard dollara düşmüşdür. Düşüş bütün subregionlara və regionun 40 
ölkəsindən 28-də müşahidə edilmişdir. Burada region üçün spesifik olan amillər 
(Argentinada mövcud olan kəskin iqtisadi böhran, bir sıra ölkələrdə siyasi vəziyyətin 
pisləşməsi) də xüsusi rol oynamışdır. Azalma özünü daha çox xidmət sektorunda göstərib. 
Bununla yanaşı, emaledici sənaye yüksək davamlılıq dərəcəsi nümayiş etdirmiş və bu 
sektorda demək olar ki, heç bir dəyişiklik olmamışdır. 
Mərkəzi və Şərqi Avropa regionu isə qlobal meylin əksinə çıxış edərək birbaşa xarici 
investisiyaların artımını göstərmişdir. Regiona investisiya axını 2001-ci ildəki 25 milyard 
dollardan 2002-ci ilin sonuna 29 milyard dollara qalxıb. Bununla belə, bu ümumi artım 
fonunda region daxilində iki əks meyl müşahidə edilib. Regionun 10 ölkəsində birbaşa 
xarici investisiya axını azalmış, 9 ölkəsində isə artmışdır. İnvestisya axını sahələr üzrə də 
fərqlənmişdir: avtomobil sənayesinə investisiya axını gücləndiyi halda elektron sənaye 
sahələri investisiya qoyuluşları ilə problem yaşamışdır. Bundan başqa, bir sıra Mərkəzi və 
Şərqi Avropa ölkələrində, ilk növbədə isə Avropa Birliyinə daxil olmağa namizəd olan 
ölkələrdə firmalar (xarici filiallar da daxil olmaqla) qeyri-ixtisaslı məyə əsaslanan 
əməliyyatların dondurulmasına meyl göstərmiş və yerli işçi qüvvəsinin yüksək təhsil 
 222 
səviyyəsinə arxalanaraq yüksək əlavə dəyərə malik sahəlrədə fəaliyyətilərini 
genişləndirməyə çalışmışlar. 
Birbaşa xarici investisiyalar üzrə meylləri təhlil edərkən onun son illər ərzində 
―böyük üçlük‖ ölkələri üzrə təmərküzləşmə dərəcəsinin artdığını da qeyd etmək lazımdır. 
2001-ci iln yekununa görə, ―böyük üçlük‖ ölkələri, yəni ABŞ, Avropa Birliyi və 
Yaponiyadan ixrac edilən birbaşa investisiyaların 69%-i elə ―üçlük‖ ölkələrinin özlərinə 
yönəldilmişdir. Müqayisə üçün: bu göstərici 1985-ci ildə 60%, 1988-ci ildə 61%, 1997-ci 
ildə isə 63% təşkil etmişdir. Bu o deməkdir ki, ―üçlük‖ ölkələri üçün birbaşa xarici 
investisiya axını obyekti kimi digər ölkələrin əhəmiyyəti azalmışdır (Sxem 5.2). 
Yuxarıda deyilənlərdən göründüyü kimi, kapitalın beynəlxalq hərəkəti prosesi kifayət 
qədər dinamikdir və hazırda o bir sıra yeni xüsusiyyətlər əldə etmişdir.  Sahibkar kapitalının 
miqrasiyasının müasir tendensiyalarına aşağıdakıları aid etmək olar. 
1. Kapital ixracının dinamikası bir qayda olaraq əmtəə və xidmət ixracının 
dinamikasını, dünya ÜDM-nin artım tempini əhəmiyyətli dərəcədə üstələyir. Belə ki, 
1996-2000-ci illər ərzində əmtəə və xidmət ixracının illik artım tempi 3,4%-ə bərabər 
olduğu haldas investisiyalar üzrə bu göstərici 40,4%-ə bərabər olub. 
2. Firmaların beynəlmiləl birləşmələrinin və alınmalarının sayı artır. Qovuşma və 
birləşməni müşaiyət edən kapital qoyuluşlarının həcmi 2002-ci ildə 370 milyard 
dollara bərabər olmuşdur ki, bu da birbaşa xarici investisiyaların 57%-nə bərabərdir. 
3. Xarici investisiyaların dünya bazarının əsas subyekti kimi transmilli şirkətlərin 
rolunun artımı. BMT-nin göstəricilərinə görə, transmilli şirkətlərin sayı 2002-ci ilin 
axırına 64 minə bərabər olmuşdur. Transmilli şirkətlərin məcmu xarici investisiyaları 
2002-ci ilin sonuna 7 trilyon dollar səviyyəsində qiymətləndirilir. 
 223 
 
 
 
 
 
 
 
 
 
 
                                         641 
                                                                                                 191 
                                                         694                 
                                                                                              64 
 
  24 
 
                                                                      
                                                                               88 
 
 
 
 
 
 
 
 
 
 
 
 
 
 
 
 
 
Sxem 5.2. ―Böyük üçlük‖ ölkələri və ―üçlük‖ ölkələrindən birbaşa xarici investisiyaların 
böyük rol oynadığı ölkələr arasında birbaşa xarici investisiyaların hərəkəti, 
2001-ci il, mlrd. dollarla 
 
Mənbə: World Investment Report 2003. UNCTAD, New York and Geneva, 2003 
 
4. Xarici investisiyaların sahəvi strukturunda dəyişiklik baş verir. İnvestisiyalar 
emaledici sənaye və ticarətdən elmtutumlu sahələrə və xidmət sferasına yönəlir. 
5. Xarici investisiyaların beynəlxalq tənzimlənməsi sistemi yaradılır. İƏİT ölkələri hələ 
1976-cı ildə ―Beynəlxalq kapital qoyuluşları və çoxmilli müəssisələr barədə 
ABŞ-la assosiasiya olunan partnyorlar: Azərbaycan, Argentina, 
Boliviya, Venesuela, Honduras, İsrail, İslandiya, Kanada, Kosta-
Rika, Meksika, Paraqvay, Rusiya, Salvador, Səudiyyə 
Ərəbistanı, Sinqapur, Trinidad və Tobaqo, Çili, İsveçrə, Ekvador 
ABŞ 
İxrac edilən BXİ-nin 
məcmu həcmi: 
1382 
Avropa Birliyi 
İxrac edilən BXİ-nin 
məcmu həcmi: 
3172 
Yaponiya 
İxrac edilən BXİ-nin 
məcmu həcmi: 
300 
AB ilə assosiasiya olunan partnyorlar: 
Avstraliya, Albaniya, Argentina, 
Ermənistan, Banqladeş, Bolqarıstan, 
Braziliya, Makedoniya, Macarıstan, 
Dominikan Respublikası, Misir, İran, 
Yəmən, Kabo-Verde, Qətər, Keniya, 
Latviya, Livan, Litva, Mavrikiy, 
Mərakeş, Myanma, Nigeriya, Yeni 
Zelandiya, Norveç, BƏƏ, Peru, 
Rusiya, Svazilend, Suriya, Slovakiya, 
Sloveniya, Tunis, Türkiyə, Xorvatiya, 
Çexiya, Çili, İsveçrə, Estoniya,  
Cənubi Afrika 
 
 
 
 
 
Yaponiya ilə assosiasiya olunan 
partnyorlar:  
Qətər, Oman, Cənubi Koreya, Sinqapur 
―Böyük üçlük‖ ölkələrindən ixrac edilən BXİ-nin məcmu həcmi: 4854 
 
―Böyük üçlük‖ ölkələrində BXİ-nin məcmu həcminin xüsusi çəkisi: 69% 
 224 
Bəyannamə‖ qəbul etmişlər. Bu bəyannamə ilə xarici investorlara yerli istehsalçılara 
təqdim edilən şəraitdən fərqli olmayan şərait yaratmaq tövsiyə edilir. 1992-ci ildə 
Dünya Bankı Qrupu ―Xarici birbaşa investisiyalar üçün rejim üzrə Tövsiyələr‖ 
hazırlamışdır. Bu tövsiyələrə görə, istər yerli, istərsə də xarici investorlar üçün eyni 
rejimin yaradılması azad rəqabət şəraitində əlverişli investisiya iqliminin başlıca 
şərtidir. BMT tərəfindən həmçinin ―Transmilli şirkətlərin beynəlxalq davranış 
Kodeksi‖ qəbul edilmişdir. 
6. Xarici investisiyaların coğrafi istiqamətlərində dəyişikliklər baş verir: 
 Sahibkar kapitalının sənayecə inkişaf etmiş ölkələr, xüsusilə ―triada‖ (ABŞ, Qərbi 
Avropa, Yaponiya) ölkələri arasında miqrasiyası üstünlük təşkil edir. Kapitalın 
əsas ixracatçıları kimi ABŞ, Böyük Britaniya, Fransa, Almaniya, Yaponiya, 
Niderland, İsveçrə çıxış edir. Lakin, sənayecə inkişaf etmiş ölkələr eyni zamanda 
əsas kapital idxalatçılarıdır. 2002-ci ildə ildə onların payına birbaşa xarici 
investisiyaların idxalının 71%-i düşüb; 
 Sahibkar kapitalının inkişaf etməkdə olan ölkələrə, xüsusilə də yüksək iqtisadi 
artım tempinə malik Cənub Şərqi Asiya və Latın Amerikası ölkələrinə ixracı artır; 
 İnkişaf etməkdə olan ölkələr arasında xarici investisiyaların həcmi artır; 
 Keçid iqtisadiyyatlı ölkələrdə xarici investisiyaların artımı müşahidə edilir. 2002-
ci ildə keçid iqtisadiyyatlı ölkələrə 29 milyard dollar xarici investisiya 
qoyulmuşdur. 
 
5.3. Birbaşa xarici investisiyalar sahəsində siyasət:  
milli və beynəlxalq aspektlər 
 
Dünya praktikasında bu və ya digər dərəcədə xarici investisiyaların cəlb edilməsinə 
yönəlmiş bir sıra tədbirlər mövcuddur. 
İlk növbədə investisiyaların cəlb edilməsinə yönəlmiş makroiqtisadi siyasəti qeyd 
etmək lazımdır. Bu zaman ölçülüb-biçilmiş pul siyasəti həyata keçirilir, daxili qiymətlərin 
sabitliyi təmin edilir, borc kapitalının dəyərinı müsbət təsir göstərilir. 
İnvestisiyaları dəstəkləyən düşünülmüş vergi siyasəti: birbaşa vergi güzəştlərinin 
təqdim edilməsi, kapitalın investisiya edilməsinə görə vergi ödəmələrinin vaxtının 
uzadılması, amortizasiya ödəmələri əlaqədar olan stimullar, iki ildən 10-15 ilə qədər 
 225 
müddətə müəyyən edilən ―vergi tətilləri‖, avadanlıq, xammal, komplektləşdirici hissələrin 
idxalının gömrük ödəmələrinədn azad edilməsi, kapital qoyuluşunu həyata keçirən şirkətlər 
üçün vergi dərəcəsinin açağı salınması. 
Kapital qoyuluşlarının stimullaşdırılmasının maliyyə metodları da mövcuddur: 
subsidiyalar, borclar, kreditlər və onların təqdiminə zəmanətlərin verilməsi. Çox zaman 
maliyyə güzəştlərinin təqdim edilməsi investor tərəfindən müəyyən şərtlərin yerinə 
yetirilməsindən (konkret regionların, sahələrin mənimsənilməsi, yeni iş yerlərinin 
yaradılması) asılı olur. Məsələn, 1982-ci ildən etibarən İngiltərədə daha vacib layihələr üçün 
dövlət yardımı sistemi fəaliyyət göstərir. Xarici investorlar staqnasiyada olan regionlara 
yönəldikləri zaman böyük həcmdə subsidiyalar alırlar. Bu cür siyasət nəticəsində tənəzzül 
yaşayan sahələrdə yeni istehsalın yaranması ilə struktur dəyişiklikləri baş verir. 
Xarici investisiyaların cəlb edilməsinin baza amilləri sırasına həmçinin liberal 
valyuta siyasəti də aid edilir. Bu siyasət investora milli valyutada əldə etdiyi gəliri asanlıqla 
istədiyi valyutaya çevirmək imkanı yaradır. 
Bir sıra dövlətlər ümumilikdə investisiyaları stimullaşdırmaq üçün sahibkarların 
ehtiyaclarının ödənilməsinə yönəlmiş ümumdövlət proqramlarından istifadə edirlər. 
Xarici investisiyaların stimullaşdırılması üçün əksər ölkələr dövlət zəmanətinin 
təqdim edilməsi vasitəsindən də istifadə edirlər. Bu zaman zəmanət həm kapitalı ixrac edən, 
həm də qəbul edən ölkə tərəfindən verilə bilər. Bir çox ölkələrin qanunvericiliyinə uyğun 
olaraq, öz kapitalını xaricdə yerləşdirmək arzusunda olan investorlar öz ölkələrindən ya da 
xarici dövlətdən investisiyalarına görə zəmanət ala bilərlər. Kapital ixracının 
stimullaşdırılmasında maraqlı olan hökumətlər öz milli şirkətlərinə milliləşmə, təbii 
fəlakətlər, mənfəətin köçürülməsinin qeyri-mümkünlüyü, yerli valyutanın dönərsizliyi və 
digər gözlənilməz hallarda investisiya edilmiş vəsaiti tam surətdə, ya da onun bir hissəsinin 
dövlət mənbələri hesabına geri qaytarılacağı zəmanəti verirlər. İnvestisiya zəmanətləri 
həmçinin əksər dünya ölkələri tərəfindən imzalanmış investisiyaların qorunması haqqında 
ikitərəfli və regional sazişlər tərəfindən də təqdim edilir. Çoxtərəfli səviyyyədə 
investisiyaların zəmanəti ilə Dünya Bankının eqidası altında yaradılmış Çəxtərəfli 
İnvestisiyaların Zəmanəti Agentliyi məşğul olur. İnvestisiyalar zəmanət verilməsi üzrə 
şərtlər Avropa Birliyi ölkələri ilə əksər inkişaf etməkdə olan ölkələr arasında imzalanmış 
Lomey konvensiyasında da öz əksini tapmışdır. 
 226 
Xarici investorların aktivləşdirilməsi üçün ölkələr xarici investisyaların 
sığortalanması vasitəsindən də istifadə edirlər. Sığortanın spesifik forması sayılan bu cür 
sığorta həm özəl, həm də dövlət agentlikləri tərəfindən həyata keçirilə bilər. Sığortanın 
mahiyyəti ondan ibarətdir ki, sığorta şirkəti sığorta müqaviləsində göstərilən hallarda 
investorun itkilərini kompensasiya etməlidir. Özəl sığorta agentliklərindən fərqli olaraq 
milli agentliklər və sığorta şirkətləri ancaq özlərinin investorlarını sığorta edirlər. ABŞ-da 
birbaşa investisiyaların sığorta edilməsi ilə İnvestisiyaların Sığortası və Zəmanəti üzrə 
Dövlət Korporasiyası məşğul olur. 
Birbaşa investisiyaların təşviq edilməsində ikiqat vergiqoymanın aradan 
qaldırılması mühüm rol oynayır. Əgər müəssisələr bir neçə ölkədə əməliyyatlar həyata 
keçirirlərsə onda onların hər birinin müəssisənin gəlirinə ayrı-ayrılıqda vergi tətbiq etmək 
ehtimalı ortaya mıxır ki, bu da son nəticədə şirkətin fəaliyyətinə ciddi mənfi təsir göstərə 
bilər. Bu hala yol verməmək üçün ölkələr arasında müvafiq sazişlər imzalanır. Bu sazişlərə 
görə, şirkət kapitalı qəbul edən ölkədə verginin kapitalın ixrac edilən ölkədəki ödənilməyən 
hissəsini ödəyir.  
Xarici investisiyaların dəstəklənməsinin qeyri-maliyyə metodları xarici kapitalın 
səmərəli surətdə funksiya göstərməsi üçün ümumi mühitin yaradılmasına yönəlib. Bu 
zaman nəqliyyat, digər kommunikasiyaların inkişaf etdirilməsindən tutmuş istehsalçıların 
informasiya xidmətləri ilə təmin edilməsinə qədər bir çox tədbirlər həyata keçirilir. 
Birbaşa investisiyaların dövlət dəstəklənməsində investisiya mübahisələrinin 
tənzimlənməsi də xüsusi rol oynayır. İnvestisiya mübahisələrinin tənzimlənməsi kapitalı 
qəbul edən və ya ixrac edən ölkələrin milli qanunvericiliyi, ya da beynəlxalq arbitraj 
əsasında həyata keçirilir. 
Dövlət çox zaman öz investorlarını inzibati və diplomatik dəstəklə də təmin edir. 
Birbaşa investorlar adətən kapitalı ixrac edən dövlət orqanları tərəfindən himayə edilir. 
Hökumətlər öz milli investorları üçün xaricdə əlverişli şəraitin yaradılması üçün xarici 
hökumətlərlə danışıqlar aparırlar. Beynəlxalq biznesin nümayəndələri iqtisadi məsələlərin 
müzakirə edilməsi üçün xaricə səfərə gedən beynəlxalq nümayəndə heyətlərinin tərkibinə 
daxil edilirlər. 
Xarici investorların aktivləşməsinə gətirib çıxaran qeyri-maliyyə tədbirləri sıtasında 
xüsusi iqtisadi zonaların yaradılması xüsusi əhəmiyyət kəsb edir. Ən geniş mənada xüsusi 
iqtisadi zonalar (XİZ) güzəştli vergi, gömrük, qanunvericilik rejiminin olduğu dövlət 
 227 
tərəfondən müəyyən edilmiş rayonlar və ya ərazilərdir. Bu şərtləri təmin edilməsi investor 
üçün xüsusi əlverişli şərait yaradır. 
XİZ-lərin yaradılması məqsədləri onları təşkil edən ölkələrin sosial-iqtisadi inkişaf 
səviyyələrindən, onların strateji inkişaf planlarından asılı olaraq dəyişə bilər. Müasir dünya 
praktikasında XİZ-lərin 20-dən çox növü mövcuddur. XİZ ərazisində təqdim edilən 
güzəştlər sisteminin ümumi elemntləri kimi aşağıdakıları göstərmək olar: 
 vergi və gömrük güzəştləri; 
 maliyyə güzəştləri (imtiyazlı dövlət kreditləri, təbii inhisarların xidmətlərin görə 
qiymətlərin aşağı salınması formasında dolayı subsidiyalar, torpaq sahələri və 
istehsal binalarının istifadəsinə görə güzəştli icarə dərəcələri və s.); 
 inzibati güzəştlər (müəssisələrin qeydiyyata alınmasının sadələşdirilmiş proseduru, 
xarici vətəbdaşların gəliş və gedişinin asanlaşdırılmış rejimi və s.). 
XİZ-lərin təsnifini dprd əsas meyar üzrə həyata keçirirlər (Cədvəl 5.9). 
Cədvəl 5.9 
XİZ-lərin təsnifi 
 
Meyar XİZ-lərin növləri 
1. Fəaliyyət xarakterinə və ya  
funksional təyinatına görə 
 Ticarət (azad gömrük anbarları, azad limanlar, ticarət-
istehsal) 
 Sənaye-istehsal (idxaləvəzedici, ixracyönümlü) 
 Texniki-tətbiqi (texnopolislər, texnoparklar, innovasiya 
mərkəzləri) 
 Xidmət (offşor, vergi ―cənnəti‖) 
 Kompleks (azad sahibkarlıq zonaları, xüsusi rejimli 
ərazilər) 
 Beynəlxalq (sərhədyanı, regional) 
2. Dünya və milli 
iqtisadiyyatlara  
inteqrasiya dərəcəsinə görə 
 Ekstravertiv – anklav xaraketərə malik və xarici bazara 
yönəlmiş 
 İntrovertiv – milli iqtisadiyyata inteqrasiya olunmuş 
3. Sahə əlamətinə görə 
 
Bir qayda olaraq XİZ-lərdə sənaye istehsalının müxtəlif 
sahələrinə aid olan müəssisələr yerləşirlər. Bununla yanaşı, 
dünya praktikasında XİZ-lərin sənayenin bir və ya bir neçə 
sahəsi üzrə ixtisaslaşması hallarına rast gəlinir (məsələn, 
elektron və elektrotexniki məhsullar, maşınqayırma 
məhsulları, neft-kimya məhsulları və s.) 
4. Mülkiyyət xarakterinə görə 
 
 Dövlət 
 Özəl 
 Qarışıq 
 
 228 
Dünyanın bütün ölkələri sayılan tədbirlərdən xarici investisiyaların cəlbi üçün 
istifadə edirlər. Bununla yanaşı, səanyecə inkişaf etmiş ölkələr stimullaşdırmanın fiskal 
metodlara deyil, maliyyə metodlarına üstünlük verirlər. Onların fikrincə, vergilərin təsiri 
həddən artıq ünvansızdır. İnkişaf etməkdə olan ölkələr isə maliyyə resurslarının çatışmazlığı 
səbəbindən vergi tədbirlərinə üstünlük verirlər. 
Eyni zamanada, birbaşa xarici investisiyaların cəlb edilməsinin qeyri-maliyyə 
metodlarından istifadənin genişlənməsi ilə, xüsusilə də çoxsaylı xüsusi iqtisadi zonaların 
yaradılması ilə xarakterizə olunan sabit meyl müşahidə olunmaqdadır. 
Ölkənin bu bazarda iştirakının aktivliyi və investorların hər hansı bir ölkəyə kapital 
ixracına hazır olmaları kapitalı idxal edən ölkədə investisiya iqlimindən əhəmiyyətli 
dərəcədə asılıdır. İnvestisiya iqlimi xarici kapital qoyuluşlarının risq dərəcələrini və onların 
ölkədə səmərəli istifadə edilməsi imkanlarını müəyyən edən iqtisadi, siyasi, hüquqi, sosial 
və s. amillərin məcmusudur. 
İnvestisiya iqlimi kompleks anlayışdır və bir sıra parametrləri özündə əks etdirir: 
milli qanunvericilik, iqtisadi şərait (artım, tənəzzül, staqnasiya), gömrük rejimi, valyuta 
siyasəti, iqtisadi artım tempi, inflyasiya tempi, valyuta məzənnəsinin sabitliyi, xarici borcun 
səviyyəsi və s. 
Birbaşa xarici investisiyalar sahəsində yeridilən dövlət siyasəti getdikcə daha açıq 
olur və investisiyaların dəstəklənməsi üzrə stimullardan və ünvanlı strategiyalardan daha 
aktiv şəkildə istifadə edilir. 
Son illər birbaşa xarici investisiya axınlarının azalması problemi ilə qarşılaşan 
hökumətlərin əksəriyyəti investisiya rejiminin liberallaşdırılmasını sürətləndiriblər: 2002-ci 
ildə dünyanın 70 ölkəsində tənzimləmə sisteminə edilən 248 dəyişiklikdən 236-ı birbaşa 
xarici investisiyalar üçün əlverişli şəraitin yaradılmasına yönəlib (Cədvəl 5.10). 
 
 
 
 
 
 
 
 
 229 
Cədvəl 5.10 
1991-2002-ci illərdə birbaşa xarici investisiyaların  
tənzimlənməsi üzrə milli rejimə edilən dəyişikliklər 
 
  
1991 
 
 
1992 
 
 
1993 
 
1994 
 
1995 
 
1996 
 
1997 
 
1998 
 
1999 
 
2000 
 
2001 
 
2002 
İnvestisiya 
rejimlərinə 
dəyişiklik 
etmiş  
ölkələrin sayı 
 
35 
 
43 
 
57 
 
49 
 
64 
 
65 
 
76 
 
60 
 
63 
 
69 
 
71 
 
70 
Tənzimləmə 
rejimlərində 
dəyişiklərin 
sayı 
 
82 
 
79 
 
102 
 
110 
 
112 
 
114 
 
151 
 
145 
 
140 
 
150 
 
208 
 
248 
BXİ üçün 
daha 
əlverişli 
şəraitin 
yaradılması 
 
80 
 
79 
 
101 
 
108 
 
106 
 
98 
 
135 
 
136 
 
131 
 
147 
 
194 
 
236 
BXİ üçün 
daha 
əlverişsiz 
şəraitin 
yaradılması 
 
2 
 
- 
 
1 
 
2 
 
6 
 
16 
 
16 
 
9 
 
9 
 
3 
 
14 
 
12 
 
Mənbə: World Investment Report 2003. UNCTAD, New York and Geneva, 2003 
 
 Göründüyü kimi, 1991-2002-ci illər ərzində edilən 1641 dəyişikliyin 95%-i birbaşa 
xarici investisiyalar üçün əlverişli şəraitin yaradılması məqsədini daşıyıb. 
İnvestisiya rejiminin daha çox liberallaşırıldığı region Asiyadır. Getdikcə daha çox 
ölkə investisiya rejiminin sadəcə aşıqlığını təmin etmir, həm də daha məqsədyönlü ünvanlı 
strategiyalardan və investisiyaların dəstəklənməsi üsullarından istifadə edirlər. 
 Rəqabət kəskinləşdikcə maliyyə stimulları genişlənir və birbaşa xarici investisiyalar 
sahəsində iri layihələr uğrunda mübarizə güclənir. Müxtəlif ölkələrdə yaradılan 
İnvestisiyaların Təşviq edilməsi Agentlikləri son illərdə aktiv şəkildə inkişaf edirlər. Bu 
agentliklər yeni investorlarla ünvanlı işə daha çox resurs ayırır və artıq mövcud olan 
investorlara postinvestisiya xidmətlərini genişləndirirlər. 
Dünya dövlətləri getdikcə daha çox investisiya və ticarət sazişlərində iştirak edirlər. 
Daha uzunmüddətli tendensiya kimi göstərmək olar ki, getdikcə daha çox ölkə ikitərəfli 
 230 
investisiya müqavilələri (İİM) və ikiqat vergiqoymadan qaçma haqqında müqavilələr 
(İVQM) imzalayırlar. 2002-ci il ərzində 76 ölkə 82 İİM və 64 ölkə 68 İVQM imzalayıblar. 
əksər ölkələr regiondaxili investisiya axınlarını dəstəkləmək məqsədilə öz regionlarının 
ölkələri ilə İİM bağlayırlar. Ümumilikdə isə 2002-ci ilin sonuna dünya üzrə 2181 İİM və 
2256 İVQM imzalanmışdır. 
İİM və İVQM-ni imzalayarkən kapitalı qəbul edən ölkənin məqsədi investisiya 
cəlbini dəstəkləməkdir. Kapital ixrac edən ölkələr isə kapitalı idxal edən ölkələrin birbaşa 
xarici investisiyalar üzrə milli rejimlərinin şəffaflığının, sabitliyinin, etibarlılığının 
artırılması məqsədini güdürlər. 
İİM əsasən investorların müdafiəsi aləti kimi çıxış edir. Amma son zamanlar bir sıra 
ölkələr tərəfindən imzalanan sazişlər həm də özlərində liberallaşma məqsədlərini daşıyırlar. 
İİM sazişləri dünya birbaşa investisiya axınının məcmu həcminin 7%-ni və inkişaf etməkdə 
olan ölkələrdə və Mərkəzi və Şərqi Avropa ölkələrdə investisiya axınının məcmu həcminin 
22%-ni əhatə edir. 
İVQM isə ilk növbədə vergi tətbiq edilən gəlirlərin bölgüsü ilə əlaqədar məsələlərin 
həlli, həmçinin ikiqat vergiqoymanın masştabının azaldılması aləti kimi çıxış edir. Bu cür 
sazişlərlə dünya investisiya axınının təxminən 87%-i və inkişaf etməkdə olan ölkələr və 
Mərkəzi və Şərqi Avropa ğlkələri üzrə məcmu investisiya axınının 57%-i əhatə edilir. 
Yuxarıda qeyd olunanlarla yanaşı, müasir dövrdə ticarət-investisiya sazişlərinin də 
sayı artır.  Son zamanlar imzalanan ticarət sazişlərinin əksəriyyəti birbaşa olaraq 
investisiyalara toxunur və ya investisiya fəaliyyəti üçün dolayı da olsa nəticələr doğururlar. 
Bu isə müasir ticarət sazişlərini əvvəl imzalanan regional və ikitərəfli ticarət sazişlərindən 
əhəmiyyətli dərəcədə fərqləndirir. İnkişaf etmiş ölkələr qrupunda daha çox saziş Avropa 
Birliyi üzvləri tərəfindən imzalanıb. Bu zaman partnyorlar kimi əsasən Mərkəzi və Şərqi 
Avropa ölkələri, Aralıq dənizi ölkələri çıxış edirlər. Asiya-Sakit okean regionu ölkələrində 
bu cür xarakterli sazişlərin imzalanması halları sürətlə artır. Bu zaman rəqabət 
qabiliyyətliliyin artırılması, daha böyük həcmdə birbaşa xarici investisiyaların cəlb 
edilməsi, rəqabətin güclənməsi ilə əlaqədar olaraq ortaya çıxan problemləin daha səmərəli 
həlli əsas məqsədlər kimi qarşıya qoyulur. Burada lider kimi ASEAN çıxış edir. Latın 
Amerikası və Karib hövzəsi regionunda ən parlaq nümunə kimi NAFTA-nı göstərmək olar. 
Onun funksiya göstərməsi nəticəsində birbaşa xarici investisiya axını güclənir (xüsusilə 
ABŞ bazarı üçün işləyən yığım müəssisələrinə). Afrikada azad ticarət və investisiya 
 231 
regionlarının yaradılması istiqamətində aparılan işlər digər regionlara nisbətən xeyli ləng 
gedir. Buna baxmayaraq, bu regionda da bir sıra sazişlər (xüsusilə subregional səviyyədə) 
imzalanmışdır. 
Sənayecə inkişaf etmiş ölkələrdə investisiya rejimlərinin liberallaşdırlımasına 1980-
ci illərin birinci yarısından etibarən başlanmışdır. Həmin vaxtdan etibarən xaricdə 
investisiya qoyuluşu etməyə çalışan milli şirkətlər qarşısında olan məhdudiyyətlərin, həm də 
ölkə daxilində investisiya yatırımları həyata keçirmək istəyində olan xarici şirkətlər 
qarşısında olan maneələrin aradan qaldırılması siyasəti yeridilməyə başlanmışdır. Məhz bu 
dövrdən etibarən investisiyaya inkişafa dəstək verən və milli iqtisadiyyatın dünya 
təsərrüfatına inteqrasiyasına şərait yaradan vasitə kimi baxılmağa başlandı. 
Əksər sənayecə inkişaf etmiş ölkələrdə kapitala qoyuluşu etmək üçün alınan ilkin 
icazə onların inzibati və ya statistik orqanlarda qeydiyyata alınması proseduru ilə əvəz 
edilmişdir. Ən dərin liberallaşdırma qapalı sahələrdə - bank və maliyyə sferasında, 
telekommunikasiyada, hava nəqliyyatında baş vermişdir. Lakin bir sıra sahələr – nəqliyyat 
xidmətləri, qaz, su və elektrik təchizatı, müdafiə sferası, ictimai asayişin qorunması hələ də 
qapalı olaraq qalır. Strateji xarakterli sahələrdə - neft, nüvə energetikasında, sosial-mədəni 
inkişaf sahələrində məhdudiyyətlər hələ də qalmaqdadır. 
Son 20 ildə inkişaf etməkdə olan ölkələrin və keçid iqtisadiyyatlı ölkələrin siyasəti 
üçün birtərəfli liberallaşdırma xarakterikdir. Kapital qoyuluşlarına icazə verilməsi şəraiti 
sahə məhdudiyyətlərinin azaldılması və birbaşa xarici investisiyaların icazə verildiyi 
sahələrin siyahısının genişləndirilməsi əsasında sadələşdirilmişdir. İnvestisiya qoyuluşları 
üçün qaöalı olan sahələrin siyahısının kəskin ixtisarı da liberallaşdırmaya əhəmiyyətli 
təsirini göstərmişdir. 
Xarici investisiya axınlarının stimullaşdırılmasında inkişaf etməkdə olan və keçid 
iqtisadiyyatlı ölkələrdə həyata keçirilən özəlləşdirmə də əhəmiyyətli rol oynamışdır. 
Əksər inkişaf etməkdə olan və keçid iqtisadiyyatlı ölkələrdə birgə müəssisələrin 
nizamnamə kapitalında xarici sərmayənin iştirakına qoyulmuş məhdudiyyətlər ləğv 
edilmişdir. Minimal yatırım məbləğinə qarşı irəli sürülən tələblər ya aradan qaldırılmış, ya 
da əhəmiyyətli dərəcəd azaldılmışdır ki, bu da kiçik və orta müəssisələrin beynəlxalq 
aktivliyinin artımına gətirib çıxarmışdır. 
 232 
Valyuta nəzarətinin səviyyəsi əhəmiyyətli dərəcədə azalmışdır. Bununla belə, ölkələr 
tədiyə balansının tarazlığı pozulduğu halda müəyyən müddətə də olsa valyuta nəzarəti 
alətlərindən istifadə etmək hüququnu saxlayırlar. 
1990-cı illərdə ölkələrin investisiya siyasəti sahəsində işlənmiş beynəlxalq 
standartların tətbiqinə keçidi sürətlənmişdir. Bu özünü ilk növbədə milli rejimin təqdim 
edilməsi əsasında xarici investorlara dövlət zəmanəti paketinin verilməsində, mənfəətin 
azad surətdə köçürülməsinə və zəmanət verilməsində, mübahisələrin həll edilməsinin 
standart qaydalarında göstərmişdir. əksər ölkələr rəqabət haqqında qanunlar qəbul etmişlər. 
Dünya kapital bazarının liberallaşdırılması müasir dünya iqtisadiyyatının əsas 
məsələlərindən biridir. Bununla belə, bir sıra iqtisadçıların fikrincə, liberallaşma xarici 
investorların daxili bazarlara buraxılması şərtlərinə cüzi təsir göstərmişdir. Bu tezisin 
əsaslandırılması üçün aşağıdakı arqumentlər irəl sürülür: 
 Birbaşa məhdudiyyətlərin aradan qaldırılması heç də həmişə investisiya rejimlərinin 
şəffaflığı ilə nəticələnmir, şəffalığın olmaması isə birbaşa xarici investisiyalarının 
cəlbi üçün əhəmiyyətli baryerdir. 
 Birbaşa məhdudiyyətlər gizli məhdudiyyətlərlə əvəzlənir. Hazırda gizli investisiya 
məhdudiyyətləri birbaşa məhdudiyyətlərə nisbətən daha əhəmiyyətlimaneələr kimi 
çıxış edirlər. 
  
5.4. Portfel investisiyaları: səbəbləri və müasir xüsusiyyətləri. 
 
 Yüzilliklər ərzində qiymətli kağızlarla ticarət müstəsna olaraq daxili iqtisadi fenomen 
hesab edilirdi. Belə ki, qiymətli kağızın emitenti və investoru bir ölkədə yerləşirdi. 
Hhökumətlər, özəl müəssisələr qiymətli kağızları çoxdan buraxmağa başlasalar da onlar 
xarici investorların diqqətini nisbətən yaxın zamanlarda cəlb ediblər. 
 1990-cı illərin əvvəllərindən etibarən beynəlxalq portfel investisiyalarının 
görünməmiş artımı qeydə alınmağa balşanmışdır. Əgər 1990-cı ilin sonuna qiymətli 
kağızlarla beynəlxalq əməliyyatlar ən inkişaf etmiş ölkələrin ÜDM-nin 10%-nə bərabər 
idisə 1990-cı illərin ortalarına bu əməliyyatların həcmi artıq qeyd olunan ölkələrin ÜDM-nə 
nisbətən 100%-lik səviyyəni keçmişdi. 
 Portfel investisiyaları əsasən özəl sahibkarlığa əsaslanır, lakin dövlətlər də tez-tez 
xarici qiymətli kağızları əldə edirlər. Portfel investisiyalarının səbəbləri ümumilikdə birbaşa 
 233 
xarici investisiyaları doğuran səbəblərə yaxındır. Lakin burada bir əsas fərqli cəhət 
xatırladılmalıdır ki, portfel investisiyasının həyata keçirilməsi nəticəsində investor müəssisə 
üzərində nəzarət hüququnu əldə edə bilmir. Bununla yanaşı, portfel investisiyalarının 
likvidliyi, yəni qiymətli kağızların daha sürətlə nağd valyutaya çevrilməsi qabiliyyəti 
birbaşa investisiyalara nisbətən əhəmiyyətli dərəcədə yüksəkdir. Portfel investisiyalarının 
həyata keçirilməsinin əsas səbəbi kapitalı elə bir ölkədə elə cür qiymətli kağızlara 
yerləşdirməkdir ki, o yol verilə bilən risq səviyyəsində maksimum gəlir gətirə bilsin. 
Ümumi mənada portfel investisiyalarına vəsaitlərin inflyasiyadan qorunması və spekulyativ 
gəlirin əldə edilməsi vasitəsi kimi baxılır. Bu zaman investisiyaların həyata keçirildiyi 
sahələr və qiymətli kağızlar tipi, əgər onlar arzuolunan gəliri əldə etməyə imkan verirlərsə, 
elə böyük əhəmiyyət kəsb etmir. 
 Portfel investisiyalarının üstün cəhətləri ilə yanaşı onun ən əsas mənfi cəhətini də 
qeyd etmək lazımdır. Bu cür investisiyalar adətən qısamüddətli olduğundan ölkələr arasında 
sürətlə hərəkət etmək qabiliyyətinə malikdir. Bu isə bir sıra hallarda bəzi ölkələrdə dərin 
iqtisadi böhranların baş verməsinə gətirib çıxarır. Son illərin ən əsas iqtisadi-maliyyə 
böhranları kimi 1995-ci ildə Meksikada baş verən böhranı, 1997-1998-ci illərdə Cənub-
Şərqi Asiya ölkələrində və Rusiyada baş verən böhranları, 2000-2001-ci illər Argentina və 
Türkiyə iqtisadi böhranlarını göstərmək olar. 
Dünya maliyyə bazarlarında böhranların əsas səbəbləri kimi aşağıdakıları qeyd etmək 
olar: 
 məqsədi maliyyə bazarlarında baş verən kəskin tərəddüdlər nəticəsində mənfəət 
əldə etmək olan spekulyativ hücumlar; 
 maliyyə bazarlarının imkanlarının həddən artıq qiymətləndirilməsi, onların 
―qızması‖; 
 dünya təsərrüfatı sistemində milli iqtisadiyyatların yüksək dərəcədə qarşılıqlı 
əlaqədə olması; 
 maliyyə bazarlarının beynəlmiləlləşməsi. 
Portfel investisiyalarının həcmi beynəlxalq sazişlərin imzalanması anına mövcud 
olan cari bazar qiymətləri əsasında hesablanır. Birbaşa investisiyalarda olduğu kimi, portfel 
investisiyalarının da təxminən 90%-i inkişaf etmiş ölkələr arasında həyata keçirilir və 
birbaşa investisiyaların artım tempini əhəmiyyətli dərəcədə üstələyən dinamika ilə inkişaf 
edir. Inkişaf etməkdə olan ölkələr tərəfindən portfel investisiyalarının ixracı həddən artıq 
 234 
qeyri-sabitdir. Qeyd edilməldir ki, beynəlxalq təşkilatlar da aktiv şəkildə qiymətli kağızların 
alqı-satqısında iştirak edirlər. 
Qeyd edilməlidir ki, potrfel investisiyaları üzrə şəffaflığın lazımi dərəcədə olmaması 
onun dəqiq həcmini qiymətləndirməkdə çətinlik yaradır. Bununla belə, portfel 
investisiyalarının beynəlxalq bazarı həcminə görə birbaşa investisiyaların beynəlxalq 
bazarından əhəmiyyətli dərəcədə böyükdür. Lakin onun həcmi inkişaf etmiş ölkələrin daxili 
portfel investiyaları bazarından əhəmiyyətli dərəcədə kiçikdir. Hazırda qiymətli kağızlarla 
daxili ticarətin gündəlik həcmi 2 trilyon dollar səviyyəsində qiymətləndirilir ki, bu da 1980-
ci illərin ortalarına nisbətən 8 dəfə çoxdur. Portfel investisiyalarının bütün tarixi boyunca 
portfel investorları xarici qiymətli kağızlardansa milli qiymətli kağızları almağa üstünlük 
vermişlər. Amerikan investorları öz kapitallarının təxminən 90%-ni amerikan qiymətli 
kağızlarında saxlayırlar. Yaponiay, Böyük Britaniya və Almaniya üçün bu göstərici 85%-i 
ötür. Portfel investisiyalarının əsasən inkişaf etmiş ölkələrin daxili bazarlarında 
təmərküzləşməsinin səbəbləri kimi qiymətli kağızlar üzrə milli qanunvericiliyin daha aydın 
olmasını, bazarın infrastrukturunun daha inkişaf etmiş olmasını, müqavilə öhdəliklərinin 
yerinə yetirilməsinə lazımi zəmanətlərin olmasını, milli qiymətli kağızların yüksək 
likvidliyini göstərmək olar. Qiymətləndirmələrə görə, portfel investisiyalarının maksimum 
15%-i milli sərhədlərdən kənara çıxır və xarici qiymətli kağızlara yatırılır. 
1993-cü ildən başlayaraq portfel investisiyalarının əhəmiyyətli artımı müşahidə 
olunur ki, bunu da aşağıdakı amillərin təsiri ilə izah etmək olar: 
 maliyyə bazarlarının qloballaşması və liberallaşması maliyyə kapitallarının daha az 
xərclə daha azad hərəkətinə şərait yaratmişdir; 
 əksər inkişaf etməkdə olan bazarlarda makroiqtisadi vəziyyətin yaxşılaşması bu 
ölkələrə portfel investisiya yatırımlarının inkişaf etmiş ölkələrə nisbətən daha sürətlə 
artımına gətirib çıxarmışdır; 
 dünya üzrə əlverişli makroiqtisadi vəziyyət faiz dərəcələrinin aşağı düşməsinə və 
beynəlxalq maliyyə bazarlarının likvidliyinin güclənməsinə şərait yaratmışdır; 
 yığımların institusionallaşması və aktivlərin peşəkar surətdə idarə edilməsi 
səviyyəsinin artımı maliyyə sazişlərinin əməliyyat xərclərinin aşağı düşməsi ilə 
nəticələnmişdir; 
 235 
 kommunikasiya və informasiya texnologiyaları sferasında əhəmiyyətli tərəqqi xarici 
ölkələrə və şirkətlərə iri həcmli informasiyanı daha operativ surətdə ötürməyə imkan 
yaratmışdır. 
 
5.5. Dünya borc kapitalı bazarı: strukturu və müasir inkişaf meylləri. 
 
Borc kapitalının ixracının yüksək artım templəri və beynəlxalq səviyyədə 
əhəmiyyətli həcmə malik təkrarlanan əməliyyatlar 1960-70-ci illərdə dünya borc kapitalı 
bazarının formalaşmasına gətirib çıxarmışdır. Belə ki, 1990-cı illərin sonlarında beynəlxalq 
səviyyədə təmiz borclanmanın məbləği milli maliyyə bazarlarında təmiz borclanmanın 
22%-nə bərabər olub. Əgər 1980-ci illərdə borc kapitalının ölkələrarası hərəkəti təxminən 
30 milyard dollar təşkil edirdisə, 2000-ci ildə bu göstərici təxminən 450 milyard dollara 
yaxınlaşıb. 
Dünya borc kapitalı bazarı dünya təsərrüfatının ölkələri (sosial-iqtisadi inkişaf 
səviyyələrindən asılı olmayaraq) arasında borc kapitalının akkumulyasiyası və yenidən 
bölgüsü üzrə münasibətlər sistemidir. 
Praktikada bu bazar üç səviyyə bazarların – milli, regional və dünya bazarlarının 
vəhdəti və qarşılıqlı fəaliyyəti kimi əks olunur. Bu bazarlar arasında sərhədlər silinir (hətta 
inkişaf etməkdə olan ölkələrdə də borc kapitalının beynəlxalq hərəkətinin liberallaşdırılması 
müşahidə edilir), milli bazarların avtonomluq dərəcəsi azalır (onlar dünya bazarlarının 
keçirdikləri təsirlərə məruz qalırlar), onların inteqrasiyası güclənir, əməliyyatların 
unifikasiyası baş verir. 
Dünya borc kapitalı bazarı mürəkkəb struktura malikdir (Sxem 5.3). 
Dünya kredit bazarı ölkələr arasında müddət, geriyə qaytarma və faiz ödəmələri 
şərtləri əsasında kapitalın hərəkətinin həyata keçirildiyi dünya borc kapitalı bazarının xüsusi 
seqmentidir. 
 Bu bazar iki altseqmentdən – dünya pul bazarından və dünya kapital bazarından 
ibarətdir ki, onlar da müəyyən xüsusiyyətlərə malikdirlər (Cədvəl 5.11).
 236 
 
 
 
 
 
 
 
 
 
 
 
 
 
 
 
 
 
 
Sxem 5.3. Dünya borc kapitalı bazarının strukturu. 
 
  
Cədvəl 5.11 
Dünya pul bazarı və dünya kapital bazarının fərqləri 
 
Meyarlar Dünya pul bazarı Dünya kapital bazarı 
1. Kapitalın ixracı forması pul (depozit) formasında, 
yəni beynəlxalq ödəmə 
vasitəsi kimi 
özü geri qayıdan dəyər 
formasında – bank kreditləri 
və borcları 
2. Kreditlərin müddəti qısamüddətli (1 ilə qədər) ortamüddətli və 
uzunmüddətli xarakter (1 
ildən artıq) 
3. Kreditləri məqsədi dövriyyə vəsaitlərinin 
artırılması 
əsas kapitalın artırılması 
4. Kreditin tətbiq edilmə 
sferası 
mübadilə sferası – 
beynəlxalq ticarətə xidmət 
göstərmə 
genişlənmiş istehsal 
prosesinə - tikintiyə, 
yenidənqurmaya xidmət 
göstərnə 
 
 Dünya bazarının yuxarıda qeyd olunan iki seqmentində borc formasında kapitalın 
miqrasiyasının əsas forması kimi beynəlxalq kredit çıxış edir. Beynəlxalq kredit borc 
kapitalının beynəlxalq iqtisadi münasibətlər sferasında hərəkətidir və bu hərəkət valyuta və 
əmtəə resurslarının qaytarma, müddət və ödəmə şərtləri ilə təqdim edilməsi ilə əlaqədardır. 
Beynəlxalq kredit xarici iqtisadi əlaqələr sferasında aşağıdakı funksiyaları yerinə yetirir: 
Dünya borc kapitalı bazarı 
Dünya kredit bazarı Dünya maliyyə bazarı 
Dünya 
pul 
bazarı 
Dünya 
kapital 
bazarı 
Avrovalyuta 
bazarı 
Avrokredit 
bazarı 
İlkin 
maliyyə 
bazarı 
Təkrar 
maliyyə 
bazarı 
 
Avromaliyyə bazarı 
Avrobazar 
 237 
 genişlənmiş təkrar istehsalın ehtiyaclarının ödənilməsinin təmin edilməsi üçün 
ölkələr arasında borc kapitalının yenidən bölgüsü; 
 müxtəlif ölkələrdə kapitalın təmərküzləşməsi və mərkəzləşdirilməsi proseslərinin 
sürətləndirilməsi; 
 nağd pulun kredit pulları ilə əvəzlənməsi və nağdsız kredit əməliyyatlarının inkişafı 
vasitəsilə beynəlxalq hesablaşmalar sferasında mübadilə xərclərinə qənaət edilməsi. 
Feodalizmin dağılması dövründə meydana gələn beynəlxalq kredit özünün tarixi 
inkişafı yolunda bir sıra ardıcıl mərhələlərdən keçmişdir. Bu mərhələlərdən hər biri 
beynəlxalq kredit münasibətlərində keyfiyyət dəyişiklikləri ilə xarakterizə olunmuşdur. Bu 
dəyişikliklər özünü beynəlxalq kreditin yayılma dərəcəsində, onun yerinə yetirdiyi 
funksiyalarda, bilavasitə kredit əməliyyatları proseslərinin iştirakçılarında göstərmişdir. 
Beynəlxalq kreditin ilkin formalaşması mərhələsində kredit münasibətləri bilavasitə 
sərbəst pul vəsaitlərinin mülkiyyətçisi ilə borcalan arasında qurulurdu və ixtisaslaşmış 
vasitəçilərin köməyindən istifadə edilmirdi.  
Kreditin struktur inkişafı mərhələsi borc kapitalı bazarında kredit-maliyyə təşkilatları 
qismində ixtisaslaşmış vasitəçilərin meydana gəlməsi ilə xarakterizə edilir. Müasir dünya 
kredit bazarının əsas subyektləri kimi ölkə hökumətləri, mərkəzi bankları, beynəlxalq və 
regional maliyyə-kredit institutları, transmilli şirkətlər və banklar, pensiya və sığorta 
fondları çıxış edirlər. 
Beynəlxalq kreditin çoxçeşidli formalarını kredit münasibətlərinin müxtəlif 
tərəflərini əks etdirən bir sıra əsas əlamətlərə görə təsnif etmək olar. 
Kredit vəsaitlərinin mənbələrinə görə, daxili, xarici və qarışıq kreditləşdirməni 
fərqləndirirlər. 
Təyinatına görə, beynəlxalq əmtəə və xidmət ticarətinin kreditləşdirilməsinə 
yönəlmiş kommersiya kreditlərini; istənilən digər məqsədlər üçün istifadə edilən maliyyə 
kreditlərini; kapitalın, əmtəə və xidmətlərin ixracının kombinə olunmuş formalarına xidmət 
göstərmək üçün istifadə edilən qarışıq kreditləri fərqləndirirlər. 
Növünə görə kreditlər əmtəə (ixracatçılar tərəfindən idxalatçılara verilən kreditlər və 
ya başqa sözlə kreditlə satış) və valyuta (banklar tərəfindən pulla verilən kreditlər) 
kreditlərinə bölünürlər. 
Valyutasına görə kreditor ölkənin valyutasında verilən kreditləri, borcalan ölkənin 
valyutası ilə təqdim edilən kreditləri, üçüncü ölkənin valyutasında verilən kreditləri və 
 238 
xüsusi valyuta zənbilinə əsaslanan beynəlxalq hesablaşma valyuta vahidlərində (məsələn, 
SDR) verilən kreditləri fərqləndirirlər. 
Müddətinə görə kreditlər həddən artıq qısamüddətli (3 aya qədər), qısamüddətli (1 
ilə qədər), ortamüddətli (1 ildən 5 ilə qədər), uzunmüddətli (5 ildən yuxarı) kreditlərə 
bölünür. 
Kreditorun kim olmasından asılı olaraq banklar firmalar tərəfindən verilən özəl 
kreditləri, hökumətlər tərəfindən verilən dövlət kreditləri, beynəlxalq və regional valyuta-
maliyyə təşkilatlarının kreditləri, qarışıq kreditlər fərqləndirilir. 
Təqdim edilmə texnikasına görə, beynəlxalq kreditlər borcalanın hesabına kpçürülən 
və onun sərəncamına verilən maliyyə (nağd) kreditlərinə; idxalatçı və ya bank tərəfindən 
trattanın akseptinə əsaslanan aksept kreditlərinə; depozit sertifikatlarına; istiqraz 
borclarına; sindikatlaşdırılmış kreditlərə və s.-yə bölünür. 
Dünya kredit bazarında əsas kapital idxalatçıları kimi sənayecə inkişaf etmiş ölkələr 
çıxış edirlər və bu zaman İƏİT ölkələrinin payı təxminən 8o%-ə bəraəbrdir. 2002-ci ilin 
yekunlarına görə, ən iri borc olan ölkə ABŞ-dır, ikinci yerdə isə Avstraliya gedir.. Əsas 
kreditorlar isə Yaponiya və Almaniyadır. 2002-ci ilin yekunlarına görə əsas kredit 
ixracatçısı və idxalatçısı olan ölkələr Cədvəl 5.12-də verilmişdir. 
Cədvəl 5.12 
2002-ci ildə kreditin əsas ixracatçıları və idxalatçıları, %-lə 
 
İxracatçılar % İdxalatçılar % 
Yaponiya 20.9 ABŞ 75.5 
Almaniya 9.2 Avstraliya 2.8 
Çin 6.6 İspaniya 2.5 
İsveçrə 6.1 Böyük Britaniya 2.3 
Rusiya 5.7 Meksika 2.2 
Fransa 4.8 İtaliya 1.5 
Tayvan 4.8 Portuqaliya 1.4 
Norveç 4.7 Digər ölkələr 12.0 
Sinqapur 3.5 Yekun 100.0 
Honqkonq 3.2   
Kanada 2.8   
Səudiyyə Ərəbistanı 2.2   
Belçika 2.2   
Digər ölkələr 23.6   
Yekun 100.0   
Mənbə: Global Financial Stability Report, IMF, Washington DC, 2003 
  
 239 
 Son onillikdə inkişaf etməkdə olan ölkələr də kredit bazarında aktiv şəkildə iştirak 
etməyə başlayıblar– bu rəqəm 2002-ci ildə 195 milyard dollar təşkil edib. Əsas borcalanlar 
isə Cənub-Şərqi Asiyanın Yeni Sənaye ölkələri, Çin, Braziliya və Argentinadır. 
Dünya maliyyə bazarı qiymətli kağızların və digər maliyyə öhdəliklərinin emissiya 
edildiyi və alış-satışının həyata keçirildiyi dünya borc kapitalı bazarının bir seqmentidir. 
Buna görə bəzən dünya maliyyə bazarını dünya qiymətli kağızlar bazarı adlandırırlar. 
İlkin maliyyə bazarda istiqrazların, səhmlərin və s.-nin bilavasitə emissiyası həyata 
keçirilir, təkrar bazarda isə daha əvvəl buraxılmış qiymətli kağızların mərkəzləşdirilmiş və 
mərkəzləşdirilməmiş (fond birjaları formasında) qaydada alqı-satqısı baş verir. 
 1990-cı illərin əvvəllərindən etibarən dünya maliyyə bazarı kapitalın beynəlxalq 
hərəkətində öz əhəmiyyətini artırmağa başlamışdır. 2002-ci ildə onun həcmi təxminən 2500 
milyard dollar təşkil edib (1992-ci illə müqayisədə o 2 dəfə artıb). Bunun isə 85%-i 
sənayecə inkişaf etmiş ölkələrin payına, yerdə qalan hissəsi isə inkişaf etməkdə olan 
ölkələrin payına düşür. Dünya maliyyə bazarının əsas iştirakçıları ABŞ, Yaponiya, Böyük 
Britaniya və Almaniyadır. Bu ölkələrin payına dünya maliyyə bazarının yarıdan çoxu düşür. 
İnkişaf etməkdə olan ölkələr sırasında isə bu bazarın aktiv iştirakçıları kimi Cənubi 
Koreyanı, Braziliyanı, Argentinanı, Honqkonqu, Tailandı, İndoneziyanı, həmçinin Çini 
göstərmək olar. 
 Bu bazarda istiqrazlarla əməliyyatlar yüksək artım tempinə malikdir: əgər 1986-cı 
ildə onun həcmi 558 milyard dollar təşkil edirdisə, 1992-ci ildə o artıq 1,7 trilyon dollar 
həcmində qiymətləndirilirdi. 2002-ci ildə isə bu göstərici 2,5 trilyon dolları keçmişdir. 
Hazırda istiqrazların emissiya həcmi səhmlərin emissiya həcmini üstələyir. Bu qiymətli 
kağızların əsas emitentləri kimi korporasiyalar çıxış edirlər. Onlar üçün istiqraz emissiya 
etmək daha sərfəlidir – bu daha ucuz başa gəlir, çünki səhmdarların sayını artırmadan vəsait 
cəlb etməyə imkan verir. Eyni zamanda, istiqrazlar səhmlərə nisbətən daha tez 
yerləşdirilirlər. 
 Müxtəlif növ ortamüddətli qiymətli kağızların dövriyyədə olduğu avrokommersiya 
veksellər və qiymətli kağızlar bazarı dünya maliyyə bazarının ən təkmil və inkişaf etmiş 
seqmenti hesab edilir. Bu bazar investorlara aktivlərin müxtəlif kombinasiyaları vasitəsilə 
öz investisiya portfellərində risqi minimumlaşdırmağa və əməliyyatların gəlirliliyini 
artırmağa imkan verir. 
 240 
Dünya kapital bazarının xüsusi həlqəsi kimi avrobazar çıxış edir. Bu bazarda 
avrovalyutada və onunla əlaqədar olan maliyyə resurslarında depozit-borc əməliyyatları 
həyata keçirilir. Avrobazar 1960-cı illərin əvvəllərində formalaşıb. 
Avrovalyuta dedikdə ölkə-emitentin milli sərhədlərindən kənarda funksiya göstərə 
bilən və dövlət maliyyə orqanları tərəfindən nəzarət edilməyən sərbəst dönərli valyutalar 
başa düşülür. 
Dünya maliyyə bazarında borclanmanın əsas alətləri kimi istiqrazlar, səhmlər, 
avroveksellər və s.-lər çıxış edir. 
İstiqrazlar korporativ və beynəlxalq borc maliyyələşdirilməsi üsulu kimi özündə  
korporativ və ya şəxsi əmlak əsasında buraxılan və ödənilmə müddəti 3-10 il olan qiymətli 
kağızları əks etdirir. Istiqrazlar bir neçə növdə olur. Dəyişməz faiz istiqrazları onunla 
xarakterizə olunur ki, o qüvvədə olduğu bütün müddət ərzində, buraxılma günündən 
ödənilmə gününə qədər, faizin səviyyəsi dəyişmir. Üzən faizli istiqrazlar bazar şəraitinin 
təsiri altında faiz dərəcsinin dəyişməsi ilə fərqlənir. Dönərli istiqrazlar müəyyən müddətdən 
sonra həmin qiymətli kağızları buraxan şirkətlərin səhmlərinə dəyişdirilə bilərlər. Varrantlı 
istiqrazlar dəqiq müəyyən edilmiş müddətdə emitent tərəfindən buraxılan yeni qiymətli 
kağızları (həm istiqrazlar, həm də səhmlər) əldə etmək hüququ verir.  
Səhmlər mülkiyyətçinin şirkətin kapitalında iştirak payını təsdiqləyən və 
mülkiyyətçiyə səhmdarların illik yığıncağında səsvermə hüququ verən, şirkətin 
mənfəətindən dividendlər formasında öz payını almağa şərait yaradn qiymətli kağızlardır. 
Sindikatlaşdırılmış kreditlər borcalanlarla razılaşdırılmış şərtlər əsasında bank 
konsorsiumları tərəfindən təşkil edilir ki, bu da kreditor qrupunun iştirakçıları arasında 
risqləri bölüşdürməyə imkan verir. 
Avrokommersiya qiymətli kağızları 3-6 ay müddətinə beynəlxalq pul bazarının 
mövcud baza dərəcəsinə kiçik marja müəyyən edilməsi ilə buraxılan özəl şirkətlərin 
öhdəlikləridir. 
Avroveksel avrovalyutada buraxılan veksel, yəni borc öhdəliyidir. 
Dünya borc kapitalı bazarı özünün müasir inkişaf səviyyəsində bir sıra xüsusiyyətlərə 
malikdir: 
1. Bu bazar yüksək dərəcədə inhisarlaşıb. Dünya borc kapitalı bazarında bütün 
əməliyyatları təxminən 1000-ə yaxın bank həyata keçirir, dünya maliyyə bazarında 
 241 
43 transmilli bank fəaliyyət göstərir, dünya qiymətli kağızlar bazarında 8 maliyyə 
şirkəti tərəfindən nəzarət edilir. 
2. Dünya borc kapitalı bazarının subyektlərinin qovuşması və birləşməsi vasitəsilə borc 
kapitalının təmərküzləşməsi baş verir. Son onillikdə banklar maliyyə resursları 
üzərində kəsişən sahiblik üsulu ilə rəqabət üstünlükləri əldə etmək üçün yeni 
strategiya həyata keçirirlər. Son illərdə müxtəlif milli banklar beynəlxalq bank 
konsorsiumları yaradır və bu konsorsiumların maliyyə resurslarını idarə etmək 
seçilmiş bank-menecerə tapşırılır. 
3. Əsas müştərilər kimi hökumətlər, pensiya fondları və digər dövlət orqanları, 
transmilli şirkətlər, beynəlxalq və regional maliyyə-kredit təşkilatları çıxış edirlər. 
4. Borcalanların dünya borc kapitalı bazarına çıxışı müxtəlifdir. Belə ki, Beynəlxalq 
Valyuta Fondunun və Dünya Bankının borcalanları bu bazarda bir sıra üstünlüklərə 
malikdirlər. 
5. Dünya borc kapitalı bazarı potensial qeyri-sabitliyə malikdir. Bu qeyri-sabitlik 
valyuta-maliyyə və kredit əməliyyatlarının masştabının artımından, mülkiyyət 
hüquqlarının ötürülməsinin sürətlənməsindən, valyuta nəzarətinin liberallaşmasından, 
bu bazarın iqtisadiyyatın real sektorundan ayrılmasından irəli gəlir. 
6. Dünya borc kapitalı bazarında dəqiq ərazi və müddət sərhədləri mövcud deyildir – o 
fasiləsiz olaraq Şərqdən Qərbə doğru saat qurşaqları üzrə fəaliyyət göstərir. Lakin o 
eyni zamanda beynəlxalq maliyyə mərkəzlərində müəyyən coğrafi məhəlləşməyə 
malikdir. 
7. Dünya borc kapitalı bazarı müasir elmi texniki nailiyyətlərlə sıx əlaqədədir: 
informasiya sistemlərinin inkişafı, qlobal bank şəbəklərinin yaradılması (―SWIFT‖, 
―SEDEL‖, ―REUTERS 2000‖) beynəlxalq kredit münasibətlərini həm xidmət 
göstərilməsi, həm də banklararası əməliyyatların həyata keçirilməsi baxımından 
keyfiyyətcə yeni mərhələyə çıxarmışdır. 
8. Dünya borc kapitalı bazarı üçün əməliyyatların universallığı və unifikasiyası 
xarakterikdir ki, bu da əməliyyatların həyata keçirilməsi prosesinin və onlar üzrə 
sənədləşməsnin sadələşməsinə gətirib çıxarır. 
Beynəlxalq maliyyə mərkəzinin normal funksiya göstərməsi üçün bir sıra şərtlərin 
olması vacibdir: 
 ölkənin yüksək iqtisadi inkişaf səviyyəsinə malik olması; 
 242 
 ölkənin dünya ticarətində aktiv iştirak etməsi; 
 rəqabət qabiliyyətli milli kapital bazarının və inkişaf etmiş bank sisteminin mövcud 
olması; 
 liberal valyuta və vergi qanunvericiliyi; 
 əlverişli coğrafi vəziyyət; 
 nisbi siyasi sabitlik. 
Dünyanın aparıcı maliyyə mərkəzi ABŞ-ın füclü iqtisadiyyatına və iri həcmli kapital 
bazarına əsaslanan Nyu-York hesab edilir. Bu mərkəz səhmlərin və istiqrazların 
emissiyasında və qiymətli kağızlarla ticarətdə mühüm rol oynayır. 
London əsas Avropa maliyyə mərkəzidir. Bu mərkəz beynəlxalq valyuta, depozit və 
kredit əməliyyatlarının həcminə görə birinci yeri tutur. Qiymətli kağızlarla və digər maliyyə 
alətləri ilə yeni əməliyyatların inkişaf etdirilməsində bu mərkəz mühüm rol oynayır. 
Uzunmüddətli borclar sahəsində Qərbi Avropada Sürix və Frankfurt-Mayn 
mərkəzlərini fərqləndirmək olar. Lüksemburq qısamüddətli və ortamüddətli kreditləşmədə 
ixtisaslaşmışdır. 
Tokionun beynəlxalq maliyyə mərkəzi kimi əhəmiyyəti ildən-ilə artır. Buna 
Yaponiyanın dünyanın əsas kreditoruna çevrilməsi və yapon kapital bazarının 
liberallaşdırılması imkan verir. 
Dünya təsərrüfatının əyalət zonasında offşor zonaları adını alan yeni maliyyə 
mərkəzləri (Sinqapur, Honqkonq, Bəhreyn, Panama, Baham adaları, Kayman adaları, Antil 
adaları) meydana gəlmişdir. Offşor zonası o deməkdir ki, maliyyə əməliyyatları milli 
qanunvericiliyin təsir dairəsinə düşmür. Bu mərkəzlərin əksəriyyətində güzəştli vergi və 
valyuta rejimləri mövcuddur ki, bu da transmilli şirkətləri və bankları bu zonalara cəlb edir. 
Beləliklə, kapitalın beynəlxalq hərəkəti praktikada müxtəlif reallaşma formalarına 
malikdir və beynəlxalq iqtisadi münasibətlərin bütün formalarında aktiv şəkildə iştirak edən 
dünya təsərrüfatının aparıcı ölkələrinin strateji məqsədlərini əks etdirir. Ölkənin kapitalın 
beynəlxalq hərəkətinin müxtəlif formalarında iştirakı onun dünya təsərrüfatına inteqrasiya 
səviyyəsini əks etdirir. 
Kapitalın beynəlxalq hərəkəti obyektiv olaraq ölkələrin xarici iqtisadi və siyasi 
əlaqələrinin güclənməsinə, onların qarşılıqlı əlaqələrinin və asılılıqlarının artmasına, 
həmçinin ölkənin iqtisadi və texniki potensialının artımına, ayrı-ayrı milli iqtisadiyyatların 
və ümumilikdə dünya təsərrüfatının rifah səviyyəsinin artımına gətirib çıxarır. 
 243 
MÖVZU 6 
 
Beynəlxalq valyuta-maliyyə münasibətləri 
 
Dünya valyuta sistemi: mahiyyəti, növləri və funksiyaları  
 
Kapital ixracı, əmtəə və xidmətlərlə beynəlxalq ticarət, elmi-texniki əməkdaşlıq 
dünya təsərrüfatı əlaqələrinin subyektləri arasında qarşılıqlı pul tələblərini və öhdəliklərinin 
yaranmasına gətirib çıxarır. 
XX əsrin ortalarından etibarən beynəlxalq valyuta münasibətləri öz inkişafında yeni 
impuls qazanmışdır. Dünya iqtisadiyyatının beynəlmiləlləşməsi və qloballaşması ölkələr 
arasında ticarət-iqtisadi mübadilənin inkişafına, valyuta münasibətlərinin inkişaf etməsinə 
gətirib çıxarmışdır. Valyutaların sabitliyi, onların bir-birlərinə  və ehtiyat valyutalarına 
nisbəyən yol verilən tərəddüd hədləri dünya təsərrüfatının inkişafının vacib problemlərinə 
çevrilmişdir.dünya təsərrüfat əlaqələrinin fasiləsiz həyata keçirilməsi üçün səmərəli valyuta 
mexanizminini yaradılması beynəlxalq maliyyə sisteminin mərkəzi vəzifəsinə çevrilmişdir. 
 Milli təsərrüfatlar arasında ödəmə-hesablaşma əməliyyatlarını müəyyən edən pul 
münasibətlərinin məcmusu beynəlxalq valyuta münasibətləri adlanır.  
Bu anlayışa həmçinin pulların dünya pulu kimi funksiya göstərməsi ilə əlaqədar olan 
iqtisadi münasibətlərin məcmusu kimi də tərfi vermək olar. Pullar dünya pulu kimi xarici 
ticarətə, kapitalın miqrasiyasına, mənfəətin investisiyaya çevrilməsinə, subsidiya və 
borcların verilməsinə, elmi-texniki mübadiləyə, turizmə, dövlət və özəl pul köçürmələrinə 
xidmət edir. 
 Valyuta münasibətlərinin xarakteri beynəlxalq iqtisadi münasibətlərin vəziyyətindən 
asılıdır. Beynəlxalq iqtisadi münasibətlərin formalarında baş verən istənilən dəyişikliklər 
valyuta münasibətlərinə təsir edəcəkdir, lakin burada əks əlaqə də mövcuddur. Ölkələr 
arasında yaranmış valyuta münasibətlərini tənzimləmək üçün isə valyuta sisteminə ehtiyac 
duyulur. 
 Valyuta sistemi təsərrüfat həyatının beynəlmiləlləşməsi və dünya bazarının inkişafı 
əsasında formalaşmış, beynəlxalq müqavilə və dövlət-hüquqi normalarında əks olunmuş 
pul-kredit münasibətlərinin məcmusudur. 
Valyuta sisteminə iki tərəfdən baxmaq olar. Birincisi, o, ölkələr arasında iqtisadi 
əlaqələrin dərinləşməsi nəticəsində meydana gəlmiş obyektiv reallıqdır. İkincisi, bu 
obyektiv reallıq hüquqi normalarda, institutlarda, beynəlxalq sazişlərdə anlaşılır və öz əksini 
tapır. Bu mənada valyuta sisteminin yaradılması haqqında məqsədyönlü fəaliyyət kimi 
danışmaq olar. 
 Təsərrüfat əlaqələrinin beynəlmiləlləşməsi artdıqca milli, regional və dünya  valyuta 
sistemləri formalaşır. 
 İlkin olaraq milli valyuta sistemi yaranmışdır. Bu, tarixən formalaşmış və milli 
qanunvericilikdə öz əksini tapmış ölkənin valyuta münasibətlərinin təşkili formasıdır. Milli 
valyuta sistemi ölkənin valyuta qanunvericiliyi ilə müəyyən olunur. 
 Milli valyuta sistemi daxili pul sisteminin tərkib hissəsidir və onun xarakterik 
xüsusiyyətləri ilə müəyyən olunur. Lakin eyni zamanda, milli valyuta sistemi nisbətən 
müstəqildir və milli çərçivələrdən kənara çıxır. 
Milli valyuta sisteminə aşağıdakı əsas tərkib hissələri daxildir: 
 milli pul vahidi (milli valyuta); 
 rəsmi qızıl-valyuta ehtiyatlarının tərkibi; 
 milli valyutaın pariteti və valyuta məzənnəsinin formalaşması mexanizmi; 
 244 
 milli valyutanın dönərlilik şərtləri; 
 valyuta məhdudiyyətlərinin mövcudluluğu və ya mövcud olmaması; 
 beynəlxalq hesablaşmaların həyata keçirilməsi qaydaları; 
 milli valyuta bazarı və qızıl bazarı rejimi; 
 ölkənin valyuta münasibətlərinin tənzimləyən və ona xidmət göstərən milli orqanlar. 
 Milli valyuta sisteminin üzərinə bir sıra funksiyalar düşür: 
 valyuta resurslarının formalaşdırılması və istifadə edilməsi; 
 ölkənin xarici iqtisadi əlaqələrinin təmin edilməsi; 
 milli təsərrüfatın funksiya göstərməsinin optimal şərtlərinin təmin edilməsi. 
Dünya və regional valyuta sistemləri beynəlxalq valyuta sistemləri hesab edilirlər və 
milli iqtisadiyyatların fəaliyyətinin nəticələri ilə qarşılıqlı mübadilənin həyata keçirilməsinə 
xidmət edirlər. 
Regional valyuta sistemi müəyyən regionun bir sıra dövlətlərinin valyuta 
münasibətlərinin təşkili formasıdır. Bu forma dövlətlərarası sazişlərdə və dövlətlərarası 
maliyyə-kredit institutlarının yaradılmasında öz əksini tapır. Bu səviyyə valyuta sistemlərinə 
nümunə kimi Avropa valyuta sistemini göstərmək olar. 
Dünya valyuta sistemi dünya təsərrüfatı çərçivəsində valyuta münasibətlərinin 
təşkilinin qlobal formasıdır. Bu forma çoxtərəfli dövlətlərarası sazişlərlə əsasında 
beynəlxalq valyuta-kredit və maliyyə təşkilatları tərəfindən tənzimlənir. 
Dünya valyuta sistemi özündə bir tərəfdən valyuta münasibətlərini digər tərəfdən isə 
valyuta mexanizmini əks etdirir. Valyuta münasibətləri fiziki və hüquqi şəxslərin, 
firmaların, bankların beynəlxalq hesablaşma, kredit və valyuta əməliyyatlarını həyata 
keçirmək məqsədilə valyuta və pul bazarlarında gündəlik olaraq girdikləri əlaqələri özündə 
birləşdirir. Valyuta mexanizmi hüquqi normaları və bu normaları həm milli, həm də 
beynəlxalq səviyyədə əks etdirən alətləri özündə birləşdirir. 
Dünya valyuta sisteminin əsas elementləri aşağıdakılardır: 
 milli və kollektiv ehtiyat valyuta vahidləri; 
 beynəlxalq likvid aktivlərinin tərkibi və strukturu; 
 valyuta paritetləri və məzənnələri mexanizmi; 
 valyutaların qarşılıqlı dönərlilik şərtləri; 
 beynəlxalq hesablaşmaların formaları; 
 beynəlxalq valyuta bazarları və dünya qızıl bazarı rejimi; 
 valyuta-maliyyə münasibətlərini tənzimləyən dövlətlərarası təşkilatlar. 
Dünya valyuta sistemi ilk növbədə dünya təsərrüfatı vəzifələrini həll edir ki, bu da 
onun funksiyalarında öz əksini tapır. Dünya valyuta sisteminin əsas funksiyaları kimi 
aşağıdakıları qeyd etmək olar: 
 beynəlxalq iqtisadi əlaqələrin vasitəçilik yolu ilə əlaqələndirilməsi; 
 dünya təsərrüfatı çərçivəsində ödəmə-hesablaşma dövriyyəsinin təmin edilməsi; 
 normal təkrar istehsal prosesi və istehsal edilən məhsulların fasiləsiz realizəsi üçün 
lazımi şəraitin təmin edilməsi; 
 milli valyuta sistemləri rejimlərinin tənzimlənməsi və koordinasiyası; 
 valyuta münasibətləri prinsiplərinin unifikasiyası və standartlaşdırılması. 
Müasur dünya valyuta sistemi ayrıca bir sistem kimi fəaliyyət göstərmir, milli və 
beynəlxalq valyuta sistemlərinin qarşılıqlı əlaqəsi və qarşılıqlı təsirindən çıxış edərək 
formalaşır. Təsərrüfat həyatının beynəlmiləlləşmə dərəcəsi artdıqca bu valyuta sistemləri 
arasında sərhədlər yavaş-yavaş silinir. Ayrıca bir milli valyuta sistemində baş verə biləcək 
mənfi meyllər regional və dünya valyuta sistemlərinə mənfi təsir göstərə bilər, regional 
 245 
valyuta sistemində həyata keçirilən islahatlar isə həm müxtəlif milli sistemlərdə, həm də 
ümumilikdə dünya valyuta sistemində ciddi dəyişikliklərlə nəticələnə bilər. 
Milli və beynəlxalq valyuta sistemləri bir sıra oxşar elementlərdən ibarətdirlər. Lakin 
bu elementlər müxtəlif vəzifə və funksiyaları yerinə yetirirlər və bubstemlərin şərtlərini əks 
etdirirlər (Cədvəl *.*). 
 
Cədvəl *.* 
Milli və dünya valyuta sistemlərinin əsas elementləri 
 
Milli valyuta sistemi Dünya valyuta sistemi 
1) milli valyuta vahidi; 1) ehtiyat valyutaları və beynəlxalq 
hesablaşma valyuta vahidləri; 
2) milli valyutanın dönərlilik şərtləri; 2) valyutaların qarşılıqlı dönərliliyi şərtləri; 
3) milli valyutanın pariteti; 3) valyuta paritetlərinin unifikasiya olunmuş 
rejimi; 
4) valyuta məzənnəsi rejimi; 4) valyuta məzənnələri rejiminin 
tənzimlənməsi; 
5) valyuta məhdudiyyətlərinin olması və ya 
olmaması; 
5) valyuta məhdudiyyətlərinin dövlətlərarası 
tənzimlənməsi; 
6) mübadilənin beynəlxalq kredit 
vasitələrindən istifadə edilməsinin 
tənzimlənməsi; 
6) mübadilənin beynəlxalq kredit 
vasitələrindən istifadə edilməsinin 
unifikasiyası; 
7) ölkənin xarici iqtisadi hesablaşmalarının, 
milli valyuta bazarı rejiminin, milli qızıl 
bazarı rejiminin tənzimlənməsi; 
7) beynəlxalq hesablaşma formalarının, 
dünya valyuta bazarları və qızıl bazarları 
rejimlərinin unifikasiyası; 
8) ölkənin likvidliyinin tərkibi və strukturu; 8) beynəlxalq valyuta likvidliyinin 
dövlətlərarası tənzimlənməsi; 
9) ölkənin valyuta münasibətlərini 
tənzimləyən milli dövlət orqanları; 
9) dövlətlərarası valyuta tənzimlənməsini 
həyata keçirən beynəlxalq təşkilatlar 
 
Dünya valyuta sisteminin təkamülü 
 
Dünya valyuta sistemi öz inkişafında bir neçə mərhələ keçmişdir. Hər bir mərhələnin 
özünəməxsus funksiyaları və prinsipləri vardır. Bununla yanaşı, hər bir mərhələ özündən 
əvvəlki mərhələdən müəyyən məsələləri əxz etmişdir. 
Dünya valyuta sisteminin inkişafında aşağıdakı mərhələləri fərqləndirirlər: 
1. Paris valyuta sistemi (1867-ci ildən XX əsrin 20-ci illərinə qədər);qızıl-monet 
2. Genuya valyuta sistemi (1922-ci ildən 1930-cu illərə qədər);qızıl-deviz 
3. Bretton-Vuds valyuta sistemi (1944-cü ildən 1976-cı ilə qədər);qızıl-valyuta 
4. Yamayka valyuta sistemi (1976-1978-ci illərdən indiyə qədər). 
Birinci dünya valyuta sistemi XIX əsr sənaye inqilabı və beynəlxalq ticarətin 
genişlənməsi nəticəsində öz-özünə formalaşan qızıl-monet standartıdır. Bu dünya valyuta 
sistemini onun funksiya göstərməsi prinsipləri üzrə danışıqların aparıldığı yerin adına uyğun 
olaraq Paris valyuta sistemi də adlandırırlar. Həmin dövrdə milli və beynəlxalq valyuta 
sistemləri oxşar idilər, qızıl dünya pulu funksiyasını yerinə yetirirdi, dünya bazarında 
ödəmələr onun çəkisinə görə həyata keçirilirdi. 
Qızıl-monet standartının əsas prinsipləri aşağıdakılar idi: 
1) milli pul vahidlərinin qızıl tərkibi müəyyən edilmişdi; 
 246 
2) qızıl ümumi ödəmə vasitəsi funksiyasını və deməli, dünya pulu funksiyasını yerinə 
yetirirdi; 
3) mərkəzi bankların mübadilədə olan əskinasları sərbəst surətdə qızıl monetlərinə 
mübadilə edilirdi; mübadilə onların monet paritetləri əsasında, yəni, əskinaslarda 
olan təmiz qızılın çəki kəmiyyətlərinə görə həyata keçirilirdi; 
4) ölkələr arasında qızılın sərbəst hərəkəti valyuta məzənnələrinin nisbi sabitliyini təmin 
edirdi; 
5) valyutanın məzənnəsi monet paritetlərindən ―qızıl nöqtələri‖ (fiksə edilmiş valyuta 
məzənnəsinin ± 1%-i) çərçivəsində fərqlənə bilərdi; 
6) milli qızıl ehtiyatı və pulun daxili təklifi arasında nisbətin müəyyən olunmuş 
səviyyədə saxlanmasına ciddi nəzarət edilirdi; 
7) beynəlxalq dövriyyədə qızıldan başqa, ingilis funt-sterlinqindən də istifadə edilirdi; 
8) tədiyə balansının kəsiri qızılla örtülürdü. 
Azad rəqabət kapitalizminin getdikcə inhisar kapitalizminə çevrilməsi nəticəsində 
klassik qızıl-monet standartı təsərrüfat əlaqələrinin masştabına cavab verməməyə, 
iqtisadiyyatın, pul və valyuta sistemlərinin inhisarların və dövlətlərin maraqlarına uyğun 
tənzimlənməsini əngəlləməyə başladı. XX əsrin əvvəlində ABŞ və Fransanın iqtisadi 
gücünün artması ilə Böyük Britaniyanın dünya valyuta sistemində mövqeyi zəifləməyə 
başladı. Birinci dünya müharibəsi zamanı ABŞ-dan başqa bütün ölkələrdə əskinasların 
qızıla dəyişdirilməsi dayandırıldı və qızıl standartı ləğv edildi. Qızıl daxili mübadilədən 
çıxarılaraq qızılla ölçülməyən əskinaslara dəyişdirilirdi. Beynəlxalq ödəmə dövriyyəsində 
ölkələr arasında qızılın sərbəst hərəkəti ləğv edildi. 
Birinci dünya müharibəsinin bitməsi və ölkələr arasında xarici iqtisadi əlaqələrin 
bərpası dünya valyuta sisteminin yeni prinsipkərinin işlənməsinə zərurət yaratdı. Beləliklə, 
dünya valyuta sisteminin təkamülündə ikinci mərhələ hesab edilən qızıl-deviz standartı və 
ya Genuya valyuta sistemi fəaliyyət göstərməyə başladı. 1922-ci ildə İtaliyanın Genuya 
şəhərində keçirilən iqtisadi və maliyyə məsələləri üzrə beynəlxalq konfransda qeyd olundu 
ki, ölkələrin malik olduqları qızıl ehtiyatları xarici ticarət və digər əməliyyatlar üzrə 
hesablaşmaları tənzimləmək üçün kifayət deyildir. Qızıl və ingilis funt-sterlinqindən başqa, 
ABŞ dollarından da istifadə etmək tövsiyə edildi. Beynəlxalq ödəmə vasitəsi rolunu öz 
üzərlərinə götürmüş hər iki valyuta ―əsas valyutalar‖ adını aldılar. 
Genuya valyuta sisteminin əsas prinsipkəri əvvəlki Paris sisteminin prinsipkərinə 
oxşar idi. Qızıl dünya pulu rolunu saxlayırdı, qızıl paritetləri saxlanılırdı. Lakin, bəzi 
dəyişikliklər də tətbiq edilmişdi. 
1924-1928-ci illərdə həyata keçirilən pul islahatları nəticəsində bərqərar olmuş nisbi 
sabitləşmə dövründə ―qızıl monometallizmi‖ iki yeni modifikasiya olunmuş formada bərpa 
edildi: 1) qızıl-külçə; 2) qızıl-deviz. 
Qızıl-külçə standartı böyük qızıl ehtiyatlarına malik iqtisadi cəhətdən güclü ölkələrdə 
qəbul edilmişdi: İngiltərə (1925), Fransa (1928), Yaponiya (1930). Yerdə qalan ölkələrin 
əksəriyyəti isə - Almaniya (1924), Avstraliya, Danimarka, Norveç (1928) qızıl-deviz 
standartını qəbul etdilər. 
Qızıl-külçə standartı zamanı ölkədə əskinasların qızıl monetlərinə birbaşa 
dəyişdirilməsi praktikası mövcud olmur. Əskinasların qızıla dəyişdirilməsi müəyyən çəki və 
keyfiyyətə malik qızıl külçələrinə dəyişmə formasında həyata keçirilirdi. Məsələn, 
İngiltərədə 1700 funt-sterlinq məbləğində əskinsa üçün 12,4 kq. qızıl ödənilirdi. Beləliklə, 
qızıl faktiki olaraq beynəlxalq hesablaşmalar üçün ehtiyat rolunu oynamağa başladı. 
Qızıl-deviz standartı özündə qızıl standartının elə bir formasını əks etdirirdi ki, bu 
zaman milli əskinaslar qızıla deyil, digər ölkələrin valyutasına (sonradan qızıl külçələrinə 
 247 
dəyişdirilən devizlərə) dəyişdirilirdi. Beləliklə, milli valyutanın qızıla dəyişdirilməsinin iki 
əsas üsulu formalaşdı: 
 birbaşa üsul – deviz rolunu yerinə yetirən valyutalar (funt-sterlinq, ABŞ dolları); 
 dolayı üsul – sistemin yerdı qalan bütün valyutaları üçün. 
Genuya valyuta sistemində sərbəst üzən valyuta məzənnələri prinsipindən istifadə 
edilirdi. Genuya sisteminin prinsipkərinə uyğun olaraq üzv-dövlətlərin mərkəzi bankları 
özlərinin milli pul vahidlərinin məzənnələrinin mümkün əhəmiyyətli tərəddülərinin qarşısını 
almalı idilər. Bu zaman onlar valyuta tənzimlənməsi metodlarından, ilk növbədə isə valyuta 
müdaxilələrindən istifadə edirdilər. 
―Qeyri-tam‖ qızıl-monet standartının tətbiqinin səbəbi qızılın bir mərkəzdə 
yığılmasına, onun mərkəzi banklarda strateji ehtiyatlar kimi saxlanmasına edilən səylərlə 
əlaqədar idi. 
Qızıl-deviz standartının geniş yayılması bir ölkələrin digərlərindən mümkün 
asılılığını gücləndirdi: ABŞ dolları və ingilis funt-sterlinqi əsas valyutalara çevrildilər. 
Lakin qızıl standartının deviz formalarının ömrü çox uzun sürmədi. 1929-1933-cü 
illər dünya iqtisadi böhranı bu sistemi tamamilə dağıtdı. Böhran ―əsas valyutalar‖dan da yan 
keçmədi. 1931-ci ildə İngiltərədə qızıl-külçə standartı ləğv edildi, funt-sterlinq isə 
devalvasiya edildi. Bu isə öz növbəsində iqtisadi və valyuta münasibətləri baxımından 
İngiltərədən asılı olan Hindistanın, Malayziyanın, Misirin, bir sıra Avropa ölkələrinin qızıl-
deviz valyutalarının çökməsinə gətirib çıxardı. Daha sonra qızıl-külçə standartı Yaponiya və 
Fransada da ləğv edildi. 1933-cü ildə əskinasların qızıla dəyişdirilməsi ABŞ-da da 
dayandırıldı, qızılın xaricə çıxarılması qadağan edildi, dollar 41% devalvasiya edildi. Qızıl 
standartının ləğv edilməsi qızılla ölçülməyən pul nişanlarının, yəni kredit pullarının valyuta 
mübadiləsinin həyata keçirilməsinə gətirib çıxardı. 
1929-1933-cü illər böhranı göstərdi ki, dünya valyuta sistemində dərin və köklü 
islahatların həyata keçirilməsinə ehtiyac vardır. 
1944-cü ildən etibarən dünya valyuta sisteminin təkamülündə üçüncü mərhələ 
başlanmışdır. Həmin il keçirilən Bretton-Vuds konfransında qızıla və iki ―əsas valyuta‖ya – 
ABŞ dollarına və ingilis funt-sterlinqinə əsaslanan qızıl-deviz standartı qəbul edildi ki, ona 
da çox zaman qızıl-valyuta standartı deyilir. Bu standart yalnız beynəlxalq valyuta 
sisteminə aid idi, daxili pul sistemi qızılla ölçülmıyın kredit pulları bazasında fəaliyyət 
göstərirdi. 
Bretton-Vuds sisteminin əsas prinsipləri aşağıdakılar idi: 
1) ehtiyat valyutaların (ABŞ dolları, ingilis funt-sterlinqi) istifadə edilməsi şərti ilə 
qızılın dünya pulu funksiyasını yerinə yetirməsinin saxlanması; 
2) ehtiyat valyutaların qızıla rəsmi kurs üzrə (35 ABŞ dollarına görə 1 troya unsiyası, 
yəni 31,1 q. qızıl  və ya 1 dollara görə 0,88571 q. qızıl) məcburi dəyişdirilməsi; 
3) hər bir milli pul vahidinin valyuta pariteti qızıl və dollarda müəyyən edilirdi; 
4) valyuta məzənnələrinin valyuta paritetindən ±1% həddində fərqlənməsinə icazə 
verilirdi; 
5) valyuta münasibətlərinə nəzarət və tənzimləmə beynəlxalq valyuta-kredit 
təşkilatlarına – Beynəlxalq Valyuta Fonduan və Dünya Bankına tapşırılmışdı; 
6) tədiyə balanslarının pozulması zamanı onların qızılla tənzimlənməsinə icazə verilirdi. 
Bretton-Vuds valyuta sisteminin prinsiplərinin formalaşdığı müharibədən sonrakı 
dövrdə Böyük Britaniya kifayət qədər qızıl ehtiyatlarına malik deyildi və buna görə də funt-
sterlinqin qızıla dəyişdirilməsinin təmin edə bilmirdi. Bu isə praktiki olaraq funt-sterlinqin 
deviz valyutası funksiyasından imtina edilməsinə gətirib çıxarmışdı. 
 248 
Beləliklə, Bretton-Vuds valyuta sistemi dolları üstün mövqeyə çıxardı və ABŞ-a 
siyasi və iqtisadi üstünlük verdi. Dollar xarici ticarət hesablaşmalarını inhisarlaşdırdı. ABŞ-
dan başqa istənilən ölkə tədiyə balansının kəsiri zamanı özünün qızıl-valyuta ehtiyatlarından 
istifadə etməli, daxili istehlakı azaltmalı, ixracı artırmalı idi. Yalnız ABŞ xarici kəsiri öz 
valyutası ilə ödəmək imkanına malik olduğundan bu barədə qayğılanmaya bilərdi. 
İkinci dünya müharibəsi zamanı dağıntılara məruz qalmış Qərbi Avropa ölkələrinin 
milli iqtisadiyyatlarının bərpası tədricən dünya iqtisadiyyatında qüvvələr düzülüşünü 
dəyişdi. Avropa İqtisadi İttifaqının və Yaponiyanın iqtisadi mövqelərinin güclənməsi ilə 
dünya bazarlarında ABŞ-ın rəqabət qabiliyyətliliyi aşağı düşməyə başladı. Bununla yanaşı, 
daha çox ölkə müstəqil olaraq dünya bazarlarına çıxmağa baçladılar. 1971-ci ildə 1933-cü 
ildən sonra ilk dəfə ABŞ-ın ticarət balansında, həmçinin tədiyə balansının bütün 
maddələrində kəsir yarandı. Dolların böhranı ABŞ hökumətini 1971-ci ilin avqustunda 
idxala 10% həcmində gömrük rüsumu tətbiq etməyə və dolların qızıla dəyişdirilməsini 
dayandırmağa məcbur etdi ki, bu da BVF-nin sazişlərinin pozulması demək idi. 1960-cı 
illərin ortalarında fiksə edilmiş valyuta məzənnələri artıq dünya təsərrüfatının tələblərinə 
cavab verməməyə başlamışdılar. 
Beləliklə, Bretton-Vuds valyuta sistemi dünya təsərrüfatının tələblərinə cavab 
verməməyə başladı. 1960-cı illərin sonu 1970-ci illərin əvvəllərində beynəlxalq iqtisadi 
sistemdə yeni böhran baş verdi. 1971-ci ildə BVF valyuta məzənnələrinin paritetdən 
fərqlənməsinənə yol verilən həddi ±2,25%-ə qədər artırdı, bir ildən sonra isə fiksə edilmiş 
məzənnələr sistemi tamamilə dağıldı. 
1972-ci ildə dünya valyuta sisteminin islahatı ilə məşğul olan xüsusi Komitə 
yaradıldı ki, o da sistemin yeni prinsiplərinin işlənməsi və razılaşdırılması ilə məşğul idi. 
Dünya valyuta sisteminin müasir inkişaf mərhələsi öz başlanğıcını 1976-cı ildə Yamaykanın 
paytaxtı Kinqstounda keçirilən konfrans zamanı 20 ölkənin nümayəndəsinin dünya valyuta 
sistemində islahatlar keçirilməsi barədə razılığa gəlməsində götürür. 1978-ci ildə Yamayka 
sazişləri əksər BVF üzvləri tərəfindən ratifikasiya edildi. Həmin andan etibarən sistemin 
yeni prinsipləri qüvvəyə mindi və yeni dünya valyuta sistemi Yamayka valyuta sistemi 
adını aldı. 
Yamayka sazişləri valyuta münasibətləri mexanizminə aşağıdakı dəyişiklikləri etdi: 
1) qızıl-dollar standartının dağılması təsdiq edildi; 
2) qızılın demonetləşdirilməsi, onun ―rəsmi qiyməti‖nin aradan qaldırılması və 
valyutaların qızıla istənilən cür bağlanmasının qadağan edilməsi təsdiq edildi; 
3) mərkəzi banklara qızılı adi bir əmtəə kimi ―azad‖ bazar qiymətləri əsasında almağa 
və satmağa icazə verilirdi; 
4) dəyər etalonu kimi (valyutaların mübadilə məzənnələrinin müəyyənləşdirilməsi üçün, 
rəsmi aktivlərin qiymətləndirilməsi üçün və s.) xüsusi iqtibas hüquqları (XİH) çıxış 
etməyə başladı. XİH BVF tərəfindən buraxılan və BVF-nin üzv ölkələrinin xüsusi 
hesablarında yazılma yolu ilə nağdsız beynəlxalq hesablaşmaların həyata keçirilməsi 
üçün istifadə edilən beynəlxalq ödəmə və ehtiyat vasitəsidir. XİH-in funksiyalarına 
daxildir: tədiyə balanslarının tənzimlənməsi, rəsmi valyuta ehtiyatlarının artırılması, 
milli valyutaların dəyərinin ölçülməsi; 
5) dollar rəsmi olaraq digər ehtiyat valyutalarına (alman markası, isveçrə frankı, yapon 
ieni) bərabərləşdirildi; 
6) sərbəst üzən valyuta məzənnələri rejimi, yəni valyuta məzənnələrinin dünya valyuta 
bazarında tələb və təklif əsasında formalaşması qanuniləşdirildi (BVF və DB 
çərçivəsində); 
 249 
7) dövlətlər tərəfindən valyuta məzənnəsi rejimini müstəqil surətdə müəyyən 
olunmasına icazə verildi; 
8) dövlətlərarası valyuta tənzimlənməsi sferası genişləndi; 
9) valyuta məzənnələrinin tərəddüd sərhədlərinin tənzimlənməsi dayandırıldı; 
10) qapalı valyuta bloklarının yaradılması beynəlxalq valyuta sisteminin tamhüquqlu 
iştirakçıları kimi qanuniləşdirildi; bununla belə, bu blokların daxilində iştirakçılar 
arasında xüsusi münasibətlər mövcuddur. 
 
Valyuta və valyuta məzənnələri, bazarlar  
dünya valyuta sisteminin əsas elementləri kimi 
 
 İstənilən valyuta sisteminin baza elementi valyuta hesab edilir. Valyuta deyəndə yeni 
növ pul deyil, onların funksiya göstərməsinin xüsusi üsulu başa düşülür ki, bu zaman da 
milli pullar beynəlxalq ticarət, kredit, ödəmə-hesablaşma əməliyyatlarını əhatə edir. 
Statusuna görə valyutaları aşağıdakı növlər üzrə təsnifləşdirirlər: 
 milli (ölkənin qanunvericiliyi ilə müəyyən edilmiş pul vahidi, buraxıldığı ölkənin 
ərazisində qanuni ödəmə vasitəsi); 
 xarici (digər ölkələrin valyutalarında ifadə olunmuş əskinaslar, monetlər və tələblər, 
digər ölkələrin ərazilərində qanuni ödəmə vasitələri); 
 beynəlxalq şərti (XİH); 
 regional (avro); 
 avrovalyuta (üçüncü ölkələrin hesablaşmalarında iştirak edən və emitent-ölkənin 
maliyyə orqanları tərəfindən nəzarət edilməyən valyutalar). 
Özünün maddi-əşyavi formasına görə bütün valyutalar nağd və nağdsız valyutalara 
bölünürlər. Nağd valyutalar beynəlxalq hesablaşmalar zamanı real olaraq bir ölkədən 
digərinə aparılmalıdır, qorunmalıdır, saxlanmalıdır, yəni onun faktiki hərəkəti baş 
verməlidir. Nağdsız valyutalar isə beynəlxalq hesablaşmalar zamanı yalnız nominal olaraq 
hərəkət edirlər, onları bir bank hesabından digər ölkədəki bank hesabına köçürürlər. 
Dünya valyuta sistemində bir sıra valyutalar rəsmi olaraq BVF tərəfindən verilən 
ehtiyat valyuta statusuna malikdirlər. Ehtiyat valyuta – beynəlxalq ödəmə və ehtiyat vasitəsi 
funksiyasını yerinə yetirən dönərli milli valyutadır. O, digər ölkələrin valyutalarının valyuta 
paritetlərinin və valyuta məzənnələrinin müəyyən edilməsi üçün baza rolunu oynayır. 
Ehtiyat valyutalardan valyuta müdaxilələrinin həyata keçirilməsi və dövlətlərin rəsmi qızıl-
valyuta ehtiyatlarının formalaşdırılması üçün istifadə edirlər. Beləliklə, ehtiyat valyutaların 
əsas təyinatı beynəlxalq iqtisadi münasibətlərə xidmət göstərməkdir. Ölkələr ehtiyat 
valyutada özlərinin likvid aktivlərini saxlayırlar və bu aktivlərdən tədiyə balansının mənfi 
kəsirini örtmək üçün istifadə edirlər. 
Məzənnə dinamikasından asılı olaraq valyutalar ―güclü‖ və ―zəif‖ ola bilərlər. Güclü 
o valyuta hesab edilir ki, onun digər milli pul vahidlərinə nisbətən məzənnəsi uzun müddət 
ərzində ya artır, ya da sabitlik nümayiş etdirir. Digər valyutalara nisbətən məzənnəsi aşağı 
düşən valyuta isə zəif hesab edilir. Praktikada güclü valyutalar kimi əsasən sənayecə inkişaf 
etmiş ölkələrin milli pul vahidləri çıxış edirlər. Kifayət qədər inkişaf etməmiş iqtisadiyyata 
malik və ya qeyri-sabit iqtisadi meyl nümayiş etdirən ölkələrin valyutaları zəif valyutalar 
hesab edilirlər. 
Dönərlilik üsuluna görə, yəni bu və ya digər valyutanın müxtəlif ölkələrin 
valyutalarına nə dərəcədə sərbəst mübadilə edilməsindən asılı olaraq aşağıdakı növ 
valyutaları fərqləndirirlər: 
 250 
1) sərbəst dönərli valyutalar (SDV). Bu valyutalar qeyri-məhdud daxili və xarici 
dönərliyə malikdirlər və valyuta ehtiyatlarının formalaşdırılması üçün istifadə edilə 
bilərlər. BVF tövsiyələrinə görə, bu cür valyutalar kimi ABŞ dollarını, avronu, ingilis 
funt-sterlinqini, isveçrə frankını, yapon ienasını göstərmək olar; 
2) nisbətən dönərli valyutalar. Bu valyutalara valyuta məhdudiyyətləri tətbiq edilir və 
onlar bütün xarici valyutalara mübadilə edilmirlər; 
3) qapalı (dönərli olmayan) valyutalar. Bu valyutalar ancaq bir ölkə çərçivəsində 
fəaliyyət göstərir və dünya valyuta bazarında digər valyutalara dəyişdirilmir. 
Ümumilikdə isə valyutaların müxtəlif əlamətlərə görə təsnifi Cədvəl *.*-də 
verilmişdir. 
 
Cədvəl *.* 
Valyutaların təsnifi 
 
Əlamət Valyutaların növləri 
1.  Valyutanın statusuna görə 
 
Milli 
Xarici 
Beynəlxalq 
Regional 
Avrovalyuta 
2. Ölkələrin valyuta ehtiyatlarına  
münasibətə görə 
Ehtiyat  
Digər valyutalar 
3. Tətbiq edilmə rejiminə görə Sərbəst dönərli 
Nisbətən dönərli 
Qapalı 
4. Valyuta əməliyyatlarının  
növlərinə görə 
Müqavilə qiymətinin valyutası 
Ödəmə valyutası 
Kredit valyutası 
Klirinq valyutası 
Veksel valyutası 
5. Digər valyutaların  
məzənnələrinə münasibətə görə 
Güclü  
Zəif 
6.  Maddi-əşyavi formasına görə Nağd  
Nağdsız  
7.  Qurulma prinsipinə görə ―Zənbil‖ tipli 
Adi 
 
Milli valyutanın dünya pulu funksiyasını yerinə yetirdiyini müəyyən edən əlamətləri 
1998-ci ilin iqtisadiyyat sahəsi üzrə Nobel mükafatı laueratı Robert Mandell 
formalaşdırmışdır. Onlar aşağıdakılardır: 
1. Valyuta ilə sazişlərin bağlandığı beynəlxalq iqtisadi münasibətlər sferalarının 
mövcudluğu və xüsusiyyətləri. Bu cür sahələrin həcmi nə qədər böyükdürsə valyuta 
iqtisadi şokların nəticələrini bir o qədər yüngülləşdirir. Bu cür sazişlərin sahəsi nə 
qədər genişdirsə valyuta bir o qədər likviddir. Çünki, belə olan halda, daha çox sayda 
iqtisadi subyektlər bu valyutanı ödəmə vasitəsi kimi qəbul edəcəklər. 100 milyon 
nəfər üçün pul rolunu oynayan valyuta 1 milyon nəfər üçün pul rolunu oynayan digər 
valyutadan daha likviddir. Bu cür sahələrin xüsusiyyətlərinin müəyyən edilməsində 
müəyyən çətinlik mövcuddur, çünki bu cür xüsusiyyətlər bir neçə dənədir. Birincisi, 
 251 
bu xüsusiyyətlər ―sahə‖ daxilində pul təklifi aiddir. Ikincisi, bura müxtəlif 
makroiqtisadi göstəricilər aiddir. Hazırkı ana üç bu cür sahə - dollar zonası, avro 
zonası və iena zonası formalaşmışdır. 
2. Pul siyasətinin sabitliyi. Əgər ölkədə yüksək inflyasiya dərəcsi mövcuddursa onda 
onun valyutası dünya pulu rolunu oynamaq iqtidarında deyildir. Əsrin əvvəli və 
ortalarında bu problem valyutanın qızıla və ya digər qiymətli metala bağlanması yolu 
ilə həll edilirdi. Hazrıda, bu cür bağlanmaların olmadığı bir şəraitdə mərkəzi 
bankların həyata keçirdikləri siyasətin elementləri əsas rolu oynayırlar. Monetar 
siyasətin sabitliyinin əsas xüsusiyyəti kimi onun şəffaflığı, açıqlığı çıxış etməlidir. 
Bu şəffaflıq nə qədər yüksəkdirsə, iqtisadi subyektlərin inflyasiya gözləntiləri bir o 
qədər aşağı olacaq. Istənilən halda valyuta zonalarının mərkəzi banklarının əsas 
məqsədilərindən biri qiymətlərin sabitliyi olmalıdır. 
3. Mübadilə məzənnəsinə nəzarətin olmaması. Bu da nisbətən azad valyuta bazarının 
olması deməkdir. 
4. Güclü və ardıcıl mərkəzi hakimiyyət. Pul siyasətinin sabitliyi mərkəzi siyasi 
hakimiyyətin gücü və sabitliyi ilə müəyyən olunur. Zəif dövlət bir qayda olaraq zəif 
valyutaya malik olur. Mərkəzi hakimiyyətin zəifləməsinin (məsələn, müharibə 
nəticəsində) bir nəticəsi də adətən inflyasiyanın güclənməsi olur. 
5. Valyuta ehtiyatlarının mövcudluğu və həcmi. Ölkənin malik olduğu valyuta 
ehtiyatları nə qədər çox olarsa valyutanın dünya valyutasına çevrilməsi üçün şərait 
bir o qədər münbit olar. 
6. Aşağı faiz dərəcələri. Bu əlamət iqtisadiyyatın normal inkişafı üçün zəruri olan 
göstəricilərdən biri kimi çıxış edir. 
Valyuta sisteminin digər aparıcı elementi valyuta məzənnəsi rejimi hesab edilir. 
Valyuta məzənnəsi müəyyən bir ölkənin pul vahidinin digər ölkənin pul vahidində və 
ya beynəlxalq hesablaşma valyuta vahidlərində ifadə edilmiş qiymətidir. 
Valyuta məzənnəsi əmtəələrlə və sidmətlərlə beynəlxalq ticarət, kapitalın investisiya 
və kredit formasında hərəkəti, dünya əmtəə bazarlarında qiymətlərin müqayisə edilməsi, 
müxtəlif ölkələrin dəyər göstəricilərinin müqayisə edilməsi, firmaların, bankların, 
hökumətlərin, fiziki şəxslərin xarici valyutada olan hesablarının yenidən qiymətləndirilməsi 
zamanı valyutaların mübadilə nisbətlərinin müəyyənləşdirilməsi üçün zəruridir. 
Valyuta məzənnəsinin əsasında (xüsusilə fiksə edilmiş rejim zamanı) valyuta pariteti 
durur. Valyuta pariteti qanuvericiliklə müəyyən edilmiş iki valyuta arasında olan nisbətdir. 
Avronun tətbiqinə qədər paritetlər Avropa valyuta sistemi ölkələrində aktiv surətdə istifadə 
edilirdi. 
Qızıl-monet standartı zamanı valyuta məzənnəsinin əsasını qızıl pariteti, yəni iki 
valyutanın qızıl çəkilərinin nisbəti təşkil edirdi. 
Praktikada valyutaların məzənnələri ancaq təsadüfi olaraq və qısa müddətə onların 
paritetləri ilə üst-üstə düşə bilər. Bu, tələb və təklifin tarazlığı zamanı baş verir. Qızıl 
standartı zamanı valyuta məzənnələri paritetdən yalnız ―qızıl nöqtələri‖ sərhədində, yəni 
±1% həddində fərqlənə bilərdi. Çünki, qızılın göndərilməsi zamanı çəkilən xərclər heç vaxt 
onun dəyərinin 1%-ni keçmirdi. Qızılın demonetləşdirilməsi ilə valyutaların yeni dəyər 
etalonu kimi XİH çıxış etməyə başladı. Hazırda valyuta məzənnəsi təkcə onun qızıl 
məzmunundan deyil, həm də bir sıra digər amillərdən asılıdır: 
 valyutaların alıcılıq qabiliyyəti; 
 ölkənin makroiqtisadi göstəriciləri; 
 inflyasiyanın səviyyəsi və inflyasiya gözləntiləri; 
 ölkənin tədiyə balansının vəziyyəti; 
 252 
 valyuta siyasəti; 
 faiz dərəclərinin səviyyəsi; 
 beynəlxalq ödəmələrin güclənməsi və ya zəifləməsi; 
 valyuta bazarının konyukturası; 
 valyutaya etibarın dərəcəsi; 
 subyektiv amillər və s. 
Hər bir valyuta sisteminin məxsusi valyuta məzənnəsi rejimi, valyuta məzənnəsinin 
müəyyən edilməsi və dəyişdirilməsi mexanizmi vardır.  Müəyyən edilmiş rejimdən asılı 
olaraq valyuta məzənnələri formalarının təsnifi Cədvəl *.*-də verilmişdir. 
 
Cədvəl *.* 
Valyuta məzənnələri formalarının təsnifi 
 
Valyuta məzənnələrinin formaları Xüsusiyyətləri 
1. Fiksə edilmiş valyuta məzənnələri valyuta məzənnələrinin əsasını təşkil edən və 
dövlət tərəfindən dəstəklənən rəsmi 
qeydiyyata alınmış paritetlərin olmasını 
nəzərdə tutur; 
- real fiksə edilmiş qızıl paritetinə əsaslanır, ―qızıl nöqtələri‖ 
sərhəddində fərqlənir;  
- müqavilə əsasında fiksə edilmiş aşağıdakılara əsaslanır:  
1) razılaşdırılmış etalona; 
2) qızılın şərti olaraq müəyyən edilmiş rəsmi 
qiymətinə; 
3) bazar qiymətlərinin paritetlərdən 
fərqlənmə hədlərinin razılaşdırılmış 
həcminə. 
2. Çevik valyuta məzənnələri valyutaların rəsmi pariteti yoxdur; 
- üzən (sərbəst dəyişən) tələb və təklifdən asılı olaraq dəyişir; 
- tərəddüd edən tələb və təklifdən asılı olaraq dəyişir, lakin 
mərkəzi bankların valyuta müdaxilələri ilə 
korrektə edilir 
 
 Hesablama üsuluna görə, valyuta məzənnələri faktiki və paritet (müqayisə olunan 
ölkələrin valyutalarının alıcılıq qabiliyyəti paritetlərindən çıxış edilərək müəyyən edilən) 
olurlar. Paritet məzənnələr praktikada tez-tez real hesablama ilə üst-üstə düşmürlər, ondan 
bu və ya digər tərəfə fərqlənirlər. Paritet valyuta məzənnəsi aşağıdakı formulla hesablanır: 
 
VM = 


22
111
dp
dp
n
 
 
Burada n – müqayisə edilən əmtəə qruplarının sayı, p1 və p2 – müqayisə edilən 
ölkələrdə əmtəələrin qiymətləri, d1 və d2 –əmtəə qrupunun müqayisə edilən ölkələrin 
ÜDM-dəki xüsusi çəkisidir. 
İnflyasiyanı nəzərə almaqla nominal (NM) və real (RM) məzənnələri fərqləndirmək 
lazımdır. Onlar bir-birlərindən  müqayisə edilən ölkələrdəki qiymətlərin nisbətindən asılı 
olaraq fərqlənirlər: 
 253 
 
RM = 
2
1
p
p
NM 
 
Valyuta məzənnələri valyutanın satış üsulundan (nağd, nağdsız, topdan, əskinas 
şəklində, elektron) asılı olaraq müxtəlif səviyyələrdə müəyyən edilə bilər. Bu zaman 
valyutanın alış və satış məzənnələri bank marjasının (bankın xərclərini, risqlərini və 
gəlirlərini örtən) həcmindən asılı olaraq həmişə bir-birindən fərqlənəcəkdir. 
Valyuta məzənnəsi beynəlxalq iqtisadi münasibətlərə böyük təsir göstərir: 
 valyuta məzənnəsi hər hansı bir ölkənin istehsalçılarına əmtəənin istehsal xərclətinin 
dünya qiymətləri ilə müqayisə etməyə imkan verir və buna görə də, xarici iqtisadi 
əlaqələrin həyata keçirilməsi zamanı orientir rolunu oynayır, iqtisadi fəaliyyətin 
maliyyə nəzticələrini proqnozlaşdırmağa imkan verir; 
 valyuta məzənnəsi ölkənin iqtisadi vəziyyətinə birbaşa təsir göstərir və bu da özünü 
xüsusilə tədiyə balansının vəziyyətində göstərir; 
 valyuta məzənnəsi dünya istehsalının nəticələrinin ölkələr arasında yenidən 
bölgüsünə təsir göstərir və məhz buna görə də haqqında söhbət gedən sferada 
müxtəlif dövlətlərin maraqları tez-tez toqquşur və dövri olaraq münaqişlər meydana 
gəlir ki, bu da dövlət və dövlətlərarası səviyyədə müvafiq qərarların qəbulunu tələb 
edir. 
Milli valyutanın dönərlilik dərəcəsi və valyuta məzənnəsinin səviyyəsi, həmçinin 
digər valyuta parametrləri valyuta bazarında müəyyən edilir. 
 Valyuta bazarı xarici valyutanın və müxtəlif valyuta dəyərlilərinin alqı-satqısı üzrə 
əməliyyatlar nəticəsində yaranmış sabit iqtisadi və təşkilati münasibətlər sistemidir. 
 Valyuta bazarında müxtəlif iqtisadi subyektlər arasında qarşılıqlı münasibətlər 
sistemi bərqərar olur. Valyuta bazarının əsas subyektləri kimi transmilli banklar, 
kommersiya bankları, ticarət-sənaye və maliyyə şirkətləri, mərkəzi banklar, birjalar, 
beynəlxalq və regional təşkilatlar, fiziki şəxslər və digərləri çıxış edirlər. 
 Valyuta bazarına çıxarkən iqtisadi subyektlər müxtəlif məqsədlər güdürlər: 
 beynəlxalq hesablaşmaların fasiləsiz həyata keçirilməsi (müəssisələr, bankların 
müştəriləri); 
 xarici valyuta ehtiyatlarının strukturunun diversifikasiyası və onların artırılması 
(kommersiya, mərkəzi banklar); 
 valyuta məzənnələrində və müxtəlif borc öhdəlikləri üzrə faiz dərəcələrində olan 
fərqlər formasında gəlirin əldə edilməsi (müəssisələr, kommersiya bankları); 
 valyuta və kredit risqlərindən sığorta; 
 valyuta siyasətinin həyata keçirilməsi (mərkəzi banklar, xəzinədarlıqlar); 
 kreditlərin alınması (banklar və onların müştəriləri). 
Valyuta bazarının konyukturu aşağıdakılardan asılıdır: 
 xarici valyutaya olan tələb və təklifdən; 
 əmtəə və xidmətlərə görə xarici valyuta əldə etmiş və həmin valyutanə realizə 
etməyə çalışan ixracatçılardan; 
 əmtəə və xidmətlərə görə ödəmələri həyata keçirməli olan və buna görə də xarici 
valyuta almağa çalışan idxalatçılardan; 
 fraxta, yüklərin sığorta edilməsinə, broker və bank komissiyalarına görə valyuta əldə 
etmiş ticarət şirkətlərindən, sığorta cəmiyyətlərindən və banklardan; 
 254 
 dividendlərin ödənilməsi, borcların, kreditlərin geri qaytarılması üzrə öhdəlikləri olan 
fiziki və hüquqi şəxslərdən və s. 
Beləliklə, valyuta bazarının əsas vəzifəsi beynəlxalq iqtisadi münasibətlərə xidmət 
göstərməkdir. 
Müasir mərhələdə valyuta bazarı aralarında sərhədlərin praktik olaraq silindiyi milli, 
regional və dünya bazarlarının məcmusu kimi çıxış edir. Lakin ilkin olaraq valyuta bazarı 
milli valyuta bazarı formasında meydana gəlmişdir. XIX əsrin ortalarından etibarən 
sənayecə inkişaf etmiş əsas ölkələrdə valyuta bazarlarının meydana gəlməsi aşağıdakı 
səbəblərdən irəli gəlmişdir: 
 beynəlxalq iqtisadi münasibətlərin müntəzəm inkişafı; 
 bank kapitalının yüksək dərəcədə təmərküzləşməsi və mərkəzləşməsi; 
 dünya valyuta sisteminin formalaşması; 
 banklar arasında müxbir münasibətlərin qurulması; 
 beynəlxalq hesablaşmaların kredit vasitələrinin geniş yayılması; 
 əlaqələri sadələşdirən rabitə vasitələrinin inkişafı; 
 cari hesablar üzrə valyuta məhdudiyyətlərinin olmaması. 
Milli valyuta bazarları dedikdə ölkə ərazisində yerləşən bankların ölkənin milli 
valyutasına münasibətdə, həmçinin onun rezidentlərinə və qeyri-rezidentlərinə valyuta 
xidmətləri göstərmələri üzrə həyata keçirdikləri əməliyyatların məcmusu başa düşülür. 
Bundan başqa, şirkətlərin öz aralarında həyata keçirdikləri valyuta əməliyyatları da daxili 
milli bazar əməliyyatlarına aiddir. 
Daxili valyuta qanunvericiliyinin liberallaşma dərəcəsindən asılı olaraq milli valyuta 
bazarı aşağədakə formalardan birində ola bilər: 
 rəsmi; 
 yarırəsmi; 
 ―qara‖. 
Beləliklə, hər bir milli valyuta bazarı öz xüsusiyyətlərinə malikdir ki, bu da onu 
unikal, digərlərinə oxşamayan edir. 
Dünya iqtisadiyyatının beynəlmiləlləşməsi, beynəlxalq borc kapitalı bazarının 
inkişafı, kommunikasiya vasitələrinin təkmilləşməsi nəticəsində beynəlxalq (regional və 
dünya) valyuta bazarları formalaşmışdır. Bu bazarlar onları milli valyuta bazarlarından 
fərqləndirən bir sıra xarakterik xüsusiyyətlərə malikdirlər. Bu cür bazarlarda valyuta 
məhdudiyyətləri mövcud deyildir, əhəmiyyətli həcmlərdə çoxsaylı sazişlər həyata keçirilir 
və bu əməliyyatlarda dünya təsərrüfatının bütün ölkələrinin subyektləri iştirak edirlər. 
Dünya valyuta bazarlarında beynəlxalq dövriyyənin ümumi həcminin 90%-i 5 əsas 
valyutanın – ABŞ dollarının, avronun, ingilis funt-sterlinqinin, yapon ienasının, isveçrə 
frankının payına düşür. Beynəlxalq hesablaşmalar nağdsız qaydada həyata keçirilir. Dünya 
valyuta bazarları iri beynəlxalq maliyyə mərkəzlərində təmərküzləşmişlər. 
Dünya maliyyə mərkəzləri beynəlxalq valyuta, kredit, maliyyə əməliyyatlarının, 
qiymətli kağızlar və girovlarla bağlı sazişlərin həyata keçirildiyi və bankların, ixtisaslaşmış 
kredit-maliyyə institutlarının təmərküzləşdiyi yerlərdir. 
Bununla yanaşı, dünya təsərrüfatının ayrı-ayrı ölkələrində mütəşəkkillik dərəcəsindən 
asılı olaraq müxtəlif tip valyuta bazarları bərqərar olur. Bu əlamətə görə aşağıdakı valyuta 
bazarları fərqləndirilir: 
 mütəşəkkil və ya birja valyuta bazarları; 
 qeyri-mütəşəkkil və ya banklararası valyuta bazarları. 
 255 
Mütəşəkkil valyuta bazarlarında bütün valyuta sazişlərinin yarısından çoxu qeyri-
kommersiya müəssisələri kimi çıxış edən və özünün əsas vəzifələri kimi müəyyən müddətə 
sərbəst qalan valyuta resurslarının dövriyyəyə cəlb edilməsini və hərracların təşkilini 
müəyyən edən valyuta birjalarında həyata keçirilir. Əksər sənayecə inkişaf etmiş ölkələrdə 
(Yaponiya, Fransa və s.) valyuta birjalarının rolu valyuta məzənnələrinin müəyyən 
edilməsindən və valyutalarının sorğu məzənnələrinin fiksə edilməsindən ibarətdir. 
Qeyri-mütəşəkkil valyuta bazarı özündə birjadan kənarda həyata keçirilən bütün 
valyuta sazişlərini əks etdirir ki, onlar da əsasən banklar arasında həyata keçirilir və buna 
görə də banklararası adlandırılır. Sənayecə inkişaf etmiş ölkələrdə valyuta sazişlərinin 
təxminən 90%-i bu valyuta bazarında həyata keçirilir. 
Valyuta bazarının tipindən asılı olmayaraq, valyuta sazişlərinin böyük hissəsi (85-
95%) ya valyuta əməliyyatlarını həyata keçirməyə müvəkkil edilmiş bankların adından, ya 
da birbaşa olaraq onlar tərəfindən həyata keçirilir. ABŞ-da bu cür hüquq bütün banklara, 
Fransa və Yaponiyada ixtisaslaşmış kredit-maliyyə təşkilatlarına, Rusiyada və 
Azərbaycanda isə bunun üçün mərkəzi bankdan xüsusi lisenziya almış banklara verilir. 
Müasir valyuta bazarının funksiya göstərməsinin texniki tərəfinə gəldikdə isə onu 
banklar arasında valyuta ilə ticarət üzrə teleks, teleqraf, telefon, İnternet və digər əlaqələrin 
məcmusu kimi görmək olar. Bunun üçün bazarın iştirakçısı olan bütün banklar öz aralarında 
səmərəli və etibarlı rabitə kanallarına, operativ informasiya təminatına malik olmalıdırlar. 
İnformasiyanın alınması sürəti və tezliyi əməliyyatların müvəffəqiyyətlə başa çatmasında 
xüsusi, çox zaman isə həlledici rol oynayır. 
Valyuta bazarlarında valyutanın alqı-satqısı ilə bağlı olan əməliyyatlar həyata 
keçirilir. Nəticədə milli və xarici valyutanın və ya iki xarici valyutanın mülkiyyətçilərinin 
dəyişməsi baş verir. Borcların verilməsi və xarici valyutada hesablaşmaların aparılmasını da 
valyuta əməliyyatlarına aid edirlər. Valyuta əməliyyatlarının əsas növləri valyutaların dərhal 
təqdim edilməsi ilə həyata keçirilən sazişlər və müddətli sazişlərdir. Son illərdə müddətli 
sazişlərin yeni növlərinin – svop, opsion, fyuçers əməliyyatlarının həcmi sürətlə artmışdır. 
Valyuta sazişində ən azı iki tərəf iştirak edir və onlardan biri bir qayda olaraq bank 
olur. Buna görə də bank müştəriyə və ya alcıya valyutanın elə alış və ya satş məzənnəsini 
təklif edir ki, bu məzənnə banka valyutanın alqı-satqısı ilə bağlı xərcləri örtməklə yanaşı, 
müəyyən gəlir də əldə etməyə imkan verir. Bankın müştərilərdən xarici valyuta alqısı 
zamanı istifadə etdiyi məzənnə alıcı məzənnəsi, bankın valyutanı satdığı məzənnə isə satıcı 
məzənnəsi adlanır. Ilk baxışda alıcı məzənnəsinin satıcı məzənnəsindən aşağı olması təbii 
görükür (əksər hallarda bu, doğrudan da belədir), lakin bu vəziyyət yalnız birbaşa kotirovka 
(qiymətin birbaşa təyin edilməsi) üçün xarakterikdir. Bu zaman xarici valyutanın bir vahidi 
milli valyutanın müəyyən kəmiyyətdə vahidində ifadə edilir. Dolayı kotirovka zamanı isə 
(milli valyutanın bir vahidi xarici valyutanın müəyyən kəmiyyətdə vahidində ifadə edilir) 
alıcı məzənnəsi satıcı məzənnəsindən yüksək olur. Dolayı kotirovkadan adətən Böyük 
Britaniya və bir sıra digər ölkələrdə istifadə edilir. Hər iki kotirovka prinsipcə bərabər 
mahiyyətə malikdirklər. 
Valyuta sazişlərinin həyata keçirilməsi zamanı banklar valyuta mövqeyini nəzərdən 
qaçırmamalıdırlar. Valyuta mövqeyi dedikdə hər bir xarici valyuta üzrə tələb və öhdəlikərin 
nisbəti başa düşülür. Onlar bərabər olduğu halda mövqe bağlı, əks halda açıq hesab edilir. 
Açıq valyuta mövqeyi uzun (valyuta üzrə tələblər öhdəlikləri üstələdikdə) və qısa (valyuta 
üzrə tələblər öhdəliklərdən az olduqda) olur. Açıq mövqe istənilən halda risqlərin mövcud 
olması deməkdir, yəni valyuta məzənnəsində kəskin, gözlənilməyən və qeyri-əlverişli 
dəyişikliklər mümkünlüyü sonda əhəmiyyətli zərərlə nəticələnə bilər. Düzdür bu dəyişiklik 
əlverişli olsa əhəmiyyətli gəlir də əldə edilə bilər. 
 256 
Dərhal təqdim edilmə ilə sazişlər (spot sazişlər də deyirlər) saziş bağlandıqdan sonra 
ikinci iş günündə valyutanın təqdim edilməsini nəzərdə tutur. 
Müddətli sazişlər valyutanın gələcəkdə sazişin bağlanması zamanı müəyyən edilmiş 
məzənnə ilə təqdim edilməsini nəzərdə tutur. Bu zaman valyuta müqaviləsi kateqorik 
(bərk), yəni yerinə yetirilməsi hər iki tərəf üçün məcburi olur. Digər hallarda o bankın 
müştərisinə daha əvvəl bağlanmış sazişin yerinə yetirilib-yetirilməməsini seçmək hüququ 
verir. Valyuta sazişləri konkret müştəri ilə imzalana bilər və ya mərkəzləşdirilmiş qaydada 
birjada ticarət edilə bilər. Buna görə də müddətli sazişlər forvard (hər iki tərəf üçün 
kateqorik olan), opsion (opsionun alıcısı sazişi həyata keçirib-keçirməmək barədə qərar 
vermək hüququna malikdir) və fyuçers (mərkəzləşdirilmiş qaydada yalnız birjada ticarət 
edilir) sazişlərinə bölünür. 
Son illərdə svop sazişləri də geniş vüsət almışdır. Svop bir sənədlə rəsmiləşdirilmiş 
elə bir sazişdir ki, bu sazişə əsasən hər iki tərəf dövri olaraq bir-birlərinə ödəmə həyata 
keçirirlər. bu saziş növlərindən biri olan valyuta svopları tərəflərdən biri hər hansı bir 
valyuta üzrə bazarda müqayisəli üstünlüyə malik olduğu halda valyuta öhdəlikləri ilə 
qarşılıqlı faydalı mübadilə haqqında sazişi əks etdirir. Lakin bu mənfəətlərin bölgüsünün 
bərabər olması heç də məcburi deyil. Hər şey konkret sazişin şərtlərindən asılıdır. 
Valyuta svopu həmçinin dərhal təqdim edilmə və valyutanın gələcəkdə təqdim 
edilməsi şərtlərinə iki konversion saziş kombinasiyası formasında da həyata keçirilə bilər. 
Müasir valyuta bazarları üçün aşağıdakı xüsusiyətlər xarakterikdir: 
1. Bağlanan sazişlərin ümumi kütləsində transsərhəd əməliyyatların üstünlük təşkil 
etməsi. Iri mərkəzlərdə həyata keçirilən valyuta sazişlərinin gündəlik həcminin 50%-
dən 75%-ə qədəri bu əməliyyatların payına düşür. 
2. Əməliyyatların həcminin artması. Bu parametrinə görə valyuta bazarı digər dünya 
bazarlarından kəskin surətdə fərqlənir. Belə ki, XXI əsrin əvvəlinə beynəlxalq 
valyuta əməliyyatlarının gündəlik həcmi 2 trilyon dollara yaxınlaşmışdır. 
3. Valyuta əməliyyatlarında ABŞ dollarının üstünlük təşkil etməsi. Dünya bazarında 
həyata keçirilən valyuta əməliyyatlarının 80%-dən çoxu ABŞ dollarının payına 
düşür. 
4. İştirakçıların qlobal əhatəsi. Valyuta bazarı mahiyyətinə görə yeganə əsl qlobal 
bazardır. Bu bazarda sazişlər ticarət edilən əksər valyutalar üzrə bağlanır, ticarət isə 
fasiləsiz, günün 24 saatı ərzində aparılır. 
5. Valyuta sazişlərinin yüksək mərkəzləşməsi. Sazişlərin təxminən 65%-i bankların, 
20%-i isə digər maliyyə institutları (qiymətli kağızlar üzrə şirkət-dilerlər, investisiya, 
oensiya fondları və s.) tərəfindən həyata keçirilir. Yerdə qalan 15% isə qeyri-maliyyə 
qurumlarının (ayrı-ayrı iri spekulyantlar nəzərə alınmaqla) payına düşür. Bu zaman 
bank sektoru üçün mərkəzləşmənin yüksək səviyyəsi xarakterikdir. 
Beləliklə, müasir valyuta sistemləri və valyuta bazarları mahiyyətinə görə dünya 
səviyyəsində fəaliyyət göstərirlər, bu da onları dünya təsərrüfatının və beynəlxalq iqtisadi 
münasibətlərin vacib tərkib hissəsinə çevirir. 
 
 
 
Valyuta məzənnəsinin tənzimlənməsi siyasəti və  
onun xarici ticarətə təsiri 
 
 Valyuta məzənnəsinin səviyyəsinin bazar və dövlət tənzimlənməsi mövcuddur. 
Rəqabət və dəyər qanununun fəaliyyətinə, həmçinin tələb və təklifə əsaslanan bazar 
 257 
tənzimlənməsi öz-özünə baş verir. Dövlət tənzimlənməsi valyuta münasibətlərinin bazar 
tənzimlənməsinin mənfi nəticələrinin aradan qaldırılmasına və sabit iqtisadi artımın, tədiyə 
balansının tarazlığının, işsizliyin və inflyasiyanın səviyyəsinin aşağı salınmasının təmin 
edilməsinə yönəlmişdir. O, valyuta siyasətinin köməyi ilə həyata keçirilir. Valyuta siyasəti 
ölkənin cari və strateji məqsədlərindən asılı olaraq həyata keçirilən beynəlxalq valyuta 
münasibətləri sferasında tədbirlər kompleksidir. Hüquqi cəhətdən valyuta siyasəti valyuta 
qanunvericiliyi ilə və ölkələr arasənda valyuta sazişləri ilə rəsmiləşdirilir. 
 Valyuta məzənnəsinin səviyyəsinə təsir göstərmək üçün istifadə edilən dövlət 
tədbirlərinə aşağıdakılar aiddir: 
1) valyuta müdaxilələri; 
2) diskont siyasət; 
3) proteksionist tədbirlər. 
Valyuta siyasətinin vacib aləti kimi valyuta müdaxilələri çıxış edir. Valyuta 
müdaxiləsi mərkəzi bankın valyuta bazarında aparıcı xarici valyutalara qarşı milli pul 
vahidinin alqı-satqısı üzrə həyata keçirdiyi əməliyyatlardır. 
Valyuta müdaxilələrinin məqsədi müvafiq valyuta məzənnəsinin, müxtəlif valyutalar 
üzrə aktiv və passivlərin balansının və ya valyuta bazarı iştirakçılarının gözləntilərinin 
səviyyəsinin dəyişdirilməsindən ibarətdir. Valyuta müdaxilələri mexanizminin təsiri ticarət 
müdaxilələrinin təsirinin analoqunu təşkil edir. Milli valyutanın məzənnəsini yüksəltmək 
üçün mərkəzi bank milli valyutanı alaraq xarici valyutanə satmalıdır. Bununla da xarici 
valyutaya tələb aşağı düşür və nəticədə milli valyutanın məzənnəsi yüksəlir. Milli 
valyutanın məzənnəsini aşağı salmaq üçün isə mərkəzi bank milli valyutanı satmalı və xarici 
valyutanı almalıdır. Bu xarici valyutanın məzənnəsinin artmasına, milli valyutanın 
məzənnəsinin isə aşağı düşməsinə səbəb olacaqdır. 
Müdaxilələr üçün bir qayda olaraq rəsmi valyuta ehtiyatlarından istifadə edilir. 
Valyuta ehtiyatlarının səviyyəsinin dəyişməsi valyuta məzənnələrinin formalaşması 
prosesinə dövlət müdaxiləsinin masştabı göstəricisi kimi çıxış edə bilər. Mərkəzi bankların 
müdaxilələrinin həcmi bir qayda olaraq gizli informasiya sayılır ki, bu da həyata keçirilən 
tədbirlərin səmərəliliyinin təmin edilməsi üçün hakimiyyətin öz hərəkətlərini gizli saxlamaq 
istiqamətində səylərini əks etdirir. 
Rəsmi müdaxilələr müxtəlif metodlarla həyata keçirilə bilər. Bu zaman birjalardan 
(açıq metod) və ya banklararası bazardan (qapalı metod) istifadə edilə bilər. Əməliyyatlar 
brokerlər və ya bilavasitə banklar vasitəsilə reallaşdırıla bilərlər. Rəsmi ehtiyatlardan əlavə 
müdaxilə üçün vəsait mənbəyi kimi qısamüddətli borclanma və svop əməliyyatları da çıxış 
edə bilər. Konkret müdaxilə strategiyası hökumətin ümumi iqtisadi strategiyası ilə, 
həmçinin mərkəzi bankın valyuta bazarında vəziyyətinin xüsusiyyətləri ilə müəyyən edilir. 
Bundan əlavə, rəsmi valyuta müdaxilələri ―sterilizə edilmiş‖ və ―sterilizə edilməmiş‖ 
müdaxilələrə bölünürlər. ―Sterilizə edilmiş‖ müdaxilə o müdaxilələrə deyilir ki, bu zaman 
rəsmi xarici netto-aktivlərin dəyişməsi daxili aktivlərdə baş verən müvafiq dəyişikliklərlə 
kompensasiya edilir, yəni rəsmi ―pul bazası‖nın həcminə təsir praktik olaraq mövcud olmur. 
əgər müdaxilə prosesində rəsmi valyuta ehtiyatlarının dəyişməsi pul bazasının dəyişməsi ilə 
nəticələnirsə, onda müdaxilə ―sterilizə edilməmiş‖ adlanır. 
Valyuta müdaxilələrinin uzunmüddətli perspektivdə milli valyutanın məzənnəsinin 
dəyişilməsi üzrə arzuolunan nəticələrə gətirib çıxarması üçün aşağıdakıların olması 
vacibdir: 
1) valyuta müdaxilələrinin həyata keçirilməsi üçün mərkəzi bankda kifayət qədər 
ehtiyatların mövcudluğu; 
2) bazar iştirakçılarının mərkəzi bankın uzunmüddətli siyasətinə inamı; 
 258 
3) iqtisadi artım, inflyasiya tempi, pul kütləsinin dəyişməsi tempi kimi fundamental 
iqtisadi göstəricilərin dəyişməsi və s. 
Diskont siyasət mərkəzi bank tərəfindən faiz dərəcəsinin dəyişdirilməsidir. Bu zaman 
daxili bazarda kreditin dəyərinə təsir etmək yolu ilə (bununla da kapitalın beynəlxalq 
hərəkətinə) valyuta məzənnəsinin səviyyəsi tənzimlənir. Son illərdə valyuta məzənnəsinin 
tənzimlənməsi üçün onun əhəmiyyəti getdikcə azalır. 
Proteksionist tədbirlər ölkə iqtisadiyyatının müdafiəsinə, bu halda isə milli 
valyutanın müdafiəsinə yönəlmiş tədbirlərdir. Ona ilk növbədə valyuta məhdudiyyətləri 
aiddir. Valyuta məhdudiyyətləri rezidentlərin və qeyri-rezidentlərin valyuta və ya digər 
valyuta dəyərliləri ilə əməliyyatlarının qanunvericilik və inzibatçılıq yolu ilə qadağan 
edilməsi və ya reqlamentləşdirilməsidir. Valyuta məhdudiyyətləri növlərinə aşağıdakılar 
aiddir: 
 valyuta blokadası; 
 xarici valyutanın sərbəst alqı-satqısına qadağa; 
 beynəlxalq ödəmələrin, kapital hərəkətinin, gəlirin repatriasiyasının, qızıl və qiymətli 
kağızların hərəkətinin tənzimlənməsi; 
 xarici valyutanın və digər valyuta dəyərlilərinin dövlətin əlində təmərküzləşməsi. 
Dövlət ölkənin xarici ticarət şəraitinin dəyişdirilməsi üçün tez-tez valyuta 
məzənnəsinin səviyyəsindən istifadə edir. Bu zaman valyuta tənzimlənməsinin ikili valyuta 
bazarı, devalvasiya və revalvasiya kimi metodlarından istifadə edilir. 
Valyuta məzənnəsi ixracın və idxalən qiymət nisbətinə və daxili iqtisadi vəziyyətə 
təsir göstərməklə, ixrac və idxal fəaliyyəti ilə məşğul olan firmaların davranışında 
dəyişikliklər yaratmaqla müxtəlif ölkələrin xarici ticarətlərinə əhəmiyyətli təsir göstərir. 
Ümumilikdə milli valyutanın dəyərdən düşməsi ixracatçılara xarici valyutada 
əmtəələrinin qiymətlərinin aşağı salmağa imkan verir, çünki, ixracdan əldə edilən gəlirin 
milli valyutaya mübadiləsi zamanı milli pul vahidində eyni məbləğ əldə edilir. Bu onların 
əmtəələrinin rəqabət qabiliyyətliliyini artırır və ixracın artırılması üçün şərait yaradır. Idxal 
isə bu zaman çətinləşir, çünki öz valyutalarında eyni məbləği əldə edən xarici ixracatçılar 
qiyməti yüksəltməyə məcburdurlar. Eyni zamanda idxal qiymətlərinin yüksəlməsi (əgər 
idxala olan tələb qiymətə görə qeyri-elastik deyilsə), bunun ardınca isə ümumilkdə 
qiymətlərin səviyyəsinin yüksəlməsi baş verir. Milli valyutanın güclənməsi zamanı isə əks 
hadisələr baş verir. 
Bir çox ölkələr həm iqtisadi inkişaf sahəsində, həm də valyuta risqindən müdafiə 
sahəsində vəzifələrin həlli üçün valyuta məzənnələri ilə manipulyasiya edirlər. 
Manipulyasiya milli valyutaların məzənnəsinin süni aşağı salınmasından tutmuş 
yüksəldilməsinə qədər, tariflərdən və lisenziyalardan istifadədən tutmuş müdaxilə 
mexanizmlərinə qədər bir çox tədbirləri özündə birləşdirir. 
Milli valyutanın yüksəldilmiş məzənnəsi paritet məzənnənin səviyyəsindən yüksəkdə 
müəyyən edilmiş rəsmi məzənnədir. Öz növbəsində aşağə salınməş valyuta məzənnəsi 
paritet məzənnədən aşağı səviyyədə müəyyən edilmiş rəsmi məzənnədir. 
Əgər xarici dövlətdə qiymətlər daxili bazara nisbətən daha sürətlə yüksəlirsə, lakin 
xarici valyutanın məzənnəsi inflyasiya səviyyələrində olan fərqlə şərtlənən həcmdən daha az 
həcmlə azalırsa bu o deməkdir ki, xarici valyutanın qiyməti yüksəldilmişdir. Belə olan halda 
milli əmtəələrin ixracı daha sərfəli olur. 
Bəzən həyata keçirilən əməliyyatların kommersiya və ya maliyyə əməliyyatları 
olmasından asılı olaraq valyuta bazarının müxtəlif iştirakçıları üçün müxtəlif valyuta 
məzənnələri rejimi müəyyən edilir. Kommersiya əməliyyatları üzrə adətən rəsmi valyuta 
məzənnəsindən istifadə edilir. Kapitalın hərəkəti ilə əlaqədar əməliyyatlarda isə bazar 
 259 
məzənnəsindən istifadə edilir. Kommersiya əməliyyatları üzrə məzənnə adətən aşağı 
salınmış olur.  
Milli valyutasının məzənnəsini süni surətdə aşağı salmış ölkələrdə ilk öncə 
iqtisadiyyatın canlanması müşahidə edilir ki, bu da ixracın rəqabətqabiliyyətliliyinin 
yüksəlməsindən irəli gəlir. Lakin daha sonra resursların sahədaxili və sahələrarası yenidən 
bölgüsündə məhdudiyyətlər artır, milli gəlirin böyük hissəsi istehlakın azalması hesabına 
istehsal sferasına yönəlir ki, bu da ölkədə istehlak qiymətlərinin səviyyəsinin yüksəlməsinə, 
həyat səviyyəsinin pisləşməsinə gətirib çıxarır. 
Valyuta məzənnəsinin süni bahalaşması da milli təsərrüfata mənfi təsir göstərə bilər. 
Belə ki, bu zaman iqtisadiyyat birtərəfli inkişaf etməyə başlayacaq və ölkə iqtisadiyyatı bir 
və ya bir neçə iqtisadi sahədən asılı vəziyyətə düşəcəkdir. 
 
Beynəlxalq hesablaşmalar: mahiyyəti və formaları 
 
 Milli valyuta xarici valyutaya ilk növbədə xarici hüquqi və fiziki şəxslər qarşısında 
yaranmış öhdəliklərin yaranması zamanı xaricə ödəmələrin həyata keçirilməsi üçün 
mübadilə edilir. Digər tərəfdən, ölkəyə xarici valyuta axınının əsas kanalını xarocdən olan 
ödəmələr təşkil edir. 
 Valyutada pul tələbləri və öhdəlikləri dövlətlər, müxtəlif ölkələrin ərazisində 
yerləşən fiziki və hüquqi şəxslər arasında iqtisadi, siyasi, mədəni münasibətlərin əsasında 
yaranır. Beynəlxalq hesablaşmalar yuxarıda göstərilən pul tələbləri və öhdəlikləri üzrə 
ödəmələrin təşkili və tənzimlənməsini əks etdirir. 
Beynəlxaql hesablaşmalar bankların gündəlik fəaliyyətidir. Onlar dünya ictimaiyyəti 
tərəfindən işlənmiş və əksər ölkələr tərəfindən qəbul edilmiş şərt, norma və qaydalar 
əsasında beynəlxalq hesablaşmaları həyata keçirir, xaricə ödəmələr edirlər. Beynəlxalq 
hesablaşmalar sferasında bankların fəaliyyəti dövlətlər və beynəlxalq iqtisadi təşkilatlar 
tərəfindən tənzimlənir. 
Beynəlxalq hesablaşmalar əsasən nağdsız qaydada və banklar vasitəsilə həyata 
keçirilir. Bu zaman müxtəlif ölkələrin kredit təşkilatları, bankları arasında müxbir 
münasibətləri qurulur. Bu məqsədlə banklar hesabların (nostro – bankın digər banklarda 
hesabları, loro – digər bankların bankda hesabları) açılması barədə qarşılıqlı müxbir 
sazişləri imzalayırlar. Bu sazişlərdə hesablaşma qaydaları, komission mükafatlandırmanın 
həcmləri, həmçinin vəsaitlər xərcləndikcə müxbir hesabların yenidən vəsaitlə təmin 
edilməsi metodları öz əksini tapır. Banklar beynəlxalq hesablaşmaları özlərinin xarici 
filialları və bölmələri vasitəsilə də həyata keçirə bilərlər. 
Xarici ticarət müqavilələrinin, milli və xarici valyutaların dönərlilik dərəcəsi və 
mövqelərindən asılı olaraq beynəlxalq hesablaşmaların müxtəlif formalarından istifadə 
olunur. 
Dünya praktikasında inkasso, akkreditiv, bank köçürməsi, avans hesablaşamalrı, açıq 
hesab üzrə hesablaşamalr, həmçinin veksellər və çeklər formasında hesablaşmalar kimi 
forma və metodlardan istifadə edilir. Son illərdə yeni vasitə – kredit kartları meydana 
gəlmişdir. 
Beynəlxalq hesablaşmaların üsullarının və vasitələrinin fərqləndirmək məqsədəuyğun 
olardı, çünki beynəlxalq hesablaşma formaları anlayışı adətən özündə bu iki anlayışı 
birləşdirir. 
Ödəmə üsullarına aiddir: avans ödəməsi, akkreditiv, inkasso, açıq hesablar üzrə 
ödəmələr, əmtəənin yüklənməsindən dərhal sonra həyata keçirilən ödəmə. 
 260 
Hesablaşma vasitələrinə aiddir: çek, veksel, bank trattası, köçürmə (poçt, 
teleqraf/teleks ödəmə tapşırığı, SWIFT sistemi üzrə ödəmə tapşırıqları, beynəlxalq ödəmə 
tapşırığı). 
Beynəlxalq hesablaşmaların tənzimlənməsi dünya praktikasında bərqərar olmuş 
qayda və ənənələrin köməyi ilə həyata keçirilir. Belə ki, sənədli akkreditivlərin istifadə 
edilməsi ilə həyata keçirilən hesablaşmalar unifikasiya edilmiş Qayda və Ənənələrdə 
kodlaşdırılmışdır. Bu sənəd ilk dəfə Beynəlxalq Ticarət Palatası tərəfindən Vyana 
Konqresində (1933-cü il) qəbul edilmişdir və o vaxtdan dəyişən şəraitə uyğun olaraq bu 
qaydalar müntəzəm olaraq nəzərdən keçirilir. Hazırda sənədin 1993-cü il redaksiyası 
qüvvədədir. 
İnkasso formasında hesablaşmalar İnkasso üzrə unifikasiya edilmiş Qaydalarla 
tənzimlənir. Bu sənəd ilk dəfə Beynəlxalq Ticarət Palatası tərəfindən 1936-cı ildə 
işlənmişdir. Hazırda onun 1978-ci il redaksiyası qüvvədədir. 
Qeud edək ki, göstərilən sənədlərə dövlətlər deyil, banklar qoşulurlar. Qoşulma 
halında qayda və ənənələr göstərilən hesablaşma formalarında istifadə etdiyi halda banklar 
və onlar müştəriləri üçün məcburi olur. 
Hesablaşma formasının seçilməsi bir sıra amillərlə müəyyən edilir. Əmtəə və xidmət 
ixracatçı və idxalatçılarının maraqları adətən üst-üstə düşmür: ixracatçı idxalatçıdan 
ödəməni ən qısa müddət ərzində almağa səy göstərir, idxalatçı isə ödəməni əmtəənin son 
realizə mərhələsinə qədər uzatmağa çalışır. Buna görə də hesablaşmanın seçilmiş forması 
kompromis variant olur və burada tərəflərin iqtisadi mövqeləri, bir-birlərinə inam dərəcəsi, 
iqtisadi konyuktura, siyasi vəziyyət və s. nəzərə alınır. Bundan əlavə, əmtəənin görünüşü, 
əmtəəyə tələb və təklifin səviyyəsi də mühüm rola malikdir. Beynəlxalq hesablaşmalar 
kredit münasibətləri ilə sıx əlaqədə olduğundan bu cür münasibətlərin olub-olmaması (həm 
dövlətlərarası, həm də kontragentlər səviyyəsində) da hesablaşma formasının seçilməsinə öz 
təsirini göstərir. 
Kompromisin əldə edilməsi o demək deyildir ki, ixracatçı və idxalatçı eyni səviyyəli 
üstünlük əldə edirlər: bir sıra formalar ixracatçılar üçün daha əlverişlidir, digərləri isə 
idxalatçıların maraqlarına daha çox cavab verirlər. Ixracatçının nöqteyi-nəzərindən ən 
etibarlı ödəmə forması avans ödəməsi, ən az etibarlısı isə açıq hesab üzrə hesablaşmadır. 
Beynəlxalq hesablamaların əsas formaları inkasso və akkreditiv hesab edilir. 
Hesablaşmaların inkasso forması mahiyyəti ondan ibarətdir ki, bank öz müştərisinin 
(ixracatçı və ya kreditor) tapşırığı əsasında əmtəənin yüklənməsi və xidmətin 
göstərilməsindən sonra idxalatçıdan (ödəyicidən) ödəməni alır. Alınan vəsaitlər müştərinin 
bandakı hesabına köçürülür. Bu zaman idxalatçıdan ödəmələr aşağıdakılar əsasında alına 
bilər: 
a) yalnız maliyyə sənədləri (adi və ya xalis inkasso); 
b) kommersiya sənədləri ilə müşaiyət olunan maliyyə sənədləri və ya yalnız 
kommersiya sənədləri (sənəd inkassosu). 
İnkasso üzrə hesablaşmanın sxemi Sxem *.*-də verilmişdir. 
 
 
 
 
 
 
 
 
 261 
Sxem *.* 
İnkasso formasında hesablaşma 
 
 
 
 
                                                                                                                           
                                                                                                                                         
                                                                                                                               
 
 
 
 
 
 
 
 Bu sxemi qısa şəkildə belə izah etmək olar. Müqavilənin imzalanmasından  sonra 
(müqavilədə hesablaşmaların hansı banklar vasitəsilə həyata keçiriləcəyi göstərilir) ixracatçı 
əmtəənin yüklənməsini həyata keçirir. Daşıyıcıdan nəqliyyat sənədlərini aldıqdan sonra 
ixracatçı bütün zəruri sənədləri banka (remitent bank) təqdim edir və ona inkassonu həyata 
keçirməyi tapşırır. Remitent bank sənədləri yoxladıqdan sonra onları idxalatçının 
ölkəsindəki müxbir banka (inkasso edən banka) göndərir. Sonuncu sənədləri yoxlayaraq 
onları idxalatçı-ödəyiciyə təqdim edir. İnkasso edən bank bunu bilavasitə və ya digər bank 
(təmsil edən bank) vasitəsilə edə bilər. Sənədlər ödəyiciyə aşağıdakılar üçün təqdim edilir: 
a) ödəmə üçün; 
b) aksept üçün; 
c) bəzən inkasso tapşırığından asılı olaraq sənədləşmə üçün. 
İdxalatçıdan ödəməni aldıqdan sonra inkasso edən bank vəsaiti remitent banka 
göndərir və o da bu vəsaiti ixracatçının hesabına köçürür. 
İnkasso əməliyyatı ümumilikdə idxalatçı üçün daha əlverişlidir, çünki ödəmə ona 
əmtəəyə malik olma hüququ verən sənədlər əsasında həyata keçirilir. Deməli, bu ana qədər 
idxalatçı öz vəsaitlərini dövriyyədə saxlaya bilər. Bu zaman o hələ yüklənməmiş əmtəəyəyə 
görə pul ödəmək risqi ilə üzləşmir. Əksinə, əmtəə yükləndikdən sonra ixracatçıya ödəmənin 
həyata keçiriləcəyi barədə hələ zəmanət verilmir: idxalatçının müxtəlif səbəblər gətirərək 
əmtəədən imtina edəcəyi risqi həmişə mövcuddur. Bununla yanaşı, ixracfatçı ona çatası 
vəsaiti əmtəəni yüklədikdən dərhal sonra deyil, bir müddət sonra alır. Bununla da, ixracatçı 
faktiki olaraq alcıya kredit təqdim edir. Bundan əlavə, sənədlərin banlardan keçməsi prosesi 
bir neçə həftədən bir aya qədər uzana bildiyindən (bəzi hallarda bu müddət daha da çox 
olur) valyuta məhdudiyyətlərnin tətbiqi risqi mövcuddur. 
Hesablaşmaların akkreditiv forması ixracatçılar üçün daha əlverişlidir. Akkreditiv 
özündə müştərinin xahişi ilə müəyyən şərtləri yerinə yetirdiyi halda üçüncü şəxsin – 
ixracatçının (benefisiarın) xeyrinə sənədlərin ödənilməsinin həyata keçirilməsi barədə 
bankın (və ya digər kredit təşkilatının) tapşırığını əks etdirir. Bundan əlavə, akkreditiv 
bankın sənədləri qeydə alması (satın alması) barədə verdiyi razılıq halında qısamüddətli 
krediti də təmin edə bilər. Hesablaçmanın akkreditiv forması aşağıdakılardan ibarətdir 
(Sxem *.*). 
 
 
İdxalatçı 
(ödəyici) 
İxracatçı 
(vəkalətçi) 
Təyinat 
məntəqəsi 
Göndərmə 
məntəqəsi 
Daşıyıcı 
İdxalatçının bankı 
(inkasso edən, 
təmsil edən bank) 
 
İxracatçının bankı 
(remitent bank) 
 262 
Sxem *.* 
Akkreditiv hesablaşma forması 
 
 
 
 
 
 
 
 
 
 
 
 
 
 
 İxracatçı və idxalatçı əmtəə ticarəti və ya xidmət göstərilməsi üzrə müqavilə 
imzalayırlar və müqavilədə göstərilir ki, hesablaşma zamanı akkreditiv formasından istifadə 
ediləcəkdir. İdxalatçı öz bankına (emitent bank) ərizə ilə müraciət edərək ixracatçının 
hesabına akkreditiv açılmasını istəyir. Emitent bank ixracatçının ölkəsindəki müxbir 
hesablara malik olduğu banklardan birinə (avozə edən bank) akkreditiv məktubu göndərir 
və ona akkreditivi ixracatçıya təqdim etmək tapşırığı verir. 
 Akkreditivi (surətini) aldıqdan sonra ixracatçı əmtəənin yüklənməsini həyata keçirir 
və akkreditivin şərtlərinə uyğun olaraq tələb olunan sənədləri banka təqdim edir və bank bu 
sənədləri emitent banka göndərir. Emitent bank sənədlərin tərtib edilməsinin düzgünlüyünü 
yoxlayır və onların ödənilməsini həyata keçirir. Avozə edən banka pul köçürməsindən sonra 
emitent bank sənədləri idxalatçıya verir. Avozə edən bank emitent bankdan daxil olan 
vəsaitləri ixracatçının hesabına köçürür, idxalatçı isə əmtəəni alır. 
 Lakin akkreditivin şərtlərindən asılı olaraq, ixracatçı tərəfindən təqdim edilən 
sənədlərin ödənilməsini təkcə emitent bank deyil, akkreditivdə göstərilən digər bank da 
(icraedici bank) həyata keçirə bilər. Belə olan halda icraedici bank (bu, avozə edən bank da 
ola bilər) ixracatçının təqdim etdyi sənədlər üzrə ödəməni həyata keçirdikdən sonra emitent 
bankdan ödənilən vəsaitin geri qaytarılmasını tələb edir. 
 Akkreditiv formasında hesablaşmaları həyata keçirən zaman banklar inkasso formada 
hesablaşmaya nisbətən daha yüksək komisyon yığımı toplayırlar ki, bu da akkreditivin daha 
mürəkkəbə əməliyyat olmsı və daha çox xərc tələb etməsi ilə əlaqədardır. 
 İxracatçı üçün ən əlverişli hesablaşma forması avans formasında hesablaşmadır. Bu 
zaman müqavilənin dəyərinin bir hissəsi əmtəə yüklənənə qədər ödənilir. Bir qayda olaraq, 
avans formasında ödəmə müqavilənin məbləğinin 1/3-nə qədərini təşkil edə bilər. Lakin bu 
formadan yalnız o zaman istifadə edilə bilinər ki, ya idxalatçı əmtəənin əldə edilməsində 
həddən artıq maraqlıdır (məsələn, dünya bazarında əmtəə satıcısının sayı və ya əmtəənin 
özünün həcmi məhduddur), ya da ixracatçı idxalatçıya güclü təzyiq göstərir və idxalatçı 
müəyyən səbəblərdən bu təzyiqə müqavimət göstərə bilmir. 
 Əmtəə yükləndikdən sonra ödəmə alıcı tərəfindən o zaman həyata keçirilir ki, 
satıcıdan yüklənən əmtəənin ətraflı izahı verildiyi teleqraf və ya teleks xəbəri alınsın. Əgər 
alıcıdan ödəmə daxil olmursa ixracatşı müəyyən zəmanətə malik olur, çünki əmtəənin 
alınması üçün zəruri olan bütün sənədlər onun əlində olur. Lakin bu zaman artıq yüklənmiş 
İdxalatçı 
(sərəncamverici) 
İxracatçı 
(benefisiar) 
Təyinat 
məntəqəsi 
Göndərmə 
məntəqəsi 
Daşıyıcı 
İdxalatçının bankı 
(emitent bank, 
icraedici bank) 
İxracatçının bankı 
(avozə edən, 
icraedici bank) 
 263 
əmtəənin satılması problemi ortaya çıxır. Bu ödəmə üsulunda yaranan risqi nəzərə alaraq, o, 
adətən artıq sıx əlaqələri olan və bir-birlərinə inamları olan firmalar arasında istifadə olunur. 
 Açıq hesablar üzrə hesablaşmalar zamanı idxalatçı əmtəəni aldıqdan sonra 
ixratatçının hesabına müntəzəm olaraq ödəmə həyata keçirir. Hesablaşma başa çatdıqdan 
sonra son yoxlama həyata keçirilir və borc qalıbsa onun ödənilməsi reallaşdırılır. Bu 
hesablaşma üsulu daha çox idxalatçı üçün əlverişlidir, ixracatçı isə artıq göndərilmiş 
əmtəəyə görə ödəməni alacağı barədə möhkəm təminata malik deyildir. Bununla yanaşı, 
bəzi hallarda o bank kreditinin köməyindən istifadə etməyə məcburdur. Buna görə açıq 
hesablar üzrə hesablaşma çox zaman sıx təsərrüfat münasibətləri olan və bir-birlərinə 
etibarları olan işgüzar partnyorlar arasında istifadə edilir. 
 Hesablaşma alətləri arasında ən az vaxt tələb edəni SWIFT sisteminin (1973-cü ildə 
Brüsseldə yaradılmış ―Ümumdünya Banklararası Maliyyə Telekommunikasiya Şəbəkəsi‖) 
istifadə edilməsi ilə aparılan hesablaşmalar, həmçinin teleqraf köçürmələridir. Çek və 
veksellərdən istifadə etməklə aparılan hesablaşmalar daha çox vaxt tələb edir. 
 Beynəlxalq hesablaşmalarda tətbiq edilən köçürmə vekselləri (trattalar) trassantın 
(kreditorun) trassata (borcalana) qarşı remitentə (üçüncü şəxsə) müəyyən məbləğdə pulu 
vekseldə göstərilmiş müddətdə ödəməsi barədə qeyd-şərtsiz əmridir. Banklar tərəfindən 
aksept edilmiş trattalar (ödəyicinin ödəmə üçün razılığı olan trattalar) nağd pula qeydə 
alınmaq yolu ilə (onların banka və ya ixtisaslaşmış təşkilata vaxtından əvvə satılması ilə; bu 
zaman banklar və ya ixtisaslaşmış təşkilatlar bunun üçün müəyyən haqq alırlar) mübadilə 
edilə bilərlər. Veksel qanunvericiliyinin tənzimlənməsi 1930-cu il Cenevrə Veksel 
Konvensiyası ilə qəbul edilmiş Vahid Veksel Qanununa əsaslanır. 
 Çeklərdən istifadə etməklə aparılan hesablaşmalar 1931-ci il Çek Konvensiyasına 
əsaslanır. Çek müəyyən edilmiş formada tərtib edilmiş pul sənədidir. Bu sənəd çekverənin 
banka çeki təqdim edənə çekdə göstərilmişməbləğin ödəmək barədə qeyd-şərtsiz əmrini əks 
etdirir. Çek istənilən valyutada yazıla bilər. Rəsmiləşdirməxərcləri nisbətən yüksək deyil. 
Lakin mövcud risqlər (məsələn, göndərmə zamanı çeklərin itirilməsi) bu hesablaşma 
vasitəsinin səmərəliliyini aşağı salır. 
Son illərdə beynəlxalq hesablaşmalarda getdikcə kredit kartlarından daha çox 
istifadə olunur. Bu kartlar adlı pul sənədləri olmaqla onların sahiblərinə əmtəə və xidmətləri 
nağd yolla ödəmə olmadan əldə etməyə imkan verir. 
Gözləmək olar ki, elmi-texniki nailiyyətlərin nəticələrinin beynəlxalq hesablaşmalara 
tədricən tətbiqi ilə elektron vasitələrin beynəlxalq hesablaşmalarda rolu artacaqdır. 
 
Beynəlxalq likvidlik: mahiyyəti və funksiyaları 
 
 Beynəlxalq likvidlik ölkə və ya ölkələr qrupunun özlərinin qısamüddətli xarici 
öhdəliklərini yolverilən ödəmə vasitələri ilə təmin etmək imkanlarıdır. Beynəlxalq likvidlik 
dünya valyuta sisteminin beynəlxalq ehtiyatlarla təmin edilməsi ilə əlaqədardır. Beynəlxalq 
ehtiyatlar dünya valyuta sisteminin normal funksiya göstərməsi üçün zəruridir. Beynəlxalq 
likvidlik ayrı-ayrı ölkələrin və ya regionların xarici ödəmə qabiliyyətinin vəziyyətini 
xarakterizə edir. Xarici likvidliyin əsasını ölkənin qızıl-valyuta ehtiyatları formalaşdırır. 
 Beynəlxalq likvidliyin strukturuna aşağıdakı komponentlər aiddir: 
1) ölkənin rəsmi valyuta ehtiyatları; 
2) rəsmi qızıl ehtiyatları; 
3) BVF-də ehtiyat mövqe; 
4) XİH-də olan hesablar. 
Beynəlxalq likvidlik aşağıdakı üç funksiyanı yerinə yetirir: 
 264 
1) likvid ehtiyatların formalaşdırılması vasitəsi; 
2) beynəlxalq ödəmə vasitəsi (əsasən ödəmə balansının kəsirinin örtülməsi üçün); 
3) valyuta müdaxiləsi vasitəsi. 
Beynəlxalq valyuta likvidliyinin əsas hissəsini rəsmi qızıl-valyuta ehtiyatları, yəni 
ölkənin mərkəzi bankı və maliyyə orqanlarının qızıl və xarici valyuta ehtiyatları tışkil edir. 
Qızıl-valyuta ehtiyatlarına standart külçə şəkilndə olan qızıl ehtiyatı, həmçinin 
sərbəst dönərli valyutada yüksək likvidli xarici aktivlər (valyuta ehtiyatları) aiddir. Bundan 
əlavə, qızıl-valyuta ehtiyatlarına qiymətli metallar (platin və gümüş) aid edilə bilər. Bu, 
onlardan beynəlxalq svop əməliyyatları zamanı istifadə edildiyi halda və onların girov 
qoyulması ilə valyuta alındığı halda mümkündür. 
Yüksək likvidli vəsaitlər minimal risqə malik yüksək etibarlı təşkilatlarda, yəni 
beynəlxalq təsnifata uyğun olaraq yüksək etibarlılıq kateqoriyasına iad edilən qurumlarda 
yerləşdirilməlidir. 
Qızıl beynəlxalq valyuta likvidliyində xüsusi yer tutur. Ondan beynəlxalq 
öhdəliklərin yerinə yetirilməsi üçün fövqəladə vasitə kimi istifadə edirlər. Bu zaman qızıl ya 
bazarda satılır və lazımi xarici valyuta əldə edilir, ya da xarici borc alınması zamanı 
kreditora girov kimi verilir. 
Son zamanlar beynəlxalq likvid aktivlərin ümumi strukturunda valyuta 
komponentinin artması sabit bir meyl kimi nəzərə çarpır. Qızıl isə hələ də 1 troya unsiyasına 
görə 35 XİH fiksə edilmiş qiymətlə hesablanır ki, bu da bazar qiymətlərindən əhəmiyyətli 
dərəcədə azdır. Qızıl ehtiyatlarının əsas hissəsi (təxminən 80%-ə yaxını) sənayecə inkişaf 
etmiş ölkələrin payına düşür. 
Ehtiyatların denominasiyasının müəyyən edilməsi zamanı mərkəzi banklar aşağıdakı 
qaydanı əsas götürürlər: valyuta ehtiyatlarını milli valyutaya münasibətdə ehtiyat rolunu 
oynayan xarici valyutada yerləşdirmək lazımdır. 
Borclu ölkənin likvidlik mövqeyi aşağıdakı göstərici ilə xarakterizə olunur: 
 
LM = 
BH
VH
 
 
 Burada LM – likvidlik mövqeyi, VH – qızıl-valyuta ehtiyatlarının həcmi, BH – 
borcun həcmidir. 
 Ölkənin şəxsi ehtiyatları şərtsiz likvidliyi formalaşdırır. Bundan mərkəzi banklar heç 
bir məhdudiyyət olmadan istifadə edirlər. Borc resursları isə şərti likvidliyi təşkil edir. Bura 
xarici mərkəzi və özəl bankların, həmçinin BVF-nin kreditləri aiddir. Borc resurslarından 
istifadə kreditorun müəyyən tələblərinin yerinə yetirilməsinə bağlıdır. 
 
Beynəlxalq hesab balanslarının mahiyyəti və növləri 
 
 Balans hər hansı bir fəaliyyətin tərəfləri arasında tarazlığın formalaşdırılması və ya 
münasibətlərin kəmiyyət ifadəsidir. Bu tərəflər bir-birlərini tarazlaşdırmalıdırlar. 
Ölkələrin dünya təsərrüfatının digər ölkələri ilə bütün mövcud qarşılıqlı 
münasibətləri beynəlxalq hesabların müxtəlif balanslarında əks olunur. Bu cür balanslar 
dövlətin iqtisadi inkişafı və onun maliyyə vəziyyəti barədə statistik hesabatın bərqərar 
olmuş formalarıdır. 
Beynəlxalq hesablar balansı bir ölkənin digər ölkələr münasibətdə pul tələbləri və 
öhdəliklərini, gəlirlərini və ödəmələrini əks etdirən hesabatdır. 
Bu cür balansların tərtibi zamanı irəli sürülən ümumi tələblər aşağıdakılardır: 
 265 
 areqat xarakter kəsb etməsi, yəni iqtisadi göstəricilər əsasında tərtib edilməsi; 
 beynəlxalq tələblərin və öhdəliklərin xalis saldosunun nəzərə alınması; 
 müəyyən zaman kəsiyinin göstəricilərinin nəzərə alınması. 
Beynəlxalq praktikada beynəlxalq hesab balanslarının üç növü fərqləndirilir: 
1) hesab balansı; 
2) beynəlxalq borc balansı; 
3) tədiyə balansı. 
Hesab balansında ölkənin digər ölkələrə qarşı tələb və öhdəliklərinin nisbəti 
haqqında hesabat öz əksini tapır. Bu zaman ödəmələrin daxil olma müddətlərindən asılı 
olmayaraq bütün örtülən və örtülməyən ödəmələr bu balansa daxil edilir. 
Müəyyən dövr üçün və müəyyən tarix üçün hesab balansları fərqləndirilir. Birinci 
halda balansda dövr ərzində yaranan tələb və öhdəliklərin nisbəti əks olunur. Ikinci halda 
müəyyən tarixə, məsələn 2004-cü ilin əvvəlinə ölkənin netto-borclu və ya netto-kreditor 
olması müəyyən edilir və balansda onun tələb və öhdəliklərinin hansı əsas maddələrdən 
ibarət olduğu öz əksini tapır. 
Hesab balansları əmtəə və xidmətlərin ixrac və idxalını, alınan və təqdim edilən borc 
və investisiyaları nəzərə alır. Bu balansın saldosu ölkənin beynəlxalq hesab mövqeyini əks 
etdirir: 
 əgər saldo müsbətdirsə, onda ölkə netto-kreditor hesab edilir və gələcəkdə o, valyuta 
gəlirləri əldə etməlidir; 
 əgər saldo passivdirsə, onda ölkə netto-borclu hesab edilir və gələcəkdə o, valyuta 
ödəmələri həyata keçirməlidir. 
Beynəlxalq borc balansı beynəlxalq praktikada geniş istifadə edilir və hesab 
balansından bir sıra maddələrinə görə fərqlənir. Belə ki, ölkənin qızıl-valyuta ehtiyatları, 
xaricdə yerləşən xalis aktivləri bu balansa daxil edilir. 
Tədiyə balansında ölkənin xarici iqtisadi əlaqələrinin masştabının, strukturunun və 
xarakterinin kəmiyyət və keyfiyyət tərəfləri öz əksini tapır. Tədiyə və hesab balansları bir 
sıra əhəmiyyətli fərqlərə malikdirlər: 
1) tədiyə balansında yalnız artıq həyata keçirilmiş gəlir və ödəmə əməliyyatları öz 
əksini tapdığı halda, hesab balansında gələcəkdə həyata keçirilməli olan əməliyyatlar 
da öz əksini tapır; 
2) tədiyə balansına ancaq real həyata keçirilmiş (alınmış və ya verilmiş) kreditlər və 
investisiyalar, hesab balansına isə hələ faktiki olaraq həyata keçirilməyənlər daxil 
edilir; 
3) tədiyə balansına ancaq ödənilmiş əmtəə və xidmət ixrac və idxalı aid edilir, hesab 
balansına isə xarici ticarət sazişlərinin ödənilməyən hissəsi də aid edilir. 
Beləliklə, tədiyə və hesab balanslarının saldosu üst-üstə düşmür. 
 
Ölkənin tədiyə balansı: tərtib edilmə prinsipləri və strukturu 
 
Tədiyə balansı ölkənin xarici dünya ilə qarşılıqlı əlaqələrini xarakterizə edən 
ümumiləşdirici göstəriciləri əks etdirir. Tarixən tədiyə balansı ticarət balansı formasında 
hələ orta əsrlərdə meydana gəlmişdir. ―Tədiyə balansı‖ isə bir termin kimi dövriyyəyə 
ingilis iqtisadçısı Con Stüart-Mill tərəfindən daxil edilmişdir. Həmin vaxtlarda balans ilk 
növbədə fiskal rolu yerinə yetirirdi. Özünün müasir formasında isə tədiyə balansı əsas 
makroiqtisadi siyasət elementlərinin hazırlanması zamanı vacib orientir rolunda çıxış edir. 
BVF-nin verdiyi izaha görə, tədiyə balansı müəyyən dövr üçün statistik hesabatdır və 
aşağıdakıları əks etdirir: 
 266 
a) hər hansı bir ölkənin yerdı qalan dünya ilə həyata keçirdiyi əmtəə, xidmət və gəlir 
əməliyyatları; 
b) ölkəyə məxsus olan monetar qızıl, xüsusi iqtibas hüquqları (XİH), həmçinin yerdə 
qalan dünya ölkələrinə münasibətdə maliyyə tələbləri və öhdəlikləri üzrə mülkiyyıt 
hüququnun dəyişilməsi və digər dəyişikliklər; 
c) qarşılıqlı surətdə örtülməyən əməliyyat və dəyişikliklərin mühasibat nöqteyi-
nəzərindən  balanslaşdırılması üçün zəruri olan birtərəfli köçürmələr və 
kompensasiyaedici qeydlər. 
Tədiyə balansının tərtib edilməsinin əsasında iki prinsip durur: 
1) müəyyən dövr üçün (ay, rüb, il) ölkənin bütün xarici iqtisadi əməliyyatlarının əhatə 
edilməsi; 
2) əməliyyatların ikitərəfli mühasibat yazışı (son nəticədə kredit debetlə üst-üstə 
düşməlidir); nəticədə bir sıra maddələr üzrə disbalans digər maddələrlə tarazlaşdırılır. 
Tədiyə balansının tərtib edilməsində nümunə kimi BVF tərəfindən 1977-ci ildə dərc 
edilmiş sxemdən istifadə edilir. Tədiyə balansının tərtibinin tam sxemi 112 maddəni əhatə 
edir. Ümumiləşdirilmiş sxem bu maddələri 7 blok üzrə məcmulaşdırır (Cədvəl *.*). 
 
Cədvəl *.* 
 
 
 Ümumiləşdirilmiş sxemin bloklarını üç qrupda birləşdirmək olar: 
1. Cari əməliyyatlar (A bloku). Bu əməliyyatlar üzrə əmtəə, xidmət, kapital və pul 
köçürmələri hərəkətindən gəlirin olub-olmamasını göstərən balans hesablanır. 
2. Kapital hərəkəti (B+C blokları). Bu zaman da balans hesablanır. 
3. Balanslaşdırıcı əməliyyatlar (E+F+G blokları). Tədiyə balansının tarazlaşdırılması 
istiqamətində dövlət orqanlarının həyata keçirdiyi əməliyyatlar əks olunur. 
Nəticədə tədiyə balansının saldosu formalaşır ki, o da əsasən ölkənin qızıl-valyuta 
ehtiyatlarının və digər rəsmi ehtiyatlarının (H bloku) dəyişməsi hesabına maliyyələşdirilir, 
yəni ya ödənilir (əgər saldo mənfidirsə), ya da bölünür (əgər müsbətdirsə). 
Ölkənin tədiyə balansının təhlili zamanı ilk növbədə cari hesablar üzrə balans, yəni A 
bloku nəzərdən keçirilir. Bu blok əmtəə və xidmətlərlə xarici ticarəti, həmçinin daha əvvəl 
gətirilmiş və ya çixarılmış kapital üzrə əldə edilmiş gəlirlərin köçürülməsi, fərdi şəxslərin 
pul köçürmələri və əvəzsiz yardım kimi irihəcmli əməliyyatları və s.-ni əhatə edir. 
Cari tədiyə balansının əsasını ―Əmtəələr: İxrac FOB‖ və ―Əmtəələr: idxal FOB‖ 
maddələri təşkil edir. Onlar arasında fərq ticarət balansını təşkil edir. Unutmaq lazım deyil 
ki, tədiyə balansında ixrac və idxal FOB şərti ilə (yəni əmtəənin qiymətinə sığorta və 
daşıma xərcləri daxil edilmədən) qiymətləndirilir. Xarici ticarətin statistikasında isə idxal 
ənənəvi olaraq CIF şərti ilə (yəni sığorta və nəqliyyat xərcləri nəzərə alınmaqla) 
qiymətləndirilir. 
―Digər əmtəə, xidmət və gəlirlər‖ maddəsinə aiddir: 
a) xidmət idxal-ixracından fərqləndirilməsi çətin olan əmtəə idxal-ixracı; 
b) ən müxtəlif xidmətlər: yük, sərnişin və digər daşımalar; beynəlxalq turizm; 
telekommunikasiya xidmətləri; maliyyə, təhsil, işgüzar, texniki və s. xidmətlər; 
c) mülkiyyət hüququndan istifadəyə görə gəlirlər və xərclər; 
d) xaricə özəl və dövlət investisiya qoyuluşlarından əldə edilən gəlirlər və ölkəyə xarici 
investisiya qoyuluşundan əldə edilən analoji gəlirlər; 
e) dövlətin xaricdə siyasi və inzibati funksiyaları ilə əlaqədar olan əməliyyatlar (hərbi 
bazalar, beynəlxalq təşkilatlarda iştirak və s.). 
 267 
―Özəl birtərəfli köçürmələr‖ və ―Dövlət birtərəfli köçürmələri‖ maddələri transfertlər 
adlanan əməliyyatları əhatə edir: 
a) köçkünlərin, xarici işçilərin və digərlərinin pul köçürmələri; 
b) əvəzsiz dövlət yardımları (hədiyələr). 
Kapital hərəkəti balansı B və C bloklarını əhatə edir. 
1. ―Birbaşa investisiyalar və digər uzunmüddətli kapital‖ (B bloku) aşağıdakıları əhatə 
edir: 
a) birbaşa və portfel investisiyaları; 
b) digər uzunmüddətli kapital: 
 uzunmüddətli dövlət və özəl bank borcları; 
 əvvəl alınmış (təqdim edilmiş) borcların əsas hissəsinin ödənilməsi (geri 
alınması); 
 beynəlxalq bank və maliyyə təşkilatlarının istiqrazlarına abunə. 
2. ―Qısamüddətli kapital‖ (C bloku) bir il müddətinə qədər həyata keçirilmiş 
investisiyalar üzrə hərəkəti əks etdirir və əsasən qısamüddətli qiymətli kağızların və 
öhdəliklərin, bank depozitlərinin və banklararası borclanmanınŞ qısamüddətli 
borcların hərəkətini xarakterizə edir. 
3. Kapital hərəkəti balansından sonra D bloku, ―Səhvlər və ötürmələr‖ gəlir ki, oda 
səhvlərdən daha çox ötürmələri, yəni nəzərə alınmamış göstəriciləri əhatə edir; bu 
özünü xüsusilə qısamüddətli kapitalın hərəkəti üzrə aparılan hesablamalar zamanı 
göstərir; bu maddədə həmçinin qaçaqmalçılıq fəaliyyəti və kapitalın qeyri-leqal axını 
nəzərə alınır. 
Son balansın təhlili zamanı H blokundan başqa bütün digər bloklar nəzərə alınır. 
―Kompensasiyaedici maddələr‖ (E bloku) aşağıdakıların həcmində baş verən 
dəyişiklikləri əks etdirir: 
a) qızılın monetləşdirilməsi/demonetləşdirilməsi və qızılın dünya qiymətlərində baş 
verən dəyişikliklər hesabına ölkənin qızıl ehtiyatının həcmində baş verən tərəddülər; 
b) mübadilə məzənnələrinin dəyişməsi nəticəsində ölkənin hesabında olan XİH-də və 
ölkənin BVF-də olan ehtiyat mövqeyində baş verən dəyişikliklər; 
c) mübadilə məzənnələrinin dəyişməsi nəticəsində ölkənin valyuta ehtiyatlarında, nun 
xarici tələblərində və BVF-dən aldığı kreditlərdə baş verən dəyişikliklər. 
―Fövqəladə maliyyələşdirmə‖ (F bloku) əsasən tədiyə balansının kəsirinin 
yüngülləşdirilməsi üzrə əməliyyatları (BVF-nin əvəzsiz yardımları (hədiyyələri), Dünya 
Bankından struktur dəyişiklikləri üçün alınmış kreditlər və s.) əhatə edir. 
―Xarici dövlət orqanlarının qızıl-valyuta ehtiyatlarının tərkibində öhdəliklər‖ (G 
bloku) xarici banklarda dövlət depozitlərini və dövlət orqanları tərəfindən xarici ölkələrin 
qiymətli kağızlarının alınmasını (satışını) əhatə edir. 
Beləliklə, hər hansı bir ölkənin xarici dünya ilə münasibətləri ölkənin tədiyə balansı 
çərçivəsində qeydə alınır. Öz növbəsində, tədiyə balansında əks olunan göstəricilərin təhlili 
xarici amillərin ölkənin daxili inkişafına müsbət və ya mənfi təsiri barədə fikir yürütməyə 
imkan verir. Bu təhlil nəticəsində dövlətin maliyyə  orqanları bu və ya digər sabitləşdirici 
tədbirlər həyata keçirirlər. 
 
 
 
 
 
 
 268 
Tədiyə balansının dövlət tənzimlənməsi metodları 
 
Beynəlxalq statistika göstərir ki, dünya ölkələrinin tədiyə balansları daim qeyri-
tarazlıq halındadır, yəni cari əməliyyatlar üzrə saldo və son saldo adətən sıfıra bərabər 
olmur və buna görə də saldo və ümumilikdə tədiyə balansı kapital hərəkəti ilə, dövlət 
tərəfindən həyata keçirilən balanslaşdırıcı əməliyyatlarla və ehtiyatlardakı dəyişikliklərlə 
tarazlaşdırılır. 
Cari əməliyyatlar üzrə sabit müsbət saldo milli valyutanın mövqelərinin gücləndirir 
və eyni zamanda, ölkədən kapital ixracı üçün ciddi maliyyə bazası yaradır. Sabit mənfi 
saldo isə mill valyutanın mövqeyini zəiflədir və ölkəni daha çox xarici kapital cəlb etməyə 
sövq edir. Əgər ölkəyə kapital axını uzunmüddətli sahibkar investisiyası (birbaşa və portfel) 
vasitəsilə deyil, uzunmüddətli dövlət və özəl bank borclanması və xüsusislə də fövqəladə 
maliyyələşdirmə və xarici öhdəliklərin artımı hesabına həyata keçirilirsə bu ölkənin xarici 
borcunun və onlar üzrə ödəmələrin sürətlə artmasına səbəb olur. Ölkə kredit hesabına 
yaşamağa başlayır. 
Cari əməliyyatlar üzrə saldonun bu və ya digər tərəfə güclü tərəddüdləri ölkə üçün 
əlverişli olmayan nəticələr yaradır. Belə ki, müsbət saldonun kəskin artımı pul kütləsinin 
sürətli artımı üçün şərait yaradır və bununla da inflyasiyanı stimullaşdırır. Mənfi saldonun 
kəskin artımı isə mübadilə məzənnəsinin kəskin şəkildə aşağı düşməsi ilə nəticələnir, bu da 
ölkənin xarici iqtisadi əməliyyatlarında xaos yaradır. Buna görə də, tədiyə balansının 
tarazlığından söhbət gedəndə ilk növbədə cari tədiyə balansının kəsiri və onun saldosunun 
güclü tərəddüdü diqqət mərkəzində olur. 
Bütün deyilənləri nəzərə alaraq dövlət ölkənin tədiyə balansını tənzimləməyə 
məhkumdur. Burada dövlət təsirinin bir neçə metodu mövcuddur: 
1. Birbaşa nəzarət. Bura idxalın reqlamentləşdirilməsi (məsələn, kəmiyyət 
məhdudiyyətləri vasitəsilə) və gömrük və digər yığımlar, xarici investisiyalar üzrə 
gəlirlərin xaricə köçürülməsinə və fərdi şəxslərin pul transfertlərinə qoyulan qadağa 
və məhdudiyyətlər, əvəzsiz yardımın kəskin azaldılması, qısamüddətli və 
uzunmüddətli kapitalın ixracının dayandırılması və zəiflədilməsi və s. aiddir. Bu cür 
birbaşa nəzarət tədbirləri adətən ölkənin bir çox firmaları üçün çətinliklər yaradır və 
buna görə də onlar tərəfindən alqışlanmır.  Uzunmüddətli planda bu cür tədbirlərin 
effekti ziddiyyətli ola bilər, çünki yerli istehsalçılar üçün ―isti rejim‖ yaradır, xarici 
sərmayəçilərin ölkəyə marağını azaldır, ölkədə həyata keçirilən bu və ya digər 
layihələrə lazımi xarici mütəxəssislərin cəlbi ilə bağlı problemlər yaranır, milli 
xiracatçılar üçün xaricdə əmtəə və xidmət müşaiyətedici şəbəkənin genişləndirilməsi 
maneələr yaradır. 
2. Deflyasiya (yəni, inflyasiya ilə münarizə). Bu tədbir daxili iqtisadi vəzifələrin həllinə 
yönəlib, lakin kənar effekt kimi tədiyə balansının vəziyyəti də yaxşılaşır. Hesab edilir 
ki, deflyasiya siyasəti üçün ənənvi olan nəticələr – istehsalın, investisiyaların və 
gəlirlərin həcminin aşağı düşməsi – idxalın azalmasına və ixracın genişləndirilməsi 
üçün ehtiyat güclərin artımına gətirib çıxarır. Deflyasiya üçün xarakterik olan faiz 
dərəcəsinin artırılması ölkəyə qısamüddətli kapital axınına səbəb olur. Lakin, 
deflyasiyanın digər aspekti də vardır: o, ixracı azaldır və idxalı artırır, çünki 
deflyasiya zamanı milli valyutanın nübadilə məzənnəsi yüksəlir ki, bu da 
idxalatçıların imkanlarını genişləndirir. Ixracatçılar üçün isə milli valyutanın yüksək 
məzənnəsi ixracdan əldə edilən valyuta gəlirinin milli valyutaya dəyişdirilməsi 
zamanı daha az mənfəət əldə etmək deməkdir ki, bu da heç də ixracın 
stimulaşdırılmasına kömək etmir. 
 269 
3. Mübadilə məzənnəsinin dəyişdirilməsi. Bu tədbir dövlətlərə tədiyə balansının 
tarazlığını tənzimləməyə imkan verir. Lakin bu zaman nəzərə almaq lazımdır ki, 
revalvasiya/devalvasiyadan əldə edilən effekt ixracın və idxalın elastikliyi, həmçinin 
xarici ticarət axınlarının ətalətliliyi nəticəsində zəifləyir. Buna görə də, mübadilə 
məzənnəsində qısa, orta və uzunmüddətli dəyişiklikləri fərqləndirirlər. Belə ki, xarici 
ticarət axınlarının ətalətliliyi milli valyutanın məzənnəsinin güclü düşüşündən sonra 
ilk aylarda ticarət balansının dəyişməməsinə gətirib çıxarır. Bu zaman ticarət balansı 
hətta pisləşə də bilər. Bu, ixracatçılara ixracı genişləndirmək üçün, idxalatçılara isə 
yeni müqavilələrin sayının azaldılması üçün zaman lazım olması ilə əlaqədardır. Bir 
müddət keçdikdən sonra ticarət balansı ilə bağlı vəziyyət adətən dəyişir: ixrac artır, 
idxal azalır. 
Müasir şəraitdə idxalın elastikliyi azalmağa doğru meyllidir. Belə ki, ölkələrin 
beynəlxalq əmək bölgüsündə iştirakının genişlənməsi nəticəsində ölkəyə gətirilməsi 
obyektiv olaraq zəruri olan əmtəə və xidmətlərin milli idxalda xüsusi çəkisi artır. Bna görə 
də, orta və uzunmüddətli planda devalvasiya idxalı çox az azaldır, revalvasiya isə onu 
əhəmiyyətli dərəcədə artırır. Ixrac adətən daha elastikdir və buna görə də, orta və 
uzunmüddətli planda milli valyutanın məzənnəsinin dəyişməsinə daha həssasdır. 
Mübadilə məzənnəsində dəyişikliyin kapital hərəkətinə təsiri müxtəlifdir. Ölkəyə 
uzunmüddətli kapitalın idxalı perspektiv məqsədlərlə müəyyən olunur və buna gör də onda 
mübadilə məzənnəsində baş verən dəyişikliklər zəif əks olunur. Sərbəst dönərli valyutada 
qısamüddətli kapitalın ölkəyə idxalı üçün isə mübadilə məzənnəsindəki dəyişikliklər 
mühüm rol oynayır, çünki, burada məzənnə dəyişiklikləri üzərində ―oynamaq‖ üçün imkan 
olur. Mümkün revalvasiya qabağı idxal artır, ondan sonra isə kapital ixracı artır. 
4. Mərkəzi Bankın faiz dərəcəsinin dəyişdirilməsi. Bu tədbir valyuta məzənnəsinin və 
tədiyə balansının tənzimlənməsinə yönəlib. Bu zaman bur tərəfdəb beynəlxalq 
kapital hərəkətinə, digər tərəfdən isə daxil kreditlərin, pul kütləsinin, qiymətlərin, 
məcmu tələbin dinakikasına təsir edilir. Məsələn, tədiyə balansının passiv saldosu 
zamanı faiz dərəcəsinin artırılması faiz dərəcəsinin aşağı olduğu ölkələrdən kapital 
idxalını stimullaşdıra və milli kapitalın ixracını zəiflədə bilər ki, bu da tədiyə 
balansının vəziyyətinin yaxşılaşmasına və valyuta məzənnəsinin yüksəlməsinə gətirib 
çıxaracaq. 
5. Valyuta ehtiyatlarının diversifikasiyası. Bu zaman dövlət, banklar və transmilli 
şirkətlər tərəfindən valyuta ehtiyatlarının strukturunun tənzimlənməsinə yönəldilmiş 
məqsədyönlü siyasət həyata keçirilir. Bu zaman valyuta ehtiyatlarının strukturunun 
tərkibinə müxtəlif valyutalar daxil edilməklə beynəlxalq hesablaşmalar, valyuta 
müdaxiləsinin həyata keçirilməsi və valyuta itkilərindən müdafiə təmin edilir. Bu 
siyasət adətən qeyri-sabit valyutaların satılması və daha sabit valyutaların alınması 
yolu ilə həyata keçirilir. 
Beləliklə, dövlət tədiyə balansının müxtəlif maddələrinə və ümumilikdə onun 
vəziyyətinə təsir göstərmək üçün müxtəlif üsullardan istifadə edir. 
 
 
 
 
 
 
 
 
 270 
Beynəlxalq valyuta-kredit və maliyyə münasibətlərinin  
dövlətlərarası tənzimlənməsi 
 
 Beynəlxalq valyuta-kredit və maliyyə münasibətlərinin əhəmiyyəti yuxarıda 
deyilənlərlə yanaşı, həmçinin dünya ictimaiyyəti tərəfindən yaradılan inkişaf etmiş 
dövlətlətarası tənzimləmə sistemi ilə müəyyən edilir. Beynəlxalq valyuta-maliyyə 
münasibətlərinin üstmilli tənzimlənməsi institutları arasında aparıcı rol Beynəlxalq Valyuta 
Fonudna və Dünya (Ümumdünya) Bankı Qrupuna daxil olan təşkilatlara məxsusudur. 
 Beynəlxalq Valyuta Fondu üzv dövlətlər arasında valyuta-kredit münasibətlərini 
tənzimləyən və onlara tədiyə balansının kəsiri nəticəsində yaranan çətinlikləri aradan 
qaldırılması üçün xarici valyutada qısa və orta müddətli kreditlər təqdim edilməsi yolu ilə 
maliyyə yardımı edən hökumətlərarası təşkilatdır. 
Beynəlxalq Valyuta Fondu 1944-cü ilin iyulunda keçirilən Bretton-Vuds 
konfransında yaradılıb. Konfrans Birləşmiş Millətlər Təşkilatı tərəfindən təşkil olunmuşdu 
və əsas məqsəd 1930-cu il böhranına səbəb olan iqtisadi siyasətlərin təkrar olunmasının 
qarşısını almaq idi. Konfransda 45 dövlətin nümayəndəsi iştirak edirdi və onlar BVF-nin 
yaradılması haqqında qərar qəbul edərək onun Nizamnaməsini (Razılaşma Maddələri) 
işlədilər. BVF 1945-ci ilin 27 dekabrından etibarən, yəni Razılaşma Maddələri 29 ölkə 
tərəfindən imzalandıqdan sonra rəsmi fəaliyyətə başlaydı. BVF-in ilk maliyyə əməliyyatı 1 
mart 1947-ci il tarixinə təsadüf edir. 
BMT-nin ixtisaslaşmış qurumu statusuna malik BVF praktik olaraq dünya valyuta 
sisteminin institusional əsasını təşkil edir. 
Razılaşma Maddələrinin 1-ci maddəsinə görə BVF-nin məqsədləri belə 
müəyyənləşdirilir: 
 məsləhət və qarşılıqlı fəaliyyət yolu ilə beynəlxalq maliyyə əməkdaşlığının inkişafına 
dəstək verilməsi;  
 beynəlxalq ticarətin tarazlı inkişafı və genişlənməsi üçün münbit şəraitin yaradılması; 
 valyutala məzənnələrinin sabitliyinin qorunmasını dəstəkləmək, rəqabətdən irəli 
gələn valyuta devalvasiyalarından qaçmaq, qaydaya salınmış qarşılıqlı valyuta 
münasibətləri saxlamaq; 
 çoxtərəfli ödənişlər sisteminin yaradılmasına və dünya ticarətinin inkişafına maneə 
törədən valyuta mübadiləsi məhdudiyyətlərinin aradan qaldırılmasına yardım etmək;  
 tədiyə balansı ilə bağlı problemləri olan üzv dövlətlərə uyğun şərtlərlə maliyyə 
yardımının göstərilməsi; 
 üzv-dövlətlərin tədiyə balanslarının kəsirlərinin masştabının və davamlılığının 
azaldılması. 
BVF-nin funksiyalarına aiddir: 
 ümumi hesablaşmalar sisteminin və XİH üzrə hesablaşmalar sisteminin 
dəstəklənməsi; 
 beynəlxalq valyuta sisteminin vəziyyətinin müşahidə edilməsi; 
 valyutaların mübadilə məzənnələrinin sabitliyinin dəstəklənməsi; 
 qarşılıqlı valyuta münasibətlərinin qaydaya salınması; 
 qısa və orta müddətli kreditlərin verilməsi; 
 XİH-in yenidən bölgüsü yolu ilə üzv-ölkələrin valyuta ehtiyatlarının artırılması; 
 tövsiyə və məsləhətlərin verilməsi, əməkdaşlıqda iştirak edilməsi. 
 271 
BVF-yə üzv olan hər bir ölkə müəyyən məbləğdə pulu – ilkin kvotanı BVF-nin 
hesabına daxil edir ki, bu kvota da hər 5 ildən bir nəzərdən keçirilir. Hazırda BVF-nin 184 
üzvü vardır.  
BVF-nin hesablaşma vahidi Xüsusi İqtibas Hüquqlarıdır (Special Drating Rights - 
SDR). XİH beynəlxalq ehtiyat aktivi olmaqla BVF tərəfindən 1969-cu ildə tətbiq edilmişdir. 
BVF üzvlərinin həmin vaxt mövcud olan beynəlxalq ehtiyatların və onların potensial 
artımının beynəlxalq ticarətin artımını təmin etmək üçün kifayət etməyəcəyindən 
ehtiyatlanmaları buna səbəb olmuşdur. 
BVF-nin ümumi kvotası 31 dekabr 2003-cü il tarixinə 292 milyard XİH təşkil 
etmişdir. 
Dünya valyuta sisteminin təkamülü ilə əlaqədar olaraq BVF-nin Nizamnaməsinə 3 
dəfə yenidən baxılmışdır: 
 1969-cu ildə XİH sisteminin tətbiqi ilə əlaqədar; 
 1976-cı ildə Yamayka valyuta sisteminin yaradılması ilə əlaqədar; 
 1992-ci ildə Fonda borclarını geri qaytarmayan ölkələrin səsvermə hüququndan 
məhrum edilmələri ilə əlaqədar. 
Əsas idarəetmə qurumları Müdirlər Şurası, Beynəlxalq Valyuta və Maliyyə Komitəsi, 
İnkişaf Komitəsi, İcra Şurasıdır. 
Müdirlər Şurası. BVF-nin idarəçilik strukturunun ən ali orqanı Müdirlər Şurasıdır. 
Şuraya 184 üzv dövlətin maliyyə nazirləri və ya mərkəzi bank sədrləri daxildir. Beynəlxalq 
Monetar və Maliyyə Komitəsində təmsil olunan müdirlərdən başqa digər müdirlər yalnız 
BVF – Dünya Bankının İllik Görüşünə toplanırlar. Lakin Şura müəyyən hallarda daha tez-
tez toplana bilər və ya qərarları poçt vasitəsilə də qəbul edə bilər. İl ərzində hökumətlər 
BVF-nin gündəlik işində İcra Şurasında olan nümayəndələri vasitəsilə iştirak edirlər.  
Beynəlxalq Valyuta və Maliyyə Komitəsi. Beynəlxalq Valyuta və Maliyyə Komitəsi 
(BVMK) səsvermə qruplarını təmsil edən 24 müdirdən ibarətdir. Bu orqan beynəlxalq 
monetar sisteminin fəaliyyəti ilə əlaqədar BVF-yə uyğun tövsiyyələri vermək üçün ildə iki 
dəfə, BVF-nin Yaz və İllik Görüşləri zamanı toplanır. BVMK Müdirlər Şurası qarşısında 
hesabat verir. 
İnkişaf Komitəsi BVF-nin və Dünya Bankının müdirlərindən ibarət olmaqla iki 
təşkilatın birgə komitəsidir. Bu komitə müdirlər üçün müxtəlif sahələrdə məsləhətlər və 
tövsiyələr hazırlayır, onlar qarşısında inkişaf məsələləri üzrə hesabat verir. 
İcra Şurası. Müdirlər Şurası özünün səlahiyyətlərinin böyük bir hissəsini İcra 
Şurasına vermişdir. Icra Şurası inzibati və əməliyyat xarakterli məsələlərlə, həmçinin BVF-
nin üzv-ölkələrə qarşı həyata keçirdiyi siyasətlə əlaqədar məsələlərlə məşğul olur. 
İcra Şurası BVF-nin 184 üzvünü təmsil edən 24 İcraçı Direktordan ibarətdir. Şura 
BVF-nin Vaşinqton qərargahında yerləşməklə BVF-nin gündəlik işini təşkil etməyə 
cavabdehdir və həftədə azı üç dəfə toplanır. BVF-nin ən böyük payçıları olan 5 dövlət 
(ABŞ, Yaponiya, Almaniya, Fransa və Böyük Britaniya), eyni zamanda Çin, Rusiya və 
Səudiyyə Ərəbistanı Şurada ayrıca Direktorla təmsil olunurlar. 16 İcraçı Direktor isə qalan 
dövlətlər qrupunu təmsil edirlər və iki illik müddətinə seçilirlər.  
İcraçı Direktorlar Şurası nadir hallarda səsvermə yolu ilə qərar qəbul edir. Şura 
əsasən üzvlər arasında konsensusun tapılması variantına üstünlük verir. 
 Əksər beynəlxalq təşkilatlardan fərqli olaraq, BVF-də qərarların qəbulu zamanı ‖bir 
dövlət – bir səs‖ prinsipindən istifadə olunmur. Dövlət BVF-də nə qədər böyük kvotaya 
malik olarsa, onun səsləri də o qədər artıq olur. Dövlət BVF-yə üzv olarkən ödədiyi kvotaya 
görə 250 ―bazis‖ səsi alır. Sonradan kvota hər 100 min XİH artdıqca onun səslərinə 1 səs 
əlavə edilir. 
 272 
Ölkənin BVF-nin kapitalına abunə olması və Fondun resurslarından istifadə etməsi 
imkanları da kvota ilə müəyyən edilir. Üzv ölkə özünün abunə məbləğinin 25%-ni XİH-də 
və ya BVF-nin müəyyən etdiyi digər iştirakçı ölkənin valyutasında ödəməlidir. Yerdə qalan 
hissə isə milli valyutada ödənilir. 
İdarəedici Direktor. İdarəedici Direktor BVF-nin işçi heyətinin rəhbəri və İcraçı 
Direktorlar Şurasının Sədridir. O bu vəzifəyə İcraçı Direktorlar Şurası tərəfindən 5 illik 
müddətə təyin olunur. İdarəedici Direktora birinci Müavin və iki müavin yardım edir. 
Hazırda BVF-nin icraedici direktoru İspaniya vətəndaşı olan Rodriqo Ratodur. 
BVF-nin işçi heyəti hazırda 140 ölkədən olan 2650 nəfərdən ibarətdir. Razəlaşma 
Maddələri BVF əməkdaşlarından yüksək peşəkarlıq səviyyəsi nümayiş etdirməyi tələb edir. 
BVF əməkdaşları beynəlxalq vətəndaş qulluqçuları hesab edilirlər və öz ölkələrinin 
hökumətləri qarşısında deyil, BVF qarşısında məsuliyyət daşıyırlar. Mütəxəssis 
kateqoriyasına aid olan əməkdaşların 2/3-i iqtisadçılardır. BVF 22 idarə və bölmədən 
ibarətdir ki, onlara da İdarəedici Direktora tabe olan direktorlar rəhbərlik edirlər. 
 BVF-nin əsas fəaliyyət sahələri aşağıdakılardır. 
Nəzarət. BVF hər bir üzvü ilə siyasətlərin razılaşdırılması sahəsində dialoq 
yaratmağa çalışır. BVF nəzarəti 3 formada həyata keçirir. 
1. Ölkə nəzarəti. İldə bir dəfə BVF üzv dövlətin həyata keçirdiyi valyuta siyasətini 
nəzərdən keçirir ki, bu daha çox ―IV Maddə məsləhətləşməsi‖ (Article IV 
Consultation) kimi tanınır. Bu fəaliyyət sahəsinin həyata keçirilməsində əsas məqsəd 
ondan ibarətdir ki, güclü daxili iqtisadi siyasət sabit valyuta məzənnəsinin 
formalaşmasına və inkişaf edən dünya iqtisadiyyatının yaranmasına səbəb olur.  
2. Qlobal nəzarət. BVF eyni zamanda çoxtərəfli nəzarəti həyata keçirir və onun 
nəticələri Dünya İqtisadi Durumu (ildə iki dəfə hazırlanır) və Qlobal Maliyyə 
Sabitliyi (rüblük əsasda hazırlanır) nəşrlərində dərc olunur. Bu nəşrlərdə qlobal 
iqtisadi meyllər və dəyişikliklər şərh edilir. 
3. Regional nəzarət. BVF bu zaman regional sazişlər çərçivəsində həyata keçirilən 
siyasəti nəzərdən keçirir. Məsələn, Avropa Birliyində, Avrozonada, Qərbi Afrika 
İqtisadi və Valyuta Birliyində mövcud vəziyyət müntəzəm olaraq İcra Şurası 
tərəfindən müzakirə edilir. 
Maliyyə yardımı. BVF tədiyə balansı ilə bağlı problemi olan dövlətləri kredit və 
borclarla təmin edir. 31 yanvar 2003-cü il tarixinə olan məlumata görə, BVF 89 ölkəyə 69,6 
milyard XİH (96 milyard dollar) məbləğində borc və kredit verib.  
BVF-nin kreditləri ölkənin həyata keçirməli olduğu sabitləşmə prosesini 
yüngülləşdirir. BVF-nin kreditləri həmçinin uzunmüddətli əsasda ölkə iqtisadiyyatının artım 
perspektivlərini yaxşılaşdıran struktur islahatlarının da həyata keçirilməsinə yönəldilmişdir. 
Tədiyə balansı ilə əlaqədar problemlərlə üzləşən istənilən üzv ölkə maliyyələşdirmə 
üçün BVF-yə müraciət edə bilər. Ölkə BVF-yə müraciət edən zaman o ya iqtisadi böhran 
yaşayır, ya da bu böhran ərəfəsində olur. Belə olan halda vəziyyətin sağlamlaşdırılması 
üçün və dayanıqlı iqtisadi artım şəraitinin yenidən bərqərar olması üçün iqtisadi sabitləşmə 
tədbirlərinin və rəsmi və/və ya özəl maliyyələşdirmənin müəyyən harmoniyasına nail olmaq 
lazım gəlir. Bunun üçün BVF ölkə hökumətlərinə iqtisadi siyasət üzrə müəyyən tövsiyyələr 
verir. BVF-nin maliyyə yardımı ayırması üçün onun həyata keçirilməli iqtisadi siyasət 
tədbirləri üzrə ölkə hökumətləri ilə razılığa gəlməsi lazımdır. Bütün bunlar son nəticədə 
BVF-nin icraedici direktoruna göndərilən ölkə hökumətinin “Niyyət məktubu”nda öz əksini 
tapır. 
 273 
BVF kreditləri ötən illər ərzində formalaşmış müxtılif qaydalar və ―mexanizmlər‖ 
çərçivəsində təqdim edir. Bu mexanizmlər üzrə kreditlərin təqdim edilmə şərtləri, 
müddətləri və faziləri fərqlidir və tədiyə balansı problemlərinin xarakterindən asılıdır. 
BVF ənənəvi vasitələrindən əlavə (Stand-By Arrangements, Extended Fund Facility, 
Supplemental Reserve Facility, Compensatory Financing Facility, Contingent Credit Lİnes) 
maliyyə vəsaitlərini güzəştli şərtlərlə də üzv dövlətlərə ötürür (Yoxsulluğun Azaldılması və 
İqtisadi Artıma Yönəldilmiş Kredit Mexanizmi, Ağır Borclu Yoxsul Dövlətlər Təşəbbüsü). 
BVF-nin kredit fəaliyyətinin təkamülünün əsas mərhələləri Cədvəl *.*-də göstərilmişdir. 
 
Cədvəl *.* 
BVF-nin kredit fəaliyyətinin təkamülünün əsas mərhələləri 
 
İllər Mərhələlər 
1952-ci il “Stand-by” krediti haqqında razılaşma 1952-ci ildən tətbiq edilməyə 
başlanıb. Bu mexanizmin ilk istifadəçisi öz beynəlxalq ehtiyatlarını 
artırmaq məqsədilə BVF-yə 50 milyon ABŞ dolları kredit almaq üçün 
müraciət edən Belçika olub. ―Stend-bay‖ termini o deməkdir ki, BVF 
tərəfindən irəli sürülən şərtlərin yerinə yetirilməsi zamanı üzv-dövlət 
zəruri olan halda ayrılmış vəsaiti almaq hüququna malikdir. Əksər 
hallarda üzv-dövlətlər bu hüquqdan real olaraq istifadə edirlər. 
1963-cü il 1963-cü ildı BVF xammal əmtəələri istehsal edən ölkələrə yardım 
məqsədilə kompensasiya maliyyələşdirilməsi mexanzimini (CFF) təsis 
etdi. Bu yardım bu cür ölkələrin ixrac gəlirlərinin müvəqqəti azalması 
zamanı, o cümlədən qiymətlərin aşağı düşməsindən yaranan müvəqqəti 
azalma zamanı edilir. 1981-ci ildə bu mexanizmə əlavə komponent 
daxil edildi ki, bu da ölkələrin taxıl məhsulları idxalı zamanı çəkdikləri 
xərclərin müvəqqəti yüksəlməsi zamanı onlara kömək məqsədi daşıyır. 
1970-ci illər 1970-ci illərdə neftin qiymətlərinin 4 dəfə qalxması nəticəsində yaranan 
enerji böhranı zamanı BVF müvəqqəti neft mexanizmi vasitəsilə neft 
ixrac edən ölkələrin valyuta profisitlərinin dövriyyəyə qaytarılmasına 
kömək edirdi. Bu mexanizm 1974-cü ildən 1976-cı ilə qədər fəaliyyətdə 
olub. BVF bu mexanizm vasitəsilə neft ixracatçılarından və xarici 
hesablar üzrə sabit mövqeyə malik digər ölkələrdən borc götürür və neft 
idxalatçılarına kredit verirdi. İdxalatçılar isə bu kreditlərdən neft alışları 
ilə bağlı yaranan kəsirləri maliyyələşdirmək üçün istifadə etməli idilər. 
1974-cü il 1974-cü ildə tədiyə balansı ilə bağlı problemlərlə üzləşən üzv-dövlətlərə 
ortamüddətli yardım göstərilməsi məqsədilə BVF-nin genişləndirilmiş 
kreditləşdirmə mexanizmi (EFF) yaradıldı. Bu problemlər həmin 
ölkələrin iqtisadiyyatlarındakı struktur çatışmazlıqları ilə bağlı idi. Bu 
çatışmazlıqların aradan qaldırılması üçün isə uzun müddət ərzində 
struktur islahatlarının həyata keçirilməsi tələb olunurdu. 
Genişləndirilmiş kreditləşdirmə haqqında razılaşmanın müddəti adətən 
3 il təşkil edir və onun 4 ilə qədər artırılması imkanı var. EFF üzrə 
birinci razılaşma 1975-ci ildə Keniya ilə bağlanmışdır. 
1980-ci illər 1980-ci illərdə BVF Latın Amerikası borc böhranının tənzimlənmsəinə 
yardımda aparıcı rol oynamışdır. BVF bu zaman region ölkələrinin 
hökumətləri və beynəlxalq bank dairələri ilə qarşılıqlı əməkdaşlıq 
şəraitində işləmişdir. BVF borclu borclu ölkələrə ortamüddətli 
 274 
sabitləşmə proqramları hazırlamaqda kömək etmiş, resurslarından 
əhəmiyyətli həcmdə maliyyələşdirmə həyata keçirmiş və kreditor 
ölkələrin hökumətləri, kommersiya bankları və beynəlxalq təşkilatlar 
tərəfindən maliyyələşdirmə paketlərini təşkil etmişdir. 
1989-cu il 1989-cu ildən etibarən BVF Mərkəzi və Şərqi Avropa, Baltika 
ölkələrinə, Rusiyaya və keçmiş Sovet İttifaqının digər ölkələrinə 
iqtisadiyyatlarını mərkəzləşdirilmiş planlaşdırma sistemindən bazar 
iqtisadiyyatına transformasiya etmək üçün aktiv şəkildə yardım 
göstərməkdədir. BVF bu ölkələrlə əməkdaşlıq şəraitində işləyir və 
onların iqtisadiyyatlarının sabitləşdirilməsinə və yenidənqurulmasına 
çalışır. Məsələn, BVF bazar iqtisadiyyatı üçün hüquqi və institusional 
əsas yaradılması məqsədilə adıçəkilən ölkələrə yardım göstərir. 1993-cü 
ildə bazar iqtisadiyyatına keçidin ilkin mərhələlərini dəstəkləmək üçün 
əlavə maliyyələşdirmə təqdim edilməsi məqsədilə BVF sistem 
dəyişikliklərinin maliyyələşdirilməsi mexanizmini (STF) təsis etdi ki, 
onun da fəaliyyət müddəti 1995-ci ildə başa çatmışdır. 
1994-1995-ci 
illər 
1994-1995-ci illərdə Meksikada kəskin maliyyə böhranı baş verdi. 
Bazar iştirakçılarının mövcud vəziyyətə nöqteyi-nəzərlərinin dəyişməsi 
nəticəsində bu ölkədən iri kapital axını baş verdi. Meksika qısa müddət 
ərzində qəti sabitləşdirmə və islahat proqramını qəbul etdi ki, bu 
proqram da sonda müvəffəqiyyətlə nəticələndi. Bu proqramı 
dəstəkləmək məqsədilə BVF sürətlə 17,8 milyard dollar həcmində 
krediti təsdiqlədi. Bu həmçinin BVF-yə Yeni Borclar Sazişi (YBS) 
işləmək üçün təkan verdi. Yeni saziş gələcəkdə baş verə biləcək ciddi 
böhranlara dərhal reaksiya vermək üçün BVF-nin \linin altında kifayət 
qədər vəsaitin olmasına təminat verir. 
1996-cı il 1996-cı ildə BVF və Dünya Bankı birgə yüksək borc səviyyəsinə malik 
yoxsul ölkələrin borclarına münasibətdə təşəbbüsü qəbul etdilər ki, bu 
da HİPC Təşəbbüsü adlandırılır. Bu təşəbbüs dünyanın yoxsul 
ölkələrinin xarici borclarının kifayət qədər qısa müddət ərzində iqtisadi 
cəhətdən məqbul səviyyəyə enidilməsi məqsədini daşıyır. Bu təşəbbüs 
1999-cu ildə borc problemi üzrə tədbirləri sürətləndirmək, 
genişləndirmək və dərinləşdirmək məqsədilə daha da genişləndirildi. 
Eyni zamanda BVF özünün struktur yenidənqurmasının 
genişləndirilmiş maliyyələşdirilməsi mexanizmini (ESAF) daha geniş 
yoxsulluğun azaldılması və iqtisadi artıma dəstək üzrə maliyyələşdirmə 
mexanizmi (PRGF) ilə əvəzlədi. Sonuncu mexanizm birbaşa olaraq 
yoxsulluğun azaldılması vəzifəsinə xidmət edir. 
1997-1998-ci 
illər 
1997-1998-ci illər Asiya maliyyə böhranı zamanı BVF sabitləşmə və 
struktur islahatları siyasətini dəstəkləmək məqsədilə İndoneziya, 
Koreya və Tailanda müstəsna olaraq iri kreditlər (ümumi məbləği 36 
milyard ABŞ dollarından çox) verdi. 1997-ci ildə BVF əlavə 
ehtiyatların maliyyələşdirilməsi mexanizmini (SRF) yaratdı. 
Mexanizmin yaradılmasında məqsəd gözlənilmədən bazar 
iştirakçılarının etibarını itirmə və kapital axını nəticəsində qısamüddətli 
maliyyələşdirməyə ciddi ehtiyac duyan ölkələrə yardım etməkdir. 
1999-cu il BVF böhranların qarşısının alınması üçün yeni alət – şərtləndirilmiş 
kredit xətlərini (CCL) tətbiq etməyə başladı. CCL maliyyə 
 275 
böhranlarının yayılmasından müdafiə vasitəsidir və qəti iqtisadi 
siyasət həyata keçirən ölkələr üçün açıqdır. 
2000-ci il 2000-ci ilin noyabrında BVF-nin İcra Şurası BVF-nin maliyyə 
mexanizmlərinin əhəmiyyətli icmalını başa çatdırdı. Bunda məqsəd 
BVF-nin üzv-dövlətlərə maliyyə yardımı göstərməsi metodlarında 
dəyişikliklərə ehtiyacın olub-olmadığını müəyyən etmək idi. Bu iş 
nəticəsində dörd mexanizmin ləğv edilməsi yolu ilə əhəmiyyətli 
rasionallaşdırma həyata keçirildi.Eyni zamanda bir sıra digər 
əhəmiyyətli dəyişikliklər də həyata keçirildi ki, bunlar da BVF 
mexanizmlərinə üzv-dövlətlərin böhranların qarşısının alınması və 
tənzimlənməsi istiqamətində həyata keçirdikləri səylərə daha füclü 
dəstək vermək imkanı yaratmalı və BVF resurslarından daha səmərli 
istifadəyə gətirib çıxarmalı idilər. 
 
 BVF maliyyələşdirməsinin böyük hissəsi aşağıdakı üç müxtəlif tip kreditləşdirmə 
siyasəti çərçivəsində həyata keçirilir. 
1) “Stand-by” krediti haqqənda razılaşma BVF-nin kreditləşdirmə siyasətinin əsasını 
təşkil edir. Bu mexanizmdən ilk dəfə 1952-ci ildə istifadə olunub və əsasən tədiyə 
balansının qısamüddətli problemlərinin həllinə yönəlib. 
2) BVF-nin genişləndirilmiş kreditləşdirmə mexanizmi (EFF) həyata keçirilən 
ortamüddətli razılaşmalar tədiyə balansının maliyyələşdirilməsi ilə çətinliklər 
yaşayan ölkələr üçün nəzərdə tutulub. Bu zaman struktur siyasəti tədbirləri 
çərçivəsində vergi sistemi və maliyyə sektorunda islahatlar həyata keçirilir, dövlət 
müəssisələri özəlləşdirilir və əmək bazarının çevikliyinin artırılması üçün müəyyən 
addımlar atılır. 
3) 1970-ci illərin sonlarından etibarən BVF dayanıqlı iqtisadi artımı təmin etmək və 
əhalinin həyat səviyyəsini yüksəltmək məqsədilə daha yoxsul üzv-dövlətlərə güzəştli 
kreditlər verir. Hazırda yoxsulluğun azaldılması və iqtisadi artıma dəstək üzrə 
maliyyələşdirmə mexanizmindən (PRGF) istifadə edilir. 
BVF kreditləşdirməsinin ən vacib elementləri aşağıdakılardır: 
 BVF yardım göstərilməsi üzrə agentlik və ya inkişaf bankı deyildir. O üzv-dövlətlərə 
kreditləri tədiyə balansı problemlərinin həlli və dayanıqlı iqtisadi artımın bərpası 
məqsədilə verir. Təqdim edilən xarici valyutanın məbləği ölkənin kvotasına uyğun 
olaraq müəyyən edilir. Bu məbləğ beynəlxalq ehtiyatların artırılması üçün ölkənin 
mərkəzi bankında yatırılır. İnkişaf agentliklərindən fərqli olaraq BVF konkret 
layihələrə və ya fəaliyyət növlərinə kredit ayırmır. 
 BVF kreditlərinin verilməsi həyata keçirilən siyasətlə şərtlənir: kredit götürmək 
istəyən ölkə onun tədiyə balansının problemlərinin aradan qaldırmağa yönəlmiş 
siyasəti qəbul etməlidir. BVF və üzv-dövlət həyata keçirilməli olan iqtisadi siyasət 
tədbirləri üzrə razılığa gəlməlidirlər. Bundan əlavə, BVF vəsaitləri tədricən, mərhələ-
mərhələ ayırır və bu zaman ölkə tərəfindən iqtisadi siyasət tədbirləri üzrə öhdəliklər 
qrafikinin yerinə yetirilməsindən çıxış edilir. 
 BVF kreditləşdirməsi müddətinə görə məhdudlaşdırılıb. Istifadə edilən 
maliyyələşdirmə mexanizmindən asılı olaraq kreditlər 6 aydan 4 il müddətinə qədər 
verilə bilər. Qısamüddətli kreditlər üzrə (―stand-by‖ kreditləri haqqında razılaşmalar 
üzrə) ödəmə müddəti 3 il 3 aydan 5 ilə qədər, ortamüddətli maliyyələşdirmə üzrə isə 
(genişləndirilmiş kreditləşdirmə haqqında razılaşmalar üzrə) 4,5 ildən 10 ilə qədər 
təşkil edirdi. Lakin, 2000-ci ilin noyabrında İcra Şurası ödəmə müddətini ―stand by‖ 
 276 
kreditləri üzrə 2 il 3 aydan 4 ilə qədər, genişləndirilmiş kreditlər üzrə isə 4,5 ildən 7 
ilə qədər ixtisar etdi. PRGF mexanzimi çərçivəsində kreditlərin ödəmə müddəti isə 
əsas məbləğ üzrə ödəmələrə 5,5 il güzəşt müddəti verməklə 10 il təşkil edir. 
 BVF hesab edir ki, borclu dövlətlər onun kreditlərini ilk növbədə ödəməlidirlər. 
Borclu dövlət BVF-nin kreditini müəyyən edilmiş qrafik üzrə vaxtında geri 
qaytarmalıdır ki, bu vəsaitlərdən ehtiyacı olan digər üzv-dövlətlərin kreditləşdirilməsi 
üçün istifadə edilsin. BVF vaxtı ötmüş borcların yığılmasının qarşısının alınması 
üçün prosedur müəyyən etmişdir. 
 BVF-dən standart, güzəştsiz maliyyələşdirmə mexanizmləri çərçivəsində kredit alan 
ölkələr (yəni aşağı gəlirli ölkələrdən başqa yerdə qalan ölkələr) bazar dərəcləri ilə 
bağlı olan dərəcələr üzrə fazilər, komisyon yığımları və öhdəliyə görə qaytarılan 
yığımı ödəyirlər. BVF-nin vəsaitlərindən həddindən artıq istifadə edilməsinin 
qarşısının alınması üçün müəyyən edilmiş həddən əlavə də yığım tutula bilər. PRGF 
mexanizmi üzrə kredit almış aşağı gəlirli ölkələr güzəştli fiksə olunmuş dərəcə üzrə - 
ildə 0,5% olmaqla faiz ödəyirlər. 
 Üzv-dövlətlər tərəfindən resurslardan istifadəyə zımanətin gücləndirilməsi məqsədilə 
BVF 2000-ci ilin martından etibarən mərkəzi banklar tərəfindən  daxili nəzarət, 
maliyyə hesabatlılığı və audit mexanizmləri prosedurları üzrə arzuolunan praktikaya 
riayət olunmasının qiymətləndirilməsi haqqında tələb irəli sürmüşdür. Eyni zamanda, 
İcra Şurası qeyri-dəqiq informasiya təqdim etməklə BVF-dən kredit almış ölkələrə 
qarşı tədbirləri genişləndirmək və onları daha sistematik etmək barədə qərar qəbul 
etmişdir. 
 Əksər hallarda kreditlərin təqdim edilməsi zamanı BVF xarici maliyyələşdirmə üzrə 
ölkələrin ehtiyacının yalnız kiçik bir hissəsini ödəyir. Lakin BVF-nin ölkəyə kredit 
verməsinin təsdiq edilməsi ölkə tərəfindən əsaslandırılmış iqtisadi siyasətin həyata 
keçirildiyinə bir siqnaldır. Bu isə potensial incestorlar və rəsmi dairələrdə inam 
yaradır və bu mənbələrdən əlavə maliyyə resursları cəlb etməyə imkan verir. 
Beləliklə, BVF maliyyələşdirməsi digər vəsaitlərin cəlb edilməsi üçün əhəmiyyətli 
rıçaq və ya katalizator rolunu oynayır. 
Texniki yardım. BVF üzv dövlətləri səmərəli makroiqtisadi və struktur siyasətlərini 
həyata keçirmək, eyni zamanda institusional quruluşu inkişaf etdirmək üçün texniki 
yardımla təmin edir. Texniki yardım fiskal siyasət, monetar siyasət və statistika sahələri də 
daxil olmaqla müxtəlif istiqamətlərdə təklif olunur. Bu işin məqsədi üzv-dövlətlərin iqtisadi 
siyasətlərinin işlənməsi və həyata keçirilməsi proseslərinin təkmilləşdirilməsinə dəstək 
verməkdən ibarətdir. Buna isə mərkəzi banklar və maliyyə nazirlikləri kimi məsuliyyətli 
qurumların personalının ixtisas səviyyələrinin artırılması yolu ilə nail olunur. Texniki 
yardım BVF-nin üzv-dövlətlərə iqtisadi siyasət üzrə tövsiyələrini və maliyyə yardımını 
tamamlayır. BVF-nin inzibati xərclərinin 20%-i texniki yardımın payına düşür. 
BVF texniki yardımı 1960-cı illərin ortalarından təqdim etməyə başlamışdır. O 
zaman yenicə müstəqillik əldə etmiş çoxsaylı ölkələr BVF-yə mərkəzi bank və maliyyə 
nazirliklərinin işinin təşkili üçün kömək göstərilməsi xahişi ilə müraciət etmişdilər. 
Texniki yardımın növbəti artım dalğası 1990-cı illərin əvvəllərinə, Mərkəzi və Şərqi 
Avropa və keçmiş Sovetlər Birliyi ölkələrinin mərkəzləşdirilmiş sistemdəm bazar sisteminə 
keçməsi dövrünün başlanğıcına təsadüf etmişdir.  
Daha sonra BVF beynəlxalq maliyyə sisteminin arxitekturasının gücləndirilməsi üzrə 
işlər çərçivəsində texniki yardımın həcmini artırmışdır. BVF ölkələrə maliyyə sistemlərini 
gücləndirməkdə, iqtisadi və maliyyə göstəricilərinin yığılması və paylanması metodlarının 
 277 
təkmilləşdirilməsində, ölkələrin vergi və hüquqi sistemlərinin, bank tənzimlənməsi və 
nəzarətinin yaxşılaşdırılmasında yardım edir. 
BVF həmçinin ciddi vətəndaş təlatümləri və müharibələrindən sonra dövlət 
institutlarını bərpa etməli olmuş ölkələrə əməliyyat məsələləri üzrə əhəmiyyətli həcmdə 
tövsiyələr təqdim edir. 
BVF dörd sahə üzrə texniki yardım göstərir və kadrların hazırlığını həyata keçirir: 
 bank sisteminin tənzimlənməsi, ona nəzarət və yenidənqurulması, valyuta 
vəsaitlərinin və valyuta əməliyyatlarının idarə edilməsi, klirinq və ödəmələr üzrə 
hesablaşma sistemləri, mərkəzi bankların strukturu və inkişafı üzrə tövsiyələrin 
təqdim edilməsi yolu ilə pul-kredit və maliyyə sektorlarının gücləndirilməsi; 
 vergi və gömrük siyasəti və inzibatçılığı, büdcənin hazırlanması, xərclərin idarə 
edilməsi, sosial müdafiə sisteminin işlənməsi və daxili və xarici borcun idarə 
edilməsi üzrə tövsiyələrin verilməsi yolu ilə vergi-büdcə sferasında real siyasət və 
idarəetmənin dəstəklənməsi; 
 statistik göstəricilərin hazərlanması, onların idarə edilməsi və yayılması, həmçinin 
göstəricilərin keyfiyyətinin artırılması; 
 iqtisadi və maliyyə qanunvericiliyinin işlənməsi və təhlili. 
1945-ci ildən sonra dünya iqtisadiyyatı qarşısında yeni vəzifələr durmağa başladı və 
bununla əlaqədar BVF-nin işində dəyişikliklər baş verdi, təşkilat öz funksiyalarını səmərəli 
yerinə yetirmək üçün yeni şəraitə uyğunlaşmağa başladı. 
Qloballaşma (bazarların və ölkə iqtisadiyyatlarının artan beynəlxalq inteqrasiyası) 
mürəkkəb iqtisadi problemlərin həll edilməsini tələb edir. 1990-cı ildən təsiri daha çox hiss 
edilən bu problemlər sırasına aşağıdakılar aiddir: 
 formalaşan maliyyə bazarlarında baş verən böhranların aradan qaldırılması; 
 mərkəzləşdirilmiş sistemdən bazar sisteminə keçən ölkələrə yardım göstərmək və 
onların qlobal bazar iqtisadiyyatına daxil olmasına kömək etmək; 
 qloballaşma proseslərindən kənarda qalmaq təhlükəsi ilə üzləşən yoxsul ölkələrdə 
iqtisadi artımın dəstəklənməsi və yoxsulluğun azaldılması istiqamətində tədbirlər 
həyata keçirmək. 
Bu vəzifələrə reaksiya verən BVF beynəlxalq valyuta-maliyyə sisteminin 
arxitekturasının (qayda və institutlar sistemi) gücləndirilməsinə istiqamətlənmiş bir sıra 
tədbirlər həyata keçirdi və maliyyə böhranlarının aradan qaldırılması istiqamətində öz 
səylərinin artırdı. BVF və Dünya Bankının 2000-ci ilin sentyabrında keçirilmiş birgə İllik 
Görüşündə BVF-nin gələcək konsepsiyasının əsas tezisləri açıqlandı: 
 bütün dünya insanlarının rifahı naminə sabit qeyri-inflyasiya iqtisadi artıma dəstək 
verməyə səy göstərmək; 
 beynəlxalq maliyyə sisteminin sabitliyinə cavabdeh olan kompetent mərkəz rolunu 
oynamaq; 
 makroiqtisadi və maliyyə məsələlərinin aid olduğu əsas məsuıiyyət sferalarına xüsusi 
diqqət yetirmək və qlobal ictimai rifahın qorunması üçün yaradılmış digər 
təşkilatlarla qarşılıqlı əməkdaşlıq şəraitində işləmək; 
 öz təcrübəsi və dialoq əsasında daim təkmilləşən və dəyişən şəraitə daim uyğunlaşan 
şəffaf təşkilat olmaq. 
Beləliklə, beynəlxalq maliyyə sisteminin sabit fəaliyyətinə cavabdeh olan BVF öz 
fəaliyyəti dövründə əsl universal təşkilata çevrilmiş, beynəlxalq valyuta-kredit və maliyyə 
münasibətlərini tənzimləyən əsas üstmilli qurum statusunu əldə etmiş, beynəlxalq 
kreditləşdirmənin nüfuzlu mərkəzinə çevrilmiş, dövlətlərarası kredit axınlarının 
koordinatoru və borc alan ölkələrin ödəmə qabiliyyətinin zəmanətçisi kimi çıxış etməyə 
 278 
başlamışdır. Eyni zamanda, o, Qərbin aparıcı yeddi ölkəsinin qərarlarının həyata 
keçirilməsində mühüm rol oynamağa başlayır, dünya iqtisadiyyatının tənzimlənməsinin 
formalaşan sistemində aparıcı həlqəyə çevrilir. BVF beynəlxalq koordinasiyanı həyata 
keçirərək milli makroiqtisadi siyasətlərin razılaşdırılmasına nail olur. 
Dünya Bankı Qrupu özündə 5 sıx əlaqədə olan təşkilatı birləşdirir. Həmin institutlar 
aşağıdakılardır: 
 Beynəlxalq Yenidənqurma və İnkişaf Bankı (BYİB). 
 Beynəlxalq İnkişaf Assosiasiyası (BİA). 
 Beynəlxalq Maliyyə Korporasiyası (BMK). 
 Çoxtərəfli İnvestisiyalar üzrə Zəmanət Agentliyi (MİGA). 
 İnvestisiya Mübahisələrinin Həlli üzrə Beynəlxalq Mərkəz (İMHBM). 
Dünya Bankı Qrupu təşkilatları arasında ilk yaradılanı Beynəlxalq Yenidənqurma və 
İnkişaf Bankı olub. BYİB-ə BİA ilə bir yerdə çox zaman Dünya Bankı da deyirlər. BYİB-
in yaradılmasına da Bretton-Vuds konfransı zamanı qərar verilib. Bu təşkilat rəsmən 1945-
ci ildən fəaliyyətə başlayıb. Hazırda bu təşkilata 184 ölkə üzvdür.  
Dünya Bankı yaşayış standartlarını yüksəltmək və yoxsulluğu aradn qaldırmaq üçün 
inkişaf etməkdə olan 100-dən artıq ölkədə fəaliyyət göstərir. Ümumilikdə Dünya Bankı 
vasitəsilə həyata keçirilən maliyyələşdirmə beynəlxalq kapital axınının 7 faizini təşkil edir. 
Dünya Bankı öz məqsədlərini aşağıdakı kimi müəyyənləşdirir: 
 sağlamlıq və təhsil sahələrinə diqqət vasitəsilə əhalinin inkişafını təmin etmək; 
 yoxsulluğu aradan qaldırmaq məqsədilə sosial inkişaf, idarəçilik və institutlaşdırma 
sahələrinə yardım etmək; 
 hökumətlərin keyfiyyətli, aydın və şəffaf xidmət göstərməsinə şərait yaratmaq; 
 ətraf mühiti mühafizə etmək; 
 özəl biznesin inkişafını dəstəkləmək; 
 investisiya qoyuluşu və uzunmüddətli planlaşdırmaya şərait yaradan sabit 
makroiqtisadi mühitin formalaşması məqsədilə islahatların həyata keçirilməsinə 
çalışmaq. 
 Dünya Bankına üzv olmaq üçün dövlət əvvəl Beynəlxalq Valyuta Fonduna 
qoşulmalıdır.  
 Dünya Bankının Vaşinqton ofisində 8000, dünyanın müxtəlif ölkələrindəki 
ofislərində isə 2000-ə qədər əməkdaş çalışır. Dünya Bankının əməkdaşları müxtəlif sahələri 
təmsil edirlər – burada iqtisadçılar, mühəndislər, təhsil məsələləri üzrə mütəxəssislər, 
ekologiya mütəxəssisləri və digər sahələrin mütəxəssisləri çalışırlar. 
 Dünya Bankının ali orqanı Müdirlər Şurasıdır. Bu Şurada hər bir üzv dövlət təmsil 
edilir və o, Dünya Bankının idarəçiliyində yekun qərar qəbul etmək səlahiyyətinə malikdir. 
Müdirlər Şurası Bankın siyasətini müzakirə etmək, dövlətləri üzvlüyə qəbul 
etmək\üzvlükdən çixartmaq, kapital yığımındakı dəyişiklikləri, BYİB-in təmiz gəlirinin 
bölüşdürülməsini, büdcəni müəyyənləşdirmək məqsədilə ildə bir dəfə yığılır. Ölkəni bu 
Şurada ya maliyyə naziri, ya da inkişaf naziri təmsil edir. Şura öz iclaslarını ildə bir dəfə, 
Dünya Bankının İllik Görüşü zamanı keçirir. 
 Dünya Bankının İcraçı Direktorlar Şurası (24 nəfər) ABŞ-ın Vaşinqton şəhərində 
yerləşir. Anlaşmanın maddələrinə əsasən direktorlardan beşi daha çox paya malik dövlətləri 
(ABŞ, Fransa, Böyük Britaniya, Yaponiya, Almaniya) təmsil edir. Digər direktorların hər 
biri ölkə və ya ölkə qrupları tərəfindən seçilir. 
 İcraçı Direktorlar Şurası və Prezident (o həm də Müdirlər Şurasının sədridir) Dünya 
Bankının həyata keçirdiyi ümumi əməliyyatlara cavabdehdir. Ənənəyə görə Prezident ən 
 279 
böyük paya malik dövlətdən, yəni ABŞ-dan seçilir. DB-in hazırkı Prezidenti Cənab Ceyms 
Vulfensondur.  
 İndiyəcən Dünya Bankı tərəfindən ölkələrə 360 milyard dollat kredir verilib. 2002-ci 
ildə isə 40 ölkəyə 96 əməliyyat nəticəsində 11,5 milyard dollar həcmində kredit təqdim 
edilib.  
2002-ci fiskal ilində DB-nin inkişaf etməkdə olan ölkələrdə həyata keçirdiyi 
fəaliyyətin əsas tezisləri aşağıdakılar olub: 
Borcların sürətləndirilmiş silinməsi: 
 2002-ci ilin iyun ayına olan məlumata əsasən 26 yoxsul dövlət bu proqram 
çərçivəsində 41 milyard dollara qədər vəsait alıb. Nəticədə həmin dövlətlərin xarici 
borcları təxminən 65 %-ə qədər azaldılıb və uyğun olaraq sosial xərclər artırılıb.  
HİÇ/QİÇS-ə qarşı mübarizənin dəstəklənməsi: 
 QİÇS-in nə qədər ciddi təhlükə olduğunu başa düşən Dünya Bankı 2001-ci ilin 
sentyabr ayından etibarən çoxtərəfli HİÇ/QİÇS proqramını həyata keçirməyə 
başlayıb. Proqrama görə əsasən Afrika dövlətlərində həyata keçirilən layihələr 
güzəştli şərtlər əsasında maliyyələşdirilir. 
Yoxsulluğun aradan qaldırılmasına çoxtərəfli dəstək: 
 Proqrama ətraf mühitin mühafizəsi üzrə yeni strategiyanın hazırlanması məqsədilə 
qlobal məsləhətləşmələrin aparılması, əhalinin maarifləndirilməsi, məhkəmə 
orqanlarında anti-korrupsiya proqramları, mübahisələrin ədalətli həlli və yoxsul 
qadınlara hüquqi yardım daxildir. 
İnkişafın səmərəliliyinin artırılması: 
 Dünya Bankının portfelindəki ―risqli‖ layihələrin sayı son 5 ildə yarıya qədər 
azaldılıb. Layihələrin keyfiyyətinin tənqidi və onlara nəzarət imkanları 
yaxşılaşdırılıb. Eyni tendensiya Dünya Bankının qeyri-borc xidmətlərində də özünü 
göstərir. 
BYİB-in maliyyə mənbəyi nizamnamə kapitalı, kapital bazarında borclanma, əvvəl 
buraxılan istıqrazlara görə ödənişlərdən daxilolmalar, bölüşdürülməmiş kapital hesabına 
formalaşdırılır. BYİB kreditləri 15-20 il müddətinə, 3-5 il güzəştli dövrü ilə verir. 
BYİB borc, təminat və qeyri-borc xidmətləri vasitəsilə (təhlil və məsləhət xidməti də 
daxil olmaqla) orta gəlirli və tədiyyə qabiliyyətli ölkələrdə (adambaşına düşən gəliri 5185 
dollardan az olan) davamlı inkişafı təmin etməyə, beləliklə də yoxsulluğu aradan 
qaldırmağa çalışır. BYİB 1948-ci ildən bəri təmiz gəlirlə işləyir və bu inkişaf 
fəaliyyətlərinin maliyyələşdirilməsinə, maliyyə qabiliyyətinin gücləndirilməsinə, kapital 
bazarında borc əldə etmə şərtlərinin yumşaldılmasına sərf olunur. BYİB-də səsvermə 
hüququ üzv dövlətin kapitala abunəsinə bağlıdır.  
Dünya Bankı Qrupunun illik borclarının yarıdan çoxunu təmin edən BYİB vəsaitin 
demək olar ki, hamısını maliyyə bazarlarında əldə edir. BYİB-in AAA borcları Dünya 
Bankı istiqrazlarının və borc qiymətli kağızlarının pensiya fondlarına, sığorta şirkətlərinə, 
korporasiyalara, digər banklara və ayrı-ayrı fərdlərə satılması vasitəsilə maliyyələşdirilir. 
2002-ci fiskal ilində BYİB bu yolla maliyyə bazarlarında 43 milyard dollara qədər əldə 
edib. BYİB-dən borc alanlar borcun qiymətinə uyğun olaraq müəyyənləşdirilən faiz 
ödəməlidirlər. Borclar 15-20 il ərzində geri ödənməlidir ki, bunun 3-5 illik dövrü əsas bocun 
ödənilmədiyi güzəştli müddət hesab edilir. BYİB-in vəsaitlərinin 5%-ə qədəri yeni üzvluyə 
qəbul olunan dövlətlər tərəfindən ödənilir. Üzvlüyə qəbul olunan dövlətlər iqtisadi gücə 
müvafiq olaraq ayrılan payları almalıdırlar, lakin payın dəyərinin yalnız cüzi hissəsini ilkin 
olaraq ödəmək tələb olunur. Qalan vəsait Bankın ciddi itkilərə məruz qala biləcəyi halların 
öhdəsindən gəlmək üçün saxlanılır. Bu zəmanət kapitalından yalnız istiqraz sahiblərinə 
 280 
ödəmələr üçün istifadə oluna bilər; həmin kapitaldan inzibati məqsədlərlə yararlanmaq və ya 
borc vermək olmaz. BYİB-in qaydalarına görə verilən borcların məcmu həcmi kapital 
ehtiyatlarının həcmindən artıq ola bilməz.  
2002-ci fiskal ilində BYİB-in Avropa və Mərkəzi Asiya dövlətlərinə verdiyi 
borcların həcmi rekord həddə çataraq 4,9 milyard dollar və ya ümumi borcların 43%-ni 
təşkil etmişdir. Sonrakı yerləri uyğun olaraq 4,2 milyard dollarlıq göstərici ilə Latın 
Amerikası və Karib Dənizi bölgəsi, 1 milyard dollarlıq göstərici ilə Şərqi Asiya və Sakit 
Okean tutub. 
BYİB borclarının 30%-ni və ya 3,6 milyard dollarını dövlət idarəçiliyi sahəsinə 
istiqamətləndirib. 2,1 milyard dollarlıq vəsait və ya BYİB-in ümumi borclarının 18%-i 
maliyyə sahəsinə verilib. 2002-ci fiskal ilində idarə strukturunun islahatına verilən borcların 
payı rekord həddə çataraq 64% (2001-ci fiskal ilində 38%) təşkil edib. 
Beynəlxalq İnkişaf Assosiasiyası 1960-cı ildə yaradılıb, hazırda 162 üzvü var. Bu 
təşkilata üzv olmaq üçün ölkə ilk növbədə BYİB-ə üzv olmalıdır. BİA indiyə qədər ölkələrə 
135 milyard dollar məbləğində kredit verib. 2002-ci ildə 62 ölkədə həyata keçirilən 133 yeni 
əməliyyat üçün 8,2 milyard dollar vəsait xərclənib. Bu təşkilat kreditləri faizsiz olaraq 
(0,75% həcmində yığım istisna olmaqla), ödəmə müddəti 10-35 il və güzəşt müddəti 10 il 
omaqla verir. 
BİA-nın strukturu BYİB-in strukturunu analoqudur. BYİB-in prezidenti eyni 
zamanda BİA-nın da prezidentidir. 
BİA-ya daxil olan vəsaitlər Dünya Bankına 2,4 milyard insanın yaşadığı 78 ən yoxul 
dövlətə ildə orta hesabla 6-7 milyard dollar faizsiz kredit verməyə imkan verir. Bu dəstək 
olduqca vacib əhəmiyyətə malikdir, çünki həmin dövlətlər bazar şərtləri əsasında borc 
almaq iqtidarında deyillər. BİA əsas ehtiyacların (təhsil, səhiyyə, təmiz su və s) təmin 
olunmasına çalışır, məhsuldarlığın artımını və yeni iş yerlərinin yaradılmasını şərtləndirən 
investisiyaları dəstəkləyir.  
BİA-nın kreditləri yalnız hökumətlərə verilir. Eyni zamanda BİA kreditləri yalnız 
adambaşına düşən gəliri 875 dollardan aşağı olan dövlətlərə verilə bilər. BİA-nın kreditləri 
Dünya Bankı borclarının təxminən dörddə birini təşkil edir.  
40-a yaxın dövlət BİA-nın maliyyələşməsində iştirak edir. Donorların siyahısına 
Fransa, Almaniya, Yaponiya, Böyük Britaniya, ABŞ kimi inkişaf etmiş ölkələrlə yanaşı, 
Argentina, Botsvana, Braziliya, Macarıstan, Koreya, Rusiya Federasiyası, Türkiyə kimi 
inkişafda olan dövlətlər də daxildir.  
BİA-nın borcları 2002-ci fiskal ilində rekord həddə çataraq 133 yeni əməliyyat üçün 
8,1 milyard dollar təşkil edib (2001-ci ildə 134 yeni əməliyyat üçün 6,8 milyard dollar). 
BİA-nın borclarının yarıdan çoxu Afrika və Cənubi Asiyaya iqtiqamətlənib. Afrika 2002-ci 
ildə 63 yeni əməliyyat üçün 3,8 milyard dollar borc alıb. BİA-nın borclarının üçdə birinə 
qədəri (2,6 milyard dollar) Cənubi Asiyaya istiqamətlənib.  
BİA-nın investisiya borcları 5,6 milyard dollar həddə qədər arıtb. Buna 
Əfqanıstandakı təcili tikinti işləri, təhsil, dövlət idarəçiliyi üçün ayrılan 100 milyon dollarlıq 
BİA qrantı da daxildir.  
BİA borclarının ciddi hissəsi (44 əməliyyat üçün 2 milyard dollar) təhsil, sağlamlıq, 
sosial xidmətlər, su və sanitariya kimi sahələrə yönəldilib. Dövlət idarəçiliyi ilə əlaqəli 34 
əməliyyata 1,6 milyard dollar xərclənib. 
1956-cı ildə yaradılan Beynəlxalq Maliyyə Korporasiyasının hazırda 175 üzvü var. 
Bu təşkilata da üzv olmaq üçün əvvəlcə BYİB-ı üzv olmaq lazımdır. BMK-nin kredit 
portfelinin həcmi 21,6 milyard dollara bərabərdir ki, onun da 6,5 milyard dolları sindikativ 
borclar şəklində təqdim edilmişdir. 2002-ci ildə 75 ölkənin 204 şirkətinə 3 milyard dollar 
 281 
həcmində kredit verilib. Təşkilatın maliyyə mənbəyini üzvlük kapitalı, kapital bazarında 
borclanma vı BYİB-dən alınan vəsaitlər təşkil edir. BMK kreditləri bazar qiymətləri ilə, 4 
ilə qədər güzəşt müddəti olmaqla uzunmüddətli ödəmə müddətinə verir. 
BMK-nin mandatı özəl sektorun inkişafı vasitəsilə iqtisadi artımı təmin etməkdən 
ibarətdir. BMK uzunmüddətli borclar, məsləhət xidmətləri, risqin idarə olunması, 
zəmanətlər təmin etməklə inkişafda olan ölkələrdə özəl sektorun irəliləyişinə şərait yaradır. 
BMK xüsusi kapital üçün maraqlı olmayan bölgələrdə müxtəlif layihələrə sərmayə qoyur, 
həmçinin risqli sayılan bazarlarda özəl sektorun inkişafına çalışır. BMK öz xidmətlərini 
bazar şərtləri əsasında həyata keçirir və hökumət təminatlarını qəbul etmir. 
BMK-nın ali orqanı Müdirlər Şurasıdır. BYİB-in hər bir müdiri və müdir müavini 
öz tutduqları vəzifəyə görə BMK-nın Müdirlər Şurasında da eyni səlahiyyətləri yerinə 
yetirirlər. Bir sıra səlahiyyətlər istisna olmaqla (yeni üzvlərin qəbulu, qəbul qaydalarının 
müəyyənləşdirilməsi, nizamnamə kapitalının artırılması və ya azaldılması, üzvlüyün 
dayandırılması, nizamnaməyə düzəlişlərin edilməsi) Şura yerdə qalan səlahiyyətlərini icra 
etmək üçün Direktorata ötürmüşdür. BMK-nın illik görüşü BYİB-in illik görüşü ilə eyni 
zamanda həyata keçirilir. 
24 direktordan (hansılar ki, eyni zamanda, BYİB-in icraedici direktorlarıdır) ibarət 
olan Direktorat BMK-nın cari fəaliyyətinin həyata keçirilməsinə cavabdehdirlər. 
BMK-nın prezidenti vəzifəsinin Dünya Bankının prezidenti yerinə yetirir. 
Planlaşdırma və qərarların qəbul edilməsi prosesində o, yeddi vitse-prezidentdən ibarət 
menecerlər qrupuna əsaslanır. İcraedici vitse-prezident ümumi idarəetməyə və cari 
əməliyyatlara cavabdehdir. 
Aparıcı beynəlxalq maliyyə institutlarının 10 rəhbər işçisindən ibarət olan Bank 
Məsləhət Komissiyası BMK-nin idarəedici tərkibi ilə korporasiyanın siyasəti və fəaliyyəti 
haqqında fikir mübadiləsi aparmaq üçün müntəzəm görüşlər keçirir. 
Məşhur sənayeçilərdən, bankirlərdən və dövlət xadimlərindən ibarət olan İşgüzar 
Məsləhət Komitəsi BMK rəhbərliyi ilə özlərinin bilikləri, təcrübələri və biznes məsələlərinə 
baxışları ilə bölüşürlər. 
BMK maliyyələşməsi fərqli sahələri əhatə edir ki, maliyyə sektoruna yardım 
mövzusu yeni təsdiq olunan layihələr arasında xüsusi yer tutur. Bunlara əsasən lizinq, 
sığorta və ipoteka bazarlarına sərmayələr, təhsil kreditləri, kiçik və orta sahibkarların 
mikromaliyyələşdirilməsi və biznes borclarını təmin edən yerli bankların kreditləşməsi 
daxildir.  
Özəl sektordan olan sərmayəçilərin iştirakını təmin etmək məqsədilə BMK hər hansı 
layihəni maliyyələşdirməsini müəyyən çərçivədə məhdudlaşdırır. Yeni layihələr üçün bu 
məhdudiyyət layihənin ümumi dəyərinin 25%-i, istisna hallarda kiçik layihələrin isə 35%-i 
çərçivəsində olur. Genişlənmə layihələri üçün BMK maliyyələşməsi layihənin dəyərinin 
50%-ə qədərini təşkil edə bilər, lakin bu rəqəm layihə şirkətinin kapitallaşmasının 25%-dən 
artıq olmamalıdır.  
Korporasiya əsasən özəl sektorun layihələrini dəstəkləsə də, müəyyən dərəcədə 
dövlət mülkiyyətində olan şirkətlərin də layihələri maliyyələşdirilə bilər. Bu zaman 
layihənin kommersiya əsaslarında həyata keçirilməsi və prosesdə özəl sektorun iştirakı 
mütləqdir. BMK göstərilən vəzifələri aşağıdakılar vasitəsilə həyata keçirir: 
 inkişafda olan dövlətlərdə özəl sektorun layihələrinin dəstəklənməsi; 
 inkişafda olan dövlətlərdə fəaliyyət göstərən özəl şirkətlərə beynəlxalq maliyyə 
bazarlarında vəsait əldə etməkdə yardım etmək; 
 hökumətə və bizneslərə məsləhət vermək və texniki yardımı təmin etmək; 
 282 
 sabit və ya dəyişkən məzənnə ilə əsas və ya yerli valyutalarda uzunmüddətli  və ya 
sindikatlaşdırılmış borcların verilməsi; 
 risqlərin idarə olunması (məsələn valyuta və ya faiz svoplarına, hedcinq 
xidmətlərinin təminatına müdaxilə); 
 kapitala investisiya; 
 kvazi-kapital vasitələri (ikinci dərəcəli istiqrazlar, imtiyazlı səhmlər, dönərli borclar 
və s.). 
Çoxtərəfli İnvestisiyalar üzrə Zəmanət Agentliyi (MİGA) 1988-ci ildə yaradılıb və 
157 üzvü var. Ölkə MİGA-ya üzv olmaq üçün ilk öncə BYİB-ə üzv olmalıdır. Təşkilatın 
maliyyə mənbəyini üzvlük kapitalı təşkil edir. İndiyə qədər buraxılan zəmanətlərin ümumi 
həcmi 10,4 milyard dollara bərabərdir. Zəmanət verilən birbaşa xarici investisiyaların həcmi 
isə 30 milyard dollara bərabər olmuşdur. 2002-ci il fiskal ilində 1,4 milyard dollar həcmində 
zəmanət buraxılmışdır.  
MİGA-nın yaradılmasında əsas məqsəd az inkişaf etmiş ölkələrə birbaşa xarici 
investisiyaların yönəldilməsinin artırılması yolu ilə bu ölkələrdə insanların yaşayış şəraitinin 
yaxşılaşdırılması və yoxsulluğun azaldılmasıdır. 
Təşkilatın vəzifələri aşağıdakılardır: 
 üzv ölkəyə digər üzv ölkədən qoyulmuş investisiyalarda mövcud olan qeyri-
kommersiya risklərinə qarşı zəmanət verilməsi, o cümlədən investisiyaların birgə 
sığortası və təkrar sığortası; 
 inkişaf etməkdə olan ölkələrə investisiya axınının artırılması üçün digər müvafiq 
əlavə fəaliyyətlərin həyata keçirilməsi. 
 təşkilat tərəfindən yalnız inkişaf etməkdə olan ölkələrə investisiya qoyuluşuna 
zəmanət verilir.  
MİGA-nın dəstəklədiyi layihələr ölkələrə hərtərəfli fayda gətirir: yeni iş yerləri açılır, 
vergi gəlirləri yaranır, təcrübə və texnoloji nou-hau transfer olunur. Cəmiyyət şose yolları, 
elektrik təchizatı, xəstəxanalar, məktəblər və təmiz su təchizatı sahəsində infrastrukturun 
yaxşılaşdırılması yolu ilə əlavə fayda götürür.  
MİGA tərəfindən dəstəklənən birbaşa xarici investisiyalar eyni zamanda oxşar daxili 
investisiyaları da stimullaşdırır və bu sahələri mal və xidmətlərlə təmin edən daxili biznesin 
inkişafına təkan verir. Nəticədə, ölkələr yoxsulluğun azaldılması üçün imkan əldə edirlər.  
Bundan əlavə, MİGA-nın zəmanəti ilə reallaşdırılan layihələrdə sosial sahə və ətraf 
mühit üzrə dünyada mövcud olan ən yüksək standartlara əməl olunması tələbi öz əksini 
tapır. 
MİGA iqtisadiyyatda inkişafın əsas aparıcı amillərindın olan birbaşa xarici 
investisiyaların az inkişaf etmiş ölkələrə yönəldilməsində çox mühüm katalizator rolunu 
oynayır və bu fəliyyətini investisiya layihələrinə zəmanət verməklə, texniki yardım və 
hüquqi xidmət göstərməklə həyata keçirir.  
Fəaliyyətə başladığı dövrdən MİGA 78 ölkədə həyata keçirilən 500-dən artıq 
layihəyə zəmanət vermişdir. MİGA-nın verdiyi zəmanətlərin ümumi dəyəri 10 milyard ABŞ 
dollarından çox olmuşdur ki, bu da dəyərləndirmələrə görə, həmin ölkələrə 30 milyard ABŞ 
dolları həcmində sərmayə qoyuluşuna şərait yaratmışdir. MİGA-nın investisiya portfelinin 
22%-i Avropa və Orta Asiya ölkələrini əhatə edir. 
MİGA zəmanət verdiyi layihələrin həyata keçirilməsinə Dünya Bankı Qrupunun 
böyük resursları vasitəsilə dəstək verir. MİGA-nın xüsusi üstünlüyü onun beynəlxalq 
təşkilat olmasından irəli gəlir və bu yolla MİGA investorları qeyri-kommersiya risklərindən 
qoruya və yarana biləcək mübahisələrin həllinə təsir edə bilir. 
 283 
MİGA-nın texniki yardım xidmətləri inkişaf etməkdə olan ölkələrə birbaşa xarici 
investisiyaların cəlb olunması üçün strategiyanın müəyyən edilib tətbiq olunmasında 
mühüm pol oynayır. MİGA həmçinin investisiya imkanları barədə məlumatların yayılmasını 
dəstəkləmək üçün müvafiq vasitələri inkişaf etdirir və bunun üçün on-line investisiya 
məlumat xidməti yaradılmışdır. 
Agentlik özünün hüquq xidməti vasitəsilə ölkələrə investisiya qoyuluşuna maneə ola 
biləcək səbəblərin aradan qaldırılmasına yardım edir. Mübahisələrdə vasitəçilik proqramı 
çərçivəsində MİGA hökumətlərə və investorlara aralarındakı fikir ayrılıqlarını aradan 
qaldırmağa və ölkədəki investisiya mühitini əsaslı surətdə yaxşılaşdırmağa kömək edir. 
 İnvestisiya Mübahisələrinin Həlli üzrə Beynəlxalq Mərkəz 1966-cı ildə yaradılıb 
və hazırda 134 ölkə bu təşkilata üzvdür. Bu təşkilata üzv olmaq üçün əvvəlcə BYİB-ə üzv 
olmaq lazımdır. Mərkəz tərəfindən indiyə qədər 114 iddiaya baxılıb. 2002-ci fiskal ilində 16 
iddia nəzərdən keçirilib. 
 İMHBM investisiya mübahisələrinin həlli və arbitrajı üzrə beynəlxalq orqan kimi 
xarici investisiyaların qoyuluşunu dəstəkləyir. Bu yolla dövlətlər və xarici investorlar 
arasında qarşılıqlı inam formalaşdırılır. İnvestisiyalara dair xeyli beynəlxalq razılaşmalar 
İMHBM-in arbitraj orqanlarında yaradılır. İMHBM həmçinin arbitraj hüququ və xarici 
investisiya hququ sahəsində araşdırma aparır. 
Dünya Bankı Qrupunun digər təşkilatları kimi İMHBM də çoxtərəfli beynəlxalq 
müqavilə (―Dövlətlər və Digər Dövlətlərin Vətəndaşları Arasında İnvestisiya 
Mübahisələrinin Həlli Konvensiyası‖) əsasında yaradılıb. İndiyə qədər 134 dövlət 
müqaviləni imzalamaqla və ratifikasiya etməklə Konvensiya Dövlətinə çevrilib. 
Konvensiyaya əsasən İMHBM Konvensiya Dövləti və Konvensiya Dövlətinin vətəndaşlıq 
tələblərinə cavab verən fiziki şəxslər və şirkətlər arasındakı mübahisələrinin arbitrajı və 
barışdırılması funksiyalarını yerinə yetirir.  
 İMHBM sadə təşkilati struktura malik olub İnzibati Şura və Katiblikdən ibarətdir. 
İldə bir dəfə iclas keçirən İnzibati Şura Mərkəzin idarəedici orqanıdır. Hər bir Konvensiya 
Dövləti Şurada bir nümayəndə təyin etmək hüququna malikdir ki, Mərkəzin həmin şəxslərə 
ödəniş həyata keçirməsi nəzərdə tutulmur. Dünya Bankının prezidenti “ex-officio” İnzibati 
Şuranın sədri sayılır, lakin onun səs vermək hüququ yoxdur.  
 Katiblik baş katibdən, baş katibin bir və ya daha artıq müavinindən və işçi heyətdən 
ibarətdir. Konvensiyanın 10-cu maddəsinə görə baş katib və onun müavinləri İnzibati 
Şuranın Sədrinin təqdimatı əsasında üçdə iki səs çoxluğu ilə seçilir. Onların vəzifə müddəti 
6 il müəyyən edilir və yenidən seçilməyə icazə verilir. 
 Mərkəzin yurisdiksiyası tərəflərin razılığına əsaslanır. Yuirsdiksiyaya razılıq yazılı 
formada olmalıdır və onun birtərəfli formada geri götürülməsinə icazə verilmir. Konvensiya 
razılığın verilmə vaxtını və məkanını müəyyənləşdirmir. Belə razılıq ikitərəfli və çoxtərəfli 
investisiya müqaviləsində gələcək mübahisələrin Mərkəzə təqdimatını nəzərdə tutan 
müddəada və ya mübahisənin mövcudluğu şəraitində kompromis qaydada verilə bilər. 
Razılıq mübahisənin Mərkəzin yurisdiksiyasına aid edilməsi üçün vacib göstərici sayılsa da, 
mübahisənin tərəfləri və təbiəti kimi amillər də əhəmiyyət kəsb edir. 
 Konvensiyanın 25-ci maddəsində yalnız ―investisiyadan yaranan hüquqi 
mübahisələrin‖ Mərkəzin yurisdiksiyasına aid edilə biləcəyi qeyd olunur. ―Hüquqi 
mübahisə‖ ifadəsini işlətməklə maraqların deyil, məhz hüquqların münaqişəsinin Mərkəzin 
yurisdiksiyasına aid olunduğu vurğulanır. Mübahisə qanuni hüququn və öhdəliyin 
mövcudluğunu və çərçivəsini, qanuni öhdəliyin yerinə yetirilməməsinə görə tələb olunan 
kompensasiyanın təbiətini və ya səviyyəsini əhatə etməlidir. 
 284 
 Mübahisənin Mərkəzin yurisdiksiyasına daxil edilməsi üçün tərəflərdən biri 
Konvensiya Dövləti, ikincisi isə digər Konvensiya Dövlətinin vətəndaşı (fiziki və hüquqi 
şəxslər) olmalıdır. Qeyd edək ki, mübahisəyə tərəf dövlətin fiziki şəxs olan vətəndaşı 
Mərkəzin himayəsi altında keçirilən icraata tərəf ola bilməz. Əgər hətta həmin fiziki şəxs 
eyni zamanda digər dövlətin vətəndaşlığına malik olsa və ya mübahisəyə tərəf dövlət 
razılığını versə belə, bu qaydanın pozulmasına imkan verilmir. Hüquqi şəxslərə 
münasibətdə Mərkəzin mövqeyi fərqlidir. Əgər mübahisəyə tərəf Dövlət razılığını verərsə, 
hüquqi şəxs eyni təbiətli icraatda tərəf kimi iştirak edə bilər. Bu zaman mübahisəyə tərəf 
Dövlət ona məxsus hüquqi şəxsə xarici nəzarət səbəbindən digər Konvensiya Dövlətinə 
məxsus hüquqi şəxs kimi yanaşmalıdır.  
 Əgər hər hansı Konvensiya Dövləti digər Konvensiya Dövlətinin vətəndaşı olan 
sərmayəçi ilə mübahisəni Mərkəzə təqdim etmək qərarına gəlibsə, sərmayəçi öz dövlətindən 
onu qorumağı xahiş edə bilməz və dövlətlərə eyni xahişi yerinə yetirməyə icazə verilmir. 
Konvensiyanın 27-ci maddəsi Konvensiya Dövlətinin mübahisə tərəfi olan sərmayəçiyə 
diplomatik status verməsini və ya eyni mübahisə ilə əlaqədar beynəlxalq iddia ilə çıxış 
etməsini qadağan edir.  
 İMHBM-in İnzibati Şurası Katibliyə Konvensiya Dövlətləri və digər Konvensiya 
Dövlətlərinin vətəndaşları arasındakı və İMHBM Konvensiyası çərçivəsndən kənara çıxan 
investisiya mübahisələrinin müəyyən kateqoriyasını həll etmək səlahiyyəti verən Əlavə 
Xidmət Qaydalarını qəbul edib. Bu kateqoriyalar aşağıdakılardır: (i) faktları aydınlaşdırmaq 
məqsədilə həyata keçirilən icraat; (ii) tərəflərdən birinin Konvensiya Dövləti və ya digər 
Konvensiya Dövlətinin vətəndaşı olmadığı hallarda invesitiya mübaisələrinin həlli üçün 
keçirilən arbitraj və barışdırma icraatı; (iii) tərəflərdən ən azı birinin Konvensiya Dövləti və 
ya digər Konvensiya Dövlətinin vətəndaşı olduğu halda və birbaşa investisiya təbiətli 
olmayan arbitraj və ya barışdırma icraatı (adi kommersiya sövdələşmələrindən başqa). 
 Beynəlxalq Hesablaşmalar Bankı (BHB) beynəlxalq valyuta-kredit və maliyyə 
orqanları arasında xüsusi yer tutur. Ən azı ona görə ki, 1930-cu ildə yaradılan BHB ilk bu 
cür təşkilat olub. Onun mənzil-qərargahı İsveçrədə, Bazel şəhərində yerləşir. 
 BHB iki əsas funksiyanı yerinə yetirir: 
1) mərkəzi banklar arasında əməkdaşlığa dəstək verir və beynəlxalq maliyyə 
əməliyyatlarının həyata keçirilməsi üçün münbit şərait yaradır; 
2) beynəlxalq hesablaşmaların həyata keçirilməsi üzrə etibarlı şəxs və ya agent rolunu 
oynayır. 
 BHB formasına görə, səhmdar cəmiyyət kimi təşkil edilib. Onun xüsusiyyəti 
hesablaşmalarda 0,29032258 q. qızıl tərkibli frankdan istifadə etməsidir. ABŞ dollarında 
istifadə olunan aktiv və passivlər qızıl franklara  1 troya unsiyası qızıla görə 208 ABŞ 
dolları məzənnələri ilə çevrilir. Bütün digər valyutalar üzrə əməliyyatlar onların ABŞ 
dollarına münasibətdə məzənnələrinə görə həyata keçirilir. Bankın səhmdarları əsasən 
sənayecə inkişaf etmiş ölkələrdir. 
 Son illərdə refional inkişaf bankları öz fəaliyyətlərini gücləndirərək dünya Bankı 
Qrupu ilə, belə demək mümkünsə, ciddi rəqabətə girmişlər. Bura Asiya İnkişaf Bankı 
(1965-ci ildə yaradılıb, mənzil-qərargahı Filippinin paytaxtı Manilada yerləşir), Afrika 
İnkişaf Bankı (1965-ci ildən əməliyyatlar həyata keçirir, mənzil-qərargahı Kot-d’İvuarın 
paytaxtı Abicanda yerləşir), Amerikaarası İnkişaf Bankı (1960-cı il yanvarın 1-dən 
fəaliyyətə başlayıb, mənzil-qərargahı Vaşinqtonda yerləşir), İslam İnkişaf Bankı (1975-ci 
ildə yaradılıb, mənzil-qərargahı Səudiyyə Ərəbistanının Ciddə şəhərində yerləşir), Avropa 
Yenidənqurma və İnkişaf Bankı (1991-ci ildə yaradılıb) və bir sıra digər maliyyə-kredit 
qurumları aiddir. 
 285 
 Beynəlxalq valyuta-maliyyə və kredit münasibətlərində kreditorların xüsusi klubları 
da iştirak edirlər: 
 Kreditor ölkələrin Paris klubu (bura 10 ölkə, ―böyük yeddilik‖lə yanaşı, Belçika, 
Niderland və İsveçrə daxildir) – bu, sənayecə inkişaf etmiş ölkələrin qeyri-rəsmi 
təşkilatıdır. Bu klubda kluba daxil olan ölkələrə dövlət borcları olan ölkələrin 
ödəmələrinin vaxtınını uzadılması, borcların tənzimlənməsi məsələləri müzakirə 
edilir. 
 London klubu iri kreditor bankların (600-dən yuxarı) qeyri-rəsmi təşkilatıdır. Burada 
borclu ölkələrin özəl xarici borclarının tənzimlənməsi problemləri müzakirə edilir. 
 Yuxarıda deyilənlər belə bir nəticə çıxarmağa əsas verir ki, müasir beynəlxalq 
valyuta-kredit və maliyyə münasibətləri beynəlxalq iqtisadi münasibətlərin vacib formasıdır 
və dövlətlərarası tənzimləmənin obyektidir. Kapitalın beynəlxalq hərəkəti, beynəlxalq 
valyuta sistemi və dünya valyuta vazarında baş verən intensiv inkişaf prosesləri social-
iqtisadi inkişaf səviyyələrindən və siyasi orientasiyalarından asılı olmayaraq müxtəlif 
ölkələrin vahid dünya təsərrüfatına inteqrasiyasına xidmət edir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 286 
7.1. İşçi qüvvəsinin miqrasiyası beynəlxalq iqtisadi münasibətlərin əsas 
formalarından biri kimi 
7.2. İşçi qüvvəsinin beynəlxalq miqrasiyasını yaradan və onun inkişafına təsir 
edən amillər 
7.3. İşçi qüvvəsinin miqrasiya “dalğaları”, miqrasiya mərkəzləri və miqrasiyanın 
müasir meylləri 
7.4. İşçi qüvvəsinin beynəlxalq miqrasiyasının ölkə iqtisadiyyatlarına təsiri 
7.5. Beynəlxalq əmək miqrasiyası proseslərinin milli tənzimlənməsi: mahiyyəti, 
növləri və alətləri 
7.6. Miqrasiya proseslərinin beynəlxalq tənzimlənməsi 
MÖVZU 7 
İşçi qüvvəsinin beynəlxalq miqrasiyası  
 
 
7.1. İşçi qüvvəsinin miqrasiyası beynəlxalq iqtisadi münasibətlərin  
əsas formalarından biri kimi 
 
 XX əsrin ikinci yarısında dünya ictimaiyyətinin həyatında müşahidə edilən xarakterik 
meyllərdən biri də əhalinin kütləvi miqrasiyasıdır. Əmtəə, xidmət və kapital bazarları ilə 
yanaşı işçi qüvvəsinin beynəlxalq bazarı da mövcuddur. Bir ölkədən digərinə hərəkət edən 
işçi qüvvəsi özünü əmtəə kimi təqdim edir və beləliklə də, beynəlxalq iqtisadi münasibətlər 
sisteminin tərkib hissəsinə çevrilmiş beynəlxalq əmək miqrasiyası baş verir. 
 Ölkələr arasında ictimai-ərazi əmək bölgüsünün ən yüksək səviyyəsi olan beynəlxalq 
əmək bölgüsü müxtəlif əmtəələrin istehsalının müxtəlif ölkələrdə təmərküzləşməsini, 
müxtəlif ölkələrdə müxtəlif həcmdə və fərqli ixtisas səviyyələrində əmək resurslarının 
olmasını nəzərdə tutur. Beynəlxalq əmək bölgüsü çərçivəsində kooperasiya həyata 
keçirilərkən bu iki formada baş verir: əmək bölgüsü əsasında istehsal edilən əmtəələrlə 
beynəlxalq mübadilə (beynəlxalq ticarət) və ya əməyin ölkələrarası hərəkəti əsasında 
beynəlxalq əmək miqrasiyası. 
İşçi qüvvəsinin daxili miqrasiyasını (bir ölkənin regionları arasında) və xarici 
miqrasiyasını (bir neçə ölkələyə aid olan) fərqləndirirlər. Beynəlxalq miqrasiya 
problemlərini öyrənərkən istifadə edilən əsas anlayışlar aşağıdakılardır: 
 İşçi qüvvəsinin beynəlxalq miqrasiyası - əməkqabiliyyətli əhalinin iş axtarışı 
məqsədilə və daimi yaşayış yerlərini dəyişməklə bir ölkədən digər ölkəyə hərəkəti başa 
düşülür. 
İmmiqrasiya ölkəyə xaricdən əməkqabiliyyətli əhali axınıdır. 
Emiqrasiya ölkədən xaricə əməkqabiliyyətli əhali axınıdır. 
Miqrasiya saldosu ölkənin immiqrasiya və emiqrasiya göstəricilərinin fərqidir. 
“Beyin axını” - yüksək ixtisaslı kadrların emiqrasiyası nəzərdə tutulur. 
Reemiqrasiya - daha əvvəl ölkədən emiqrasiya etmiş əhalinin daimi yaşamaq üçün 
yenidən vətənlərinə qayıtmaları başa düşülür. 
Beləliklə, işçi qüvvəsinin beynəlxalq miqrasiyası muzdlu əməyin ixracı və idxalından 
ibarətdir. Beynəlxalq miqrasiya bir proses kimi emiqrasiya, immiqrasiya və reemiqrasiyanın 
vahidliyini əks etdirir. 
 287 
Beynəlxalq miqrasiya problemlərinin aktiv surətdə öyrənilməsinə 1960-cı illərin 
sonlarından başlanmışdır. Iqtisadi artım modelləri çərçivəsində həyata keçirilən 
tədqiqatların əsas ideyası istehsalın amillərindən biri olan işçi qüvvəsinin beynəlxalq 
hərəkətinin iqtisadi artımın templərinə təsir göstərməsindən ibarət olub. Işçi qüvvəsinin 
beynəlxalq miqrasiyasının əsas səbəbi isə onun ödənilmə səviyyəsinin müxtəlif ölkələr üzrə 
fərqli olmasıdır. 
Neoklassik yanaşmanın tərəfdarları belə hesab edirlər ki, emiqrasiya işçi qüvvəsini 
qəbul edən ölkənin rifah səviyyəsinin artımına gətirib çıxarır. Emiqrasiyanın mənbəsi kimi 
çıxış edən ölkənin iqtisadi artım tempi isə pisləşməyərək əvvəlki səviyyədə qalır. 
Neokeynsçilərin fikrincə, işçi qüvvəsinin, xüsusilə də yüksək ixtisaslı işçiləri ixrac 
edən ölkənin iqtisadi vəziyyətinin pisləşməsi mümkündür. Bununla əlaqədar, ―beyin 
axını‖na vergi tətbiq edilməsi ideyası irəli sürülmüşdü. Bu yolla əldə edilən gəlirin inkişaf 
ehtiyaclarına istifadə edilməsi üçün BMT-nin sərəncamına verilməsi nəzərdə tutulurdu. 
Son illərdə miqrasiya proseslərinin təhlilində vurğu ölkənin iqtisadi artımının 
endogen amili kimi nəzərdən keçirilən insan kapitalının akkumulyasiyasının tədqiqinə 
yönəlmişdir. Insan kapitalını iqtisadi inkişafın vacib amili olduğunu hesab edən bu 
yanaşmaya görə, beynəlxalq miqrasiya ölkələrin iqtisadi artım templərində olan fərqləri izah 
edən səbəblərdən biridir. 
 İşçi qüvvəsinin miqrasiyasının formalarını aşağıdakı kimi təsnifləşdirmək olar: 
1) istiqamətinə görə: 
 inkişaf etməkdə olan ölkələrdən və keçmiş sosialist ölkələrindən sənayecə inkişaf 
etmiş ölkələrə miqrasiya; 
 sənayecə inkişaf etmiş ölkələr arasında miqrasiya; 
 inkişaf etməkdə olan ölkələr arasında miqrasiya; 
 yüksək ixtisaslı işçi qüvvəsinin sənayecə inkişaf etmiş ölkələrdən inkişaf etməkdə 
olan ölkələrə miqrasiyası; 
 inkişaf etməkdə olan ölkələrdən keçmiş sosialist ölkələrinə miqrasiya. 
2) ərazi əhatəsinə görə: 
 qitələrarası; 
 qitədaxili. 
3) miqrantların ixtisas səviyyəsinə görə: 
 yüksək ixtisaslı işçi qüvvəsi; 
 aşağı ixtisaslı işçi qüvvəsi. 
4) müddətinə görə: 
 birdəfəlik (bir qayda olaraq qitələrarasıdır); 
 müddətli (bir qayda olaraq qitədaxili); 
 mövsümi (gəlir əldə etmək üçün hər il edilən səfərlər); 
 gündəlik (öz ölkəndə yerləşən yaşayış məntəqəsindən digər ölkədə yerləşən iş 
yerinə gündəlik edilən hərəkət). 
5) qanuniliyinə görə: 
 leqal; 
 qeyri-leqal. 
Beynəlxalq Əmək Təşkilatının təsnifinə görə, müasir beynəlxalq miqrasiyanın 5 əsas 
tipi fərqləndirilir: 
1) daimi yaşayış yerini dəyişən köçkünlər; 
2) müqavilə üzrə işləyənlər (müqavilədə işçinin ölkədə işləmə müddəti dəqiq şəkildə 
göstərilir); 
 288 
3) yüksək hazırlıq səviyyəsinə, müvafiq təhsilə, praktiki iş təcrübəsinə malik 
peşəkarlar, həmçinin dünya ali təhsil sistemi çərçivəsində hərəkət edən müəllimlər 
və tələbələr; 
4) qeyri-leqal immiqrantlar; 
5) hər hansı bir təhlükə səbəbindən öz ölkələrindən emiqrasiya etməyə məcbur olan 
şəxslər, yəni qaçqınlar. 
Əmək resurslarının beynəlxalq miqrasiyası nəticəsində xaricə fərqli xüsusiyyətli 
əmtəə - işçi qüvvəsi hərəkət edir. Onun digər əmtəələrdən prinsipial fərqi ondadır ki, işçi 
qüvvəsi özü digər əmtəələrin istehsal amili kimi çıxış edir. Miqrasiya axınlarının əsasını 
işçilər, daha az dərəcədə isə qulluqçular təşkil edir. 
 
7.2. İşçi qüvvəsinin beynəlxalq miqrasiyasını yaradan və  
onun inkişafına təsir edən amillər 
 
 Əmək miqrasiyasının yaranması dünya təsərrüfatının formalaşması və inkişafı ilə 
əlaqədardır. Dünya iqtisadi inkişafının qlobal xarakteri, ölkələrin daha aktiv şəkildə dünya 
təsərrüfatına cəlb edilməsi, ölkələrin qarşılıqlı asılılığı və onların iqtisadi inkişaflarında olan 
qeyri-bərabərlik miqrasiyanın səbələrini doğurmuşdur. 
İşçi qüvvəsinin miqrasiyası iki qrup amillərin təsiri altında baş verir: 
1) Qeyri-iqtisadi amillər, məsələn, siyasi-hüquqi (məsələn, 1975-ci ildə kommunistlərin 
qələbəsindən sonra Vyetnamdan qaçqın axınları), dini, etnik, ailəvi amillər. Son 
onillikdə ekoloji, təhsil-mədəni və psixoloji amillərin də miqrasiyaya təsiri artıb. 
2) İqtisadi amillər. İqtisadi amillərə aiddir: 
 ölkələrin iqtisadi inkişaf səviyyələrində olan müxtəliflik işçi qüvvəsinin 
dəyərində kəskin fərqlərə gətirib çıxarır ki, nəticədə də işçi qüvvəsi əməyin 
ödəniş səviyyəsinin, yəni əmək haqqının daha yüksək olduğu ölkələrə doğru 
istiqamətlənir; 
 ayrı-ayrı ölkələrin əmək resursları ilə fərqli səviyyədə təmin olunmaları; 
 milli əmək bazarının vəziyyəti, məsələn, zəif inkişaf etmiş ölkələrdə milli əmək 
bazarı xroniki işsizlik şəraitində inkişaf edir ki, bu da insanları digər ölkələrdə iş 
axtarmağa məcbur edir; 
 əmək resurslarının kəmiyyət və keyfiyyət xüsusiyyətlərinin milli istehsalın 
maddi-texniki bazasına uyğunsuzluğu. 
Bütün bunlarla yanaşı, qeyd etmək lazımdır ki, sənayecə inkişaf etmiş ölkələrdə 
miqrasiyanın vacib motivi kimi özünütəsdiq məqsədilə konkret iş yerinin axtarışı da çıxış 
edir. 
İşçi qüvvəsinin beynəlxalq miqrasiyasının intensivliyi bir sıra amillərdən asılıdır. 
Onların sırasında aşağıdakıları göstərmək olar: 
 dünya iqtisadi inkişafının qlobal xarakteri və ölkələrin qarşılıqlı asılılığının artması; 
 elmi-texniki tərəqqinin inkişafı ixtisaslı işçi qüvvəsinə olan ehtiyacı artırır, yeni 
peşələrin yaranmasına səbəb olur və mövcud iş qüvvəsinə tələbin dəyişməsinə gətirib 
çıxarır; 
 iqtisadiyyatın struktur yenidənqurması, yəni, xarici iqtisadi fəaliyyətin 
liberallaşdırılması ilə müşaiyət olunan bazar iqtisadiyyatına keçid ölkənin xarici 
miqrasiya dövriyyəsinin kəskin artımına səbəb olur; 
 kapital ixracı, transmilli şirkətlərin fəaliyyəti işçi qüvvəsinin kapitalla birləşməsinə 
şərait yaradaraq ya işçi qüvvəsini kapitala doğru yönləndirir, ya da kapitalı əməkdən 
bol olan ölkələrə köçürür; 
 289 
 ayrı-ayrı ölkələrin iqtisadiyyatlarının və ümumilikdə dünya iqtisadiyyatının 
yerləşdikləri iqtisadi tsikl fazaları: yüksəliş fazasında işçi qüvvəsinə tələb artır, 
böhran fazasında isə aşağı düşür; 
 dünya təsərrüfatında baş verən iqtisadi inteqrasiya prosesləri bu prosesə qoşulan 
ölkələr arasında işçi qüvvəsinin beynəlxalq miqrasiyasını stimullaşdırır və bu ölkələr 
öz növbəsində işçi qüvvəsini cəlb edən yeni mərkəzlərə çevrilirlər; 
 beynəlxalq informasiya sisteminin genişlənməsi, həmçinin nəqliyyat vasitələrinin 
inkişafı və ucuzlaşması. 
 
7.3. İşçi qüvvəsinin miqrasiya “dalğaları”, miqrasiya mərkəzləri və  
miqrasiyanın müasir meylləri 
 
 İstənilən iqtisadi proses öz inkişafında müxtəlif mərhələlərdən keçir ki, onlar da bir-
birlərindən kəmiyyət və keyfiyyət parametrlərinə görə fərqlənirlər. İqtisadi səbəblər 
nəticəsində miqrant axınları bir qayda olaraq aşağı gəlirli ölkələrdən yüksək gəlirli ölkələrə 
doğru istiqamətlənir. II dünya müharibəsindən sonra beynəlxalq miqrasiyanın istiqamətləri 
iqtisadi şəraitin dəyişməsi nəticəsində daim tərəddüdlərə məruz qalmışdır. 
 İşçi qüvvəsinin miqrasiyası bir çox yüzillik bundan əvvəl yaranıb və o vaxtdan ciddi 
dəyişikliklərə məruz qalıb. İşçi qüvvəsinin ilk kütləvi hərəkəti qulların Afrikadan Amerika 
qitəsinə məqsədyönlü daşınması olub ki, bunun da nəticəsində XVII-XIX əsrlərdə Afrikanın 
əhalisi xeyli azalmışdı. Köçmə prosesi XVIII əsrin sonları XIX əsrin əvvəllərində, əhali 
kütlələrinin müxtəlif səbəblərdən Avropadan Amerikaya hərəkəti zamanı xüsusilə geniş 
masştab almışdı. 
 Quldarlığın ləğvindən sonra ABŞ-a Avropadan ikinci iri emiqrasiya dalğası başladı. 
XIX əsrin birinci yarısında sənaye işçilərinin beynəlxalq miqrasiyası üstünlük təşkil 
edirdisə, həmin əsrin sonuna miqrasiyaya daha çox müflisləşmiş kəndlilər cəlb edilmişdi. 
 XIX əsrin ortalarında müasir miqrasiyanın tarixində ən əhəmiyyətli hadisələrdən biri 
qeydə alınmışdır. Belə ki, XIX əsrin 40-cı illərində ―kartof aclığı‖ nəticəsində İrlandiyadan 
ABŞ-a emiqrasiya ―püskürməsi‖ baş vermişdir. 
 XIX əsrin 80-ci illərində İtaliyadan və Şərqi Avropa ölkələrindən ABŞ-a geniş 
həcmli miqrasiya Avropada yetişdirilən buğdanın qiymətinin kəskin şəkildə aşağı düşməsi 
ilə əlaqədar idi.  
XIX əsrin sonlarında ABŞ-da iqtisadi konyukturanın pisləşməsi nəticəsində bu 
ölkəyə miqrant axını kəskin surətdə azaldı. Lakin iqtisadi canlanmanın başlanması ilə axın 
yenidən geniş vüsət aldı. Bu dövrdə işçi qüvvəsinin geniş həcmli miqrasiyasının səbəbləri 
kimi bir sıra Avropa ölkələrində aqrar köçmələri, Avropada mövcud olan işsizliyi, ABŞ-da 
işləmək üçün əlverişli şəraitin olmasını göstərmək olar. 
Avropadan ABŞ-a növbəti miqrasiya dalğası ötən yüzilliyin 20-ci illərində qeydə 
alınmışdır. Bu dövrdə yuxarıda qeyd olunan səbəblər sırasına I dünya müharibəsinin 
nəticələri, müharibədən sonrakı çətinliklər də əlavə edilmişdi. 
II dünya müharibəsindən sonra dünya əmək bazarına elmi-texniki və yüksək ixtisaslı 
işçilər çıxmağa başladılar. Bu zaman ABŞ-a işçi qüvvəsinin miqrasiyasının 3 yeni axını 
qeydə alınmışdır. Birinci axın kimi ―beyin axını‖nı, yəni yüksək ixtisaslı mütəxəssislərin və 
onların ailə üzvlərinin Şimali Amerikaya sabit axınını göstərmək olar. İkinci axın kimi 
Macarıstandan (1956-cı ildə xalq üsyanının boğulmasından sonra), Vyetnamdan (1974-
1975-ci illərdə, müharibənin bitməsindən sonra) və Kubadan (1980-ci ildən sonra) qaçqın 
axınlarını qeyd etmək olar. Üçüncü axın kimi isə ABŞ-a Meksika, Karib hövzəsi ölkələri və 
 290 
Asiyadan əsasən aşağı ixtisaslı işçi qüvvəsi axını fərqləndirilir. 1990-cı illərdə bütün 
immiqrantların 84%-i ABŞ-a bu üç regiondan gəlib. 
XIX-XX əsrin əmək miqrasiyası proseslərində Çindən Cənub-Şərqi Asiya ölkələrinə 
və Şimali Amerikaya əhali miqrasiyası xüsusi rol oynamışdır. Köçmə xarakteri daşıyan bu 
axın 70-100 milyon nəfər həcmində qiymətləndirilir. 
II dünya müharibəsindən sonra, xüsusilə də 1960-cı illərin əvvəllərində Avropada 
işçi qüvvəsinin miqrasiyasının kifayət qədər intensiv prosesləri qeydə alınıb. İspaniya, 
Portuqaliya, Yunanıstan, Yuqoslaviya, Türkiyədən olan işçilər Avropanın sənayecə inkişaf 
etmiş ölkələrinin iqtisadiyyatında aktiv şəkildə istifadə edilməyə başlanıb. Xarici işçi 
qüvvəsi Avropa Birliyi ölkələrinin təsərrüfatlarının müvəffəqiyyətlə funksiya göstərməsi 
üçün vacib bir amilə çevrilib. 
BMT-nin hesablamalarına görə, 1975-ci ildən etibarən dünyada miqrantların sayı 
demək olar ki, iki dəfə artaraq 2000-ci ilin yekununa görə, 175 milyon nəfər təşkil etmişdir 
ki, bu da bütün dünya əhalisinin 3%-i deməkdir. Miqrantların coğrafi regionlara görə 
bölgüsünü və onların artım həcmini Cədvəl 7.1-dən görmək olar. 
Cədvəldən göründüyü kimi, miqrantların çoxu Avropada (56 milyon nəfər), Asiyada 
(50 milyon nəfər) və Şimali Amerikada (41 milyon nəfər) yaşayır. BMT-nin apardığı 
tədqiqatlar göstərir ki, miqrantların 60%-i inkişaf etmiş ölkələrdə, 40%-i isə daha az inkişaf 
etmiş ölkələrdə yaşayırlar. Faktiki olaraq, inkişaf etmiş ölkələrin əhalisinin hər 10 
nəfərindən biri miqrantdır. İnkişaf etməkdə olan ölkələrdə isə hər 70 nəfərə bir miqrant 
düşür. 
1990-2000-ci illər ərzində dünyada miqrantların sayı 21 milyon nəfər və ya 14% 
artmışdır. Miqrantların sayı inkişaf etmiş regionlarda artmış, inkişaf etməkdə olan 
regionlarda isə azalmışdır. Avropa, Şimali Amerika, Avstraliya, Yeni Zelandiya və 
Yaponiyada miqrant axını 23 milyon nəfər və ya 28% artmışdır. 
 291 
Cədvəl 7.1 
Əsas regionlar üzrə miqrant axınlarının həcmi və artımı, 1990-2000 
 
Əsas regionlar 1990 2000 Dəyişmə: 1990-2000 
(min 
nəfərlə) 
(min 
nəfərlə) 
(min 
nəfərlə) 
%-lə 
Dünya 153 956 174 781 20 825 13.5 
İnkişaf etmiş regionlar 81 424 104 119 22 695 27.9 
Zəif inkişaf etmiş regionlar 72 531 70 662 -1 869 -2.6 
Lap zəif inkişaf etmiş ölkələr 10 992 10 458 -534 -4.9 
Afrika 16 221 16 277 56 0.3 
Asiya 49 956 49 781 -175 -0.4 
Avropa 48 437 56 100 7 663 15.8 
Latın Amerikası və Karib 
hövzəsi 
6 994 5 944 -1 051 -15.0 
Şimali Amerika 27 597 40 844 13 248 48.0 
Okeaniya 4 751 5 835 1 084 22.8 
 
Mənbə: International Migration Report 2002. United Nations. New York 2002. 
 
Son onillikdə Şimali Amerikada miqrantların sayı 13 milyon nəfər (48%) artdığı 
halda, Avropada bu artım 8 milyon nəfər və ya 16% təşkil etmişdir. İnkişaf etməkdə olan 
regionlarda isə 1990-2000-ci illər ərzində miqrant əhalinin sayı 2 milyon nəfər azalmışdır. 
Latın Amerikası və Karib hövzəsi ölkələrində miqrantların sayı 1 milyon nəfər və ya 15% 
azalma göstərmişdir. 
 BMT-nin rəqəmlərinə görə, 1995-2000-ci illərdə dünyanın daha inkişaf etmiş 
regionlarına daha az inkişaf etmiş regionlar tərəfindən təxminən 12 milyon nəfər miqrant 
ixracı baş verib ki, bu da illik 2,3 milyon miqrant deməkdir. Bu dövrdə Şimali Amerikaya 
hər il 1,4 milyon nəfər miqrant gəlib. 
 Miqrantların sayına görə ilk 20 yeri tutan ölkə Şəkil 7.1-də göstərilib. 35 milyon 
nəfər miqranta malik ABŞ birinci yeri tutur. Onu 13 milyon nəfər miqrantla Rusiya və 7 
milyon nəfər miqrantla Almaniya izləyir. 
 Şəkil 7.2-də əhalinin ümumi sayında miqrantların sayının çox olduğu ilk 20 ölkə əks 
etdirilib. Şəkildən göründüyü kimi, ilk dörd ölkə Qərbi Asiyada yerləşir: Birləşmiş Ərəb 
Əmirlikləri (74%), Küveyt (58%), İordaniya (40%) və İsrail (37%). 
 İşçi qüvvəsinin beynəlxalq miqrasiyasına gəldikdə isə müasir dövrdə o, bir sıra 
xüsusiyyətlərə malikdir. İlk öncə əmək miqrasiyasının artan həcmlərini qeyd etmək 
lazımdır. Əgər 1960-cı ildə işçi-miqrantların sayı 3,2 milyon nəfərə bərabər idisə, 1995-ci 
ildə bu rəqəm 10 dəfə artaraq 35 milyon nəfər təşkil etmiş, 1997-ci ildə isə 40 milyon nəfərə 
çatmışdı. 2002-ci ildə isə bu göstərici artıq 50 milyon nəfəri keçmişdir.
23
 
 Son onillikdə demək olar ki, sənayecə inkişaf etmiş bütün ölkələrdə xarici işçilərin 
sayının artımı müşahidə edilir. İqtisadi Əməkdaşlıq və İnkişaf Təşkilatına daxil olan bəzi 
ölkələrdə mövcud olan vəziyyəti Cədvəl 7.2-dən görmək olar. 
 
                                                 
23
 Trends in International Migration. Annual Report 2002. OECD. Paris, 2003. 
 292 
1 634
1 801
1 922
1 945
2 088
2 256
2 321
2 336
3 028
4 029
4 243
4 705
5 255
5 826
6 271
6 277
6 947
7 349
13 259
34 988
0 5 000 10 000 15 000 20 000 25 000 30 000 35 000 40 000
İtaliya
İsveçrə
BƏƏ
İordaniya
Polşa
İsrail
İran
Kot d'İvuar
Qazaxıstan
Böyük Britaniya
Pakistan
Avstraliya
Səudiyyə Ərəbistanı
Kanada
Hindistan
Fransa
Ukrayna
Almaniya
Rusiya
ABŞ
 
 
Şəkil 7.1. Ən çox miqrantlara malik olan ölkələr, 2000, min nəfərlə. 
 
Mənbə: International Migration Report 2002. United Nations. New York 2002. 
  
12,6
14,0
14,2
14,6
18,1
18,7
18,9
20,3
22,5
24,6
25,1
25,3
25,8
26,2
26,9
33,6
37,4
39,6
57,9
73,8
0,0 10,0 20,0 30,0 40,0 50,0 60,0 70,0 80,0
Belarus
Ukrayna 
Qambiya
Kot d'Ivuar
Livan
Qazaxıstan
Kanada
Qabon
Yeni Zelandiya
Avstraliya
İsveçrə
Latviya
Səudiyyə Ərəbistanı
Estoniya
Oman
Sinqapur
İsrail
İordaniya
Küveyt
BƏƏ
 
 
 293 
Şəkil 7.2. Miqrantların əhalinin ümumi sayında xüsusi çəkisinə görə lider ölkələr, 2000, %-
lə 
 
Mənbə: International Migration Report 2002. United Nations. New York 2002. 
Cədvəl 7.2 
İƏİT-ə daxil olan bəzi ölkələrin əmək resurslarında  
immiqrantların xüsusi çəkisi, (min nəfərlə və %-lə) 
 
 1991 1992 1993 1994 1995 1996 1997 1998 1999 2000 
Avstriya 
xüsusi 
çəkisi 
277.2 
8.7 
295.9 
9.1 
304.6 
9.3 
316.5 
9.7 
325.2 
9.9 
328.0 
10.0 
326.3 
9.9 
327.1 
9.9 
333.6 
10.0 
245.6 
10.5 
Belçika 
xüsusi 
çəkisi 
303.0 
7.4 
325.6 
7.8 
342.1 
8.1 
354.9 
8.4 
362.1 
8.5 
368.0 
8.6 
377.4 
8.8 
390.7 
8.8 
386.2 
8.9 
... 
... 
Çexiya 
xüsusi 
çəkisi 
... 
... 
... 
... 
51.6 
1.0 
72.1 
1.4 
111.9 
2.2 
143.2 
2.8 
130.8 
2.5 
111.2 
2.1 
93.5 
1.8 
103.6 
2.0 
Danimarka 
xüsusi 
çəkisi 
71.2 
2.4 
74.0 
2.6 
77.7 
2.7 
80.3 
2.9 
83.8 
3.0 
88.0 
3.1 
93.9 
3.3 
98.3 
3.4 
96.3 
3.4 
96.8 
3.4 
Finlandiya 
xüsusi 
çəkisi 
... 
... 
... 
... 
... 
... 
24.4 
1.0 
26.9 
1.1 
29.7 
1.2 
33.0 
1.3 
36.0 
1.4 
37.2 
1.5 
... 
... 
Fransa 
xüsusi 
çəkisi 
1506.0 
6.0 
1517.8 
6.0 
1541.5 
6.1 
1593.9 
6.3 
1573.3 
6.2 
1604.7 
6.3 
1569.8 
6.1 
1586.7 
6.1 
1593.8 
5.8 
1577.6 
6.0 
Almaniya 
xüsusi 
çəkisi 
... 
... 
... 
... 
... 
... 
... 
... 
... 
... 
... 
... 
3575.0 
8.9 
... 
... 
3545.0 
8.8 
3546.0 
8.8 
Macarıstan 
xüsusi 
çəkisi 
33.4 
... 
15.7 
0.4 
17.6 
0.4 
20.1 
0.5 
21.0 
0.5 
18.8 
0.5 
20.4 
0.5 
22.4 
0.6 
28.5 
0.7 
35.0 
0.9 
İrlandiya 
xüsusi 
çəkisi 
39.3 
2.9 
40.4 
3.0 
37.3 
2.7 
34.5 
2.5 
42.1 
2.9 
52.4 
3.5 
51.7 
3.4 
53.3 
3.3 
57.7 
3.4 
63.9 
3.7 
İtaliya 
xüsusi 
çəkisi 
285.3 
1.3 
296.8 
1.4 
304.8 
1.5 
307.1 
1.5 
332.2 
1.7 
580.6 
2.6 
539.6 
2.4 
614.6 
2.7 
747.6 
3.6 
850.7 
3.6 
Yaponiya 
xüsusi 
çəkisi 
... 
... 
85.5 
0.1 
95.4 
0.1 
105.6 
0.2 
88.0 
0.1 
98.3 
0.1 
107.3 
0.2 
119.0 
0.2 
125.7 
0.2 
154.7 
0.2 
Cənubi 
Koreya 
xüsusi 
çəkisi 
... 
... 
... 
... 
... 
... 
30.5 
0.1 
52.2 
0.3 
82.9 
0.4 
106.8 
0.5 
76.8 
0.4 
93.0 
0.4 
122.5 
0.6 
Lüksemburq 92.6 98.2 101.0 106.3 111.8 117.8 124.8 134.6 145.7 152.7 
 294 
xüsusi 
çəkisi 
47.5 49.2 49.7 51.0 52.4 53.8 55.1 57.7 57.3 57.3 
Niderland 
xüsusi 
çəkisi 
214 
3.3 
229 
3.5 
219 
3.3 
216 
3.3 
221 
3.2 
218 
3.1 
208 
2.9 
235 
3.4 
... 
... 
... 
... 
Norveç 
xüsusi 
çəkisi 
46.3 
2.3 
46.6 
2.3 
47.9 
2.4 
50.3 
2.5 
52.6 
2.5 
54.8 
2.6 
59.9 
2.8 
66.9 
3.0 
104.6 
4.7 
111.2 
4.9 
Portuqaliya 
xüsusi 
çəkisi 
54.9 
1.1 
59.2 
1.3 
63.1 
1.4 
77.6 
1.6 
84.3 
1.8 
86.8 
1.8 
87.9 
1.8 
88.6 
1.8 
91.6 
1.8 
99.8 
2.0 
Slovakiya 
xüsusi 
çəkisi 
1.2 
... 
5.0 
... 
5.5 
... 
3.9 
0.2 
3.9 
0.2 
4.8 
0.2 
5.5 
0.2 
5.9 
0.2 
4.5 
0.2 
... 
... 
İspaniya 
xüsusi 
çəkisi 
171.0 
1.1 
139.4 
0.9 
117.4 
0.8 
121.8 
0.8 
139.0 
0.9 
166.5 
1.0 
178.7 
1.1 
197.1 
1.2 
199.8 
1.2 
... 
... 
İsveç 
xüsusi 
çəkisi 
241.0 
5.3 
233.0 
5.3 
221.0 
5.1 
213.0 
5.0 
220.0 
5.1 
218.0 
5.1 
220.0 
5.2 
219.0 
5.1 
222.0 
5.1 
222.0 
5.0 
İsveçrə 
xüsusi 
çəkisi 
702.5 
17.8 
716.7 
18.3 
725.8 
18.5 
740.3 
18.9 
728.7 
18.6 
709.1 
17.9 
692.8 
17.5 
691.1 
17.3 
701.2 
18.1 
717.3 
18.3 
Böyük 
Britaniya 
xüsusi 
çəkisi 
828.0 
3.0 
902.0 
3.6 
862.0 
3.4 
864.0 
3.4 
862.0 
3.4 
865.0 
3.3 
949.0 
3.6 
1039.0 
3.9 
1005.0 
3.7 
1229.0 
4.4 
Avstraliya 
xüsusi 
çəkisi 
2169.0 
25.7 
... 
... 
... 
... 
... 
... 
2138.8 
23.9 
2249.3 
24.8 
2263.9 
25.0 
2308.7 
24.9 
2309.6 
24.6 
2364.5 
24.5 
Kanada 
xüsusi 
çəkisi 
2681.0 
18.5 
... 
... 
... 
... 
... 
... 
... 
... 
2839.1 
19.2 
... 
... 
... 
... 
... 
... 
... 
... 
ABŞ 
xüsusi 
çəkisi 
... 
... 
... 
... 
... 
... 
12900 
9.8 
12900 
9.7 
14400 
10.7 
15400 
11.3 
16100 
11.7 
16114 
11.7 
17400 
12.4 
 
Mənbə: Trends in International Migration. Annual Report 2002. OECD. Paris, 2003. 
Müasir mərhələnin bir xüsusiyyəti də qitədaxili miqrasiyanın artmasıdır. 1960-cı 
illərdə və 1970-ci illərin əvvəllərində Avropada həm emiqrasiya, həm də immiqrasiya 
ölkələri üçün qitədaxili miqrasiya xüsusi əhəmiyyət kəsb etməyə başladı. Almaniyadan 
başqa, Fransa, Belçika, İsveçrə və bir sıra digər Qərbi və Şimali Avropa ölkələri 
immiqrasiya ölkələrinə çevrildilər. Bu ölkələr üçün qeyd olunan dövrdə yüksək iqtisadi 
artım templəri, istehsalın və əməyin beynəlmiləlləşməsi, demoqrafik vəziyyətin 
kəskinləşməsi xarakterik idi. Türkiyə, İtaliya, Yunanıstan, İspaniya, Portuqaliya və keçmiş 
Yuqoslaviya isə emiqrasiya ölkələri kimi çıxış etməyə başladılar. Bu ölkələr iqtisadi 
cəhətdən nisbətən az inkişaf etmiş ölkələr olmaqla yanaşı, onlarda əhalinin təbii artım tempi 
 295 
daha yüksək və qeyri-ixtisaslı işçi qüvvəsinin payı daha çox idi. 1990-cı illərdə Avropada 
vəziyyət bir elə dərəcədə dəyişməmişdir. Amerika və Afrika qitələrində də qitədaxili 
miqrasiya güclənmişdir. 
 Digər bir xüsusiyyət kimi isə beynəlxalq miqrasiya ilə əlaqədar olan pul axınlarının 
həcminin artmasını göstərmək olar. Hazırda bu göstərici yüz milyard dollarla ölçülür və 
masştabına görə birbaşa xarici investisiyalarla müqayisə edilə bilər. Pul köçürmələrinin 
təxminən 4/5-ü inkişaf etmiş ölkələrdə işləyən miqrantların payına düşür. Bu o deməkdir ki, 
işçi miqrantların əsas hissəsi inkişaf etmiş ölkələrdə cəmlənib. 
 Qeyri-rezident işçilərə ən çox əmək haqqı ödəmələri Almaniya, İtaliya, Yaponiya, 
Belçika, ABŞ-da həyata keçirilir. Inkişaf etməkdə olan ölkələrdə xarici işçi qüvvəsindən 
Cənubi Afrika Respublikası, Malayziya, Küveyt daha aktiv surətdə istifadə edirlər. Şəxsi 
xarakterli pul köçürmələrinin əsas hissəsi inkişaf etmiş ölkələrdən (ABŞ, Almaniya, 
Yaponiya, Böyük Britaniya), yeni sənaye ölkələrindən (Cənubi Koreya) və neft hasil edən 
inkişaf etməkdə olan ölkələrdən (Səudiyyə Ərəbistanı, Venesuela) həyata keçirilir. Xaricdən 
pul köçürmələrinin əsas alıcıları inkişaf etmiş ölkələrdir (transmilli şirkətlərin xarici 
bölmələrində çalışanların, xarici ölkələrdə yerləşdirilən hərbi qulluqçuların, diplomatların 
pul köçürmələri). 
Bununla belə, bir çox inkişaf etməkdə olan ölkələrdə (Banqladeş, Burkina-Faso, 
Misir, Yamayka, Malavi, Mərakeş, Pakistan, Portuqaliya, Şri-Lanka, Sudan, Türkiyə) şəxsi 
xarakterli köçürmələrin həcmi əmtəə ixracından əldə edilən gəlirlərin 20-50%-i 
həcmindədir. İordaniya, Lesoto, Yəməndə köçürmələr ümumi milli məhsulun 10-50%-ə 
bərabərdir. BMT-nin hesablamalarına görə, təkcə 2000-ci il ərzində xaricdən edilmiş pul 
köçürmələri nəticəsində Salvador, Eritreya, Yamayka, İordaniya, Nikaraqua və Yəmən kimi 
ölkələrin ÜDM-si təxminən 10% artmışdır. 
Praktikada xarici işçiləri kütləvi surətdə cəlb edən müəyyən coğrafi regionlar da 
fərqləndirilir. Bu regionları ―cəzbetmə mərkəzləri‖ adlandırırlar. Hazırda dünyada bu cür 8 
mərkəz formalaşaraq fəaliyyət göstərməkdədir. XVIII-XIX əsrlərdən formalaşmağa 
başlamış ənənəvi mərkəzlərə aşağıdakılar aiddir. 
1. Qərbi Avropa ölkələri. Burada miqrantların və onların ailə üzvlərinin sayı 13 
milyon nəfəri keçmişdir. 2000-ci ilin yekunlarına görə, immiqrantların Almaniyanın əmək 
resurslarında xüsusi çəkisi 8,8%-ə bərabər olmuşdur. Fransada bu göstərici 6,0%-ə, 
Avstriyada 10,5%-ə, İsveçrədə 18,3%-ə, Lüksemburqda isə 57,3% təşkil etmişdir. 
Xarici işçilər əsasən əl əməyinin yüksək olduğu sahələrdə (tikinti, xidmət sahələri) və 
həmçinin, yerli əhalinin işləməyi özlərinə sığışdırmadıqları və ya təhlükəli hesab etdikləri 
sahələrdə çalışırlar. Məsələn, Fransada tikinti sahəsində çalışanların 1/4-ni, 
avtomobilqayırmada işləyənlərin isə 1/3-ni emiqrantlar təşkil edir. Belçikada dağ 
sənayesində çalışanların 1/2-i xaricdən gəlir.  
Immiqrantların əsas hissəsini qəbul edən ölkələr Almaniya, Fransa, Böyük Britaniya, 
İsveçrə, Belçika, İsveç və Niderlanddır. 2000-ci ilin rəqəmlərinə görə, Almaniyada 3,6 
milyon nəfər (əsaən türklər, yuqoslavlar və italyanlar), Fransada 1,6 milyon nəfər (əsasən 
Şimali Afrika ölkələrindən olanlar), Böyük Britaniyada 1,2 milyon nəfər (əsasən Krallığa 
daxil olan ölkələrdən) immiqrant çalışmaqdadır. 
Bu regiona işçi qüvvəsini ixrac edən ölkələr kimi coğrafi baxımdan Avropanın 
―kandarı‖nda yerləşən ölkələri (Türkiyə, İtaliya və s.), Şərqi Avropa ölkələrini, həmçinin 
Yaxın Şərq və Şimali Afrika ölkələrini göstərmək olar.  
Bu regionda beynəlxalq miqrasiya prosesinin xarakterik xüsusiyyəti ―vahid əmək 
bazarı‖nın mövcud olması ilə əlaqədardır. Avropa Birliyinin inteqrasiya mərhələlərindən 
 296 
biri kimi formalaşan bu bazar səbəindən Qərbi Avropada Avropa Birliyinin üzv 
ölkələrindən olan miqrantları payı yüksəkdir (təxminən 40%). 
Almaniya Federal Məşğulluq İnstitutunun proqnozlarına görə, Avropa Birliyində 
müşahidə olunna iqtisadi artım yeni iş yerləri yaratsa da, bu, 1960-cı illərdə müşahidə 
olunan immiqrasiya proseslərinə oxşar hadisələrin baş verməsinə gətirib çıxarmayacaqdır. 
Avropa Birliyi ölkələri üçüncü ölkələrdən işçi qüvvəsinin cəlb etməyə bir o qədər də həvəs 
göstərməyəcəklər. Gözlənilir ki, əsas üstünlüyü Böyük Britaniya, Almaniya, Fransa və 
Benilüks ölkələri əldə edəcəklər. Bütün yeni iş yerlərinin 40%-i Böyük Britaniyada və 
Almaniyada yaradılacaq. Yeni iş yerlərinin 25%-i sənayedə, 50%-i isə topdan və pərakəndə 
ticarət, nəqliyyat, tikinti sahələrində cəmləşəcəkdir. 
Əksər avropalı ekspertlərin fikrincə, Avropa Birliyi ölkələri əhalinin artımının 
olmadığı bir şəraitdə əməyə qənaət edən texnologiyalara üstünlük verəcək, qadın əməyindən 
aktiv şəkildə istifadə edəcəklər. Onlara görə, Avropa Birliyi ölkələrində işsizliyin 7-10% 
təşkil etdiyi halda xaricdən işçi qüvvəsinin cəlb edilməsi ―siyasi baxımdan‖ düzgün 
olmazdı. 
Avropalı ekspertlərin proqnozlarına görə, yüksək ixtisaslı işçilər işçi qüvvəsinin ən 
mobil hissəsi olacaqlar. Kommersiya qanunvericiliyinin liberallaşdırılması Avropa Birliyi 
daxilində kiçik və orta şirkətlərin hərəkətini stimullaşdıracaq. Belə bir şəraitdə yüksək 
ixtisaslı işçilərə tələb həddən artıq yüksək olacaq. 
Yaxın zamanlarda miqrantların mövcud strukturunda köklü dəyişikliklər gözlənilmir. 
Lakin, aşağı ixtisaslı işçi qüvvəsinin kütləvi, pis təşkil edilmiş immiqrasiyası öz yerini 
məqsədli təyinata görə kollektiv müqavilələrə verəcəkdir. 
2. ABŞ. Müasir dünyanın iqtisadi cəhətdən ən inkişaf etmiş ölkəsi sayılan ABŞ həm 
yüksək, həm də aşağı ixtisaslı işçi qüvvəsinin miqrasiyasının əsas istiqamətidir. Hər il bu 
ölkəyə ümumilikdə digər ölkələrə gələn immiqrantlardan daha çox işçi qüvvəsi axın edir. 
Müxtəlif ölkələrdən işləmək üçün ABŞ-a gedən miqrantlar 2002-ci ilin yekunlarına görə, 
ölkənin işçi qüvvəsinin 12,4%-ni təşkil edir. Orta hesablamalara görə, ABŞ-a leqal şəkildə 
ildə 740 min nəfər immiqrasiya edir və 160 min nəfər emiqrasiya edir. Təmiz immiqrasiya 
(miqrasiya saldosu) 580 min nəfər təşkil edir. 
ABŞ-a müharibədən sonrakı immiqrasiya üç mərhələdən ibarət olub. Birinci mərhələ 
kimi güclü Avropa emiqrasiyasını göstərmək olar. Bu zaman Qərbi Avropadan ABŞ-a 6,6 
milyon nəfərdən artıq adam köç edib. İkinci mərhələ isə 1965-ci ildən başlayıb. Belə ki, 
xüsusi qanunun qəbul edilməsi üçün Asiya və latın Amerikası ölkələrindən olanlara əlverişli 
şərait yaradılıb. Üçüncü mərhələnin başlanğıcı kimi 1993-cü il göstərilir. Bu zaman Avropa 
ölkələrindən, xüsusilə də İrlandiya, Böyük Britaniya, İtaliya, Polşadan olan immiqrantlara 
üstünlük verilməyə başlandı. Bu cür istiqamət dəyişmə onunla əlaqədardır ki, yaxın 
zamanlarda ABŞ ağ dərili əhalinin azlıq təşkil etidiyi ölkəyə çevrilə bilər. ABŞ-ın Hadson 
İnstitutunun hesablamalarına görə, 1985-ci illə müqayisədə 2000-ci ildə ağ dərili əhalinin 
məşğul əhalidə malik olduğu pay 83%-dən 57%-ə düşmüş, ―rəngli‖ dərili əhalinin payı isə 
10%-dən 20%-ə qədər artmışdır. 
Aşağı ixtisaslı işçi qüvvəsinin əsas hissəsi ABŞ-ın yaxınlığında yerləşən Latın 
Amerikası ölkələrindən, xüsusilə Meksikadan, Karib hövzəsi ölkələrindən gəlir. Yüksək 
ixtisaslı işçilər ABŞ-a demək olar ki, bütün dünya ölkələrindən, o cümlədən Latın 
Amerikası ölkələrindən, Qərbi Avropadan, Rusiyadan, Hindistandan immiqrasiya edir. 
Hələ 1950-ci illərdə həyata keçirilməyə başlanmış yüksək ixtisaslı işçilərin cəlb 
edilməsi siyasəti hazırda davam etdirlir. Belə ki, ABŞ Konqresinin qərarına görə 
immiqrasiya zamanı yüksək ixtisaslı işçilərə, mühəndislərə, menecerlərə, tibb işçilərinə, 
fundamental sahələrdə çalışan elm adamlarına üstünlük verəcəkdir. 
 297 
Son zamanlara qədər ABŞ yüksək ixtisaslı işçiləri əsasən Hindistan və Misir ixrac 
etmişdir. 1980-ci illərdə Hindistandan ABŞ-a işləmək üçün 20 min nəfərdən çox yüksək 
ixtisaslı işçi emiqrasiya etmişdir. Ərəb dünyasından ABŞ-a gələn yüksək ixtisaslı işçilərin 
2/3-i Misirin payına düşür. Qərbi yüksək ixtisaslı işçilərlə təmin edən ölkələr sırasında 
həmçinin Pakistanı da göstərmək olar. 
3. Avstraliya. Ölkədə təxminən 200 min nəfər xarici işçi qüvvəsindən istifadə edilir. 
Şərqi və Cənub-Şərqi Asiyadan, həmçinin Şərqi və Mərkəzi Avropadan olan miqrantlar 
üstünlük təşkil edir. 
Avstraliya da ABŞ kimi immiqrantların assimilyasiyasına yönəlib. 1950-60-cı illərdə 
həyata keçirilən immiqrasiya siyasəti Şərqi və Mərkəzi Avropadan, xüsusilə də İtaliya, 
Yunanıstan və Yuqoslaviyadan immiqrantların cəlb edilməsinə yönəlmişdi. 1970-ci illərdən 
başlayaraq immiqrasiya siyasəti Asiya ölkələrinə istiqamətləndi. 1970-ci illərin ortalarında 
Şərqi və Cənub-Şərqi Asiya ölkələrindən gələnlərin sayı 1960-cı illərə nisbətən 30% 
çoxaldığı halda, Şərqi və Mərkəzi Avropadan olanların sayı bu dövrdə 25% azalıb.  
1982-ci ildən başlayaraq Avstraliya ölkədə biznesin inkişafına yönəlmiş yeni 
immiqrasiya siyasəti yeridir. Bu siyasətə görə ilk növbədə ölkə iqtisadiyyatına investisiya 
yatırmış immiqrantlar qəbul edilir. 1990-cı illərin əvvəllərində bu siyasətin nəticəsində 
Avstraliya iqtisadiyyatına 1,2 milyard dollar sərmayə cəlb edilib, 9 min investor və onların 
28 min nəfər ailə üzvləri ölkədə yaşamaq üçün viza alıblar. 
Müasir mərhələdə miqrasiyanın bir xüsusiyyəti kimi də immiqrantları cəlb edən yeni 
mərkəzlərin yaranmasıdır. XX əsrin 60-cı illərinin sonu 70-ci illərinin əvvəlindən etibarən 
işçi qüvvəsini cəlb edən yeni mərkəzlər meydana gəlməyə başladı. Bu regionlarda yüksək 
iqtisadi artım templəri, emaledici sənayenin inkişafı, iri həcmli xarici kapital cəlbi müşahidə 
edilir ki, bunlar da əlavə əmək resurslarına ehtiyac yaradır. Bu mərkəzlərə aşağıdakılar 
aiddir. 
1. Asiya – Sakit okean regionu ölkələri. Regionda qitədaxili miqrasiya axınları ötən 
yüz il ərzində durmadan müşahidə edilməsinə baxmayaraq, burada situasiya 1980-ci 
illərindən ortalarından radikal olaraq dəyişməyə başlamışdır. Ərəb ölkələrinə tərəf hərəkət 
1970-ci illərin əvvəllərindən müşahidə edilmişdir. Lakin, 1980-ci illərin sonlarından 
başlayaraq miqrasiya axını Asiyadaxili istiqamətə, xüsusilə də yüksək iqtisadi artım 
nümayiş etdirən ölkələrə - Yaponiyaya, Cənubi Koreyaya, Tayvana, Honqkonqa, Sinqapura, 
Malayziyaya, Bruneyə doğru yönlənmişdir. Bu ölkələrin əksəriyyətində iqtisadi inkişafla 
yanaşı işçi qüvvəsi kəsirinə gətirib çıxarmış doğumun azalması prosesi də baş vermişdir.  
Hazırda regionda işçi qüvvəsinin əsas idxalatçıları Bruney, Yaponiya, Honq-Konq, 
Malayziya, Pakistan, Sinqapur, Cənubi Koreya və Tayvandır. İşçi qüvvəsinin əsas 
ixracatçıları kimi Çin, Vyetnam, Laos və digər ölkələr çıxış edirlər. Digər tərəfdən, əsasən 
Cənub-Şərqi Asiyada yerləşən yeni sənaye ölkələrinin güclü inkişafı nəticəsində  regiona 
immiqrant axını xeyli güclənmişdir. 
2. Yaxın Şəqrin neft hasil edən ölkələri. Bu iş qüvvəsi bazarı 1970-ci illərdə 
formalaşıb. 1990-cı illərin əvvəlində bu regiona 4,5 milyon nəfərdən artıq xarici işçi cəlb 
olunduğu halda, yerli işçilərin sayı 2 milyon nəfərə bərabər idi.  
Bir sıra ölkələrdə xarici işçi qüvvəsinin ümumi məşğul əhalidə malik olduğu pay 
xeyli yüksəkdir. Məsələn, Birləşmiş Ərəb Əmirliklərində bu göstərici 97%, Qətərdə 95,6%, 
Küveytdə 86,5% təşkil edir. Səudiyyə Ərəbistanı və Bəhreyndə də immiqrantların xüsusi 
çəkisi böyükdür – hər iki ölkədə bu göstərici 40%-ə bərabərdir.  
Yaxın Şərqdə işçi qüvvəsinin əsas ixracatçısı Misirdir. Yaxın Şərqdə həmçinin 
yaxınlıqda yerləşən ərəb ölkələrindən (Suriya, Livan, İordaniya, İraq, Fələstin və s.), Şərqi 
və Cənub-Şərqi Asiya ölkələrindən (Hindistan, Pakistan, Filippin, Banqladeş və s.) olan 
 298 
miqrantlar da çalışırlar. Son zamanlar Asiyadan, xüsusilə də Cənub-Şərqi Asiyadan olan 
işçi-miqrantlara yönəlmə güclənmişdir. Bu, həmin regiondan olan miqrantların axınına asan 
nəzarət edilməsi ilə bağlıdır. 
Yaxın Şərq ölkələrinin işçi qüvvəsinin əsasını təşkil edən immiqrantlar eyni zamanda 
öz ölkələrinin iqtisadiyyatlarının stimullaşdırılmasının vacib amili kimi də çıxış edirlər. 
Daha əvvəl qeyd edildiyi kimi, Misir, İordaniya, Yəmən və digər ölkələr üçün xaricdən pul 
köçürmələri xarici valyuta axınının əhəmiyyətli mənbəyidir. 1990-cı illərin ortalarında bu 
regionda emiqrantların pul köçürmələri 3,2 milyard dollara bərabər olub. Pul köçürmələri 
bəzən əmtəə ixracından əldə edilən gəlirlərdən çox olur. 
3. Latın Amerikası ölkələri. Burada miqrantların ümumi sayı 3 milyon nəfərə 
bərabərdir. Bu regionda mövsümi kənd təsərrüfatı işləri ilə bağlı miqrasiya daha geniş 
yayılıb. Artıq Latın Amerikasının bəzi ölkələri keçmiş SSRİ və Şərqi Avropa ölkələrindən 
olan immiqrantlata öz maraqlarının olduqlarını bildirirlər. Argentina, Boliviya, Braziliya, 
Venesuela, Çili və Paraqvay Şərqi Avropalıların cəlb edilməsi üçün xüsusi proqramlar 
həyata keçirirlər. Kəskin mütəxəssis çatışmazlığı hiss edilən ixtisaslar neftçilər, mühəndis-
kimyaçılar, fermerlərdir. 
4. Afrika ölkələri. Bu region üçün daxili miqrasiya xarakterikdir. 1990-cı illərin 
əvvəllərində bu regionda miqrantların sayı 2 milyon nəfərə bərabər idi. İşçi qüvvəsini idxal 
edən əsas ölkələr Şimali Afrika ölkələri və Cənubi Afrika Respublikasıdır. Miqrantlar 
böyük əmək tələb edən almaz hasilatı, qızıl hasilatı, uran hasilatı kimi sahələrdə çalışırlar. 
5. Rusiya. Hazırda demoqrafik böhran yaşayan Rusiya beynəlxalq əmək bazarına 
çıxmağa və ölkəyə immiqrant axınını artırmağa məcburdur. 1995-ci ildə immiqrantların sayı 
702,5 min nəfərə, emiqrantların sayı isə 340 min nəfərə bərabər olub. 
Müasir mərhələdə miqrasiyanın xüsusiyyətlərinə həmçinin aşağıdakıları aid etmək 
olar: 
 miqrantların ümumi sayında peşəkar-immiqrantların payının artması; 
 qeyri-leqal immiqrasiyanın artımı; 
 Şərqi Avropa və keçmiş SSRİ ölkələrindən emiqrasiyanın genişlənməsi; 
 əmək miqrasiyasının dövlət və beynəlxalq tənzimlənməsinin əhəmiyyətinin artması; 
 transmilli şirkətlərin miqrasiya proseslərində rolunun güclənməsi və onların bu 
prosesə təşkil olunmuş xarakter vermələri. 
 
7.4. İşçi qüvvəsinin beynəlxalq miqrasiyasının ölkə iqtisadiyyatlarına təsiri 
 
İşçi qüvvəsinin beynəlxalq miqrasiyası mürəkkəb və birmənalı olmayan bir proses 
olduğundan əmək resurslarını idxal və ixrac edən ölkələrin iqtisadi və sosial inkişafına həm 
müsbət, həm də mənfi təsir göstərə bilər. 
Xarici işçi qüvvəsindən istifadə immiqrasiya ölkələrinə əhəmiyyətli müsbət nəticələr 
əldə etməyə imkan verir: 
 yüksək mobilliyə malik işçi qüvvəsinin idxalı nəticəsində ölkə iqtisadiyyatında 
struktur (sahəvi və regional) dəyişikliklər yüngülləşir; 
 immiqrantlar adətən əmək resurslarının gəncləşməsinə səbəb olur, çünki adətən 
əhalinin daha mobil və daha əmək qabiliyyətli hissəsi miqrasiyaya cəlb edilir; 
 işçilərin və mütəxəssislərin tədrisinə və ixtisaslarının artırılması üçün lazım olan 
vəsaitlərə qənaət edilir; 
 immiqrantlar daxili bazarın həcmini genişləndirir və onların istehlak məqsədi ilə 
istifadə etdikləri vəsait ölkə iqtisadiyyatının inkişafına yönəldilir, onların 
 299 
banklardakı hesablarında toplanan vəsaitləri isə əlavə yığım mənbəyi kimi çıxış 
edir; 
 xarici işçi qüvvəsinə çəkilən xərc yerli işçi qüvvəsinə çəkilən xərcdən aşağıdır ki, 
bu da firmaya əmək haqqı xərclərini aşağı salmağa imkan verir; 
 immiqrantlar əmək haqqlarının bir hissəsini vətənlərinə köçürürlər ki, bu da 
onların işlədikləri ölkədən onların mənsub olduqları ölkəyə əmtəə ixracı üçün 
şərait yaradır. 
Bununla yanaşı, bu proses immiqrasiya ölkələri üçün bir sıra problemlər də yaradır: 
 işçi qüvvəsinin təklifinin artması və iş yerlərinin məhdudluğu səbəbindən milli 
əmək bazarında vəziyyət pisləşir; 
 əmək bazarında işçi qüvvəsinin təklifinin artması nəticəsində milli işçi qüvvəsinin 
dəyərinin aşağı düşməsi baş verir; 
 yerli əhali və immiqrantlar arasında münaqişələr üçün zəmin yaranır. 
İmmiqrasiyanın iqtisadi effektlərini çox zaman mənfi təsvir edirlər və əsasən də iş 
yerlərinin azalmasını və yerli əhali arasında işsizliyin artmasını qeyd edirlər. Lakin bu 
problemi inkar etmədən qeyd etmək lazımdır ki, immiqrantlar özləri ilə yeni təcrübə, bilik 
və bacarıqlar gətirirlər. ABŞ, Kanada və Avstraliya immiqrasiya nəticəsində yaranmış 
ölkələrdir. 
İmmiqrantlar ayrı-ayrı sahələrin iqtisadi inkişafına dinamizm gətirirlər. Nümunə 
kimi, İndoneziya və Malayziyada olan çinli sənaye işçilərini, Kanadada fəaliyyət göstərən 
Honq-Konqlu sahibkarları, Afrikada olan hind və livan biznesmenlərini, İran körfəzinin neft 
hasil edən ölkələrində işləyən iordan və fələstin fəhlələrini göstərmək olar. 
Bundan əlavə immiqrantlar yerli əhalinin çalışmaq istəmədikləri sahələrdə işləyirlər. 
Türkiyə və Şimali Afrikadan olan qeyri-ixtisaslı işçilər Almaniya və Fransaya olan 
immiqrasiyanın 60-80%-ni təşkil edir. Malayziyada indoneziyalılar, Argentinada 
boliviyalılar ağır işləri yerinə yetirirlər.  
Bir sıra ölkələrdə əhəmiyyətli ixrac gəlirini təmin edən sahələr immiqrantlar olmadan 
fəaliyyət göstərə bilməzlər. Nümunə kimi, Cənubi Afrika Respublikasında dağ-mədən 
sənayesini, Dominikan Respublikası, Malayziya və İspaniyada kənd təsərrüfatı 
plantasiyalarını, Malayziyada kauçuk və rezin sənayesini göstərmək olar. 
İşçi qüvvəsinin beynəlxalq miqrasiyasının emiqrasiya ölkələri üçün təsiri də 
birmənalı deyil. Müsbət təsirlər kimi aşağıdakıları qeyd etmək olar: 
 emiqrasiya milli əmək bazarında mövcud olan gərgin vəziyyəti yüngülləşdirir; 
 xaricdən ölkəyədaha təhsilli və ixtisaslı işçilər qayıdırlar; 
 xaricdən valyuta köçürmələri ölkə gəlirinin vacib mənbəsinə çevrilir; 
 vətənə qayıdan zaman miqrantlar özləri ilə maddi dəyərlər və yığımlar gətirirlər ki, 
onların da həcmi ümumilkdə pul köçürmələrinin həcminə bərabər olur. 
Mənfi amillər kimi isə aşağıdakıları göstərmək olar: 
 ölkə əmək qabiliyyəti yüksək olan əmək resurslarının bir hissəsini itirir ki, nəticədə 
də əmək resurslarının yaşlaşması baş verir; 
  ümumi təhsil və peşəkar hazırlığına xərclənən vəsaitlər itirilir; 
 ―beyin axını‖, yəni yüksək ixtisaslı işçilərin və elm adamlarının xaricə axını baş 
verir. 
Emiqrasiya əmək resurslarından bol olan ölkələrin iqtisadiyyatına əhəmiyyətli 
müsbət təsir göstərir. Belə ki, işçi qüvvəsinin xaricə axını işsizliyin həcmini azaldır. 1970-ci 
illərdə işsizlikə mübarizə proqramını işləyən Misir hökuməti ora xüsusi olaraq İran körfəzi 
ölkələrinə emiqrasiyanın stimullaşdırılması tədbirini salmışdı. Puerto-Rikoda qəbul edilən 
 300 
minimum əmək haqqı barədə qanun işçi qüvvəsinin ən azı 1/3-nin ABŞ-a emiqrasiya 
edəcəyindən çıxış edirdi. 
―Beyin axını‖ özlüyündə əksər inkişaf etməkdə olan ölkələr üçün ciddi problemdir. 
Lakin əksər hallarda ölkənin iqtisadi vəziyyəti düzəldikcə ―beyin axını‖ dayanır. Məsələn, 
hind alimləri bir neçə il yüksək texnologiyalarla məşğul olan ABŞ şirkətlərində çalışandan 
sonra öz ölkələrinə qayıtmış, yeni kompüter proqramlarının yaradılması üzrə Hindistan 
sənayesinin əsasını qoymuşlar. 
 
7.5. Beynəlxalq əmək miqrasiyası proseslərinin milli tənzimlənməsi:  
mahiyyəti, növləri və alətləri 
 
İşçi qüvvəsinin beynəlxalq miqrasiyası inkişaf etdikcə və genişləndikcə miqrasiya 
axınlarının dövlət idarəedilməsi metodları yaranmış və təkmilləşmişdir. əksər ölkələr xarici 
ticarətin liberallaşdırılması yolunu seçdikləri bir zamanda onların demək olar ki hamısı 
beynəlxalq miqrasiyanı məhdudlaşdıran tədbirlər həyata keçirirlər. Miqrasiya məcmu 
istehsal həcminin artımına gətirib çıxarsa da miqrasiyadan əldə edilən gəlirin bölgüsü hem 
də bərabər deyil. Lakin miqrasiyanın mənfi iqtisadi effektləri onun müsbət effektlərini 
üstələyə bilər. Bu mənfi effektlərdən biri immiqrantların daha inkişaf etmiş ölkələrin 
büdcələrinə əlavə maliyyə yükü olmalarından irəli gəlir. Bu inkişaf etmiş ölkələrin inkişaf 
etməkdə olan ölkələrlə ümumi sərhədləri olduqda və ya onlar bir-birlərinə nisbətən yaxın 
yerləşdikdə özünü daha aydın göstərir. Tipik nümunələr kimi ABŞ və Meksikanı, Fransa və 
Məğrib ölkələrini, Almaniya və Türkiyəni göstərmək olar. Bu cür yaxın qonşuluq leqallarla 
yanaşı qeyri-leqal immiqrantların da axınına səbəb olur. Bu isə miqrantlara maddi dəstək və 
ya deportasiya üçün əlavə maliyyə xərclərini tələb edir. Beynəlxalq təşkilatların 
qiymətləndirmələrinə görə, ABŞ-da daim 4 milyon, Qərbi Avropada 3 milyon qeyri-leqal 
immiqrant yaşayır. 
İşçi qüvvəsinin beynəlxalq miqrasiyasının yaratdığı problemlər dövlət və 
dövlətlərarası tənzimləmənin geniş sisteminin yaranmasına gətirib çıxarmışdır. Dövlətin işçi 
qüvvəsinin beynəlxalq hərəkətinə müdaxiləsi onun beynəlxalq ticarətin tənzimlənməsində 
iştirakından daha əvvəl başlanmışdır. Hələ XVIII əsrin sonunda İngiltərədə sənaye işçilərinə 
xaricə emiqrasiyanı qadağan edən qanun qəbul edilmişdi. XIX əsr ərzində bir çox Avropa 
ölkələri arzuolunmaz şəxslərin ölkəyə gəlməsini məhdudlaşdıran qanunlar qəbul etmişdilər. 
Elə həmin vaxtdan etibarən ölkələr miqrasiyanı tənzimləyən ikitərəfli müqavilələr 
imzalamağa başlamışlar. 
İşçi qüvvəsinin beynəlxalq miqrasiyasının həm ixracatçı, həm də idxalatçı ölkələr 
üçün mənfi və müsbət nəticələrə gətirib çıxarması onun tənzimnlənməsi üçün tədbirlər 
planının işlənməsini tələb edir. Milli iqtisadiyyatın normal fəaliyyətinin təmin edilməsinə 
yönəlmiş bu tədbirlər dövlət miqrasiya siyasəti çərçivəsində həyata keçirilir. 
Dövlət miqrasiya siyasəti işçi qüvvəsinin ixracı və idxalı proseslərinin tənzimlənməsi 
üzrə dövlətin məqsədyönlü fəaliyyətidir. İşçi qüvvəsinin miqrasiyasının dövlət 
tənzimlənməsi miqrantların, yerli işçilərin hüquqlarını qorumaq, həmçinin işçi qüvvəsinin 
ixracatçı və idxalatçı ölkələrinin maraqlarının qarşılıqlı müdafiəsinin təmin ediməsi 
məqsədlərini daşıyır. 
Əksər ölkələrin qanunvericilikləri ilk növbədə immiqrantlar (daimi yaşamaq üçün 
ölkəyə gələn şəxslər) və qeyri-immiqrantlar (müəyyən müddətə ölkəyə gələn və/və ya daimi 
yaşayışa iddia etməyən şəxslər) arasında dəqiq fərqi müəyyən edir. Qeyri-immiqrantların 
əhəmiyyətli müddət ərzində ölkədə qalıb işlədiklərinə baxmayaraq, iqtisadi nöqteyi 
nəzərdən əmək miqrasiyasının tənzimlənməsi daha vacibdir. 
 301 
Hazırda demək olar ki, bütün dünya dövlətləri əhalinin xarici əmək miqrasiyası 
sferasında baş verən prosesləri aktiv surətdə tənzimləyir. Əmək miqrasiyası proseslərinin 
institusional cəhətdən təmin edilməsi üçün hökumətlərin nəzdində ixtisaslaşmış qurumlar və 
komitələr yaradılır. Əmək miqrasiyası üzrə səlahiyyətli qurum kimi müxtəlif ölkələrdə 
müxtəlif nazirliklər çıxış edir: Portuqaliyada bu funksiyanı Xarici İşlər Nazirliyi, 
İspaniyada, Macarıstanda, Polşada, Çexiyada, Hindistanda və Filippində Əmək Nazirliyi, 
İndoneziyada və Tailandda Daxili İşlər Nazirliyi yerinə yetirir. Rusiyada isə Federal 
Miqrasiya Xidməti göstərir. 
Əmək miqrasiyasının tənzimlənməsini təmin edən normativ-hüquqi baza özündə ölkə 
Konstitusiyasının müvafiq maddələrini, milli emiqrasiya qanunvericiliyini, ikitərəfli və 
çoxtərəfli beynəlxalq sazişləri əks etdirir. Buna əlavə olaraq bir sıra ölkələrdə xüsusi 
emiqrasiya proqramları qəbul edilir. 
Dövlət miqrasiya siyasəti iki yerə - emiqrasiya və immiqrasiya siyasətlərinə bölünür 
ki, onların da bir-birlərindən fərqli məqsədləri və tənzimləmə metodları vardır. 
Emiqrasiyanın iqtisadiyyata və demoqrafik vəziyyətə ikicəhətli təsiri dövlətin 
emiqrasiya siyasətində də öz əksini tapır. 
Emiqrasiya siyasətinin aşağıdakı istiqamətlərini fərqləndirmək olar: 
 əmək miqrasiyasının stimullaşdırılması; 
 əmək miqrasiyasının məhdudlaşdırılması; 
 reemiqrasiya üçün şəraitin yaradılması; 
 reemiqrantların vətəndə adaptasiyası üçün şəraitin yaradılması. 
İşçi qüvvəsinin ixracının dövlət tənzimlənməsinin, yəni emiqrasiya siyasətinin 
məqsədləri aşağıdakılardır: 
 miqrantları qəbul edən ölkələrdə işçi-emiqrantların hüquq və maraqlarının müdafiəsi; 
 milli işçi qüvvəsinin ölkədən getməsindən irəli gələ biləcək itkilərin kompensasiya 
edilməsi. 
Emiqrasiya siyasətinin əsasını emiqrasiya tsiklinin bütün üç fazasının – işçinin 
ölkədən getməsi, xaricdə işləməsi və vətənə dönməsi – tənzimlənməsi təşkil edir. 
Emiqrasiya siyasəti əlverişli emiqrasiya mühitinin yaradılmasına yönəldilmiş dolayı 
tənzimləmə metodlarından və emiqrasiya axınlarının həcminin və strukturunun 
tənzimlənməsinə yönəlmiş birbaşa metodlardan istifadə edir. 
Dolayı metodlara aiddir: 
1) xaricdən valyuta köçürmələrinin dəstəkləyən valyuta və bank siyasəti; valyuta 
əmanətləri üzrə güzəştlərin təqdim edilməsi (daxili əmanətlərə nisbətən daha yüksək 
faizlər, xarici valyuta köçürmələrinə güzəştli poçt və teleraf tariflərinin təqdim 
edilməsi və s.); işçi-miqrantlara vergiyə cəlb edilməyən qiymətli kağızların satışı; 
2) geri qayıdan emiqrantlar üçün gömrük güzəştləri nəzərdə tutan gömrük siyasəti. 
Məsələn, Banqladeşdə hökumət miqrantlara ölkəyə 40 adda məhsulu (xammaldan 
tutmuş zinət aşyalarına qədər) gətirərkən gözəştli tariflərdən istifadə etməyə şərait 
yaradıb; 
3) bir sıra ölkələrdə qəbul edilən və işçilərin xaricdən geri qaytarılmasını və onların 
ölkə daxilində işlə təmini nəzərdə tutan xüsusi emiqrasiya proqramları; 
4) mənzil tikintisi və ya alınması üçün reemiqrantlara kreditlərin və güzəştlərin 
verilməsi; 
5) reemiqrantlara şəxsi biznes təşkili üçün kreditlərin verilməsi. 
Birbaşa metodlara aiddir: 
1) əmək miqrasiyasının subyektləri – vasitəçi firmalar və işçi-miqrantlara qarşı irəli 
sürülən sərt tələblər. Bu tələblərə görə firmalar emiqrantların işəgötürülməsi və 
 302 
normal həyat şəraitinin təmin edilməsi üzrə maliyyə və hüquqi təminatlar təqdim 
etməlidirlər; 
2) xarici ölkələrin bazarlarında iş yerlərinin əldə edilməsinə yönəlmiş ekspansiya 
siyasəti. Məsələn, elə cür mütəxəssislərin xaricə getməsi dəstəklənir ki, onların 
xaricdə fəaliyyət göstərmələri yerli məhsulların ixracını tələb edəcək; 
3) struktur siyasəti. Onun əsas elementləri kimi aşağıdakıları göstərmək olar: 
a) xarici pasportların verilməsinin limitləşdirilməsi (Birma, Vyetnam, Çin, Cənubi 
Koreya); 
b) müəyyən kateqoriya işçilərin xaricə getməsinə qadağa (birbaşa və ya dolayı) və 
emiqrasiya kvotalarının tətbiqi (Cənubi Koreya, Filippin və Banqladeş neftçilərin, 
rabitəçilərin, təyyarələrin təmiri üzrə texniklərin xaricə getmələrini kvotalaşdırır); 
c) dövlət hesabına təhsili başa çatdırdıqdan sonra ölkədə işləmək üçün məcburi olan 
müddətin müəyyən edilməsi. 
İmmiqrasiya siyasəti milli əmək bazarını nəzarət edilə bilməyən miqrant axınından 
müadfiə etmək, miqrantların əməyindən rasional istifadənin təmin edilməsi məqsədlərini 
daşıyır. 
Əksər ölkələr immiqrasiya tənzimlənməsi zamanı selektiv yanaşmadan istifadə 
edirlər. Bu zaman ölkə ona lazım olan şəxslərin gəlişinə mane olmur, digərlərinin ölkəyə 
daxil olmasını isə məhdudlaşdırır.  
Müxtəlif immiqrasiya proqramlarında miqrantları üç kateqoriya üzrə təsnifləşdirirlər: 
1) ailə emiqrasiyası (ər-arvad, valideynlər, uşaqlar, bacı və qardaşlar, yaşlı qohumlar, 
nişanlılar və s.); mütləq surətdə ölkə vətəndaşı olan qohumun olması tələb edilir; 
2) iqtisadi emiqrasiya; ölkənin iqtisadi inkişafına yardım göstərə biləcək ixtisasların, 
xüsusi qabiliyyətlərin, özəl sahibkarlıq fəaliyyəti təcrübəsinin olmasını tələb edir. 
Emiqrantlar kateqoriyasının 4 növü fərqləndirilir: 
a) özəl sahibkarlıq emiqrasiyası (müəsissə təsis etmək təcrübəsi və niyyəti, həmçinin 
bunu həyata keçirmək üçün kifayət qədər kapitalı vardır); 
b) yaxşı təhsilə və ixtisasa malik, iş tapmaq qabiliyyətinə sahib gənc yaşda olan 
şəxslərin emiqrasiyası; 
c) işəgötürənin dəvəti ilə emiqrasiya; 
d) yaradıcılıq. Idman, elm kimi sahələrdə beynəlxalq əhəmiyyətli nailiyyətlər əldə 
etmiş şəxslərin emiqrasiyası; 
3) humanitar emiqrasiya; qaçqın statusunun verilməsini tələb edir və s. 
Yeni və perspektivli sahələrin mütəxəssisləri (proqramçılar, darixtisaslı mühəndislər 
və s.), nadir peşə sahibləri (almaz cilalıyıcıları, şəkil restavratorları, qeyri-ənənəvi müalicə 
metodlarından istifadə edən həkimlər), dünya şöhrətli mütəxəssislər (musiqiçilər, aktyorlar, 
alimlər, idmançılar, yazıçılar), sərmayə qoyuluşu edən və yeni iş yerləri yaradan iri 
biznesmenlər, həmçinin minimal əmək haqqı ilə ağır, ziyanlı, çirkli işləri yerinə yetirməyə 
hazır olan işçilər adətən ölkələr üçün arzuolunan immiqrantlar olurlar. 
İmmiqrasiya siyasətinin miqrantların kateqoriyasından asılı olaraq eyni zamanda 
tətbiq edilə bilən üç əsas tipi fərqləndirilir: 
 ölkəyə immiqrantların gəlməsinin məhdudlaşdırılmasına (kəmiyyətə və müddətə 
görə) əsaslanan siyasət; 
 ailə üzvlərinin gəlməsinə şərait yaradan və yaşayış müddətinə məhdudiyyət 
qoymayan siyasət; 
 immiqrantların daimi yaşayışına icazə verən və vətəndaşlıq hüququnu almağa şərait 
yaradan siyasət. 
 303 
İmmiqrasiya siyasətinin bu və ya digər formasının seçilməsi ölkədə mövcud olan 
iqtisadi vəziyyətdən, milli əmək bazarının vəziyyətindən, demoqrafik situasiyadan asılıdır. 
İmmiqrasiya siyasəti aşağıdakı elementlərdən formalaşdırılır: 
1. Peşəkar səviyyə - xarici işçi qüvvəsinə keyfiyyət tələbləri: 
a) Təhsil haqqında sertifikatın olması. Təhsilə qoyulan minimal tələb tam orta 
məktəb kursunu və ya peşə-texniki məktəbin bitirilməsidir ki, bu da müvafiq 
diplomla təsdiqlənməlidir. Çox zaman diplomlar yenidən yoxlanma və təsdiq 
edilmə prosedurunu keçir; 
b) Ixtisas üzrə iş təcrübəsi. İşə götürmə zamanı ixtisas üzrə minimum 3-5 il təcrübəsi 
olan mütəxəssislərə üstünlük verilir. Bəzən tövsiyə məktubları da tələb edilir. 
Avstraliyada ən azı 3 il, ABŞ-da 5 il, Kiprdə isə 2 il iş təcrübəsinə malik 
peşəkarlar qəbul edilir. 
2. Ölkəyə daxil olanlara yaş məhdudiyyətinin tətbiq edilməsi. İmmiqrantların yaş 
məhdudiyyəti onların işləmək istədikləri sahələrə uyğun olaraq müəyyən edilir. 
Adətən yaş məhdudiyyəti 20-40 il arasında tərəddüd edir. Məsələn, Əlcəzairdə 
müxtəlif ixtisaslar üzrə işçinin yaşı 40-ı keçməməlidir, İsveç və Norveçin isə 
neftçilərin yaşına 20-40 yaş həddində məhdudiyyət tətbiq edilmişdir. 
3. Potensial immiqrantların sağlamlıq vəziyyətinin yoxlanması. Milli qanunvericiliklər 
immiqrantların sağlamlığına qarşı ciddi tələblər irəli sürürlər. Məsələn, İsveçdə və 
Norveçdə ölkəyə gəlməyə namizəd olan şəxslər ilkin tibbi və psixoloji 
testləşdirmədən keçirilir. Narkomanlar, psixi cəhətdən xəstə şəxslər, QİÇS-ə 
yoluxmuş şəxslər ölkəyə buraxılmırlar. İmmiqrantlar sağlamlıq vəziyyətləri haqqında 
xüsusi arayış təqdim etməli, ya da xüsusi tibbi müayinədən keçməlidirlər. 
4. Şəxsi və siyasi xarakterli məhdudiyyətlər (sosial təmizləmə). Daha əvvəl cinayət 
işlədiklərinə görə məhkum olunmuş şəxslərin, terrorist və faşistyönümlü təşkilatların 
üzvləri olan şəxslərin immiqrasiyasına qadağa qoyulur. Məsələn, İrlandiyada daha 
əvvəl 1 ildən artıq müddətə məhkum olunmuş şəxslərin ölkəyə işləməyə gəlməsinə 
qadağa qoyulub.  
5. İşçi qüvvəsinin idxalının birbaşa kvotalaşdırılması. İmmiqrantları qəbul edən əksər 
ölkələr onların maksimum kəmiyyətini müəyyən edirlər. Kəmiyyət kvotaları 
ümumilikdə iqtisadiyyat çərçivəsində (ümumi əmək resurslarında xarici işçi 
qüvvəsinin maksimum payının müəyyən edilməsi), ayrı-ayrı sahələr çərçivəsində 
(sahə üzrə xarici işçi qüvvəsinin maksimum payının müəyyən edilməsi), ayrı-ayrı 
müəssisələr çərçivəsində (bu zaman müəssisədə xarici və milli kadrların say nisbəti 
müəyyən edilir) tətbiq edilə bilər. Məsələn, Yunanıstan müəssisələrində xarici və 
yerli işçilərinin sayının nisbəti 1:10-u keçməməlidir. Bəzən bir il ərzində ölkəyə gələ 
bilən immiqrantların sayına da məhdudiyyət qoyulur. Kəmiyyət kvotalaşdırması işçi 
qüvvəsinin idxalının dövlət tənzimlənməsinin kifayət qədər sərt metodu hesab edilir.  
6. Maliyyə məhdudiyyətləri. Bəzi ölkələr immiqrantların sayının azaldılmasına 
yönəldilmiş müəyyən maliyyə məhdudiyyətləri tətbiq edirlər. Bir sıra ölkələrdə 
hüquqi şəxslər yalnız müəyyən dövriyyə və satış göstəriciləri əldə etdikdən və ya 
dövlət büdcəsinə müəyyən qədər vəsait köçürdükdən sonra xarici işçini işə götürə 
bilərlər. Fərdi şəxslər ölkə iqtisadiyyatına müəyyən məbləğdə investisiya qoyacaqları 
halda immiqrasiya etmək hüququ qazanırlar. Bəzi ölkələrin qanunvericiliyinə görə, 
immiqrasiyanın rəsmiləşdirilməsi və yerli müəssisələrdə işə götürülməyə görə 
immiqrantlar müəyyən haqq ödəməlidirlər. Məsələn, Slovakiyada sadə işçi-
miqrantlar işə düzəldiklərinə görə ödəmə həyata keçirməlidirlər. İrlandiyada 4 ay 
 304 
müddətində işləmək icazəsinə görə 100 irland funtu həcmində rüsum ödəmək 
lazımdır.  
7. Müddət məhdudiyyətləri. Əksər ölkələrin qanunvericiliyi xarici işçilərin ölkədə 
maksimum qalma müddətini müəyyən edir. Bu müddət bitəndən sonra immiqrantlar 
ya ölkəni tərk etməli, ya da həmin müddətin uzadılması üçün səlahiyyətli 
orqanlardan icazə almalıdırlar. Zimbabvedə müəyyən müddətə işləmək üçün icazə 5 
ildən artıq verilmir. Polşada bu göstərici 0,5 il, Norveçdə 1 il təşkil edir. Ölkədə 
tələbə və ya stajor kimi yaşayan şəxslər üçün çox zaman sərt qaydalar müəyyən 
edilir. Bu qaydalara görə, onlara ölkədə qalmaq müddətlərini uzatmağa icazə 
vermirlər. Onlardan təhsil müddətləri bitdikdən sonra mütləq öz ölkələrinə 
qayıtmaları tələb edilir. Yalnız öz ölkələrində müəyyən müddət qaldıqdan sonra onlar 
yenidən təhsil aldıqları ölkəyə qayıtmaq hüququ əldə edirlər. 
8. Qadağalar. Özünü qanunların qəbul edilməsində göstərən açıq-aydın qadağalarla 
xaricilərin məşğul olması qadağan edilən ixtisasların siyahısı  və sahələr birbaşa 
olaraq müəyyən edilir. Gizli qadağalar isə yalnız bu ölkənin əhalisinin 
vətəndaşlarının işləyə biləcəkləri sahələr və ya ixtisasların siyahısını müəyyən edir. 
İmmiqrantların ölkə daxilində istənilən hərəkəti, ixtisaslarının dəyişdirilməsi, iş 
yerlərinin dəyişdirilməsi üçün əlavə icazə almaq tələb olunur. Əlbəttə ki, qeyri-leqal 
immiqrasiya da qadağan edilir və bu zaman heç də hər zaman effektiv olmayan polis 
metodlarından istifadə edilir. 
9.  Milli-coğrafi prioritetlər.  İmmiqrantları qəbul edən ölkələrin demək olar ki hamısı 
qanunvericiliklə immiqrantların coğrafi və milli strukturlarını müəyyən edirlər. O 
adətən ölkələr üzrə immiqrantların sayına qoyulan kvotalarla tənzimlənir. Üstünlük 
verilən immiqrasiya regionları müəyyən edilir. 1924-cü ildə ABŞ Konqresi 
tərəfindən müəyyən edilən immiqrasiya kvotalarının strukturu Şimali-Qərbi Avropa 
əhalisi üçün əlverişli idi. 1965-ci ildə həyata keçirilən immiqrasiya 
qanunvericiliyinin islahatı Asiya və Latın Amerikası ölkələrindən miqrant axınını 
stimullaşdırdı. Lakin 1990-cı ildən etibarən qüvvədə olan yeni immiqrasiya qanunu 
Avropa ölkələrindən olan ixtisaslı mütəxəssislər üçün geniş imkanlar yaradır. Bəzən 
ayrı-seçkilikdə və insan hüquqlarının pozulmasında ittiham edilməmək üçün ölkələr 
coğrafi kvotalar mərçivəsində bir coğrafi regionda yerləçən müxtəlif ölkələrin 
nümayəndələri arasında immiqrasiya hüququnun əldə edilməsi üzrə lotereya 
keçirirlər. 
10. Qeyri-qanuni işçi-miqrantlara, qeyri-qanuni işçi qüvvəsi idxalı ilə məşğul olan 
şəxslərə, işçi-miqrantlardan qeyri-qanuni istifadə edən işəgötürənlərə münasibətdə 
tətbiq edilən sanksiyalar sistemi. İmmiqrasiya qaydalarının pozulmasına görə 
qanunvericiliklə sanksiyalar müəyyən edilir. Burada müxtəlif həcmdə cərimələrdən 
tutmuş müxtəlif müddətlərə azadlıqdan məhrumetməyə qədər müxtəlif cəzaların 
tətbiq edilməsi nəzərdə tutulur. Onlar həm miqrantların özlərinə, həm onların qeyri-
qanuni surətdə ölkəyə daxil olmasına köməklik göstərənlərə, həm də onları işə 
götürənlərə qarşı yönəldilə bilər. Ölkəyə qeyri-qanuni daxil olma cinayət hesab 
edilir. Buna görə deportasiyaŞ pul cərimələri və/və ya həbs qəti imkan tədbiri 
nəzərdə tutulur. 
Dövlətlərin praktikasında işçi-miqrantların ölkədən çıxıb getməsinə yönəlmiş 
repatriasiya proqramlarından geniş istifadə edilir. Adətən reemiqrasiyanın 
stimullaşdırılmasına yönəldilmiş bu tədbirlər sırasında aşağıdakıları qeyd etmək olar. 
 Reemiqrasiyanın stimullaşdırılması proqramları. Bu proqramlar qeyri-qanuni 
immiqrantların məcburi repatriasiyasından tutmuş vətənə qayıtmaq istəyən 
 305 
immiqrantlara maddi yardım göstərilməsinə qədər geniş tədbirlər planını əhatə edir. 
Qərbi Avropa ölkələrində (Almaniya, Fransa, Niderland) immiqrantların könüllü 
surətdə vətənlərinə qayıtdıqları halda onlara maddi yardımlar göstərilməsi üzrə 
proqramlar qəbul edilib. Bu cür maddi yardım alan immiqrantlar bir də bu ölkəyə 
qayıtmaq hüququndan məhrum olurlar. Maddi yardım immiqrantı işə götürən 
müəssisənin sosial sığorta və ya pensiya fondlarına köçürmələri əsasında yığılmış 
vəsaitlər hesabına həyata keçirilir. Bu cür maliyyələşdirmənin büdcənin xərclər 
hissəsinə əlavə yük olmadığı hesab edilsə də, praktikada bu istiqamətə ayrılan büdcə 
xərcləri də kifayət qədər böyük olur. Büdcə xərcləri əsasən immiqrantların qeydə 
alınması üzrə elektron sistemlərin yaradılmasına və onların fəaliyyətinin 
dəstəklənməsinə sərf edilir. Remiqrasiyanın stimullaşdırılması proqramlarının 
səmərəliliyi xeyli aşağıdır. 
 İmmiqrantların peşəkar hazırlığı proqramları. Ayır-ayrı ölkələrin (Fransa, Almaniya, 
İsveçrə) hökumətləri immiqrantların peşəkar təhsili proqramlarına onları öz 
ölkələrinə qayıtmağa sövq edən vasitə kimi baxırlar. Bu proqramların məntiqinə 
görə, inkişaf etmiş ölkədə təhsil alan immiqrantlar öz ölkələrində daha yüksək əmək 
haqqı verilən və prestijli olan işlərə iddia edə bilərlər ki, bu da onları öz vətənlərinə 
qayıtmağa sövq edə bilər. Lakin immiqrantlar bu cür proqramlara çox az maraq 
göstərirlər. Məsələ burasındadır ki, hər hansı bir ixtisasın əldə edilməsi hələ vətəndə 
həmin ixtisas üzrə iş tapıldığı demək deyil. Buna görə də immiqrantlar reemiqrasiya 
etmək və vətəndə daha yaxşı iş tapmaq ehtimalındansa artıq işlədikləri iş yerini 
(əmək haqqı aşağı olsa da) əllərində saxlamağa üstünlük verirlər. 
 Kütləvi emiqrasiya mərkəzi olan ölkələrə iqtisadi yardım proqramları. Inkişaf etmiş 
ölkələr iş qüvvəsini ixrac edən ölkələrlə sazişlər imzalayırlar. Bu sazişlərə görə, 
müvafiq investisiya qoyuluşları ilə reemiqrantlar üçün iş yeri olacaq yeni müəssisələr 
yaradılır. Bu cür müəssisələr kooperativ, birgə müəssisələr, səhmdar cəmiyyət 
formalarında olurlar. Bu forma daha çox Almaniya və Türkiyə arasında inkişaf edib. 
Bir sıra hallarda əsasən alman sərmayələri hesabına yaradılmış türk şirkətləri təkcə 
reemiqrantları cəlb etmir, həm də yeni miqrasiya axınlarının qarşısını alırlar. 
İnkişaf etmiş ölkələrin aktiv fəaliyyətinə baxmayaraq, reemiqrasiyanın 
stimullaşdırması proqramlarının əksəriyyəti qarşıya qoyulmuş məqsədləri əldə etməmişdir. 
Əgər proqramlar həyata keçirilən ilk dövrlərdə reemiqrasiya axını güclənirsə, proqramların 
maliyyələşdirilməsinin ixtisar edilməsi ilə xarici işçilərin vətənlərinə qayıtmaları kəskin 
azalır. Lakin onların aşağı səmərəliliyinin əsas səbəbi işçi qüvvəsini ixrac edən ölkələrin 
hökumətlərinin təkrar ixracda maraqlı olmamaları və emiqrasiyanın ixtisarı üçün zəruri 
tədbirləri həyata keçirməmələri ilə əlaqədardır. 
Ümumilikdə hər bir ölkə işçi qüvvəsinin ixracı və idxalının tənzimlənməsi üzrə 
tədbirləri özünün daxili iqtisadi vəziyyətindən çıxış edərək müəyyənləşdirir. Miqrasiya 
proseslərinin tənzimlənməsinin xarakterik xüsusiyyəti ondan ibarətdir ki, bu sahədə prioritet 
milli dövlətlərin tərəfində olur. Mübahisəli məsələlərin həllində məhz milli miqrasiya 
qanunvericiliyi əsas götürülür. 
 
7.6. Miqrasiya proseslərinin beynəlxalq tənzimlənməsi 
 
İşçi qüvvəsinin beynəlxalq miqrasiyasının mənfi nəticələri və qeyri-leqal 
miqrasiyanın yüksək səviyyəsi bu prosesin beynəlxalq səviyyədə də təmzinlənməsini zəruri 
edir. 
 306 
Miqrasiya proseslərinin beynəlxalq tənzimlənməsi sisteminə miqrantların əməyindən 
istifadə və onların sosial-iqtisadi hüquqları barədə ikitərəfli və çoxtərəfli beynəlxalq 
sazişlər, həmçinin bu işlə məşğul olan beynəlxalq iqtisadi təşkilatlar daxildir. 
Beynəlxalq səviyyədə fəaliyyətləri miqrasiya proseslərinin qaydaya salınmasına 
yönəldilmiş bir neçə təşkilat yaradılmışdır. 
Beynəlxalq Əmək Təşkilatı (BƏT). 1919-cu ildə yaradılan bu təşkilat 1946-cı ildə 
BMT-nin ixtisaslaşmış təşkilatı statusunu alıb. Hazırda BƏT-ə 177 ölkə daxildir. BƏT-in 
vəzifələri aşağıdakılardır: 
 işçilər üçün sosial ədalətliliyin təmin edilməsinə dəstək; 
 əmək və həyat şəraitinin yaxşılaşdırılmasına yönəldilmiş beynəlxalq siyasətin və 
proqramların işlənməsi; 
 milli hakimiyyətlər üçün əsas rolunu oynayacaq beynəlxalq əmək standartlarının 
hazırlanması; 
 işçi qüvvəsi yığımının reqlamentləşdirilməsi; 
 işsizliklə mübarizə; 
 normal həyat səviyyəsini təmin edən əmək haqqına təminat; 
 peşəkar xəstəliklərdən və bədbəxt hadisələrdən müdafiə; 
 uşaq və qadınların müdafiəsi; 
 sosial sığorta və təminat məsələlərinin reqlamentləşdirilməsi; 
 peşəkar-texniki tədrisin təşkili; bu məqsədin reallaşdırılması üçün BƏT-in 
tərkibində Cenevrədə yerləşən Beynəlxalq Əmək Problemləri İnstitutu və Turində 
(İtaliya) yerləşən Yüksək Texniki və Peşəkar Hazırlıq üzrə Beynəlxalq Mərkəz 
faəliyyət göstərir. 
BƏT-in strukturuna daxildir: 
 Beynəlxalq Əmək Konfransı – BƏT-in ali orqanıdır və qanunvericilik 
funksiyalarını yerinə yetirir; 
 İnzibati Şura – BƏT-in nəzdində olan müxtəlif komitə və komissiyaların 
fəaliyyətinə rəhbərlik edir; 
 Beynəlxalq Əmək Bürosu – BƏT-in informasiya və məsləhət orqanıdır. 
BƏT-i digər ümumdünya təşkilatlarından fərqləndirən əsas cəhətlərdən biri ondan 
ibarətdir ki, onun siyasətinin hazırlanması zamanı sahibkarların və işçilərin təmsilçiləri 
hökumətlərin təmsilçiləri ilə bərabər sayda səsə malik olurlar.  
BƏT aşağıdakı istiqamətlər üzrə fəaliyyətini həyata keçirir: 
1. Əmək haqqında Konvensiya və Tövsiyələrin işlənməsi; 
2. Asiya, Afrika və Latın Amerikasının inkişaf etməkdə olan ölkələrinə texniki 
yardımın göstərilməsi; 
3. BƏT fəaliyyət dairəsinə daxil olan məsələlər üzrə təhsilin və tədrisin təşkili. 
BƏT-in əsas funksiyalarından biri əmək haqqı, iş gününün müddəti və iş şəraiti, 
işçilərin əməyə görə mükafatlandırılması, sosial təminat, ödənilən məzuniyyət, əmək 
müdafiəsi kimi sahələrdə beynəlxalq əmək standartlarının müəyyən edən Konvensiya və 
Tövsiyələrin qəbul edilməsindən ibarətdir. Əsası qoyulandan bəri BƏT 172 konvensiya və 
181 tövsiyə qəbul edib. 
BƏT miqrasiya prosesinə qoşulan bütün ölkələrə məşğulluq sahəsində həyata 
keçirdikləri siyasəti koordinasiya etməyi, miqrantlara tibbi və ictimai xidmətləri 
yaxşılaşdırmağı, ―beyin axını‖na qarşı mübarizə aparmağı, miqrantların vətənə könüllü 
qayıdışını yüngəlləşdirməyi tövsiyə edir. 
Aşağıda BƏT-in bir sıra Tövsiyələri sadalanmışdır: 
 Xarici işçilərlə münasibətlər haqqında (1919); 
 307 
 Gəmi göyərtəsində qadən-emiqrantların müdafiəsi haqqında (1926); 
 İşçi miqrantların tapılması, işə götürülməsi və iş şəraitləri haqqında (1939); 
 İşçi miqrantların az zəif inkişaf etmiş ölkələrdə müdafiəsi haqqında (1955). 
BƏT-in işçi qüvvəsinin miqrasiyası problemlərinin həllinə yönəlmiş ilk normativ aktı 
1935-ci ildə qəbul edilmiş və 1938-ci ildə qüvvəyə minmiş Konvensiya № 48 olub. 
Konvensiyaya uyğun olaraq əlillikdən, yaşlılıqdan, ailə başçısının itirilməsindən irəli gələn 
hüquqların qorunması üzrə beynəlxalq əməkdaşlıq sistemi müəyyən edilmişdir. Qaydalar 
təşkilatın bütün üzv ölkələrində yaşayan xaricilərə (vətəndaşlığından asılı olmayaraq) aid 
edilir. 
1949-cu ildə işçi miqrantlar haqqında Konvensiya № 97 qəbul edilmişdir. 
Konvensiyanın müddəaları bu günə qədər aktuallığını qoruyub saxlamışdır. 
Konvensiyanın iki müddəasına diqqət yetirək: 
1) konvensiya ölkə ərazisində qanuni əsasda yaşayan immiqrantlara aiddir; 
2) konvensiyada işçi miqrantlara müəyyən iş müddətindən sonra emiqrasiya etdikləri 
ölkədə daimi yaşayış hüququ əldə etmək imkanı verilir. 
1955-ci ildə BƏT daha bir vacib sənədi – inkişaf etməkdə olan ölkələrin işçi 
miqrantlarının müdafiəsi haqqında Tövsiyyə № 100-ü qəbul etmişdir. Bu sənəd inkişaf 
etməkdə olan ölkələrin iqtisadi və sosial inkişaf maraqlarından, bu ölkələr üçün əmək 
resurslarının arzuolunmaz itkisinin məhdudlaşdırılmasından çıxış etməklə miqrasiyanın 
tənzimlənməsinə yönəldilmişdir. 
Tövsiyyə ilə təklif edilən tədbirlər sırasında emiqrasiya ölkələrində iqtisadi inkişaf 
üzrə xüsusi proqramlardan tutmuş yeni iş yerlərinin yaradılmasına qədər çeşidli tədbirlərə 
rast gəlmək olar. 
1974 və 1975-ci illərdə işçi miqrantlar haqqında iki sənəd - Konvensiya № 143 və 
Tövsiyyə № 151 qəbul edilmişdir. Bu sənədlər üzv dövlətlərə qeyri-leqal miqrasiyanın və 
qeyri-qanuni işə götürmənin qarşısının alınması üçün inzibati tədbirlərdən tutmuş həbs 
cəzasına qədər müxtəlif vasitələrdən istifadə etməyi təklif edir. Qeyd olunan sənədlərdə 
mahiyyət baxımından prinsipial və yeni olan bir müddəa da öz əksini tapmışdır. Belə ki, 
ölkədə qanuni əsasda fəaliyyət göstərən işçi miqrant işini itirmişsə ona ölkədə qeyri-leqal 
yaşayan kimi baxmaq olmaz və malik olduğu hüquqlardan istifadəni davam etdirməlidir. 
BƏT-in normaları miqrantların hüquqlarının müəyyən edilməsi ilə yanaşı 
immiqrasiya ölkələrinin sosial xidmətlərinin öhdəliklərini də müəyyən edir. 
İmmiqrasiya ölkələrinin sosial xidmətləri işçi-miqrantlara və onların ailə üzvlərinə 
münasibətdə bir sıra sosial funksiyaları həyata keçirirlər: 
 ölkənin iqtisadi, sosial və mədəni şəraitinə uyğunlaşmaqda kömək göstərmək; 
 səlahiyyətli orqanlardan informasiya və məsləhət alınmasına yardım etmək; 
 təhsil, peşəkar hazırlıq, dil öyrənilməsi, səhiyyə, mənzil şəraiti və s. sahələr üzrə 
təqdim edilən imkanlardan tam istifadə üzrə köməklik göstərmək və s. 
BƏT-in hər bir üzv dövləti aşağıdakılara əməl etməlidir: 
 işçi miqrantlar, onların ailə üzvləri ilə öz vətəndaşları arasında bərabər imkanlar 
prinsipinin tətbiq edilməsini təmin etmək, bu prinsipə əməl edilməməsi üzrə 
şikayətləri öyrənmək; 
 sahibkarlar və ya difər şəxslər və ya təşkilatlar tərəfindən qanunvericiliyin pozulması 
zamanı inzibati, mülki və cinayət cəzalarını tətbiq etmək; 
 miqrantların hüquqları üzrə milli qanunvericiliyin və beynəlxalq normaların 
uyğunluğunu təmin etmək; 
 ailələrin tezliklə birləşməsinə köməkik göstərmək, bunun üçün ikitərəfli və çoxtərəfli 
sazişlər imzalamaq və s. 
 308 
Beynəlxalq Miqrasiya Təşkilatı (BMqT). 1949-cu ildə Qaçqınların İşi üzrə 
Beynəlxalq Təşkilat kimi yaradılmış bu qurumun səlahiyyətləri zaman keçdikcə genişləndi 
və onun adı 1989-cu ildə BMiqT-yə dəyişdirildi. BMqT-yə 131 dövlət daxildir ki, onun 
102-i üzv, 29-u müşahidəçidir. Bu təşkilat çərçivəsində miqrasiya axınlarının tənzimlənməsi 
sahəsində uzunmüddətli proqramların işlənməsi həyata keçirilir, miqrasiyanın təşkili, 
texniki əməkdaşlıq, ―beyin axını‖nın qarşısının alınması, reemiqrasiya, ekspert 
xidmətlərinin göstərilməsi və s. sahələrdə yardım edilir. Nizamnaməyə görə, BMqT-nin 
əsas funksiyaları aşağıdakılardır: 
 vətəndaşların qaydaya salınmış və planlaşdırılmış miqrasiyasının həyata 
keçirilməsi; 
 qəbul edən ölkənin inkişafına yardım göstərə biləcək ixtisaslı işçi qüvvəsinin (ailə 
üzvləri də daxil olmaqla) hərəkətinin təşkili; 
 qaçqınların hərəkətinin təşkili; 
 dövlətlər arasında bilik, təcrübə mübadiləsinə və əməkdaşlığa şərait yaratmaq 
məqsədilə müxtəlif tədbirlər həyata keçirmək. 
Hazırda BMqT əsasən miqrasiyanın kəmiyyət tərəfini tənzimləyir. BMiqT həmçinin 
qaçqınlara ən müxtəlif yardımlar göstərir. BMiqT beynəlxalq miqrasiyanın əsas məqsədləri 
kimi aşağıdakıları göstərir: işəgötürmə; ailələrin qovuşması; təhsilin alınması; qısamüddətli 
turizm, ailəvi, işgüzar səfərlər (3 ay müddətinə); siyasi qaçqın statusunun alınması (Cenevrə 
Konvensiyası üzrə); vətəndaşların vətənə, özünün etnik kökünə qayıdışı; daimi yaşayış 
yerinə getmə. 
BMqT qlobal səlahiyyətlərə malik, amma BMT sisteminə daxil olamayan yeganə 
təşkilatdır. 
BMT nəzdində fəaliyyət göstərən Ali Komissarlığın Qaçqınların İşi üzrə İdarəsi 
qaçqınların müdafiəsi, uzunmüddətli qərarların reallaşdırılması, ilk növbədə isə repatriasiya 
məsələləri ilə məşğul olur. 
İƏİT nəzdində fəaliyyət göstərən Miqrasiya üzrə Daimi Müşahidə Sistemi milli 
immiqrasiya idarələrinin fəaliyyətini koordinasiya edir. 
Beləliklə, işçi qüvvəsinin beynəlxalq miqrasiyası təsərrüfat həyatının 
beynəlmiləlləşməsinin vacib və ən mürəkkəb aspektlərindən biridir. İşçi qüvvəsinin 
beynəlxalq miqrasiyası bir tərəfdən ölkələrin ehtiyaclarına uyğun olara əmək resurslarının 
yenidən bölgüsünü təmin edir və yeni rayonların mənimsənilməsinə şərait yaradır, digər 
tərəfdən isə iqtisadi və sosial ziddiyyətlərin kəskinləşməsinə gətirib çıxarır. 
 
 
 
 
 
 
 
 
 
 
 
 
 
 
 
 309 
MÖVZU 8 
 
Texnologiyaların beynəlxalq ötürülməsi  
beynəlxalq iqtisadi münasibətlərin forması kimi 
 
 Elmi-texniki tərəqqi beynəlxalq əmək bölgüsünün strukturunda dəyişikliklər etməklə 
yanaşı, onunu inkişaf sferasını genişləndirərək iqtisadi münasibətlərin yeni formasının – 
beynəlxalq elmi-texniki və istehsal əməkdaşlığının yaranmasına gətirib çıxardı. 
 Aparılan tədqiqatlar göstərir ki, hər 7-10 ildən bir elmi tədqiqatlara çəkilən xərclər iki 
dəfə artır. Bununla yanaşı, elmi tədqiqatlar özlüyündə nisbətən o qədər də baha olmur. Əsas 
xərc onların sənayeyə tətbiqi zamanı çəkilir. Mütəxəssislərin hesablamalarına görə, xalis 
elmi fundamental tədqiqatlara çəkilən xərcləri 1 vahid kimi götürsək, praktiki tətbiq 
sferalarına istiqamətlənmiş fundamental tədqiqatlara çəkilən xərclər 3 vahidə, tətbiqi 
tədqiqatlara çəkilən xərclər 6 vahidə, konkret texnoloji hazırlıqlara çəkilən xərclər isə 100 
vahidə bərabər olar. Bu cür xərcləri dünyanın heç bir ölkəsi təkbaşına çəkə bilməz. 
Ölkələrdən heç biri elm və texnikanın bütün və ya əksər sahələrində özünə üstün mövqeləri 
təmin edə bilməz. Bu mümkün olmamaqla yanaşı, iqtisadi cəhətdən məqsədəuyğun deyil. 
Bu şəraitdə beynəlxalq elmi-texniki və istehsal əməkdaşlığının inkişaf etdirilməsi yeganə 
düzgün çıxışdır. 
 Texnologiya adı altında nə başa düşüldüyündən asılı olaraq beynəlxalq iqtisadiyyat 
çərçivəsində onun beynəlxalq hərəkətinə adi beynəlxalq ticarət kimi də (düzdür, bu zaman 
onun obyekti kimi spesifik bir əmtəə çıxış edir), istehsal amilinin beynəlxalq hərəkəti kimi 
də baxıla bilər. Texnologiyanı əməklə yanaşı insan resursu hesab etmək olar. Bu resursdan 
ayrılıqda və ya digər resurslarla (torpaq və kapital) bir yerdə istifadə etməklə əmtəələr 
istehsal edilir. 
 Texnologiya praktiki məqsədlərin əldə edilməsi üçün elmi metodlardır. Texnologiya 
anlayışına adətən üç qrup texnologiyalar aid edilir: 
 məhsul texnologiyası; 
 proses texnologiyası; 
 idarəetmə texnologiyası. 
Texnologiyanın beynəlxalq hərəkəti həm ―təmiz‖ formada (patentlərlə, lisenziyalarla, 
―nou-hau‖larla ticarət), həm də texnoloji tutumlu əmtəələrlə ticarət formasında həyata 
keçirilə bilər. ikinci halda texnologiyanın bir istehsal amili kimi beynəlxalq hərəkətini digər 
əmtəələrlə ticarətdən fərqləndirmək statistik baxımdan qeyri-mümkündür. 
Texnologiyaların beynəlxalq hərəkəti elmi-texniki nailiyyətlərin kommersiya və ya 
ödənişsiz əsasda dövlətlərarası hərəkətidir. 
Beynəlxalq iqtisadiyyatda texnologiya daşıyıcısı kimi əmtəələr və digər istehsal 
amilləri çıxış edə bilər: 
 əmtəə – yüksək texnologiya əsasında istehsal edilmiş əmtəələrlə beynəlxalq ticarət 
zamanı; 
 kapital – yüksək texnologiya əsasında istehsal edilmiş kapital tutumlu əmtəələrlə 
beynəlxalq ticarət zamanı; 
 əmək – yüksək ixtisaslı elmi-texniki kadrların beynəlxalq miqrasiyası zamanı; 
 torpaq – əldə edilməsi üçün ən yeni elmi-texniki nailiyyətlərdən istifadə edilmiş təbii 
resurslarla ticarət zamanı. 
Texnologiyalarla beynəlxalq mübadilə XX əsrin əvvəllərindən etibarən məlumdur, 
lakin dünya texnologiyalar bazarı 1950-1960-cı illərdə formalaşmışdır. Məhz bu müddətə 
 310 
texnologiyalarla beynəlxalq kommersiya əməliyyatlarının həcmi milli mübadilənin 
masştabını üstələmişdir. 
Belə bir sual ortaya çıxır: beynəlxalq elmi-texniki mübadilənin yaranması və intensiv 
inkişafı nə ilə izah olunur? Bu sualın cavabını vermək üçün beynəlxalq iqtisadi 
münasibətlərin bu formasını şərtləndirən amilləri təhlil etmək lazımdır. 
Beynəlxalq istehsal və elmi-texniki əməkdaşlığı şərtləndirən amilləri şərti olaraq iki 
qrupa bölmək olar: 
 ölkələr səviyyəsində ola amillər; 
 firma, müəssisə və təşkilatlar səviyyəsində olan lokal amillər. 
Beynəlxalq texnologiya mübadiləsini ölkələr səviyyəsində şərtləndirən amillər 
müxtəlif ölkələrin firmalarının innovasiya proseslərində olan differensasiyanın milli 
iqtisadiyyatların texnoloji səviyyələrinin fərqliliyini şərtləndirməsi ilə müəyyən edilir. 
Bununla da, dünya texnologiyalar bazarında ölkələr müxtəlif mövqelərə malik olurlar. 
Ölkələrarası fərqlər kəmiyyət və keyfiyyət cəhətlərinə malikdir. Kəmiyyət fərqlərinə 
elmi-texniki inkişafa ayrılmış vəsaitin həcmi və texnologiyaların idxalı aiddir. Keyfiyyət 
fərqlərinə isə tədqiqat istiqamətləri, elmi-texniki məhsulun ixracının və idxalının 
orientasiyası və s. aiddir. 
Digər istehsal amillərində olduğu kimi, texnologiyaların beynəlxalq hərəkətinin 
əsasında da onun beynəlxalq bölgüsü durur.  Bu bölgü texnologiyaların ayrı-ayrı növlərinin 
müxtəlif ölkələrdə tarixən formalaşmış və ya əldə edilmiş təmərküzləşməsidir. Bu 
təmərküzləşmə ölkələrə digər ölkələrə nisbətən iqtisadi cəhətdən daha səmərəli əmtəə 
istehsalı təşkil etməyə imkan verir. Texnologiyaların beynəlxalq bölgüsü ayrı-ayrı ölkələrdə 
əldə edilmiş elmi-texniki tərəqqinin inkişaf səviyyəsində olan fərqlərin nəticəsidir. Bu 
zaman ölkələrin əmək və kapital kimi istehsal amilləri ilə fərqli təmin edilmələri də mühüm 
rol oynayır. Texnologiyaların beynəlxalq hərəkətinə həmçinin ölkələrin bilik resursları ilə 
fərqli təmin edilmələri də təkan verir. 
Beynəlxalq elmi-texniki mübadiləni müəssisə və təşkilatlar səviyyəsində şərtləndirən 
lokal amillərə aşağıdakılar aiddir: 
 konkret elmi-texniki problemlərin həlli üçün zəruri olan resurs limitinin keçilməsi; 
 ayrıca bir institutun, müəssisənin, labaratoriyanın maddi-texniki bazasının darlığı; 
 mövcud istehsal sistemlərinin yeni texniki həllərin tətbiqinə hazır olmaması; 
 əldə edilmiş elmi-texniki nəticələrin müəssisənin inkişaf strategiyasına uyğun 
olmaması; 
 beynəlxalq texnologiya mübadiləsində iştirak nəticəsində əldə edilən yeni strateji 
imkanlar. 
 
Əksər hallarda texnologiya istehsalın inkişaf etmiş amillərindən biri kimi çıxış edir 
ki, bu cür amillər də məlumdur ki, digərlərinə nisbətən yüksək beynəlxalq mobillik 
qabiliyyətinə malikdirlər. Texnologiyanın inkişafının əsasında texniki tərəqqi durur. Texniki 
tərəqqinin çoxsaylı anlayışları və təhlil metodları mövcuddur. Ən populyar texniki tərəqqi 
modeli isə ingilis iqtisadçısı Con Hiksin işləyib hazırladığı modeldir. 
C.Hiksin modelinə görə, texniki tərəqqinin neytral, əməyə qənaət edən və kapitala 
qənaət edən formaları mövcuddur. 
 Neytral texniki tərəqqi. Bu zaman texnolgiyaya əsaslanan tərəqqi nəticəsində hər iki 
istehsal amilinin – həm əməyin, həm də kapitalın məhsuldarlığının eyni zamanda 
artımı təmin olunur. Nəticədə müəyyən kəmiyyət əmtəənin istehsalı üçün sərf 
edilməli olan əmək və kapital kəmiyyəti azalır. Eyni zamanda, əməyin kəmiyyəti 
 311 
vasitəsilə ifadə edilmiş kapitalın nisbi kəmiyyəti, həmçinin kapitalın kəmiyyəti 
vasitəsilə ifadə edilmiş əməyin nisbi kəmiyyəti dəyişməz qalır. 
 Əməyə qənaət edən texniki tərəqqi. Bu zaman texnologiyaya əsaslanan tərəqqi 
kapitalın məhsuldarlığının əməyin məhsuldarlığına nisbətən daha böyük dərəcədə 
yüksəlməsini təmin edir. Nəticədə müəyyən kəmiyyət əmtəənin istehsalı üçün tələb 
edilən kapital kəmiyyəti nisbətən artır, əmək kəmiyyəti isə azalır. Kapital əmtəənin 
istehsal amilləri tərkibində əməyi əvəzləyir.  Müəyyən kəmiyyət əmtəənin istehsalı 
üçün sərf edilən əmək və kapitalın ümumi kəmiyyəti də azalır, lakin bu zaman 
kapitalın nisbi rolu artır. Əməyə qənaət edən texniki tərəqqi təkcə əməyin qənaət 
edilməsinə deyil, eyni zamanda hər iki amilin – həm əməyin, həm də kapitalın qənaət 
edilməsinə gətirib çıxarır. Bu tərəqqiyə ona görə əməyə qənaət edən texniki tərəqqi 
deyilir ki, onun nəticəsində əmtəə vahidinin istehsalı zamanı kapital vahidinə 
nisbətən daha az əmək vahidi sərf edilir. Əməyə qənaət edən texniki tərəqqi baş 
verdiyi sahəni daha kapital tutumlu edir. 
 Kapitala qənaət edən texniki tərəqqi. Bu zaman texnologiyaya əsaslanan tərəqqi 
əməyin məhsuldarlığının kapitalın məhsuldarlığına nisbətən daha böyük dərəcədə 
yüksəlməsini təmin edir. Nəticədə müəyyən kəmiyyət əmtəənin istehsalı üçün tələb 
edilən əmək kəmiyyəti nisbətən artır, kapital kəmiyyəti isə azalır. Əmək əmtəənin 
istehsal amilləri tərkibində kapitalı əvəzləyir. Müəyyən kəmiyyət əmtəənin istehsalı 
üçün sərf edilən əmək və kapitalın ümumi kəmiyyəti də azalır, lakin bu zaman 
əməyin nisbi rolu artır. Kapitala qəzaət edən texniki tərəqqi təkcə kapitalın qənaət 
edilməsinə deyil, eyni zamanda hər iki amilin – həm əməyin, həm də kapitalın qənaət 
edilməsinə gətirib çıxarır. Bu tərəqqiyə ona görə kapitala qənaət edən texniki tərəqqi 
deyilir ki, onun nəticəsində əmtəə vahidinin istehsalı zamanı əmək vahidinə nisbətən 
daha az kapital vahidi sərf edilir. Kapitala qənaət edən texniki tərəqqi baş verdiyi 
sahəni daha əmək tutumlu edir. 
Ticarətin olmadığı şəraitdə istənilən texniki tərəqqi baş verdiyi ölkənin rifahının 
artmasına gətirib çıxarır, çünki bu zaman adambaşına düşən istehsal həcmi artır. Texniki 
tərəqqinin beynəlxalq ticarətə təsiri onun təklifə (istehsala) və tələbə (istehlaka) nə cür təsir 
göstərməsindən asılıdır. 
Texniki tərəqqi nəticəsində istehsalın artımı beynəlxalq ticarətə neytral, müsbət və 
mənfi təsir göstərə bilər. Texniki tərəqqinin ticarətə neytral təsiri o zaman baş verir ki, 
ticarət istehsalın artdığı templərlə artır. Ticarətin artım tempi istehsalın artım tempini 
üstələyirsə bu zaman texniki tərəqqinin ticarətə müsbət təsiri baş verir. Ticarətin artım tempi 
istehsalın artım tempindən geri qalırsa bu, texniki tərəqqinin ticarətə mənfi təsiri deməkdir. 
Analoji şəkildə, texniki tərəqqi nəticəsində istehlakın artımı da beynəlxalq ticarətə 
neytral, müsbət və mənfi təsir göstərə bilər. Texniki tərəqqinin ticarətə neytral təsiri o 
zaman baş verir ki, ticarət istehlakın artdığı templərlə artır. Ticarətin artım tempi istehlakın 
artım tempini üstələyirsə bu zaman texniki tərəqqinin ticarətə müsbət təsiri baş verir. 
Ticarətin artım tempi istehlakın artım tempindən geri qalırsa bu, texniki tərəqqinin ticarətə 
mənfi təsiri deməkdir. 
Beləliklə, texniki tərəqqi nəticəsində yaranmış istehsal və istehlak beynəlxalq ticarətə 
neytral, müsbət və mənfi təsir göstərə bilər. bu, istehsal və istehlakın müxtəlif tiplərinin 
hansı kombinasiyada birləşməsindən, onların bir-birlərini gücləndirməsindən və ya 
neytrallaşdırmasından asılıdır. Əgər həm istehsal, həm də istehlak beynəlxalq ticarətə 
neytral təsir göstərirsə o, istehsalın artdığı templərlə artır. Əgər həm istehsal, həm də 
istehlak beynəlxalq ticarətə müsbət təsir göstərirsə o, istehsalın artdığı tempdən yüksək 
templərlə artır. Əgər həm istehsal, həm də istehlak beynəlxalq ticarətə mənfi təsir göstərirsə 
 312 
o, ya istehsalın artdığı tempdən zəif templərlə artır, ya da tamamilə azalır. Əgər istehsal 
beynəlxalq ticarətə müsbət, istehlak isə mənfi təsir göstərirsə və ya əks proses baş verirsə, 
onda beynəlxalq ticarətin artım tempi istehsalın artım tempini ya üstələyir, ya ondan az olur 
və ya ümumiyyətlə azalır. Bu hansı amilin – istehsalın, yoxsa istehlakın beynəlxalq ticarətə 
daha güclü təsir göstərməsindən asılıdır. 
Elmtutumlu məhsulun tətbiqinin, istehsalının və ixracının reallaşdırılmasında 
müvəffəqiyyət əldə etmiş ölkələrin təcrübəsinin öyrənilməsi innovasiya inkişafı 
strategiyasının bir neçə tipini fərqləndirməyə imkan verir. 
“Köçürmə” strategiyası xarici elmi-texniki potensialın istifadə edilməsi və 
yeniliklərin ölkə iqtisadiyyatına köçürülməsi ilə bağlıdır. Bu strategiya müharibədən sonrakı 
dövrdə Yaponiyada istifadə edilmişdir. Bu ölkə xaricdə ehtiyac duyulan ən yeni məhsulun 
istehsalın mənimsənilməsi üçün ABŞ-dan, İngiltərədən, Fransadan yüksək səmərəli 
texnologiyaların lisenziyalarını satın alırdı. Bu əsasda Yaponiya özünün potensialını 
yaratmışdır ki, bu potensial da sonradan bütün innovasiya tsiklini əhatə etmişdir. Nəticədə 
yapon texnologiyalarının ixracı idxalı üstələmişdir və Yaponiya qabaqcıl fundamental 
texnologiyaya malikdir. 
Bununla yanaşı, Yaponiya selektiv elmi-texniki siyasıtin reallaşdırılmasına parlaq 
nümunə ola bilər. Bu, yapon firmaları tərəfindən lisenziyaların satın alınmasının məqsədli 
xarakter kəsb etdiyini göstərir. 1950-ci illərdə lisenziyalar məhsulun keyfiyyətini və 
səmərəliliyi yüksəltmək üçün əldə edilirdisə, 1960-cı illərdə məqsəd əməktutumluluğun 
azaldılmasından, 1970-ci illərdə enerji, yanacaq və xammal xərclərinin azaldılmasından, 
1980-ci illərdə isə texnoloji müstəqilliyin əldə edilməsindən ibarət idi. 
“Borclanma” strategiyasının mahiyyəti ondan ibarətdir ki, ucuz işçi qüvvəsinə malik 
olan ölkə özünün elmi-texniki potensialından istifadə edərək əvvəllər daha inkişaf etmiş 
ölkələrdə istehsal edilən məhsulun istehsalını mənimsəyir, mərhələ-mərhələ istehsalın 
mühəndis-texniki təminatını genişləndirir. Daha sonra ölkə özünün elmi-tədqiqat və sınaq-
layihə işlərini həyata keçirmək imkanını əldə edir. Bu cür strategiyadan Çin və bir sıra 
Cənub-Şərqi Asiya ölkələri istifadə edirlər. Klassik nümunə kimi Cənubi Koreyada rəqabət 
qabiliyyətli avtomobil sənayesinin, yüksək səmərəli hesablama texnikası vasitələrinin 
istehsalının, məişət elektronikası sənayesinin təşkilini göstərmək olar. 
“Genişləndirmə” strategiyasından ABŞ, Almaniya, İngiltərə, Fransa istifadə edir. Bu 
strategiya zamanı ölkə özünün elmi-texniki potensialından istifadə etməklə və xarici alim və 
mütəxəssisləri cəlb etməklə fundamental və tətbiqi elm sahələrinin inteqrə olunmasına nail 
olur, daim yeni məhsullar və texnologiyalar yaradır. 
Texnologiyaların beynəlxalq ötürülməsinin məqsədəuyğunluluğunun təhlil iki suala – 
texnologiyaların ixracının və idxalının məqsədəuyğun olub-olmadığına cavab verməyi 
nəzərdə tutur. 
Texnologiya ixracının iqtisadi məqsədəuyğunluluğunu onun aşağıdakılara gətirib 
çıxarmasında görmək olar: 
1) Gəlirin artırılması vasitəsidir. Yeni texnologiyanı bu və ya digər məhsulun istehsalı 
və satışı formasında reallaşdırmağa imkan yoxdursa, bu zaman texnologiyanı heç 
olmasa müstəqil məhsul qismində reallaşdırmaq lazımdır. Bu sonrakı elmi 
yeniliklərin istehsalata tətbiqi üçün maliyyə imkanlarını artırar, daxili və xarici 
bazarlarda marketinqin həyata keçirilməsinə imkan verər. 
2) Əmtəə bazarı uğrunda mübarizə forması. Kapitalın olmaması səbəbindən kifayət 
həcmdə məhsul istehsalını və onun xaricdə satışını təşkil etmək ilkin olaraq çətindir. 
Eyni zamanda, xaricdə olan alıcılar artıq həmin lisenziya əsasında istehsal edilmiş 
əmtəələrlə tanışdırlar. 
 313 
3) Maddi formada əmtəə ixracı ilə bağlı problemlərdən yan ötmək. Nəqliyyat və məhsul 
satışı ilə bağlı problemlər azalır, gömrük maneələri aradan qaldırılır. 
4) Əmtəə ixracının genişləndirilməsi vasitəsi. Bu, kompleks lisenziya sazişinin 
imzalanması zamanı baş verir. 
5) Xarici firma üzərində nəzarətin əldə edilməsi üsulu. Bu, lisenziya sazişinə istehsalın 
həcmi, gəlirdə iştirak, texniki şərtlərə nəzarət, müəssisənin səhmlərindən lisenziya 
mükafatlandırılması üşüm istifadə edilməsi barədə şərtlərin daxil edilməsi ilə əldə 
edilir. 
6) Başqa yeniliyi əldə etmək üsulu. Bu, firmaların çarpaz lisenziyalaşdırılması yolu ilə 
baş verir. 
7) Lisenziya obyektinin daha səmərəli təkmilləşdirilməsi imkanı. Alıcı-partnyorun 
iştirakı ilə baş verən bu proses çox zaman lisenziya sazişi ilə nəzərdə tutulur. 
Texnologiya idxalının iqtisadi mədsədəuyğunluluğu aşağıdakılardan ibarətdir: 
1) Yüksək texniki səviyyəli yeniliklərin əldə edilməsi. 
2) Elmi-texniki tədqiqatlara çəkilən xərclərə qənaət edilməsi. 
3) Əmtəə ixracına xərclərin azaldılması. 
4) Milli kapitalın və işçi qüvvəsinin iqtisadi dövriyyəyə cəlb edilməsi. 
5) Xarici texnologiyalar əsasında buraxılan məhsul ixracının genişləndirilməsi. 
Bütün yuxarıda deyilənlər özünəməxsus struktura və xüsusiyyətlərə malik dünya 
texnologiya bazarının yaranmasını və inkişaf etməsini müəyyən etmişdir. 
 
Texnologiyaların beynəlxalq ötürülməsinin  
mexanizmləri və əsas formaları 
 
Beynəlxalq texnologiya mübadiləsinə insan fəaliyyətinin bütün dörd sferası – elm 
(təbiətin mənimsənilməsinin nəzəri qanunauyğunluqları), texnika (təbiətin yenidən 
qurulması təcrübəsi), istehsal (maddi nemətlərin yaradılması) və idarəetmə (istehsal və digər 
vəzifələrin həlli üçün fəaliyyət) cəlb edilmişdir. Texnologiyaların beynəlxalq ötürülməsi 
hüquqi müdafiə ilə təmin edilir. 
Texnologiyaların ötürülməsinin aşağıdakı əsas istiqamətləri fərqləndirilir: 
1) qeyri-kommersiya əsasında: 
 xüsusi ədəbiyyatlar üzrə informasiya massivləri, kompüter informasiya bazaları, 
sorğu kitabları, işgüzar oyunlar və s.; 
 konfranslar, sərgilər, simpoziumlar, seminarlar, klublar və s.; 
 tələbələrin, alimlərin və mütəxəssislərin xaricdə təhsil almağa, ixtisasartırmaya, 
təcrübəyə göndərilməsi; 
 çarpaz lisenziyalaşdırma; 
 alim və mütəxəssislərin beynəlxalq miqrasiyası, o cümlədən ―beyin axını‖. 
2) kommersiya əsasında: 
 istehsala tətbiq edilmiş texnologiyaların satışı; 
 birbaşa xarici investisiyalar və onları müşaiyət edən müəssisələrin, firmaların, 
istehsalların tikintisi, yenidənqurulması və modernləşdirilməsi; 
 patent və nou-hau lisenziyalarının satışı; 
 birgə kollektivlərin yaradılması, mütəxəssislərin xaricdə çalışması yolu ilə birgə 
elmi-tədqiqat işlərinin həyata keçirilməsi; 
 elmi-tədqiqat işlərinin koordinasiyası və kooperasiyası; 
 lizinq; 
 314 
 injinirinq; 
 konsaltinq; 
 portfel investisiyaları. 
Yuxarıda göstərilən iki əsas istiqamətdən başqa sənaye casusluğu və texniki piratçılıq 
formasında mövcud olan texnologiyaların qeyri-leqal ötürülməsi də mövcuddur. 
Əksər ölkələrdə yeni texnologiya bir və ya bir neçı hüquqi alətlərlə - patentlərlə, 
lisenziyalarla, kopiraytlarla, əmtəə nişanları ilə qorunur. 
 Patent. Bu, səalhiyyətli hökumət orqanı tərəfindən ixtiraçıya verilən və onun bu 
ixtiradan istifadə edilməsinə inhisar hüququnu təsdiqləyən şəhadətnamədir. Patent 
mülkiyyətçiyə ixtira üzərində mülkiyyət hüququ verir ki, bu da adətən əmtəə 
nişanının və sənaye nümunəsinin qeydiyyata alınması ilə daha da gücləndirilir. 
Bazara buraxılan əmtəələrin demək olar ki, hamısı patentləşdirilmiş əmtəələrdir. 
Patentin fəaliyyət müddəti adətən 15-20 illə məhdudlaşır və o, yalnız verildiyi 
ölkənin ərazisində fəaliyyət göstərir. Heç də bütün ixtiralar patentlə qoruna bilməz. 
Ixtiranın patent qabiliyyətliliyi o deməkdir ki, bu zaman ixtira yeni maşın və ya 
texnoloji proseslərin yaradılması ilə qarşıya qoyulmuş vəzifələrin texniki həlləri 
təklif edir, ixtirada yenilik mövcuddur, ixtira texniki vəzifənin adi mühəndis həllinin 
səviyyəsini yüksəldir və o, praktik olaraq tətbiq edilə bilər. Patentin qüvvədə qalması 
üçün qanunvericilik dövri olaraq kifayət qədər yüksək patent rüsumlarının 
ödənilməsini tələb edir. Buna görə də, patent sahibi çox zaman ixtiradan istifadə 
hüququnu ondan kommersiya məqsədləri üçün istifadə edə biləcək tərəfə ötürür. 
 Lisenziya. Patentlə qorunan və ya qorunmayan texnologiya sahibi (lisenziar) 
tərəfindən maraqlı tərəfə (lisenziata) bu texnologiyadan müəyyən müddətə və 
müəyyən haqqa görə istifadə üçün verilən icazədir. 
 Kopirayt (təkrar istehsal hüququ). Ədəbi, audio və video əsərlər müəllifinin öz işi 
üzrə nümayiş və təkrar istehsala müstəsna hüququdur. 
 Əmtəə nişanı. Əmtəə istehsalçısının fərdiləşdirilməsi üçün istifadə edilən və digər 
təşkilatlar tərəfindən sahibinin rəsmi icazəsi olmadan istifadə edilə bilinməyən 
simvoldur. Əmtəə nişanı kimi adətən şəkil, qrafik təsvir, hərf birləşmələri, 
korporasiyanın banisi və ya sahibinin adı çıxış edir. Əmtəə nişanı, onun mənsubluğu 
heç kim tərəfindən mübahisə obyektinə çevrilməyibsə, qanunvericiliklə müəyyən 
edilmiş müddət ərzində istifadə edilə bilər. Əmtəənin ixracı halında isə əmtəə nişanı 
adətən ixrac ölkəsində qeydə alınır. 
Texnologiyaların beynəlxalq ötürülməsi aşağıdakı əsas formalarda həyata keçirilə 
bilər: 
 Patent sazişləri. Bu beynəlxalq ticarət sazişi zamanı patent sahibi özünün ixtiradan 
istifadə hüququnu patent alıcısına verir. Adətən kiçik, dar ixtisaslaşmaya malik 
firmalar özləri ixtiranı istehsala tətbiq etmək imkanına malik olmadıqlarından 
patentləri iri şirkətlərə satırlar. 
 Lisenziya sazişləri. Bu beynəlxalq ticarət sazişləri zamanı ixtira və ya texniki biliklər 
mülkiyyətçisi digər tərəfə müəyyən çərçivə daxilində texnologiyadan istifadəyə icazə 
verir. 
 “Nou-hau”. Özündə texnoloji, iqtisadi, inzibati, maliyyə xarakterli məlumatları əks 
etdirən texniki təcrübə və istehsal sirlərinin təqdim edilməsidir. Bu məlumatlardan 
istifadə müəyyən üstünlükləri təmin edir. Bu halda alqı-satqı predmeti kimi adətən 
kommersiya dəyərinə malik patentləşdirilməmiş ixtiralar çıxış edirlər. 
 İnjinirinq. Alınmış və ya icarəyə götürülmüş maşın və avadanlıqların əldə edilməsi, 
montaj edilməsi və istifadə edilməsi üçün zəruri olan texnoloji biliklərin təqdim 
 315 
edilməsi nəzərdə tutulur. Onlara layihələrin texniki-iqtisadi əsaslandırılmasının 
hazırlanması, məsləhətlərin verilməsi, nəzarətin, layihələşdirmənin, sınaqların, 
zəmanət xidmətinin və zəmanətdən sonrakı dövr üçün xidmətin həyata keçirilməsi 
üzrə geniş tədbirlər kompleksi aiddir. 
Bundan başqa, kommersiya şərtləri ilə texnologiya ölkələr arasında bağlanan sənaye 
əməkdaşlığı haqqında, elmi-texniki və istehsal kooperasiyası haqqında, investisiya 
əməkdaşlığı haqqında sazişlər çərçivəsində və bir çox digər təşkilati-hüquqi fornalarda 
ötürülür. Texnologiyanın beynəlxalq ötürülməsi üzrə qeyri-kommersiya əsasında keçirilən 
tədbirlər sırasına sərgilər, elmi konfranslar, simpoziumlar, nəşrlərlə mübadilə və s. aiddir. 
Texnologiyanın beynəlxalq hərəkətinin əsas forması lisenziya ticarətidir. Onun 
predmeti kimi ixtiraların, texnoloji təcrübənin, sənaye sirlərinin və kommersiya biliklərinin 
ötürülməsi üzrə patentli və patentsiz lisenziyalar çıxış edir. Əksər hallarda alqı-satqının 
predmeti kimi patentləşdirilmiş ixtiradan xaricdə istifadə hüququ çıxış edir. Texnologiyanın 
ötürülmə üsuluna görə, lisenziya sazişləri müstəqil və müşaiyətedici sazişlərə bölünür. 
Birinci halda texnologiya və ya texnoloji biliklər onların maddi daşıyıcısından asılı 
olmayaraq ötürülür. İkinci halda isə lisenziyalar texnoloji avadanlığın təqdim edilməsi və 
injinirinq xidmətlərinin göstərilməsi üzrə daha geniş müqavilə çərçivəsində verilir. 
Lisenziyalar lisenziya sazişi əsasında satılır. Bu sazişdə lisenziyanın növü (patentli, 
patentsiz), xarakteri və texnologiyadan istifadə hüququnun həcmi (adi, müstəsna, tam), 
lisenziya predmetindən istifadənin istehsal sferası və ərazi sərhədləri öz əksini tapır. 
 Patentli lisenziya. Müvafiq ―nou-hau‖ olmadan patentdən istifadə hüququnun 
ötürülməsini təsdiqləyən sənəddir. 
 Patentsiz lisenziya. İxtira üzrə patent olmadan ―nou-hau‖dan istifadə hüququnu 
təsdiqləyən sənəddir. 
 Qeyri-müstəsna lisenziya. Lisenziara bu texnologiya üzrə lisenziyanı həmin ərazidə 
digər lisenziatlara da ötürmə hüququnu saxlayan lisenziyadır. 
 Müstəsna lisenziya. Lisenziata texnologiyadan istifadə üzrə inhisar hüququ verən və 
lisenziarın patentləşdirilmiş texnologiyadan və ―nou-hau‖dan müstəqil istifadə 
etməkdən və onların müəyyən ərazidə satışından imtinasını nəzərdə tutan 
lisenziyadır. 
 Tam lisenziya. Lisenziata patentdən və ya ―nou-hau‖dan istifadə üzrə saziş müddəti 
ərzində müstəsna hüquq verən və lisenziarın bu müddət ərzində lisenziyanın 
predmetindən müstəqil istifadə etməkdən imtinasını nəzərdə tutan lisenziyadır. 
Lisenziya sazişi adətən lisenziya məhsulunun sərbəst ixracı hüququnu və ya onun 
müəyyən dərəcədə və ya tam surətdə qadağan edilməsinin nəzərdə tutur. Ona adətən belə bir 
şərt də əlavə edilir ki, lisenziar sazişin fəaliyyətdə olduğu müddətdə lisenziya 
texnologiyasının məruz qaldığı təkmilləşdirmələr barədə lisenziata informasiya verməlidir. 
Lisenziya ödəmələri lisenziat tərəfindən sazişin predmetindən istifadəyə görə 
lisenziara ödənilən mükafatdır. 
Əsasən aşağıdakı lisenziya ödəmələri növlərindən istifadə edilir: 
 Royalti. Sazişin fəaliyyətdə olduğu müddət ərzində alıcının lisenziyanın kommersiya 
istifadəsindən əldə etdiyi gəlirdən mənfəətin həcmindən asılı olan dövri köçürmələr 
nəzərdə tutulur. Royalti fiksə edilmiş faiz dərəcəsi şəklində müəyyən edilə və 
lisenziat tərəfindən müəyyən edilmiş zaman kəsikləri üzrə (illik, rüblük, aylıq, 
müəyyən tarixə görə) ödənilə bilər. Onlar mənfəətin həcmindən, satışın məbləğindən 
buraxılma qiymətindən asılı olaraq hesablana bilərlər. Royalti üzrə faiz dərəcələri 
adətən 3-5% təşkil edir. Daha yüksək royalti dərəcələri adətən sazişin qüvvədə 
 316 
olduğu birinci il ərzində və istehsal edilən əmtəələr ixrac edildiyi halda müəyyən 
edilir. 
 Pauşal ödəmə. Sazişdə müəyyən edilmiş birdəfəlik ödəmədir. Bu ödəmə lisenziyanın 
faktiki istifadəsi müddəti ilə əlaqəli deyil və əvvəlcədən ekspert qiymətləndirməsi 
əsasında müəyyən edilir. Bu tip ödəmədən adətən avadanlıq komplektlərinin satışı 
zamanı istifadə edilir. Bu zaman texnologiyanın dəyəri avadanlığın dəyərinə daxil 
edilir, lisenziat lisenziarın texnologiyadan istifadə üzrə sonrakı nəzarətindən qaçmaq 
imkanı əldə edir. 
 Gəlirdə iştirak. Lisenziatın lisenziya predmetindən kommersiya istifadəsi üzrə əldə 
etdiyi gəlirin bir hissəsinin lisenziarın hesabına köçürülməsi nəzərdə tutulur. Adətən 
lisenziarın lisenziatın mənfəətində iştirakı müstəsna lisenziyanın təqdim edilməsi 
zamanı 30% səviyyəsində, qeyri-müstəsna lisenziyanın təqdim edilməsi zamanı isə 
10% səviyyəsində müəyyən edilir. 
 Mülkiyyətdə iştirak. Təqdim edilmiş lisenziyaya görəödəmə kimi lisenziatın 
lisenziara öz müəssisənin səhmlərinin bir hissəsini verməsidir. Bu ödəmə növündən 
ən çox transmilli şirkətlər istifadə edirlər. Bu zaman məqsəd onların 
texnologiyalarından istifadə edən xarici müəssisələr üzrəində nəzarət əldə etməkdir. 
Lisenziya ticarəti hazırda beynəlxalq ticarətin ən dinamik inkişaf edən sektorlarından 
biridir ki, bunu da aşağıdakılarla izah etmək olar: 
 bəzi qiymətləndirmələrə görə, lisenziyaların və müvafiq injinirinq xidmətlərinin əldə 
edilməsi və sonradan onların tətbiqi müəssisənin texniki tərəqqisini təxminən 7-8 il 
müddətinə irəli atır; 
 lisenziya alışı elmi tədqiqatlara və onların nəticələrinin istehsalata tətbiq edilməsinə 
çəkilən xərcləri 4-5 dəfə aşağı salmağa imkan verir; 
 xarici lisenziyanın əldə edilməsinə sərf edilmiş bir şərti maliyyə vahidi 3-6 şərti 
maliyyə vahidinə (Yaponiyada isə 16) bərabər olan iqtisadi səmərə yaradır; 
 lisenziya sazişlərinin qüvvədə olduğu müddətdə xarici lisenziyanın istifadə 
edilməsindən əldə edilən iqtisadi effekt bu lisenziyaların əldə edilməsinə çəkilmiş 
xərci azı 10 dəfə üstələyir. 
Lisenziyalarla beynəlxalq ticarətin formalarından biri françayzinqdir. Son 30 ildə 
geniş vüsət almış ―françayzinq‖ termini ―franchize‖ (güzəşt, üstünlük) fransız sözündən irəli 
gəlir və adətən belə bir məna kəsb edir ki, şirkətlərdən biri (―françayzer‖) digərinə 
(―françayzi‖) özünün geniş tanınan firma  çeşidlərindən istifadə etməyə icazə verir. 
Françayzinqin üç növü fərqləndirilir: istehsal, ticarət (əmtəə) və lisenziya (işgüzar) 
françayzinqləri. 
İstehsal françayzinqi françayzer tərəfindən françayziyə məhsulun hazırlanması üçün 
zəruri olan əsas element və komplektləşdiricilərin verilməsini nəzərdə tutur. Bu məhsullar 
sonradan lisenziyalaşdırılan firma çeşidləri adları altında (əmtəə nişanları) satılır. Əmtəənin 
keyfiyyətinin yüksək səviyyədə qalması üçün françayzer həmçinin zəruri texnologiyanı 
təqdim edir və françayzinin əməkdaşlarının zəruri bacarıqları əldə etməsi üçün tədris 
prosesini təşkil edir. Françayzer həmçinin texnoloji intizama nə dərəcədə əməl edilməsini 
yoxlamaq üçün nəzarət prosesini də həyata keçirir. 
Əmtəə françayzinqi işin elə bir təşkil üsulunu nəzərdə tutur ki, bu zaman françayzi 
məşhur bir şirkətdən onun əmtəələrini onun əmtəə nişanı ilə satmaq hüququnu əldə edir. 
Lisenziya françayzinqi daha populyar forma hesab edilir. Bu forma nəzərdə tutur ki, 
özünün əmtəə nişanının daha da tanınmasında maraqlı olan françayzer françayziyə mağaza 
və ya mağaza şəbəkələri açmaq hüququ verir. Bu mağaza və ya mağaza şəbəkələrində əmtəə 
və xidmətlər alıcılara françayzerin adı altında satılır. Bu cür françayzinq çox zaman 
 317 
restoranların, sürətli qidalanma müəssisələrinin istismarı, dondurma satışları, avtomobil 
icarəsi zamanı istifadə edilir. 
Françayzinqin bu cür geniş yayılmış forma olmasının səbəbi onun həm kiçik, həm də 
iri müəssisələr üçün sərfəli olması ilə əlaqədardır. Kiçik biznes aşağıdakı səbəblərə görə 
françayzinqdə maraqlıdır: 
 müştərilərdə artıq inam qazanmış firmanın imicindən istifadə istehlakçıların rəğbətini 
daha sürətlə əldə etməyə zəmanət verir; 
 kapital qoyuluşlarının həcmi aşağı düşür; 
 fərdi müəssisəni yaratmaq və idarə etmək imkanı yaranır; 
 menecment, marketinq məsələlərində daimi yardım olur; 
 işlərin səmərəliliyi artıq praktikada yoxlanmış sxem üzrə aparılmasını öyrənmək real 
imkana çevrilir. 
İri şirkətlərin kiçik müəssisələrlə işbirliyi qurmaqda maraqlı olmaları daha təbiidir. 
Birincisi, şirkət kiçik və əyalətdə olan bazarlara daxil olmaqla özünün məhsul satışını artırır, 
tələbin dəyişkənləyinə daha tez reaksiya verir və bu zaman əmtəə və xidmətlərin 
reallaşdırılmasına, satış şəbəkəsinin tikintisi və təşkilinə vəsait sərf etmir. İkincisi, 
françayzinq sisteminin inkişafı kiçik və orta sahibkarların vəsaitləri hesabına əlavə kapitalın 
cəlb edilməsi ilə meşaiyət edilir. Üçüncüsü, iri şirkət özünün imicinin qorunması məqsədilə 
françayzi tərəfindən istehsal edilən məhsul və xidmətlərin keyfiyyəti üzrəində ciddi nəzarət 
müəyyən etmək hüququna malikdir. 
Bütün bunlardan başqa, françayzinq müqavilələrinin reallaşdırılmasından 
istehlakçılar da uduşda olurlar. Belə ki, bu zaman onlar istənilən regionda yüksək 
keyfiyyətli əmtəə və xidmətlər əldə edirlər. 
Hələ inkişaf etməkdə olduğundan françayzinq sistemi müəyyən çatışmazlıqlara da 
malikdir: həm françayzi, həm də françayzer müəyyən risqlərlə, itki təhlükələri ilə üzləşirlər. 
Françayzi, məsələn aşağıdakı problemlərdən sığorta olunmayıb: 
 satış həcmi müqavilə imzalanan zaman nəzərdə tutulduğundan əhəmiyyətli dərəcədə 
az ola bilər; 
 françayzerin idarəetmə və marketinqdə göstərdiyi kömək françayzinin gözlədiyindən 
az ola bilər; 
 françayzi françayzerin siyasətinə təsir etmək imkanına malik deyildir. 
Potensial françayzer də ciddi problemlərlə üzləşə bilər: 
 françayzinq müəssisələrinin yerləşdirmə nöqtələrinin seçilməsində səhvlərə yol 
verilməsi mümkündür; 
 françayzinq sisteminin yaradılması üçün çəkilən xərclər ilkin nəzərdə tutulan həddi 
əhəmiyyətli dərəcədə üstələyə bilər; 
 françayzidən royalti müqaviləsi ilə nəzərdə tutulmuş vəsaitin əldə edilməsində 
problem yaşana bilər; 
 françayzer uğursuzluğa düçar olduğu halda, bunda françayzerin günahı olmasa belə, 
bu, bütün sistemin imicinə kölgə salacaq. 
Müasir şəraitdə klassik françayzinqin daha çox üç variantına rast gəlinir: regional 
françayzinq, sub-françayzinq, inkişaf etməkdə olan françayzinq. Bu üç halın hər birində 
françayzi françayzinqlə bağlı olan bütün üstünlükləri (françayzerin ticarət markasından və 
loqotipindən, onun biznes sistemindən istifadə, texniki dəstək və s.) əldə edir. Onların bir-
birlərindən əsas fərqləri aşağıdakılarda özünü göstərir: 
1) françayzerin françayzi ilə münasibətlərinin müddətində; 
2) françayzinin yardım üçün kimə müraciət etməyində; 
 318 
3) françayzinin müəyyən edilmiş vəsaitləri kimə ödəyəcəyində. 
Regional françayzinqi seçərkən françayzer fəaliyyətini hansısa bir coğrafi regiona 
yaymaq məqsədini qarşısına qoyur. O, istənilən sürətlə inkişaf etmək lazımi maliyyə və 
insan resurslarına malik olmadığından bu məsələdə əsas françayzinin dəstəyinə arxalanır. 
Öz növbəsində, əsas françayzi özünün coğrafi regionunda yeni françayzilər cəlb etmək 
hüquqna malik olması ilə yanaşı, onları ilkin texniki yardımla da təmin edir. Əsas françayzi 
həmçinin lisenziya mükafatlarını və reklam mükafatlarını birbaşa françayzerin özünə 
ödəyir. Digər metodlardan fərqli olaraq bu metod hər iki tərəf üçün sərfəlidir. 
Sub-françayzinq zamanı da sub- françayzer hansısa bir regionu mənimsəyir. Fərq 
yalnız ondan ibarətdir ki, françayzi birbaşa olaraq uzunmüddətli əsasda sub-françayzerlə 
işləyir və françayzerlə çox məhdud əlaqələrə malik olur. Royalti və reklam mükafatları sub- 
françayzerə ödənilir ki, o da öz növbəsində bu vəsaitlərin bir hissəsini françayzerin hesabına 
köçürür. Beləliklə, sub-françayzer öz regionun françayzerə çevrilir və françayzi onun 
uzunmüddətli dəstəyindən asılı haıa düşür. Sub-françayzerin məhdud vəsaitlərə, idarəetmə 
və marketinq qabiliyyətlərinə malik olması françayzinin də fəaliyyətində əks olunur. 
Nəticədə, potensial françayzi sub-françayzinq münasibətlərini çox ehtiyatla qurmağa 
məcbur olur, çünki o həm françayzerin, həm də sub-françayzerin işgüzar qabiliyyətindən 
asılı olur. 
Ərazi inkişafı üzrə sazişlərdə françayzer hansısa coğrafi regionun inkişafı üzrə 
müstəsna hüquqları investorlar qrupuna verir. İnvestorlar, öz növbəsində ya özlərinin 
françayzerlərini inkişaf etdirir, ya da françayziləri seçirlər. Son halda investorun 
mülkiyyətçi kimi vəziyyəti məhdudlaşır. Ərazinin müstəsna inkişaf hüququnu əldə etmək 
qarşılığında bu hüququ əldə etmiş şəxs françayzerə mükafat ödəyir və üzərinə müəyyən 
edilmiş müddətdə konkret sayda məntəqə açmaq öhdəliyini götürür. Açılmış françayzilərin 
sahibləri royalti və reklam mükafatlarını birbaşa françayzerə ödəyirlər. Müstəsna hüquqlara 
malik şəxslər bu mükafatlarda paya malik olmurlar, onların gəlirləri açdıqları françayzilərin 
rentabelliyi ilə müəyyən edilir. 
Beynəlxalq lizinq bir tərəfin (icarəyə verən) digər tərəfə (icarəyə götürən) əmlakın 
(maşın, avadanlıq, cihaz, sex, zavod və s.) icarə müqaviləsi əsasında müəyyən mükafat 
qarşılığında müəyyən edilmiş müddət ərzində müstəsna istifadəyə verməsini əks etdirən 
maliyyə-kommersiya əməliyyatıdır. 
Alqı-satqıdan fərqli olaraq icarə icarəyə verənin icarəyə verilən avadanlıq üzərində 
mülkiyyətini hüququnu saxlayır və icarəyə götürənə yalnız həmin avadanlıqdan müəyyən 
müddətə istifadə etmək hüququ verilir. 
Dünya praktikasında üç növ icarə fərqləndirilir: 
1) lizinq (lising-uzunmüddətli icarə), avadanlığın 3-5 il və daha artıq müddətə icarəyə 
verilməsini nəzərdə tutur; 
2) hayrinq (hiring-ortamüddətli icarə), avadanlıq 3 il müddətinə qədər icarəyə verilir; 
3) rentinq (renting-qısamüddətli icarə), avadanlıq 1 il müddətinə qədər icarəyə verilir. 
Beynəlxalq iqtisadi münasibətlərdə daha çox lizinqdən istifadə edilir ki, onun da 
aşağıdakı formaları vardır: 
 operativ lizinq – məhsulun həyat dövründən daha qısa olan saziş müddəti ilə və icraə 
müddətində avadanlığın qeyri-tam amortizasiyası ilə xarakterizə olunur; lizinq 
müddəti başa çatdıqdan sonra avadanlıq ya sahibinə qaytarılmalı, ya da yenidən 
icarəyə verilməlidir; 
 maliyyə lizinqi – icarəyə götürülən avadanlığın tam ödənilməsi ilə xarakterizə olunur; 
saziş müddəti başa çatdıqdan sonra icarəyə götürən avadanlığı iacrəyə verənə qaytara 
bilər, yeni saziş bağlaya bilər və ya lizinq obyektini qalıq dəyərinə görə satın ala 
 319 
bilər; maliyyə lizinqi mahiyyətinə görə satışın uzunmüddətli kreditləşdirilməsi 
deməkdir. 
Beynəlxalq lizinq onun iştirakçılarının müxtəlif ölkələrdə yerləşməsi ilə xarakterizə 
olunur. Bu zaman birbaşa xarici lizinq (müxtəlif ölkələrin hüquqi şəxsləri arasında icarə 
sazişi) və dolayı lizinq (icarə üçüncü şəxs vasitəsilə həyata keçirilir) fərqləndirilir. 
Lizinq şirkətinin milli firmadan avadanlıq alaraq onu xarici hüquqi şəxsə icarəyə 
verməsi əməliyyatı ixrac lizinqi adlanır. 
Xarici firmadan avadanlıq alaraq onun yerli firmaya icarə verilməsi isə idxal lizinqi 
adlanır. 
Lizinq yüksək xarici borca və  məhdud balyuta vəsaitlərinə malik ölkələr üçün 
aktualdır. BVF-nin qaydalarına görə, icarədən irəli gələn öhdəliklərdövlətin xarici borcuna 
daxil edilmir və buna görə də beynəlxalq lizinq əksər ölkələrdə dövlətlər tərəfindən 
dəstəklənir. 
Beynəlxalq injinirinq yuxarıda da qeyd edildiyi kimi, bir tərəfin (məsləhətçi) 
digərinə (sifarişçi) layihələndirmə, tikinti, obyektin istismara verilməsi ilə bağlı mühəhdis-
texniki xidmətlər göstərməsidir. Yeni obyektin tikintisi üçün lazım olan tam kompleks 
xidmətlər kompleks injinirinq adlanır. Eyni zamanda, injinirinq fəaliyyətini bir neçə tərkib 
hissəsinə ayırmaq olar: 
 məsləhət injinirinqi – obyektin layihələndirilməsi, layihənin texniki-iqtisadi 
əsaslandırılmasının hazırlanması, beynəlxalq müzaidələrin keçirilməsi, tikinti 
planlarının işlənməsi və işlərin həyata keçirilməsinə nəzarət üzrə xidmətlərin 
göstərilməsi; 
 texnoloji injinirinq sənaye obyektinin tikintisi və onun istismarı, elektrik və su 
təhcizatı, nəqliyyat və s. ilə əlaqədar texnologiyaların sifarişçiyə verilməsini nəzərdə 
tutur; 
 tikinti injinirinqi – bu zaman əsasən, avadanlıqlar tikinti yerinə gətirilir, onlar montaj 
edilir və bununla əlaqədar, bir sıra mühəndis işləri həyata keçirilir; injinirinq 
firmaları öz üzərlərinə baş podratçı funksiyasını götürərək işlərə tikinti və montaj 
subpodrat firmalarını cəlb edə bilərlər; 
 idarəetmə injinirinqi – müasir standartlar əsasında istehsal strukturunun və inzibati 
idarəetmənin təşkili üzrə, istehsalın planlaşdırılması prinsiplərinin, statistik hesabat 
üsullarının işlənməsi və s. üzrə xidmət göstərilməsidir. 
İnjinirinq tipli xidmətlər həm xüsusi ixtisaslaşmış firmalar, həm də sənaye, tikinti və 
digər müəssisələr tərəfindən həyata keçirilir. 
İnjinirinq xidmətləri bazarında üstün mövqeyə səanyecə inkişaf etmiş ölkələrin 
firmaları malikdirlər: injinirinq xidmətlərinin ixracının təxminən 95%-i onların payına 
düşür. Bununla yanaşı, hasilat, neft emalı, kimya, kompüter texnikası sahələrində injinirinq 
xidmətlərinin ixracının sürətli artımı müşahidə olunur. Eyni zamanda, injinirinq yol tikintisi 
və digər infrastruktur sahələrində mövqelərini itirir. 
 
 
 
Beynəlxalq texniki dəstək 
 
 Texnologiyaların beynəlxalq ötürülməsinin formalarından biri də 1970-ci illərin 
ortalarından geniş vüsət almış beynəlxalq texniki dəstək və ya texniki yardımdır. 
 Beynəlxalq texniki dəstək proqramları həm beynəlxalq təşkilatların xətti ilə, həm də 
ikitərəfli əsasda həyata keçirilir. Onlar ilk növbədə inkişaf etməkdə olan ölkələrə və keçid 
 320 
dövrünü yaşayan ölkələrə texniki yardım göstərilməsinə yönəlib. Burada məqsəd inkişaf 
etmiş bazar iqtisadiyyatının əsaslarının yaradılmasının sürətləndirilməsidir. Texniki dəstək 
və ya yardım bu yardımı alan ölkənin texnoloji səviyyəsinin yüksəldilməsinə yönəlib. Onu 
beynəlxalq inkişaf yardımlarının digər formalarından fərqləndirmək lazımdır. 
 Texniki dəstək və ya yardım texnoloji proses, məhsul və idarəetmə sferalarında 
ölkələrə ödənişli və ya ödənişsiz əsasda yardımın göstərilməsidir. 
Bu cür dəstək demək olar ki, istehsalın istənilən sferasında həyata keçirilə bilər. 
Iqtisadi sferada texniki yardım daha çox iqtisadi inkişaf proqramlarının işlənməsi, statistika, 
pul və büdcə siyasəti, regionların inkişafı, ayrı-ayrı layihələrin texniki-iqtisadi 
əsaslandırılması sahələrində göstərilir. Texniki yardım alıcısının onun bölgüsü prosesinə 
cəlb edilməsi dərəcəsindən asılı olaraq texniki yardımın bir neçə təşkilati növlərini 
fərqləndirmək olar. 
 Texnoloji qrantlar. İnkişaf etmiş ölkələr tərəfindən geri qaytarmamaq şərti ilə 
texnologiyaların, texnoloji tutumlu əmtəələrin və ya texnologiya alışı, personalın 
təhsili və yenidən hazırlanması üçün maliyyə vəsaitlərinin verilməsidir. Qrantlar 
texniki yardım proqramları çərçivəsində donorlara texnologiya və avadanlıqların 
verilməsini, mütəxəssislərin ezamiyyətə göndərilməsini və kadrların öyrədilməsinin 
həyata keçirilməsinin nəzərdə tutur. Bütün bunlar qrant alan tərəfin layihənin 
maliyyə tərəfində heç bir iştirakı olmadan baş verir. Bu halda qrant alan tərəf texniki 
yardımın qəbulu və yerləşdirilməsi üzrə xalis təşkilati funksiyaları yerinə yetirir. 
Donor adətən özünün nümayəndələri vasitəsilə yardımın bölgüsündə və ondan 
səmərəli istifadəyə nəzarətdə iştirak hüququna malik olur. 
 Texniki yardımın birgə maliyyələşdirilməsi. Alıcının daha ciddi iştirakını və 
məsuliyyətini nəzərdə tutur. Bu zaman alıcı texniki yardımın göstərilməsi üzrə sazişə 
uyğun olaraq nəinki təşkilati məsələləri həll etməli, həm də müəyyən maliyyə 
xərcləri çəkməlidir. Adətən alıcının layihədə maliyyə iştirakına, bu iştirak çox az 
hissə təşkil etsə belə, hökumətin onun ölkəsinə təqdim edilən yardımdan səmərəli 
istifadə edilməsində maraqlı olduğunu göstərən amil kimi baxılır. 
Layihədə iştirak edən ölkələrin sayından asılı olaraq ikitərəfli və çoxtərəfli texniki 
yardım fərqləndirilir. 
 İkitərəfli texniki yardım donor ölkənin və alıcı ölkənin hökumətləri arasında 
imzalanmış sazişlər üzrə həyata keçirilir. Əksər inkişaf etmiş ölkələrin büdcələrində 
inkişaf etməkdə olan ölkələrə texniki yardımın göstərilməsi üçün xüsusi maddələr 
nəzərdə tutulur. Adətən bu məbləğ o qədər də böyük olmur və dar sahələrdə 
məsləhətlərin verilməsi üçün kifayət edir. Çox zaman da bu sahələrin inkişafında elə 
donor-ölkələrin özləri maraqlı olurlar. Əksər hallarda ikitərəfli əsasda texniki yardım 
alıcı ölkənin də layihənin maliyyələşdirilməsində müəyyən iştirakını nəzərdə tutur. 
Lakin bir çox hallarda bu cür texniki yardım alıcı ölkə üçün tamamilə havayı və ya 
şox güzəştli, subsidiya qiymətləri ilə həyata keçirilir. Iqtisadi və maliyyə sferalarında 
ikitərəfli əsasda göstərilən texniki yardımın ən tipik formaları kadrların hazırlanması 
və yenidən hazırlanması, kompüter texnikasının, hesabatın və idarəetmənin elektron 
sistemlərinin, bank kommunikasiyası vəsaitlərinin təqdim edilməsi, mütəxəssislərin 
göndərilməsidir. 
 Çoxtərəfli texniki yardım bir neçə ölkə tərəfindən alıcı ölkəyə münasibətdə texniki 
yardım üzrə birgə layihələrin həyata keçirilməsini nəzərdə tutur. Bu halda texniki 
yardımı təqdim edən ölkələr çoxtərəfli müqavilə əsasında texnologiyanən və ya 
texnoloji avadanlığın ayrı-ayrı komponentlərini təqdim edirlər. Beynəlxalq 
təşkilatların xətti ilə göstərilən texniki yardım da çoxtərəfli texniki yardım sırasına 
 321 
aiddir. Beynəlxalq təşkilatların qismində texniki yardım adətən ehtiyacı olan ölkələrə 
konkret sahələr üzrə ekspertlərin göndərilməsində və ya inkişaf etməkdə olan 
ölkələrin mütəxəssislərinin beynəlxalq təşkilatların mənzil-qərargahlarına dəvət 
edilməsində ifadə olunur. İnkişaf etməkdə olan ölkələrin mütəxəssisləri beynəlxalq 
təşkilatların təlim mərkəzlərinə də dəvət edilir və orada onlar üçün seminarlar və 
treyninqlər keçirilir. İnkişaf etməkdə olan ölkələrə texniki yardım göstərən ilk 
təşkilatlardan biri BMT-nin İnkişaf Proqramı (BMTİP) olub. Beynəlxalq Valyuta 
Fondu, dünya bankı Qrupu və demək olar ki, bütün digər beynəlxalq təşkilatlar da 
texniki yardım üzrə iri layihələr həyata keçirirlər. 
 
Texnologiya mübadiləsinin dövlət tənzimlənməsi 
 
 Teni texnologiyalar yaradılmasının əsas məqsədi onların əsasında istehsal olunnan 
məhsullarla dünya bazarına daxil olmaq və rəqibləri oradan sıxışdırıb çıxarmaqdır. Lakin 
beynəlxalq mobillik qabiliyyətinə malik olmaq hələ beynəlxalq mobillik demək deyil. 
Texnologiyanın beynəlxalq mübadiləsi qarşısında da istehsalın digər amillərinin benəlxalq 
hərəkətində olduğu kimi ciddi maneələr dayanır ki, bu maneələr də adi ticarətə tətbiq edilən 
məhdudiyyətlərdən daha sərtdir. Hər bir ölkə texnologiyanı milli sərhədlər çərçivəsində 
saxlamağa çalışır, yeni texnologiyaların ölkə xaricinə çıxarılmağını qadağan edir və 
məhdudlaşdırır. Hökumətlər başa düşürlər ki, dünya bazarında olan rəqabət mübarizəsindən 
qalib çıxmaq üçün əsas dayaq sütunu rolunu texnologiyalarla təminat oynayıt. Milli 
təhlüksəzilik, siyasi və ideoloji motivlər də öz rolunu oynayır. Bir çox ölkələr xarici 
rəqabətin məhdudlaşdırılması və iş yerlərinin saxlanması məqsədilə texnologiya idxalını 
məhdudlaşdırırlar. Milli texniki standartlar da xarici texnologiyalarla üst-üstə düşməyə 
bilər. 
 Texnologiyaların beynəlxalq mübadiləsinə dövlət tənzimlənməsinin və ya nəzarətinin 
tətbiq edilməsi bir sıra səbəblərdən irəli gələ bilər ki, onların da əsasları dünya bazarında 
rəqabət mübarizəsi ilə əlaqədardırlar. 
 Texnoloji liderliyin qorunmasına istiqamətlənmiş səy. Dövlət siyasəti metodları ilə 
qabaqcıl texnologiyanın ixracının məhdudlaşdırılması siyasəti çox zaman texnoloji 
liderlik konsepsiyası ilə izah edilir. Bu konsepsiyaya görə, bu və ya digər texnoloji 
sferada liderlik edən ölkə digər ölkələr qarşısında texnoloji tutumlu məhsul 
istehsalında nisbi üstünlüyə malikdir. Lakin, texnoloji liderlik iqtisadi liderlik 
deməkdirmi? Aparılmış tədqiqatlar göstərir ki, bu heç də həmişə belə olmur. 
Texnoloji lider özünün liderliyini qorumaq üçün yüksək xərclər çəkməyə məcburdur. 
Texnoloji liderlik işçi qüvvəsinə, patent və lisenziyaların qüvvədə saxlanmasına, 
ixtiraların ölkə xaricində qeydə alınmasəna böyük xərc çəkilməsini tələb edir. 
Istənilən qiymətlə texnoloji liderliyə can atmayan ölkələr sadəcə hazır texnologiyanın 
surətini çıxara, ya onu əldə edə bilərlər və ya onun əsasında istehsal edilmiş 
məhsulları ala bilərlər. 
 Milli təhlükəsizlik məsələsi. Dövlət nəzarəti ilk növbədə silah istehsalı 
texnologiyasının və ―ikili təyinatlı‖ texnologiyanın hökumətləri düşmən siyasəti 
yeridən və ya gələcəkdə onların belə bir siyasət yeridə biləcəkləri barədə məlumat 
olan ölkələrin əllərinə keçməsinin qarşısını almağa yönəlmişdir. 
 Beynəlxalq sazişlərin şərtləri. Çoxtərəfli sazişlərin yerinə yetirilməsi üçün bu 
sazişlərin iştirakçısı olan ölkələr potensial olaraq kimyəvi, bakterioloji, raket 
silahlarının istehsalı üçün istifadə edilə biləcək texnologiyaların satışına dövlət 
nəzarəti tətbiq edirlər. Bu silah növləri xüsusilə sərt hesab edilir və onların istehsalı 
 322 
ya qadağan edilmişdir, ya da onlara ciddi beynəlxalq nəzarət vardır. Beynəlxalq 
sazişlərə uyğun olaraq kütləvi qırğın silahlarının yaradılması üçün istifadə edilə 
biləcək texnologiya və elmi-texniki informasiyaların da ixracına xüsusi nəzarət 
edilməlidir. 
Texnologiyaların idxalı və ixracına birbaşa dövlət tənzimlənməsi ixrac nəzarəti 
orqanları, gömrük və sərhəd nəzarəti metodları ilə həyata keçirilir. Texnologiyaların 
mübadiləsinin dolayı tənzimlənməsi əksər ölkələrdə patentlərin və dövlət nişanlarının 
qeydiyyatının dövlət sistemi ilə həyata keçirilir. Bir sıra hallarda bu və ya digər texnoloji 
tutumlu əmtəənin ixracı hüququnun əldə edilməsi üçün hökumətin xüsusi icazəsi tələb 
edilir. Texnologiyaların beynəlxalq mübadiləsinin tənzimləyən qanunların pozulması dövlət 
cinayəti sayılır və cinayət qatdasında təhqiqata məruz qalır. Əksər ölkələrdə dövlət 
nəzarətinin obyekti olan texnologiyaların digər ölkələrin rezidentlərinə qeyri-qanuni 
ötürülməsi ömürlük həbs cəzasə və ölüm cəzasına qədər ciddi cəza tədbirləri ilə nəticələnir. 
Texnologiyaları idxal edən ölkələr onu daha çox texnologiyanın əldə edilməsinin 
qanunauyğunluğu baxımından tənzimləyirlər. Onlar cəmiyyət üçün təhlükəli olan 
texnologiyaların ölkəyə gətirilməsini qadağan edirlər. Çox zaman xarici texnologiyanı əldə 
etməyə səy göstərən ölkənin ümumi texnoloji inkişaf səviyyəsinin özü texnologiyanın əldə 
edilməsində maneə rolunu oynaya bilər. Ölkələr arasında sosial, mədəni, ümumi təhsil 
səviyyəsindəki fərqlər daha az inkişaf etmiş ölkələrin işçilərinə ən yeni texnologiyalardan 
istifadə etməyə imkan vermir. Texnologiyaların idarəedilməsinə və tətbiq edilməsinə 
yanaşmada olan fərqlər isə onun beynəlxalq hərəkətinə mane ola bilər. Silah, kimyəvi 
məhsullar, narkotiklər, spirtli içkilər istehsalı texnologiyalarınən idxalə da adətən bu və ya 
digər formada dövlət nəzarətinə məruz qalır. 
 
 
 
 
 
 
 
 
 
 
 
 
 
 
 
 
 
 323 
9.1. Beynəlxalq şirkətlərin meydana gəlməsinin nəzəri əsasları, onların mahiyyəti 
və formaları 
9.2. Transmilli şirkətlərin qlobal filial şəbəkələri, ölkələr üzrə təmərküzləşməsi və 
beynəlxalq istehsal masştabları 
9.3. Transmilli şirkətlərin dünya təsərrüfatında rolu 
9.4. Transmilli şirkətlərin fəaliyyətinin müasir strateji modelləri 
9.5. Transmilli biznesin tənzimlənməsi problemləri 
 
 
MÖVZU 9 
Beynəlxalq və transmilli şirkətlər,  
onların beynəlxalq iqtisadi münasibətlərdə rolu 
 
9.1. Beynəlxalq şirkətlərin meydana gəlməsinin nəzəri əsasları,  
onların mahiyyəti və formaları 
 
 Beynəlxalq şirkətlərin yaranması dünya iqtisadiyyatının və beynəlxalq iqtisadi 
münasibətlərin inkişafının qanunauyğun nəticəsi olmaqla yanaşı, onların inkişafının güclü 
amili kimi də çıxış edir. 
 XX əsrin sonlarında beynəlxalq şirkətlər dünya iqtisadiyyatının və beynəlxalq 
iqtisadi münasibətlərin inkişafının vacib elementlərindən birinə çevrilmişdilər. son 
onilliklərdə onların sürətli inkişafı istehsalın və kapitalın beynəlmiləlləşməsi proseslərini, 
dünya təsərrüfatı əlaqələrinin qloballaşmasını əks etdirir. Beynəlxalq şirkətlər dünya 
iqtisadiyyatının ―lokomotivləri‖ rolunu oynamağa başlayırlar. 
Beynəlxalq şirkətlər bir tərəfdən sürətlə inkişaf edən beynəlxalq iqtisadi 
münasibətlərin məhsulu olsa da, digər tərəfdən ona güclü təsir mexanizmi kimi də çıxış edir. 
Beynəlxalq iqtisadi münasibətlərə aktiv surətdə təsir göstərməklə beynəlxalq şirkətlər yeni 
münasibətlər formalaşdırır, artıq formalaşmış münasibətlərin mahiyyətini isə dəyişirlər. 
 Dünya inkişafının təcrübəsi göstərir ki, istehsalın beynəlmiləlləşməsi prosesi 
beynəlxalq şirkətlərin yaranmasına təkan verən əsas amil olmuşdur. Bu prosesin əsasında 
ardıcıl beynəlmiləlləşmə modeli durur ki, onu da Sxem 9.1-də görmək olar. 
 
 
 324 
Sxem 9.1 
İstehsalın ardıcıl beynəlmiləlləşməsi modeli 
 
Mənşə ölkəsində kapital qoyuluşları və 
idarəetmənin nəticələri 
100% 
 
 
 
 
 
 
 
 
 
 
 
 
 
 
 
 
 
 
100% 
Təyinat ölkəsində kapital qoyuluşları və  
idarəetmənin nəticələri 
 
 Xaricdə satışın genişləndirilməsinə və istehsalın təşkilinə yönəlmiş bu model 
beynəlmiləlləşmənin tarixən və məntiqi olaraq birinci forması - əmtəə ixracının beynəlxalq 
sahibkarlıq fəaliyyətinin yeni formaları – lisenziyaların, ticarət markasının ixracı, birbaşa 
xarici investisiyalar ilə ardıcıl tamamlanmasını əks etdirir. 
Ümumilikdə beynəlxalq şirkətlər bir sıra amillər kompleksinin təsiri altında yaranır 
ki, onların da sırasına aşağıdakıları aid etmək olar: 
 məhsuldar qüvvələrin inkişafı əsasında istehsalın və kapitalın beynəlmiləlləşməsi; 
 kapitalın xaricə ekspansiyası, xaricdə müəssisə və filialların yaradılması; 
 yüksək gəlirin əldə edilməsinə yönəlmiş səylər; 
 beynəlxalq və milli masştabda istehsalın və kapitalın təmərküzləşməsinə aparan 
kəskin rəqabət; 
 geoiqtisadi sərhədlərin əhəmiyyətinin azalması. 
Xarici filial 
Qız firması 
Xarici müəssisə 
Firma markasının 
ötürülməsi (françayzinq) 
Lisenziyaların ötürülməsi 
Əmtəə ixracı 
 325 
Beynəlxalq şirkətlərin yaranması birbaşa xarici investisiyalar ilə birbaşa əlaqədardır. 
Dünya təcrübəsində beynəlxalq şirkətə müxtəlif dünya ölkələrinə birbaşa investisiyaları 
həyata keçirən iri şirkətin struktur təşkili forması kimi baxılır. Beynəlxalq şirkətin birbaşa 
xarici investisiyasının nəticəsi müxtəlif ola bilər. Bu zaman birbaşa qeyri-rezident 
sərmayəçinin 50%-də az paya malik olduğu xarici müəssisə, onun payının 50%-i keçdiyi 
qız firması və ya tam olaraq ona məxsus olan xarici filial yarana bilər. 
 Beynəlxalq şirkətləri kapitalın mənşəyinə görə şərti olaraq üç qrupa bölmək olar.  
 Transmilli şirkətlər baş şirkəti bir ölkənin kapitalına məxsus olan, filialları isə bütün 
dünya üzrə səpələnən şirkətlərə deyilir. Onlar kapitalına görə milli, fəaliyyətlərinə görə isə 
beynəlməliləldirlər. 
 Çoxmilli şirkətlər dedikdə baş şirkəti iki və ya daha çox ölkənin kapitalına məxsus 
olan, filialları isə müxtəlif ölkələrdə yerləşən şirkətlər başa düşülür. Bu şirkətlər həm 
kapitallarına, həm də fəaliyyət sferalarına görə beynəlmiləldirlər. 
Ümüncü qrupa isə beynəlxalq kartelləri aid edirlər. bu zaman firmalar vahid ticarət 
siyasəti həyata keçirmək üçün birləşirlər. Onlar satış bazarının bölüşdürülməsi və öz 
məhsullarına minimal qiymətlərin müəyyənləşdirilməsi üzrə razılığa gəlirlər. 
 Transmilli (TMŞ) və çoxmilli (ÇMŞ) şirkətlərə beynəlxalq şirkətlərin mövcudluğu 
forması kimi baxılır. Beynəlxalq şirkətlərin iki yerə bölünməsi isə kifayət qədər şərtidir, 
çünki onların əsas keyfiyyət əlaməti kimi baş şirkəti neçə ölkənin kapitalının yaratdığı deyil, 
şirkətlərin fəaliyyətinin beynəlmiləl xarakteri çıxış edir. Çox zaman isə TMŞ və ÇMŞ-lər 
sinonimlər kimi istifadə olunurlar. Lakin, TMŞ anlayışı daha çox yayılmışdır. 
Yuxarıda deyilənlərin kontekstində birbaşa xarici investisiya əsasında yaradılmış bir 
xarici filiala sahib olan şirkətləri belə beynəlxalq hesab etmək olar. 
Bununla belə, beynəlxalq şirkətlərin müəyyən edilməsinin bir neçə variantı 
mövcuddur. TMŞ üzrə BMT komissiyası beynəlxalq şirkətlər kateqoriyasına aşağıdakı 
əlamətlərə malik şirkətləri aid edir: 
 hüquqi forması və fəaliyyət sferasından asılı olmayaraq iki və ya daha artıq ölkədə 
təsərrüfat vahidlərinə malik olanlar; 
 bir rəhbər mərkəz vasitəsilə razılaşdırılmış siyasət və ümumi strategiya həyata 
keçirməyə imkan verən sistem çərçivəsində fəaliyyət göstərənlər; 
 326 
 şirkətin ayrı-ayrı vahidləri mülkiyyət vasitəsilə və ya digər şəkildə elə cür əlaqədə 
olmalıdır ki, bu vahidlərdən biri və ya daha artığı digərlərinin fəaliyyətinə 
əhəmiyyətli təsir göstərir, onlarla biliklərini, təcrübəsini və məsuliyyətini bölüşdürür. 
YUNKTAD-ın sənədlərində transmilli şirkət özünə ana şirkəti və onun filiallarını aid 
edən səhmdar və ya özəl şirkət kimi göstərilir. Bu zaman ana şirkət yerləşdiyi ölkədən 
kənarda aktivləri və ya digər vahidləri idarə edən müəssisədir. 
TMŞ-lərin əsas əlaməti kimi onların fəaliyyətinin beynəlxalq xarakter kəsb etməsini 
göstərmək lazımdır. TMŞ-lər aşağıdakı əsas cəhətlərlə xarakterizə olunurlar: 
 TMŞ-lər dünya təsərrüfatının inkişafının, beynəlxalq əmək bölgüsü prosesinin aktiv 
iştirakçısıdır; 
 bu şirkətlər üçün kapitalın hərəkətinin milli sərhədlərdə mövcud olan maneələrdən 
nisbi müstəqilliyi xarakterikdir; 
 TMŞ-lər bir çox dünya ölkələrində öz əməliyyatlarını həyata keçirməklə dünya 
təsərrüfat əlaqələrinin tənzimlənmsində iştirak edirlər. 
Dünya praktikasında isə beynəlxalq şirkət dedikdə doğrudan da dünya əmtəə və 
istehsal amilləri bazarlarına əhəmiyyətli təsir göstərə bilən iri şirkətlər başa düşülür. Bir 
qayda olaraq onların sırasına aşağıdakılara malik şirkətlər aid edilir: 
 satışın illik həcmi 1 milyard ABŞ dollarından az olmamalıdır; 
 ümumi dövriyyənin 1/5-dən 1/3-nə qədəri xarici əməliyyatların payına düşür; 
 xarici aktivlərin payı 25%-dən az deyildir; 
 ən azı altı ölkədə filialları mövcuddur. 
Beləliklə, beynəlxalq şirkətlərin əsas keyfiyyət əlaməti kimi birbaşa xarici 
investisiyalar prosesi çıxış edir. Bununla əlaqədar, beynəlxalq şirkətlərin yaranması 
prosesini xaricdə birbaşa investisiyaların yerləşdirilməsinin motivləri (satış bazarlarının 
genişləndirilməsi, ucuz resurslara çıxışın əldə edilməsi, mülkiyyətin alınması) ilə izah etmək 
olar. 
Bununla yanaşı, bu zaman beynəlxalq sahibkarlıq fəaliyyətinin daha konkret motiv 
və məqsədlərini də nəzərə almaq lazımdır. 
Transmilli xərclər nəzəriyyəsinə görə, istehsalın beynəlmiləlləşməsinin ən vacib 
stimulu kimi ana və xarici firmaların resurs potensialının (əsas fondlar, kadrlar, nou-haular) 
konkret xüsusiyyətləri çıxış edir. 
 327 
1980-ci illərdən etibarən xarici istehsalın inkişafının izahı üçün əsasən perspektivdə 
firmanın rəqabət üstünlüklərinin təmin edilməsi motivindən çıxış edirlər. Bu zaman 
rəqabət qabiliyyətlilik potensialına istehsal edilən əmtəə və xidmətlərin keyfiyyət 
xüsusiyyətlərinin yüksəldilməsi üzrə, innovasiya, istehsal və satış potensialının inkişafı üzrə 
ilkin siqnal rolunu oynayan amillər kompleksi kimi baxılır.Şirkətin fəaliyyətinin 
səmərəliliyi birbaşa olaraq daxili və xarici korporativ əlaqələrin optimallaşdırılması, 
partnyorlarla qarşlıqlı fəaliyyətin daha səmərəli zəncirinin seçimi ilə əlaqələndirilir. 
Baş firma və onun xarici filialları arasında qarşılıqlı faydalı uzunmüddətli işgüzar 
əlaqələrin məcmu müsbət potensialı aşağıdakılardan irəli gəlir: 
 nəqliyyat xərclərinin qənaətinə imkan verən qarşılıqlı çatdırma sisteminin inkişafı; 
 şaquli əlaqələr əsasında ümumi satış şəbəkəsinin təşkil edilməsi; 
 ümumi inkişaf strategiyası və idarəetmə sistemi çərçivəsində maliyyə, kadr, 
informasiya resursları ilə mübadilə; 
 şirkətin gəlirlərinin məqsədəmüvafiq differensasiyası məqsədilə şirkətdaxili 
qiymətlərin və əmək münasibətlərinin harmonlaşdırılması; 
Maliyyə idarəetməsi nəzəriyyəsinə görə xarici istehsalın mövcudluğu aşağıdakılara 
gətirir: 
 idarəetmə funksiyalarının bir-birini təkrarlamasının aradan qaldırılması, bu 
funksiyaların mərkəzləşdirilməsi və məhsulu satışına sərf edilən xərclərin 
azaldılmasına hesabına qənaət; 
 masştab effekti hesabına qənaət; 
 şirkətdaxili bölmələrin sərbəst pul vəsaitlərindən müəyyən müddət istifadə 
imkanlarının artması; 
 korporativ risqlərin azaldılması və uzunmüddətli rəqabət üstünlüklərinin əldə 
edilməsi məqsədilə istehsalın diversifikasiyası. 
Beynəlxalq şirkətlərin xarici sahibkarlıq fəaliyyətlərinin yuxarıda sadalanan nəzəri 
əsaslandırmalarının demək olar ki, hamısında transfert qiymətlərindən istifadə edilməsi ilə 
transmilli xərclərin azaldılması xüsusi yer tutur. 
Transfert qiymətləri beynəlxalq şirkətlərin daxili ticarətdə istifadə etdikləri və öz-
özünə deyil (tələb və təklifin təsiri altında), şirkətin strateji məqsədlərindən çıxış edilərək 
müəyyən edilən daxili şərti hesablaşma qiymətləridir. Bununla əlaqədar, bu qiymətlər tətbiq 
 328 
məqsədlərindən və rəqabət şəraitindən asılı olaraq dünya qiymətlərindən bu və ya digər 
istiqamətə fərqlənə bilərlər. 
Transfert qiymətlərinin beynəlxalq şirkətlərin firmadaxili ticarətində tətbiqinin əsas 
məqsədləri kimi aşağıdakıları göstərmək olar: 
 bazarda inhisar mövqeyinin qorunması; 
 yeni satış bazarlarının əldə edilməsi; 
 vergi və gömrük rüsumlarının minimumlaşdırılması; 
 valyuta nəzarətindən yan keçmə, valyuta möhtəkirliyi, zəif valyutadan güclü 
valyutaya konvertasiya; 
 inflyasiya templərində olan fərqdən istifadə; 
 mənfəətin köçürülməsi yolu ilə xarici filialın maliyyə vəziyyətinə təsir etmə; 
 qız firma tərəfindən mənfəətin real səviyyəsinin gizlədilməsi və s. 
TMŞ-lərin fəaliyyətinin genişlənməsi həm üfiqi, həm də şaquli istiqamətdə baş verir. 
Üfiqi istiqamətdə fəaliyyət göstərən xarici filiallar ana şirkətin istehsal etdiyi məhsul 
çeşidinə tam və ya qismən uyğun məhsullar istehsal edirlər. bu cür hərəkət etməklə TMŞ-lər 
ekspansiyanı həyata keçirir, yəni gömrük və qeyri-gömrük maneələrini aşmaqla xarici 
bazara daxildən girirlər. müxtəlif ölkələrdə filiallara malik olmaqla TMŞ-lər milli bazarların 
spesifik şərtlərinə asanlıqla uyğunlaşırlar. Ekspansiyanın üfiqi forması yüngül və yeyinti 
sənayesində daha geniş yayılmışdır. 
TMŞ-lərin şaquli ekspansiyası ana şirkət və ya onun məhsullarının alıcıları üçün 
xammal təchizatçısı rolunu oynayan filialların yaradılmasını nəzərdə tutur. Məsələn, neft 
sənayesində filiallar neft hasil edərək onu ana şirkətə göndərir, o isə öz növbəsində həmin 
nefri emal edərək hazır neft məhsullarını öz filiallarına göndərir. 
Öz filiallarını idarəetmə formasına görə TMŞ-ləri şərti olaraq üç tipə bölmək olar. 
Birinci tip TMŞ-ləri idarəetmə xarakterinə görə ekomərkəzçi hesab etmək olar. Bu 
idarəetmə sistemi zamanı ana şirkət xarici filiallar üzərində sərt idarəetmə nəzarəti həyata 
keçirir və bu filiallara ana şirkətin yerləşdiyi ölkənin nümayəndələri rəhbərlik edirlər (yəni, 
əgər TMŞ-nin baş ofisi ABŞ-da yerləşirsə, onda onun filiallarına amerikanlar rəhbərlik 
edirlər). 
İkinci tip TMŞ-lər polimərkəzçi idarəetmə formasını nəzərdə tutur. Bu zaman xarici 
filiallara əhəmiyyətli hüquqlar verilir və onlar yarıavtonom rejimdə fəaliyyət göstərirlər. 
 329 
Son zamanlar xarici filialların idarəedilməsində filialların tam surətdə avtonom 
fəaliyyət göstərmələrinə üstünlük verilməyə başlanmışdır. Bu cür idarəetmə sistemi 
geomərkəzçi (TMŞ-lərin üçüncü tipi) adını almışdır. Bu idarəetmə üsulu yerli şəraitə daha 
yaxşı uyğunlaşmağa imkan verir. 
XIX əsrin sonlarından etibarən yaranmağa başlamış beynəlxalq şirkətlər kifayət 
qədər uzun təkamül yolu keçmişlər. Bu inkişaf prosesi zamanı onların forma və fəaliyyət 
sferalarının prioritetləri, şirkətdaxili strukturları və strategiyaları dəyişmişdir. 
Beynəlxalq şirkətlərin yaranmasının birinci mərhələsi (XIX əsrin sonu XX əsrin 
əvvəli) sənaye inhisarlarının transmilli fəaliyyəti ilə əlaqədardır. Bu inhisarlar 
müstəmləkələrin xammal bazalarını öz maraqlarına daxil edərək onların siyasi asılılıq 
münasibətlərini iqtisadi asılılıqla tamamladılar. Onlar öz əlaqələri ilə bir çox ölkələri 
birləşdirdilər və son nəticədə dünya kapitalist təsərrüfatının yaranmasına gətirib çıxardılar. 
İkinci mərhələ (iki dünya müharibəsi arasındakı dövr) ikinci dünya müharibəsinə 
hazırlığın, hərbi məqsədlərə yönəlmiş dövlət xərclərinin artımının beynəlxalq şirkətlərin 
hərbi-sənaye TMŞ-lər formasında inkişafına gətirib çıxarması ilə xarakterizə olunur. 
Üçüncü mərhələ (1950-ci illər) zamanı həm baş şirkətin mənşə kapitalı üzrə, həm də 
fəaliyyət sferası üzrə inteqrə olunan beynəlxalq şirkətlər intensiv surətdə inkiaş etmişlər. 
1960-cı illərə qədər istehsalın inteqrasiyası həm üfüqi, həm də şaquli istiqamətdə getmiş, 
xammal dünya bazarları ilə yanaşı, sənaye əmtəələrinin dünya bazarları yaranmışdır. 
Bazarın əldə edilməsi, sənayecə inkişaf etmiş ölkələrin yüksək həyat standartlarına malik 
istehlakçıları üçün kütləvi tələb əmtəələrinin istehsalı və çirkli və əməktutumlu istehsalların 
inkişaf etməkdə olan ölkələrə köçürülməsi beynəlxalq şirkətlərin inkişafının strateji 
məqsədlərinə çevrildi. 
Dördüncü mərhələdə (1960-1970-ci illər) beynəlxalq şirkətlər elmi-texniki inqilabın 
nailiyyətlərindən, istehsalın ölkələrarası kooperasiyasının üstünlüklərindən və öz ölkələrinin 
hökumətlərinin dəstəyindən istifadə edərək əsasın öz fəaliyyətlərinin xarici iqtisadi sferasına 
istiqamətləndilər. Bu sfera onların əsas gəlir mənbəsinə çevrildi. Bu dövrdə beynəlxalq 
şirkətlərin xarici filial və müəssisələri ana şirkətlə istehsal, satış, idarəetmə sferasında vahid 
standart və prinsiplər üzrə işləyərək qəbuledici ölkələrdə formalaşmış mənfi münasibətləri 
(bu münasibətlər onlardan bir çoxunun milliləşməsinə gətirib çıxarmışdı) aradan qaldırmağa 
və bu ölkələrin milli iqtisadiyyatlarının üzvi hissəsi olmağa səy göstərirdilər. Bir çox 
beynəlxalq şirkətlər bu məqsədlə çirkli istehsalın inkişaf etməkdə olan ölkələrə köçürülməsi 
 330 
strategiyasından imtina etdilər, milli kadrlardan istifadə edərək elmi-texniki inqilabın 
nailiyyətlərinin bu ölkələrə gətirilməsinə yardım etməyə başladılar. Onlar yerli firmalarla 
əməkdaşlıq əlaqələri quraraq sonradan onları öz tərkiblərinə daxil etməyə başladılar. 
Bu mərhələdə beynəlxalq şirkətlər keyfiyyətcə vacib digər cəhətləri də əldə etməyə 
başladılar: 
 dəqiq sahə orientasiyasından imtina edildi; 
 sənaye kapitalı maliyyə və ticarət, elm kapitalı ilə daha sıx birləşməyə başladı; 
 istehsalın unifikasiyası və standartlaşdırılması, elmi-texniki tədqiqat prosesləri 
aktivləşdi. 
Beynəlxalq şirkətlər yuxarıda sadalananların bazasında beynəlxalq istehsal 
kompleksinə çevrildilər. 
Müasir beşinci mərhələdə (1980-ci illərdən indiyə qədər) beynəlxalq şirkətlərin yeni 
forması – qlobal şirkətlər meydana gəlmişdir. Onların keyfiyyət fərqləri aşağıdakılardır: 
1) Onlar ümumdünya qlobal strategiya çərçivəsində fəaliyyət göstərirlər. Bu strategiya 
dünya bazarının ayrı-ayrı seqmentlərinin əldə edilməsinə deyil, istehsal və məhsulun 
reallaşdırılmasında əsas dünya təsərrüfatı mövqelərinin əldə edilməsinə yönəlmişdir. 
Bu strategiyaya istehsal, elmi-texniki tədqiqatlar və onların nəticələrinin əyani 
tətbiqi, korporativ idarəetmə, əmtəə və xidmətlərin yeni növlərinin istehsalı, qlobal 
marketinq və satışdan sonrakı xidmət, istehlakçılarla (real və potensial) daimi əlaqə 
aiddir. 
2) Onları istehsalın qlobal amillərindən (kapital, işçi qüvvəsi, təbii resurslar, sahibkarlıq 
bacarıqları) istifadə edirlər. Hesablamalar göstərir ki, dünyanın ən iri 350 şirkəti 
qlobal potensialın 40%-ni və texnoloji yeniliklərin 80%-ni öz əllərində 
cəmləşdirmişlər. 
3) Onlar dünya ölkələrinin əksəriyyətində yerləşən qlobal beynəlxalq istehsal sistemini 
yaratmışlar. 
Qərbin elm dairələrində dünya iqtisadiyyatının transmilliləşməsinin bir sıra 
konsepsiyaları mövcuddur. Onların arasında üç ən populyarını ayırmaq olar. 
Böyük Britaniya professoru C.Danninqin “Firma artımı” nəzəriyyəsi. Redinq 
Universitetinin (Böyük Britaniya) professoru C.Danninqin nəzəriyyəsinin mahiyyəti 
firmanın müvəffəqiyyətli fəaliyyəti ilə xarici bazara çıxış arasında birbaşa əlaqənin mövcud 
olmasından ibarətdir. Bu nəzəriyyəyə görə, əgər bazar genişlənirsə, deməli firma da artmalı 
 331 
və inkişaf etməlidir. Əgər firmanın artımı dayanırsa o, sadəcə məhv olur. Lakin əmtəə 
bazarında daim mövcud olma proteksionizm səbəbindən çox çətindir. Buna görə də, firma 
xaricdə kapital qoyuluşu həyata keçirməli, özünün filiallarını açmalıdır. 
Amerika iqtisadçıları R.Vernon və S.Haylerin “Məhsulun həyat dövrü” 
nəzəriyyəsi. Bu iqtisadçılar TMŞ-ləri formalaşmasının zəruriliyi konsepsiyasını irəli 
sürmüşlər. Bu konsepsiya yeni məhsulun mənimsənilməsi səviyyəsindən asılı olaraq 
istehsalın ana şirkətdən xaricdə yerləşən qız filiallarına keçidini əks etdirir. Istehsalın bütün 
dövrü üç mərhələyə bölünür: 
 Ekstremal mərhələ. Bu mərhələdə yeni məhsul mənimsənilir. Məhsul tələbin 
elastiklik səviyyəsi aşağıdır və buna görə də istehsala adətən daha çox inkişaf etmiş 
ölkələrdə (ABŞ, Yaponiya, Almaniya və s.) başlanılır; 
 Yetkinlik mərhələsi. Yeni məhsulun istehsalının inkişaf etməsi ilə, onun 
standartlaşması və istehsal dəyərinin aşağı düşməsi ilə, bu əmtəə istehsalı digər 
inkişaf etmiş ölkələrdə də təşkil olunur; 
 İstehsalın əyalətləşməsi. Digər ölkələr də əmtəə istehsalı texnologiyasını 
mənimsədikcə, əmtəə daha aşağı xərclərin mövcud olduğu inkişaf etməkdə olan 
ölkələrdə də istehsal olunmağa başlayır. 
Kanada iqtisadçısı A.Raqmenin “Beynəlmiləlləşmə nəzəriyyəsi”. Bu iqtisadçı hesab 
edir ki, xarici bazar amillərinin təsirini aradan qaldırmaq üçün TMŞ-lər digər ölkələrdə 
filiallar açmaqla ―özlərinin‖ xarici bazarlarını yaradırlar. Bu halda ana şirkət və onun 
filialları arasında ticarət dünya qiymətləri ilə deyil, müqavilə sazişləri əsasında həyata 
keçirilir ki, bu da istehsalın səmərəliliyinə müsbət təsir göstərir. 
Beynəlxalq şirkətlərin inkişafının müasir mərhələsi təkcə qlobal şirkətlərin peyda 
olması ilə deyil, həmçinin fəaliyyətin təşkilində meydana gələn keyfiyyət dəyişiklikləri ilə 
də xarakterizə olunur: 
1. Elmi-texniki inqilab və kəskin rəqabət şəraitində onların fəaliyyətinin əsas məqsədi 
maksimal mənfəət əldə etmək deyil. Bu göstərici prioritetinə görə hazırda 5-6-cı 
yerdə durur. Əsas məqsəd maliyyə davamlılığının və ―bazarın 
maksimumlaşdırılması‖nın təmin edilməsidir. 
2. Şirkətin vahid qlobal strategiyası çərçivəsində istehsal və satışın qlobal şəbəkəsinin 
yaradılması mühüm əhəmiyyət kəsb edir. Bu zaman beynəlxalq şirkətlər istehsalın 
tam tsiklini bir ölkədə yaratmaqla qane olmayaraq qlobal şəbəkənin hər bir 
 332 
müəssisəsini ayrı-ayrı detal və komponentlərin daha rasional istehsalında 
ixtisaslaşdırmağa səy göstərirlər. Bu zaman son yığım prosesi daha sərfəli yerdə 
yerləşən müəssisələrdə həyata keçirilir. 
3. Beynəlxalq şirkətlər çərçivəsində beynəlxalq əmək bölgüsünün masştabının 
genişlənməsi şirkətin dünyanən müxtəlif hissələri üzrə səpələnmiş bölmələrinin 
istehsal, tədqiqat, satış və s. fəaliyyətlərinin üfüqi və şaquli inteqrasiyasına əsaslanır. 
4. Beynəlxalq şirkətlər tərəfindən yaradılan maddi və qeyri-maddi beynəlxalq istehsal 
da yeni keyfiyyətlər əldə etmişdir. Son onillikdə beynəlxalq şirkətlərin xidmət 
sferasına, o cümlədən informasiya, reklam, konsaltinq xidmətlərinə, elmin inkişafına 
birbaşa xarici investisiyaları intensiv surətdə artır. 
5. Beynəlxalq şirkətlərin hasilat sənayesinin inkişafında həyata keçirdikləri strategiya 
maddi, maliyyə və insan resurslarının keyfiyyətcə yeni (qlobal) kombinasiyasına 
əsaslanır və əməyin məhsuldarlığının yüksəldilməsinə və istehsalın səmərəliliyinin 
artırılmasına yönəldilmişdir. Bəzi qiymətləndirmələrə görə, 2025-ci ildə hasilat 
sənayesinin payı dünya ÜDM-nin 10%-ni keçməyəcək, lakin, istehsalın 
səmərəliliyinin artımı hesabına dünya ehtiyacları tam olaraq ödəniləcək. 
6. Beynəlxalq şirkətlərin bölmələri arasında şirkətdaxili ticarət intensiv surətdə inkişaf 
edir. O, hazırda bütün dünya ticarətinin 1/3-ni təşkil edir. 
7. Beynəlxalq şirkətlər tərəfindən kapital ixracı təkcə xarici filialların sayının 
artırılmasına deyil, həm də müxtəlif ölkələrdə istehsalın təşkil və texnologiyasında 
olan fərqlərin aradan qaldırılmasına yönəlmişdir. Şirkətin məhsul və xidmətlərinin 
keyfiyyəti istehsal yerindən asılı olmayaraq dünya standartlarına uyğun olmalıdır. 
8. Beynəlxalq şirkətlər texnologiyaların işlənməsi, ötürülməsi və istifadə edilməsini 
adətən qapalı korporativ struktur çərçivəsində həyata keçirirlər. Eyni zamanda, 
rəqabət mübarizəsində meydana gələn risqlərin azaldılması üçün birgə elmi-tədqiqat 
mərkəzləri və proqramları yaradılır, digər şirkətlərlə (həm partnyor, həm də rəqib) 
kəsişmə lisenziyalaşdırılması həyata keçirilir. 
9. Beynəlxalq şirkətlər fəaliyyət formalarının diversifikasiyasını həyata keçirirlər. 
Xarici iqtisadi fəaliyyətin hibrid və ya kompleks formaları ən səmərəli forma hesab 
edilirlər. Dünya praktikasında ―lifreksdinq‖ – lisenziyalarla mübadilə, françayzinq, 
əmtəə ixracı və birbaşa xarici investisiyaların kompleks birləşməsi – getdikcə daha 
 333 
çox yayılır. Qeyri-maddi istehsal sferasında xarici iqtisadi fəaliyyətin müəəyn 
növündə (maliyyə, satış, idarəetmə, sığorta və s.) ixtisaslaşma meyli də gözə çarpır. 
10.  Müxtəlif milli və beynəlxalq mərkəzlərə məxsus beynəlxalq şirkətlərin birləşməsi və 
qovuşması və onların strateji sistem, ailə, alyans formalarında qarşılıqlı 
fəaliyyətlərinin güclənməsi baş vermişdir. 
11.  Dünyanın üçqütblü modelinə uyğunlaşmağa səy göstərən beynəlxalq şirkətlər ABŞ – 
Qərbi Avropa – Yaponiya triadasının hər bir mərkəzində ən azı bir iri koordinator-
müəssisənin fəaliyyətini təşkil etməyə çalışırlar. 
Beləliklə, müasir beynəlxalq şirkətlər öz fəaliyyət sferalarına görə beynəlmiləl olan 
iri sənaye-maliyyə birləşmələridir. Onlar dünya masştabında mərkəzləşdirilmiş planlaşdırma 
və idarəetmə prinsipi üzrə qurulmuşlar və dünya ticarəti, kapital qoyuluşları, 
texnologiyalarla mübadilə, istehsal və elmi-texniki əməkdaşlıq, işçi qüvvəsinin miqrasiyası 
proseslərində aktiv surətdə iştirak edirlər. Onlar beynəlxalq əmək bölgüsünün obyektiv 
meyllərindən aktiv surətdə istifadə etməklə dünyada gedən beynəlmiləlləşmə prosesini 
gücləndirir, ümumdünya əmək bölgüsündə yeni sxemlərin meydana gəlməsinə təkan 
verirlər. 
 
9.2. Transmilli şirkətlərin qlobal filial şəbəkələri,  
ölkələr üzrə təmərküzləşməsi və beynəlxalq istehsal masştabları 
 
 Beynəlxalq istehsalın ümumi masştabı, onun seqmentlərinin coğrafi bölgüsü 
müəssisələrin sayı və onların dünyanın bu və ya digər regionunda yerləşməsi ilə müəyyən 
edilə bilər.Ən son rəqəmlərə görə dünyada təxminən 64 min TMŞ fəaliyyət göstərir ki, onlar 
da bütün dünya üzrə 870 min xarici filiala malikdirlər. Bu şirkətlərin müəyyən hissəsi 
doğrudan da iri, öz fəaliyyət sahələrində lider mövqelərə malik şirkətlərdir. Bununla belə, 
onların bir çoxu kiçik və orta müəssisələr kateoqiyasına aiddirlər. Məsələn, 1996-cı ildə 
İsveçə məxsus TMŞ-lərin 4/5-ü kiçik və orta müəssisələr idi. İtaliyada isə bu göstərici 3/5-ə 
bərabər idi. Müasir dünya iqtisadiyyatının qloballaşması şəraitində rəqabət mübarizəsinin 
səviyyəsinin artması daha çox şirkətləri  öz investisiya portfellərinə xarici aktivləri daxil 
etməyə məcbur edir ki, bu da transmilli şirkətlərin və onların dünya üzrə filiallarının sayının 
artmasına gətirib çıxarır. Ümumilikdə transmilli şirkətlər və onların filiallarının sayı barədə 
ümumi təsəvvürü Cədvəl 9.1-dən əldə etmək olar. 
 334 
 Bu göstəricilər TMŞ və onların filiallarının ölkələr üzrə təmərküzləşməsi barədə 
müəyyən təsəvvür formalaşdırmağa imkan verir: 
1. Onların əsas hissəsi (77%) inkişaf etmiş ölkələrdə - Qərbi Avropada, ABŞ-da və 
Yaponiyada cəmlənmişdir. Maraqldır ki, bu ölkələr arasında birinci yerdə Danimarka 
(9356) gedir. Almaniya üzrə bu göstərici 8522-yə, Böyük Britaniya üzrə 3132-yə, 
Fransa üzrə isə 1922-yə bərabərdir. Lakin filialların sayı bu vəziyyəti aydınlaşdırır: 
Böyük Britaniyada onların sayı 13828-ə, Almaniyada 13826-ya, Fransada 9473-ə 
bərabərdir. Bu o deməkdir ki, TMŞ-nin ana ofisinin bu və ya digər ölkədə 
yerləşməsinə baxmayaraq, onların filialları əsasən daha əlverişli şəraitə malik digər 
ölkələrdə fəaliyyət göstərirlər. TMŞ-lərin yüksək təmərküzləşməsi həmçinin İsveçrə 
(4506 ana şirkət və 5774 filial), İsveç (müvafiq olaraq 4260 və 4656) və Norveçdə 
(900 və 5105) də müşahidə olunur. ABŞ iqtisadiyyatının masştabı fonunda burada 
rəsmi olaraq cəmisi 3235 TMŞ fəaliyyət göstərir və onların filiallarının sayı 15712-
yə bərabərdir. Yaponiya üzrə bu göstəricilər müvafiq olaraq 3760 və 3359-ə 
bərabərdir. 
2. TMŞ-lərin filial şəbəkəsinin Latın Amerikası ölkələrində təmərküzləşməsi dərəcəsi 
kifayət qədər yüksəkdir. Belə ki, 2022 TMŞ-yə 45383 filial düşür. Bu filiallardan 
daha çoxu Meksikada (25708), Braziliyada (8050), Çilidə (3173), Kolumbiyada 
(2220) fəaliyyət göstərir. 
 335 
Cədvəl 9.1. 
Ana şirkətlərin və xarici filialların region və ölkələr üzrə sayı 
(ən son tədqiqat ilinə olan göstəricilər) 
 
Region, ölkə İl Ana 
şirkətlərin 
sayı 
Xarici 
filialların sayı 
    
İnkişaf etmiş ölkələr  49048 105830 
    
Qərbi Avropa  39715 77415 
    
Avropa Birliyi  34291 65460 
Avstriya 2001 935 2607 
Bekçika/Lüksemburq 1997 988 1504 
Danimarka 1998 9356 2305 
Finlandiya 2001 900 2030 
Fransa 2000 1922 9473 
Almaniya 2000 8522 13826 
Yunanıstan 2001 155 697 
İrlandiya 2001 39 1225 
İtaliya 1999 1017 1843 
Niderland 1998 1608 3132 
Portuqaliya 2001 600 3000 
İspaniya 1998 857 7465 
İsveç 2002 4260 4656 
Böyük Britaniya 2002 3132 13828 
    
Digər Qərbi Avropa ölkələri  5424 11955 
Hibraltar 2002 .. 21 
İslandiya 2000 18 55 
Malta 2002 .. 1000 
Norveç 1998 900 5105 
İsveçrə 1995 4506 5774 
    
Şimali Amerika  4674 19437 
Kanada 1999 1439 3725 
ABŞ 2000 3235 15712 
    
Digər inkişaf etmiş ölkələr  4659 6847 
Avstraliya 2001 682 2352 
İsrail 2002 .. 30 
Yaponiya 2002 3760 3359 
Yeni Zelandiya 1998 217 1106 
    
İnkişaf etməkdə olan ölkələr  13936 517611 
    
 336 
Afrika  1202 7049 
Əlcəzair 2002 .. 14 
Anqola 2002 2 31 
Benin 2002 .. 10 
Botsvana 2002 . 10 
Burkina Faso 2002 1 14 
Burundi 2002 .. 3 
Kamerun 2002 .. 60 
Mərkəzi Afrika Respublikası 2002 .. 5 
Çad 2002 .. 5 
Konqo 2002 .. 25 
Kot d’İvuar 2002 .. 120 
Konqo 2002 4 6 
Cibuti 2002 1 6 
Misir 1999 .. 99 
Ekvatorial Qvineya 2002 .. 3 
Efiopiya 2002 4 14 
Qabon 2002 .. 39 
Qambiya 2002 .. 5 
Qana 2002 .. 62 
Qvineya 2002 .. 15 
Qvineya-Bissau 2002 .. 2 
Keniya 2002 .. 123 
Lesoto 2002 .. 1 
Liberiya 2002 .. 11 
Madaqaskar 2002 .. 28 
Malavi 2002 .. 6 
Mali 2002 1 8 
Mavritaniya 2002 2 2 
Mauritius 2002 .. 35 
Mərakeş 2002 .. 194 
Mozambik 2002 5 27 
Namibiya 2002 .. 7 
Niger 2002 1 5 
Nigeriya 2002 48 66 
Ruanda 2002 .. 2 
Seneqal 2002 6 42 
Seyşel adaları 1998 - 30 
Syerra-Lyone 2002 1 6 
Somali 2002 1 .. 
Cənubi Afrika 1998 941 2044 
Sudan 2002 2 4 
Svazilend 2002 12 61 
Toqo 2002 3 9 
Tunis 2002 142 2503 
Tanzaniya 2002 15 38 
Uqanda 2002 .. 34 
Zambiya 1999 2 1179 
 337 
Zimbabve 1998 8 36 
    
Latın Amerikası və Karib hövzəsi  2022 45383 
Antiqua və Barbuda 2002 .. 10 
Argentina 2002 .. 1123 
Aruba 2002 .. 29 
Baham adaları 2002 .. 117 
Barbados 2002 .. 99 
Beliz 2002 .. 7 
Bermuda 2002 .. 240 
Boliviya 1996 .. 257 
Braziliya 1998 1225 8050 
Vircin adaları 2002 .. 129 
Kayman adaları 2002 .. 283 
Çili 1998 478 3173 
Kolumbiya 1995 302 2220 
Kosta-Rika 2002 .. 154 
Dominika 2002 .. 5 
Dominikan Respublikası 2002 .. 113 
Ekvador 2002 .. 165 
El-Salvador 2002 .. 310 
Qrenada 2002 .. 10 
Qvatemala 1985 .. 287 
Qayana 2002 4 56 
Haiti 2002 3 11 
Honduras 2002 .. 49 
Yamayka 1998 .. 177 
Meksika  2002 .. 25708 
Antil adaları 2002 .. 145 
Nikaraqua 2002 .. 34 
Panama 2002 .. 384 
Paraqvay 1995 .. 109 
Peru 1997 10 1183 
Müqəddəs Kit adaları 2002 .. 5 
Müqəddəs Lusiya adası 2002 .. 19 
Müqəddəs Vinsent adası 2002 .. 10 
Surinam 2002 .. 10 
Trinidad və Tobaqo 1999 .. 65 
Uruqvay 2002 .. 164 
Venesuela  2002 .. 473 
    
Asiya  10685 464631 
    
Cənub, Şərqi və Cənub-Şərqi Asiya  9934 445272 
Əfqanıstan 2002 .. 4 
Banqladeş 2002 10 13 
Butan 1997 .. 2 
Bruney 2002 .. 16 
 338 
Kamboca 1997 .. 598 
Çin 2002 350 363885 
Honq-Konq, Çin 2001 948 9132 
Hindistan 1995 187 1416 
İndoneziya 1995 313 2241 
Lao Demokratik Respublikası 1997 .. 669 
Makau 2001 .. 560 
Malayziya 1999 .. 15567 
Maldiv adaları 2002 .. 1 
Monqolustan 1998 .. 1400 
Muanmar 2002 .. 6 
Nepal 2002 1 6 
Pakistan 2001 59 582 
Filippin 1995 .. 14802 
Cənubi Koreya 2002 7460 12909 
Sinqapur 2002 .. 14052 
Şri-Lanka 1998 .. 305 
Tayvan, Çin 2001 606 2841 
Tailand 1998 .. 2721 
Vyetnam 1996 .. 1544 
    
Qərbi Asiya  751 11672 
Bəhreyn 2002 .. 36 
Kipr 2002 .. 3185 
İran 2002 . 28 
İordaniya 2002 . 13 
Kuveyt 2002 . 16 
Liviya 2002 .. 58 
Oman 1995 92 351 
Qatar 2002 .. 16 
Səudiyyə Ərəbistanı 1989 .. 1461 
Suriya 2002 .. 8 
Türkiyə 2002 653 6311 
Birləşmiş Ərəb Əmirlikləri 2002 .. 185 
Yəmən 2002 6 4 
    
Mərkəzi Asiya  - 7687 
Ermənistan 1999 .. 1604 
Azərbaycan 2002 .. 12 
Gürcüstan 1998 .. 190 
Qazaxıstan 1999 .. 1865 
Qırğızıstan 1998 .. 4004 
Özbəkistan 2002 .. 12 
    
Sakit Okean  27 548 
Fici 2002 2 151 
Kiribati 2002 .. 1 
Yeni Kaleydoniya 2002 .. 3 
 339 
Papua-Yeni Qvineya 1998 .. 345 
Samoa 2002 7 8 
Solomon adaları 2002 7 16 
Tonqa 2002 .. 5 
Vanuatu 2002 11 19 
    
Mərkəzi və Şərqi Avropa  850 242678 
Albaniya 1995 .. 2422 
Belarus 1994 .. 393 
Bosniya və Herseqovina 2002 .. 16 
Bolqarıstan 2000 26 7153 
Xorvatiya 1997 70 353 
Çexiya 1999 660 71385 
Estoniya 1999 .. 3066 
Macarıstan 2000 .. 26645 
Latviya 2002 .. 210 
Litva 1999 16 1893 
Polşa 2001 58 14469 
Moldova 2002 .. 2402 
Rumıniya 2002 20 89911 
Rusiya Federasiyası 1994 .. 7793 
Serbiya və Monteneqro 2002 .. 22 
Slovakiya 1997 .. 5560 
Sloveniya 2000 .. 1617 
Makedoniya 1999 .. 7362 
Ukrayna 1999 .. 7362 
    
Dünya  63834 866119 
    
 
Qeyd: Bu göstəricilər müxtəlif səbəblərdən asılı olaraq digər cədvəllərin göstəricilərindən 
fərqlənə bilər. 
Mənbə: World Investment Report 2003, UNCTAD, New York and Geneva, 2003 
 
3. Asiya ölkələrində 10685 TMŞ və onların 464631 filialı mövcuddur. Göründüyü kimi, 
dünya üzrə filialların yarıdan çoxu Asiya ölkələrində yerləşir. Bu TMŞ-lərin 12909 
filiala malik 7460-nın baş ofisləri Cənubi Koreyada yerləşir. Çində isə 350 baş ofisə 
malik TMŞ və 363885 filial fəaliyyət göstərir. Honq-Konqda bu göstəricilər 948 və 
9132-yə, Türkiyədə 653 və 6311-ə, tayvanda 606 və 2841-ə bərabərdir. Malayziyada 
15567, Filippində 14802, Sinqapurda 14052 filial fəaliyyət göstərir. 
 340 
4. Şərqi Avropada TMŞ-lər üstünlüyü Çexiyaya verirlər. Bu ölkədə 71385 filiala malik 
660 TMŞ fəaliyyət göstərir. Polşa üzrə bu göstəricilər müvafiq olaraq 58 və 14469-a 
bərabərdir. 
Xarici filialların hansı formada yaradılmasından asılı olmayaraq, bu zaman əsas 
məqsəd TMŞ-ləri ümumi idarəetməsi altında həyata keçirilən beynəlxalq istehsalın payının 
artırılmasıdır. TMŞ-lərin xarici filiallarının fəaliyyəti barədə təsəvvürü Cədvəl 9.2-dən əldə 
etmək olar. 
Bu rəqəmlər TMŞ-ləri qlobal səviyyədə xarakterizə edir. TMŞ-lərin fəaliyyətinin 
daha aydın təsəvvür edilməsi üçün isə onların mikrosəviyyədə təhlil edilməsi vacibdir. 
Cədvəl 9.2. 
Birbaşa xarici investisiyaların (BXİ) və beynəlxalq istehsalın  
müxtəlif göstəriciləri, 1982-2002-ci illər 
(mlrd. dollarla və %-lə) 
 
 
Göstəricilər 
 
 
Cari qiymətlərdə 
dəyər (mlrd. 
dollarla) 
İllik artım templəri 
(%-lə) 
 
1982 
 
1990 
 
2002 
1986-
1990 
1991-
1995 
1996-
2000 
 
1999 
 
2000 
 
2001 
 
2002 
BXİ idxalı 59 209 651 23.1 21.1 40.2 57.3 29.1 -
40.9 
-
21.0 
BXİ ixracı 28 242 647 25.7 16.5 35.7 60.5 9.4 -
40.8 
-9.0 
BXİ-nin məcmu 
idxalı 
802 1954 7123 14.7 9.3 17.2 19.4 18.9 7.5 7.8 
BXİ-nin məcmu 
ixracı 
595 1763 6866 18.0 10.6 16.8 18.2 19.8 5.5 8.7 
Transsərhəd 
qovuşma və 
birləşmələri 
... 151 370 25.9 24.0 51.5 44.1 49.3 -
48.1 
-
37.7 
Xarici filialların 
satış həcmi 
2737 5675 17685 16.0 10.1 10.9 13.3 19.6 9.2 7.4 
Xarici filialların 
məcmu istehsalı 
640 1458 3437 17.3 6.7 7.9 12.8 16.2 14.7 6.7 
Xarici filialların 
məcmu aktivləri 
2091 5899 26543 18.8 13.9 19.2 20.7 27.4 4.5 8.3 
Xarici filialların 
ixracı 
722 1197 2613 13.5 7.6 9.6 3.3 11.4 -3.3 4.2 
Xarici filialların 
işçilərinin sayı  
(min nəfərlə) 
19375 24262 53094 5.5 2.9 14.2 15.4 16.5 -1.5 5.7 
 341 
ÜDM (cari 
qiymətlərdə) 
10805 21672 32227 10.8 5.6 1.3 3.5 2.6 -0.5 3.4 
Əsas kapitala 
məcmu yatırımlar 
2286 4819 6422 13.4 4.2 1.0 3.5 2.8 -3.9 1.3 
Royalti və 
lisenziya 
ödəmələri 
hesabına gəlirlər 
9 30 72 21.3 14.3 6.2 5.7 8.2 -3.1 ... 
Əmtəə və qeyr-
amil 
xidmətlərinin 
ixracı 
2053 4300 7838 15.6 5.4 3.4 3.3 11.4 -3.3 4.2 
 
 
Mənbə: World Investment Report 2003. UNCTAD, New York and Geneva, 2003. 
 
9.3. Transmilli şirkətlərin dünya təsərrüfatında rolu 
 
Yuxarıda qeyd edildiyi kimi, 2002-ci ilin sonuna dünyada 64 min TMŞ fəaliyyət 
göstərmişdir ki, onların da nəzarətində bütün dünya üzrə 870 min xarici filial olmuşdur.
24
 
Onlar dünya sənaye istehsalının yarısına, xarici ticarətin 63%-nə, patent və lisenziyaların 
4/5-nə nəzarət edirlər. Dünya taxıl, kofe, qarğıdalı, meşə materialları, tütün, dəmir filizi 
bazarlarının, 90%-i, mis və boksitlər bazarının 85%-i, çay bazarının 80%-i, banan, təbii 
kauçuk və xam neft bazarlarının 75%-i onların nəzarətindədir.ABŞ-ın ixrac əməliyyatlarının 
yarısı amerikan və xarici TMŞ-lər tərəfindən həyata keçirilir. Böyük Britaniyada onların 
payı 80%-ə, Sinqapurda 90%-ə çatır. Yeni texnologiyaların transferti ilə əlaqədar 
ödəmələrin böyük hissəsi TMŞ-lərin daxilində həyata keçirilir: ABŞ-da onların payı 80%, 
Böyük Britaniyada 90% təşkil edir. TMŞ-lərin 60%-i maddi istehsal sahəsində, 37%-i 
xidmət sahəsində, 3%-i isə hasilat sənayesində və kənd təsərrüfatında fəaliyyət göstərirlər. 
Xarici aktivlərinin həcminə görə 100 ən iri TMŞ-lərin siyahısı Cədvəl 9.3-də 
verilmişdir. Göründüyü kimi, bütün 100 ən iri TMŞ-nin demək olar ki, hamısı inkişaf etmiş 
ölkələrdə yerləşir.  
100 ən iri qlobal TMŞ-nin ümumiləşdirilmiş göstəriciləri Cədvəl 9.4-də əks 
olunmuşdur. Cədvəldən göründüyü kimi, 100 ən iri TMŞ-nin xarici aktivlərinin həcmi son 
illərdə 40,3% artaraq 2968 milyard dollar təşkil etmişdir. Xarici satışların həcmi isə əksinə o 
                                                 
24
 Bu və bundan sonrakı göstəricilər UNCTAD-ın ―World Investment Report 2003‖ (New York and Geneva, 2003) 
hesabatından götürülmüşdür. 
 342 
qədər yüksək templə artmamışdır. Burada artım 5,5%-ə bərabər olmuş və ümumi məbləğ 
2247 milyard dollar təşkil etmişdir. Xarici filiallarda çalışan işçilərin sayı isə 16,2% artaraq 
7 milyon nəfəri ötmüşdür. 
Bu 100 TMŞ dünya iqtisadiyyatına çox güclü təsir göstərir, çünki beynəlxalq 
istehsalın nüvəsini formalaşdıran istehsal və maliyyə güclərinin əksəriyyəti məhz onların 
əlində cəmlənmişdir. Ona görə də təsadüfi deyildir ki, bu qrup TMŞ-lərdə transmillilik 
indeksi daha yüksəkdir və bu indeks artmağa doğru meyllidir: 1999-cu ildə bu indeks 52,3-ə 
bərabər olsa da, sonrakı iki ildə 5,5 bənd artaraq 57,8 təşkil etmişdir. 
Cədvəldən belə bir nəticə çıxarmaq olar ki, 64 min TMŞ-nin xarici  aktivlərinin 
11,2%-i, xarici satışlarının  12,7%-i, işçilərin isə 13,3%-i bu 100 ən iri  TMŞ-nin payına 
düşür. 
Milli-dövlət mənşəsi baxımından 100 ən iri TMŞ-nin 90%-inin mənzil-qərargahları 
―triada‖da (Şimali Amerika, Qərbi Avropa və Yaponiya) yerləşir. Bunu Cədvəl 9.5-dən 
əyani surətdə görmək olar. 
Cədvəldən göründüyü kimi, ən çox TMŞ ABŞ-a məxsusdur. Belə ki, 100 ən iri TMŞ-
dən 29-u bu ölkənin payına düşür. 100 ən iri TMŞ-nin xarici aktivlərinin 29,2%-i ABŞ 
şirkətlərinə məxsusdur. Bununla belə, ―Qrup 100‖ün daxilində ABŞ şirkətlərinin sayı 
demək olar ki, dəyişməsə də, onların xarici aktivlərdəki payı aşağı düşməyə meyllidir. Eyni 
zamanda, ABŞ TMŞ-lərinin transmillilik indeksi artmaqdadır. 
 
Cədvəl 9.3. 
Xarici aktivlərin həcminə görə dünyanın 100 ən iri transmilli şirkəti, 2001 
(milyon dollarla və nəfərlə) 
 
2001 
sıralaması 
2000 
sıralaması 
Şirkət Ölkə Sahə Aktivlər Satışlar İşçilər T
MI 
(%
) 
Xari
ci 
akti
vlər 
TMİ Xar
ici 
akti
vlər 
TM
İ 
Xaric
i 
Cəmi Xaric
i 
Cəmi Xaric
i 
Cəmi 
1 13 1 15 Vodafone Birləşmiş 
Krallıq 
Telekommunika
siya 
1877
92 
2074
58 
2460
2 
3274
4 
5643
0 
6717
8 
83.
2 
2 83 2 73 General Electric ABŞ Elektrik 
avadanlığı 
1800
31 
4952
10 
3991
4 
1259
13 
1520
00 
3100
00 
39.
0 
3 15 7 24 BP Birləşmiş 
Krallıq 
Neft  1112
07 
1415
8 
1412
25 
1753
89 
9050
0 
1101
50 
80.
5 
4 36 4 42 Vivendi Universal Fransa Müxtəlif 9112
0 
1231
56 
2965
2 
5142
3 
2567
25 
3815
04 
66.
3 
5 82 - - Deutsche Telekom AG Almaniya Telekommunika
siya 
9065
7 
1458
02 
1183
6 
4330
9 
7872
2 
2570
58 
40.
0 
6 39 3 30 ExxonMobil 
Corporation 
ABŞ Neft 8942
6 
1431
74 
1458
14 
2094
17 
6114
8 
9790
0 
64.
8 
7 85 38 85 Ford Motor Company ABŞ Avtomobil 8116
9 
2765
43 
5298
3 
1624
12 
1889
19 
3544
31 
38.
4 
8 87 5 84 General Motors ABŞ Avtomobil 7537
9 
3239
69 
4525
6 
1772
60 
1480
00 
3650
00 
29.
8 
9 48 6 46 Royal Dutch/Shell 
Group 
Bir.Kral/Nid
erland 
Neft 7349
2 
1115
43 
7295
2 
1352
11 
5210
9 
8993
9 
59.
3 
10 21 19 62 TotalFinaElf Fransa Neft 7003
0 
7850
0 
7464
7 
9441
8 
6903
7 
1220
25 
74.
9 
11 18 15 23 Suez Fransa Elektrik, qaz və 6934 7928 2991 3797 1287 1880 78.
 
su 5 0 9 5 50 50 2 
12 47 8 80 Toyota Motor 
Corporation 
Yaponiya Avtomobil 6840
0 
1447
93 
5988
0 
1088
08 
1869
11 
2467
02 
59.
3 
13 63 10 47 Fiat Spa İtaliya Avtomobil 4874
9 
8926
4 
2486
0 
5200
2 
1035
65 
1987
64 
51.
5 
14 52 9 55 Telefonica SA İspaniya Telekommunika
siya 
4812
2 
7701
1 
1430
3 
2777
5 
9351
7 
1615
27 
57.
3 
15 51 12 23 Volkswagen Group Almaniya Avtomobil 4748
0 
9252
0 
5742
6 
7937
6 
1575
79 
3244
13 
57.
4 
16 57 13 93 Chevron Texaco Corp. ABŞ Neft 4494
3 
7757
2 
5767
3 
1044
09 
3556
9 
6756
9 
55.
3 
17 38 14 52 Hutchinson Whampoa 
Limited 
Honq-Konq, 
Çin 
Müxtəlif 4098
9 
5528
1 
6092 1141
5 
5347
8 
7725
3 
65.
6 
18 11 17 11 News Corporation Avstraliya Media  3565
0 
4000
7 
1388
0 
1508
7 
2470
0 
3380
0 
84.
7 
19 44 29 43 Honda Motor Co Ltd. Yaponiya Avtomobil 3525
7 
5205
6 
4008
8 
5595
5 
5900
0 
1206
00 
62.
8 
20 86 23 77 E. On Almaniya Elektrik, qaz və 
su 
3399
0 
8775
5 
2274
4 
7141
9 
6428
5 
1519
53 
37.
6 
21 20 18 4 Nestle SA İsveçrə Ərzaq və içkilər 3306
5 
5582
1 
3470
4 
5071
7 
2233
24 
2297
65 
75.
0 
22 81 61 86 RWE Group Almaniya Elektrik, qaz və 
su 
3280
9 
8102
4 
2315
1 
5803
9 
6560
9 
1556
34 
40.
8 
23 65 11 57 IBM ABŞ Elektronika 
avadanlığı 
3280
0 
8831
3 
5065
1 
8586
6 
1739
69 
3198
76 
50.
2 
24 3 24 3 ABB İsveçrə Maşın və 
avadanlıq 
3058
6 
3230
5 
1887
6 
1938
2 
1484
86 
1568
65 
95.
6 
25 35 37 49 Unilever Bir.Kral/Nid
erland 
Müxtəlif 3052
9 
4692
2 
2867
5 
4680
3 
2040
00 
2790
00 
66.
5 
26 75 36 74 ENI Group İtaliya Neft  2993
5 
5558
4 
1943
7 
4386
1 
2675
0 
8017
8 
43.
8 
27 60 21 51 BMW AG Almaniya Avtomobil 2990 4541 2530 3448 2333 9727 54.
 
1 5 4 2 8 5 4 
28 7 25 10 Philips Electronics Niderland Elektronika 
avadanlığı 
2941
6 
3407
0 
2759
8 
2899
2 
1576
61 
1886
43 
88.
4 
29 45 45 41 Carrefour SA Fransa Pərakəndə satış 2934
2 
4117
2 
3151
3 
6229
4 
2358
94 
3585
01 
62.
6 
30 91 - - Electricite De France Fransa Elektrik, qaz və 
su 
2814
1 
1201
24 
1246
8 
3650
2 
3806
6 
1624
91 
27.
0 
31 69 20 87 Repsol YPF SA İspaniya Neft  2702
8 
4557
5 
1375
2 
3913
5 
1645
5 
3545
2 
47.
0 
32 53 22 48 Sony Corporation Yaponiya Elektronika 
avadanlığı 
2693
0 
6139
3 
3860
5 
5759
5 
9930
0 
1680
00 
56.
7 
33 40 40 56 Aventis SA Fransa Əczaçılıq 2636
8 
3476
1 
1337
7 
2056
7 
4796
8 
9172
9 
64.
4 
34 95 28 91 Wal-Mart Stores ABŞ Pərakəndə satış 2632
4 
8345
1 
3548
5 
2177
99 
3030
00 
1383
000 
23.
2 
35 97 16 93 DaimlerChrysler AG Almaniya/A
BŞ 
Avtomobil 2579
5 
1837
65 
4355
6 
1370
51 
7644
1 
3724
70 
22.
1 
36 6 - - Lafarge SA Fransa Konstruksiya 
materialı 
2490
6 
2649
3 
1053
7 
1228
0 
7394
0 
8289
2 
89.
7 
37 70 32 66 Nissan Motor Co Ltd. Yaponiya Avtomobil 2438
2 
5411
3 
2907
8 
4709
1 
3741
7 
1250
99 
45.
6 
38 24 63 50 AES Corporation ABŞ Elektrik, qaz və 
su 
2390
2 
3673
6 
5809 9327 3500
0 
3800
0 
73.
2 
39 5 34 18 Roche Group İsveçrə Əczaçılıq 2279
4 
2528
9 
1715
6 
1746
3 
5545
1 
6371
7 
91.
8 
40 54 33 37 BASF AG Almaniya Kimya 2087
2 
3267
1 
1710
8 
2913
6 
4160
6 
9254
5 
55.
9 
41 96 64 96 Deutsche Post AG Almaniya Nəqliyyat və 
qoruma 
2084
0 
1388
37 
9844 2992
4 
5268
0 
2762
35 
22.
3 
42 58 35 31 Bayer AG Almaniya Əczaçılıq/kimya 2029
7 
3281
7 
1577
8 
2714
2 
5230
0 
1169
00 
54.
9 
43 29 70 53 GlaxoSmithkline Plc Birləşmiş Əczaçılıq 2029 3175 2731 2968 6096 1074 70.
 
Krallıq 5 8 9 9 2 70 9 
44 33 53 14 Royal Ahold NV Niderland Pərakəndə satış 1996
7 
2856
2 
4015
0 
5970
1 
1838
51 
2707
39 
68.
4 
45 27 57 33 Compagnie De Saint-
Gobain SA 
Fransa Konstruksiya 
materialı 
1996
1 
2847
8 
1909
1 
2724
5 
1300
00 
1733
29 
71.
7 
46 26 - - BHP Billiton Group Avstraliya Dağ 
sənayesi/karxan
a 
1989
8 
2955
2 
1482
1 
1777
8 
3307
0 
5103
7 
71.
8 
47 10 27 19 Diageo Plc Birləşmiş 
Krallıq 
Ərzaq və içkilər 1973
1 
2626
0 
1374
7 
1602
0 
5986
8 
6212
4 
85.
8 
48 55 95 67 Conoco Inc. ABŞ Neft 1938
3 
2790
4 
1753
0 
3873
7 
1036
2 
2003
3 
55.
5 
49 90 100 94 Philip Morris 
Companies İnc. 
ABŞ Müxtəlif 1933
9 
8496
8 
3394
4 
8992
4 
3983
1 
1750
00 
27.
8 
50 28 - - National Grid Transco Birləşmiş 
Krallıq 
Elektrik, qaz və 
su 
1908
0 
2483
9 
3829 6308 1015
4 
1323
6 
71.
4 
51 59 - - Pinault-Printemps 
Redoute SA 
Fransa Pərakəndə satış 1828
5 
3099
1 
1362
7 
2492
1 
5423
1 
1075
71 
54.
7 
52 68 43 59 Pfizer Inc. ABŞ Əczaçılıq 1816
0 
3915
3 
1232
7 
3225
9 
5400
0 
9000
0 
48.
2 
53 62 55 69 Motorola Inc. ABŞ Telekommunika
siya 
1811
6 
3339
8 
1605
1 
3000
4 
5772
0 
1110
00 
53.
2 
54 72 41 79 Texas Utilities 
Company 
ABŞ Elektrik, qaz və 
su 
1796
6 
4227
5 
1353
4 
2792
7 
7869 1830
1 
44.
7 
55 2 49 2 Thomson Corporation Kanada Çap və nəşr 1781
5 
1840
2 
7086 7237 4333
8 
4400
0 
97.
7 
56 12 - - Nortel Networks Kanada Telekommunika
siya 
1747
4 
2113
7 
1657
1 
1751
1 
3880
0 
5260
0 
83.
7 
57 42 30 26 Alcatel Fransa Maşın və 
avadanlıq 
1735
6 
3238
2 
1578
6 
2272
9 
6819
1 
9931
4 
63.
9 
58 73 46 60 Procter & Gamble ABŞ Müxtəlif 1734
2 
4077
6 
1904
0 
4023
8 
4338
1 
1020
00 
44.
1 
 
59 32 47 27 Coca-Cola Company ABŞ Ərzaq və içkilər 1705
8 
2241
7 
1256
6 
2009
2 
2614
7 
3834
1 
68.
9 
60 61 44 58 Hewlett-Packard ABŞ Elektronika 
avadanlığı 
1700
7 
3258
4 
2639
3 
4522
6 
4499
2 
8620
0 
54.
2 
61 1 - - NTL Incorporated ABŞ Telekommunika
siya 
1681
5 
1683
4 
3699 3699 1917
8 
1920
0 
99.
9 
62 77 - - MMO2 Birləşmiş 
Krallıq 
Telekommunika
siya 
1674
4 
3160
5 
2057 6129 6366 1511
6 
42.
9 
63 31 78 36 Cable & Wireless Plc Birləşmiş 
Krallıq 
Telekommunika
siya 
1665
9 
2325
8 
4955 8472 2775
0 
3556
1 
69.
4 
64 88 96 90 Mitsubishi Corporation Yaponiya Avtomobil 1655
6 
6108
7 
1582
1 
1005
53 
1877
9 
4403
4 
28.
5 
65 22 69 28 Volvo AB İsveç Avtomobil 1592
8 
2444
9 
1701
1 
1832
2 
4746
3 
7203
1 
74.
6 
66 25 26 8 Anglo American Birləşmiş 
Krallıq 
Dağ 
sənayesi/karxan
a 
1584
8 
2550
1 
1350
9 
1928
2 
1750
00 
2040
00 
72.
7 
67 74 62 78 Matsushita Electric 
Industrial Co. 
Yaponiya Elektronika 
avadanlığı 
1571
2 
5720
4 
2681
5 
5226
3 
1429
84 
2671
96 
44.
1 
68 37 - - Singtel Ltd. Sinqapur Telekommunika
siya 
1559
4 
1910
8 
1362 4054 1757
4 
2153
5 
65.
6 
69 78 - - Du Pont (E.I.) De 
Nemours 
ABŞ Əczaçılıq/kimya 1553
6 
4031
9 
1267
2 
2472
6 
3044
1 
7900
0 
42.
8 
70 76 98 54 Renault SA Fransa Avtomobil 1544
4 
4441
4 
1982
5 
3258
9 
4882
6 
1404
17 
43.
5 
71 4 - - Holcim AG İsveçrə Q/metal mineral 
əmtəə 
1501
6 
1609
7 
7454 8170 4461
3 
4736
2 
92.
9 
72 94 42 89 Mitsui & Co Ltd Yaponiya Topdan satış 1473
3 
5001
3 
2555
3 
9617
4 
6308 3611
6 
24.
5 
73 66 50 61 Dow Chemical 
Company 
ABŞ Əczaçılıq/kimya 1450
8 
3551
5 
1608
0 
2780
5 
2616
1 
5268
9 
49.
4 
74 71 - - Thyssenkrupp AG Almaniya Metal və metal 1401 3156 1543 3378 8822 1935 45.
 
əmtəə 8 5 6 2 1 16 2 
75 17 54 22 Stora Enso Oy Finlandiya Kağız 1347
1 
1821
4 
1141
5 
1211
1 
2922
1 
4427
5 
78.
1 
76 67 - - Scottish Power Birləşmiş 
Krallıq 
Elektrik, qaz və 
su 
1318
6 
2326
9 
4520 9050 6349 1575
8 
49.
0 
77 98 56 95 Hitachi Ltd. Yaponiya Elektronika 
avadanlığı 
1276
9 
7041
2 
1413
0 
6075
3 
7284
9 
3215
17 
21.
4 
78 14 52 9 Astrazeneca Plc Birləşmiş 
Krallıq 
Əczaçılıq 1276
2 
1798
5 
1550
8 
1648
0 
4240
0 
5260
0 
81.
9 
79 49 67 39 McDonald’s 
Corporation 
ABŞ Restoran 1275
5 
2253
5 
8535 1487
0 
2510
23 
3950
00 
59.
2 
80 43 - - Bertelsmann Almaniya Media 1275
5 
2102
8 
1183
4 
1701
5 
4842
6 
8029
6 
63.
5 
81 30 76 40 Cemex S.A. Meksika Konstruksiya 
materialı 
1264
5 
1628
2 
4390 6730 1744
9 
2551
9 
70.
4 
82 23 - - Nokia Finlandiya Telekommunika
siya 
1259
2 
1987
0 
2755
7 
2796
3 
3547
0 
5771
6 
74.
5 
83 19 - - Reed Elsevier Niderland/Bi
r Kral 
Çap və nəşr 1230
9 
1425
5 
4853 6607 2550
0 
3460
0 
77.
8 
84 8 68 21 WPP Group Plc Birləşmiş 
Krallıq 
İşgüzar 
xidmətlər 
1199
8 
1436
8 
2785
3 
3026
5 
4369
0 
5048
7 
87.
4 
85 64 92 63 LG Electronics Inc. Cənubi 
Koreya 
Elektronika 
avadanlığı 
1156
1 
2030
4 
1000
9 
2252
8 
2101
7 
4251
2 
50.
3 
86 16 75 17 Danone Group SA Fransa Ərzaq və içkilər 1142
9 
1514
6 
9950 1297
2 
8828
5 
1005
60 
80.
0 
87 9 83 25 Pearson Plc Birləşmiş 
Krallıq 
Media 1094
9 
1164
6 
5157 6122 2329
1 
2902
7 
86.
2 
88 84 59 70 Johnson & Johnson ABŞ Əczaçılıq 1089
1 
3848
8 
1280
0 
3300
4 
5064
5 
1018
00 
38.
9 
89 46 39 1 Rio Tinto Plc Birlş 
Kral./Avstral
. 
Dağ 
sənayesi/karxan
a 
1085
2 
1961
6 
6052 1043
8 
2638
4 
3614
1 
62.
1 
 
90 92 73 81 Merck & Co ABŞ Əczaçılıq 1075
0 
4400
7 
7803 4771
6 
2770
0 
7810
0 
25.
4 
91 56 - - Amerada Hess 
Corporation 
ABŞ Neft 1072
1 
1536
9 
3589 1341
3 
7560 1083
8 
55.
4 
92 34 31 5 British American 
Tobacco Plc 
Birləşmiş 
Krallıq 
Tütün 1035
5 
1640
3 
1161
3 
1735
2 
5935
8 
8142
5 
67.
7  
93 80 - - Abbott Laboratories ABŞ Əczaçılıq 1028
6 
2329
6 
6036 1628
5 
3153
7 
7142
6 
41.
8 
94 41 - - LVMH Moet-Hennessy 
SA 
Fransa Lüks əmtəələr 1020
8 
2111
5 
8907 1096
3 
3409
5 
5379
5 
64.
3 
95 100 58 100 Verizon 
Communications 
ABŞ Telekommunika
siya 
1015
9 
1707
95 
2541 6719
0 
1001
2 
2503
09 
4.6 
96 79 - - Alcoa ABŞ Metal və metal 
əmtəə 
9966 2835
5 
7859 2285
9 
7250
0 
1290
00 
41.
9 
97 99 - - Bell Canada 
Enterprises 
Kanada Telekommunika
siya 
9900 3416
0 
2066 1402
7 
1125
0 
7500
0 
19.
6 
98 50 - - Ericsson LM İsveç Telekommunika
siya 
9742 2413
0 
1746
1 
2244
2 
4787
0 
8519
8 
58.
1 
99 93 60 99 Mirant Corp. ABŞ Elektrik, qaz və 
su 
9730 2275
4 
4961 3150
2 
1600 1000
0 
24.
8 
100 89 - - International Paper 
Company 
ABŞ Kağız  9536 3715
8 
5808 2636
3 
3700
0 
1000
00 
28.
2 
 
Qeyd 1: Cədvəldə ancaq qeyri-maliyyə TMŞ-ləri əks olunmuşlar. 
 
Qeyd 2: TMİ – transmillilik indeksi olub üç nisbətin (xarici aktivlərin ümumi aktivlərdə payı, xarici satışların ümumi satışlarda payı, xarici 
şçilərin ümumi məşğulluqda payı) orta göstəricisini əks etdirir. 
Mənbə: World Investment Report 2003, UNCTAD, New York and Geneva, 2003 
 
 350 
Cədvəl 9.4. 
100 qlobal TMŞ-nin göstəriciləri:  
aktivlərin və satışların həcmi (milyard dollar), 
işçilərin sayı (nəfər) 
 
Göstəricilər 2001 2000 1999 2001/1999, %-
lə 
     
Aktivlər     
Xarici 2968 2554 2115 40,3 
Cəmi 5926 6293 5101 16,2 
     
Satışlar      
Xarici 2247 2441 2129 5,5 
Cəmi 4450 4797 4318 3,1 
     
İşçilər     
Xarici 7038511 7132946 6057557 16,2 
Cəmi 13783050 14257204 13385861 3,0 
     
Orta TMİ 57,8 55,7 52,3 5,5 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 
 ―Qrup 100‖də Yaponiya şirkətlərinin sayı isə əksinə, demək olar ki, yarıbayarı 
azalmışdır. Hazırda 100 ən iri TMŞ-dən 8-i bu ölkəyə məxsusdur. Yapon şirkətlərinin 
sayının azalması onların xarici aktivlərdəki payının da aşağı düşməsinə səbəb olmuşdur. 
2001-ci ilin yekununa görə bu rəqəm 7,2%-ə bərabər olub. Bununla belə, Yaponiya TMŞ-
lərinin də transmillilik indeksi artmaqdadır. 
100 ən iri TMŞ-lər arasında Avropa Birliyi ölkələrinə məxsus olanların sayı isə 
getdikcə artmaqdadır. 2001-ci ildə onlardan 51-i AB-yə daxil olan ölkələrə məxsus olub. 
Say artımı onların xarici aktivlərdəki payının da yüksəlməsinə səbəb olub. 2001-ci ildə bu 
rəqəm 54,9%-ə bərabər olub. Transmillilik indeksi isə əksinə azalmağa doğru meyllidir. 
Birlik daxilində isə ―Qrup 100‖ə daxil olan ən çox TMŞ Böyük Britaniya (17), Fransa (13) 
və Almaniyaya (11) məxsusdur. 
 351 
Cədvəl 9.5. 
100 ən iri TMŞ-lərin mənşə ölkələri,  
transmillilik indeksi və xarici aktivlərinə görə 
 
Ölkə Orta TMİ, %-lə 100 ən iri TMŞ-nin 
xarici aktivlərində 
payı, %-lə 
Sayı 
2001 1995 1990 2001 1995 1990 2001 1995 1990 
Avropa Birliyi 62,6 66,0 56,7 54,9 43,8 45,5 51 39 48 
Fransa 64,7 57,6 50,9 14,6 8,9 10,4 13 11 14 
Almaniya 44,9 56,0 44,4 11,8 12,2 8,9 11 9 9 
Böyük 
Britaniya 71,5 
64,8 68,5 
20,0 
12,2 8,9 
17 
10 12 
Niderland 72,1 79,0 68,5 5,6 8,2 8,9 5 4 4 
İtaliya 47,7 35,8 38,7 2,7 2,3 3,5 2 2 4 
İsveç 66,4 80,6 71,7 0,9 1,7 2,7 2 3 5 
Finlandiya 76,3 - - 0,9 - - 2 - - 
İspaniya 52,2 - - 2,5 - - 2 - - 
Belçika - 70,4 60,4 - 0,9 1,0 - 2 1 
Şimali Amerika 47,1 46,0 41,2 30,7 35,9 32,5 32 34 30 
ABŞ 45,0 41,9 38,5 29,2 33,3 31,5 29 30 28 
Kanada 67,0 76,5 79,2 1,5 2,7 1,0 3 4 2 
Yaponiya 42,9 31,9 35,5 7,2 15,1 12,0 8 17 12 
Digər ölkələr 75,1 66,9 73,0 8,4 9,0 10,0 11 10 10 
İsveçrə 88,8 83,6 84,3 3,4 6,6 7,5 4 5 6 
Avstraliya 72,9 - 51,8 2,2 - 1,6 3 - 2 
Honq-Konq, 
Çin 65,6 
- - 
1,4 
- - 
1 
- - 
Sinqapur 65,6 - - 0,5 - - 1 - - 
Meksika 70,4 - - 0,4 - - 1 - - 
Cənubi Koreya 50,3 47,7 - 0,4 0,7 - 1 1 - 
Venesuela - 44,4 - - 0,4 - - 1 - 
Yeni Zelandiya - - 62,2 - - 0,5 - - 1 
Norveç - - 58,1 - - 0,4 - - 1 
Cəmi ortalama 57,8 51,5 51,1 100 100 100 100 100 100 
 
Qeyd: Bəzi transmilli şirkətlər milliliyinə görə iki ölkəyə məxsus olduqlarından onlar hər iki 
ölkəyə aid edilirlər. Lakin, ümumi hesablama aparılarkən onlar bir dəfə nəzərə alınıblar. 
Məsələn, Royal Dutch Shell Böyük Britaniya və Niderlanda məxsusdur. Bu şirkətin 
göstəriciləri hər iki ölkə üzrə göstəricilər hesablanarkən nəzərə alınıb. Amma, Avropa 
Birliyi üzrə ümumi göstərici hesablanarkən bu şirkətin göstəriciləri bir dəfə nəzərə alınıb. 
Mənbə: “World Investment Report 2003‖ (UNCTAD, New York and Geneva, 2003)  
hesabatının göstəriciləri əsasında müəlliflərin hesablamaları. 
 352 
100 qlobal TMŞ-nin sənaye-sahəvi ixtisaslaşmasını xarakterizə edən göstəricilər 
Cədvəl 9.6-da cəmlənmişdir. 
Cədvəl 9.6. 
100 qlobal TMŞ-nin sahəvi ixtisaslaşması 
 
Sahələr Sahə üzrə orta TMİ, %-lə Sayı 
2001 1995 1990 2001 1995 1990 
Telekommunikasiya 57,8 46,3 46,2 13 5 2 
Avtomobil 47,3 42,3 35,8 12 14 13 
Neft hasilatı, emalı və 
daşınması, dağ sənayesi 64,3 
 
50,3 
 
47,3 12 
 
14 
 
13 
Əczaçılıq 55,5 63,1 66,1 11 6 6 
Kommunal xidmətlər 49,6 - - 9 - - 
Elektronika/elektrik avadanlığı 50,5 49,3 47,4 8 18 14 
Ərzaq və içkilər/tütün 75,5 61,0 59,0 5 12 9 
Müxtəlif əmtəələr 54,1 43,6 29,7 5 2 2 
Pərakəndə ticarət 52,2 - - 4 - - 
Media 78,1 83,4 82,6 3 2 2 
Tikinti 77,3 67,8 58,8 3 3 4 
Maşınqayırma 79,8 37,9 54,5 2 1 3 
Metallurgiya 43,6 27,9 55,1 2 2 6 
Çap və nəşr 87,8 - - 2 - - 
Kağız sənayesi 53,2 - - 2 - - 
Kimya sənayesi 55,9 63,3 60,1 1 11 12 
Topdansatış ticarət - 30,5 32,4 - 5 7 
Digər 58,4 59,4 57,6 6 5 7 
Cəmi ortalama 61,4 51,5 51,1 100 100 100 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 
Göründüyü kimi, ―Qrup 100‖ə daxil olan TMŞ-lərin sahəvi ixtisaslaşmasında ciddi 
dəyişikliklər baş vermişdir. Belə ki, telekommunikasiya sahəsində çalışan çirkətlərin sayı 
1990-cı ildə 2-yə bərabər olubsa, 2001-ci ildə bu rəqəm 13 təşkil edib. Digər tərəfdən 
əczaçılıqla məşğul olan şirkətlərin sayı artıb. Bundan əlavə isə 1990 və 1995-ci illərdə ilk 
100-lüyə kommunal xidmətlərin göstərilməsi ilə məşğul olan heç bir şirkət daxil deyildisə, 
2001-ci ildə isə siyahıda artıq 9 bu cür şirkət olub.  
Avtomobil sənayesində və neft hasilatı, emalı və daşınması, o cümlədən dağ 
sənayesində fəaliyyət göstərən şirkətlərin sayı demək olar ki, dəyişməyib. 
 353 
Ən çox azalma isə elektronika və elektrik avadanlığı, ərzaq, içkilər və tütün, kimya 
və metallurgiya sənaye sahələrində baş vermişdir. 
Yuxarıdakı cədvəllərdə ―transmillilik indeksi‖ adlanan anlayışdan istifadə edilir. 
Şirkətin beynəlxalq istehsal-maliyyə əməliyyatlarına cəlb edilməsi səviyyəsini əks etdirən 
bu indeks TMŞ-lərin üç əsas parametrinin məcmulaşdırılması əsasında əldə edilir: 
 xarici aktivlərin məcmu aktivlərə nisbəti; 
 xarici satışların məcmu satışlara nisbəti; 
 xaricdə fəaliyyətdə olan işçilərin sayının məcmu işçilərin sayına nisbəti. 
TMŞ-lərin inkişaf etməkdə olan ölkələrdə aktivliyi də kifayət qədər yüksəkdir. 
Cədvəl 9.7-də xarici aktivlərin həcminə görə inkişaf etməkdə olan ölkələrin 50 ən iri TMŞ-
si əks olunmuşdur. 
İnkişaf etməkdə olan ölkələrin beynəlxalq şirkətlər xeyli müddətdir ki, yaranmalarına 
baxmayaraq, onların aktiv fəaliyyəti nisbətən yaxın zamanlarda başlanmışdır. İnkişaf 
etməkdə olan ölkələrdə fəaliyyət göstərən TMŞ-lər üçün xarici satışların məcmu satışlara və 
xarici aktivlərin məcmu aktivlərə nisbətlərinin yüksək olması xarakterikdir. Bunu inkişaf 
etməkdə olan ölkələrin 50 ən iri TMŞ-nin göstəricilərinin ümumiləşdirildiyi Cədvəl 9.8-dən 
də görmək olar. 
Ümumilikdə inkişaf etməkdə olan ölkələrin həcmləri (xarici aktivlər üzrə) nisbətən o 
qədər də böyük deyil. Onların xarici aktivlərinin orta göstərici 3,7 milyard dollara 
bərabərdir. Bu göstərici ―Qrup 100‖ üzrə isə təxminən 30 milyard dollar təşkil edir. Buna 
baxmayaraq, inkişaf templərinə görə ―Qrup 50‖ ―Qrup 100‖ü kifayət qədər üstələyir. 
 İnkişaf etməkdə olan ölkələrin TMŞ-ləri arasında Honq-Konq, Cənubi Koreya, 
Sinqapur, Çin, Meksika və Braziliya TMŞ-ləri çoxluq təşkil edir (Cədvəl 9.9). 
 İnkişaf etməkdə olan ölkələrin 50 ən iri TMŞ-nin fəaliyyət sahələri üzrə 
ixtisaslaşması isə Cədvəl 9.10-da göstərilmişdir. 
 
Cədvəl 9.7. 
Xarici aktivlərin həcminə görə inkişaf etmkdə olan ölkələrin 50 ən iri transmilli şirkəti, 2001 
(milyon dollarla və nəfərlə) 
 
Sıralama Şirkət Ölkə Sahə Aktivlər Satışlar İşçilər T
MI 
(%
) 
Xari
ci 
akti
vlər 
TMİ Xaric
i 
Cəmi Xaric
i 
Cəmi Xaric
i 
Cəmi 
1 12 Hutchinson Whampoa Ltd. Honq-Konq, Çin Müxtəlif 4098
9 
5528
1 
6092 1141
5 
5347
8 
7725
3 
65.
6 
2 11 Singtel Ltd. Sinqapur Telekommunika
siya 
1559
4 
1910
8 
1362 4054 1757
4 
2153
5 
65.
6 
3 9 Cemex S.A. Meksika Q/metal mineral 
məhsul 
1264
5 
1628
2 
4390 6730 1744
9 
2551
9 
70.
4 
4 22 LG Electronics Inc. Cənubi Koreya Elektronika 
avadanlığı 
1156
1 
2030
4 
1000
9 
2252
8 
2101
7 
4251
2 
50.
3 
5 41 Petroleos De Venezuela  Venesuela Neft 7964 5754
2 
1980
1 
4625
0 
5480 4642
5 
22.
8 
6 42 Petronas – Petroliam Nasional 
Berhad 
Malayziya Neft 7877 3793
3 
5359 1768
1 
4006 2572
4 
22.
2 
7 45 New World Development Co., 
Ltd. 
Honq-Konq, Çin Müxtəlif  4715 1625
3 
565 2933 800 2610
0 
17.
1 
8 4 Neptune Orient Lines Ltd. Sinqapur Nəqliyyat və 
qoruma 
4674 4951 2970 4737 1041
2 
1177
7 
81.
8 
9 16 Citic Pacific Ltd. Honq-Konq, Çin Müxtəlif 4184 7798 1109 2212 7354 1173
3 
55.
5 
10 14 Jardine Matheson Holdings Ltd. Honq-Konq, Çin Müxtəlif 4080 7166 6297 9413 6262
9 
1100
00 
60.
3 
11 28 Samsung Electronics Co., Ltd. Cənubi Koreya Elektronika 3840 4169 2511 3715 2395 7368 36.
 
avadanlığı 2 2 5 3 2 4 
12 2 Guangdong Investment Ltd. Honq-Konq, Çin Müxtəlif 3694 4042 854 932 6869 7641 91.
0 
13 5 Shangri-La Asia Ltd. Honq-Konq, Çin Otel və motellər 3606 4565 458 560 1303
3 
1650
0 
79.
9 
14 10 Sappi Ltd. Cənubi Afrika Kağız 3463 4504 3223 4184 1042
9 
1823
1 
70.
4 
15 46 Hyundai Motor Company Cənubi Koreya Avtomobil 3210 3321
6 
6943 3319
9 
5516 9195
8 
12.
2 
16 8 Flextronics International Ltd. Sinqapur Elektronika 
avadanlığı 
2983 4115 5363 6691 5073
4 
7000
0 
75.
0 
17 13 City Developments Ltd. Sinqapur Otellər 2870 6454 857 1302 1145
7 
1433
7 
63.
4 
18 44 Samsung Corporation Cənubi Koreya Elektronika 
avadanlığı 
2800 9400 5800 3230
0 
... 4164 17.
4 
19 26 China National Chemicals, Imp. 
& Exp. Corp. 
Çin Müxtəlif 2788 4928 9145 1616
5 
350 7950 39.
2 
20 18 South African Breweries Plc Cənubi Afrika Ərzaq və içkilər 2785 4399 2433 4364 1545
0 
3323
0 
55.
2 
21 34 America Movil Meksika Telekommunika
siya 
2323 1013
7 
919 4385 7142 1478
6 
30.
7 
22 31 Perez Company Argentina Neft 2154 6244 471 1655 1182 3427 32.
5 
23 3 Guangzhou Investment Company 
Ltd. 
Honq-Konq, Çin Müxtəlif 2129 2559 362 433 1292
0 
1312
0 
88.
4 
24 49 Taiwan Semiconductor 
Manufacturing Co., Ltd. 
Tayvan əyaləti, 
Çin 
Elektronika 
avadanlığı 
2033 1044
6 
... 3751 ... 1366
9 
7.0 
25 1 First Pacific Company Ltd. Honq-Konq, Çin Elektronika 
avadanlığı 
2007 2046 1852 1852 4799
8 
4804
6 
99.
3 
26 50 Petroleo Brasileiro S.A. – 
Petrobras 
Braziliya Neft 1715 3686
4 
848 2454
9 
1790 3848
3 
4.3 
27 20 Acer Inc. Tayvan əyaləti, Elektronika 1686 3344 2198 3754 2259 4480 53.
 
Çin avadanlığı 1 
28 47 Posco Cənubi Koreya Metal və metal 
məhsul 
1589 1816
4 
1378 1049
7 
1949 2861
9 
9.6 
29 33 San Miguel Corporation Filippin Ərzaq və içkilər 1584 3203 743 2384 3460 2669
7 
31.
2 
30 48 CLP Holdings Honq-Konq, Çin Elektrik, qaz və 
su 
1559 6798 93 3205 36 4085 8.9 
31 17 Panamco Meksika Ərzaq və içkilər 1549 2693 1362 2651 1495
5 
2600
0 
55.
5 
32 32 Metalurgica Gerdau S.A. Braziliya Metal və metal 
məhsul 
1488 4379 988 2495 3774 1600
0 
32.
4 
33 39 United Microelectronics 
Corporation 
Tayvan əyaləti, 
Çin 
Elektronika 
avadanlığı 
1462 9140 966 2081 1007 8543 24.
7 
34 40 Keppel Corporation Ltd. Sinqapur Müxtəlif 1422 6332 661 3283 4507 1622
3 
23.
5 
35 19 Barloworld Ltd. Cənubi Afrika Müxtəlif 1409 2403 2027 3521 1022
2 
2323
3 
53.
4 
36 21 Fraser & Neave Ltd. Sinqapur Ərzaq və içkilər 1229 4282 949 1660 7920 1145
5 
51.
7 
37 25 Sime Darby Berhad Malayziya Müxtəlif 1225 3290 1911 3174 6827 2638
4 
41.
1 
38 6 Orient Overseas International 
Ltd. 
Honq-Konq, Çin Nəqliyyat və 
qoruma 
1170 2136 2290 2379 4017 4686 78.
9 
39 15 Gruma S.A. De C.V. Meksika Ərzaq və içkilər 1118 1828 1205 1889 8664 1558
5 
60.
2 
40 27 Naspers Ltd. Cənubi Afrika Media 979 1470 332 1059 1523 1070
6 
37.
4 
41 43 Copec – Compania De Petroleos 
De Chile 
Çili Neft 969 6432 1118 3577 754 8367 18.
4 
42 7 Savia S.A. De C.V. Meksika Müxtəlif 961 1585 635 683 5983 8085 75.
9 
43 30 Amsteel Corporation Berhad Malayziya Müxtəlif 959 3171 585 1480 8084 2674 33.
 
5 3 
44 38 Johnnic Holdings Ltd. Cənubi Afrika Telekommunika
siya 
839 2606 336 1687 2138 9408 24.
9 
45 35 Grupo Imsa Meksika Metal və metal 
məhsul 
828 3041 824 2233 4457 1637
3 
30.
4 
46 24 Great Eagle Holdings Ltd. Honq-Konq, Çin İşgüzar 
xidmətlər 
781 3721 177 343 1613 2656 44.
4 
47 23 Delta Electronics Inc. Tayvan əyaləti, 
Çin 
Elektronika 
avadanlığı 
774 1510 487 1273 5883 1148
0 
46.
9 
48 29 Genting Berhad Malayziya Otellər 740 2690 306 829 5611 1520
0 
33.
8 
49 36 Grupo Bimbo S.A. De C.V. Meksika Ərzaq və içkilər 738 2443 883 3588 2144
8 
7100
0 
28.
3 
50 37 Advanced Semiconductor 
Engineering Inc. 
Tayvan əyaləti, 
Çin 
Elektronika 
avadanlığı 
732 3038 271 1096 4870 1568
1 
26.
6 
 
Qeyd 1: Cədvəldə ancaq qeyri-maliyyə TMŞ-ləri əks olunmuşlar. 
 
Qeyd 2: TMİ – transmillilik indeksi olub üç nisbətin (xarici aktivlərin ümumi aktivlərdə payı, xarici satışların ümumi satışlarda payı, xarici 
şçilərin ümumi məşğulluqda payı) orta göstəricisini əks etdirir. 
 
Mənbə: World Investment Report 2003, UNCTAD, New York and Geneva, 2003 
 358 
 Cədvəl 9.8. 
İnkişaf etməkdə olan ölkələrin  
50 ən iri TMŞ-nin ümumiləşdirilmiş göstəriciləri:  
aktivlərin və satışların həcmi (milyon dollar), 
işçilərin sayı (nəfər) 
 
Göstəricilər 2001 2000 1999 2001/1999, %-
lə 
     
Aktivlər     
Xarici 186473 155659 129000 44,6 
Cəmi 527928 540489 531000 -0,6 
     
Satışlar      
Xarici 145319 189897 122000 19,1 
Cəmi 362251 391429 367000 -1,3 
     
İşçilər     
Xarici 540983 403473 383107 41,2 
Cəmi 1275493 1317983 1134687 12,4 
     
Orta TMİ 44,8 34,6 38,9 5,9 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
  
 Cədvəllərdəki göstəricilərdən belə bir nəticə çıxarmaq olar ki, inkişaf etməkdə olan 
ölkələrin 50 lider TMŞ-si müasir iqtisadiyyatın əsas sahələrində əhəmiyyətli mövqelərə 
malik deyillər. Bununla belə, xidmət sferasında, xüsusilə mehmanxana biznesində onlar 
güclü mövqelərə malikdirlər. Digər tərəfdən, onlar getdikcə tikinti, neft emalı, eletronika və 
elektrotexniki avadanlıq, telekommunikasiya sahələrinə daxil olurlar. 
Mərkəzi və Şərqi Avropa ölkələrindən olan TMŞ-lər müasir dünya iqtisadi həyatında 
ən yeni hadisələrdən biridir.  Onların yaranması daha çox postsosialist dövlətlərinin öz 
təsərrüfat institutlarını dövlətin və iqtisadiyyatın dövlət sektorunun imkanlarından istifadə 
etməklə dünya səviyyəsinə qaldırmaq istiqamətində göstərdikləri səylərlə əlaqədardır. 
Bununla belə, formal olaraq TMŞ əlamətlərinin özündə əks etdirən bu iqtisadi vahidlər də 
təhlil obyekti kimi əhəmiyyət kəsb edirlər. 
 359 
Cədvəl 9.9. 
İnkişaf etməkdə olan ölkələrin 
50 ən iri TMŞ-sinin mənşə ölkələri,  
transmillilik indeksi və xarici aktivlərinə görə 
 
Ölkə Orta TMİ, %-lə 50 ən iri TMŞ-nin 
xarici aktivlərində 
payı, %-lə 
Sayı 
2001 1999 1998 2001 1999 1998 2001 1999 1998 
Cənub, Şərq və 
Cənub-Şərqi 
Asiya 46,5 
 
39,1 
 
35,8 
76,4 
 
72,0 
 
65,7 
33 
 
36 
 
38 
Honq-Konq, 
Çin 62,7 
45,4 56,6 
37,0 
26,4 22,0 
11 
11 10 
Sinqapur 60,2 58,9 58,9 15,4 11,2 7,2 6 7 9 
Cənubi Koreya 25,2 27,8 31,9 12,3 23,2 16,7 5 9 6 
Tayvan, Çin 31,7 43,9 44,2 3,6 2,4 2,4 5 2 2 
Malayziya 32,6 24,1 32,3 5,8 7,0 6,3 4 5 6 
Çin 39,2 - 24,8 1,5 - 8,8 1 - 3 
Filippin 31,2 25,0 30,1 0,8 1,1 1,5 1 1 1 
Hindistan - 9,6 7,7 - 0,7 0,8 - 1 1 
Latın Amerikası 38,5 48,3 27,3 18,5 22,0 28,3 12 10 9 
Meksika 50,2 48,0 52,6 10,8 7,3 5,9 7 4 3 
Braziliya 18,4 30,2 18,5 1,7 5,6 7,6 2 3 3 
Venesuela 22,8 29,8 23,7 4,3 6,2 7,3 1 1 1 
Argentina 32,5 24,5 19,8 1,2 1,1 4,1 1 1 1 
Çili 18,4 35,4 21,8 0,5 1,8 3,4 1 1 1 
Afrika 48,3 46,0 45,0 5,1 5,9 6,3 5 4 3 
Cəmi ortalama 44,8 34,5 33,4 100 100 100 50 50 50 
 
Qeyd 1: Bəzi transmilli şirkətlər milliliyinə görə iki ölkəyə məxsus olduqlarından onlar hər 
iki ölkəyə aid edilirlər. Lakin, ümumi hesablama aparılarkən onlar bir dəfə nəzərə alınıblar. 
Qeyd 2: Mərkəzi və Şərqi Avropa ölkələrinin TMŞ-ləri bu cədvələ aid edilməyiblər. 
Mənbə: “World Investment Report 2003‖ (UNCTAD, New York and Geneva, 2003)  
hesabatının göstəriciləri əsasında müəlliflərin hesablamaları. 
 
Mərkəzi və Şərqi Avropa ölkələrinin əsas 25 TMŞ-si Cədvəl 9.11-də əks 
olunmuşdur.Cədvəlin göstəricilərini inkişaf etmiş, hətta inkişaf etməkdə olan ölkələrin 
TMŞ-lərinin göstəriciləri ilə müqayisə etsək görərik ki, onların həm ümumi, həm də xarici 
aktivlərə görə göstəriciləri kifayət qədər kiçikdir. 
 360 
Cədvəl 9.10. 
İnkişaf etməkdə olan ölkələrin  
50 ən iri TMŞ-sinin sahəvi ixtisaslaşması 
 
Sahələr Sahə üzrə orta TMİ, %-lə Sayı 
2001 1999 1998 2001 1999 1998 
Müxtəlif əmtəələr 53,7 44,3 40,1 12 14 11 
Elektronika/elektrik avadanlığı 43,7 41,5 39,3 10 6 4 
Ərzaq və içkilər 47,0 45,0 47,0 6 5 8 
Neft hasilatı, emalı və 
daşınması 20,0 
21,6 18,6 
5 
5 5 
Telekommunikasiya 40,4 - - 3 - - 
Mehmanxana biznesi 59,0 - - 3 - - 
Metallurgiya 24,1 34,2 27,2 3 3 3 
Nəqliyyat 50,7 71,2 50,5 3 3 3 
Kağız sənayesi 80,4 63,7 63,8 2 1 1 
Avtomobil 70,4 10,9 - 1 1 - 
Kommunal xidmətlər 12,2 25,3 20,8 1 2 3 
Tikinti - 39,6 30,2 - 3 6 
Əczaçılıq və kimya sənayesi - 9,6 7,7 - 1 1 
Digər 8,9 28,7 45,8 1 6 5 
Cəmi ortalama 42,5 36,3 35,5 50 50 50 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 TMŞ-yə oxşar şirkətlər Şərqi Avropa ölkələrində hələ 1990-cı illərin əvvəllərində 
(Polşa və Macarıstanda) meydana gəlməyə başlamışdı. Lakin, onların müəyyən mənada 
―bərkiməsi‖ 1990-cı illərin ortasından müşahidə edilməyə başlandı (Cədvəl 9.12). 
 Cədvəldən göründüyü kimi, son illər ―Qrup 25‖ daxilində ən çox TMŞ Sloveniyaya 
məxsus olub. Macarıstan və Xorvatiya liderliklərini qoruyub saxlasalar da, Polşa, Çexiya və 
Slovakiya öz mövqelərini itiriblər. Rusiya isə əksinə öz mövqelərini kifayət qədər 
gücləndirib. 
Mərkəzi və Şərqi Avropa ölkələrinin 25 lider TMŞ-sinin ümumiləşdirilmiş 
göstəriciləri Cədvəl 9.13-də əks olunub. 
Cədvəldən göründüyü kimi, 2001-ci ilin yekununa 25 lider TMŞ-nin xarici 
aktivlərinin ümumi həcmi 8,9 milyard dollara yaxınlaşıb. Bu, bir TMŞ-nin orta hesabla 357 
milyon dollar xarici aktivi olması deməkdir. 
 
Cədvəl 9.11. 
Xarici aktivlərin həcminə görə Mərkəzi və Şərqi Avropa ölkələrinin  
25 ən iri transmilli şirkəti, 2001 
(milyon dollarla və nəfərlə) 
 
Sıralama Şirkət Ölkə Sahə Aktivlər Satışlar İşçilər T
MI 
(%
) 
Xari
ci 
akti
vlər 
TMİ Xaric
i 
Cəmi Xaric
i 
Cəmi Xaric
i 
Cəmi 
1 10 Lukoil Oil Co. Rusiya Federasiyası Neft və təbii qaz 5830.
0 
1585
9.0 
8771.
0 
1489
2.0 
1300
0 
1400
00 
35.
0 
2 4 Novoship Co. Rusiya Federasiyası Nəqliyyat 998.9 1133.
6 
302.3 392.1 85 6976 55.
5 
3 1 Latvian Shipping Co. Latviya Nəqliyyat ... 491.2 ... 172.9 1313 1762 77.
7 
4 5 Pliva Group Xorvatiya Əczaçılıq 281.1 967.6 477.3 632.2 2900 7208 48.
3 
5 25 Hrvatska Elektroprivreda 
d.d. 
Xorvatiya Enerji 272.0 2357.
0 
8.0 775.0 - 1507
1 
4.2 
6 2 Primorsk Shipping Co. Rusiya Federasiyası Nəqliyyat 267.3 437.9 114.9 145.7 1305 2629 63.
2 
7 7 Gorenje Group Sloveniya Məişət cihazları 231.5 486.1 475.4 661.3 670 8186 42.
6 
8 6 Krka d.d. Sloveniya Əczaçılıq 190.8 476.6 235.4 296.0 595 3520 45.
5 
9 15 Far Eastern Shipping Co. Rusiya Federasiyası Nəqliyyat 123.0 377.0 101.0 218.0 233 5608 22.
8 
10 21 Mercator d.d. Sloveniya Pərakəndə ticarət 112.7 868.5 53.0 1171.
5 
1279 1369
2 
8.9 
11 20 MOL Hungarian Oil and 
Gas Plc. 
Macarıstan Neft və təbii qaz 95.9 3243.
2 
819.2 3850.
0 
776 1521
8 
9.8 
 
12 14 Podravka Group Xorvatiya Ərzaq və 
içkilər/əczaçılıq 
69.3 357.2 134.3 303.5 790 6885 25.
0 
13 22 Petrol Group Sloveniya Neft və təbii qaz 66.9 478.4 80.0 1122.
8 
24 1572 7.5 
14 3 Zalakeramia Rt. Macarıstan Gil məhsulları və 
metal 
65.0 120.0 39.0 64.0 1889 2921 59.
9 
15 19 Richter Gedeon Ltd. Macarıstan Əczaçılıq 55.9 496.5 43.5 309.6 884 5007 14.
3 
16 11 Malev Hungarian 
Airlines Ltd. 
Macarıstan Nəqliyyat 41.4 187.0 299.0 383.4 49 2952 33.
9 
17 17 Intereuropa d.d. Sloveniya Ticarət 34.0 200.0 25.0 163.0 662 2230 20.
7 
18 12 Lek d.d. Sloveniya Əczaçılıq 28.1 332.4 219.7 281.2 252 2663 32.
0 
19 24 Petrom SA National Oil 
Co. 
Rumıniya Neft və təbii qaz 28.0 3151.
0 
303.0 2423.
0 
149 7763
0 
4.5 
20 13 Croatia Airlines d.d. Xorvatiya Nəqliyyat 26.3 328.4 90.4 141.8 63 977 26.
1 
21 23 Merkur d.d. Sloveniya Ticarət 26.1 397.9 44.8 436.7 89 2824 6.7 
22 9 Budimex Capital Group  Polşa Konstruksiya 23.8 372.6 50.4 610.0 1076 1189 35.
0 
23 8 BLRT Grupp AS Estoniya Gəmiqayırma 22.6 83.7 31.5 83.8 1521 3415 36.
4 
24 16 Iskraemeco d.d. Sloveniya Elektrik 
avadanlığı 
19.0 86.5 32.8 115.0 267 2114 21.
0 
25 18 Tiszai Vegyi Kombinat 
Ltd. 
Macarıstan Kimya 16.6 462.5 245.6 489.9 182 2987 19.
9 
 
Qeyd 1: Cədvəldə ancaq qeyri-maliyyə TMŞ-ləri əks olunmuşlar. 
 
 363 
Cədvəl 9.12. 
Mərkəzi və Şərqi Avropa ölkələrinin 
25 lider TMŞ-sinin mənşə ölkələri 
 
Ölkələr 2001 1998 1997 
Sloveniya 8 5 4 
Macarıstan  5 4 6 
Rusiya 4 - - 
Xorvatiya 4 4 4 
Latviya 1 1 1 
Rumıniya 1 1 1 
Polşa 1 3 3 
Estoniya 1 - - 
Çexiya - 3 3 
Slovakiya - 2 2 
Moldova - 1 1 
Litva - 1 - 
Cəmi 25 25 25 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 
Cədvəl 9.13. 
Mərkəzi və Şərqi Avropa ölkələrinin  
25 ən iri TMŞ-nin ümumiləşdirilmiş göstəriciləri:  
aktivlərin və satışların həcmi (milyon dollar), 
işçilərin sayı (nəfər) 
 
Göstəricilər 2001 1998 1997 2001/1997, %-
lə 
     
Aktivlər     
Xarici 8926 2315 2142 316,7 
Cəmi 33572 18064 16644 101,7 
     
Satışlar      
Xarici 12997 3740 3384 284,1 
Cəmi 30134 15276 15383 95,9 
     
İşçilər     
Xarici 30053 8914 9865 204,6 
Cəmi 335236 259388 266900 25,6 
     
Orta TMİ 30,3 31,3 30,8 -0,5 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 364 
 
 
TMŞ-lər üzrə isə bu göstərici 30 milyard dollar, ―Qrup 50‖ üzrə isə 3,7 milyard dollar təşkil 
edir. Beləliklə, Mərkəzi və Şərqi Avropa ölkələrinin ən iri TMŞ-ləri belə öz aktivlərinin 
həcminə görə, o qədər də böyük olmayan şirkətlərdir. Bununla belə, ən yüksək artım 
dinamikası məhz bu göstərici üzrə müşahidə edilir. Belə ki, 1997-ci illə müqayisədə 2001-ci 
ildə 25 lider TMŞ-nin xarici aktivlərinin ümumi həcmi 316,7% artmışdır. Ümumilikdə isə, 
cədvəldəki digər əsas göstəricilər üzrə də 25 lider TMŞ dünyanın aparıcı şirkətlərindən 
əhəmiyyətli dərəcədə geri qalırlar. Lakin, bu göstəricilərin hər birinin artım dinamikası 
kifayət qədər yüksəkdir. 
25 lider TMŞ-nin transmillilik indeksi 2001-ci ilin sonuna 30,3% təşkil edib. Bu o 
deməkdir ki, onlar bu göstərici üzrə də digər qrup TMŞ-lərdən geri qalırlar. 
25 lider TMŞ-nin sahəvi ixtisaslaşması Cədvəl 9.14-də göstərilmişdir. 
 
Cədvəl 9.14. 
Mərkəzi və Şərqi Avropa ölkələrinin 
25 ən iri TMŞ-sinin sahəvi ixtisaslaşması 
 
Sahələr 2001 1998 1997 
Nəqliyyat və daşıma 6 5 5 
Neft və təbii qaz 4 4 4 
Əczaçılıq 4 4 3 
Ticarət 3 2 3 
Elektronika/elektrik avadanlığı 2 1 1 
Kommunal xidmətlər 1 - - 
Ərzaq və içkilər 1 2 2 
Metallurgiya 1 2 2 
Tikinti 1 1 1 
Maşınqayırma 1 2 2 
Kimya sənayesi 1 1 1 
Cəmi 25 25 25 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 
Beləliklə, yuxarıdakı rəqəmlərdən aydın olur ki, Mərkəzi və Şərqi Avropa ölkələrinin 
TMŞ-ləri beynəlmiləlləşmənin ilkin mərhələsindədirlər və hələ ki, onların mövqeləri kifayət 
 365 
qədər zəifdir. Daxili iqtisadi rejimlərin qeyri-sabitliyi də TMŞ-lərin nəticələrinə öz təsirini 
göstərir. 
TMŞ-lərin aktiv istehsal, investisiya, ticarət fəaliyyəti onlara istehsalın və məhsulun 
bölüşdürülməsinin beynəlxalq tənzimləyicisi rolunu oynamağa imkan verir. Bununla da, 
onlar bu və ya digər ölkənin beynəlxalq əmək bölgüsü sistemində və dünya təsərrüfatı 
əlaqələrində mövqelərinin müəyyənləşdirilməsi üçün vacib amil kimi çıxış edir. 
Inkişaf etməkdə olan ölkələrin iqtisadiyyatlarına daxil olan TMŞ-lər iqtisadiyyatın 
əsas sahələrində lider mövqeləri əllərinə keçirirlər. belə ki, onlar inkişaf etməkdə olan 
ölkələrin sənaye istehsallarının və xarici ticarətinin demək olar ki, yarısına nəzarət edirlər. 
Beynəlxalq şirkətlər bir çox yerli şirkətləri, o cümlədən kiçik və orta müəssisələri öz 
fəaliyyət sferalarına cəlb edirlər ki, bu da kiçik və orta biznesin beynəlxalq şirkətlərdən 
asılılığını gücləndirir. Bu asılılq isə daha çox birbaşa funksolanal əlaqələrə əsaslanır, yəni 
ixtisaslaşma, kopperasiyalaşma, məhsulun satışının təşkili və s. əsasında ortaya çıxır. 
Iqtisadi yardım beynəlxalq şirkətlərin fəaliyyət məqsədi olmasa da, onların fəaliyyəti 
obyektiv olaraq sənayenin inkişafına gətirib çıxarır, milli təsərrüfatın strukturunu dəyişir. 
Bununla da, həmin ölkələrin beynəlxalq iqtisadi münasibətlərdə iştirakı müəyyən qədər də 
olsa modernləşdirilir. 
TMŞ-ləri inkişaf etməkdə olan ölkələrdə fəaliyyət nəticələrinin müsbət və mənfi 
tərəflərini göstərmək olar. Müsbət tərəflərə aşağıdakılar aiddir: 
 elmi-texniki inqilabın nailiyyətlərinin dünya təsərrüfatının əyalətlərinə yayılması; 
 yerli sənaye sahələrinin modernləşdirilməsi üçün pul və texniki vasitələrin ayrılması; 
 yeni iş yerlərinin yaradılması və yerli əhalinin məşğulluq səviyyəsinin artması; 
 beynəlxalq şirkətlərin filiallarında çalışanların daha yüksək əmək haqqı almaları və 
sosial təminata malik olmaları; 
 milli kadrların ixtisas səviyyələrinin artırılması; 
 yerli istehsalçıların beynəlxalq əmək bölgüsü proseslərinə qoşulmasına yardımçı 
olmaları. 
TMŞ-lərin inkişaf etməkdə olan ölkələrdə fəaliyyətlərinin mənfi nəticələrinə 
aşağıdakıları aid etmək olar: 
 öz gücləri ilə onlara maneçilik törədən yerli firmaları ―boğmaları‖; 
 inhisar qiymətlərinin müəyyən edilməsi; 
 366 
 gəlirlərin müxtəlif ad altında bir ölkədən digər ölkəyə köçürülməsi ilə 
vergidənyayaınma və bununla da, yerləşdiyi ölkənin qanunlarını pozma; 
 istehsal fəaliyyəti ilə ətraf mühitin çirkləndirilməsinə gətirib çıxarma; 
 öz işçilərinə daha yüksək əmək haqqı verməklə əmək bazarında mövcud vəziyyətin 
destabilləşdirilməsi; 
 ölkə hökumətinin siyasətinə təsir etmə. 
Sənayecə inkişaf etmiş ölkələrin ərazilərində fəaliyyət göstərən TMŞ-lər də bu 
ölkələrin iqtisadiyyatına və siyasətlərinə getdikcə artmaqda olan təsir göstərirlər.  
Beynəlxalq şirkətlərin inkişaf etmiş ölkələrin ərazisində fəaliyyətlərinin ciddi müsbət 
nətciələri sırasına ilk növbədə onların ölkənin xarici iqtisadi əlaqələrinin dinamikasını, 
strukturunu və coörafi prioritetlərini müəyyən etmələrini aid etmək olar. Bundan başqa 
TMŞ-lər inkişaf etmiş ölkələrdə məşğulluğun 20%-ni təmin edir, yerli şirkətlər üçün rəqabət 
mühiti yaradır və bununla da, ölkənin iqtisadi tərəqqisi üçün şərait yaradırlar. 
Beləliklə TMŞ-lərin dünya iqtisadiyyatına təsirinin bir neçə əsas istiqamətlərini 
göstərmək olar. 
1. TMŞ-lər bir çox hallarda dünya əmtəə və xidmət bazarlarının dinamikasını və 
strukturunu, bu bazarlrada rəqabət səviyyəsini müəyyən edirlər. 
2. TMŞ-lər kapitalın beynəlxalq hərəkətinə və birbaşa xarici investisiyalara nəzarət 
edirlər. onlar inkişaf etməkdə olan ölkələrin əsas sərmayəçiləri kimi çıxış edir və 
onların iqtisadi inkişaf səviyyələrinə aktiv surətdə təsir edirlər. bu o deməkdir ki, 
müasir TMŞ-lər bütöv regionların inkişaf səviyyələrinə təsir etmək iqtidarındadırlar. 
3. TMŞ-lər elmi-texniki tədqiqatları öz elmi mərkəzlərində cəmləşdirməklə texnologiya 
və biliklərin yaradılmasında və ötürülməsində əhəmiyyətli rol oynayırlar. Istehsal və 
maliyyə imkanları daha böyük olduğundan daha elmtutumlu istehsalla məhz onlar 
məşğul olurlar. Onlar daha çox tələb olunan istehlak keyfiyyətlərinə malik ən yeni 
məhsul növlərini hazırlayır və bununla da, istehsalın texnoloji inkişaf prosesinə 
yardımçı olurlar. 
4. TMŞ-lər peşəkar biliklərin yayılmasına, müxtəlif ölkələrdən olan əməkdaşlar 
arasında təcrübə mübadiləsi prosesinə şərait yaratmaqla beynəlxalq işçi 
miqrasiyasının vacib amillərindən biri kimi çıxış edirlər. bununla da, beynəlxalq 
əmək bazarı meydana gəlir. 
 367 
Beləliklə, TMŞ müasir dünya iqtisadiyyatında gedən bir neçə əsas prosesin 
hərəkətverici qüvvəsidir. Onlar müxtəlif ölkə və regionların iqtisadiyyatlarına müsbət təsir 
göstərir, onların müəssisələri arasında istehsal, elmi və texnoloji əlaqələrin inkişafına rəvac 
verir. TMŞ-lər həm öz aralarında, həm də kiçik və orta bizneslə əməkdaşlıq edərək və 
rəqabət apararaq beynəlxalq rəqabət prosesində müəyyənedici rol oynayırlar. 
 
9.4. Transmilli şirkətlərin fəaliyyətinin müasir strateji modelləri 
 
 Şirkətin strategiyası dedikdə dəyişən bazar şəraitində şirkətin məqsədlərinin həyata 
keçirilməsi üsulu başa düşülür. Sxem 9.2-də transmilli şirkətlərin strategiyalarının təsnifatı 
verilmişdir. 
 Transmilli şirkətlər öz strategiyalarını həyata keçirmək üçün investisiya qoyuluşunun 
müxtəlif modellərindən istifadə edirlər: 
 ―sıfır‖dan sərmayə qoyuluşu; 
 transplantasiya; 
 strategi alyanslar; 
 beynəlxalq birləşmələr və satınalmalar; 
 beynəlxalq qovuşmalar. 
  
“Sıfır”dan sərmayə qoyuluşu xaricdə tamamilə yeni müəssisənin yaradılmasını 
nəzərdə tutur. 1980-ci illərə qədər investisiya qoyuluşu modelinin ən geniş yayılmış 
forması olub. 
Transpalntasiya dedikdə ayrı-ayrı istehsal proseslərinin xarici ölkəyə köçürülməsi 
nəzərdə tutulur. Dünya praktikasında ilk olaraq bu modeldən Yaponiya və Cənubi 
Koreyanın avtomobilqayırma TMŞ-ləri istifadə etməyə başlayıblar. 
Strateji alyanslar qlobal bazara yönəlmiş rəqabət vəzifələrinin birgə həlli üçün 
yaradılmış çevik firmalararası ittifaqların müxtəlif formalarıdır. Bu zaman bu və ya 
digər sahə üzrə rəqabət limitləri barədə razılığa gəlinsə də, digər sahələrdə rəqabət 
davam etdirilir. 
 368 
Sxem 9.2. 
Şirkətlərin strategiyalarının təsnifatı 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Strateji alyansların yaradılmasının əsas konkret məqsədləri kimi aşağıdakıları 
göstərmək olar: 
1) firmaların elmi-texniki tədqiqat sahəsində əməkdaşlığını nəzərdə tutan texnoloji 
alyanslar – firmalararası koalisiyaların 37,7%-ni təşkil edir; 
2) birgə istehsal haqqında sazişlər (23,3%). Istehsal alyanslarının əksəriyyətinin 
məqsədi masştab efefkti əsasında qənaətin əldə edilməsidir. Bu zaman bir sıra 
Sahədaxili strategiya 
Əməliyyat  
fəaliyyəti 
Mövqeseçmə 
strategiyaları 
 qiymət rəqabəti 
 masştab effekti 
hesabına dəyərin aşağı 
salınması 
 satış və təchizat 
kanallarının 
rasionallaşdırılması 
 innovasiya rəqabəti 
 bazar seqmenti üzrə 
mövqe seçimi 
 istehlakçı qrupları üzrə 
mövqe seçimi 
 bazara çıxış üzrə 
mövqe seçimi 
Şirkətin 
strategiyaları 
Diversifikasiya 
strategiyası 
 inkişafla əlaqədar diversifikasiya 
 müştərilərin ehtiyacları üzrə diversifikasiya 
 diversifikasiyaların konqlomerasiyası 
Transmilliləşmə 
strategiyası 
 resursaxtarıcı strategiya 
 xərcistiqamətli strategiya 
 bazaraxtarıcı strategiya 
 369 
hallarda firmalar istehsal zəncirinin bu və ya digər həlqələri üzrə səyləri birləşdirərək 
digər əməliyyatlar üzrə müstəqillərikini qoruyurlar, digər hallarda isə birgə müəssisə 
yaradırlar; 
3) satış sahəsində sazişlər (7,9%). Satış alyanslarının əsas məqsədi iştirakçiların 
qarşılıqlı rəqabətini aradan qaldırmaq və ya məhdudlaşdırmaq deyil. Bu zaman əsas 
məqsəd iştirakçıların strateji bazarlardakı satış şəbəkələrinə çıxış əldə etməkdir. 
Strateji ailələr firma sahibkarlığının ümumiləşdirilmiş formasıdır. Bu zaman firmalar 
bir-birləri ilə rəqabət aparmır, qarşılıqlı tamamlayıcı strategiyaya malik olur, bazarda 
müvəffəqiyyətin əldə edilməsi prosesində bir-birlərindən asılı olurlar. Strateji ailələr 
nümunə kimi istehsal şirkətləri və onlara xidmət edən bankları göstərmək olar. 
Strateji sistemlər zamanı çoxlu sayda müəssisələr (istehsal şirkətləri, ticarət 
firmaları, banklar) uzunmüddətli birgə iş əsasında kooperasiya əlaqələrinə daxil olurlar və 
bununla da, kopperasiya və bir şirkət vasitəsilə tənzimləmənin ümumi şərtləri meydana 
gəlir. 
Beynəlxalq birləşmələr və satınalmaların beynəlxalq sahibkarlıq forması kimi 
əhəmiyyəti artmaqdadır. Transmilli şirkətlər özlərinin sonrakı ekspansiyasını təkcə yeni 
müəssisələrin yaradılması ilə deyil, həmçinin birləşmə və və satınalmalar yolu ilə də həyata 
keçirirlər. Bu prosesin masştabının artım templərini Cədvəl 9.15-dən görmək olar. 
 
Cədvəl 9.15. 
Dəyəri 1 milyard dollardan artıq olan  
transsərhəd birləşmə və satınalmaları, 1987-2002 
 
İl Sazişlərin 
sayı 
Ümumi sazişlərdə 
payı, %-lə 
Dəyəri,  
milyard dollarla 
Ümumi dəyərdə 
payı, %-lə 
1987 14 1.6 30.0 40.3 
1988 22 1.5 49.6 42.9 
1989 26 1.2 59.5 42.4 
1990 33 1.3 60.9 40.4 
1991 7 0.2 20.4 25.2 
1992 10 0.4 21.3 26.8 
1993 14 0.5 23.5 28.3 
1994 24 0.7 50.9 40.1 
1995 36 0.8 80.4 43.1 
1996 43 0.9 94.0 41.4 
1997 64 1.3 129.2 42.4 
1998 86 1.5 329.7 62.0 
 370 
1999 114 1.6 522.0 68.1 
2000 175 2.2 866.2 75.7 
2001 113 1.9 378.1 63.7 
2002 81 1.8 213.9 58.1 
 
Mənbə: “World Investment Report 2003‖ (UNCTAD, New York and Geneva, 2003) 
hesabatının göstəriciləri əsasında müəlliflərin hesablamaları. 
 
 Cədvəldən göründüyü kimi, 1990-cı illərin əvvəllərindən 2000-ci ilə qədər 
transsərhəd birləşmə və satınalmalarının həm sayı, həm də dəyəri sürətlə artmışdır. 1991-ci 
ildə dəyəri 1 milyarddan artıq olan cəmisi 7 saziş (ümumi dəyəri 20,4 milyard dollar) 
imzalanmışdısa, 2000-ci ildə belə sazişlərin sayı 175-ə (ümumi dəyəri 866,2 milyard dollar) 
çatmışdı. 1990-cı illərdə şirkətlərin birləşməsinin hərəkətverici qüvvələrinin icmalı Cədvəl 
9.16-da verilmişdir. 
 
Cədvəl 9.16. 
 
1990-cı illərdə şirkətlərin birləşmə və satınalmalarının beynəlxalq işgüzar mühiti 
 
Birləşmə və satınalmaların 
hərəkətverici qüvvələri 
Şirkətlərin beynəlxalq birləşmə və  
satınalmalarının nəticələri 
Artan rəqabət, qloballaşma 
və dövlət siyasəti 
Milli və coğrafi bazar diversifikasiyasının əldə edilməsi və bazarda payın artırılması: firmalar yeni 
müəssisələr yaratmaqdansa birləşmə və satınalmalarda iştirak etməyə üstünlük verirlər. 1980-ci illərdə 
hökumətlər şirkətlərin birləşməsi və satınalmalarını dəstəkləyirdilər. 
Artan rəqabət və qloballaşma 
şəraitində daha yüksək 
səmərəlilik 
Firmalar ümumilikdə işlərinin yaxşılaşdırılmasına yönəldilmiş birgə beynəlxalq istehsal şəbəkələri 
yaradırlar. Şirkətlərin birləşməsi və satınalmalar bu cür şəbəkələri daha sürətlə yaratmağa imkan verir. 
Texnologiyalara çıxış və 
tədqiqat və işləmələrə çəkilən 
xərclərin azaldılması 
Yeni texnologiyalara çıxış əldə etmək üçün texnologiyaların işlənməsi ilə əlaqədar risqlər və xərclər 
bölüşdürülür və bu da məhsulun hazırlanması üçün zəruri olan vaxt müddətini qısaldır. TMŞ-lər tədqiqatlar 
və işləmələrlə məşğul olan şirkətləri satın ala və ya bu cür şirkətlərlə birləşə bilərlər və bununla da, onların 
texnologiya və resurslarına çıxış əldə edə bilərlər. 
Avropa Birliyinin vahid bazar 
proqramına cavab 
Vahid bazar proqramı həm Avropa Birliyinin firmaları, həm də üçüncü ölkələrin firmaları üçün istehsalın 
rasionallaşdırılmasına, əmtəə və xidmətləriin Avropa Birliyi sərhəddində yayılmasına və firmaların 
bazarlarda paylarının artırılmasına yönəlmiş birləşmə və satınalma prosesində eyni imkanlar yaratdı. 
Ucuz maliyyə mənbələrinin 
seçimi imkanı 
Kreditin əhəmiyyətli artımı üstünlüyündən istifadə etmək üçün maliyyələrin birləşdirilməsi və bir çox 
şirkətlərin dəyərindən aşağı səviyyədə qiymətləndirilməsi kimi yeniliklər meydana gəlir. 
Yeni investisiya imkanları İqtisadi artım nəticəsində yaranan əlverişli investisiya imkanlarından istifadə etmək üçün yeni bazarlara 
daxil olmaq və ya yeni fəaliyyət növləri ilə məşğul olmaq lazımdır. 
 
372 
Bununla yanaşı, 2002-ci ildə transsərhəd birləşmələri və satınalmaları üzrə sazişlərin 
ümumi sayı 2000-ci ildəki pik göstəricidən – 7894-dən 2002-ci ilin sonuna 4493-ə enmişdir. 
Onların orta dəyəri isə 2000-ci ildəki 145 milyon dollardan 2002-ciildə 82 milyon dollara 
düşmüşdür. Dəyəri 1 milyard dollardan artıq olan sazişlərin sayı isə 2000-ci ildəki 175-dən 
2002-ci ildə 81-ə enmişdir. 
Transsərhəd birləşmələri əsasən telekommunikasiya, əczaçılıq, işgüzar xidmətlər 
sahələrini əhatə edir. Transmilli şirkətlər bu prosesi stimullaşdıraraq qlobal yenidənqurmanı 
və şirkətlərin dünya iqtisadiyyatının müvafiq sahələrində strateji mövqelərinin dəyişməsini 
həyata keçirirlər. Dünya üzrə bağlanan birləşmə və satınalma sazişlərinin 90%-i inkişaf 
etmiş ölkələrin payına düşür. Bu sazişlər inkişaf etmiş ölkələr üçün kapital qoyuluşunun 
əsas üsulu kimi çıxış etməklə yanaşı, TMŞ-lərin fəaliyyətinin əsas istiqamətlərini də aydın 
şəkildə göstərir: sənayenin daha sərfəli sahələrində birləşmə və satınalmaları həyata 
keçirərək rəqabət üstünlüklərinin gücləndirilməsi. 
Beynəlxalq birləşmə sazişlərinin əsas iştirakçıları tanınmış TMŞ-lərdir (Cədvəl 9.17). 
 
Cədvəl 9.17. 
Transsərhəd birləşmələri və satınalmaları üzrə 10 ən iri saziş, 2002 
 
Saziş Dəyəri,  
mlrd. dollarla 
USA Networks Inc-Ent Asts (ABŞ) – Vivendi Universal SA (Fransa) 10.7 
AOL Europe, AOL Australia (Almaniya) – America Online Inc 
(ABŞ) 
8.3 
Niagara Mohawk Holdings Inc (ABŞ) – National Grid Group PLC 
(Böyük Britaniya) 
8.0 
Westcoast Energy Inc (Kanada) – Duke Energy Corp (ABŞ) 7.4 
Innogy Holdings PLC (Böyük Britaniya) – RWE AG (Almaniya) 7.4 
PowerGen PLC (Böyük Britaniya) – E ON AG (Almaniya) 7.4 
Aventis CropScience Hldg SA (Fransa) – Bayer AG (Almaniya) 6.6 
Sonera Corp (Finlandiya) – Telia AB (İsveç) 6.5 
Enterprise Oil PLC (Böyük Britaniya) – Shell Resources PLC 
(Böyük Britaniya) 
6.2 
Miller Brewing, Philip Morris (ABŞ) – South African Breweries PLC 
(Böyük Britaniya) 
5.6 
 
Mənbə: World Investment Report 2003, UNCTAD, New York and Geneva, 2003 
 
 
373 
 TMŞ-lərin beynəlxalq qovuşmaları bir neçə şirkətə və ya bir-birlərinin səhmlərinə 
sahib olma deməkdir. Daha çox beynəlxalq qovuşma avtomobilqayırma sənayesinin payına 
düşür. 
 Transmilli şirkətlər xarici bazarlarda rəqabət üstünlüyü qazanmaq üçün müxtəlif 
üsullardan istifadə edirlər. ilk öncə qeyd edək ki, firmanın iki əsas növ rəqabət üstünlüyü 
mövcuddur: daha aşağı səviyyəli xərclər və əmtəə çeşidinin differensiasiyası. Cədvəl 9.18-
də rəqabət üstünlüklərinin əldə edilməsinin mümkün üsulları əks olunmuşdur. Firma eyni 
zamanda bu üstünlüklərin bir neçəsindən istifadə edə bilər. Üsulların birinci qrupundan 
daxili bazarda fəaliyyət göstərən firmalar da istifadə edirlər. İkinci qrup üstünlüklər isə 
yalnız fəaliyyətin beynəlmiləlləşməsi zamanı əldə edilir. 
 Bütün yuxarıda deyilənlərlə yanaşı, beynəlxalq sahibkarlıq fəaliyyətinin formalaşmış 
sabit tipi haqqında danışmaq hələ ki, mümkün deyildir. Beynəlxalq sahibkarlıq fəaliyyətinin 
formasının seçim meyarları kimi hər bir sahibkar və firma üçün fərdi xarakter kəsb edən 
transmilliləşmənin motiv və məqsədləri çıxış edir. 
 Aydındır ki, qlobal məhsuldar qüvvələr bazasında insanların dünyanın istənilən 
ölkəsində ehtiyaclarının ödənilməsinə yönəlmiş beynəlxalq istehsalı yaratmış beynəlxalq 
şirkətlər getdikcə qlobal dünya iqtisadiyyatının əsas subyektinə çevrilirlər. Onlar arasında 
qlobal rəqabətin kəskinləşməsi yaxın zamanlarda onlarının sayının azalacağından və 
bununla yanaşı, onların rolunun və gücünün artacağından xəbər verir.  
 
374 
Cədvəl 9.18. 
Beynəlxalq şirkətlərin rəqabət üstünlüklərini əldə etmə üsulları 
 
Üstünlük Xüsusiyyəti 
1. Ümumi xarakterli rəqabət üstünlükləri 
Fərdi texnologiyaya sahib olma Firmaya məxsus olan nou-hau və ya məhsul istehsalı və 
ya idarəetmə texnologiyası. Bu texnologiyanı digər 
firmalar elmi-tədqiqat yolu ilə və ya texnologiyanın 
məxsus olduğu firmadan ala bilərlər 
Əmtəə nişanına əsaslanan 
―Qudvill‖ 
Təcrübə əsasında əldə edilən keyfiyyət, xidmət və s. 
görə nüfuz 
İstehsal masştabı əsasında 
qənaət, 
o cümlədən 
Məhsul vahidinin dəyərini aşağı salan böyük həcmdə 
istehsal 
alışlar Böyük həcmdə alışlar hesabına xammal və 
yarımfabrikatların dəyərinin aşağı düşməsi 
maliyyələşdirmə Daha aşağı faiz dərəcələri ilə maliyyə mənbələri 
əldə etmək 
satış Məhsul vahidinin göndərilmə və çatdırma 
xərclərinin aşağı salan xammal və məhsulların 
böyük hissələrlə daşınması 
reklam Reklamın müəyyən dərəcədə ―bazarlararası‖ 
ixtisaslaşmasına imkan verən bir neçə bazarlarda 
həyata keçirilən satışlar 
Dövlətin dəstəyi Dövlət tərəfindən tənzimlənən bazarlara sərbəst və ya 
imtiyazlı girişin əldə olunması 
Personalın idarə edilməsi Məşğul olan işçilərin qrup şəklində fəaliyyətlərinin 
stimullaşdırılması bacarığı və əmək məhsuldarlığının 
optimallaşdırılması 
2. Beynəlmiləlləşmə ilə əlaqədar rəqabət üstünlükləri 
Marketinqin beynəlmiləl 
imkanları 
Bir neçə ölkələrdə bazarların tanınması və onlara girişin 
əldə edilməsi 
Təchizatın beynəlmiləl 
mənbələri 
Bir neçə ölkədə xammal, yarımfabrikat və s. 
mənbələrinə etibarlı çıxışın əldə edilməsi, bu, yeganə 
mənbə mövcud olduğu hala nisbətən xərcləri aşağı 
salmağa imkan verir 
Beynəlmiləl diversifikasiya Bir neçə ölkədə həyata keçirilən əməliyyatlar ―ölkə 
risqi‖ni və biznes risqləri aşağı salır 
Bir neçə ölkədə menecment 
təcrübəsi 
Bir neçə ölkədə əməliyyatların idarə edilməsi bacarığı 
əsasında əldə edilən təcrübə digər rəqiblər qarşısında 
üstünlük əldə etməyə imkan verir 
Aqlomerasiya qənaəti Digər firmalarla ərazi-istehsal kooperasiyası əsasında 
həyata keçirilən istehsal fəaliyyətinin aqlomerasiyası 
nəticəsində qənaətin əldə edilməsi 
 
 
 
375 
9.5. Transmilli biznesin tənzimlənməsi problemləri 
 
 Transmilli biznes fəaliyyətinin milli, ikitərəfli, regional, beynəlxalq tənzimlənməsi 
sistemlərinin yaradılmasına 1970-ci illərin əvvəllərindən başlanmışdır. 
Dövlətlər hazırda TMŞ-lərin fəaliyyətinə nəzarət etmək üçün milli səviyyədə 
müxtəlif alətləri işləyir və tətbiq edirlər. Onların tətbiqi TMŞ-lərin mənfi təsirinin 
yumşaldılmasına imkan verir (Cədvəl 9.19). 
 
Cədvəl 9.19. 
TMŞ-lərin fəaliyyətinin tənzimlənməsi milli siyasətinin alətləri 
 
Dövlət nəzarəti alətləri Milli müəssisələrin 
mövqeləri 
TMŞ-lərin mövqeləri 
Milli bazara daxil olmaya 
nəzarət edilməsi 
yeganə mümkün, lakin 
müdafiə olunmuş bazarı 
təmin edir 
TMŞ-lərin məqsədlərinə 
əksdir, lakin onları 
əməkdaşlıq etməyə 
maraqlandırır 
Subsidiyalar və dotasiyalar bazar üzərində tam nəzarətin 
əldə edilməsinə imkan verir, 
lakin bazarda həddən artıq 
bahalı və ya texniki cəhətdən 
geri qalmış məhsul mövcud 
olur 
mühüm partnyorun cəlb 
edilməsi üçün zəruri ola bilər 
Maliyyə stimulları ―seçmə rəqabət‖ə analojidir mühüm əhəmiyyətə malik 
deyildir 
İxraca yardım əsas şirkətlərin iştirakına yol 
verilməzsə müvəffəqiyyət 
mümkündür 
Çox vacibdir, əhəmiyyətli 
partnyorların cəlb edilməsi 
üçün zəruridir 
Qiymət siyasəti ―yaşamaq‖ üçün zəruri olan 
qiymətlər müəyyən edilir və 
bu qiymətlər adətən dünya 
qiymətlərindən yüksək olur 
qiymətlərin 
bərabərləşdirilməsi üçün 
zəruri təzyiq 
 
Transmiili sahibkarlığın dövlətlərarası əsasda tənzimlənməsinə obyektiv ehtiyac bir 
tərəfdən beynəlxalq biznesin milli sosial-iqtisadi sistemlərə inteqrasiyası üçün adekvat 
institusional-hüquqi infrastrukturun yaradılmasına olan ehtiyacdan, digər tərəfdən isə 
birbaşa olaraq TMŞ-lərin iqtisadi gücündən irəli gəlir. 
 1970-ci illərin əvvəllərində TMŞ-lərin davranışının beynəlxalq kodekslərinin 
hazırlanması istiqamətində hərəkat geniş vüsət almışdı. Bu kodekslər transmilli biznesin 
 
376 
tənzimlənməsinin konkret prinsip və normalarını formalaşdıran və çoxtərəfli əsasda 
razılaşdırılmış sənədlər olmalı idilər. 
 Bilavasitə BMT çərçivəsində TMŞ-lərin üç davranış kodeksi üzərində iş aparılırdı: 
1) BMT-nin İqtisadi və Sosial Şurasının rəhbərliyi altında – TMŞ-lərin fəaliyyətinin 
bütün aspektlərini əhatə edən universal kodeks; 
2) YUNKTAD-ın rəhbərliyi altında – texnologiyaların ötürülməsi sahəsində davranış 
kodeksi və məhdudlaşdırıcı işgüzar praktika üzrə prinsip və qaydalar məcmuəsi; 
3) Beynəlxalq Əmək Təşkilatının rəhbərliyi altında – çoxmilli müəssisələr və sosial 
siyasətə aid olan prinsiplər üzrə üçtərəfli bəyannamə. 
İinkişaf etməkdə olan ölkələrin fikrincə, TMŞ-lərin Davranış Kodeksi özündə 
TMŞ-lərin beynəlxalq səviyyədə fəaliyyətini tənzimləyəcək norma, standart və qaydalarını 
əks etdirməli və dünya iqtisadiyyatının bütün iştirakçılarının milli və qlobal maraqlarının 
balanslaşdırılmasının səmərəli aləti kimi çıxış etməli idi. 
TMŞ-lərin davranışının universal kodeksində onların fəaliyyətinin əsas normaları əks 
olunmalı idi ki, bu normalar sırasında da aşağıdakılar xüsusi diqqətə layiqdirlər: 
 mülkiyyət sahəsində TMŞ-lər özlərinin xarici müəssisələrində kapitalı qəbul edən 
dövlətlər tərəfindən səhmdar kapitalında yerli iştirak üzrə irəli sürülən tələblərin 
yerinə yetirilməsini təmin etməlidirlər, yerli partnyorların səmərəli nəzarətinə şərait 
yaratmalıdırlar, idarəetmənin bütün həlqələrində işəgötürmə və irəliçəkmə zamanı 
milli kadrlara üstünlük verməlidirlər; 
 valyuta-maliyyə sferasında TMŞ-lər onları qəbul edən ölkələrin hökumətləri ilə bu 
ölkələrin tədiyyə balanslarının vəziyyəti ilə əlaqədar yaranan problemlərin 
yumşaldılması üçün məsləhətləşməli və əməkdaşlıq etməlidirlər. Bundan başqa, 
TMŞ-lər fəaliyyət göstərdikləri ölkələrin kapital bazarlarının funksiya göstərməsinə 
mənfi təsir edə biləcək hallara, xüsusilə digər firmalar tərəfindən maliyyə 
vəsaitlərinin alınmasını çətinləşdirə biləcək hallara yol verməməlidirlər; 
 transfert qiymətəmələgəlməsi sahəsində TMŞ-lər praktikada azad bazarın müvafiq 
qiymətlərinə əsaslanmayan qiymətlərin müəyyən edilməsinə yol verməməlidirlər; 
 vergiqoyma sahəsində transmilli korporativ strukturu bu cür biznesi qəbul edən 
ölkələrdə vergilərin hesablanması bazasının dəyişdirilməsi məqsədilə istifadə 
etməmək tələbi irəli sürülmüşdür; 
 
377 
 istehlakçıların müdafiəsi sahəsində TMŞ-lər onların məhsulların istehlakçılarının 
həyat və sağlamlığını təhlükə altında qoymamaq üçün müvafiq beynəlxalq 
standartlara birmənalı olaraq əməl etməli, həmçinin istehlakçıların zərərinə olaraq 
müxtəlif bazarlarda əmtəələrin keyfiyyət fərqlərinə yol verməməlidirlər; 
 TMŞ-lər fəaliyyət göstərdikləri ölkələrin daxili siyasət işlərinə qarışmamalıdırlar. 
 Kodeksin layihəsinin müzakirəsi və mövqelərin razılaşdırılması prosesinin uzanması 
onun işlənmə təşəbbüsçülərinin səylərini heçə endirdi. Bunda 1980-ci illərdə transmilli 
biznesə yanaşma fəlsəfəsinin dəyişməsi də xüsusi rol oynadı. 
 Lakin, bununla belə, həmin dövrdə bir sıra tənzimləyici sənədlər qəbul edilmişdir: 
 Beynəlxalq investisiyalar və çoxmilli müəssisələr haqqında Bəyannamə. İqtisadi 
Əməkdaşlıq və İnkişaf Təşkilatı tərəfindən 1976-cı ildə qəbul edilmişdir. Bu 
bəyannamənin əlavəsində kartellər və rəqabət haqqında milli hüququn müddəalarına 
uyğun olan çoxmilli müəssisələr üçün rəhbər prinsiplər əks olunmuşdur. Sənədə əməl 
edilməsi könüllü xarakter kəsb edir. 
 Afrika, Karib hövzəsi və Sakit Okean ölkələri və Avropa Birliyi arasında əməkdaşlıq 
haqqında Lomeya Konvensiyası. 
 Avropa Birliyi və Ərəb Dövlətləri Liqası arasında investisiyaların qarşılıqlı 
dəstəklənməsi və müdafiəsi haqqında Konvensiya. 
 And paktı ölkələrinin xarici investisiyalar üzrə Kodeksi. Bu kodeks iştirakçı ölkələr 
üçün məcburi xarakter kəsb edir və TMŞ-lərin investisiyaları qəbul edən ölkələrin 
qanunlarına tabe olması konsepsiyasını əks etdirir. 
 TMŞ-lər tərəfindən istifadə olunan məhdudlaşdırıcı işgüzar praktika üzərində nəzarət 
üçün ədalətli prinsip və qaydalar məcmuəsi. BMT-nin Baş Assambleyası tərəfindən 
qəbul edilmiş işgüzar praktikanın məhdudlaşdırılması üzrə prinsip və qaydaların 
məcmuəsi dünya bazarlarında rəqabət sahəsində inhisar sui-istifadələrinə qarşı 
yönəlmişdir. 
 Texnologiya ötürülməsini tənzimləyən (o cümlədən TMŞ kanalları vasitəsilə) 
texnologiyaların ötürülməsi üzrə beynəlxalq kodeks. Texnologiyaların ötürülməsi 
sahəsində beynəlxalq davranış kodeksi elmi-texniki biliklərin satıcılarının 
fəaliyyətini tənzimləyir və aşağıdakıları əks etdirir: 
a) texnologiya satıcılarının alıcılarla sazişləri bağlayarkən və bu sazişləri həyata 
keçirərkən əməl etməli olduqları öhdəliklər siyahısı: satılan texnologiyanın tətbiqi 
 
378 
zamanı xidmətlərin göstərilməsi; texnologiyadan istifadə zamanı insanların həyat 
və sağlamlığı və ətraf mühit nöqteyi-nəzərindən təhlükə törədə biləcək hallar və 
potensial mənfi nəticələr barədə alıcıya tam informasiya verilməsi və s.; 
b) texnologiya satıcılarının imtina etməli olduqları məhdudlaşdırıcı praktika 
fənlərinin müəyyən edilməsi: alınmış texnologiyadan müstəqil surətdə istifadə 
edildiyi zaman əldə edilmiş müxtəlif növ təkmilləşdirmələrin satıcıya geri 
ötürülməsi tələb edilməməlidir; satıcı alıcının sənaye mülkiyyəti hüququnu 
mübahisə obyektinə çevirməməlidir və s. 
Bu sazişlərin yerinə yetirilməsinə TMŞ-lərin fəaliyyəti ilə birbaşa və ya dolayı 
əlaqədar olan müxtəlif beynəlxalq şirkətlər nəzarət edir. 
Eyni zamanda TMŞ-lərin fəaliyyəti məsələləri ilə məşğul olan beynəlxalq təşkilatlar 
da yaradılmışdır: 
 TMŞ-lərin fəaliyyəti ilə əlaqədar olan bütün kompleks məsələlərlə məşğul olan 
TMŞ-lər üzrə BMT komissiyası; 
 Çoxmilli müəssisələrə və sosial siyasətə aid olan prinsiplər haqqında üçtərəfli 
Bəyannamənin (1977-ci ildə Beynəlxalq Əmək Təşkilatı tərəfindən qəbul edilmişdir) 
yerinə yetirilməsinə nəzarət edən Beynəlxalq Əmək Təşkilatı yanında çoxmilli 
müəssisələr üzrə Komitet. Beynəlxalq Əmək Təşkilatı tərəfindən qəbul edilmiş 
Üçtərəfli bəyannamə TMŞ-lər üçün işçi qüvvəsini işəgötürmədə, kadrların 
hazırlanmasında, işçilər üçün müvafiq əmək və yaşayış şəraitinin təmin edilməsində 
bir sıra davranış qaydaları müəyyən etmişdir; 
 İnvestisiyalar üzrə mübahisələrin tənzimlənməsi ilə məşğul olan beynəlxalq ticarət 
hüquq üzrə BMT komissiyası. 
Ümumilikdə yuxarıda sadalanan TMŞ-lərə münasibətdə beynəlxalq siyasət alətləri 
könüllü surətdə əməl edilən normalar sinfinə aiddir ki, bu da TMŞ-lərə həmin alətlərə 
müəyyən edilən fəaliyyət prinsiplərinə əməl etməmək şəraiti yaradır. Bununla yanaşı, 
beynəlxalq kodekslər əməl edilməsi məcburi olan milli qanunvericilik aktlarının 
hazırlanması zamanı əsas rolunu oynayırlar. Bundan əlavə, dünya ictimaiyyətinin bütün 
ölkələri nüfuzlu təşkilatların tövsiyyələrini qəbul edir və TMŞ-lərin bu tövsiyyələrə əməl 
etməmələri zamanı onlara dəstəyi zəiflədirlər. 
1980-ci illərdən başlayaraq əksər ölkələr TMŞ-lərə münasibətlərini dəyişdilər və 
daha liberal mövqelərdən çıxış etməyə başladılar. Bu isə müasir dünya iqtisadiyyatında baş 
 
379 
verən obyektiv proseslərlə izah oluna bilər: elmi-texniki inqilabın dünya təsərrüfatının bütün 
sahələrində artan təsiri, onun beynəlmiləlləşməsi, cəmiyyətin sosial strukturunda baş verən 
dəyişikliklər, bütün dünya ölkələri qarşısında duran və həll edilməsi vacib olan vəzifələrin 
eynitipli olması. Bu vəzifələr arasında aşağıdakıları qeyd etmək olar: 
 uzunmüddətli iqtisadi artım üçün şəraitin yaradılması; 
 elmi-texniki siyasətə lazımi səviyyədə diqqət göstərilməsi; 
 dərin struktur dəyişiklikləri əsasında ölkənin iqtisadi potensialının gücləndirilməsi; 
 ölkənin istehsal bazasının keyfiyyət baxımından təzələnməsi və onun məhsullarının 
rəqabət qabiliyyətinin gücləndirilməsi. 
İnkişaf etməkdə olan ölkələr üçün yuxarıda deyilənlərə aşağıdakəlarə da əlavə etmək 
olar: 
 borc böhranı; 
 iqtisadiyyatda dövlət tənzimlənməsinin üstün mövqe tutması ilə əlaqədar olaraq 
sosial-iqtisadi siyasətin qeyri-səmərəliliyi; 
 milli iqtisadiyyatda xarici kapitalın fəaliyyətinin səmərəli tənzimlənməsi təcrübəsinin 
yığılması; 
 transmilli biznesin inkişaf etməkdə olan ölkələrin iqtisadiyyatlarında roluna yeni 
yanaşma, iqtisadi inkişafın bir çox problemlərini beynəlxalq şirkətlərlə əməkdaşlıq 
vasitəsilə həll etmək imkanı. 
Bu vəzifələri təkcə inzibati metodlarla, iqtisadiyyata dövlət müdaxiləsi ilə həll etmək 
mümkün deyildir, buna görə də dövlət-inhisar tənzimlənməsi mexanizmi özəl sahibkarlıq 
təşəbbüslərinin dəstəklənməsinin xeyrinə transformasiya olunub və beynəlxalq inhisarlara 
münasibətdə siyasət dəyişib. 
1980-ci illərdə birləşmə və satınalmalara aid qanunvericilik əhəmiyyətli dərəcədə 
liberallaşdırıldı. 1988-ci ildə əsas məqsədi istehsal məqsədlərinə xarici investisiyaların 
dəstəklənməsi olan (xüsusilə inkişaf etməkdə olan ölkələrdə) İnvestisiya Zəmanətləri üzrə 
Beynəlxalq Agentlik yaradıldı. 
Milli TMŞ-lərin siyasi, diplomatik və hüquqi cəhətdən dəstəklənməsi gücləndirmək 
üçün sənayecə inkişaf etmiş ölkələr transmilli sahibkarlıq kapitalının əsas qəbuledicisi olan 
ölkələrlə investisiyaların müdafiəsi haqqında ikitərəfli sazişlər imzalayırlar. Bu cür sazişlər 
üçün aşağıdakılar xarakterikdir: 
 
380 
 hər iki tərəfin milli prinsiplərinin uyğunlaşdırılması və həm xarici sahibkarlarla, həm 
də yerli iş adamları ilə bərabərhüquqlu davranışı nəzərdə tutan ―minimal 
standartlar‖ın formalaşdırılması; 
 xarici TMŞ-lərin milli iqtisadiyyata daxil olmasını əngəlləyən maneələrin ixtisarı və 
aradan qaldırılması. 
Bəzi aparıcı elm adamları hesab edirlər ki, böhranlar zamanı bu və ya digər 
səbəblərdən ya dövlətlər, ya da TMŞ-lər qloballaşmanın irəli sürdüyü templərə davam 
gətirmirlər və bu da onlar arasında münaqişələrə gətirib çıxara bilər. bununla əlaqədar 
fəaliyyətləri beynəlxalq iqtisadi münasibətlərin idarə edilə bilən inkişafını əldə etməyə 
imkan verən beynəlxalq və regional institutlara böyük ümid bəslənilir. 
 
Beynəlxalq iqtisadi münasibətlərin dövlətlərarası tənzimlənməsinin formalaşması, 
təkamülü və müasir sistemi 
 
 Təsərrüfat həyatının beynəlmiləlləşməsi, dünya iqtisadiyyatında ölkələrin qarşılıqlı 
asılılığının güclənməsi, qlobal problemlərin yaranması və kəskinləşməsi beynəlxalq iqtisadi 
münasibətlərin məqsədyönlü tənzimlənməsini obyektiv zərurətə çevirmişdir. 
 Dünya təsərrüfatının ayrı-ayrı sahələrinin çoxtərəfli dövlətlərarası tənzimlənməsi 
hələ ikinci dünya müharibəsinə qədər meydana gəlmişdir. Lakin, dövlətlərarası tənzimləmə 
beynəlxalq iqtisadi münasibətlərdə yalnız müharibədən sonrakı illərdə ciddi amilə 
çevrilmişdir. 
Beynəlxalq münasibətlərin dövlətlərarası tənzimlənməsi müxtəlif ölkələrin könüllü 
surətdə öz üzərlərinə götürdükləri öhdəliklərin və dünya təsərrüfat əlaqələri sferasında 
ümumi davranış qaydalarının məcmusudur. 
Dünya təsərrüfatının müharibədən sonrakı illərdə inkişafı göstərir ki, beynəlxalq 
iqtisadi münasibətlərin dövlətlərarası tənzimləmə sisteminin formalaşması və inkişafının 
əsas təkanverici amilləri aşağıdakı proseslər olmuşdur. 
Birincisi, gömrük tariflərinin aşağı salınması yolu ilə beynəlxalq ticarətin 
liberallaşdırılmasının zəruriliyi: ikinci dünya müharibəsi nəticəsində dağılmış Avropa 
iqtisadiyyatı sürətli bərpa prosesini tələb edirdi ki, bu da xarici ticarət əlaqələrinin 
aktivləşdirilməsini, kapitalın sərbəstə hərəkətinin dəstəklənməsini, beynəlxalq 
hesablaşmalar sisteminin qaydaya salınmasını nəzərdə tuturdu. Bu amil Bretton-Vuds 
 
381 
konfransının qərarlarında və QATT, BVF, BYİB kimi beynəlxalq təşkilatların 
yaranmasında mühüm rol oynadı. Sonradan əksər ölkələr başa düşdülər ki, azad beynəlxalq 
ticarət dinamik artıma yol açır, dünya üzrə texnologiyanı hərəkət etdirir, əmək 
məhsuldarlığının artırılmasını stimullaşdırır, müəssisələr üçün irihəcmli dünya bazarlarını 
açır. 
İkincisi, imperializmin müstəmləkə sisteminin dağılması və azadlıq qazanmış 
ölkələrin iqtisadi inkişafının təmin edilməsi: bu ölkələr 1960-1970-ci illərdə dünya 
təsərrüfat əlaqələrinin yenidən qurulması, yeni iqtisadi qaydanın bərqərar edilməsi tələbləri 
ilə çıxış etməyə başladılar. Onlar həmçinin daha yüksək qiymət səviyyələrində xammal 
bazarlarının sabitləşdirilməsini, sənayecə inkişaf etmiş ölkələrdə proteksionizmin aradan 
qaldırılmasını, texnologiyaların ötürülməsi üçün güzəştli şərtlər, maliyyə yardımının 
artırılmasını və s. tələb edirdilər. 
Nəticədə daha əvvəl yaradılmış beynəlxalq təşkilatlar (BVF, BYİB, QATT) öz 
daxillərində bircinsliyi (sınayecə inkişaf etmiş ölkələrin timsalında) itirdilər və bu 
təşkilatlara Asiya, Afrika və Latın Amerikasının azadlıq qazanmış ölkələri üzv oldular. 
Bundan başqa, bir sıra yeni iqtisadi təşkilatlar (məsələn, YUNKTAD – BMT-nin Ticarət və 
İnkişaf üzrə Konfransı) yaradıldı. 
Üçüncüsü, 1970 və 1980-ci illərin xammal və ərzaq böhranları, bu böhranların neft 
ixrac edən ölkələrin davranışları ilə daha da kəskinləşməsi sənayecə inkişaf etmiş 
ölkələrdə struktur böhranları inkişaf etmiş ölkələrin OPEC ölkələrinə münasibətdə 
razılaşdırılmış mövqelərinin olmasını və onların milli iqtisadiyyatların struktur 
yenidənqurması prosesində birgə səylərini obyektiv zərurətə çevirdi. 
Dördüncüsü, dünya iqtisadiyyatının qloballaşması, ölkələrin qarşılqılı əlaqələrinin 
və asılılıqlarının güclənməsi, milli iqtisadiyyatların dünya təsərrüfatında baş verən 
dəyişikliklərə uyğunlaşma zəruriliyi sənayecə inkişaf etmiş aparıcı ölkələrin iqtisadi 
siyasətlərinin koordinasiyasını, milli siyasətlərin və beynəlxalq sabitliyin zəruri 
uyğunluğunu təmin edə biləcək əməkdaşlıq və müqavilələrin müxtəlif metodlarının 
işlənməsini tələb edirdi. 1980-ci illərdə daim meydana gələn ticarət müharibələrinin 
fonunda beynəlxalq iqtisadi münasibətlərinin razılaşdırılmış ölkələrarası tənzimlənməsi 
dünyada bir çox təhlükəli iqtisadi situasiyaların həll vasitəsi kimi çıxış edirdi. Dünyanın 
aparıcı ölkələrinin iqtisadi siyasətlərinin koordinasiyası məqsədilə 1961-ci ildə İqtisadi 
Əməkdaşlıq və İnkişaf Təşkilatı yaradıldı, ―böyük yeddilik‖ ölkələrinin (ABŞ, Yaponiya, 
 
382 
Böyük Britaniya, Fransa, Almaniya, İtaliya) ən yüksək səviyyələrdə müntəzəm görüşləri 
praktikaya çevrildi və s. 
Beşincisi, transmilli şirkətlərinin güclənməsi: bu şirkətlərin fəaliyyəti milli 
sərhədlərin çərçivəsindən kənara çıxır və onların maraqları həm mənsub olduqları ölkələrin, 
həm də fəaliyyət göstərdikləri ölkələrin milli iqtisadiyyatlarının inkişaf maraqları ilə 
ziddiyyətə girir ki, bu da onların fəaliyyətinin tənzimlənməsinin forma və metdolarının 
tapılmasını zərurətə çevirib. Nəticədə, BMT-də transmilli şirkətlər üzrə mərkəz açılmışdır. 
Altıncısı, regional iqtisadi inteqrasiya proseslərinin intensiv inkişafı regional 
tənzimləyici strukturların yaradılması yolu ilə beynəlxalq iqtisadi münasibətlərin 
dövlətlərarası tənzimlənməsinin məzmununu dərinləşdirdi və onun formalarının çeşidini 
artırdı. Bu özünü xüsusilə Avropa iqtisadi məkanında parlaq surətdə göstərdi. 
Yeddincisi, dünya kapitalist təsərrüfatının və dünya sosialist təsərrüfatının 45 illik 
qarşıdurması, həmçinin, sonuncunun dağılması dünya təsərrüfat əlaqələrinin dövlətlərarası 
tənzimlənmə sisteminin formalaşma və funksiya göstərmə proseslərinə müəyyən düzəlişlər 
edilməsinə səbəb oldu. Belə ki, İxrac Nəzarəti üzrə Koordinasiya Komitəsi yaradıldı ki, bu 
təşkilat da sosialist ölkələrinə və sosialist orientasiyalı inkişaf etməkdə olan ölkələrə ikili 
təyinatlı (mülki və hərbi) əmtəələrin satışını və texnologiyaların ötürülməsini 
məhdudlaşdırdı. Qarşılıqlı İqtisadi Yardım Şurası (QİYŞ) sosialist ölkələrinin xarici iqtisadi 
əlaqələrinin koordinatoru rolunu oynayırdı. Keçmiş sosialist ölkələrinin iqtisadiyyatın planlı 
inkişafından imtina etmələri və onu bazar əsasına keçirmələri, QİYŞ-in dağılması, bu 
ölkələrin regional və dünya səviyyəli tənzimləyici strukturlara daxil olmalarına gətirib 
çıxardı. 
Səkkizincisi, qlobal problemlərin kəskinləməsi (ətraf mühitin qorunması, nüvə 
müharibəsi, demoqrafik, xammal, ırzaq və s. problemlər) BMT-nin Ərzaq və Kənd 
Təsərrüfatı Təşkilatı (FAO), Atom Enerjisi üzrə Beynəlxalq Agentlik (MAQATE), 
Ümudünya Səhiyyə Təşkilatı (ÜST) və s. bu kimi təşkilatların, beynəlxalq iqtisadi 
münasibətlərin dövlətlərarası tənzimləmə sisteminin yeni elementlərinin yaranmasının 
təkanverici qüvvəsi olmuşdur. 
Beynəlxalq iqtisadi münasibətlərin dövlətlərarası tənzimləmə sistemi özündə 
tənzimləmənin obyektlərinin, subyektlərinin və alətlərinin məcmusunu əks etdirir (Sxem 1). 
 
 
 
383 
Sxem 1. 
Beynəlxalq iqtisadi münasibətlərin  
dövlətlərarası tənzimləmə sistemi 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 Tənzimləmə obyektləri dərsliyin əvvəlki bölmələrində nəzərdən keçirildiyindən 
burada üstmilli tənzimlənmənin müasir praktikada istifadə olunan subyektləri və alətlərini 
xarakterizə edəcəyik. 
 Beynəlxalq konfrans qarşıya qoyulmuş məsələləri müzakirə etmək və razılaşdırılmış 
qərarlar qəbul etmək üçün iştirak edən dövlətlərin müvəqqəti orqanıdır. Qeyd etmək 
lazımdır ki, ―konfrans‖ ümumiləşdirici termini ənənəvi olmaqla getdikcə daha az hallarda 
istifadə edilir. Bu termin kodifikasiya xarakterli konvensiyalar qəbul edən konfranslara 
(məsələn, diplomatik münasibətlər haqqında Vyana konfrnası, dəniz hüququ üzrə konfrans) 
münasibətdə qorunub saxlanmışdır. Hazırda hətta çoxsaylı iştirakçıları olan görüşlər də 
Beynəlxalq iqtisadi münasibətlərin dövlət tənzimlənməsi sistemi 
Obyektlər Alətlər Subyektlər 
Beynəlxalq 
 
 əmtəələrlə ticarət 
 xidmətlərlə 
ticarət 
 texnologiyaların 
ötürülməsi 
 kapital 
miqrasiyası 
 işçi qüvvəsinin 
miqrasiyası 
 daşımalar 
 hesablaşmalar və 
s. 
Beynəlxalq 
 
 konfranslar 
 iclaslar 
 daimi orqanlar 
 qarışıq 
komissiyalar 
 təşkilatlar 
 
Hökumətlərarası 
(regional da daxil 
olmaqla) 
 
 ticarət 
müqavilələri 
 ticarət dövriyyəsi 
haqqında sazişlər 
 klirinq sazişləri 
 iqtisadi və 
texniki 
əməkdaşlıq 
haqqında sazişlər 
 maliyyə yardımı 
haqqında sazişlər 
 
Beynəlxalq 
 
 konvensiyalar 
 qətnamələr 
 rəhbərliklər 
 tipik müqavilələr 
 
 
384 
iclas adlandırılmağa başlanıb. Nümunə kimi ―böyük yeddilik‖ ölkələrinin hər il keçirilən 
görüşlərini göstərmək olar. 
 Məhdud tərkibli iclaslarda qərarlar yekdilliklə qəbul edilir. Geniş tərkibli 
konfranslarda prosedur məsələlər ―səsvermədə olanların və iştirak edənlərin‖ (iştirak 
etməyənlər və bitərəf qalanlar hesaba alınmırlar) sadə əksəriyyəti formasında qəbul edilir. 
Yekun mətn adətən 2/3 əksəriyyətlə qəbul edilir. ―Konsensus‖ prosedurundan tez-tez 
istifadə edilir – qərarlar əleyhdarlar olmadan qəbul edilir. 
 Məhdud tərkibli görüşlərin qərarları adətən birgə bəyanatda və ya kommünikedə əks 
edilir. Geniş tərkibli konfranslar işin nəticələrini və qəbul olunan qərarlarən mətnini əks 
etdirən yekun aktlar qəbul edirlər. Qəbul edilmiş müqavilənin mətnini əks etdirən aktın 
imzalanması müqavilənin özünün imzalanması deməkdir. Konfransların qətnamələri hüquqi 
cəhətdən məcburi deyildir, lakin nəzərdə tutulur ki, qətnaməni imzalamış ölkələr mənəvi-
siyasi öhdəlik kimi ona əməl edəcəklər. 
 Daimi beynəlxalq orqanlar məhdud səlahiyyətlərə və sadə struktura malik qarşılıqlı 
təsir orqanlarıdır: məsələn, Baltik dənizi dövlətlərinin Şurası, Qara dəniz İqtisadi 
Əməkdaşlıq Təşkilatı, Dunay komissiyası və s. 
Bu cür orqanların əsası kimi üzv-dövlətlər arasında müqavilə çıxış edir. Təşkilati 
struktur kifayət qədər inkişaf etmiş və təşkilata yaxınlaşmış ola bilər. Baltik dənizi 
dövlətlərinin Şurası xarici işlər nazirlərinin Şurasına, insan haqları üzrə komissara, işçi 
qruplarına malikdir. Digər orqanlarda struktur daha sadədir, məsələn Dunay komissiyası 
komissiyanın özündən və katiblikdən ibarətdir. 
Beynəlxalq qarışıq komissiyalar ikitərəfli və ya daha geniş sazişlərin əsasında 
yaradılır və bu sazişlərin həyata keçirilməsi məqsədini daşıyır. Onlar sazişlərin həyata 
keçirilməsinə aid olan məsələlər baxır, əməkdaşlıq proqramları qəbul edir, onların 
reallaşdırılması qaydasını müəyyən edir, sazişlərin yerinə yetirilməsinə nəzarət edirlər. 
Onlara tövsiyələr qəbul etmək hüququ verilmişdir. 
Beynəlxalq təşkilat üzv-dövlətlərin müqaviləsi ilə təsis edilmiş, iştiakçılar tərəfindən 
razılaşdırılmış məqsədlərə, səlahiyyətli orqanlara və digər atributlara (nizamnamə, üzv olma 
qaydası və s.) malik təşkilatdır. Bu müqavilə həmin təşkilata beynəlxalq təşkilat statusu 
verir. 
Beynəlxalq təşkilatlar müxtəlif adlar daşıyırlar – təşkilat, fond, bank, birlik, agentlik 
– lakin bu, təşkilatın statusuna təsir etmir. 
 
385 
Beynəlxalq təşkilatların növlərini bir sıra meyarlara görə müəyyən etmək olar. 
Üzvlərin dairəsindən asılı olaraq, ümumi və ya məhdud tərkibli təşkilatları 
fərqləndirirlər. Ümumi və ya universal təşkilatlar potensial olaraq bütün dövlətlərin iştirakı 
üçün nəzərdə tutulub, lakin hazırda bəzi dövlətlər müxtəlif səbəblərdən hətta BMT-nin də 
işində iştirak etmirlər. Bu cür təşkilatlara BMT sisteminə daxil olan təşkilatları aid etmək 
olar. 
Məhdud tərkibli təşkilatlar regional ola bilərlər, yəni onlar müəyyən ərazidə yerləşən 
ölkələr üçün açıqdırlar. Məsələn, Müstəqil Dövlətlər Birliyi, Ərəb Dövlətlərinin Liqası, 
Avropa Şurası. 
Digər hallarda üzvlük imkanı başqa meyarlarla müəyyən edilir. Iqtisadi Əməkdaşlıq 
və İnkişaf Təşkilatında yalnız sənayecə inkişaf etmiş ölkələr iştirak edirlər. OPEC-in üzvləri 
yalnız əsas gəlir mənbəyi neftin ixracı olan ölkələr ola bilərlər. 
 Səlahiyyət xarakterindən asılı olaraq təşkilatlar ümumi və xüsusi səlahiyyətə malik 
təşkilatlara bölünürlər. Birinci halda səlahiyyət hər hansı bir əməkdaşlıq sahəsi ilə 
məhdudlaşmayıb. Nümunə kimi BMT-ni göstərmək olar. Bu təşkilat istənilən beynəlxalq 
problemi nəzərdən keçirə bilər. Burada yalnız onun ixtisaslaşdırılmış təşkilatlarının 
səlahiyyətinə aid edilən konkret məsələlər istisna təşkil edir. Bu cür geniş səlahiyyət 
universal təşkilatların fəaliyyətində özünü göstərməyə bilməz. Belə ki, bu cür təşkilatlar 
məcburi xarakterli qərarlar qəbul etmək hüququna malik deyillər və buna görə də müzakirə 
və tövsiyələrin qəbulu ilə kifayətlənirlər. Sülhün təmin edilməsi üçün yalnız BMT-nin 
Təhlükəsizlik Şurası üçün istisna edilmişdir. Təhlükəsizlik Şurası müəyyən hallarda hüquqi 
cəhətdən məcburi qərarlar qəbul edə bilər. 
 Təşkilatların əksəriyyəti məhz dövlətlərarasıdır,  üstmilli hakimiyyətə malik 
deyillər, üzvlər onlara öz hakimiyyət funksiyalarını vermirlər. Bu cür təşkilatların vəzifəsi 
əməkdaşlığın tənzimlənməsindən ibarətdir. 
 Bununla yanaşı, hazırda, üstmilli təşkilatlar da mövcuddur. Dövlətlər bəzi suveren 
səlahiyyətlərinin həyata keçirilməsin bu cür təşkilatlara verirlər. Müəyyən məsələlər üzrə 
onlar hüquqi və fiziki şəxslər üçün bilavasitə məcburi olan qərarlar qəbul edə bilərlər. Bu 
təşkilatlar qəbul etdikləri qərarların məcburi həyata keçirilməsi mexanizminə malikdirlər. 
Nümunə kimi Avropa Birliyinin üzv-ölkələrinin dövlətlərarası orqanlarını göstərmək olar. 
 Beynəlxalq təşkilatda baş verən prosesin mahiyyəti onun üzvlərinin maraqlarının 
aşkarlanmasından, onların razılaşdırılmasından, bu əsasda ümumi mövqenin işlənməsindən, 
 
386 
müvafiq vəzifələrin, həmçinin qərarların həyata keçirilməsinin metod və vasitələrinin 
müəyyən edilməsindən ibarətdir. 
Təşkilatın fəaliyyətinin əsas mərhələləri müzakirədən, qərarların qəbulundan və 
onların yerinə yetirilməsi üzərində nəzarətdən ibarətdir. Buradan beynəlxalq təşkilatın üç 
əsas funksiyası irəli gəlir: tənzimləmə, nəzarət, əməliyyat. 
Tənzimləmə funksiyası hazırda ən vacib funksiyadır. Bu funksiya üzv-dövlətlərin 
məqsədlərini, prinsiplərini, davranış qaydalarını müəyyən edən qərarların qəbulundan 
ibarətdir. Bu cür qərarlar yalnız mənəvi-siyasi qüvvəyə malikdir, lakin, onların 
dövlətlərarası münasibətlərə və beynəlxalq hüquqa təsirini qiymətləndirməmək olmaz: 
istənilən dövlət üçün beynəlxalq təşkilatın qərarına qarşı çıxmaq çətindir. 
Təşkilatların qətnamələri beynəlxalq hüquqi normalar yaratmır, lakin həm hüquq 
yaradıcılığı, həm də hüquq tətbiqedici proseslərinə ciddi təsir göstərir. Beynəlxalq hüququn 
bir çox prinsip və normaları ilkin olaraq qətnamələrdə formalaşdırılmaşdır. Əməkdaşlığın 
xüsusi sahələrində (maliyyə, rabitə, nəqliyyat və s.) beynəlxalq hüququn normaları əsasən 
təşkilatların köməyi ilə yaradılmışdır. 
Qətnamələr beynəlxalq problemləri aktullaşdırmaqla vacib funksiya yerinə yetirirlər. 
Belə ki, qətnamələrdə beynəlxalq problemlər təsdiq edilir, onların beynəlxalq həyatın 
reallıqlarına münasibətdə konkretləşdirilməsi baş verir: konkret vəziyyətlərə normalar tətbqi 
etməklə təşkilatlar onların məzmununu açırlar. 
Nəzarət funksiyası dövlətlərin davranışının beynəlxalq hüququn normalarına, 
həmçinin qətnamələrə uyğunluğuna nəzarətin həyata keçirilməsindən ibarətdir. Bu 
məqsədlə təşkilat müvafiq informasiyanı yığmaq və təhlil etmək, onu müzakirə etmək və öz 
fikrini qətnamələrdə əks etdirmək hüququna malikdir. Bir çox hallarda dövlətlər müntəzəm 
olaraq təşkilatın müvafiq sahələrdə norma və aktlarının yerinə yetirilməsi barədə hesabatlar 
təqdim etməyə borcludurlar. 
Əməliyyat funksiyası dedikdə, məqsədlərin təşkilatın özünün vəsaitləri hesabına əldə 
edilməsi başa düşülür. əksər hallarda təşkilatlar reallığa suveren üzv-dövlətlər vasitəsilə 
təsir edirlər. Bununla yanaşı, getdikcə dolayı fəaliyyətin də rolu artır. Təşkilat iqtisadi, elmi-
texniki və digər yardımlar edir, məsləhət xidmətləri göstərirlər. 
Beynəlxalq təşkilatların üzvləri yalnız suveren dövlətlər ola bilər. Onların orqanları 
beynəlxalq təşkilatların üzvləri ola bilməzlər, baxmayaraq ki, bəzən bu cür təşkilatları 
hökumətlərarası təşkilatlar adlandırırlar. Dövlətin müəyyən hissəsi də beynəlxalq təşkilatın 
 
387 
üzvü ola bilməz. Bütün üzvlər təşkilatın orqanlarının işində bərabər hüquqla iştirak edirlər 
və onun fəaliyyətinə görə məsuliyyət daşıyırlar. 
Ikinci dünya müharibəsindən sonra müstəmləkə ölkələri beynəlxalq təşkilatların 
üzvlərinə qarşı irəli sürülən tələblərə cavab vermirdilər və təşkilatların fəaliyyətində maraqlı 
deyildilər. Problemin həlli üçün assosiativ üzv anlayışından istifadə edilməyə başlandı. 
Assosiativ üzvlük tam üzvlükdən səsvermədə iştirak və icraedici orqanlara seçilmə 
hüquqlarının olmaması ilə fərqlənir. Hazırda assosiativ üzvlük yalnız o hallarda istifadə 
olunur ki, tam üzvlük müvəqqəti və ya daimi səbəblərdən mümkün deyildir. 
Müşahidəçi statusu da mövcuddur. O, üzv olmayan dövlətlərə və ya təşkilatın 
orqanına daxil olmayan üzv dövlətlərə verilir. Isveçrə BMT-nin Baş Assambleyasının bir 
çox sessiyalarında müşahidəçi qismində təmsil olunmuşdur. BMT-nin əksər üzvləri öz 
nümayəndələrini müşahidəçi qismində Təhlükəsizlik Şurasının iclaslarına göndərirlər. 
Bəzən qeyri-hökumət təşkilatlarına məsləhətçi statusu verilir ki, bu status da 
müşahidəçi statusuna yaxındır. Bu cür praktika BMT-nin İqtisadi və Sosial Şurası üçün 
xarakterikdir. 
Üzvlük təşkilatın və ya üzv-dövlətin ləğv edilməsi ilə dayandırılır. Üzvlük hüquqi 
varislik qaydası ilə keçmir. Rusiya SSRİ-nin yerini hüquqi varis kimi deyil, SSRİ-nin 
dövlət-davamedicisi kimi tutmuşdur. 
Dövlətin beynəlxalq təşkilata daxil olması üçü əsas motiv kimi öz qüvvəsi ilə 
qarşıda duran siyasi, iqtisadi, sosial, mədəni və s. problemləri həll etmək bacarığının 
olmaması çıxış edir. 
 
Beynəlxalq iqtisadi münasibətlərin  
üstmilli tənzimlənməsinin  
əsas istiqamətləri və alətləri 
 
 XX əsrin ikinci yarısında formalaşmış beynəlxalq iqtisadi münasibətlərin üstmilli 
tənzimlənməsi sistemində onun iki əsas istiqamətini dəqiq fərqləndirmək olar: 
1) beynəlxalq iqtisadi əməkdaşlığın parametrlərinin və şərtlərinin (nomenklaturanın 
həcmi, ticarət, hesablaşma, kredit, investisiya rejimi, iqtisadi və texniki əməkdaşlığın 
şərtləri və məzmunu, işçi qüvvəsinin miqrasiyası və s.) tənzimlənməsi; 
 
388 
2) dünya təsərrüfat əlaqələrinin həyata keçirilməsi qaydalarının bütün iştirakçılar 
üçün unifikasiya edilməsi – beynəlxalq əmtəə, sidmət, lisenziya alqı-satqı  
müqavilələrinin unifikasiyası, istehsal-texniki əməkdaşlığın, beynəlxalq 
hesablaşmaların, yük daşımalarının və s.-nin unifikasiyası. 
Birinci halda istifadə olunan alətlərə hökumətlərarası (o cümlədən regional) ticarət 
müqavilələri, ticarət dövriyyəsi və əməkdaşlığın digər formaları haqqında sazişlər aiddir. 
Dünya təsərrüfat əlaqələrinin həyata keçirilməsi qaydalarının unifikasiyası alətləri 
kimi əsasən beynəlxalq təşkilatlar tərəfindən qəbul edilən konvensiyalar, rəhbərliklər və 
tipik müqavilələr çıxış edir. 
Hökumətlərarası ticarət müqavilələri ticarətin ümumi hüquqi rejimini formalaşdırır, 
gömrük-tarif məsələlərini əks etdirir, fiziki və hüquqi şəxslərin statusunu müəyyən edir, 
gəmiçiliyin və nəqliyyatın digər formalarının ümumi rejimini formalaşdırır. Bu cür sazişlər 
kifayət qədər sabit və dayanıqlı iqtisadi və siyasi münasibətlər mövcud olduqda bağlanır və 
bu münasibətlərin daha da güclənməsinə xidmət edir. Öz xarakterinə görə, ticarət 
müqavilələri dövlət rəhbərlərinin adından bağlanır və ratifikasiya prosedurundan 
keçməlidir. Onlar perspektivdə daha konkret hökumətlərarası sazişlərin, məsələn ticarət və 
iqtisadi əməkdaşlıq haqqında sazişin bağlanması üçün əsas rolunu oynayırlar. 
Ticarət dövriyyəsi haqqında hökumətlərarası saziş ticarət dövriyyəsini 
formalaşdıran əmtəə kontingentlərini müəyyən edir. Bu adətən əmtəə kontingentlərinin 
formalaşdırılması yolu ilə edilir ki, onun da çərçivəsində əmtəə idxalına və ixracına 
lisenziyalar verilir. Ticarət dövriyyəsi haqqında sazişlərdə çox zaman ödəmələr haqqında 
məsələlər də öz əksini tapır. Onlar təkcə ticarət dövriyyəsi üzrə hesablaşma qaydalarını 
deyil, həm də onlarla əlaqədar olan xərclərin ödənilməsi, nəqliyyat, sığorta, fraxt və s. 
məsələləri müəyyən edirlər. 
Klirinq sazişləri xarici ticarətdə meydana gələn qarşılıqlı tələb və öhdəliklərin 
çıxılması yolu ilə və xarici valyutaya köçürmə etmədən ölkələr arasında qarşılıqlı 
hesablaşmaların qaydalarını müəyyən edir. Məqsəd ölkələr arasında qarşılıqlı ödəmələri 
balanslaşdırmaqdan ibarətdir. Hesablaşmanın həyata keçirildiyi valyutanın məzənnəsi 
adətən tərəddüd etdiyindən bu cür sazişlərə ―valyuta əlavəsi‖ daxil edilir. Bu əlavəyə görə, 
kredit hesablarında mövcud olan məbləğ məzənnənin dəyişdiyi halda avtomatik olaraq 
yenidən hesablanır. 
 
389 
İqtisadi və texniki əməkdaşlıq haqqında hökumətlərarası saziş bir qayda olaraq 3-5 
il müddətinə ticarətin genişləndirilməsi və elmtutumlu əmtəələrin istehsalının həcminin 
artırılması məqsədi ilə bağlanır və konkret layihələrin həyata keçirilməsində hər bir tərəfin 
öhdəliklərinin siyahısını əks etdirir. Tərəflərdən biri adətən obyektlərin tikintisinə yardım 
göstərmək, lazımi avadanlığı vermək, ixtisaslı kadrlarla kömək etmək, yerli əhalini 
öyrətmək öhdəliklərini götürür. Qəbul edən tərəfin öhdəlikləri layihələrin reallaşdırılması 
üçün zəruri infrastrukturun yaradılmasından, xarici mütəxəssislərlə və layihə çərçivəsində 
beynəlxalq yük daşımaları ilə əlaqədar xərclərin çəkilməsindən ibarətdir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
390 
10.1. Beynəlxalq iqtisadi münasibətlər beynəlxalq hüququn obyekti kimi. 
10.2. Beynəlxalq iqtisadi münasibətlərin təşkilati-hüquqi əsaslarının əsas 
prinsipləri və normaları. 
10.3. Beynəlxalq iqtisadi hüququn əsas mənbələri: dövlətlərarası müqavilələr və 
onların növləri. 
10.4. Dövlət və özəl müəssisələr, onların ümumi və fərqli cəhətləri, təşkilati-
hüquqi xüsusiyyətləri. 
10.5. Beynəlxalq iqtisadi münasibətlərin dövlətlərarası tənzimlənməsinin 
formalaşması, təkamülü və müasir sistemi. 
10.6. Beynəlxalq iqtisadi münasibətlərin üstmilli tənzimlənməsinin əsas 
istiqamətləri və alətləri. 
 
 
 
MÖVZU 10 
 
Beynəlxalq iqtisadi münasibətlərin  
təşkilati-hüquqi əsasları və tənzimlənməsi 
 
 
10.1. Beynəlxalq iqtisadi münasibətlər beynəlxalq hüququn obyekti kimi 
 
Dövlətlər arasında iqtisadi əlaqələrin, ilk növbədə də ticarət əlaqələrinin beynəlxalq-
hüquqi tənzimlənməsi qədim zamanlarda meydana gəlmişdir. Ticarət münasibətləri 
qədimdən beynəlxalq müqavilələrin əsas predmetlərindən biri kimi çıxış etmiş, azad ticarət 
münasibətləri mənəvi və hüquqi prinsip kimi tanınmışdır. E.ə. II əsrdə qədim Roma tarixçisi 
Flor qeyd etmişdir: ―Ticarət əlaqələrinin kəsilməsi insan nəsli ittifaqının pozulması 
deməkdir‖. Hüqo Qrotsi (XVII əsr) göstərirdi ki, ―istənilən xalqın digər istənilən xalqla 
qarşılıqlı ticarət münasibətlərinə əngəl törətməyə heç kəsin ixtiyarı yoxdur”. Məhz bu 
prinsip, yəni azad ticarət hüququ (―ticarət‖ geniş mənada götürülür) beynəlxalq iqtisadi 
hüququn əsasını təşkil edir.  
 XVII əsrdə ilk xüsusi beynəlxalq ticarət müqavilələri meydana gəlmişdir. XX əsrə 
qədər dövlətlərin qarşılıqlı iqtisadi münasibətlərinin tənzimlənməsinə dair bir sıra xüsusi 
prinsiplər, institutlar və beynəlxalq-hüquqi doktrinalar təşəkkül tapmışdır. ―Bərabər 
imkanlar‖, ―açıq qapılar‖, ―konsul yurisdiksiyası‖, ―qazanılmış hüquqlar‖, ―millət üçün ən 
əlverişli‖, ―milli-rejim‖, ―qeyri-ayrıseçkilik‖ və s. bu kimi prinsip və nəzəriyyələrdə azad 
ticarətin mənafeləri ilə xarici bazarların inhisara alınması arasındakı ziddiyyətlər əks 
edilmişdir. 
 
391 
 XIX-XX əsrlərdə beynəlxalq iqtisadi və elmi-texniki əməkdaşlığın yeni formalarının 
meydana gəlməsi yeni müqavilə növlərinin (mal dövriyyəsi və ödəmələr haqqında, 
nəqliyyat, rabitə, sənaye mülkiyyəti və s. üzrə sazişlər) yaranmasına, habelə çoxsaylı 
beynəlxalq iqtisadi və maliyyə təşkilatların yaranmasına təkan vermişdir. İkinci dünya 
müharibəsindən sonra bu sahədə inkişaf daha da sürətlənmişdir.  
 Beynəlxalq iqtisadi əməkdaşlığın və onun hüquqi tənzimlənməsinin beynəlxalq 
həyatda müstəsna rolu vardır. Təkcə onu göstərmək kifayətdir ki, bağlanan bütün 
beynəlxalq müqavilələrin və fəaliyyət göstərən beynəlxalq təşkilatların böyük əksəriyyəti 
dövlətlərin qarşılıqlı münasibətlərinə aiddir. 
 XXI əsrdə beynəlxalq iqtisadi münasibətlərin makrosəviyyədə tənzimlənməsi, yəni 
çoxtərəfli mexanizmlər və ya razılaşdırılmış hərəkətlər vasitəsilə bütövlükdə sistemin və ya 
onun az və ya çox iri altsistemlərinin idarəedilməsi daha böyük əhəmiyyət kəsb etməyə 
başlamışdır. Makrosəviyyədə problemlərin obyektiv həlli ya çoxtərəfli (universal) , ya da 
üstmilli tənzimlənmə mexanizmlərinin olmasını tələb edir. 
 Beynəlxalq iqtisadi münasibətlər iki hüquqi sistemin tənzimlənmə obyekti kimi çıxış 
edir. Bunlardan biri dövlətlərin daxili hüququ, digəri isə beynəlxalq iqtisadi hüquqdur. 
Daxili hüquqda beynəlxalq iqtisadi münasibətlər fərdi hüquqi və publik-hüquqi sahələrin 
(məsələn, mülki hüquq, inzibati hüquq) vasitəsilə tənzimlənir. Beynəlxalq iqtisadi hüquq isə 
publik şəxslər (dövlətlər, dövlətlərarası təşkilatlar) arasında qarşılıqlı münasibətləri 
tənzimləyir. Daxili hüquq və beynəlxalq iqtisadi hüquq bir-birləri ilə aktiv şəkildə qarşılıqlı 
fəaliyyətdə olurlar. Bu qarşlıqlı fəaliyyətdən mərhələ-mərhələ onların keyfiyyətcə yeni 
vahidi formalaşır. Bu vahidi isə qlobal hüquqi sistem adlandırmaq olar. 
 Yuxarıda deyilənlərdən beynəlxalq iqtisadi hüququ ən qısa şəkildə belə müəyyən 
etmək olar: beynəlxalq iqtisadi hüquq beynəlxalq iqtisadi münasibətləri tənzimləyən 
beynəlxalq hüquqi normalar sistemidir. Başqa sözlə, beynəlxalq iqtisadi hüquq beynəlxalq 
hüquq subyektləri arasında münasibətləri tənzimləyən normalar sistemidir. Bu normalar 
həmin subyektlərin beynəlxalq iqtisadi münasibətlərin müxtəlif sahələrindəki (ticarət, 
maliyyə, investisiya və s.) fəaliyyətlərinə tətbiq edilir. 
 Beləliklə, beynəlxalq iqtisadi hüququ beynəlxalq ümumi hüququn dövlətlər və 
beynəlxalq hüququn digər subyektləri arasında beynəlxalq münasibətləri tənzimləyən 
prinsip və normaların məcmusundan ibarət olan sahəsi kimi müəyyən etmək olar. 
 
392 
 Beynəlxalq iqtisadi hüququn tənzimləmə predmeti kimi əsasən iki hüquqi 
münasibətlər qrupu çıxış edir: 
 resursların ikitərəfli və ya çoxtərəfli qaydada (o cümlədən makrosəviyyədə) 
transsərhəd hərəkəti ilə əlaqədar publik şəxslər arasında münasibətlər; 
 fərdi şəxslərin beynəlxalq iqtisadi münasibətlərdə qarşlıqlı fəaliyyətdə olduqları, 
əmtəələrin/xidmətlərin, pul vəsaitlərinin, investisiyaların, işçi qüvvəsinin və s.-nin 
hərəkətdə olduğu daxili hüquqi rejimlərlə əlaqədar olaraq publik şəxslər arasında 
münasibətlər. 
Beləliklə, beynəlxalq iqtisadi hüququn predmeti dövlətlər arasında, habelə 
beynəlxalq publik hüququn digər subyektləri arasıda çoxtərəfli və ikitərəfli beynəlxalq 
iqtisadi münasibətlərdir. İqtisadi münasibətlərə ticarət əlaqələrini, habelə istehsalat, elmi-
texniki, valyuta-maliyyə, nəqliyyat, rabitə, energetika, intellektual mülkiyyət, turizm və s. 
sahələrdə kommersiya münasibətlərini aid etmək olar. 
 Qərb ölkələrinin müasir hüquq ədəbiyyatında beynəlxalq iqtisadi hüququn bir əsas 
konsepsiyaları irəli sürülmüşdür. Bunlarda birinə, klassik konsepsiyaya görə, beynəlxalq 
iqtisadi hüquq beynəlxalq publik hüququn sahəsidir və onun predmeti beynəlxalq hüququn 
subyektləri arasında iqtisadi münasibətlərdir (H.Şvartsenberger və Y.Brounli – Böyük 
Britaniya; P.Verloren Van Temaat - Niderland; V.Levi - ABŞ; P.Veyl - Fransa; P.Pikone – 
İtaliya və s.).  
Hazırda Qərb ədəbiyyatında geniş yayılmış konsepsiyaya əsasən, beynəlxalq iqtisadi 
hüququn normaları, mənbəyi həm beynəlxalq hüquq, həm də dövlətdaxili hüquqdur, 
beynəlxalq iqtisadi hüququn hüquqi qüvvəsi isə bir dövlətin hüdudlarından kənara çıxan 
ticarət münasibətlərində iştirak edən bütün hüquq subyektlərini əhatə edir (A.Levenfeld – 
ABŞ; P.Fişer, G.Erler, V.Fikentşer - AFR; V.Fridman, E.Pitersman – Böyük Britaniya; 
P.Reyter – Fransa və s.). Bu ikinci konsepsiya Qərbdə irəli sürülmüş və beynəlxalq hüququn 
subyektləri kimi dövlətlərlə transmilli şirkətləri bərabərləşdirmək üçün istifadə edilən 
transmilli hüquq nəzəriyyələrinə uyğundur.  
 İnkişaf edən ölkələrin hüquq ədəbiyyatında həmçinin ―inkişaf üzrə beynəlxalq 
hüquq‖ konsepsiyası geniş yayılmışdır. Bu nəzəriyyəyə görə ən yoxsul ölkələr inkişaf etmək 
üçün xüsusi hüquqa malik olmalıdır. 
Beynəlxalq iqtisadi hüquq ümumi və xüsusi hissələrə bölünür. Ümumi hissəyə 
aşağıdakıları əks etdirən beynəlxalq-hüquqi institutlar daxildir: 
 
393 
 beynəlxalq iqtisadi hüququn xüsusi (sahəvi) prinsipləri; 
 dövlətlərin, beynəlxalq iqtisadi hüququn digər subyektlərinin hüquqi vəziyyətləri; 
 beynəlxalq iqtisadi münasibətlərin ―operatorları‖nın beynəlxalq-hüquqi statusu; 
 dövlət mülkiyyəti rejimi və ―bəşəriyyətin ümumi varidatı‖ rejimi də daxil olmaqla 
müxtəlif növ resursların beynəlxalq-hüquqi rejimi; 
 ―iqtisadi inteqrasiya hüququ‖; 
 ―iqtisadi inkişaf hüququ‖; 
 beynəlxalq iqtisadi hüquqda dövlətlərin məsuliyyəti qaydaları və sanksiyaların 
tətbiqi; 
 beynəlxalq iqtisadi qaydanın və beynəlxalq iqtisadi təhlükəsizliyin ümumi əsasları; 
 beynəlxalq mübahisələrin tənzimlənməsinin prosessual normaları və s. 
Xüsusi hissəyə bütün əsas növ resursların (əmtəələr, maliyyə, investisiyalar, işçi 
qüvvəsi) transsərhəd hərəkətini tənzimləyən altsahələr/institutlar daxildir: 
 beynəlxalq ticarət hüququ, bu hüququn çərçivəsində əmtəələrin hərəkəti, həmçinin 
xidmətlərlə, intellektual mülkiyyətin nəticələri ilə ticarət tənzimlənir; 
 beynəlxalq maliyyə hüququ, bu hüquq maliyyə axınlarını, hesablaşma, valyuta, kredit 
münasibətlərini tənzimləir; 
 beynəlxalq investisiya hüququ, bu hüquq çərçivəsində investisiyaların (kapitalın) 
hərəkəti tənzimlənir; 
 beynəlxalq miqrasiya hüququ, bu hüquq çərçivəsində əmək resurslarının, işçi 
qüvvəsinin hərəkəti tənzimlənir; 
 beynəlxalq iqtisadi yardım hüququ, bu hüquq əmtəə hesab edilməyən maddi və 
qeydi-maddi resursların hərəkətini tənzimləyən normalar məcmusudur. 
Beynəlxalq iqtisadi münasibətlərin hüquqi tənzimlənməsi zamanı müxtəlif 
metodlardan istifadə edilir. Dövlətlər normaları formalaşdırarkən qadağa, məcburetmə və 
yolvermə kimi metodlardan aktiv surətdə istifadə edirlər. Normativ sərtlik nöqteyi-
nəzərindən dövlətlər tövsiyyə, dispozitiv və imperativ metodlardan istifadə edilir. Həmçinin 
birtərəfli hərəkət, ikitərəfli, çoxtərəfli və üstmilli tənzimləmə metodları fərqləndirilir. Son 
zamanlar transmilli hüquq metodu anlayışından da geniş istifadə edilir. 
Məqsəd və maraqlar nöqteyi-nəzərindən dövlətlər tənzimlənin ya koordinasiya, ya da 
subordinasiya metoduna üstünlük verirlər. 
 
394 
Beynəlxalq hüququn ayrı-ayrı sahələrində və altsahələrində tənzimlənən xüsusi 
metodlarından da istifadə edilə bilər. Məsələn, beynəlxalq ticarət hüququnda əmtəələr üzrə 
və ya sektorlar üzrə tənzimləmə metodu mövcuddur. 
Eyni zamanda, dövlətlər və beynəlxalq təşkilatlar arasında səlahiyyətlərin 
bölüşdürülməsi metodu mövcuddur. 
Bütövlükdə beynəlxalq münasibətlər sisteminə təsir metodu kimi beynəlxalq 
təşkilatların təsis edilməsi metodu çıxış edir. Bura həm qeyri-hökumət təşkilatlarının 
yaradılması, həm də inteqrasiya birliklərinin yaradılması da aiddir. 
Beynəlxalq təşkilatlar daxilində dövlətlər qərarların qəbul edilməsi üçün konsensus, 
əksəriyyət və s. metodlardan istifadə edirlər. 
Beynəlxalq hüquqa və daxili hüquqa təsir aşağıdakı metodlarla həyata keçirilir: 
beynəlxalq-hüquqi normaların unifikasiyası, daxili hüquq normalarının unifikasiyası, daxili 
hüquq rejimlərinin konvergensiyası, beynəlxalq hüququn daxili hüquqa daxil olması və s. 
Yuxarıda deyilənlərdən aşağıdakı iki nəticəni çıxarmaq olar: 
 beynəlxalq iqtisadi hüququn hər bir altsahəsinin və ayrı-ayrı institutlarının öz metodu 
və ya metodlar çələngi mövcuddur; bu metodlar tənzimlənən münasibətlərin 
xüsusiyyətlərinin nəzərə alır; 
 hüquqi tənzimlənmənin bu və ya digər metodlarının düzgün seçimi tənzimləmə 
obyektinə təsirin lazımi səmərəlilik dərəcəsini təmin edir; düzgün metodu seçməklə 
lazımi nəticə ən qısa yol vasitəsilə əldə edilir. 
Beynəlxalq iqtisadi hüququn beynəlxalq publik hüququn bir sahəsi olması 
anlayışından çıxış etsək, belə məntiqi nəticəyə gəlmək olar ki, beynəlxalq hüququn 
subyektləri həm də beynəlxalq iqtisadi hüququn subyektləridir. Beynəlxalq hüquqda 
subyektlər kimi adətən dövlətlər və beynəlxalq təşkilatlar qəbul edilir. Onlar adətən şərti 
olaraq publik şəxslər termini ilə ümumiləşdirirlər. yalnız onlar beynəlxalq hüquq subyektliyi 
keyfiyyətinə malikdirlər. 
Beynəlxalq iqtisadi hüququn subyektləri beynəlxalq ictimaiyyət anlayışını 
formalaşdırırlar. Beynəlxalq ictimaiyyət öz növbəsində bir tərkib hissəsi kimi beynəlxalq 
iqtisadi sistemə daxildir. 
Beynəlxalq iqtisadi hüququn subyektlərinin statusunun əsas xüsusiyyəti ondan 
ibarətdir ki, onlar təkcə norma və öhdəliklərin daşıyıcıları deyillər. onlar həm də beynəlxalq 
hüquqi normaların yaradıcılarıdırlar. 
 
395 
10.2. Beynəlxalq iqtisadi münasibətlərin təşkilati-hüquqi əsaslarının  
əsas prinsipləri və normaları 
 
 Beynəlxalq iqtisadi hüququn ümumi prinsiplərinin tərkibi və məzmunu barədə 
kifayət qədər geniş sayda hüquqi ədəbiyyat mövcuddur. Beynəlxalq iqtisadi hüququn 
ümumi (əsas) prinsipləri ali hüquqi qüvvəyə malik ümumiləşdirilmiş normalardır. Onlar 
beynəlxalq hüququn əsas məzmununu, dövlətlərin və ümumilikdə beynəlxalq ictimaiyyətin 
əsas maraqlarını əks etdirir, beynəlxalq hüququn sistem əmələ gətirən həlqələri kimi çıxış 
edirlər. 
 Beynəlxalq iqtisadi hüququn ümumi prinsiplərinin aşağıdakı funksiyaları vardır: 
 dövlətlərin əsas hüquqlarını və öhdəliklərini müəyyən edirlər; 
 beynəlxalq iqtisadi hüququn digər normalarının yaradılması və funksiya göstərməsi 
üçün əsas kimi çıxış edirlər; 
 ümumbəşəri dəyərlər kompleksini qoruyurlar; 
 beynəlxalq hüquqi qaydanı gücləndirirlər; 
 beynəlxalq iqtisadi hüququn funksiya göstərməsini və inkişafını, o cümlədən 
beynəlxalq iqtisadi hüquq sisteminin vahidliyini təmin edirlər; 
 beynəlxalq iqtisadi hüququn çatışmazlıqlarını aradan qaldırırlar. 
Beynəlxalq hüququn ümumi prinsiplərinə aşağıdakılar aiddir: 
 zor tətbiq etməmək və ya zorla hədələməmək; 
 mübahisələrin sülh yolu ilə həlli; 
 daxili işlərə qarışmamaq; 
 əməkdaşlıq; 
 xalqların bərabər hüquqlara malik olması və öz müqəddəratlarını həll etmələri; 
 dövlətlərin suveren bərabərliyi; 
 beynəlxalq öhdəliklərin könüllü surətdə yerinə yetirilməsi; 
 ərazi bötüvlüyü; 
 insan haqlarına hörmət. 
Bütün bu prinsiplər qarşılıqlı surətdə əlaqəlidirlər və yalnız qarşlıqlı fəaliyyət halında 
öz funksiyalarını yerinə yetirmək qabiliyyətinə malikdirlər. 
 
396 
Lakin, beynəlxalq iqtisadi tətbiq nöqteyi-nəzərindən beynəlxalq hüququn ümumi 
prinsiplərin ilk növbədə iqtisadi məzmununu nəzərə almaq lazımdır. Lakin prinsiplərin 
ümumiliyi bu məzmunu heç də hər zaman konkret olaraq müəyyən etməyə imkan vermir. 
Məsələn, zor tətbiq etməmək prinsipi ilk növbədə hərbi qüvvənin tətbiq edilməsinə 
qadağanı nəzərdə tutur. ―İqtisadi qüvvə‖nin tətbiq edilməməsi barədə məsələ hələ də aşıqdır 
və müasir beynəlxalq iqtisadi sistemin ən problemli sahələrindən biridir. 
Mübahisələrin sülh yolu ilə həlli prinsipi beynəlxalq iqtisadi sistemə münasibətdə 
mübahisələrin həlli mexanizminin çoxtərəfli (universal) sazişlər, beynəlxalq təşkilatlar, 
ikitərəfli hökumət komissiyaları, beynəlxalq məhkəmələr əsasında həyata keçirilməsində 
özəksini tapır. 
Daxili işlərə qarışmamaq prinsipi beynəlxalq iqtisadi hüquq subyektlərinin praktikası 
ilə birbaşa olaraq əlaqələndirilə bilər. Birbaşa iqtisadi müdaxilə  növləri kimi iqtisadi 
blokadaları, məcburetmə məqsədilə iri iqtisadi yardım proqramlarından imtinanı, digər 
dövlətlərin suveren hüquqlarının öz maraqlarına tabe etdirilməsini göstərmək olar. 
Dolayı iqtisadi müdaxilə növləri kimi, digər dövlətin nəzarətində olan şəxslər və 
təşkilatlar tərəfindən həyata keçirilən bir sıra hərəkətlər və tədbirləri göstərilə bilər. 
Bununla yanaşı, nəzərə almaq lazımdır ki, dövlətin ―müstəsna daxili səlahiyyəti‖ 
sferası bir çox ənənəvi suveren məsələlərdə getdikcə azalır. Bu tipli bir çox məsələlər 
getdikcə beynəlxalq-hüquqi tənzimlənmənin predmetinə çevrilir (insan haqları; Avropa 
Birliyində - mülki-hüquqi və inzibati münasibətlərin geniş dairəsi; beynəlxalq ticarət 
sistemində - daxili bazarın qorunması məqsədilə tarif və qeyri-tarif tədbirlərindən istifadə 
edilməsi və s.). 
Əməkdaşlıq prinsipi bu gün sadəcə əməkdaşlıq hüququ deyil, həm də əməkdaşlıq 
etmək öhdəliyi kimi başa düşülür. Bu özünü, beynəlxalq iqtisadi sistemə münasibətdə daha 
aydın şəkildə göstərir. Bu prinsip dövləti qlobal problemlərin (ərtaf mühitin qorunması, 
dünya okeanının resurslarından istifadə, beynəlxalq iqtisadi münasibətlərin yenidən 
qurulması, iqtisadi inkişafa yardım) həllində əməkdaşlıq etməyə məcbur edir. Bununla 
yanaşı, beynəlxalq iqtisadi sistemdə bu prinsip qarşlıqlı fayda adlandırılan xüsusi prinsipə 
sıx şəkildə bağlıdır. 
Xalqların bərabər hüquqlara malik olması və öz müqəddəratlarını həll etmələri 
prinsipi digər məsələlrələ yanaşı, öz iqtisadi inkişaf yolunun sərbəst şəkildə müəyyən 
edilməsinə, müstəmləkəçiliyin qadağan edilməsinə, xarici işğala qarşı yönəlib. Şübhə 
 
397 
yoxdur ki, müasir dövrdə, qloballaşma şəraitində xalqların ―iqtisadi müqəddəratlarını həll 
etmələri‖nə vurğu getdikcə güclənəcəkdir. 
Dövlətlərin suveren bərabərliyi prinsipi özündə dövlətlərə qarşı iqtisadi ayrı-
seçkiliyə yol verməyə qadağanı, beynəlxalq iqtisadi münasibətlərdə, beynəlxalq 
müqavilələrdə, beynəlxalq təşkilatlarda sərbəst iştirak hüququnu əks etdirir. Suveren 
bərabərlik prinsipinin tərkibinə həmçinin qarşlıqlı fayda prinsipi də daxildir. Bu prinsip 
dövlətlərarası iqtisadi münasibətlərdə xüsusi əhəmiyyətə malikdir. 
Beynəlxalq öhdəliklərin könüllü surətdə yerinə yetirilməsi prinsipi bütün normalar – 
müqavilə və adi-hüquqi normalar aiddir. Bu prinsipə görə, dövlətlər özlərinin daxilidövlət 
hüquq öhdəliklərini beynəlxalq hüquqa uyğunluğunu təmin etməlidirlər. 
Ərazi bötüvlüyü prinsipi təkcə əraziyə müdaxiləni deyil (məsələn, qanunsuz tranzit), 
həm də resurslara da müdaxiləni də nəzərdə tutur. 
İnsan haqlarına hörmət prinsipi hər bir dövlətin və ümumilikdə beynəlxalq 
ictimaiyyətin üzərinə insan haqlarının təmin edilməsi öhdəliyin qoyur. Beynəlxalq iqtisadi 
münasibətlərdə bu, əcnəbinin, immiqrantın, sərmayəçinin hüquqlarına aid edilir. 
Yuxarıda sadalanan prinsiplərin iqtisadi məzmununu açıqladıqdan sonra onların 
bəzilərinin mahiyyətinə daha geniş şəkildə diqqət yetirək. 
Dövlətlərin suveren bərabərliyi prinsipi müasir beynəlxalq münasibətlərin əsasını 
təşkil edir. Bu müddəa BMT Nizamnaməsinin 2-ci maddəsinin 1-ci bəndində 
ümumiləşdirilmiş şəkildə ifadə edilmişdir: ―Təşkilat özünün bütün üzvlərinin suveren 
bərabərliyi prinsipi əsasında qurulmuşdur‖. 
 
Beynəlxalq hüquq qaydasının gözlənilməsi iştirakçıların hüquqi bərabərliyinə tam 
hörmət əsasında təmin edilə bilər. Bu, o deməkdir ki, hər bir dövlət sisteminin digər 
iştirakçılarının suverenliyinə hörmət bəsləməyə borcludur. 
Dövlət suverenliyi dedikdə, dövlətin öz sərhədləri hüdudlarında başçılığı (üstünlüyü) 
və beynəlxalq işlərdə onun müstəqilliyi başa düşülür. Bu, hər bir dövlətin keyfiyyəti, 
xassəsidir. 
 ―Suverenlik‖ termini monarxiyanın təşəkkülü dövründə meydana gəlmiş və kral 
hakimiyyəti tərəfindən feodal dağınıqlığına qarşı mübarizədə istifadə edilmişdir. İlk 
vaxtlarda suverenliyin daşıyıcısı mütləq monarx sayılmışdır (XV Lüdovikin ―dövlət 
 
398 
mənəm‖ məşhur kəlam düsturuna əsasən). Və yalnız feodalizmin aradan qalxması ilə 
suverenliyin daşıyıcısı qismində dövlət nəzərdən keçirilməyə başlanmışdır. 
 Qeyd edilməlidir ki, mütləq suverenlik yoxdur, belə ki, dövlətlər daim qarşılıqlı 
əlaqədədir və bu qarşılıqlı əlaqə müasir dövrdə durmadan genişlənir. Məsələn, dövlətin 
iqtisadi suverenliyi dedikdə, onun beynəlxalq birliyin digər üzvlərindən təcridliliyini deyil, 
yalnız onun öz iqtisadi siyasətini müstəqil müəyyən etmək hüququ nəzərdə tutulur. 
Dövlətlər müxtəlif iqtsadi potensiala, siyasi meydanda müxtəlif çəkiyə malik ola bilərlər, 
lakin suverenliyin daşıyıcıları kimi onlar hüquqi baxımdan bərabərdilər. Onlardan hər 
birinin öz ərazisi hüdudlarında başçılığı o deməkdir ki, bu ərazidə hüquqi cəhətdən mövcud 
dövlətin hakimiyyətindən yüksək hakimiyyət yoxdur, yəni onların şəxsi əraziləri 
hüdudlarında qanunverici, icra, inzibati və məhkəmə həkimiyyətlərini digər dövlətlərin heç 
bir müdaxiləsi olmadan həyata keçirmək, habelə öz xarici siyasətlərini müstəqil aparmaq 
hüquqları vardır. Buna müvafiq olaraq hər bir dövlət beynəlxalq ünsiyyətdə eyni dərəcədə 
hüquqi müstəqilliyə və istiqlaliyyətə malikdir. Dövlətin suverenliyi dövlətin özünün 
yaranması və yox olması ilə birgə yaranır və yox olur. 
 Bu prinsip həmçinin BMT sisteminin beynəlxalq təşkilatlarının nizamnamə-sində, 
regional beynəlxalq təşkilatların böyük əksəriyyətinin nizamnaməsində, dövlətlərin və  
beynəlxalq təşkilatların çoxtərəfli və ikitərəfli müqavilələrində, beynəlxalq təşkilatların 
hüquq aktlarında da təsbit edilmişdir.  
Beynəlxalq münasibətlərin obyektiv qanunauyğunluqları, onların tədricən 
demokratikləşdirilməsi dövlətlərin suveren bərabərliyi prinsipinin məzmununun 
genişlənməsinə səbəb olmuşdur. Müasir beynəlxalq hüquqda bu prinsip tam dolğunluğu ilə 
BMT Nizamnaməsində, uyğun olaraq dövlətlər arasındakı dostluq münasibətlərinə və 
əməkdaşlığına dair beynəlxalq hüququn prinsipləri haqqında Bəyannamədə əks olunmuşdur. 
Sonralar bu prinsip Avropada Təhlükəsizlik və Əməkdaşlıq üzrə Müşavirənin Yekun aktının 
prinsipləri Bəyannaməsində, Avropada Təhlükəsizlik və Əməkdaşlıq üzrə Müşavirənin 
iştirakçıları olan dövlətlərin nümayəndələrinin Vyana görüşünün Yekun aktında (1989-cu 
il), Yeni Avropa üçün Paris Xartiyasında (1990-cı il) və bir sıra digər sənədlərdə inkişaf 
etdirilmişdir.  
 Suveren bərabərlik prinsipinin əsas ictimai vəzifəsi – böyük və kiçikliyindən, 
iqtisadi, siyasi və mədəni inkişaf dərəcəsindən və s. faktorlardan asılı olmayaraq bütün 
dövlətlərin beynəlxalq münasibətlərdə hüquqi cəhətdən bərabər iştirakını təmin etməkdir. 
 
399 
Dövlətlər beynəlxalq münasibətlərin bərabər hüquqlu iştirakçıları olduğundan, onların 
hamısı prinsipcə eyni hüquq və vəzifələrə malikdir. 1970-ci il Bəyannaməsinə əsasən 
suveren bərabərlik anlayışı aşağıdakı ünsürləri əhatə edir: 
a) dövlətlər hüquq cəhətdən bərabərdirlər; 
b) hər bir dövlət tam suverenliyə xas olan hüquqlardan istifadə edir; 
c) hər bir dövlət digər dövlətlərin hüquq subyektliyinə hörmət etməyə borcludur; 
d) dövlətin ərazi bütövlüyü və siyasi müstəqilliyi toxunulmazdır; 
e) hər bir dövlət öz siyasi, ictimai, iqtisadi və mədəni sistemini sərbəst seçmək və 
inkişaf etdirmək hüququna malikdir; 
f) hər bir dövlət öz beynəlxalq öhdəliklərini tam və vicdanla yerinə yetirməyə  və 
başqa dövlətlərlə sülh şəraitində yaşamağa borcludur. 
ATƏB-in Yekun aktının prinsipləri haqqında Bəyannamədə dövlətlər BMT 
Nizamnaməsində və 1970-ci il Bəyannaməsində şərh edilmiş suveren bərabərlik prinsipinə 
riayət etmək öhdəliyi ilə yanaşı, suverenliyə hörmət etmək vəzifəsini də öz üzərlərinə 
götürmüşlər. Bu, o deməkdir ki, dövlətlər öz qarşılıqlı münasibətlərində tarixi və ictimai-
siyasi inkişaf fərqlərinə, mövqelərin və baxışların müxtəlifliyinə, daxili qanunlara və 
inzibati qaydalara, başqa dövlətlərlə münasibətləri öz istədikləri kimi və beynəlxalq hüquqa 
uyğun qurmaq və həyata keçirmək hüququna hörmətlə yanaşmalıdırlar.  
Suveren bərabərlik prinsipi sırasına dövlətlərin beynəlxalq təşkilatlara mənsub olub-
olmamaq, ikitərəfli və ya çoxtərəfli müqavilələrdə iştirak edib-etməmək, o cümlədən ittifaq 
müqavilələrinin iştirakçısı olub-olmamaq hüququ, habelə bitərəflik hüququ da daxildir.  
Suveren bərabərlik və hüquqlara hörmət prinsipi arasında əlaqənin qeyd edilməsi 
beynəlxalq əməkdaşlığın əsasını təşkil edən bu prinsipin məzmununu eyni zamanda həm 
konkretləşdirir, həm də genişləndirir. Qeyd edilmiş beynəlxalq iqtisadi münasibətlər 
sahəsində - inkişaf etməkdə olan dövlətlərin suveren hüquqlarının müdafiəsi probleminin 
kəskin hal aldığı bir sahədə xüsusilə qabarıq üzə çıxır. Son illər hüquqlara hörmətin 
zəruriliyi elmi-texniki inqilabın nailiyyətləri ilə əlaqədar daha tez-tez qeyd edilir və 
göstərilir ki, bu nailiyyətlərdən başqa dövlətlərin ziyanına istifadə edilməmişdir.  
Dövlətlərin hüquqca bərabərliyi heç də onların faktiki bərabərliyi demək deyildir və 
bu, real beynəlxalq münasibətlərdə nəzərə alınır. Buna misal olaraq BMT-nin Təhlükəsizlik 
Şurasının daimi üzvlərinin xüsusi hüquqi vəziyyətini göstərmək olar.  
 
400 
Bəzən iddia edilir ki, suverenliyin məhdudlaşdırılması olmadan normal beynəlxalq 
münasibətlər mümkün deyildir. Halbuki suverenlik heç də beynəlxalq hüququn məhsulu 
yox, dövlətin ayrılmaz keyfiyyəti, beynəlxalq münasibətlər amilidir.  
Heç bir dövlət, ya dövlətlər birliyi və ya beynəlxalq təşkilat özünün yaratdığı 
beynəlxalq hüquq normalarını başqa dövlətə zorla qəbul etdirə bilməz, beynəlxalq hüququn 
subyektinin hər hansı bir hüquqi münasibətlərin sisteminə daxil edilməsi yalnız könüllülük 
əsasında həyata keçirilə bilər. 
Hazırda dövlətlər əvvəllər dövlət suverenliyinin ayrılmaz atributu sayılan öz 
səlahiyyətlərinin bir hissəsini öz yaratdıqları beynəlxalq təşkilatların xeyrinə verirlər. Bu, 
müxtəlif səbəblər, o cümlədən qlobal problemlərin sayının artması, beynəlxalq əməkdaşlıq 
dairəsinin genişlənməsi və müvafiq olaraq beynəlxalq-hüquqi tənzimləmə obyektlərinin 
sayının artması səbəbindən baş verir. Bir sıra beynəlxalq təşkilatlarda təsisçi dövlətlər 
səsvermə zamanı formal bərabərlikdən (bir dövlət – bir səs) imtina edərək, ―tarazlaşdırılmış 
səsvermə‖ adlanan üsuldan istifadə edirlər. Belə səsvermə zamanı ölkənin malik olduğu 
səslərin sayı onun təşkilatın büdcəsinə ödədiyi üzvlük haqqının ölçüsündən və beynəlxalq 
təşkilatların əməliyyat-təsərrüfat fəaliyyəti ilə bağlı digər hallardan asılı olur.  
Dövlət öz səlahiyyətlərinin bir hissəsini beynəlxalq təşkilatlara könüllü verməklə öz 
suvernliyini heç də məhdudlaşdırmır, əksinə öz suveren hüquqlarından birini – saziş 
bağlamaq hüququnu həyata keçirir və bundan əlavə həmin təşkilatların fəaliyyətinə nəzarət 
etmək hüququnu qazanmış olur. 
Suveren dövlətlər durduqca suveren bərabərlik prinsipi də müasir beynəlxalq hüquq 
prinsipləri sisteminin mühüm ünsürü olaraq qalacaqdır. Bu prinsipə riayət edilməsi hər bir 
dövlətin və xalqın azad inkişafını təmin edir. Beynəlxalq hüququn prinsipləri haqqında 
1970-ci il Bəyannaməsində qeyd olunur ki, orada şərh edilmiş prinsiplərin təfsiri və tətbiqi 
zamanı onlar qarşılıqlı əlaqədə olur və hər bir prinsip digər prinsiplərin kontekstində 
nəzərdən keçirilməlidir. Bununla əlaqədar dövlətin suveren bərabərliyi prinsipləri ilə onların 
daxili səlahiyyətə aid olan işlərə qarışmamaq vəzifəsi arasındakı sıx əlaqəni nəzərə 
çarpdırmaq xüsusilə vacibdir. Beynəlxalq hüquq prinsip etibarilə dövlətlərin daxili-siyasi 
vəziyyətinə aid məsələləri tənzimləyir, buna görə dövlətlərin və ya beynəlxalq təşkilatların 
beynəlxalq hüquq subyektinin öz daxili problemlərini müstəqil həll etməsinə maneçilik 
törətmək cəhdi ilə bağlı hər hansı bir tədbiri müdaxilə sayılmalıdır.  
 
401 
Dövlətin daxili səlahiyyəti anlayışı praktikada tez-tez mübahisələrə səbəb olur. 
Beynəlxalq münasibətlərin inkişafı və dövlətlərin qarşılıqlı əlaqələrinin genişlənməsi ilə bu 
anlayışın məzmunu da dəyişilir. O cümlədən müasir dövrün daxili işlərə qarışmamaq 
konvensiyası heç də o demək deyildir ki, dövlətlər istənilən məsələləri əsassız olaraq öz 
daxili səlahiyyətlərinə aid edə bilərlər. Dövlətlərin beynəlxalq öhdəlikləri, o cümlədən 
onların BMT Nizamnaməsi üzrə öhdəlikləri bu mürəkkəb məsələnin həllinə düzgün 
yanaşmağa imkan verən meyardır. O cümlədən heç bir şübhə doğurmur ki, ―mahiyyət 
etibarilə istənilən dövlətin daxili səlahiyyətinə daxil olan işlər‖ anlayışı sırf ərazi anlayışı 
deyildir, bu, həm də o deməkdir ki, konkret dövlətin ərazisi hüdudlarında baş verən 
hadisələrə də yalnız həmin dövlətin daxili səlahiyyətinə daxil olmayan hadisə kimi baxıla 
bilər. Məsələn, BMT-nin Təhlükəsizlik Şurası hansısa dövlətin ərazisi hüdudlarında baş 
verən hadisələrin beynəlxalq sülhə və təhlükəsizliyə təhlükə törətdiyini təsdiq etdikdə həmin 
hadisələr yalnız mövcud dövlətin olmur və bu halda BMT-nin həmin hadisələr barəsində 
hərəkətləri dövlətin daxili işlərinə qarışmaq sayılmır.  
Suverenlik dövlətin tam müstəqilliyi, xüsusilə onun təcrid olunması demək deyildir, 
belə ki, hər bir dövlət qarşılıqlı əlaqədə olan dünyada yaşayır və var olur. Digər tərəfdən 
dövlətlərin könüllü surətdə beynəlxalq nizamlamaya tabe etdirdikləri məsələlərin sayının 
artması heç də bunların daxili səlahiyyət sahəsindən avtomatik çıxması demək deyildir. 
Daxili işlərə qarışmamaq prinsipi beynəlxalq hüququn ümumi prinsipi kimi 
millətlərin öz dövlət suverenlikləri uğrunda mübarizəsi prosesində, yəni burjua-demokratik 
inqilablar dövründə formalaşmışdır. Lakin qeyd etmək lazımdlr ki, keçmişdə bu prinsip 
məhdud tətbiq dairəsinə malik idi. Belə ki, beynəlxalq hüquq bir çox hallarda dövlətlərin 
daxili işlərinə qarışmağın müxtəlif formalarına, o cümlədən silahlı müdaxiləyə yol verirdi. 
 Qarışmamaq prinsipinin müasir anlamı BMT Nizamnaməsinin 2-ci maddəsinin 7-ci 
bəndində ümumi şəkildə ifadə edilmiş və nüfuzlu beynəlxalq sənədlərdə 
konkretləşdirilmişdir. Bunlardan beynəlxalq hüququn prinsipləri haqqında 1970-ci il 
Bəyannaməsini, ATƏM-in Yekun aktını, BMT-nin dövlətlərin daxili işlərinə qarışmağa yol 
verilməməsi, onların istiqlaliyyəti və suverenliyinin qorunmasına dair Bəyannaməsini (21 
dekabr 1965-ci il) göstərmək olar. 
 Belə ki, BMT Nizamnaməsinin 2-ci maddəsinin 7-ci bəndinə görə, ―mahiyyət 
etibarilə hər hansı bir dövlətin daxili səlahiyyətlərinə aid olan işlərə təşkilatın qarışmaq 
hüququ yoxdur‖. Göstərilmiş qadağa təkcə BMT-nin hərəkətlərinə deyil, beynəlxalq 
 
402 
münasibətlərin bütün iştirakçılarının hərəkətlərinə şamil edilir. Lakin bəzi hüquq 
məktəblərinin nümayəndələri bunun əksinə olaraq iddia edirlər ki, BMT Nizamnaməsi 
qarışmamaq prinsipini dövlətlərin qarşılıqlı münasibətləri normaları kimi təyin etmir, belə 
ki, Nizamnamənin 2-ci maddəsinin 7-ci bəndi dövlətlərin hərəkətlərinə deyil, yalnız 
Təşkilatın məqsədlərinə aiddir. 
 Bu fərziyyəni, hər şeydən əvvəl, elə BMT Nizamnaməsinin mətni təkzib edir. Bir 
halda ki, BMT-nin üzərinə qarışmamaq vəzifəsi qoyulub, Təşkilatın üzv dövlətləri isə onun 
Nizamnaməsinə ciddi əməl etməyi öz öhdələrinə götürüblər, deməli, eyni vəzifə dövlətlərin 
də üzərinə düşür. 
 Beynəlxalq hüquq prinsip etibarilə dövlətlərin daxili-siyasi vəziyyətinə aid olan 
məsələləri tənzimləmir, buna görə hər hansı bir beynəlxalq təşkilatın beynəlxalq hüququn 
subyektinə onun daxili səlahiyyətinə aid olan işləri həll etməsinə mane olmaq məqsədi ilə 
həyata keçirməyə çalışdığı istənilən tədbir müdaxilə hesab edilməlidir.  
 BMT Nizamnaməsinin VII fəslinə əsasən bu ümumi qaydada bir istisna: məcburiyyət 
tədbirlərinin tətbiqinə, yəni sülh üçün təhlükə yarandıqda, ya sülh pozulduqda və ya 
təcavüzkarlıq aktı halında görülə biləcək hərəkətlərə aid istisna vardır. Buradan belə nəticə 
hasil olur ki, ―mahiyyət etibarilə hər hansı bir dövlətin səlahiyyətinə aid olan‖ ifadəsi heç də 
təkcə ərazi problemlərinə şamil edilə bilməz. 
 Bu, o deməkdir ki, dövlətin ərazisi hüdudlarında baş verən bəzi hadisələrə yalnız 
həmin dövlətin daxili səlahiyyətinə aid olmayan hadisələr kimi də baxıla bilər. Belə ki, 
məsələn, əgər BMT Təhlükəsizlik Şurası hansısa dövlətin ərazisi hüdudlarında baş verən 
hadisələrin beynəlxalq sülh və təhlükəsizlik üçün qorxu törətdiyini təsdiq edərsə, bu halda 
həmin hadisələr daha mövcud dövlətin daxili işi olmur və BMT-nin bu hadisələr barəsində 
hərəkətləri dövlətlərin daxili işlərinə qarışmaq sayılmayacaqdır.  
 Digər tərəfdən dövlət ərazisi hüdudlarından kənardakı müəyyən ictimai münasibətlər 
(məsələn, qüvvədə olan beynəlxalq müqavilədən yaranan münasi-bətlər) belə 
münasibətlərin iştirakçısı olan dövlətlərin daxili işi olaraq qalmaqda davam edir.  
 Dövlətlərin daxili səlahiyyətinə aid işlərlə bağlı problemin həlli təcrübədə daim 
mübahisələrə səbəb olur. Yadda saxlamaq lazımdır ki, beynəlxalq aləmdə dövlətlərin 
könüllülük əsasında beynəlxalq nizamlamanın öhdəsinə buraxdıqları məsələlərin sayı da 
artır, lakin bu, o demək deyildir ki, bundan sonra həmin məsələlər dövlətin daxili 
səlahiyyətindən avtomatik çıxmış olur.  
 
403 
 Qarışmamaq konsepsiyası o demək deyildir ki, dövlətlər istənilən məsələni özbaşına 
olaraq öz səlahiyyətlərinə daxil edə bilərlər. Dövlətlərin beynəlxalq öhdəlikləri, o cümlədən 
onların BMT Nizamnaməsi üzrə öhdəlikləri bu məsələnin həllinə düzgün yanaşmağa imkan 
verən meyardır. 
 BMT Nizamnaməsi qəbul edildikdən sonra əməkdaşlıq prinsipi bir çox beynəlxalq 
təşkilatların nizamnamələrində, beynəlxalq müqavilələrdə, çoxsaylı qətnamə və 
bəyannamələrdə təsbit edilmişdir. 
 Dövlətlərin onların siyasi, iqtisadi və ictimai quruluşları sırasındakı fərqlərdən asılı 
olmayaraq, beynəlxalq sülhü və təhlükəsizliyi qorumaq məqsədilə beynəlxalq 
münasibətlərin müxtəlif sahələrində beynəlxalq əməkdaşlıq ideyası BMT 
Nizamnaməsindəki normalar sistemində əsas müddəadır. 
 BMT Nizamnaməsinin qəbul edilməsi ilə əməkdaşlıq müasir beynəlxalq hüquqa görə 
əməl edilməsi məcburi olan digər prinsiplərin sırasında özünə yer tutmuşdur ki, 
Nizamnaməyə uyğun olaraq dövlətlər ―iqtisadi, ictimai, mədəni və humanitar xarakterli 
beynəlxalq problemlərin həllində beynəlxalq əməkdaşlığı həyata keçirməyə‖ borcludur, 
habelə onlar ―beynəlxalq sülhü və təhlükəsizliyi qorumalı və bu məqsədlə səmərəli kollektiv 
tədbirlər görməlidirlər‖. 
 Əməkdaşlıq prinsipi hüquqi kateqoriya kimi Nizamnamənin digər müddəalarından, o 
cümlədən 55 və 56-cı maddələrin müddəalarından irəli gəlir. Məsələn, 55-ci maddənin 
məzmunu BMT üzvlərinin vəzifələrinin iki növündən xəbər verir: Nizamnamədə nəzərdə 
tutulmuş məqsədlərə nail olmaq üçün dövlətlərin bir-birləri ilə əməkdaşlıq etməsi vəzifəsi 
və onların elə həmin məqsədlərə çatmaq üçün BMT ilə əməkdaşlıq etmək vəzifəsi. 
 Aydın məsələdir ki, əməkdaşlığın konkret formaları və həcmi dövlətlərin özündən, 
onların tələbat və maddi ehtiyaclarından, daxili qanunvericiliyindən və üzərlərinə 
götürdükləri beynəlxalq öhdəliklərdən asılıdır. Lakin dövlətlərin niyyətlərini əks etdirən 
siyasi-hüquqi sənədlərin (məsələn, 1970-ci il Bəyannaməsi və ATƏM-in Yekun aktının 
prinsipləri haqqında Bəyannamənin) təhlili dövlətlərin əməkdaşlıq prinsipinə universal 
xarakter verməyə çalışdıqlarını göstərir. 
 Bütün dövlətlərin BMT prinsiplərinə uyğun hərəkət etmək vəzifəsi onların müxtəlif 
beynəlxalq problemlərin həllində əməkdaşlıq etmək vəzifəsini ehtiva edir, ―belə ki, bu, 
beynəlxalq sülhü və təhlükəsizliyi qorumaq işi üçün zəruri ola bilər‖.  
 
404 
 Dövətlərin bir-biri ilə əməkdaşlıq etmək vəzifəsi dövlətlərin beynəlxalq hüquq 
normalarına və BMT Nizamnaməsinə vicdanla əməl etməsinə ehtiva edir. 
Beynəlxalq iqtisadi münasibətlərdə beynəlxalq ümumi hüququn əsas prinsipləri ilə 
yanaşı, müəyyən ticarət-siyasi rejimlərdən istifadəni nəzərdə tutan xüsusi prinsiplər də 
tətbiq edilir. 
Onu da qeyd etmək lazımdır ki, xüsusi prinsipləri konvensiya xarakteri daşıyır, bu 
prinsiplərin təsir qüvvəsi hər bir halda onların müvafiq beynəlxalq müqavilələrə daxil 
edilməsindən asılı olur. 
 Beynəlxalq iqtisadi hüququn xüsusi adlandırılan  prinsipləri sırasında ilk növbədə 
aşağıdakıları göstərmək olar: 
 iqtisadi əməkdaşlıq prinsipi; 
 dövlətlərin öz iqtisadi fəaliyyətləri və təbii resursları üzərində suverenitet prinsipi; 
 qarşlıqlı fayda prinsipi. 
İqtisadi əməkdaşlıq prinsipi beynəlxalq hüququn ümumi prinsipi olan əməkdaşlıq 
prinsipi ilə birbaşa əlaqəlidir və özündə aşağıdakıları əks etdirir: 
 beynəlxalq iqtisadi münasibətlər üzrə partnyorların, beynəlxalq iqtisadi 
münasibətlərdə əməkdaşlıq forma və metodlarının, beynəlxalq iqtisadi 
münasibətlərin ikitərəfli və çoxtərəfli formalarının sərbəst seçilməsi hüququ; 
 beynəlxalq əmək bölgüsündən, beynəlxalq ticarətdən fayda əldə etmək hüququ; 
 dünya iqtisadi problemlərinin həlli üçün beynəlxalq səviyyədə qərar qəbul edilməsi 
prosesində iştirak hüququ; 
 dövlətlərin beynəlxalq iqtisadi münasibətlərin və dünya iqtisadiyyatının inkişafına 
yardım etmək öhdəliyi; daxili hüquq sistemini və xarici iqtisadi siyasəti müvafiq 
surətdə formalaşdırmaq; 
 dövlətlərin beynəlxalq ticarətin ümumi liberallaşdırılmasında iştirak etmək öhdəliyi; 
 dövlətlərin üçüncü ölkələrin, xüsusilə də inkişaf etməkdə olan ölkələrin qanuni 
maraqlarını nəzərə almaq öhdəliyi; 
 suveren hüquqların pozulmasına və ya fayda əldə edilməsinə yönəlmiş məcburetmə 
xarakterli iqtisadi və digər tədbirlərin həyata keçirilməsinə qadağa; 
 inkişaf etməkdə olan ölkələrin (onların xüsusilə faha az inkişaf etmişləri) iqtisadi 
inkişaflarına yardım və iqtisadi yardım almaq hüququ (iqtisadi inkişaf hüququ). 
 
405 
Dövlətlərin öz iqtisadi fəaliyyətləri və təbii resursları üzərində suverenitet prinsipi 
dövlət suverenliyi prinsipinin daha da konkretləşdirilmiş formasıdır və aşağıdakıları əks 
etdirir: 
 təbii ehtiyatlara sərbəst surətdə malikolma, sərəncamvermə, istismar etmək, iqtisadi 
fəaliyyətdə müstəqil olma; 
 investisiyalara, transmilli şirkətlərə nəzarət və onların tənzimlənməsi də daxil 
olmaqla təbii resurslar və iqtisadi fəaliyyət üzərində səmarəli nəzarət hüququ; 
 təbii resursların istifadə edilməsi rejiminin (konsessiya), iqtisadi inkişafın, xarici 
iqtisadi əlaqələrin təşkilinin forma və metodlarının, bazarın liberallaşdırılması və ya 
proteksionizm tədbirlərinin müəyyən edilməsi hüququ; 
 ixrac-idxal, valyuta və digər xarici iqtisadi əməliyyatlar üzərində dövlət nəzarəti 
hüququ; 
 öz xalqının, bütün vətəndaşlarının iqtisadi inkişafı hüququ; 
 təbii resurslardan istifadəyə və müstəmləkiçilər tərəfindən vurulmuş zərərə görə 
kompensasiya hüququ; 
 əvəzetmə əsasında xarici özəl mülkiyyətin milliləşdirilməsi hüququ; 
 təbii resurslardan istifadəyə maneçilik törətmək, iqtisadiyyat üzərində nəzarəti ələ 
keçirmək məqsədi daşıyan iqtisadi və ya digər məcburetməyə qadağa, xarici 
investisiyalar və ya transmilli şirkətlər üçün güzəşt rejiminin təqdim edilməsinə 
məcburetməyə qadağa. 
Qarşılıqlı fayda prinsipi dövlətlərin suveren bərabərliyi və əməkdaşlığı prinsipindən 
irəli gəlir və dövlətlərin mənfəət və öhdəliklərin ədalətli bölgüsünə qarşılıqlı hüquqları 
anlamını kəsb edir. 
Beynəlxalq iqtisadi münasibətlərdə resursların intensiv mübadiləsi baş verir. Bir 
qayda olaraq, resurslar bir tərəfdən müəyyən ―əvəz‖ (maliyyə, əmtəə və ya digər) 
müqabilində verilir, digər tərəfdən isə dövlətlər özləri müstəqil olaraq qarşılıqlı əvəzləmənin 
ekvivalentliyinə, mənfəətliliyinə nəzarət edirlər. bu cür qiymətləndirmə maddi qarşılılıq 
prinspinə əsaslanır. 
Bununla yanaşı, beynəlxalq iqtisadi münasibətlərdə maddi qarşılılıq heç də həmişə 
mümkün olmur. Məsələn, müzakirə predmeti maddi dəyərlər deyil, məsələn, dövlətdaxili 
hüquqi rejimlərə bərabərləşdirmə metodunun tətbiqidirsə, onda burada bu hüquqi rejimlərin, 
 
406 
iki, xüsusilə də bir neçə dövlətdə bərabər anlama malik olmalarına nail olmaq praktiki 
olaraq qeyri-mümkündür. 
Deməli, bu halda çıxış yolu maddi deyil, formal (hüquqi) qarşılıqdadır. Bu o 
deməkdir ki, dövlətlər bir-birlərinə məsələn, mlii rejim təqdim edirlər (―əvəzləmələr‖lə 
mübadilə) və bir-birlərindən tələb etmirlər ki, təqdim edilən rejimlər mütləq bərabər 
olsunlar. Əks halda, bu, ayrı-ayrı ölkələrin maraqlarının ümumilikdə dünya ictimaiyyətinin 
maraqlarından ayrılmasına gətirib çıxarardı. 
Xüsusi prinsiplərə həmçinin aiddir: 
 Ayrı-seçkiliyə yol verməmək prinsipi. Hüquqi anlamda bu prinsip dövlətin tərəf-
müqabil dövlət tərəfindən ona (habelə onun vətəndaşlarına və onun milli hüququnun 
digər subyektlərinə) bu dövlətin digər bütün dövlətlərə verdiyi imkan-lardan pis 
olmayan imkanlarının verilməsi hüququnu bildirir. Mövcud hüquq xüsusi güzəşt və 
imtiyazları, daha əlverişli şəraitin yaradılmasını ehtiva etmir. Başqa sözlə desək, bu 
rejim digər ölkələr üçün də öz ölkəsində mövcud olan normal şəraitin yaradılması 
öhdəliyini nəzərdə tutur. 
 Millət üçün ən əlverişli şərait prinsipi (rejimi). Bu prinsip dövlətin tərəf-müqabil 
dövlət üçün güzəştli (ən əlverişli) şəraitin yaradılmasını nəzərdə tutur. Ən əlverişli 
şərait rejiminin tətbiqi sahəsi, adətən, bu və ya digər beynəlxalq müqavi-lədə ən 
əlverişli şərait haqqında konkret qeyd-şərt ümumi formada ticarət və gəmiçiliyin 
bütün sahələrinə və ya münasibətlərin ayrı-ayrı növlərinə (gömrük rüsumu, tranzit, 
miqdar məhdudiyyətləri və qadağaları, nəqliyyat rejimi, fiziki və hüquqi şəxslərin 
yurisdiksiya hüquqları və s.) şamil edilə bilər. Adətən ən əlverişli şərait rejimində 
tarixən formalaşmış istisnalara yol verilə bilər. Bunlara qonşu dövlətlər üçün, sahil 
gəmiçiliyi üçün, ―ictimai qaydanın‖ qorunması və s. üçün xüsusi gü-zəştlər 
(imtiyazlar) aiddir. Bu rejimdən istisnalar, adətən, preferensional gömrük sistemləri 
barəsində də tətbiq edilir (inkişaf etməkdə olan ölkələr üçün gömrük ittifaqları, azad 
ticarət zonaları və s. çərçivəsində). 
 Milli rejim. Bu cür birtərəfli qaydada yaradılır və ya bəzi ticarət müqavilə-lərində 
nəzərdə tutulur və onu bildirir ki, əcnəbi dövlətin fiziki və hüquqi şəxsləri hüquqi 
münasibətlərin ayrı-ayrı növlərinə görə qarşılıqlıq əsasında hüquqca milli fiziki və 
hüquqi şəxslərə tamamilə bərabər tutulurlar. Adətən bu xarici şəxslərin hüquq 
qabiliyyətinə aid olur.  
 
407 
 Preferensial rejim. Adətən bu, ilk növbədə, bu və ya digər dövlətlər və ya bir qrup 
dövlət arasında mövcud olan gömrük barəsində ticarət güzəştləri demək-dir. Buna 
nümunə kimi, ticarət və inkişaf üzrə BMT Konfransının tövsiyələri əsasında inkişaf 
etmiş ölkələr tərəfindən inkişafda olan ölkələr barəsində, habelə inkişaf etmiş 
ölkələrin öz aralarında tətbiq edilir. 
Keçmiş vaxtlarda inkişaf etmiş ölkələrin müstəmləkə və yarım müstəmləkə ölkələri 
ilə münasibətlərində ―bərabər imkanlar‖, ―açıq qapılar‖ və s. bu kimi hüquqi rejimlərdən 
istifadə edilirdi. Beynəlxalq hüququn ümumtanınmış prinsiplərinə zidd olan bu cür şərtlərə 
müasir mərhələdə qanunauyğun hal kimi baxıla bilməz. 
 
10.3. Beynəlxalq iqtisadi hüququn əsas mənbələri:  
dövlətlərarası müqavilələr və onların növləri 
 
 Müqavilələr və beynəlxalq adətlər dövlətlərin, beynəlxalq təşkilatların davranış 
qaydalarının əks olunduğu əsas formadır. Bunlar beynəlxalq iqtisadi hüququn universal 
mənbələridir. 
 Beynəlxalq hüququn mənbələri həm də beynəlxalq iqtisadi hüququn mənbələridir. 
Bu mövqe hamı tərəfindən tanınır və məntiqidir, çünki, beynəlxalq iqtisadi hüquq 
beynəlxalq hüququn bir sahəsidir. 
 Beynəlxalq iqtisadi hüququn əsas mənbələri aşağıdakılardan ibarətdir. 
 Beynəlxalq müqavilələr. Ümumi beynəlxalq hüququn bir sahəsi olan beynəlxalq 
müqavilə hüquqi dövlətlərin və beynəlxalq hüququn digər subyektlərinin beynəlxalq 
müqavilələrin bağlanması, qüvvəyə minməsi və qüvvəsini itirməsi barəsində 
münasibətlərini tənzim edən hüquq normalarının məcmusundan ibarətdir. 
 Müqavilələr, müqavilənin tərəflərinin qarşılıqlı hüquq və vəzifələrini dəqiq və aydın 
surətdə müəyyən etmək məqsədilə bağlanır. Beynəlxalq münasibətləri möhkəmləndirən 
müqavilə forması beynəlxalq hüquq qaydasının sabitliyini şərtləndirir. 
 Beynəlxalq müqavilə hüququnun subyektləri beynəlxalq hüququn subyektlərindən 
ibarətdir. Uzun dövr ərzində beynəlxalq müqavilə hüququnun yeganə mənbəyi alətlər 
olmuşdur. 
 
408 
Beynəlxalq müqavilə hüququ sahəsində birinci məcəllələşdirilmə aktı 1928-ci ildə 
Havanada Amerika dövlətlərinin konfransında qəbul edilmişdir. Müqavilələr haqqında bu 
saziş yalnız Latın Amerikasında təsir gücünə malik olduğundan regional xarakter daşıyırdı. 
BMT-nin meydana çıxması və onun çərçivəsində Beynəlxalq Hüquq Komissiyasının 
yaradılması ilə beynəlxalq müqavilə hüququnun məcəllələşdirilməsi Komissiya qarşısında 
qoyulmuş ən mühüm vəzifə olmuşdur. Komissiya beynəlxalq müqavilə hüququ haqqında 
maddələr layihəsini işləyib hazırlamış və 1968-1969-cu illərdə bu layihə BMT-nin himayəsi 
altında çağırılmış konfransda müzakirə olunmuş və beynəlxalq müqavilə hüququ haqqında 
1969-cu il Vyana Konvensiyası qəbul edilmişdir. 1980-ci ildə qüvvəyə minmiş bu saziş 
dövlətlər arasında bağlanan müqavilələrə aiddir. 
1978-ci ildə Beynəlxalq Hüquq Komissiyasının hazırladığı maddələr layihəsinin 
əsasında dövlətlərin müqavilələr barəsində hüquq varisliyi haqqında konvensiya qəbul 
edilmiş, lakin o, indiyəcən qüvvəyə minməmişdir. 
Hökumətlərarası beynəlxalq təşkilatların meydana gəlməsi və beynəlxalq 
münasibətlərdə onların rolunun artması bu təşkilatların həm dölətlərlə, həm də öz aralarında 
münasibətlərinin müqaviləvi tərtibatına səbəb olmuşdur. Nəticədə nəinki bu cür çoxsaylı 
müqavilələr meydana gəlmişdir, həm də bu cür müqavilələrin bağlanması, qüvvəyə minməsi 
və ləğv edilməsinə dair müəyyən təcrübə formalaşmışdır. Bu da öz növbəsində xüsusi 
sazişin hazırlanması və qəbul edilməsi zərurətini doğurmuşdur. 1986-cı ildə bu məqsədlə 
çağırılmış Vyana konfransında dövlətlər və beynəlxalq təşkilatlar arasında, yaxud 
beynəlxalq təşkilatlar arasında müqavilə bağlamaq hüququ haqqında Vyana Konvensiyası 
qəbul edilmişdir. Beynəlxalq hüququn məcəllələşdirilməsinin və mütərəqqi inkişafının 
qanunauyğun nəticəsi olan bu sazişdə beynəlxalq təşkilatların iştirak etdiyi müqavilələrin 
spesifikasını nəzərə alan maddələr öz əksini tapmışdır. 
1978 və 1986-cı il Vyana konvensiyaları qüvvəyə minməsə də onların bir çox 
maddələri adət norması kimi fəaliyyət göstərir. 
Bu konvensiyalarda beynəlxalq müqavilə hüququ sahəsində qüvvədə olan adət 
normalarının hamısı məcəllələşdirilməmişdir. O cümlədən müharibənin beynəlxalq 
müqavilələrə təsirinə aid olan normalar kodifikasiya edilməmişdir. Buna görə müqaviləvi 
normalarla yanaşı adət normaları da fəaliyyət göstərir.  
Dövlətlərin müqaviləvi hüquq qabiliyyətlərinin həyata keçirilməsində onların daxili 
hüquq normaları mühüm rol oynayır. Adətən bu cür normalar konstitusiyalarda olur. Lakin 
 
409 
bəzi dövlətlər beynəlxalq müqavilələrin bağlanması, təsdiqi, qüvvəyə minməsi və ləğv 
edilməsinə aid olan xüsusi normativ aktlar qəbul edirlər.  
Beynəlxalq müqavilə hüququ haqqında 1969-cu il Vyana Konvensiyasına, habelə 
dövlətlər və beynəlxalq təşkilatlar arasında və ya beynəlxalq təşkilatlar arasında müqavilə 
bağlamaq hüququ haqqında 1986-cı il Vyana Konvensiyasına əsasən beynəlxalq müqavilə 
beynəlxalq təşkilatlar və hüququn digər subyektləri arasında yazılı şəkildə bağlanmış 
sazişdir. Bu zaman sazişin bir, iki və ya bir-birilə bağlı olan daha çox sənəddən ibarət 
olması, habelə onun konkret adı heç bir əhəmiyyət kəsb etmir.  
Bu tərifdə şifahi müqavilələr haqqında heç nə deyilməsə də dövlətlər və  beynəlxalq 
hüququn digər subyektləri qarşılıqlı razılaşma əsasında 1969 və 1986-cı il Vyana sazişləri 
müddəalarını şifahi müqavilələrə də şamil edə bilərlər. 
Beynəlxalq təcrübədə beynəlxalq münasibətlərin müxtəlif məsələləri haqqında 
dövlətlərin razılaşdırılmış mövqeyini özündə əks etdirən digər yazılı müqavilələr də tətbiq 
olunur. 
Beynəlxalq müqavilənin obyekti maddi və qeyri-maddi nemətlər, hərəkətlər və 
hərəkətlərdən çəkinmək haqqında beynəlxalq  hüququn subyektlərinin münasibətlərindən 
ibarətdir. Beynəlxalq hüququn istənilən obyekti beynəlxalq  müqavilənin obyekti ola bilər. 
Nələrin beynəlxalq  müqavilənin obyekti ola biləcəyini dövlətin özü həll edir. 
Beynəlxalq təcrübə göstərir ki, beynəlxalq  işlərə, eləcə də dövlətin daxili işlərinə aid olan 
istənilən məsələ beynəlxalq  müavilənin obyekti ola bilər. Lakin dövlətlər yalnız dövlətin 
daxili səlahiyyətini təşkil edən məsələləri müqavilələrin obyektinə çevirməkdən çəkinirlər. 
Bir qayda olaraq müqavilənin obyekti onun adında öz əksini tapmış olur. 
Beynəlxalq müqavilənin məqsədi dedikdə beynəlxalq  hüququn subyektlərinin həyata 
keçirməyə və ya əldə etməyə çalışdıqları məqsəd başa düşülür. Müqavilə elə bir vasitədir ki, 
dövlətlər və beynəlxalq  hüququn digər subyektləri onun köməyilə qarşıya qoyduqları 
məqsədləri həyata keçirirlər.  
Adətən məqsəd müqavilənin giriş hissəsində və ya ilk maddələrdə müəyyən edilir. 
Belə ki, BMT Nizamnaməsinin preambulasında və 1-ci maddəsində Nizamnamənin qəbul 
edilməsinin və BMT-nin yaradılmasının məqsədləri ifadə olunmuşdur. 
Yalnız beynəlxalq  hüququn subyektləri beynəlxalq  müqavilənin tərəfi kimi çıxış 
edirlər. 1969-cu il Vyana Konvensiyasının 6-cı maddəsində göstərilir ki, ―hər bir dövlət 
hüquqi cəhətdən müqavilə bağlamaq qabiliyyətinə malikdir‖. Beynəlxalq təşkilatların bu 
 
410 
qabiliyyəti öz növbəsində ―onun qaydaları ilə nizamlanır‖, (1968-ci il Vyana Konvansiyası, 
6-cı maddə). Qaydalar dedikdə, həm də ―təşkilatın təsis aktları, bunlara uyğun olaraq qəbul 
edilmiş qərarlar və qətnamələr, habelə bu təşkilatın formalaşmış təcrübəsi ‖ başa düşülür 
(1986-cı il Vyana Konvensiyası, 1-ci maddənin 1-ci bəndi). Başqa sözlərlə desək, 
dövlətlərin müqavilələr barəsində hüquq qabiliyyəti heç nəylə məhdudlaşdırılmadığı və 
onlar istəniln məsələ üzrə müqavilə bağlaya bildikləri halda, beynəlxalq  təşkilatların 
müqavilə bağlamaq üzrə hüquq qabiliyyəti ilk növbədə onların təsis aktları ilə müəyyən 
edilir. 
1969 və 1986-cı illərin Vyana konvensiyalarının təcrübəsinə əsasən ―danışıqlarda 
iştirak edən dövlətlər‖, ―danışıqlarda iştirak edən təşkilarlar‖,  ―razılığa gələn dövlətlər‖, 
―razılığa gələn təşkilatlar‖, ―iştirakçı‖, ―üçüncü dövlət‖ və ―üçüncü təşkilat‖ kimi 
anlayışlardan istifadə olunur. Danışıqlarda iştirak edən dövlətlər müqavilənin mətninin 
tərtib və qəbul edilməsində iştirak etmiş dövlətdir; danışıqlarda iştirak edən dövlətdir; 
razılığa gələn dövlət müqavilənin onun üçün məcburi olduğuna razılıq vermiş dövlətdir, özü 
də bu halda müqavilənin qüvvəyə minib-minməməsi heç bir əhəmiyyət kəsb etmir. 
Müqavilənin iştirakçıları sırasına müqavilənin onlar üçün məcburi olmasına razılıq vermiş 
və onlar üçün müqavilənin  qüvvədə olduğu dövlətlər aiddir. Müqavilənin iştirakçıları 
olmayan dövlətlər “üçüncü dövlətlər” adlanır. 
Müqavilələr müxtəlif  əsaslar üzrə təsnif edilə bilər. Müqavilələr iştirakçı-ların sayına 
görə ikitərəfli və çoxtərəfli ola bilər. 
İki dövlətin iştirak etdiyi müqaviləyə ikitərəfli müqavilə deyilir. Bir tərəfdən bir, 
digər tərəfdən isə bir neçə dövlətin iştirak etdiyi müqavilələr də (məsələn, 1947-ci ilin sülh 
müqavilələri) ikitərəfli müqavilələrə aid edilə bilər. 
Çoxtərəfli müqavilələrə bütün dövlətlərin iştirakına hesablanmış universal (ümumi 
müqavilələr) müqavilələr və məhdud sayda iştirakçıları olan müqavilələr aiddir. 
Müqavilələrin birinci növünə, 1969 və 1986-cı illərin Vyana sazişləri, ikinci növə isə AİB-
in yaradılması haqqında 1957-ci il Roma müqaviləsi aid edilə bilər.  
Müqavilələr həmçinin açıq və qapalı ola bilər. Açıq müqavilə elə bir müqavilədir ki, 
istənilən dövlət onun iştirakçısı ola bilər və bunun üçün digər iştirakçı – dövlətlərin razılığı 
tələb olunur. Qapalı müqaviləyə qoşulmaq isə yalnız digər iştirakçıların razılığı ilə həyata 
keçirilə bilər. Məsələn, 1986-cı il Vyana Konvensiyası açıq, 1957-ci il Roma müqaviləsi isə 
qapalı müqavilələrə aid edilə bilər. 
 
411 
Beynəlxalq iqtisadi hüquqda müqavilələrin “müqavilə-qanunlar”a (və ya 
―hüquqmüəyyənedici‖ müqavilələr) və “müqavilə-sazişlər”ə (və ya ―öz-özünə icra olunan‖ 
müqavilələr) bölünməsi də geniş yayılmışdır. Birinci kateqoriya müqavilələrə məsələn, 
ticarət-iqtisadi münasibətlərin prinsiplərini müəyyən edən ticarət müqavilələrini aid etmək 
olar. İkinci kateqoriya sırasında isə müəyyən edilmiş müddət ərzində əmtəələrin qarşılıqlı 
çatdırılması haqqında, obyektlərin tikintisi haqqında və s. bu kimi müqavilələri göstərmək 
olar. 
Bununla yanaşı, müqavilə tərəflərinin səviyyəsindən asılı olaraq beynəlxalq iqtisadi 
hüquqda dövlətlərarası, hökumətlərarası və təşkilatlararası müqavilələri fərqləndirirlər. 
Dövləti təmsil edən orqanların səviyyəsindən asılı olmayaraq, bütün bu müqavilələr 
bərabər hüquqi qüvvəyə malikdirlər. 
Tənzimetmə obyektlərinə görə müqavilələr siyasi, iqtisadi, elmi-texniki və s. növlərə 
bölünür. Lakin bu cür bölgü şərti xarakter daşıyır, belə ki, dövlətlər siyasi qurumlardır. Eyni 
zamanda müqavilənin obyektləri üzrə təsnifi müqavilə-lərin uçotu və sistemləşdirilməsi 
işini xeyli asanlaşdırır. 
Müqavilə yazılı və ya şifahi (―centlmen sazişi‖) formada bağlana bilər. Müqavilələr 
şifahi formada nadir hallarda bağlanır, yəni müqavilələrin ən geniş yayılmış forması yazılı 
müqavilədir, çünki tərəflərin hüquq və vəzifələrini yalnız yazılı müqavilə dəqiq və konkret 
ifadə edə bilər. Müqavilənin quruluşuna onun adı, preambulası (giriş hissəsi), əsas və yekun 
hissələri, tərəflərin imzası kimi tərkib hissələri aiddir.  
Preambula müqavilənin mühüm hissəsidir, belə ki, müqavilənin məqsədi çox vaxt 
burada ifadə edilir. Bundan əlavə, müqavilənin təfsiri zamanı da preambula-dan istifadə 
olunur. 
Müqavilənin əsas hissəsinə bölmələrdə (dəniz hüququ haqqında 1982-ci il BMT 
Konvensiyası) və ya hissələrdə (beynəlxalq mülki aviasiya haqqında 1944-cü il Çikaqo 
Konvensiyası) qruplaşdırıla biləcək normalar aiddir. Bəzi müqavilələrdə normalara, habelə 
bölmələrə (fəsillərə, hissələrə) ad verilə bilər. 
Yekun hissəsində müqavilələrin qüvvəyə minməsi və ləğv edilməsi şərtləri haqqında 
və s. normalar şərh edilir. 
Beynəlxalq müqavilələrin protokollar, əlavə protokollar, qaydalar, mübadilə 
məktubları və s. növündə əlaqələri olur. Lakin bu cür əlavələr yalnız o zaman müqavilənin 
ayrılmaz hissəsi ola bilər ki, müqavilənin öz mətnində bu barədə göstəriş olsun.  
 
412 
Müqavilə adətən bir sənəddə tərtib edilir. Lakin, məsələn, notaların və ya 
məktubların mübadiləsi yolu ilə bağlanmış müqavilələrin mətni bir-birilə əlaqədar olan iki 
və ya daha çox sənəddə əks etdirilə bilər.  
Müqavilələr müxtəlif adlar daşıya bilər (məsələn, saziş, konvensiya, protokol, 
bəyannamə, nizamnamə, xartiya, razılaşma, statut və s.), ya da adsız ola bilər. Müqavilənin 
adını hüquqi cəhətdən heç bir əhəmiyyəti yoxdur, çünki saziş hansı ad altında olursa-olsun, 
onun iştirakçıları üçün hüquq və vəzifələr əmələ gətirən müqavilə sayılır. Buna görə 
―müqavilə‖ anlayışına cinsi anlayış keyfiyyətində baxılır.  
Müqavilə mətninin hansı dildə tərtib ediləcəyini sazişə gələn tərəflərin özləri 
müəyyən edirlər. İkitərəfli müqavilə adətən sazişə gələn iki tərəfin dilindən tərtib edilir, 
lakin onlar başqa bir dilə də üstünlük verə bilərlər. Bəzən müqavilə sazişə gələn iki tərəfin 
dilindən əlavə üçüncü (neytral) bir dildə də tərtib olunur. Çoxtərəfli müqavilələr sazişə 
gələn tərəflərin təyin etdikləri dildə tərtib edilir. BMT-nin himayəsi altında BMT-nin 
ixtisaslaşdırılmış idarələrinin və ya digər beynəlxalq təşkilatlarının bağladığı müqavilələr 
ənənəyə əsasən bu təşkilatların rəsmi dillərində tərtib edilir. Müqavilənin müxtəlif dillərdə 
olan mətnləri əslinə uyğun və eyni hüquqi qüvvəyə malik olur. 
Müasir dünyada ağırlıq mərkəzi tədricən çoxtərəfli iqtisadi əməkdaşlığa doğru meyl 
edir. Beynəlxalq iqtisadi hüquq normalarının yaradılması baxımından çoxtərəfli 
müqavilələrin bağlanması xüsusi əhəmiyyət kəsb edir. Məhz çoxtərfli müqavilələr 
beynəlxalq iqtisadi hüququn özəyini təşkil edir. 
 Lakin çoxtərəfli müqavilələrin bütün əhəmiyyətinə baxmayaraq iqtisadi sahədə 
əməkdaşlıq əksər hallarda ikitərəfli sazişlərin əsasında həyata keçirilir. 
 İkitərəfli iqtisadi münasibətləri tənzimləyən beynəlxalq müqavilələr arasında ümumi 
çərçivə xarakterli müqavilələri, o cümlədən dostluq, əməkdaşlıq və qarşılıqlı yardım 
haqqında müqavilələri fərqləndirmək lazımdır. Bu müqavilələrdə tərəflərin əsas siyasi 
öhdəlikləri ilə yanaşı iqtisadi əməkdaşlığın genişləndirilməsi, kommersiya sazişlərinin 
bağlanması və s. üzrə öhdəliklər də təsbit edilir. 
Lakin beynəlxalq iqtisadi hüquq normalarının formalaşmasında ən əhəmiyyətli rolu 
müqavilələrin bəzi xüsusi növləri oynayır. Bunlara ticarət müqavilələrini aid etmək olar. Bu 
müqavilələr həm də ticarət, dəniz üzgüçülüyü  və s. haqqında müqavilələr adlana bilər.   
Ticarət-iqtisadi əməkdaşlıq haqqında uzunmüddətli sazişlər əməkdaşlığın konkret 
sahələrini və formalarını müəyyən edir: tikinti və sənaye obyektlərinin yenidən qurulması; 
 
413 
avadanlığın və digər malların istehsalı və tədarükü; patent və lisenziyaların alqı-satqısı; 
birgə sahibkarlıq və s. sazişlərin həyata keçirilməsinə yardım göstərilməsi və nəzarət 
edilməsi məqsədilə adətən tərəflərin nümayəndə-lərindən ibarət qarışıq komissiyalar 
yaradılır. 
Bu cür sazişlərin bazası əsasında iqtisadi, sənaye və elmi-texniki əməkdaşlı-ğın 
uzunmüddətli proqramları qəbul edilir. Proqramlarda əməkdaşlığın konkret sahələri və 
obyektlərinin siyahısı əks edilir. Bunlar sazişə gələn milli subyektlər üçün adətən tövsiyə 
xarakteri daşıyır.  
Sənaye obyektlərinin tikintisində texniki yardımın göstərilməsi haqqında sazişlər 
xüsusi kateqoriya təşkil edirlər. Bu cür sazişlər ümumi, çərçivə xarakteri daşıya və ya yalnız 
konkret, çox vaxt iri miqyaslı layihələrlə bağlı ola bilər. 
İqtisadi əməkdaşlığın ticarət və digər növləri beynəlxalq valyuta haqq-hesabı və 
kreditləri haqqında sazişlərin əsasında onların valyuta-ödəmə və maliyyə təminatı ilə sıx 
bağlıdır.  
Klirinq sazişlərdə qarşılıqlı ticarət əməliyyatlarında gəlirin və xərclərin qar-şılıqlı 
zaçotu nəzərdə tutulur. Adətən klirinq sazişlər konvensiya olunmayan val-yuta tətbiq edən 
dövlətlər tərəfindən istifadə olunur. 
Kredit sazişlər ―xalis‖ növdə - bir dövlətin digərinə pul, mal formasında və ya qarışıq 
formada borc verməsi ilə də mövcud ola bilər. Lakin hazırda məqsədli və ya şərti kreditlər 
daha geniş yayılmışdır. Bu cür kreditlər kreditor-dövlətdən konkret malların – xammalın, 
ərzaq, sənaye məhsullarının, habelə müxtəlif silah növlərinin alınması üçün verilir. 
Hər hansı bir dövlətdə ixrac və idxalın miqdar məhdudiyyətlərinə müraciət etmək 
zəruri yarandıqda əmtəə dövriyyəsi haqqında, başqa sözlə desək, qarşılıqlı mal tədarükü 
haqqında sazişdən istifadə edilir. 
Beynəlxalq təşkilatların qərarları (tövsiyələri, qətnamələri). BMT təşki-latları 
(Baş Məclis, EKOSOS, YUNKTAD və s.), habelə ixtisaslaşdırılmış idarələr (YUNİDO, 
ÜİMT və s.) tərəfindən əməkdaşlıq məsələləri üzrə çoxsaylı tövsiyələr qəbul edilir. Bu 
təşkilat və idarələrin qərarları adətən hüquqi cəhətdən məcburi xarakter daşımır, lakin 
tövsiyələr qüvvəsinə malik olur. 
Məsələn, BMT Baş Məclisi dövlətlərin iqtisadi hüquq və vəzifələri Xartiyası, Yeni 
beynəlxalq iqtisadi qayda haqqında Bəyannamə və Yeni beynəlxalq iqtisadi qaydanın 
bərqərar olması üzrə Fəaliyyət Proqramı (1974-cü il) kimi çox mühüm aktları qəbul 
 
414 
etmişdir. Bu sənədlərdə iqtisadi əməkdaşlığın qeyri-diskriminasion, qarşılıqlı əlverişli 
əsasları bəyan edilir. 
―Beynəlxalq iqtisadi münasibətlərdə etibarın möhkəmləndirilməsi tədbirləri 
haqqında‖ (1974-cü il) və ―Beynəlxalq iqtisadi təhlükəsizlik haqqında‖ (1985-ci il) 
qətnamələr də BMT Baş Məclisinin mühüm sənədlərindən sayılır. 
Bir sıra regional iqtisadi idarələrin, ilk növbədə də Avropa Birliyinin iqtisadi 
idarələrinin qətnamələri təkcə tövsiyə deyil, həm də məcburi hüquqi qüvvəyə malik ola 
bilər. 
Göstərilən sənədlər beynəlxalq təşkilatların qətnamələri olmaqla özündə bir neçə növ 
normaları əks etdirirlər: 
1) beynəlxalq hüququn mövcud nüqavilə və adət-hüquqi norma/prinsipləri və/və ya 
beynəlxalq iqtisadi hüququn sahəvi norma/prinsipləri; bununla yanaşı, onların 
məzmunu və qarşılıqlı əlaqəsi konkretləşdirilir, dəqiqləşdirilir; 
2) dövlətlərin razılığı nəticəsində, davamedici praktika və presedentlər olmadan 
beynəlxalq hüququn normalarına çevrilən yeni prinsip və normalar; 
3) mənəvi-siyasi xarakterli yüksək məcburi qüvvəyə malik siyasi (tövsiyyə xarakterli) 
normalar. 
Dövlətlərarası iqtisadi konfransların qərarları. Mövcud qərarlara, xüsusi-lə 
konfransların yekun aktları növündə tərtib edilmiş əsas qərarlarına nəzəriyyədə çoxtərəfli 
müqavilələrin xüsusi növü kimi baxılır və buna müvafiq olaraq həm tövsiyə, həm də 
məcburi hüquqi qüvvəyə malik ola bilər. Beynəlxalq konfransların beynəlxalq iqtisadi 
hüququn formalaşmasında ən mühüm rol oynamış sənədləri ticarət və inkişaf üzrə 1964-cü 
il Cenevrə konfranslarının Yekun aktında, Avropada təhlükəsizlik və əməkdaşlıq üzrə 1975-
ci il Müşavirəsinin Yekun aktın-da əks edilmişdir. 
Beynəlxalq adət. Tarixi adət bir mənbə kimi, ümumiyyətlə, beynəlxalq hü-quqda, 
eləcə də beynəlxalq iqtisadi hüquqda mühüm rol oynayır. Məsələn, XIX əsrin ikinci 
yarısında ―K.Kalvo və L.Draqo‖ Latın Amerikası doktrinasının əsasında xarici dövlətlərin 
dövlətdən və onun vətəndaşlarından borcların alınması məqsədilə diplomatik və hərbi 
müdaxiləsinin yolverilməzliyi adəti formalaşmışdır. 1907-ci ildə bu adət Haaqa 
konvensiyası əsasında öz hüquqi qüvvəsini tapmışdır. 
 
415 
Məlumdur ki, adət beynəlxalq hüququn əsas prinsiplərinin mövcudluğunun əsas 
formasıdır. Adət beynəlxalq iqtisadi hüququn mövcud və formalaşmaqda olan prinsiplərinin 
əsas mənbəsidir. 
Demək olar ki, adət normaları (mövcud və formalaşmaqda olan, regional, lokal və 
universal) beynəlxalq iqtisadi hüququn mühüm hissəsini təşkil edir. Beynəlxalq iqtisadi 
münasibətlərdə beynəlxalq adətlərə məhdudlaşdırıcı rol ayırmaq bu baxımdan düzgün 
olmazdı. 
Universal müqavilə tənzimlənməsinin çatışmazlığı şəraitində belə beynəlxalq iqtisadi 
sistem oturuşmuş mexanizm kimi fəaliyyət göstərir. Beynəlxalq hüquqi tənzimlənmənin 
çatışmayan vasitələri kimi isə beynəlxalq adətlər və qeyri-hüquqi normalar (―yumşaq 
hüquq‖) çıxış edirlər. 
Beynəlxalq hüquq nəzəriyyəsinə görə, adət normaları beynəlxalq praktikada mərhələ-
mərhələ formalaşırlar.adət normasının formalaşması prosesi iki elementdən ibarətdir: 
 dövlətlərin fəaliyyətlərinin və fəaliyyətsizliklərinin təkrarlanması (praktika, 
presedentlər, sənədlərin qəbulu); 
 davranış adəti qaydasının dövlətlər tərəfindən hüquqi norma kimi, yəni hüquqi 
qüvvəyə malik norma kimi tanınması. 
Ümumi beynəlxalq hüququn adət normaları bütün dövlətlər tərəfindən qəbul edilir. 
Regional və lokal adət normaları isə bilavasitə maraqlı dövlətlərin və ya təşkilatların 
hamısının razılığı əsasında qəbul edilir. 
Lakin bunu da qeyd etmək lazımdır ki, beynəlxalq iqtisadi münasibətlərin 
tənzimlənməsi sahəsində adətin məhdud rolu səbəbindən, dövlətlərin öz qarşılıqlı 
münasibətlərində standartlara riayət etməsi kimi mürəkkəb məsələsini yalnız adət 
hüququnun köməyilə həll etmək qeyri-mümkündür.  
Bu da səciyyəvidir ki, beynəlxalq hüququn dövlət suverenliyinə hörmət, dövlətlərin 
hüquq bərabərliyi, beynəlxalq müqavilələrə məcburi surətdə riayət edilməsi və s. kimi 
çoxdan ―kök salmış‖ əsas prinsipləri də dövlətlər indiyə qədər öz ikitərəfli, eləcə də 
çoxtərəfli sənədlərində dönə-dönə təsbit etməyə çalışırlar. 
 Beynəlxalq iqtisadi hüquqda mövcud normaların sistemləşdirilməsi prosesi aktiv 
surətdə gedir. Bu normaların mövcudluğunun qeydə alınması, onların məzmunlarının 
dəqiqləşdirilməsi, onlar arasında ziddiyyətlərin aradan qaldırılması, yeni normaların 
yaradılması məqsədilə edilir. 
 
416 
10.4. Dövlət və özəl şirkətlər, onların ümumi və fərqli cəhətləri,  
təşkilati-hüquqi xüsusiyyətləri 
 
 İstənilən ölkənin iqtisadi sistemi bircins deyil, o müxtəlif parametrlər (istehsal 
fəaliyyətinin xarakteri, mülkiyyət formaları, institusional və iqtisadi vahidlərin həcmi, milli 
gəlirlərin bölgüsü və s.) üzrə təhlilə məruz qala bilər. Lakin bir məsələ aksiomadır ki, 
bazarda firma, şirkət, korporasiya, səhmdar cəmiyyəti, fond, bank və s. adlanan müəssisə 
fəaliyyət göstərir. Onlar müasir iqtisadi sistemin ürəyini təşkil edirlər, onlar ətrafında müasir 
iqtisadiyyatın artımını, inkişafını və hərəkətini təmin edən çoxsaylı infrastruktur institutları 
formalaşır və fəaliyyət göstərir. 
 Müəssisə (firma) iqtisadiyyatın əsas agenti, institusional və ya istehsal vahididir. 
 İqtisadi ədəbiyyatda müəssisələri (firmaları) müxtəlif meyarlar baxımından 
təsnifləşdirirlər. Onlar mülkiyyət mənsubiyyətinə, fəaliyyətinin həcminə, sahəsinə, 
xarakterinə, əhatə etdiyi ərazi meyarına və s. görə fərqləndirilirlər.  
 Mülkiyyət mənsubiyyətinə uyğun olaraq müəsisənin xüsusi, kollektiv, dövlət və 
qarışıq formaları vardır. 
 Müəssisələr fərdi (ailə), şərikli (tam ortaqlı), payçı və şərikli (ortaqlıqlar), məhdud 
məsuliyyətli müəssisələr, səhmdar cəmiyyəti və dövlət müəssisə kimi təşkilati-hüquqi 
formalarda fəaliyyət göstərirlər. 
 Fərdi (xüsusi) müəssisə biznes fəaliyyətinin klassik formalarından bir olmaqla fərdin 
və ya onun ailə üzvlərinin ümumi mülkiyyəti əsasında təşkil edilir. Əsasən sahibkarın özü 
tərəfindən idarə edilən (bəzən idarəetmə xüsusi olaraq tutulmuş menecerə də həvalə edilə 
bilər, lakin bir şərtlə ki, ümumi nəzarəti sahibkar özü həyata keçirir) belə müəssisələr 
həmçinin başqa mülkiyyətçilərə məxsus olan firmaların satın alınması yolu ilə də yaradıla 
bilər.  
 Fərdi müəssisələrin geniş yayılması onun bir sıra üstünlüklərə malik olması ilə 
əlaqədardır: 
a) sadə təşkiletmə proseduru; 
b) azad fəaliyyət imkanı, yəni sahibkar müəssisənin fəaliyyəti ilə bağlı istənilən 
qərar qəbul etmə (tərəfdaşın seçilməsi, fəaliyyə növünün müəyyən edilməsi və s.) 
prosesində tam azaddır; 
c) mənfəətin tamamilə sahibkara çatması kimi güclü iqtisadi motivin mövcudluğu. 
 
417 
İnkişaf etmiş ölkələrin tarixi təcrübəsi göstərir ki, xüsusi mülkiyyət təkcə fərdi deyil, 
həm də kollektiv, kooperativ, qrup və s. formalarda olur. Bu formalar əsasında şərikli (tam 
ortaqlı), payçı və şərikli (birgə ortaqlıqlar), məhdud məsuliyyətli müəssisələr, kooperativlər, 
səhmdar cəmiyyətləri və s. yaradılır. 
Şərikli (tam ortaqlı) müəssisə iki  və daha artıq fiziki və hüquqi şəxs tərəfindən 
müqavilə əsasında təsis edilir və onlar müəssisənin öhdəliklərinin yerinə yetirilməsinə görə 
bütün əmlakları ilə məsuliyyət daşıyırlar.  
Şərikli (tam ortaqlı) müəssisədə olan bəzi çatışmazlıqlar onun daha təkmilləşmiş 
forması olan payçı və şərikli (birgə ortaqlıqlar) müəssisə formasında aradan qaldırılır. Belə 
müəssisələr həm şərikin (şəriklərin), həm də payçının (payçıların) vəsaiti əsasında 
formalaşır. Bir qayda olaraq, şərik müəssisənin öhdəliklərinə və borclarına görə özünün 
bütün əmlakı ilə, payçı isə yalnız müəssisəyə verdiyi pay həcmində məsuliyyət daşıyır.  
Kollektiv mülkiyyətə əsaslanan kooperativlərlə şərikli müəssisələr arasında oxşar 
cəhətlər çoxdur. Belə ki, şərikli müəssisələrdə olduğu kimi kooperativlər də iştirakçıların 
könüllü birliyidir. Hər bir üzv əmək prosesində şəxsən iştirak edir və bütün əmlakı ilə 
kooperativin fəaliyyəti üçün məsuliyyət daşıyır. Bu müəssisələr arasında bir sıra fərqli 
cəhətlər vardır. Birincisi, kooperativlərdə iştirakçıların sayı şərikli müəssisələrdəkinə 
nisbətən daha çoxdur. İkincisi, şərikli müəssisələrin idarə olunmasında bəzən menecerlərdən 
istifadə olunursa, kooperativlərin idarə olunması həmişə öz üzvləri içərisindən seçilmiş 
idarə heyəti tərəfindən həyata keçirilir. Kooperativlərin fəaliyyəti kollektiv əməyə əsaslanır 
və əldə edilmiş mənfəət isə hər kəsin şəxsi əməyinə uyğun olaraq bölünür.  
Kollektiv mülkiyyətə əsaslanan əsas müəssisə formalarından biri səhmdar 
cəmiyyətləridir. Səhmdar cəmiyyəti öz nizamnamə fondunu tədavülə səhm və istiqraz kimi 
qiymətli kağızlar buraxmaq yolu ilə formalaşdıran və bunun nəticəsində toplanmış vəsait 
əsasında fəaliyyət göstərən kollektiv müəssisə formasıdır. Belə cəmiyyətin səhmlərini 
alanlar onun səhmdarlarına çevrilirlər və aldıqları səhmin həcminə uyğun olaraq onun 
mənfəətindən dividend almaq hüququ qazanırlar. Səhmdar cəmiyyətinin fəaliyyətini 
səhmdarların ümumi yığıncağı tərəfindən seçilmiş ali idarəetmə orqanı həyata keçirir.  
Səhmdar cəmiyyətlərinin müəssisələrin başqa formalarından fərqli xüsusiyyətləri və 
üstünlükləri vardır. Bunlar aşağıdakılardır: 
1. Səhmdar cəmiyyətləri əlavə kapitalın cəlb olunmasına geniş imkan yaradır. 
Səhmlərin buraxılması yolu ilə pul resursları hərəkət gətirilir. 
 
418 
2. Səhmdarlar məhdud məsuliyət daşıyırlar. Səhmdarlar bütövlükdə öz əmlakları ilə 
deyil, yalnız aldıqları səhmlərin qiyməti məbləğində - verdikləri pay həcmində 
cavabdehdirlər. Beləliklə, səhmdar üçün məhdudlaşdırılmış risq təmin edilir – o, 
yalnız qoyduğu paya görə məsuliyyət daşıyır və cəmiyyətin öhdəliklərinə görə 
özünün şəxsi əmlakı və pul vəsaitləri ilə məsuliyyət daşımır. 
3. Səhmdar cəmiyyətlərinin idarə olunması adətən yüksək səviyyəli şəxslər – 
menecerlər tərəfindən həyata keçirilir və beləliklə, peşəkar idarəetmə təmin edilir. 
Səhmdar cəmiyyətlərinin çatışmazlıqlarına isə aşağıdakılar aid edilir: cəmiy-yətin 
fəaliyyəti üzərində ciddi nəzarətin olması; səhmdar cəmiyyətlərinin fəaliyyə-tinin nəticə 
etibarı ilə inhisarçılığa meylliliyi; ikiqat vergi ödənilməsi qaydası – mənfəətdən vergi və 
səhm sahiblərinin aldıqları dividentdən vergi.  
Səhmdar cəmiyyətlərinin buraxılan səhmlərin növündən və onların bazarda 
dövriyyəsinin təşkilindən asılı olaraq iki tipi fərqləndirilir: açıq və qapalı. Açıq tipli 
cəmiyyətlərin səhmləri heç bir məhdudiyyət qoyulmadan bazarlarda alınıb-satılır. Cəmiyyət 
və onun səhmdarları öz öhdəliklərinə görə cəmiyyətin bütün əmlakı ilə məsuliyyət 
daşıyırlar. Qapalı tipli səhmdar cəmiyyətinin səhmləri isə təsisçi səhmdarların öz aralarında 
bölüşdürülür və bazara çıxarılmır. Bu cür cəmiyyətlər nizamnamə kapitalının formalaşması 
üçün təsisçilərin öz kapitalı kifayət edən zaman yaradılır.  
Dövlət müəssisələri dövlət mülkiyyətinə əsaslanır və iki əsas əlamətlə səciyyələnir. 
Birincisi, dövlət müəssisələrinin əmlakı və idarə olunması tamamilə və ya qismən dövlətin 
və onun orqanlarının (nazirlik, birlik) əlindədir. İkincisi, dövlət müəssisələrinin fəaliyyətinin 
əsas məqsədi yüksək mənfəət əldə etmək deyil, hansı yolla olursa-olsun (iqtisadi 
səmərəliliyin azalması və hətta ziyana düşməklə olsa belə) ictimai tələbatı ödəməkdir.  
Hazırda dünya iqtisadiyyatında xarici investisiyanın cəlb olunması forması kimi 
müştərək müəssisələr geniş yayılmışdır. Bu formanın xüsusiyyəti ondan ibarətdir ki, hər 
hansı bir ölkə daxilində işgüzar fəaliyyəti həyata keçirmək üçün həmin ölkənin və xarici 
ölkələrin sahibkarlıq subyektləri birgə, şəriklik qaydasında çıxış edirlər. Belə müəssisələr 
bəzi dövlətlərdə inzibati metodlarla, bəzilərində isə müəyyən güzəştlər hesabına inkişaf 
etdirilir.  
Bazar iqtisadiyyatı ölkələrində fəaliyyətinin miqyasına, təmərküzləşmənin 
səviyyəsinə görə müəssisələrin kiçik, orta və iri formaları fərqləndirilir. Bu təsnifləşdirmədə 
əsas göstərici kimi işçilərin sayı qəbul edilmişdir. Bu göstərici ölkənin iqtisadi, sosial və 
 
419 
siyasi xüsusiyyətindən və s. asılı olaraq müxtəlif ölkələrdə bir-birindən fərqlənir. Adətən 
50-yə qədər işçisi olan müəssisə kiçik müəssisə, 50-500 işçisi olan müəssisə orta müəssisə, 
500-dən çox işçisi olan müəssisə isə iri müəssisə hesab olunur.  
Qeyd etmək lazımdır ki, bazar iqtisadiyyatının normal fəaliyyəti üçün kiçik 
müəssisələrin əhəmiyyəti və rolu böyükdür. Bazar mühitini də məhz kiçik fərdi 
mülkiyyətçilər formalaşdırırlar. Kiçik müəssisələrin orta həyat dövrü adətən 6 ilə bərabər 
olur. Onların bəziləri müflisləşir, digərləri öz fəaliyyətlərinə könüllü surətdə son verirlər, 
üçüncülər isə güclənirlər. Lakin, yeni yaradılan kiçik müəssisələrin sayı bağlanan 
müəssisələrin sayından daim çox olur. ―Yuxarı-aşağı‖ və ―üfüqi‖ (istehsal və xidmətə görə 
yaxın olan digər şirkətlərin birləşməsi) hərəkətin kəsilməzliyi nəticəsində bir sıra 
müəssisələr fəaliyyətlərini gücləndirir və artıq kiçik müəssisə kateqoriyasından kənara 
çıxırlar. 
Kiçik müəssisələr iri müəssisələrə nisbətən bir sıra üstünlüklərə malikdirlər. Iri 
istehsalın təşkili müasir elmi-texniki inqilab şəraitində aktual olan çevik manevrlərə, geniş 
eksperimentlərə imkan vermir. Buna görə də iri istehsal xüsusi axtarış-sınaq mexanizminə 
ehtiyac duyur ki, bu funksiyanı da kiçik müəssisələr yerinə yetirir.  
Inkişaf etmiş ölkələrin müasir iqtisadi sistemi – iri və kiçik istehsalın sintezidir. Iri 
sitehsal bütün istehsal sisteminin ―skeleti‖ni formalaşdırır, kiçik istehsal isə ―kiçik və çevik 
hüceyrələr və əzələlər‖ rolunu oynayır. 
Kiçik müəssisələr üçün qərarların qəbul edilməsində çeviklik, bazarda kiçik 
yuvaların tapılması bacarığı, yeniliklərin, ixtiraların sürətlə tətbiq edilməsi xarakterikdir. 
Kiçik müəssisələrin təşkilati-iqtisadi cəhətdən müsbət tərəflərindən biri də idarəetmənin 
sadəliyidir. 
Son dövrlərdə kiçik müəssisələrlə iri müəssisələr arasında sıx iqtisadi əlaqələrin 
yaranması və inkişafı da kiçik müəssisələrin fəaliyyətinin genişlənməsinə şərait yaradır. 
Lakin, bununla yanaşı, kiçik müəssisələrin də öz öroblemləri var: rəqabət 
mübarizəsində tez-tez müflisləşmə, sahibkarlıq fəaliyyətinin inkişafının maliyyələşdirilməsi 
üçün öz kapitalının çatışmazlığı, strateji planlaşdırmanın olmaması, bazar barədə kifayət 
qədər məlumatın olmaması, ən yaxşı kadrların olmaması. Iqtisadi problemlərə sosial 
problemlər də əlavə olunur: kiçik müəssisələrdə əmək haqqı iri müəssisələr nisbətən 
aşağıdır, əmək şəraiti nisbətən qənaətbəxş deyil, işçilər üçün sosial güzəştlər övcud deyil. 
Bütün bu iqtisadi və sosial problemləri kiçik sahibkarlar müstəqil surətdə həll edə bilmirlər. 
 
420 
Buna görə də kiçik biznesin dövlət tərəfindən dəstəklənməsi zəruridir. Bu dəstəyin əsas 
istiqamətləri aşağıdakılardan ibarətdir: dövlətin antiinhisra siyasəti, vergi güzəştləri, güzəştli 
kreditləşdirmə, məsləhət xidmətləri, kadrların hazırlanması. 
Orta müəssisələr kiçik müəssisələrə nisbətən azsaylıdır və hazırda onların sayının 
azalması meyli güclənir. Bu onunla əlaqədardır ki, onlar nə kiçik müəssisələr kimi çoxsaylı 
və çevik, nə də iri müəssisələr kimi güclü deyillər. 
Orta firmalar kiçik biznesin platforması əsasında formalaşır: biznesdə 
müvəffəqiyyətli olan kiçik müəssisələr orta müəssisələrə çevrilirlər. Orta müəssisələr 
təbəqəsi bazar iqtisadiyyatının korporativ təşkilinə dayanıqlıq gətirir. Orta sahibkarlıq 
səviyyəsində rəqabət mübarizəsi xüsusilə güclüdür, çünki bu müəssisələr ―üfüqi‖ 
istiqamətdə kiçik müəssisələrlə, ―şaquli‖ istiqamətdə isə iri müəssisələrlə rəqabət aparırlar. 
Orta müəssisələr iri biznes üçün güclü rəqib kimi çıxış edir. Onlarda inhisarlaşmağa, 
iriləşməyə doğru meyl vardır. Orta müəssisələr həm də kapitalın mərkəzləşməsində mühüm 
mənbədir, belə ki, udulmaların çox hissəsi bilavasitə orta müəssisələrin payına düşür. 
Ən ―dar‖ məkanı (kəmiyyət parametrləri nöqteyi-nəzərindən) iri müəssisələr tutur. İri 
müəssisələr sayca az olsalar da bir sıra üstünlüklərə malikdirlər. Əvvəla, məhsulun böyük 
həcmdə istehsalı yalnız iri müəssisələrdə mümkündür. İkincisi, nəhəng elmi-tədqiqat 
işlərinin aparılması və elmi-texniki tərəqqinin nəticələrinin tətbiqi məhz iri firmalarla 
bağlıdır. Üçüncüsü, iri firmaların möhkəmliyi və davamlılığı iqtisadiyyatın stabilliyini və 
onun yüksəlməsini təmin edir. 
Müasir dövrdə iri firma bir qayda olaraq sənaye, ticarət və maliyyə-investisiya 
müəssisələrindən ibarət mürəkkəb çoxsahəli kompleksdir. Müasir iri firmada istehsalın 
təmərküzləşməsi istehsal edilən əmtəələrin və xidmətlərin ümumi payının artmasında özünü 
göstərir. Bu zaman təmərküzləşmənon özü firmanın özünün kapitalı ilə məhdudlaşmır: iri 
firmalar çoxsaylı kiçik və orta müəssisələrlə istehsal, maliyyə, investisiya və s. əlaqələrdə 
olur ki, onlar da iri müəssisələrin müxtəlif sifarişlərinin yerinə yetirirlər. Beləliklə, iri 
korporasiyaların istehsalının təmərküzləşməsi özlərinin müəssisələrinin və kapitallarının 
çərçivəsindən kənara çıxır. 
 
 
 
 
421 
10.5. Beynəlxalq iqtisadi münasibətlərin dövlətlərarası tənzimlənməsinin 
formalaşması, təkamülü və müasir sistemi 
 
 Təsərrüfat həyatının beynəlmiləlləşməsi, dünya iqtisadiyyatında ölkələrin qarşılıqlı 
asılılığının güclənməsi, qlobal problemlərin yaranması və kəskinləşməsi beynəlxalq iqtisadi 
münasibətlərin məqsədyönlü tənzimlənməsini obyektiv zərurətə çevirmişdir. 
 Dünya təsərrüfatının ayrı-ayrı sahələrinin çoxtərəfli dövlətlərarası tənzimlənməsi 
hələ ikinci dünya müharibəsinə qədər meydana gəlmişdir. Lakin, dövlətlərarası tənzimləmə 
beynəlxalq iqtisadi münasibətlərdə yalnız müharibədən sonrakı illərdə ciddi amilə 
çevrilmişdir. 
Beynəlxalq münasibətlərin dövlətlərarası tənzimlənməsi müxtəlif ölkələrin könüllü 
surətdə öz üzərlərinə götürdükləri öhdəliklərin və dünya təsərrüfat əlaqələri sferasında 
ümumi davranış qaydalarının məcmusudur. 
Dünya təsərrüfatının müharibədən sonrakı illərdə inkişafı göstərir ki, beynəlxalq 
iqtisadi münasibətlərin dövlətlərarası tənzimləmə sisteminin formalaşması və inkişafının 
əsas təkanverici amilləri aşağıdakı proseslər olmuşdur. 
Birincisi, gömrük tariflərinin aşağı salınması yolu ilə beynəlxalq ticarətin 
liberallaşdırılmasının zəruriliyi: ikinci dünya müharibəsi nəticəsində dağılmış Avropa 
iqtisadiyyatı sürətli bərpa prosesini tələb edirdi ki, bu da xarici ticarət əlaqələrinin 
aktivləşdirilməsini, kapitalın sərbəstə hərəkətinin dəstəklənməsini, beynəlxalq 
hesablaşmalar sisteminin qaydaya salınmasını nəzərdə tuturdu. Bu amil Bretton-Vuds 
konfransının qərarlarında və QATT, BVF, BYİB kimi beynəlxalq təşkilatların 
yaranmasında mühüm rol oynadı. Sonradan əksər ölkələr başa düşdülər ki, azad beynəlxalq 
ticarət dinamik artıma yol açır, dünya üzrə texnologiyanı hərəkət etdirir, əmək 
məhsuldarlığının artırılmasını stimullaşdırır, müəssisələr üçün irihəcmli dünya bazarlarını 
açır. 
İkincisi, imperializmin müstəmləkə sisteminin dağılması və azadlıq qazanmış 
ölkələrin iqtisadi inkişafının təmin edilməsi: bu ölkələr 1960-1970-ci illərdə dünya 
təsərrüfat əlaqələrinin yenidən qurulması, yeni iqtisadi qaydanın bərqərar edilməsi tələbləri 
ilə çıxış etməyə başladılar. Onlar həmçinin daha yüksək qiymət səviyyələrində xammal 
bazarlarının sabitləşdirilməsini, sənayecə inkişaf etmiş ölkələrdə proteksionizmin aradan 
 
422 
qaldırılmasını, texnologiyaların ötürülməsi üçün güzəştli şərtlər, maliyyə yardımının 
artırılmasını və s. tələb edirdilər. 
Nəticədə daha əvvəl yaradılmış beynəlxalq təşkilatlar (BVF, BYİB, QATT) öz 
daxillərində bircinsliyi (sınayecə inkişaf etmiş ölkələrin timsalında) itirdilər və bu 
təşkilatlara Asiya, Afrika və Latın Amerikasının azadlıq qazanmış ölkələri üzv oldular. 
Bundan başqa, bir sıra yeni iqtisadi təşkilatlar (məsələn, YUNKTAD – BMT-nin Ticarət və 
İnkişaf üzrə Konfransı) yaradıldı. 
Üçüncüsü, 1970 və 1980-ci illərin xammal və ərzaq böhranları, bu böhranların neft 
ixrac edən ölkələrin davranışları ilə daha da kəskinləşməsi sənayecə inkişaf etmiş 
ölkələrdə struktur böhranları inkişaf etmiş ölkələrin OPEC ölkələrinə münasibətdə 
razılaşdırılmış mövqelərinin olmasını və onların milli iqtisadiyyatların struktur 
yenidənqurması prosesində birgə səylərini obyektiv zərurətə çevirdi. 
Dördüncüsü, dünya iqtisadiyyatının qloballaşması, ölkələrin qarşılqılı əlaqələrinin 
və asılılıqlarının güclənməsi, milli iqtisadiyyatların dünya təsərrüfatında baş verən 
dəyişikliklərə uyğunlaşma zəruriliyi sənayecə inkişaf etmiş aparıcı ölkələrin iqtisadi 
siyasətlərinin koordinasiyasını, milli siyasətlərin və beynəlxalq sabitliyin zəruri 
uyğunluğunu təmin edə biləcək əməkdaşlıq və müqavilələrin müxtəlif metodlarının 
işlənməsini tələb edirdi. 1980-ci illərdə daim meydana gələn ticarət müharibələrinin 
fonunda beynəlxalq iqtisadi münasibətlərinin razılaşdırılmış ölkələrarası tənzimlənməsi 
dünyada bir çox təhlükəli iqtisadi situasiyaların həll vasitəsi kimi çıxış edirdi. Dünyanın 
aparıcı ölkələrinin iqtisadi siyasətlərinin koordinasiyası məqsədilə 1961-ci ildə İqtisadi 
Əməkdaşlıq və İnkişaf Təşkilatı yaradıldı, ―böyük yeddilik‖ ölkələrinin (ABŞ, Yaponiya, 
Böyük Britaniya, Fransa, Almaniya, İtaliya) ən yüksək səviyyələrdə müntəzəm görüşləri 
praktikaya çevrildi və s. 
Beşincisi, transmilli şirkətlərinin güclənməsi: bu şirkətlərin fəaliyyəti milli 
sərhədlərin çərçivəsindən kənara çıxır və onların maraqları həm mənsub olduqları ölkələrin, 
həm də fəaliyyət göstərdikləri ölkələrin milli iqtisadiyyatlarının inkişaf maraqları ilə 
ziddiyyətə girir ki, bu da onların fəaliyyətinin tənzimlənməsinin forma və metdolarının 
tapılmasını zərurətə çevirib. Nəticədə, BMT-də transmilli şirkətlər üzrə mərkəz açılmışdır. 
Altıncısı, regional iqtisadi inteqrasiya proseslərinin intensiv inkişafı regional 
tənzimləyici strukturların yaradılması yolu ilə beynəlxalq iqtisadi münasibətlərin 
 
423 
dövlətlərarası tənzimlənməsinin məzmununu dərinləşdirdi və onun formalarının çeşidini 
artırdı. Bu özünü xüsusilə Avropa iqtisadi məkanında parlaq surətdə göstərdi.  
Beynəlxalq iqtisadi münasibətlərin dövlətlərarası tənzimləmə sistemi özündə 
tənzimləmənin obyektlərinin, subyektlərinin və alətlərinin məcmusunu əks etdirir (Sxem 1). 
 
Sxem 1. 
Beynəlxalq iqtisadi münasibətlərin  
dövlətlərarası tənzimləmə sistemi 
 
 
 
 
 
 
 
 
 
 
 
 
 
 
 
 
 
 
 
 
 
 
Yeddincisi, dünya kapitalist təsərrüfatının və dünya sosialist təsərrüfatının 45 illik 
qarşıdurması, həmçinin, sonuncunun dağılması dünya təsərrüfat əlaqələrinin dövlətlərarası 
Beynəlxalq iqtisadi münasibətlərin dövlət tənzimlənməsi sistemi 
Obyektlər Alətlər Subyektlər 
Beynəlxalq 
 
 əmtəələrlə ticarət 
 xidmətlərlə 
ticarət 
 texnologiyaların 
ötürülməsi 
 kapital 
miqrasiyası 
 işçi qüvvəsinin 
miqrasiyası 
 daşımalar 
 hesablaşmalar və 
s. 
Beynəlxalq 
 
 konfranslar 
 iclaslar 
 daimi orqanlar 
 qarışıq 
komissiyalar 
 təşkilatlar 
 
Hökumətlərarası 
(regional da daxil 
olmaqla) 
 
 ticarət 
müqavilələri 
 ticarət dövriyyəsi 
haqqında sazişlər 
 klirinq sazişləri 
 iqtisadi və 
texniki 
əməkdaşlıq 
haqqında sazişlər 
 maliyyə yardımı 
haqqında sazişlər 
 
Beynəlxalq 
 
 konvensiyalar 
 qətnamələr 
 rəhbərliklər 
 tipik müqavilələr 
 
 
424 
tənzimlənmə sisteminin formalaşma və funksiya göstərmə proseslərinə müəyyən düzəlişlər 
edilməsinə səbəb oldu. Belə ki, İxrac Nəzarəti üzrə Koordinasiya Komitəsi yaradıldı ki, bu 
təşkilat da sosialist ölkələrinə və sosialist orientasiyalı inkişaf etməkdə olan ölkələrə ikili 
təyinatlı (mülki və hərbi) əmtəələrin satışını və texnologiyaların ötürülməsini 
məhdudlaşdırdı. Qarşılıqlı İqtisadi Yardım Şurası (QİYŞ) sosialist ölkələrinin xarici iqtisadi 
əlaqələrinin koordinatoru rolunu oynayırdı. Keçmiş sosialist ölkələrinin iqtisadiyyatın planlı 
inkişafından imtina etmələri və onu bazar əsasına keçirmələri, QİYŞ-in dağılması, bu 
ölkələrin regional və dünya səviyyəli tənzimləyici strukturlara daxil olmalarına gətirib 
çıxardı. 
Səkkizincisi, qlobal problemlərin kəskinləməsi (ətraf mühitin qorunması, nüvə 
müharibəsi, demoqrafik, xammal, ırzaq və s. problemlər) BMT-nin Ərzaq və Kənd 
Təsərrüfatı Təşkilatı (FAO), Atom Enerjisi üzrə Beynəlxalq Agentlik (MAQATE), 
Ümudünya Səhiyyə Təşkilatı (ÜST) və s. bu kimi təşkilatların, beynəlxalq iqtisadi 
münasibətlərin dövlətlərarası tənzimləmə sisteminin yeni elementlərinin yaranmasının 
təkanverici qüvvəsi olmuşdur. 
Tənzimləmə obyektləri dərsliyin əvvəlki bölmələrində nəzərdən keçirildiyindən 
burada üstmilli tənzimlənmənin müasir praktikada istifadə olunan subyektləri və alətlərini 
xarakterizə edəcəyik. 
 Beynəlxalq konfrans qarşıya qoyulmuş məsələləri müzakirə etmək və razılaşdırılmış 
qərarlar qəbul etmək üçün iştirak edən dövlətlərin müvəqqəti orqanıdır. Qeyd etmək 
lazımdır ki, ―konfrans‖ ümumiləşdirici termini ənənəvi olmaqla getdikcə daha az hallarda 
istifadə edilir. Bu termin kodifikasiya xarakterli konvensiyalar qəbul edən konfranslara 
(məsələn, diplomatik münasibətlər haqqında Vyana konfrnası, dəniz hüququ üzrə konfrans) 
münasibətdə qorunub saxlanmışdır. Hazırda hətta çoxsaylı iştirakçıları olan görüşlər də 
iclas adlandırılmağa başlanıb. Nümunə kimi ―böyük yeddilik‖ ölkələrinin hər il keçirilən 
görüşlərini göstərmək olar. 
 Məhdud tərkibli iclaslarda qərarlar yekdilliklə qəbul edilir. Geniş tərkibli 
konfranslarda prosedur məsələlər ―səsvermədə olanların və iştirak edənlərin‖ (iştirak 
etməyənlər və bitərəf qalanlar hesaba alınmırlar) sadə əksəriyyəti formasında qəbul edilir. 
Yekun mətn adətən 2/3 əksəriyyətlə qəbul edilir. ―Konsensus‖ prosedurundan tez-tez 
istifadə edilir – qərarlar əleyhdarlar olmadan qəbul edilir. 
 
425 
 Məhdud tərkibli görüşlərin qərarları adətən birgə bəyanatda və ya kommünikedə əks 
edilir. Geniş tərkibli konfranslar işin nəticələrini və qəbul olunan qərarlarən mətnini əks 
etdirən yekun aktlar qəbul edirlər. Qəbul edilmiş müqavilənin mətnini əks etdirən aktın 
imzalanması müqavilənin özünün imzalanması deməkdir. Konfransların qətnamələri hüquqi 
cəhətdən məcburi deyildir, lakin nəzərdə tutulur ki, qətnaməni imzalamış ölkələr mənəvi-
siyasi öhdəlik kimi ona əməl edəcəklər. 
 Daimi beynəlxalq orqanlar məhdud səlahiyyətlərə və sadə struktura malik qarşılıqlı 
təsir orqanlarıdır: məsələn, Baltik dənizi dövlətlərinin Şurası, Qara dəniz İqtisadi 
Əməkdaşlıq Təşkilatı, Dunay komissiyası və s. 
Bu cür orqanların əsası kimi üzv-dövlətlər arasında müqavilə çıxış edir. Təşkilati 
struktur kifayət qədər inkişaf etmiş və təşkilata yaxınlaşmış ola bilər. Baltik dənizi 
dövlətlərinin Şurası xarici işlər nazirlərinin Şurasına, insan haqları üzrə komissara, işçi 
qruplarına malikdir. Digər orqanlarda struktur daha sadədir, məsələn Dunay komissiyası 
komissiyanın özündən və katiblikdən ibarətdir. 
Beynəlxalq qarışıq komissiyalar ikitərəfli və ya daha geniş sazişlərin əsasında 
yaradılır və bu sazişlərin həyata keçirilməsi məqsədini daşıyır. Onlar sazişlərin həyata 
keçirilməsinə aid olan məsələlər baxır, əməkdaşlıq proqramları qəbul edir, onların 
reallaşdırılması qaydasını müəyyən edir, sazişlərin yerinə yetirilməsinə nəzarət edirlər. 
Onlara tövsiyələr qəbul etmək hüququ verilmişdir. 
Beynəlxalq təşkilat üzv-dövlətlərin müqaviləsi ilə təsis edilmiş, iştiakçılar tərəfindən 
razılaşdırılmış məqsədlərə, səlahiyyətli orqanlara və digər atributlara (nizamnamə, üzv olma 
qaydası və s.) malik təşkilatdır. Bu müqavilə həmin təşkilata beynəlxalq təşkilat statusu 
verir. 
Beynəlxalq təşkilatlar müxtəlif adlar daşıyırlar – təşkilat, fond, bank, birlik, agentlik 
– lakin bu, təşkilatın statusuna təsir etmir. 
Beynəlxalq təşkilatların növlərini bir sıra meyarlara görə müəyyən etmək olar. 
Üzvlərin dairəsindən asılı olaraq, ümumi və ya məhdud tərkibli təşkilatları 
fərqləndirirlər. Ümumi və ya universal təşkilatlar potensial olaraq bütün dövlətlərin iştirakı 
üçün nəzərdə tutulub, lakin hazırda bəzi dövlətlər müxtəlif səbəblərdən hətta BMT-nin də 
işində iştirak etmirlər. Bu cür təşkilatlara BMT sisteminə daxil olan təşkilatları aid etmək 
olar. 
 
426 
Məhdud tərkibli təşkilatlar regional ola bilərlər, yəni onlar müəyyən ərazidə yerləşən 
ölkələr üçün açıqdırlar. Məsələn, Müstəqil Dövlətlər Birliyi, Ərəb Dövlətlərinin Liqası, 
Avropa Şurası. 
Digər hallarda üzvlük imkanı başqa meyarlarla müəyyən edilir. Iqtisadi Əməkdaşlıq 
və İnkişaf Təşkilatında yalnız sənayecə inkişaf etmiş ölkələr iştirak edirlər. OPEC-in üzvləri 
yalnız əsas gəlir mənbəyi neftin ixracı olan ölkələr ola bilərlər. 
 Səlahiyyət xarakterindən asılı olaraq təşkilatlar ümumi və xüsusi səlahiyyətə malik 
təşkilatlara bölünürlər. Birinci halda səlahiyyət hər hansı bir əməkdaşlıq sahəsi ilə 
məhdudlaşmayıb. Nümunə kimi BMT-ni göstərmək olar. Bu təşkilat istənilən beynəlxalq 
problemi nəzərdən keçirə bilər. Burada yalnız onun ixtisaslaşdırılmış təşkilatlarının 
səlahiyyətinə aid edilən konkret məsələlər istisna təşkil edir. Bu cür geniş səlahiyyət 
universal təşkilatların fəaliyyətində özünü göstərməyə bilməz. Belə ki, bu cür təşkilatlar 
məcburi xarakterli qərarlar qəbul etmək hüququna malik deyillər və buna görə də müzakirə 
və tövsiyələrin qəbulu ilə kifayətlənirlər. Sülhün təmin edilməsi üçün yalnız BMT-nin 
Təhlükəsizlik Şurası üçün istisna edilmişdir. Təhlükəsizlik Şurası müəyyən hallarda hüquqi 
cəhətdən məcburi qərarlar qəbul edə bilər. 
 Təşkilatların əksəriyyəti məhz dövlətlərarasıdır,  üstmilli hakimiyyətə malik 
deyillər, üzvlər onlara öz hakimiyyət funksiyalarını vermirlər. Bu cür təşkilatların vəzifəsi 
əməkdaşlığın tənzimlənməsindən ibarətdir. 
 Bununla yanaşı, hazırda, üstmilli təşkilatlar da mövcuddur. Dövlətlər bəzi suveren 
səlahiyyətlərinin həyata keçirilməsin bu cür təşkilatlara verirlər. Müəyyən məsələlər üzrə 
onlar hüquqi və fiziki şəxslər üçün bilavasitə məcburi olan qərarlar qəbul edə bilərlər. Bu 
təşkilatlar qəbul etdikləri qərarların məcburi həyata keçirilməsi mexanizminə malikdirlər. 
Nümunə kimi Avropa Birliyinin üzv-ölkələrinin dövlətlərarası orqanlarını göstərmək olar. 
 Beynəlxalq təşkilatda baş verən prosesin mahiyyəti onun üzvlərinin maraqlarının 
aşkarlanmasından, onların razılaşdırılmasından, bu əsasda ümumi mövqenin işlənməsindən, 
müvafiq vəzifələrin, həmçinin qərarların həyata keçirilməsinin metod və vasitələrinin 
müəyyən edilməsindən ibarətdir. 
Təşkilatın fəaliyyətinin əsas mərhələləri müzakirədən, qərarların qəbulundan və 
onların yerinə yetirilməsi üzərində nəzarətdən ibarətdir. Buradan beynəlxalq təşkilatın üç 
əsas funksiyası irəli gəlir: tənzimləmə, nəzarət, əməliyyat. 
 
427 
Tənzimləmə funksiyası hazırda ən vacib funksiyadır. Bu funksiya üzv-dövlətlərin 
məqsədlərini, prinsiplərini, davranış qaydalarını müəyyən edən qərarların qəbulundan 
ibarətdir. Bu cür qərarlar yalnız mənəvi-siyasi qüvvəyə malikdir, lakin, onların 
dövlətlərarası münasibətlərə və beynəlxalq hüquqa təsirini qiymətləndirməmək olmaz: 
istənilən dövlət üçün beynəlxalq təşkilatın qərarına qarşı çıxmaq çətindir. 
Təşkilatların qətnamələri beynəlxalq hüquqi normalar yaratmır, lakin həm hüquq 
yaradıcılığı, həm də hüquq tətbiqedici proseslərinə ciddi təsir göstərir. Beynəlxalq hüququn 
bir çox prinsip və normaları ilkin olaraq qətnamələrdə formalaşdırılmaşdır. Əməkdaşlığın 
xüsusi sahələrində (maliyyə, rabitə, nəqliyyat və s.) beynəlxalq hüququn normaları əsasən 
təşkilatların köməyi ilə yaradılmışdır. 
Qətnamələr beynəlxalq problemləri aktullaşdırmaqla vacib funksiya yerinə yetirirlər. 
Belə ki, qətnamələrdə beynəlxalq problemlər təsdiq edilir, onların beynəlxalq həyatın 
reallıqlarına münasibətdə konkretləşdirilməsi baş verir: konkret vəziyyətlərə normalar tətbqi 
etməklə təşkilatlar onların məzmununu açırlar. 
Nəzarət funksiyası dövlətlərin davranışının beynəlxalq hüququn normalarına, 
həmçinin qətnamələrə uyğunluğuna nəzarətin həyata keçirilməsindən ibarətdir. Bu 
məqsədlə təşkilat müvafiq informasiyanı yığmaq və təhlil etmək, onu müzakirə etmək və öz 
fikrini qətnamələrdə əks etdirmək hüququna malikdir. Bir çox hallarda dövlətlər müntəzəm 
olaraq təşkilatın müvafiq sahələrdə norma və aktlarının yerinə yetirilməsi barədə hesabatlar 
təqdim etməyə borcludurlar. 
Əməliyyat funksiyası dedikdə, məqsədlərin təşkilatın özünün vəsaitləri hesabına əldə 
edilməsi başa düşülür. əksər hallarda təşkilatlar reallığa suveren üzv-dövlətlər vasitəsilə 
təsir edirlər. Bununla yanaşı, getdikcə dolayı fəaliyyətin də rolu artır. Təşkilat iqtisadi, elmi-
texniki və digər yardımlar edir, məsləhət xidmətləri göstərirlər. 
Beynəlxalq təşkilatların üzvləri yalnız suveren dövlətlər ola bilər. Onların orqanları 
beynəlxalq təşkilatların üzvləri ola bilməzlər, baxmayaraq ki, bəzən bu cür təşkilatları 
hökumətlərarası təşkilatlar adlandırırlar. Dövlətin müəyyən hissəsi də beynəlxalq təşkilatın 
üzvü ola bilməz. Bütün üzvlər təşkilatın orqanlarının işində bərabər hüquqla iştirak edirlər 
və onun fəaliyyətinə görə məsuliyyət daşıyırlar. 
Ikinci dünya müharibəsindən sonra müstəmləkə ölkələri beynəlxalq təşkilatların 
üzvlərinə qarşı irəli sürülən tələblərə cavab vermirdilər və təşkilatların fəaliyyətində maraqlı 
deyildilər. Problemin həlli üçün assosiativ üzv anlayışından istifadə edilməyə başlandı. 
 
428 
Assosiativ üzvlük tam üzvlükdən səsvermədə iştirak və icraedici orqanlara seçilmə 
hüquqlarının olmaması ilə fərqlənir. Hazırda assosiativ üzvlük yalnız o hallarda istifadə 
olunur ki, tam üzvlük müvəqqəti və ya daimi səbəblərdən mümkün deyildir. 
Müşahidəçi statusu da mövcuddur. O, üzv olmayan dövlətlərə və ya təşkilatın 
orqanına daxil olmayan üzv dövlətlərə verilir. Isveçrə BMT-nin Baş Assambleyasının bir 
çox sessiyalarında müşahidəçi qismində təmsil olunmuşdur. BMT-nin əksər üzvləri öz 
nümayəndələrini müşahidəçi qismində Təhlükəsizlik Şurasının iclaslarına göndərirlər. 
Bəzən qeyri-hökumət təşkilatlarına məsləhətçi statusu verilir ki, bu status da 
müşahidəçi statusuna yaxındır. Bu cür praktika BMT-nin İqtisadi və Sosial Şurası üçün 
xarakterikdir. 
Üzvlük təşkilatın və ya üzv-dövlətin ləğv edilməsi ilə dayandırılır. Üzvlük hüquqi 
varislik qaydası ilə keçmir. Rusiya SSRİ-nin yerini hüquqi varis kimi deyil, SSRİ-nin 
dövlət-davamedicisi kimi tutmuşdur. 
Dövlətin beynəlxalq təşkilata daxil olması üçü əsas motiv kimi öz qüvvəsi ilə 
qarşıda duran siyasi, iqtisadi, sosial, mədəni və s. problemləri həll etmək bacarığının 
olmaması çıxış edir. 
 
10.6. Beynəlxalq iqtisadi münasibətlərin üstmilli tənzimlənməsinin  
əsas istiqamətləri və alətləri 
 
 Əsas inkişaf etmiş ölkələrin kollektiv fəaliyyətlərinin sürətli inkişafı ilk növbədə 
qlobal maliyyə-iqtisadi böhranlarına yol verməmək istəyi ilə bağlıdır. Aydındır ki, 
transmilliləşmə və dünya inteqrasiyası proseslərinin gücləndiyi bir şəraitdə hər hansı bir 
ölkənin təklikdə fəaliyyəti böhranlarının qarşısının alınması və onların nəticələrinin aradan 
qaldırılması üçün kifayət deyil. Bu isə spontan, partlayış xarakterli dağıdıcı dünya 
böhranına yol verməmək üçün üstmilli tənzimlənməni zəruri edir. 
XX əsrin ikinci yarısında formalaşmış beynəlxalq iqtisadi münasibətlərin üstmilli 
tənzimlənməsi sistemində onun iki əsas istiqamətini dəqiq fərqləndirmək olar: 
3) beynəlxalq iqtisadi əməkdaşlığın parametrlərinin və şərtlərinin (nomenklaturanın 
həcmi, ticarət, hesablaşma, kredit, investisiya rejimi, iqtisadi və texniki əməkdaşlığın 
şərtləri və məzmunu, işçi qüvvəsinin miqrasiyası və s.) tənzimlənməsi; 
 
429 
4) dünya təsərrüfat əlaqələrinin həyata keçirilməsi qaydalarının bütün iştirakçılar 
üçün unifikasiya edilməsi – beynəlxalq əmtəə, sidmət, lisenziya alqı-satqı  
müqavilələrinin unifikasiyası, istehsal-texniki əməkdaşlığın, beynəlxalq 
hesablaşmaların, yük daşımalarının və s.-nin unifikasiyası. 
Birinci halda istifadə olunan alətlərə hökumətlərarası (o cümlədən regional) ticarət 
müqavilələri, ticarət dövriyyəsi və əməkdaşlığın digər formaları haqqında sazişlər aiddir. 
Dünya təsərrüfat əlaqələrinin həyata keçirilməsi qaydalarının unifikasiyası alətləri 
kimi əsasən beynəlxalq təşkilatlar tərəfindən qəbul edilən konvensiyalar, rəhbərliklər və 
tipik müqavilələr çıxış edir. 
Hökumətlərarası ticarət müqavilələri ticarətin ümumi hüquqi rejimini formalaşdırır, 
gömrük-tarif məsələlərini əks etdirir, fiziki və hüquqi şəxslərin statusunu müəyyən edir, 
gəmiçiliyin və nəqliyyatın digər formalarının ümumi rejimini formalaşdırır. Bu cür sazişlər 
kifayət qədər sabit və dayanıqlı iqtisadi və siyasi münasibətlər mövcud olduqda bağlanır və 
bu münasibətlərin daha da güclənməsinə xidmət edir. Öz xarakterinə görə, ticarət 
müqavilələri dövlət rəhbərlərinin adından bağlanır və ratifikasiya prosedurundan 
keçməlidir. Onlar perspektivdə daha konkret hökumətlərarası sazişlərin, məsələn ticarət və 
iqtisadi əməkdaşlıq haqqında sazişin bağlanması üçün əsas rolunu oynayırlar. 
Ticarət dövriyyəsi haqqında hökumətlərarası saziş ticarət dövriyyəsini 
formalaşdıran əmtəə kontingentlərini müəyyən edir. Bu adətən əmtəə kontingentlərinin 
formalaşdırılması yolu ilə edilir ki, onun da çərçivəsində əmtəə idxalına və ixracına 
lisenziyalar verilir. Ticarət dövriyyəsi haqqında sazişlərdə çox zaman ödəmələr haqqında 
məsələlər də öz əksini tapır. Onlar təkcə ticarət dövriyyəsi üzrə hesablaşma qaydalarını 
deyil, həm də onlarla əlaqədar olan xərclərin ödənilməsi, nəqliyyat, sığorta, fraxt və s. 
məsələləri müəyyən edirlər. 
Klirinq sazişləri xarici ticarətdə meydana gələn qarşılıqlı tələb və öhdəliklərin 
çıxılması yolu ilə və xarici valyutaya köçürmə etmədən ölkələr arasında qarşılıqlı 
hesablaşmaların qaydalarını müəyyən edir. Məqsəd ölkələr arasında qarşılıqlı ödəmələri 
balanslaşdırmaqdan ibarətdir. Hesablaşmanın həyata keçirildiyi valyutanın məzənnəsi 
adətən tərəddüd etdiyindən bu cür sazişlərə ―valyuta əlavəsi‖ daxil edilir. Bu əlavəyə görə, 
kredit hesablarında mövcud olan məbləğ məzənnənin dəyişdiyi halda avtomatik olaraq 
yenidən hesablanır. 
 
430 
İqtisadi və texniki əməkdaşlıq haqqında hökumətlərarası saziş bir qayda olaraq 3-5 
il müddətinə ticarətin genişləndirilməsi və elmtutumlu əmtəələrin istehsalının həcminin 
artırılması məqsədi ilə bağlanır və konkret layihələrin həyata keçirilməsində hər bir tərəfin 
öhdəliklərinin siyahısını əks etdirir. Tərəflərdən biri adətən obyektlərin tikintisinə yardım 
göstərmək, lazımi avadanlığı vermək, ixtisaslı kadrlarla kömək etmək, yerli əhalini 
öyrətmək öhdəliklərini götürür. Qəbul edən tərəfin öhdəlikləri layihələrin reallaşdırılması 
üçün zəruri infrastrukturun yaradılmasından, xarici mütəxəssislərlə və layihə çərçivəsində 
beynəlxalq yük daşımaları ilə əlaqədar xərclərin çəkilməsindən ibarətdir. 
Maliyyə yardımı haqqında hökumətlərarası saziş bir ölkənin hökumətinin digər 
ölkəyə müəyyən məbləğdə uzunmüddətli kreditin (adətən kreditor-ölkənin əmtəələrinin 
alınması üçün) təqdim edilməsi barədə razılığını nəzərdə tutur. Hökumətlərarası sazişlərin 
bu forması sənayecə inkişaf etmiş ölkələr və inkişaf etməkdə olan ölkələr arasında olan 
iqtisadi münasibətlərdə daha geniş yayılıb və adətən sonuncuların daha inkişaf etmiş 
partnyordan maşın-texniki məhsulların almalarını dəstəkləmək məqsədini daşıyır. 
İnvestisiyaların qorunması haqqında hökumətlərarası saziş razılığıa gələn tərəflərin 
qarşılıqlı investisiyalarda münasibətdə ayrı-seçkilik həyata keçirməmək, kapital və gəlirlərin 
sərbəst axınına icazə vermək öhdəliklərini nəzərdə tutur. 
Dünya təsərrüfat münasibətlərinin tənzimlənməsində beynəlxalq dövlət və qeyri-
hökumət orqanları və onlar tərəfindən işlənmiş konvensiyalar, qətnamələr, ticarət əlaqələrini 
tənzimləyən normaların unifikasiyası üzrə rəhbərliklər əhəmiyyətli rol oynayır. Məsələ 
burasındadır ki, beynəlxalq ticarət əlaqələri əsasən hüquqi və fiziki şəxslər tərəfindən həyata 
keçirilir ki, onların da fəaliyyəti milli hüquqla tənzimlənir. Bununla yanaşı, müxtəlif 
dövlətlərin qanunvericiliyi bunu müxtəlif cür həyata keçirir ki, bu da bir dövlərin 
normalarının digərinki ilə ziddiyyət təşkil etməsi ilə nəticələnir. Milli əsasda yaradılan milli 
hüquq beynəlxalq ticarətin tələblərinə daha az uyğundur. Bütün bunlar beynəlxalq ticarətin 
inkişafına maneələr yaradır. 
Problemin həllinin əsas vasitəsi unifikasiyadır. Unifikasiya dedikdə daxili dövlət 
hüququnda ümumi xüsusiyyətlərin, qaydaların, adətlərin müəyyən edilməsi, beynəlxalq 
müqavilələrin köməyi ilə vahid hüquqi normaların yaradılması və onların tətbiqinin vahid 
praktikasının təmin edilməsi başa düşülür. Bu normalar milli hüquqlar tərəfindən qəbul 
edilir və bu yolla beynəlxalq ticarət əlaqələrinin tənzimlənməsində fərqliliklər aradan 
qaldırılır. Unifikasiya çoxplanlı prosesdir. O universal və regional səviyyələrdə baş verir, 
 
431 
ümumi və sosial xarakterli normaları əhatə edir. Bu prosesdə dövlətlər və təşkilatlar iştirak 
edirlər. 
Hazırda universal səviyyədə unifikasiya ilə çoxsaylı dövlətlərarası və qeyri-hökumət 
orqanları və təşkilatları məşğul olurlar. Bunların sırasında ən birincilərdən biri kimi, 
beynəlxalq xüsusi hüquq üzrə Haaqa Konfransını qeyd etmək olar. Bu konfrans ilk dəfə 
XIX əsrdə çağrılmış, 1955-ci ildən isə daimi əsasda fəaliyyət göstərməyə başlamışdır. Onun 
əsas fəaliyyət sferası beynəlxalq ticarət sahəsində hüquq kolliziyalarını həll edən normalar 
da daxil olmaqla kolliziya hüququnun unifikasiyasıdır. Belə ki, 1955-ci ildə beynəlxalq 
əmtəə alqı-satqısına tətbiq edilən hüquq haqqında Haaqa Konvensiyası qəbul edildi. 1986-cı 
ildə onu beynəlxalq əmtəə alqı-satqı müqavilələrinə tətbiq edilən hüquq haqqında 
Konvensiya (hələ qüvvəyə minməyib) əvəz etdi. 
1926-cı ildən etibarən Romada xüsusi hüququn unifikasiyası sahəsində 
hökumətlərarası təşkilat – Xüsusi Hüququn Unifikasiyası üzrə Beynəlxalq İnstitut 
(YUNİDRUA) çalışmaqdadır. Haaqa Konfransından fərqli olaraq, İnstitut maddi xüsusi 
hüququn müxtəlif sahələrinin, o cümlədən ticarətə aid olan sahələrinin unifikasiyası ilə 
məşğul olur. 
1966-cı ildə BMT-nin beynəlxalq ticarət hüququ üzrə Komissiyası (YUNSİTRAL) 
yaradıldı. Onun yaradılmasında məqsəd beynəlxalq ticarət qaydalarının unifikasiyası və 
adətlərin kodifikasiyasının razılaşdırılmış şəkildə həyata keçirilməsi, müvafiq beynəlxalq 
konvensiyaların hazırlanmasıdır. 
Beynəlxalq konvensiyalar beynəlxalq müqavilələrin növlərindən biri olmaqla adətən 
müəyyən sahələrdə dövlətlərin qarşılıqlı hüquqlarını və öhdəliklərini müəyyən edir. 
Beynəlxalq konvensiyalar adətən beynəlxalq təşkilatların çərçivəsində qəbul edilir. 
Konvensiyaları beynəlxalq iqtisadi münasibətlərin formaları üzrə sistemləşdirməklə 
onlardan ən əsaslarını göstərək. 
Əmtəələrlə beynəlxalq ticarət qaydalarının unifikasiyası üçün daha əhəmiyyətli 
konvensiyalar aşağıdakılardır: 
 beynəlxalq əmtəə alqı-satqısı üzrə vahid qanun haqqında Haaqa Konvensiyası (1964-
cü il); 
 beynəlxalq əmtəə alqı-satqısında iddia müddətliyi haqqında Konvensiya (1974-cü il); 
 YUNSİTRAL-ın Arbitraj reqlamenti (1976-cı il); 
 
432 
 beynəlxalq əmtəə alqı-satqı müqavilələri haqqında BMT-nin Vyana Konvensiyası 
(1980-ci il); 
 beynəlxalq əmtəə alqı-satqısında nümayəndəliklər haqqında Cenevrə Konvensiyası 
(1983-cü il); 
 beynəlxalq ticarət arbitrajı haqqında tipik qanun (1985-ci il); 
 beynəlxalq əmtəə alqı-satqı müqavilələrinə tətbiq edilən hüquq haqqında Konvensiya 
(1986-cı il); 
 alqı-satqı şərtlərini və müqavilələrini müəyyən edən beynəlxalq kommersiya 
terminləri (INCOTERMS, 2000-ci il). 
Beynəlxalq istehsal və elmi-texniki əməkdaşlıq sahəsində aşağıdakıları 
fərqləndirmək olar: 
 sənaye mülkiyyətinin qorunması haqqında Paris Konvensiyası (1883-cü il, sonuncu 
dəfə 1979-cu ildə nəzərdən keçirilib); 
 nişanların beynəlxalq qeydiyyatı haqqında Madrid sazişi (1891-ci il, 1989-cu ildə 
Madrid sazişinə əlavə olaraq Protokol imzalanıb); 
 beynəlxalq maliyyə lizinqi haqqında Ottava Konvensiyası (1988-ci il); 
 beynəlxalq faktorinq haqqında Ottava Konvensiyası (1988-ci il); 
 daşınan avadanlıq üzrə beynəlxalq əmlak hüququ haqqında Keyptaun Konvensiyası 
(2001-ci il). 
Ölkələr arasında valyuta-maliyyə və kredit münasibətləri aşağıdakı sənədlərlə 
unifikasiya edilib: 
 veksellərə aid hüququn unifikasiyası üzrə Cenevrə Konvensiyası (1930-cu il); 
 dövlətlər və digər dövlətlərin vətəndaşları arasında investisiya mübahisələrinin 
tənzimlənməsi üzrə Vaşinqton Konvensiyası (1965-ci il); 
 inkasso üzrə unifikasiya edilmiş qaydalar (1978-ci il); 
 sənədli akkreditivlər üçün unifikasiya edilmiş qayda və adətlər (1983-cü il redaktəsi); 
 Çoxtərəfli İnvestisiyalar üzrə Zəmanət Agentliyinin təsis edilməsi üzrə Konvensiya 
(1985-ci il); 
 beynəlxalq köçürmə vekselləri və beynəlxalq adi çeklər haqqında BMT Konvensiyası 
(1988-ci il). 
Işçi qüvvəsinin beynəlxalq miqrasiyası prosesi BƏT tərəfindən qəbul edilən 
konvensiyalarla tənzimlənir. 
 
433 
Beynəlxalq ticarət və onun inkişafı iri həcmli yük axınları və nəqliyyatın müxtəlif 
növlərindən istifadə ilə də bağlıdır. Beynəlxalq yük daşımaları qaydalarının unifikasiyası 
üzrə dünya ictimaiyyəti tərəfindən əhəmiyyətli işlər görülmüşdür. Bu sahəyə aid sənədlər 
arasında aşağıdakıları qeyd etmək olar: 
 konosamentlərə aid bəzi qaydaların unifikasiyası üzrə beynəlxalq konvensiya (1921-
ci il); 
 beynəlxalq aviadaşımalar aid bəzi qaydaların unifikasiyası üzrə varşava 
Konvensiyası (1929-cu il); 
 yüklərin beynəlxalq yol daşıması üzrə müqavilə haqqında konvensiya (1956-cı il); 
 yüklərin dəmir yolu il daşınması haqqında beynəlxalq konvensiya (1961-ci il); 
 konosamentlər haqqında Haaqa qaydalarına yenidən baxılması barədə Brüssel 
müqaviləsi (1968-ci il); 
 qarışıq nəqliyyat sənədi üçün unifikasiya edilmiş qaydalar (1975-ci il); 
 yüklərin dəniz daşınması haqqında BMT Konvensiyası (Hamburq qaydaları, 1978-ci 
il); 
 yüklərin və sərnişinlərin daşınması üzrə dəmir yollarının sazişi (1980-i il); 
 Yük Ekspeditorları İnstitutunun standart ticarət şərtləri (1984-cü il). 
Beynəlxalq konvensiyaların dünya təsərrüfat əlaqələri qaydalarının unifikasiya 
edilməsində olan rolunu beynəlxalq əmtəə alqı-satqı müqavilələri haqqında Vyana 
Konvensiyası nümunəsində görmək olar. YUNSİTRAL tərəfindən işlənən konvensiya 
beynəlxalq alqı-satqı sazişlərinin şərtlərinin unifikasiyası məqsədini daşıyırdı. Vyana 
Konvensiyası 4 hissədən və 101 maddədən ibarətdir: 
I hissə. ―Tətbiq sferası və ümumi müddəalar‖. 
II hissə. ―Müqavilənin bağlanması‖. 
III hissə. ―Əmtəənin alqı-satqısı‖. 
IV hissə. ―Yekun müddəalar‖. 
Beynəlxalq əmtəə alqı-satqı müqavilələri haqqında Vyana Konvensiyasının 
əhəmiyyəti aşağıdakılardan ibarətdir: 
 beynəlxalq əmtəə alqı-satqı müqavilələrinin bağlanması və istifadə edilməsinin vahid 
tənzimlənməsini əks etdirir və milli qanunvericiliklərdə olan fərqlilikləri əsasən 
aradan qaldırmağa imkan verir; 
 
434 
 kommersiya danışıqlarının sürətlənməsinə, yüngülləşməsinə və ucuzlaşmasına imkan 
verir, çünki, xarici qanunvericiliyin və onun tətbiq praktikasının öyrənilməsinə 
ehtiyac aradan qalxır; 
 müqavilə tərəflərinin hüquq və öhdəliklərini birmənalı şəkiləd başa düşmələri üçün 
şərait yaradır; 
 daha güclü partnyorun zəif partnyora onun üçün faydalı müqavilə şərtlərini qəbul 
etdirməsi imkanlarını aradan qaldırır ki, bu da beynəlxalq ticarətdə qeyri-bərabər 
ayrı-seçkilik münasibətlərinin ləğv edilməsi üçün mühüm əhəmiyyət kəsb edir; 
 alıcı və satıcının müqavilə üzrə əsas öhdəliklərini müəyyən edir; 
 konvensiyada iştirak etməyən dövlətlərə aid tərəflər arasında mübahisələr yarandığı 
halda müqavilənin subyektləri (müqavilə tərəfləri) və obyektləri (müqavilənin 
predmeti) üzrə münasibətləri tənzimləyir; 
 aid olmadığı alqı-satqı müqaviləsi obyektlərinin siyahısını müəyyən edir; 
 konvensiyanın tətbiq edilmədiyi alqı-satqı müqavilələrinin əlamətləri müəyyən edilir. 
Konvensiyanın xarakteri normativdir, yəni onda əks olunan müddəalar hüquq 
normaları hesab edilir, lakin onlar dispozitiv xarakter kəsb edirlər. Bu o deməkdir ki, 
tərəflər müqaviləni bağlayarkən Konvensiyanın istənilən müddəasına əməl etməyə bilərlər. 
Beynəlxalq iqtisadi əlaqə qaydalarının unifikasiyasında müxtəlif beynəlxalq 
müqavilələrin hazırlanması üzrə rəhbərliklər xüsusi yer tutur. Bu sənədlər adətən BMT-nin 
Avropa İqtisadi Komissiyası tərəfindən hazırlanır. 
Müqavilələrin hazırlanması üzrə rəhbərlik xarici iqtisadi əməliyyatların müxtəlif 
növləri üzrə müqavilələrin mümkün bağlanma formalarını, onların strukturunu və əsas 
maddələrinin məzmununu əks etdirir. Nümunə kimi aşağıdakıları göstərmək olar: 
 konsultativ injinirinq (bununla əlaqədar texniki dəstək aspektləri də aid olmaqla) üzrə 
beynəlxalq müqavilələrin hazırlanması üzrə rəhbərlik (BMT AİK, 1979-cu il); 
 sənaye əməkdaşlığı üzrə beynəlxalq müqavilələrin hazırlanması üzrə rəhbərlik (BMT 
AİK, 1976-cı il); 
 konkret layihəni həyata keçirmək üçün bir araya gəlmiş tərəflər arasında beynəlxalq 
müqavilələri hazırlanması üzrə rəhbərlik (BMT AİK, 1979-cu il); 
 sənaye və digər qurğuların maddi-texniki xidməti, təmiri və istismarı ilə əlaqədar 
xidmətlər üzrə beynəlxalq müqavilələrin hazırlanması üzrə rəhbərlik (BMT AİK, 
1987-ci il). 
 
435 
Tipik müqavilə ticarət praktikası və ya adətləri nəzərə alınmaqla yazılı şəkildə 
hazırlanmış nümunə müqaviləsi və ya unifikasya edilmiş şərtlər toplusudur. Bu müqavilə 
razılığa gələn müqavilə subyektləri tərəfindən konkret sazişin tələbləri ilə razılaşdırıldıqdan 
sonra qəbul edilirlər. 
Tipik müqavilə beynəlxalq alqı-satqı müqaviləsi kimi o halda istifadə olunur ki, 
tərəflər yalnız razılaşdırma tələb edilən maddələri (tərəflərin adları, kəmiyyət, keyfiyyət, 
qiymət, müddət, sazişin yeri) doldurur və imzalayırlar. 
Maddi-əşyavi formada əmtəələrin alqı-satqısı, lisenziyaların verilməsi, injinirinq 
xidmətlərinin göstərilməsi, icarə beynəlxalq müqavilələri üzrə tipik müqavilələr BMT-nin 
Avropa İqtisadi komissiyası, sahibkarların sahəvi birlikləri, iri firmalar tərəfindən 
hazırlanmışdır. 
Qeyd etməliyik ki, yuxarıda sadalananlar üstmilli tənzimlənmənin taktiki alətləridir. 
Onun strateji alətlərinə isə aşağıdakılar daxildir: 
 Beynəlxalq Valyuta Fondu; 
 Dünya Bankı Qrupu; 
 Ümumdünya Ticarət Təşkilatı; 
 Avropa Birliyinin siyasi, üstdövlət inzibati və və maliyyə-iqtisadi strukturları; 
 Beynəlxalq koordinasiya təşkilatları (London və Paris bankları, Beynəlxalq 
Hesablaşmalar Bankı); 
 London, Nyu-York və Tokio mərkəzlərinin aparıcı rol oynadıqları beynəlxalq 
maliyyə mərkəzləri; 
 əmtəə, xidmət, kapital hərəkətinin ümumdünya şəbəkələrinə nəzarət edən transmilli 
şirkətləri və transmilli banklar; 
 BMT-nin maliyyə-iqtisadi və sosial qurumları. 
Qlobal tənzimlənmənin əsas strateji alətləri rolunu BVF, DB və ÜTT oynayırlar. Biz 
onların qlobal fəaliyyətləri barədə əvvəlki bölmələrdə müəyyən qədər məlumat vermişik. 
Bunu xatırlatmaq istərdik ki, son 20 ildə BVF-nin fəaliyyəti bir neçə aspektdə xüsusi 
əhəmiyyət kəsb edib: 
 böhran vəziyyətində olan inkişaf etməkdə olan ölkələrə yardım göstərilməsi; 
 bazar dəyişiklikləri (islahatları) proqramlarının maliyyələşdirilməsi; 
 böhranların qarşısının alınması üçün proqram, tədbir, təkliflər və s.-nin hazırlanması; 
 
436 
 dünyanın maliyəə-iqtisadi inkişafının qeyri-sabitliyinin neytrallaşdırılnması cəhdləri 
ilə əlaqədar inkişaf etmiş ölkələrin səylərinin koordinasiyası. 
Dünyada baş verən sürətli inkişaf prosesləri, güclənən inteqrasiya prosesləri, keçmiş 
sosialist ölkələrinin yeni sistemə transformasiyası, qloballaşma prosesinin birmənalı 
olmayan nəticələri yeni dünya tənzimləmə sisteminin yaradılmasını zəruri edir. 
Formalaşmış yeni şəraitdə keçmiş SSRİ respublikalarını, həmçinin Mərkəzi və Şərqi 
Avropa ölkələrini dünya siyasi və iqtisadi sisteminə cəlb etmək üçün inkişaf etmiş ölkələr 
ikinci dünya müharibəsindən sonrakı dövrdə yaradılmış təşkilatlar kimi qurumları təsis 
etmək iqtidarında olmadılar. Qloballaşmanın iqtisadi, siyasi və digər problemlərinin həll 
edilməsi iri dövlətlərdən, xüsusilə ABŞ, Avropa Birliyi, Kanada, Yaponiya, Rusiya, Çin, 
Hindistan, Braziliya və digər ölkələrdən əməkdaşlığın inkişaf üzrə real səylərin 
göstərilməsini tələb edir. Mövcud təşkilatları modernləşdirmək və ya yeni qurumlar 
yaradılması zəruridir. Bu təşkilatlar qlobal perspektivlərə və üstmilli xarakterli qərarlar 
qəbul etmək üçün səlahiyyətlərə malik olmalıdırlar. Onlar bu qərarların yerinə yetirilməsinə 
səmərəli nəzarət mexanizmini formalaşdırmalı və eyni zamanda öz fəaliyyətlərinin 
şəffaflığına və hesabatlılığına əməl etməlidirlər. 
Yuxarıda deyilənlər göstərir ki, dünya təsərrüfat əlaqələrinin beynəlxalq 
tənzimlənməsi müxtəlif səviyyələrdə (dünya, regional, ölkələrarası, firmalararası) həyata 
keçirilir, beynəlxalq iqtisadi münasibətlərin bütün formalarını əhatə edir və özündə müxtəlif 
alətləri əks etdirir. Beləliklə. unifikasiya və kodifikasiya üzrə həyata keçirilən işlər hüquq 
yaradıcılığı prosesinin bir hissəsi olmaqla beynəlxalq iqtisadi hüququn proqressiv 
inkişafının bir formasıdır. 
 
 
 
 
 
 
 
 
 
 
 
437 
11.1. Yeni beynəlxalq iqtisadi qayda: mahiyyəti və beynəlxalq iqtisadi 
münasibətlərin yenidən qurulmasında əhəmiyyəti. 
11.2. “Şimal-Cənub” problemi və yeni beynəlxalq iqtisadi qayda. 
11.3. İqtisadi təhlükəsizlik anlayışı, onun strukturu və formalaşma prosesi. 
11.4. İqtisadi təhlükəsizliyin təhlilinə əsas yanaşmalar. 
 
 
 
MÖVZU 11 
 
Yeni beynəlxalq iqtisadi qayda və  
iqtisadi təhlükəsizlik problemləri 
 
11.1. Yeni beynəlxalq iqtisadi qayda: mahiyyəti və  
beynəlxalq iqtisadi münasibətlərin yenidən qurulmasında əhəmiyyəti 
 
 Qlobal iqtisadiyyat ona məxsus olan ziddiyyət və münaqişələrin təhlükəli surətdə 
kəskinləşməməsi üçün dövlətlərarası münasibətlər üzrə formalaşmış qaydalarda 
dəyişikliklər edilməsinə ehtiyac duyur. Qloballaşma prosesinin idarəedilməsinin əsas 
vəzifəsi onun risqlərinin və xərclərinin məhdudlaşdırılmasından və mənfəətin 
maksimumlaşdırılmasından ibarətdir ki, bu da mövcud qaydalarda müəyyən dəyişikliklər 
edilməsi ehtiyacını ortaya çıxarır. 
1970-ci illərdə beynəlxalq iqtisadi münasibətlər sistemində yeni beynəlxalq iqtisadi 
qayda problemi mühüm əhəmiyyət kəsb etməyə başladı. Bu qaydanın həyata keçirilməsində 
inkişaf etməkdə olan ölkələr xüsusilə israrlı idilər. 
 Bu konsepsiyanın ümumiyyətlə ortaya çıxmasının və sonradan onun həyata 
keçirilməsi uğrunda kifayət qədər kəskin mübarizənin əsas səbəbi ondan ibarət idi ki, bir 
çox inkişaf etməkdə olan ölkələr siyasi müstəqillik əldə etdikdən sonra agah oldular ki, 
Qərb və yenicə azadlıq qazanmış ölkələr arasında  mövcud olan əlaqələr sistemini köklü 
surətdə dəyişmədən iqtisadi müstəqilliyi təmin etmək mümkün olmayacaq. 
 Yeni beynəlxalq iqtisadi qayda inkişaf etməkdə olan ölkələr tərəfindən irəli sürülmüş 
və onlarla sənayecə inkişaf etmiş ölkələr arasında münasibətlərdə köklü dəyişiklikləri 
nəzərdə tutan təkliflər paketidir. Bu təkliflər inkişaf etməkdə olan ölkələrin iqtisadi 
artımının sürətləndirilməsi və dünya gəlirinin onların xeyrinə yenidən bölüşdürülməsi 
məqsədini daşıyır. 
 
438 
 İnkişaf etməkdə olan ölkələr tərəfindən irəli sürülmüş təkliflərin mahiyyəti aşağıdakı 
əsas tələblərdən ibarət idi: 
 hər bir dövlətin özünü təbii resursları və bütün iqtisadi fəaliyyəti üzərində tam və 
daimi suverenliyinin, o cümlədən milliləşdirməyə qeyd-şərtsiz hüququnun təmin 
edilməsi; 
 dünya bazarlarında qiymətlərin dəyişməsinin inkişaf etməkdə olan ölkələrə əlverişsiz 
təsirini aradan qaldıra biləcək beynəlxalq mübadilə və əməkdaşlıq mexanizminin 
işlənməsi və mübadilə şəraitinin (―ticarət şəraiti‖nin) sabitliyinin təmin edilməsi, 
həmçinin, bu ölkələrdə istehsalın modernləşdirilməsi üçün zəruri olan yeni texnika və 
texnologiyaların ötürülməsinə dəstək verilməsi; 
 mövcud olan disproporsiyaların azaldılması və müstəmləkiçilik asılılığından azad 
olmuş ölkələrin iqtisadi inkişafının sürətləndirilməsinə dəstək məqsədilə iqtisadi 
yardımın göstərilməsi; 
 transmilli şirkətlərin fəaliyyəti üzərində səmərəli nəzarətin təmin edilməsi. 
 Yeni beynəlxalq iqtisadi qayda konsepsiyasının mahiyyəti BMT-nin bir sıra iri 
sənədlərində öz əksini tapmışdır. Onların sırasına ilk növbədə aşağıdakılar daxildir: 
1. BMT-nin Baş Assambleyası tərəfindən 1974-cü il mayın 1-də qəbul edilmiş yeni 
beynəlxalq iqtisadi qaydanın təmin edilməsi üzrə Bəyannamə; 
2. BMT-nin Baş Assambleyası tərəfindən 1974-cü il mayın 1-də qəbul edilmiş yeni 
beynəlxalq iqtisadi qaydanın təmin edilməsi üzrə tədbirlər Proqramı; 
3. BMT-nin Baş Assambleyası tərəfindən 1974-cü il dekabrın 12-də qəbul edilmiş 
dövlətlərin iqtisadi hüquqları və öhdəlikləri haqqında Xartiya. 
Bəyannamədə göstərilir ki, yeni qayda ədalətə, suveren bərabərliyə, maraqların 
qarşılıqlı asılığına və sosial-iqtisadi sistemlərindən asılı olmayaraq bütün dövlətlərin 
əməkdaşlığına əsaslanmalıdır. Bu qayda qeyri-bərabərliyi və ədalətsizliyi aradan qaldırmalı, 
inkişaf etmiş ölkələrlə inkişaf etməkdə olan ölkələr arasında olan kəskin fərqi aradan 
qaldırmağa imkan yaratmalı, dünyada daha sürətli iqtisadi və sosial inkişafı və hazırkı və 
gələcək nəsillər üçün ədaləti təmin etməlidir. 
 Bəyannamədə qeyd olunur ki, həmin vaxta dünya əhalisinin 70%-nin inkişaf etməkdə 
olan ölkələrdə yaşamasına baxmayaraq, dünya gəlirinin cəmisi 30%-i bu ölkələrin payına 
düşüb və daha sonra vurğulanır ki, belə bir şəraitdə beynəlxalq ictimaiyyətin bərabər və 
balanslaşdırılmış inkişafına nail olmaq qeyri-mümkündür. 
 
439 
 Bəyannamədə bildirilir ki, mövcud beynəlxalq iqtisadi qayda beynəlxalq siyasi və 
iqtisadi münasibətlərin cari inkişaf prosesi ilə birbaşa münaqişədədir. İnkişaf etməkdə olan 
dünya beynəlxalq fəaliyyətin bütün sahələrinə təsir edən güclü bir amilə çevrilib ki, bu da 
inkişaf etməkdə olan ölkələrin beynəlxalq ictimaiyyətə aid olan bütün qərarların 
formalaşdırılmasında və həyata keçirilməsində aktiv, tam və bərabərsurətli iştirakını zəruri 
edir. 
 Bəyannamədə qarşılıqlı əlaqə və asılılıq konsepsiyası da öz əksini tapmışdır. Sənəddə 
vurğulanır ki, cari hadisələr göstərir ki, inkişaf etmiş ölkələrin və inkişaf etməkdə olan 
ölkələrin maraqları bir-birlərindən izolə edilə bilməz. Inkişaf etmiş ölkələrin çiçəklənməsi 
və inkişaf etməkdə olan ölkələrin artımı və inkişafı arasında sıx qarşılıqlı əlaqə mövcuddur 
və ümumilikdə beynəlxalq ictimaiyyətin çiçəklənməsi onun tərkib hissələrinin inkişafından 
asılıdır. Inkişaf məqsədilə həyata keçirilən əməkdaşlıq bütün ölkələrin birgə məqsədi və 
ümumi borcudur. Beləliklə, hazırkı və gələcək nəsillərin siyasi, iqtisadi və sosial rifahı 
beynəlxalq ictimaiyyətin bütün üzvləri arasında suveren bərabərliyə əsaslanan 
əməkdaşlıqdan asılıdır. 
Bəyannaməyə əsasən, yeni beynəlxalq iqtisadi qaydanın 20 prinsip üzərində 
qurulması nəzərdə tutulur. Onların sırasında aşağıdakıları göstərmək olar: 
 dövlətlərin suveren bərabərliyi, bütün millətlərin öz müqəddəratlarını təyin etmə 
hüququ, ərazinin güclə ələ keçirilməsinin yolverilməzliyi, ərazi bütövlüyü və digər 
dövlətlərin daxili işlərinə qarışmama; 
 bütün ölkələrin bərabərlik əsasında dünya iqtisadi problemlərinin həllində tam və 
səmərəli iştirakı; 
 hər bir ölkə özünün inkişafı üçün daha uyğun hesab etdiyi iqtisadi və sosial sistemi 
qəbul etmək hüququna malikdir; 
 hər bir dövlətin öz təbii resursları və bütün iqtisadi fəaliyyəti üzərində tam ayrılmaz 
suverenliyi; 
 milli iqtisadiyyatların maraqlarına uyğun tədbirlərin görülməsi ilə transmilli 
korporasiyaların fəaliyyətinin tənzimlənməsi və bu fəaliyyətə nəzarət edilməsi; 
 müstəmləkə və irqi hakimiyyət, xarici işğal altında olan inkişaf etməkdə olan 
ölkələrin azadlıqlarını əldə etmə hüquqları; 
 
440 
 inkişaf etməkdə olan ölkələr tərəfindən ixrac və idxal edilən xammalın, xammal 
əmtəələrinin, hazır məhsulların və yarımfabrikatların qiymətləri arasında ədalətli və 
bərabərhüquqlu nisbət; 
 bütün beynəlxalq ictimaiyyət tərəfindən heç bir siyasi və ya hərbi şərtlər qoyulmadan 
inkişaf etməkdə olan ölkələrə aktiv yardım göstərilməsi; 
 inkişaf etməkdə olan ölkələrə maliyyə vəsaitlərinin ötürülməsi üçün əlverişli şəraitin 
təmin edilməsi; 
 inkişaf etməkdə olan ölkələrə yeni sənaye texnologiyalarının ötürülməsi və s. 
Proqramda qlobal istehsal, istehlak və ticarətin strukturunun əhəmiyyətli dərəcədə 
yenidən qurulması tədbirlərinin həyata keçirilməsi yolu ilə struktur dəyişikliklərinin 
aparılmasının yüksək əhəmiyyət kəsb etməsi vurğulanır. Bu proqram inkişaf etməkdə olan 
ölkələrin iqtisadiyyatlarının elə bir transformasiyasını nəzəedə tutr ki, onların dünya sənaye 
istehsalında və hazır məhsullarla ticarətdə payları artmış olsun. 
Yeni beynəlxalq iqtisadi qaydanın təmin edilməsi üzrə tədbirlər Proqramında 
aşağıdakı məsələlər öz əksini tapmışdır. 
I. Xammal və xammal əmtəələrinin ticarət və inkişafla əlaqədar problemləri. Proqramın 
bu bölümündə xammal, ərzaq, ticarətin ümumi problemləri, nəqliyyat və sığorta 
əməliyyatları ilə bağlı məsələlər öz əksini tapmışdır. Xammalla bağlı aşağıdakılar 
qeyd olunur: 
 təbii resurslar üzərində tam suverenliyin təmin edilməsi yolu ilə xarici işğalın, 
müstımləkəçiliyin, irqi ayrı-seçkiliyin bütün formalarına son qoymaq; 
 inkişaf etməkdə olan ölkələrin malik olduğu təbii resursların hasilatı, istismarı, 
satışı və bölüşdürülməsi üzrə bu ölkələrin milli maraqlarına cavab verən 
tədbirlərin həyata keçirilməsi; 
 istehsalçıların yaratdıqları assosiasiyaların fəaliyyətinə yardım etmək və onların 
məqsədlərini dəstəkləmək; 
 inkişaf etməkdə olan ölkələrin ixrac və idxal etdikləri xammal və hazır 
məhsulların qiymətləri arasında ədalətli nisbətin müəyyən edilməsi; 
 inkişaf etməkdə olan ölkələrin ixrac etdikləri bir sıra əmtəələrin real qiymətlərinin 
aşağı düşməsi meylinin aradan qaldırılması üçün tədbirlər görülməsi; 
 inkişaf etməkdə olan ölkələrdə xammalın emalı üzrə tədbirlərin görülməsi. 
Ərzaqla bağlı aşağıdakılar göstərilir: 
 
441 
 ərzaq problemi ilə bağlı olan beynəlxalq tədbirlər zamanı inkişaf etməkdə olan 
ölkələrin konkret problemlərinin tam nəzərə alınması; 
 inkişaf etməkdə olan ölkələrin vəsait olmaması səbəindən böyük həcmdə 
mənimsənilməmiş və ya az mənimsənilmiş torpaqlara malik olmalarının nəzərə 
alınması; 
 beynəlxalq ictimaiyyətin səhralıqların genişlənməsi və çəyirtkələrin yayılması ilə 
əlaqədar inkişaf etməkdə olan ölkələrə dəyən zərərin aradan qaldırılması üçün 
konkret və təcili tədbirlər görməsi; 
 çirklənmənin aradan qaldırılması və resursların müdafisəi və bərpası üçün 
müvafiq tədbirlərin görülməsi yolu ilə təbii və ərzaq resurslarına ziyan 
vurulmasına yolverməmə; 
 inkişaf etmiş ölkələrin ərzaq istehsalı, ehtiyatı, ixracı və idxalı ilə bağlı 
siyasətlərini işləyərkən inkişaf etməkdə olan ölkələrin maraqlarını tam nəzərə 
almaları; 
 inkişaf etməkdə olan ölkələrin lazımi qədər ərzaq idxal etmələri üçün şərait 
yaradılması; 
 inkişaf etməkdə olan ölkələrdə ərzaq istehsalı və anbar təsərrüfatının 
genişləndirilməsi ilə əlaqədar konkret tədbirlərin görülməsi; 
 ədalətli və bərabərhüquqlu sazişlərin bağlanması yolu ilə inkişaf etməkdə olan 
ölkələrdən ərzaq ixracına yardım göstərmək. 
Ticarətin ümumi problemləri ilə əlaqədar aşağıdakılar vurğulanır: 
 inkişaf etməkdə olan ölkələrin ticarət şəraitlərinin yaxşılaşdırılması və ticarət 
balansının xroniki kəsirinin aradan qaldırılması üçün tədbirlərin həyata 
keçirilməsi, o cümlədən: 
i. tarif və qeyri-tarif maneələrinin aradan qaldırılması ilə inkişaf etmiş 
ölkələrin bazarlarında daha asan daxilolmanın təmin edilməsi; 
ii. tənzimləmə məqsədilə əmtəə sazişlərinin i.lənməsi və dünya xammal və 
xammal əmtəələri bazarlarının sabitləşdirilməsi; 
iii. inkişaf etməkdə olan ölkələr üçün ixrac baxımından maraqlı olan bütün 
əmtəələr üzrə ümumi inteqrə edilmiş proqramın hazırlanması; 
 
442 
iv. inkişaf etməkdə olan ölkələrin məhsulları inkişaf etmiş ölkələrin daxili 
məhsulları ilə rəqabətə girərkən, hər bir inkişaf etmiş ölkənin inkişaf 
etməkdə olan ölkələrdən idxala yardım etməsi; 
v. inkişaf etmiş ölkələrin idxala tətbiq etdikləri müxtəlif ticarət 
məhdudiyyətlərindən əldə etdikləri gəlirləri sonradan inkişaf etməkdə olan 
ölkələrə tam geri qaytarmaları və ya bu gəlirlərdən inkişaf etməkdə olan 
ölkələrin inkişafı məqsədilə istifadə etmələri; 
vi. inkişaf etməkdə olan ölkələrin əmtəə ixracı üzrə qiymət siyasətinin ümumi 
prinsiplərinin müəyyən edilməsi; 
vii. ümumi imtiyaz sisteminin tətbiqi, təkmilləşdirilməsi və genişləndirilməsi; 
viii. əmtəə sazişləri çərçivəsində bufer ehtiyatlarının yaradılması və onların 
beynəlxalq maliyyə qurumları tərəfindən maliyyələşdirilməsi; 
 inkişaf etmiş və inkişaf etməkdə olan ölan ölkələr arasında aparılan çoxtərəfli 
ticarət danışıqlarında inkişaf etməkdə olan ölkələrə münasibətdə qarşılıq 
gözləməmə və imtiyaz rejimi prinsiplərini rəhbər tutma. 
Nəqliyyat və sığorta əməliyyatları ilə əlaqədar bildirilir: 
 inkişaf etməkdə olan ölkələrin dünya üzrə dəniz yükdaşımalarında daha geniş və 
ədalətli iştirakına yardım göstərmək; 
 inkişaf etməkdə olan ölkələrin ixrac və idxal xərclərini aşağı salmaq məqsəilə 
fraxt dərəcələrinin daimi artımının dayandırılması və onların azaldılması; 
 inkişaf etməkdə olan ölkələr üçün sığorta və yenidən sığorta dəyərinin minimum 
səviyyəyə endirilməsi. 
II. Beynəlxalq valyuta sistemi və inkişaf etməkdə olan ölkələrin inkişafının 
maliyyələşdirilməsi. Bu bölümdə qeyd olunur ki, beynəlxalq valyuta sisteminin 
islahatının aparılması zəruridir və bu islahatların həyata keçirilməsi sonunda çatılmalı 
olan məqsədlər müəyyən edilir. Məqsədlər sırasında aşağıdakılar göstərilmişdir:  
 inflyasiyanın boğulması; 
 beynəlxalq valyuta sisteminin qeyri-sabitliyinin, xüsusilə də mübadilə 
məzənnəsinin sabitsizliyinin aradan qaldırılması; 
 inkişaf etməkdə olan ölkələrin valyuta ehtiyatlarının real dəyərinin qorunması; 
 əlavə likvidliyin yaradılması; 
 
443 
 inkişaf etməkdə olan ölkələrin Beynəlxalq Valyuta Fondunun qərar qəbul etmə 
prosesində effektiv iştirakının təmin edilməsi; 
 real resursların inkişaf etmiş ölkələrdən inkişaf etməkdə olan ölkələrə axınının 
təmin edilməsi. 
Bu bölümdə həmçinin inkişaf etməkdə olan ölkələrin inkişafının maliyyələşdirilməsi 
üçün təxirəsalınmaz tədbirlər də müəyyən edilir: 
 beynəlxalq maliyyə təşkilatlarının ölkələr arasında ayrı-seçkilik etmədən inkişafın 
maliyyələşdirilməsi funksiyalarını səmərəli surətdə yerinə yetirmələri; 
 inkişaf etməkdə olan ölkələrin inkişaf etmiş ölkələr tərəfindən tətbiq edilmiş idxal 
və kapital ixracı üzərində bütün növ nəzarətdən azad edilmələri; 
 həm dövlət, həm də özəl xarici kapital qoyuluşlarının dəstəklənməsi; 
 ağır müqavilə şərtləri nəticəsində meydana gəlmiş xarici borc yükünün törətdiyi 
mənfi nəticələrin aradan qaldırılması üçün müvafiq təcili tədbirlərin həyata 
keçirilməsi; 
 beynəlxalq maliyyə təşkilatlarının inkişaf etməkdə olan ölkələrə maliyyə yardımı 
edərkən onların rela ehtiyaclarını nəzərə almaları. 
III. Sənayeləşmə. Bu bölümdə vurğulanır ki, dünya ictimaiyyəti inkişaf etməkdə olan 
ölkələrin sənayeləşməsi üçün bütün lazımi tədbirləri görməlidir və bu, məqsədlə: 
 inkişaf etmiş ölkələr yardım çərçivəsində inkişaf etməkdə olan ölkələrin sənaye 
layihələrinin maliyyələşdirilməsi ilə bağlı sorğularına müsbət cavab verməlidirlər; 
 inkişaf etmiş ölkələr inkişaf etməkdə olan ölkələrdə sənaye istehsalı layihələrinə 
kapital qoyan əmanətçiləri dəstəkləməli və stimullaşdırmalıdırlar; 
 inkişaf etməkdə olan ölkələrin dünya sənaye istehsalında payını artıracaq yeni 
beynəlxalq iqtisadi strukturun bərqərar edilməsi üçün inkişaf etmiş ölkələr inkişaf 
etməkdə olan ölkələrdə yeni sənaye güclərinin yaradılmasına yardım etməlidirlər; 
 dünya ictimaiyyəti inkişaf etməkdə olan ölkələrə texniki yardıma istiqamətlənmiş 
proqramları davam etdirməli və genişləndirməlidir. 
IV. Texnologiyaların ötürülməsi. Bu bölümdə göstərilir ki, aşağıdakıları həyata keçirmək 
üçün bütün səylər göstərilməlidir: 
 inkişaf etməkdə olan ölkələrin ehtiyaclarına cavab verən texnologiyaların 
ötürülməsi sahəsində beynəlxalq kodeksin hazırlanması; 
 
444 
 inkişaf etməkdə olan ölkələrin daha sərfəli şərtlərlə müasir texnologiyaları əldə 
etmələri üçün şərait yaratmaq; 
 elmi tədqiqat proqramları çərçivəsində inkişaf etmiş ölkələrin inkişaf etməkdə 
olan ölkələrə yardımını əhəmiyyətli dərəcədə gücləndirmək; 
 texnologiya ötürülməsini tənzimləyən kommersiya praktikasının inkişaf etməkdə 
olan ölkələrin ehtiyaclarına uyğun olaraq razılaşdırılması. 
V. Çoxmilli şirkətlərin fəaliyyətinin tənzimlənməsi və onlar üzərində nəzarət. Çoxmilli 
şirkətlər üzrə beynəlxalq kodeksin hazırlanması, qəbul edilməsi və həyata keçirilməsi 
üçün bütün səylər göstərilməlidir və bu məqsədlə aşağıdakılar zəruridir: 
 çoxmilli şirkətlərin fəaliyyət göstərdikləri ölkələrin daxili işlərinə qarışmalarının 
qarşısının alınması; 
 məhdudlaşdırıcı işgüzar praktikanın aradan qaldırılması üçün çoxmilli şirkətlərin 
fəaliyyətinin tənzimlənməsi; 
 çoxmilli şirkətlər tərəfindən inkişaf etməkdə olan ölkələrə yardımın, texnologiya 
və idarəetmə təcrübəsinin ədalətli və əlverişli şərtlərlə ötürülməsi; 
 çoxmilli şirkətlərin əldə etdikləri gəlirlərin onların fəaliyyət göstərdikləri 
ölkələrdən çıxarılmasının tənzimlənməsi; 
 çoxmilli şirkətlərin əldə etdikləri gəlirləri inkişaf etməkdə olan ölkələrdə təkrar 
investisiya etmələri üçün stimullaşdırılmaları. 
VI. Dövlətlərin İqtisadi Hüquqları və Öhdəlikləri Xartiyası. Bu bölümdə qeyd olunur ki, 
hazırlanmaqda olan xartiyanın BMT Baş Assambleyasının növbəti sessiyasında 
qəbul edilməsi zəruridir. 
VII. İnkişaf etməkdə olan ölkələr arasında əməkdaşlığa dəstək. Bu bölümdə qeyd olunur 
ki, inkişaf etməkdə olan ölkələr arasında artan əməkdaşlıq onların yeni beynəlxalq 
iqtisadi qayda çərçivəsində rollarını daha da gücləndirəcək. Inkişaf etməkdə olan 
ölkələr regional, subregional və regionlararası səviyyələrdə əməkdaşlığı 
genişləndirmək üçün aşağıdakı addımları atmalıdırlar: 
 onlar tərəfindən ixrac edilən əmtəələrin qiymətlərinin mövcud müdafiə 
mexanizminin təkmilləşdirilməsi; 
 malik olduqları təbii resurslar üzərində daimi suverenitet hüququnun müdafiə 
edilməsi; 
 
445 
 regional və subregional səviyyələrdə iqtisadi inteqrasiyanı dəstəkləmək və 
gücləndirmək; 
 digər inkişaf etməkdə olan ölkələrdən idxalın səviyyəsini əhəmiyyətli dərəcədə 
yüksəltmək; 
 inkişaf etməkdə olan ölkələrin inkişaf etmiş ölkələrə daha əlverişli idxal rejimi 
verməmələrinin təmin edilməsi; 
 maliyyə, kredit münasibətləri və valyuta məsələləri sahəsində səx əməkdaşlığın 
stimullaşdırılması; 
 sənaye, elm və texnika, nəqliyyat, dəniz yükdaşımaları və kütləvi informasiya 
vasitələri sahəsində əməkdaşlığın səmərəli vasitələrinin yaradılması və 
dəstəklənməsi. 
Bu bölümdə həmçinin bildirilir ki, inkişaf etmiş ölkələr inkişaf etməkdə olan 
ölkələrin regional, subregional və regionlararası əməkdaşlıq təşəbbüslərinə hərtərəfli 
dəstək verməlidirlər. 
VIII. Dövlətlərin təbii resursları üzərində daimi suverenitetinin həyata keçirilməsinə 
yardım. Bunun üçün: 
 hər bir dövlətin malik olduğu özünün təbii resursları üzərində tam və daimi 
suverenitet hüququnun sərbəst və səmərəli həyata keçirilməsinə maneçilik 
törədən cəhdlərin qarşısının alınması; 
 inkişaf etməkdə olan ölkələrin milliləşdirilmiş istehsal vasitələrinin istismarı ilə 
əlaqədar yardım göstərilməsi barədə xahişlərinə BMT sisteminin səlahiyyətli 
qurumlarının müsbət cavab vermələrinin təmin edilməsi. 
IX. Birləşmiş Millətlər Təşkilatı sisteminin beynəlxalq iqtisadi əməkdaşlıq sahəsində 
rolunun gücləndirilməsi. Burada qeyd olunur ki, bütün üzv dövlətlər bu proqramı 
həyata keçirmək və yeni beynəlxalq iqtisadi qaydanı bərqərar etmək üçün Birləşmiş 
Millətlər Təşkilatı sistemindən tam istifadə etməli, bununla da onun ümumdünya 
əməkdaşlığında rolunu gücləndirməlidirlər. 
X. Xüsusi Proqram. Bu hissədə Baş Assambleya inkişaf etmiş ölkələri, Beynəlxalq 
Valyuta Fondunu, Dünya Bankı Qrupunu təxirəsalınmadan bir sıra tədbirləri həyata 
keçirməyə çağırır, həmçinin proqramın həyata keçirilməsi üzrə Xüsusi Fond və 
xüsusi Komitə yaradılması təklifini irəl sürür. 
 
446 
BMT-nin Baş Assambleyasının 12 dekabr 1974-cü il tarixli qətnaməsində bildirilir 
ki, dövlətlərin iqtisadi hüquqları və öhdəlikləri haqqında Xartiya ―beynəlxalq iqtisadi 
münasibətlərin yeni sisteminin yaradılmasının effektiv alətinə çevrilməlidir‖. Dövlətlər 
arasında siyasi, iqtisadi və digər münasibətlərin tənzimlənməsinin əsas prinsipləri kimi 
Xartiyada aşağıdakılar göstərilib: 
 suverenitet; 
 dövlətlərin ərazi bütövlüyü və tam müstəqilliyi; 
 hücumetməmə, qarışmama, sülh çəraitində yaşama, bərabərhüquqluq və öz 
müqəddəratını təyin etmə; 
 inkişaf məqsədilə beynəlxalq əməkdaşlıq və s. 
 
11.2. “Şimal-Cənub” problemi və yeni beynəlxalq iqtisadi qayda 
 
 Yeni beynəlxalq iqtisadi qaydanın proqramı çox güclü mübahisələr doğurmuşdur. 
Kasıb ölkələrin fikrincə, bu proqramla irəli sürülən təkliflər bərabərlik və ədalərlilik 
prinsiplərini təmin edir. Lakin əksər inkişaf etmiş ölkələr üçün proqramın tələbləri gəlirləri 
radikal surətdə yenidən bölüşdürülməsi deməkdir ki, bu da heç də onların planlarına daxil 
deyil. Bir çox inkişaf etmiş ölkələr hesab edirlər ki, iqtisadi gerilikdən ―sürətli qurtulma‖ 
yolu yoxdur və kasıb ölkələr də inkişaf etmiş ölkələrin son iki yüz ildə keçdikləri gərgin 
əmək və daimi kapital yığımı prosesini keçməlidirlər. 
 Yeni beynəlxalq iqtisadi qayda tələbini irəli sürməklə keçmiş müstəmləkələr siyasi 
müstəqilliklərini iqtisadi müstəqilliklə gücləndirməyə çalışırdılar. Sənayecə inkişaf etmiş 
ölkələr narazılıq atmosferini yüngülləşdirmək üçün müəyyən qədər güzəştlərə getsələr də, 
heç də onlara qarşı irəli sürülən tələblərin hamısını yerinə yetirmək niyyətində deyildilər. 
 Belə bir şəraitdə 1970-ci illərin ortalarında ―Şimal-Cənub‖ termini meydana gəldi. 
―Şimal-Cənub‖ politoloji termini qeyri-rəsmi ―Şimal-Cənub dialoqu‖ adından yaranmışdır. 
Bu cür dialoq 1976-cı ildə keçirilən və 27 ölkənin iştirak etdiyi beynəlxalq iqtisadi 
əməkdaşlıq üzrə Paris Konfransında meydana gəlmişdir. Bu ―dialoq‖ çərçivəsində inkişaf 
etməkdə olan ölkələr dünya iqtisadiyyatında mövqelərini gücləndirmək üçün yenidən yeni 
beynəlxalq qaydanın bərqərar edilməsi tələbi ilə, o cümlədən ticarətdə imtiyazların təqdim 
edilməsiin artırılması və müasir texnologiyaların əldə edilməsi şəraitinin yaxşılaşdırılması 
 
447 
tələbləri ilə çıxış etmişlər. Bu dialoqda ―Cənub‖un maraqlarını inkişaf etməkdə olan ölkələr, 
―Şimal‖ın maraqlarını isə sənayecə inkişaf etmiş ölkələr təmsil edirlər. 
 ―Şimal‖ və ―Cənub‖ arasında münaqişənin kəskinləşməsi səbəbi kimi bir çox 
tədqiqatçılar bu ölkə qruplarının iqtisadiyyatlarının inkişaf səviyyəsi arasında olan fərqin 
dərinləşməsini göstərirlər. Ən böyük təhlükə isə bu fərqin getdikcə daha da dərinləşməsidir. 
 ―Şimal‖ın maraqlarını müdafiə edib bir sıra iqtisadçılar bu fərqin artımında ilk 
növbədə ―Cənub‖un özünü günahkar hesab edirlər. Almaniya iqtisadçısı G.Şnayderin 
fikrincə, ―üçüncü dünya‖ dayanmadan ərzaq böhranına doğru irəliləyir və bu böhranın 
qarşısını nə ―yaşıl inqilab‖, nə də ərzaq istehsalının texnologiyasında edilə biləcək ixtira ala 
bilər. 
 R.Makkonell Kempbell və L.Bryu Stenli ―İqtisadiyyat: prinsiplər, problemlər və 
siyasət‖ adlı əsərlərində ―Şimal-Cənub‖ problemini təhlil edərək belə bir nəticəyə gəlirlər 
ki, ―Cənub‖ lap əvvəldən ―günahkardır‖. Kitabda bildirilir ki, bu dövlətlər ―yoxsulluğun 
çıxılmaz dairəsi‖nə düşüblər. Onlar ona görə yoxsul qalmaqda davam edirlər ki, onlar lap 
əvvəldən yoxsul olublar. Onların qənaətinə görə, ―yoxsulluğun çıxılmaz dairəsi‖ sxematik 
olaraq aşağıdakı şəkildədir. 
 
  
 
 
 
 
 
Sxem 11.1. “Yoxsulluğun çıxılmaz dairəsi” 
 
Sxemdən göründüyü kimi, yoxsul ölkələrdə açağı gəlir səviyyəsi yığım imkanlarını 
məhdudlaşdırır.  Nəticədə əməyin aşağı məhsuldarlığı və aşağı gəlir tendensiyası saxlanır. 
Eyni zamanda, əhalinin sürətli artımı adambaşına gəlir artımını ―udur‖ və beləliklə də, 
―yoxsulluğun çıxılmaz dairəsi‖ndən çıxış imkanları heçə endirilir. 
―Şimal-Cənub‖ problemində ilk növbədə ―Cənub‖un günahkar olduğu barədə 
fikirlərlə yanaşı tamamilə əks nöqteyi-nəzər də mövcuddur – ilk növbədə ―Şimal‖ 
günahkardır. Bu mövqe Argentina iqtisadşısı Raul Prebişin (o həm də YUNKTAD-ın baş 
Adambaşına aşağı  
gəlir 
Aşağı 
məhsuldarlıq 
Aşağı tələb 
səviyyəsi 
Əhalinin sürətli 
artımı 
Yığımın aşağı 
səviyyəsi 
Kapital qoyuluşlarının və insan kapitalına 
investisiyanın aşağı səviyyəsi 
 
448 
katibi və daha sonra Latın Amerikası İqtisadi Tədqiqatlar İnstitutunun rəhbəri olub), holland 
iqtisadçısı, Nobel mükafatı laueratı Yan Tinbergenin (o, Roma Klubu üçün hazırlanmış 
―Beynəlxalq qaydalara yenidən baxış‖ məruzəsini hazırlayan mütəxəssislər qrupunun 
rəhbəri olub), ingilis iqtisadçısı Artur Lyuisin, ABŞ iqtisadçısı Hans Zingerin, isveç 
iqtisadçısı Hunnar Myürdalın əsərlərində öz əksini tapmışdır. 
Bu əsərlərin əsas ideyası ondan ibarətdir ki, beynəlxalq iqtisadi münasibətlər lap 
əvvəldən sənayecə daha inkişaf etmiş ölkələr tərəfindən formalaşdırılıb və buna görə də ilk 
növbədə onların maraqlarına, yəni ―Şimal‖ın iqtisadi maraqlarına xidmət edir. 
Formalaşmış beynəlxalq iqtisadi münasibətlərə yenidən baxmaq üçün, onları 
sənayeləçmə yoluna yenicə qədəm qoymuş ölkələrə münasibətdə məqbul etmək üçün yeni, 
nüfuzlu siyasi struktur yaratmaq lazım idi. Belə bir struktur ―77 Qrupu‖ oldu. Bu qrup 
Asiya, Afrika və latın Amerikasının inkişaf etməkdə olan ölkələrinin nazirlərinin iclasının 
qərarı ilə yaradılmış və YUNKTAD-ın 1964-cü ildə keçirilmiş və 77 dövlətin iştirak etdiyi 
birinci Konfransında rəsmiləşdirilmişdir. 
Lakin hələ bu qrupun yaradılmasından 1 il əvvəl, BMT-nin Baş Assambleyasının 
XVIII sessiyasında (1963-cü il) 75 dövlətdən ibarət qrup inkişaf etməkdə olan ölkələrin 
birgə bəyannaməsini təqdim etmişdilər. Sənəddə beynəlxalq iqtisadi əlaqələrin mövcud 
mexanizmi qiymətləndirilir və qeyd olunur ki, ―dünya ticarətinin mövcud prinsipləri və 
strukturu hələ də dünyanın inkişaf etmiş regionları üçün əlverişlidir və cari meyllər inkişaf 
etməkdə olan ölkələrə kömək istiqamətli deyil, əksinə onların sürətli artımı əldə etmək 
yönümündə səylərini heçə endirir‖. 
―77 Qrupu‖nun fəaliyyətinin əsasında aşağıdakılar dayanır: 
 inkişaf etməkdə olan ölkələr arasında ticarət-maliyyə və texniki əməkdaşlıq; 
 onların BMT sessiyalarında və konfranslarında, həmçinin beynəlxalq iqtisadi 
münasibətlər problemləri (ticarət, sənaye, kənd təsərrüfatı, elm və texnika) üzrə digər 
beynəlxalq forumlarda birgə fəaliyyət mexanizminin işlənməsi, razılaşdırılması və 
koordinasiya edilməsi; 
 digər ölkələrlə, ilk növbədə inkişaf etmiş ölkələrlə iqtisadi, kredit, maliyyə, həmçinin 
texniki əməkdaşlıq məsələləri. 
1967-ci ildə qəbul edilmiş Əlcəzair xartiyasından başlayaraq ―77 Qrupu‖nun sonrakı 
bütün proqram sənədlərinin əsas məqsədi kimi yeni beynəlxalq iqtisadi qaydanın bərqərar 
edilməsi uğrunda mübarizə göstərilir. BMT Baş Assambleyasının 1974-ci ildə keçirilmiş 
 
449 
sessiyasında yeni beynəlxalq iqtisadi qayda ilə bağlı qəbul edilən qərarları məhz bu 
mübarizənin uğuru hesab etmək olar. 
Beynəlxalq iqtisadi münasibətlərin inkişaf etməkdə olan ölkələrin maraqlarına uyğun 
islahatının həyata keçirilməsinin nəzəri əsaslandırması yuxarıda adı çəkilən Raul Prebişin 
əsərlərində daha dolğun şəkildə öz əksini tapmışdır. Inkişaf etməkdə olan ölkələrin iqtisadi 
inkişafını təhlil edərək və bu prosesin çatışmazlıqlarını üzə çıxararaq R.Prebiş belə bir sual 
qoyur: inkişaf etməkdə olan ölkələr ümumiyyətlə nə üçün iqtisadiyyatın və xarici iqtisadi 
fəaliyyətin strukturunun dəyişdirilməsinə ehtiyac duyurlar? Bu suala o özü belə cavab verir: 
müasir beynəlxalq iqtisadi münasibətlər onda iştirak edən ölkələr üçün bərabər mənfəəti 
təmin etmir. əksinə, bütün mənfəət yüksək inkişaf etmiş ölkələrin payına düşür, qiymətlərin 
enişi, böhranlar və s. ilə əlaqədar çətinliklər isə yerdə qalan ölkələrin qisməti olur. Bu 
tezisin əsaslandırılması üçün R.Prebiş ―əyalət təsərrüfatı‖ nəzəriyyəsini inkişaf etdirmişdir. 
Bu nəzəriyyəyə görə, dünya sənayecə inkişaf etmiş ―Mərkəz‖ə və aqrar-xammal 
xarakteri kəsb edən ―Əyalət‖ə bölünür. Onlar arasında xarici ticarət mübadiləsi 
bərabərhüquqlu xarakter kəsb etmir və aşağıdakı səbəblərdən ―Mərkəz‖in xeyrinə olur: 
1) sənayeləşmə prosesi bütövlükdə elmi-texniki inqilabın nailiyyətlərinin tətbiqinə 
əsaslanır ki, bu da praktiki olaraq aqrar-xammal sferasına toxunmayıb. Buna gör də 
müasir iqtisadiyyatın bütün əsas mənfəəti (sürətli kapital yığımı və əmək 
məhsuldarlığı) sənayeləşmiş ―Mərkəz‖in payına düşür; 
2) xammal əmtəələrin qiymətlərinin tərəddüd amplitudası hazır məhsullara nisbətən 
daha yüksəkdir. Qiymət tərəddüdü isə ümumilikdə iqtisadiyyata mənfi təsir 
göstərdiyindən xammal əmtəələrinin üstünlük təşkil etdiyi iqtisadiyyatlar daha çox 
zərər çəkirlər; 
3) kənd təsərrüfatında məhsuldarlığın artımı ilk növbədə istehsal edilən məhsulun 
keyfiyyətinin deyil, kəmiyyətinin artımıdır. Əgər bu əmtəə ixrac edilirsə, onda onun 
həcminin artımı rəqabət nəticəsində ona olan qiymətin aşağı düşməsinə səbəb olur. 
Bu isə o deməkdir ki, əməyih məhsuldarlığının yüksəldilməsindən daha çox kənd 
təsərrüfatı məhsulunun istehsalçısı deyil, inkişaf etmiş ölkədə yaşayan istehlakçı 
udur; 
4) inkişaf etməkdə olan ölkələrin idxal etdikləri əmtəələrin qiymətləri onların ixrac 
etdikləri əmtəələrin qiymətlərinə nisbətən daha sürətlə artır. Buna görə də, idxalın 
 
450 
həcmini qorumaq üçün (artırmaq üçün deyil) inkişaf etməkdə olan ölkələr aqrar-
xammal xarakteri kəsb edən ixracın həcmini artırmalıdırlar. 
R.Prebişin fikrincə, ―Əyalət‖in müvəffəqiyyətlə və sürətlə inkişaf etməsi üçün ilk 
növbədə dünya ticarətinin mexanizmində dəyişiklik aparılmalı və inkişaf etməkdə olan 
ölkələrin ixrac gəlirlərinin əhəmiyyətli surətdə artımına nail olunmalıdır ki, sonrakı məqsəd 
– ―üçüncü dünya‖nın sənayeləşməsi həyata keçirilə bilsin. Birinci məqsəd əsasən 
proteksionizm nəzəriyyəsinə əsaslanır. Sənayecə inkişaf etmiş ―Mərkəz‖ öz bazarlarını 
―Əyalət‖in əmtəələri üçün açmalı və bu zaman qarşı tərəfdən heç bir güzəşt gözləməməlidir. 
Əks halda ―Əyalət‖də istehsal edilmiş bir çox əmtəələr rəqabətə davam gətirməyəcək və 
bununla da bu ölkələrin iqtisadiyyatına güclü zərbə dəyəcək. R.Prebiş hesab edir ki, 
sənayeləşmiş ―Mərkəz‖ ixracın məhdudlaşdırılması praktikasından imtina etməlidirlər. 
Ikinci məqsədin – sənayeləşmənin əldə edilməsi reallığına qarşı belə bir arqument 
irəli sürülür ki, inkişaf etməkdə olan ölkələrdə yaradılan sənaye qeyri-rentabelliyə 
məhkumdur. Lakin, R.Prebiş hesab edir ki, bu arqument sənayeləşmənin həyata 
keçirilməsinə maneə ola bilməz. Yeni sənaye obyektlərinin tikintisi zamanı nəzərə almaq 
lazımdır ki, müəyyən dövrdə bu müəssisələr kifayət qədər rentabelli olmayacaqlar. Söhbət 
ilkin fazadan və ya ―infantil sənaye‖ adlanan dövrdən gedir ki, bu zaman da müəssisənin 
ilkin addımlarını xarici rəqabətdən qorumaq lazımdır. 
Qərbin inkişaf etməkdə olan ölkələrə münasibətini tamamilə ―qara rəng‖də 
göstərmək düzgün olmadı. Onlar müxtəlif yardım proqramları vasitəsilə inkişaf etməkdə 
olan ölkələrə öz köməklərini göstərməyə çalışırlar. Lakin, bu köməyin mahiyyətinin təhlili 
göstərir ki, əslində bu yardımlar inkişaf etməkdə olan ölkələrin Qərbin əsas sənaye 
mərkəzlərinin bir növ ―əyalətlərinə‖ çevrilməsi məqsədini güdür. Bu xəttin yeridilməsi 
təkcə neoliberal məqsədlərlə bağlı deyil. Əksər iqtisadçıların fikrincə, inkişaf etmiş ölkələr 
çox yaxşı başa düşürlər ki, ümumilikdə iqtisadi inkişafda sabitliyin təmin edilməsi birbaşa 
olaraq inkişaf etməkdə olan ölkələrdən asılıdır. Bu meyllər inkişaf etməkdə olan ölkələrə 
yardım edilməsinin nəzəriyyə və praktikasında özünü xüsusilə göstərir. 
 Qərbin inkişaf etməkdə olan ölkələrə yardımı bir neçə inkişaf mərhələsi keçib. 
Birinci mərhələyə ikinci dünya müharibəsinin başa çatmasından Afrika qitəsinin 
müstəmləkələrdən təmizlənməsinə qədər olan illəri (1945-1960/61-ci illər) əhatə edir. Bu 
illərdə yardım Beynəlxalq Yenidənqurma və İnkişaf Bankı və Dünya Bankı vasitəsilə 
həyata keçirilirdi. Hələ 1949-cu ildə ABŞ ingilis müstəmləkələrinə BYİB-dən kredit almaq 
 
451 
hüququnu vermişdi. Trumen doktrinasına uyğun olaraq, Latın Amerikası və Asiya 
ölkələrinə yardım göstərilməyə başlandı. BMT-nin müxtəlif ixtisaslaşmış təşkilatlar 
vasitəsilə yardım fəaliyyəti yavaş-yavaş genişlənməyə doğru istiqamət götürdü. 
 İkinci mərhələ 1960-cı illəri əhatə edir. Bu dövrdə ―klassik neomüstəmləkəçilik‖ 
konsepsiyasının əsas müddəaları formalaşmışdır. Bu konsepsiyaya əsasən, inkişaf etməkdə 
olan ölkələrdə iqtisadi inkişafın əngəllənməsinə çalışılır, bu ölkələrdə Qərb orientasiyasını 
gücləndirmək siyasəti yeridilirdi. 1960-cı illərin sonuna bu cür neomüstəmləkı siyasətinin 
doğru olmadığı aydın olur – inkişaf etməkdə olan ölkələr dəyişikliklər tələb edir və ən əsası 
qarşılarına qoyduqları məqsədlərə nail olurlar. 
 Ümüncü mərhələ 1970-ci illərə aiddir. Bu zaman ―yardım‖ Qərbin inkişaf etməkdə 
olan ölkələrə münasibətdə yürütdüyü siyasətdə mərkəzi yer tutmağa başlayır. Bu strategiya 
özünün üzvi ehtivasını ―qarşılıqlı asılılıq‖ konsepsiyasında tapmışdır. 1980-ci illərin 
sonlarına doğru bu konsepsiya əhəmiyyətli təkamül yolu keçir, daha universal olur. Yardım 
praktikasının özü isə inkişaf etməkdə olan ölkələrin maraqlarının nəzərə alınması 
baxımından əhəmiyyətli dəyişikliklərə məruz qalır. 
 Bununla belə, müasir tədqiqatçılar qeyd edirlər ki, yardımın müxtəlif formalarının 
səbəb olduğu müsbət proseslərlə yanaşı, o, beynəlxalq iqtisadi münasibətlərin siyasiləşməsi 
meylini doğurur. Yardım gənc dövlətlərin iqtisadi inkişaflarına zərər vuran siyasətin həyata 
keçirilməsinə gətirib çıxarır, bəzən sırf siyasi məqsədlər baxımından zərərli obyektlər 
yaradılır, ―beyin axını‖ prosesi stimullaşdırılır, bazara daxil olma üçün ―platsdarm‖ yaradılır 
və s. 
 Qərb ölkələrinin yeni şəraitə uyğunlaşması səyləri özünü aşağıdakılarda əks etdirir: 
 inkişaf etməkdə olan ölkələrə münasibətdə koordinasiya olunmuş siyasətin 
yeridilməsi; 
 göstərilən yardımın ümumi həcminin artırılması; 
 yardımın strukturu. 
Qərb tərəfindən göstərilən yardımın mütləq həcmi kifayət qədər böyük olsa da, o, 
YUNKTAD-ın müəyyən etdiyi səviyyəyə - inkişaf etmiş ölkələrin ÜMM-nin 0,7%-nə 
çatmır. Digər tərəfdən, yardımın şərtləri elədir ki, onun iqtisadi və sosial vəzifələrin həlli 
baxımından səmərəli olacağına ümid etməyə güman qalmır, çünki, alınmış borclar üzrə illik 
ödəmələr bu ölkələrə edilən mütləq illik yardımı ötməyə başlayıb. Eyni zamanda, 
vurğulanmalıdır ki, yardımın böyük hissəsi əsasən qərbyönümlü siyasi rejimlərə malik 
 
452 
ölkələrə edilir. Bundan başqa, yardımın strukturunun təhlili də onun irrasional xarakterindən 
xəbər verir. Məsələn, 1965-1985-ci illərdə Asiya, Afrika və Latın Amerikası ölkələrinə bəxş 
edilmiş və ya çox ucuz qiymətə satılmış silah, hərbi texnika ümumi yardım həcminin 65%-
ni (və ya ildə 15 milyard dollar) təşkil edib. Yəni ki, həmin illərdə inkişaf etməkdə olan 
ölkələrin milli təsərrüfatlarının aktiv surətdə hərbiləşdirilməsi prosesi stimullaşdırılmışdır. 
Nəhayət, yardım özəl kapitalın aktivləşməsinə, daha doğrusu transmilli şirkətlərin yerli 
bazarlara daxil olması üçün münbit şəraitin yaradılmasına yönəlmişdir. 
1970-ci illərdə baş verən neft böhranlarından sonra özlərinə gələn inkişaf etmiş 
ölkələr müdafiə taktikasından hücum taktikasına keçdilər və yeni beynəlxalq iqtisadi qayda 
konsepsiyasına qarşı neoliberal ideologiyaya əsaslanan qloballaşma konsepsiyasını irəli 
sürdülər. Son nəticədə dünya təsərrüfatının radikal yenidən qurulması planlarının həyata 
keçirilməsi dayandırıldı və artıq 1980-ci illərin ortalarında BMT və onun orqanlarının 
gündəliyindən çıxarıldı. 
 Bununla belə, 1990-cı illərin ortalarından etibarən öz əksini ―Vaşinqton konsensusu‖ 
adlanan sənəddə tapan və qloballaşmanın əsasını təşkil edən neoliberal nəzəriyyənin 
əleyhdarlarının səsi getdikcə güclənməyə başladı. Beynəlxalq Valyuta Fondunun və Dünya 
bankının fəaliyyətlərində əsas götürdükləri bu sənəd milli iqtisadiyytaların könüllü surətdə 
açılmasını, daxili və xarici münasibətlərdə ən maksimum həddə bazar azadlığının təmin 
edilməsini, sərt monetar siyasət vasitəsilə makroiqtisadi sabitliyin bərqərar edilməsini, 
dövlət mülkiyyətinin özəlləşdirilməsini tələb edir. Eyni zamanda, bazarların qlobal 
səviyyədə funksiya göstərmələri üçün maksimal əlverişli şərait yaradılması məqsədilə 
sərbəst üzən valyuta rejiminə keçmək, dövlət institutlarının nəzarət rolunu kəskin surətdə 
azaltmaq təklif edilir. 
 Bu nəzəriyyənin əleyhdarları, o cümlədən uzun müddət Beynəlxalq Valyuta 
Fondunda və Dünya Bankında rəhbər vəzifələrdə işləmiş, iqtisadiyyat üzrə Nobel mükafatı 
laueratı Cozef Stiqliç belə hesab edirlər ki, ―Vaşinqton konsensusu‖nun prinsiplərinin 
reallaşdırılması inkişaf etmiş ölkələrin və bu ölkələrə məxsus transmilli şirkətlərin 
maraqlarına cavab verir. Bu nəzəriyyənin əleyhdarları belə hesab edirlər ki, iqtisadi 
qloballaşmanın getdikcə genişlənməsi ilə neoliberal konsepsiya öz yerini yeni 
konsepsiyalara verməlidir. Beynəlxalq münasibətlərdə demokratik prinsiplərin 
möhkəmləndirilməsi üçün əsas beynəlxalq iqtisadi və maliyyə təşkilatlarında islahatların 
həyata keçirilməsi xüsusilə aktual olacaq. Təsadüfi deyil ki, BMT-nin İnkişaf Proqramı 
 
453 
tərəfindən hazırlanmış ―İnkişafın insan aspekti 1999‖ hesabatında qeyd olunur ki, 
―qloballaşan dünya ölkələrin tək həll edə bilmədikləri problemlərin həlli üçün yeni 
institutlara ehtiyac duyur‖. Hesabata görə, yeni qlobal arxitektura BMT çərçivəsində 
İqtisadi Təhlükəsizlik Şurasının yaradılmasını nəzərdə tutur. Bundan başqa, valyuta-maliyyə 
münasibətlərinin qlobal makrotənzimlənməsi və milli bank sistemlərinə nəzarətlə məşğul 
olacaq Dünya Mərkəzi Bankının, Transmilli Şirkətlərin Davranış Kodeksinə əməl 
edilməsinə nəzarət üzrə Dünya Antiinhisar Xidmətinin, Ətraf Mühitin Qorunması üzrə 
Dünya Xidmətinin, sərbəst investisiya resurslarının geridə qalmış ölkələrə axınına dəstək 
verəcək bank institutunun yaradılması nəzərdə tutulur. 
 
11.3. İqtisadi təhlükəsizlik anlayışı, onun strukturu və formalaşma prosesi 
 
 Dövlətin iqtisadi təhlükəsizliyi onun milli təhlükəsizliyin çox vacib tərkib hissəsidir. 
Dünya təcrübəsi göstərir ki, iqtisadi təhlükəsizliyin təmin edilməsi ölkənin müstəqilliyinin 
zəmanətçisi, sabitliyin və cəmiyyətin səmərəli fəaliyyətinin mühüm şərtidir. Buna görə də 
iqtisadi təhlükəsizliyin təmin edilməsi və formalaşdırılması mühüm milli prioritetlərin 
sırasına aiddir. 
 Qərb iqtisadi ədəbiyyatında iqtisadi təhlükəsizlik adətən milli iqtisadiyyatın dünya 
iqtisadi böhranları şəraitinə dözümlülüyünün təmin edilməsi kimi izah edilir. Son 
onilliklərdə, inkişaf etmiş ölkələrin iqtisadiyyatlarında qloballaşma prosesi ilə əlaqədar baş 
verən dərin struktur dəyişiklikləri nəticsəində iqtisadi təhlükəsizlik anlayışına milli 
iqtisadiyyatın və ya onun aparıcı sahələrinin dünya bazarlarında rəqabət qabiliyyətliliyinin 
təmin edilməsi kimi vacib əlamət də əlavə edilmişdir. Digər tərəfdən, ―bazar modeli‖nin bir 
sıra tərəfdarları hesab edir ki, cəmiyyətin normal (ekstremal yox) inkişafı şəraitində 
―iqtisadi təhlükəsizlik‖ anlayışından istifadə etməyin mənası yoxdur, çünki, ―iqtisadi 
təhlükələr‖in mövcudluğu bazar iqtisadiyyatının inkişafının zəruri şərtlərindən biridir. 
 İqtisadi təhlükəsizlik mürəkkəb daxili struktura malikdir və bu strukturda üç əsas 
elementi qeyd etmək olar: 
1. İqtisadi müstəqillik. İqtisadi müstəqillik mütləq xarakter kəsb etmir, çünki, 
beynəlxalq əmək bölgüsü milli iqtisadiyyatları bir-birlərindən qarşılıqlı asılı 
vəziyyətə gətirib. Belə şəraitdə iqtisadi müstəqillik milli resurslar üzərində nəzarət 
imkanı, həmçinin ölkənin rəqabətqabiliyyətliliyini təmin edən və dünya ticarətində, 
 
454 
kooperasiya əlaqələrində və elmi-texniki nailiyyətlərlə mübadilədə bərabər surətdə 
iştirak etməyə imkan verən istehsal, səmərəlilik və məhsul keyfiyyəti səviyyəsinin 
əldə edilməsi deməkdir. 
2. Milli iqtisadiyyatın sabitliyi və dayanıqlığı. Bu, bütün formalarda mülkiyyətin 
müdafiə olunmasını, sahibkarlıq aktivliyi üçün etibarlı şəraitin yaradılmasını, 
mövcud situasiyanı qeyri-sabit edə biləcək amillərin (iqtisadiyyatda kriminal 
strukturlarla mübarizə, gəlirlərin bölgüsündə ciddi fərqlərə yolverməmə və s.) 
qarşısının alınmasını nəzərdə tutur. 
3. Özünü inkişaf və tərəqqi bacarığı. İnvestisiyalar və innovasiyalar üçün münbit 
mühitin yaradılması, işçilərin peşəkar, təhsil və ümummədəni səviyyələrinin 
yüksəldilməsi milli iqtisadiyyatın dayanıqlığı və özünü qoruması üçün zəruri və 
mütləq şərtlərə çevrilmişdir. 
Beləliklə, iqtisadi təhlükəsizlik milli iqtisadiyyatın müstəqilliyini, sabitliyini və 
dayanıqlığını təmin edən, ona dail yenilənməyə və özünü təkmilləşdirməyə imkan verən şərt 
və amillər məcmusudur. 
Dövlətin iqtisadi təhlükəsizliyi aşağıdakıları təmin edən iqtisadi, geosiyasi, ekoloji, 
hüquqi və digər şərtlər kompleksi ilə müəyyən edilir: 
 iqtisadiyyatın böhran şəraitinə davam gətirməsi və inkişaf etməsi; 
 ölkənin resurs potensialı ilə əlaqədar həyati əhəmiyyətli maraqlarının qorunması, 
inkişaf və artımın tarazlığı və dinamikası; 
 qeyri-sabit təsirlərdən daxili immunitet və xarici müdafiənin yaradılması; 
 dünya bazarlarında ölkənin rəqabət qabiliyyətliliyi və onun maliyyə vəziyyətinin 
dayanıqlığı; 
 fərd üçün ləyaqətli həyat şəraitininvə daimi inkişaf imkanlarının yaradılması. 
İqtisadi təhlükəsizliyin mahiyyətini daha yaxşı başa düşmək üçün onun ―inkişaf‖ və 
―dayanıqlıq‖ anlayışları ilə əlaqəsini aydın etmək lazımdır. Inkişaf iqtisadi təhlükəsizliyin 
komponentlərindən biridir. Iqtisadiyyat inkişaf etmirsə, onun daxili və xarici təhlükələrə 
qarşı müqaviməti kəskin aşağı düşür. Dayanıqlıq və təhlükəsizlik iqtisadiyyatın bir vahid 
sistem kimi vacib xüsusiyyətlərindəndir. Onları qarşı-qarşıya qoymaq olmaz, onların hər 
biri özlüyündə iqtisadiyyatın vəziyyətini xarakterizə edir. Iqtisadiyyatın dayanıqlığı onun 
elementlərinin. sistem daxilində şaquli, üfiqi və digər əlaqələrin möhkəmliyini və 
etibarlığını, daxili və xarici ―yüklərə‖ dözmək qabiliyyətini göstərir. 
 
455 
Yuxarıda deyilənləri ümumiləşdirərək qeyd etmək olar ki, iqtisadi təhlükəsizlik 
iqtisadiyyatın ictimai ehtiyacları milli və beynəlxalq səviyyələrdə səmərəli təmin etmə 
qabiliyyətidir. Başqa sözlə, iqtisadi təhlükəsizlik milli iqtisadiyyatın səmərəli dinamik 
artımı üçün şərait yaradan daxili və xarici amillərin məcmusudur. Buradan iki nəticə 
çıxarmaq olar. Birincisi, ölkənin iqtisadi təhlükəsizliyi ilk növbədə iqtisadiyyatın özünün 
səmərəliliyi ilə təmin edilməli, yəni ki, dövlət tərəfindən həyata keçirilən müdafiə tədbirləri 
ilə yanaşı, iqtisadiyyat əməyin yüksək məhsuldarlığı, məhsulun keyfiyyəti və s. əsasında 
özünü müdafiə etməlidir. Ikincisi, ölkənin iqtisadi təhlükəsizliyinin təmin edilməsi təkcə hər 
hansı bir dövlət qurumunun, xidmətinin işi olmamalıdır, o, bütövlükdə dövlət orqanları 
sistemi ilə, iqtisadiyyatın bütün həlqələri və strukturları ilə dəstəklənməlidir. 
 
11.4. İqtisadi təhlükəsizliyin təhlilinə əsas yanaşmalar 
 
İqtisadi təhlükəsizliyin təhlili zamanı çoxlu məsələlər nəzərdən keçirilir ki, onların da 
bir çoxu iqtisadi təhlükəszilik predmetinin çərçivəsindən kənara çıxır və iqtisadi 
problemlərin həlli üçün ümumi xarakter kəsb edir. Bununla belə, bu məsələlər sırasında 
iqtisadi təhlükəsizlik problemi ilə bilavasitə əlaqədar olan iki əsas məsələni qeyd etmək 
olar.  
Iqtisadi təhlükəsizliyin mahiyyəti meyarlar və göstəricilər sistemində reallaşır. 
Iqtisadi təhlükəsizliyin meyarları onun mahiyyətini əks etdirən vacib proseslər nöqteyi-
nəzərindən iqtisadi vəziyyətin qiymətləndirilməsidir. Təhlükəsizliyin meyar 
qiymətləndirməsi özündə aşağıdakıları əks etdirir: 
 resurs potensialı və onun inkişaf etdirilməsi imkanları; 
 resurslardan, kapitaldan və əməkdən səmərəli istifadə səviyyəsi və bu səviyyənin 
daha inkişaf etmiş ölkələrin səviyyəsinə uyğunluğu, həmçinin onun daxili və xarici 
təhlükələri minimuma endirmək qabiliyyəti; 
 iqtisadiyyatın rəqabət qabiliyyəti; 
 ərazi və iqtisadi məkanın bütövlüyü; 
 suverenitet, müstəqillik və xarici təhlükələrə müqavimət qabiliyyəti, sosial sabitlik və 
sosial münaqişlərin qarşısının alınması və həll edilməsi şəraiti. 
 
456 
Göstəricilər sistemi yaxınlaşmaqda olan təhlükə barəsində vaxtında məlumat almağa 
və onun qarşısının alınması üçün tədbirlər görməyə imkan verir. İqtisadi təhlükəsizlik 
göstəriciləri sırasında aşağıdakıları qeyd etmək olar: 
 iqtisadi artım (milli istehsalən və gəlirin dinamikası və strukturu, sənaye istehsalının 
həcm və temp göstəriciləri, təsərrüfatların sahəvi strukturu və ayrı-ayrı sahələrin 
dinamikası, kapital qoyuluşları və s.); 
 ölkənin təbii-resurs, istehsal, elmi-texniki potensialını xarakterizə edən göstəricilər; 
 təsərrüfat mexanizminin dinamikliyini və uyğunlaşma bacarığını, həmçinin onun 
xarici amillərdən asılılığını xarakterizə edən göstəricilər (inflyasiya səviyyəsi, büdcə 
kəsiri, xarici amillərin təsiri, milli valyutanın sabitliyi, daxili və xarici borc 
səviyyəsi); 
 həyat keyfiyyəti (adambaşına ÜDM, gəlirlərin differensiallaşma səviyyəsi, əhalinin 
əsas qruplarının maddi nemətlər və xidmətlərlə təminatı, əhalinin əmək qabiliyyəti, 
ətraf mühitin vəziyyəti və s.). 
Iqtisadi təhlükəsizlik üçün göstəricilər deyil, onların son hədd kəmiyyətləri mühüm 
əhəmiyyət kəsb edir. Bu son hədd kəmiyyətlərinə əməl edilməməsi təkrar istehsalın 
müxtəlif elementlərinin normal inkişafına mane olur, iqtisadi təhlükəszilik sahəsində mənfi, 
dağıdıcı tendensiyaların formalaşmasına gətirib çıxarır. Nümunə kimi işsizliyin səviyyəsini, 
əhalinin gəlir səviyyəsindəki fərqi, inflyasiya tempini göstərmək olar. Onların yolverilən ən 
yüksək həddə yaxınlaşmağı cəmiyyətin sosial-iqtisadi sabitliyinə təhlükənin çoxalmasından, 
bu həddin keçilməsi isə cəmiyyətin qeyri-sabitlik və sosial münaqişlərə mərhələsinə daxil 
olduğundan xəbər verir. 
Qeyd etmək zəruridir ki, ən yüksək təhlükəsizlik səviyyəsi bütün göstəricilər 
kompleksinin yolverilən hədlərdə olduğunda əldə edilir və bu zaman bir göstərici üzrə son 
həddə digər göstəricinin zərəinə olmadan əməl edilməlidir. Məsələn, inflyasiya tempinin 
yolverilən həd səviyyəsinə qədər endirilməsi işsizliyin yol verilən həddi keçməsinə gətirib 
çıxarmamalıdır, və ya büdcə kəsirinin aşağı salınması kapital qoyuluşlarının dondurulması 
və istehsalın aşağı düşməsi ilə nəticələnməməlidir. 
Belə bir nəticə çıxarmaq olar ki, göstəricilər son həddə kəmiyyətini keçdikdə milli 
iqtisadiyyat dinamik inkişaf qabiliyyətini, daxili və xarici bazarlarda rəqabət qabiliyyətini 
itirir, transmilli inhisarların ekspansiya obyektinə çevrilir, iqtisadiyyatda korrupsiya, 
kriminal halları güclənir. 
 
457 
Təhlükəsizliyin son həddə səviyyəsini aşağıdakı ümumi təsərrüfat və sosial-iqtisadi 
göstəricilər sistemi ilə xarakterizə etmək olar: 
 iqtisadi aktivliyin, istehsal, investisiya və maliyyələşdirmə həcminin aşağı 
düşməsinin yol verilən son səviyyəsi; bu səviyyənin keçilməsi halında ölkənin 
müasir texniki, rəqabət qabiliyyətli bazada müstəqil iqtisadi inkişafı, ictimai 
quruluşun demokratik əsaslarının saxlanması, müdafiə, elmi-texniki, innovasiya, 
investisiya və təhsil potensialının qorunması mümkün deyildir; 
 əhalinin əsas kütləsinin həyat səviyyəsinin və keyfiyyətinin aşağı düşməsinin yol 
verilən son səviyyəsi; bu səviyyənin keçilməsi ilə nəzarət edilməyən sosial, əmək, 
millətlərarası və digər münaqişələrin yaranması, milli ―insan kapitalı‖nın əsas 
məhsuldar hissəsinin yox oıması təhlükəsi meydana gəlir; 
 təbii-ekoloji potensialın qorunması və təkrar istehsalına çəkilən xərclərin aşağı 
düşməsinin yol verilən son səviyyəsi; yol verilən həddin keçilməsi ətraf mühit 
elementlərinin bərpa edilməsi mümkün olmayan şəkildə dağılması, iqtisadi artımın 
həyat əhəmiyyətli resurs mənbələrinin, həmçinin əhəmiyyətli yaşayış, istehsal 
yerləşdirilməsi və rekreasiya ərazilərinin itirlməsi təhlükələrini yaradır, hazırkı və 
gələcək nəslin sağlamlığına ciddi zərbə vurur. 
Dövlətin iqtisadi təhlükəsizliyi ilə əlaqədar əsas məsələlərə qısa nəzər saldıqdan 
sonra belə bir nəticə çıxarmaq olar ki, bu anlayış tədqiqatçılar tərəfindən müxtəlif cür izah 
edilsə də əsas məsələdə fikir ayrılığı yoxdur: dövlətin iqtisadi təhlükəsizliyi iqtisadi, 
geosiyasi, ekoloji və hüquqi şərtlər kompleksi ilə müəyyən edilir. Bu zaman həm daxili, 
həm də xarici təhlükələr eyni şəkildə əhəmiyyətlidir və onlardan hər hansı birinin 
qiymətləndirilməməsi ciddi mənfi nəticələrə gətirib çıxara bilər. 
 
 
 
 
 
 
 
 
 
 
458 
12.1. Birləşmiş Millətlər Təşkilatının yaranma tarixi və obyektiv zəruriliyi. 
12.2. Birləşmiş Millətlər Təşkilatının məqsədləri, fəaliyyət prinsipləri və strukturu, 
onun baş və köməkçi orqanları. 
12.3. Birləşmiş Millətlər Təşkilatının maliyyə fəaliyyəti və büdcəsi. 
12.4. Birləşmiş Millətlər Təşkilatı çərçivəsində iqtisadi əməkdaşlıq: əsas 
istiqamətlər və orqanlar sistemi.  
12.5. Birləşmiş Millətlər Təşkilatının fəaliyyətinin təkmilləşdirilməsi problemləri. 
 
 
 
 
 
MÖVZU 12 
 
Birləşmiş Millətlər Təşkilatı və  
beynəlxalq iqtisadi münasibətlərdə onun rolu 
 
 
12.1. Birləşmiş Millətlər Təşkilatının yaranma tarixi və obyektiv zəruriliyi 
 
 Birləşmiş Millətlər Təşkilatı (BMT) özünün müasir görünüşünü uzunmüddətli 
təkamül yolu nəticəsində əldə etmişdir. BMT sisteminin ilk elementləri hələ XIX əsrdə 
meydana gəlmişdir. XIX əsrin ortalarında ilk beynəlxalq hökumətlərarası təşkilatlar 
yaradılmışdır. Bu təşkilatların yaranması əsasən iki səbəbdən irəli gəlmişdir. Birincisi, 
burjua-demokratik inqilablar nəticəsində yaranan suveren dövlətlər millü müstəqilliyə can 
atırdılar. Ikincisi, elmi-texniki inqilabın nailiyyətləri dövlətlərin qarşılıqlı asılılığına gətirib 
çıxarırdı. 
 Məlumdur ki, xalqın və dövlətin suverenliyinin dönməzliyi şüarı bir çox Avropa 
ölkələrində baş verən inqilablar zamanı səslənən əsas şüarlardan biri idi. Yeni formalaşan 
təbəqə özünün hökmranlığını güclü, müstəqil dövlət vasitəsilə gücləndirməyə çalışırdılar. 
Eyni zamanda, bazar münasibətlərinin inkişafı elmi-texniki tərəqqinin sürətlənməsini 
stimullaşdırırdı. Bu isə Avropanın bütün inkişaf etmiş ölkələrində inteqrasiya proseslərinin 
yaranmasına və dövlətlər arasında hərtərəfli əlaqələrin formalaşması ilə nəticələnirdi. 
Suveren dövlət çərçivəsində inkişaf etmək arzusu və bunu digər müstəqil dövlətlərlə geniş 
əməkdaşlıq etmədən həyata keçirməyin qeyri-mümkünlüyü dövlətlərarası qarşılıqlı 
əlaqələrin yeni formasının, yəni beynəlxalq təşkilatların yaranmasına səbəb oldu. 
 Ilk əvvəllər beynəlxalq təşkilatlar çərçivəsində dövlətlərarası əməkdaşlığın əsas 
məqsədi inteqrasiya prosesləri üzərində nəzarəti təmin etmək idi. Ilk mərhələdə 
 
459 
hökumətlərarası təşkilatlar daha çox siyasi funksiyanı deyil, texniki-təşkilati funksiyanı 
həyata keçirirdilər. Onlar yeni üzv-dövlətlərin cəlb edilməsi yolu ilə inteqrasiya meyllərini 
inkişaf etdirməli idilər. Əməkdaşlığın əsas sahələri isə rabitə, nəqliyyat və müstəmləkələrlə 
münasibətlər idi. 
 Birinci beynəlxalq təşkilatın yaranması tarixi barədə məsələ hələ də mübahisəli 
olaraq qalır. Beynəlxalq hüquqşünaslar belə hesab edirlər ki, ilk beynəlxalq təşkilat 1815-ci 
ildə yaradılmış Reyndə gəmiçilik üzrə Mərkəzi Komissiyadır. Bununla yanaşı, XIX əsrdə 
inzibati birliklər da yaradılırdı. Məhz inzibati birliklər hökumətlərarası təşkilatların inkişaf 
etməsi üçün əsas münasib forma rolunu oynamışlar. Əsas məqsədləri dövlətlərin xüsusi 
sahələrdə əməkdaşlığını təmin etmək olan inzibati birliklər bütün XIX əsr ərzində 
hökumətlərarası təşkilatların inkişafına təkan vermişdir. 
 XX əsrin əvvəli bir çox dövlətlərin sakit inkişaf yolun son qoydu. Kapitalizmin 
inkişafına xas olan ziddiyyətlər dünya müharibəsi ilə nəticələndi. Birinci dünya müharibəsi 
nəinki beynəlxalq təşkilatların inkişafına əngəl törətdi, həmçinin onların bir çoxunun 
buraxılmasına gətirib çıxardı. Eyni zamanda, dünya müharibələrinin bütün bəşər 
sivilizasiyası üçün təhlükəsinin dərk edilməsi müharibələrin qarşısının alınması üçün siyasi 
istiqamətli beynəlxalq təşkilatların yaradılması layihələrinin yaranmasına ciddi təsir 
göstərdi. 
 Müharibələrin qarşısının alınması və sülhün dəstəklənməsi ilə məşğul olacaq qlobal 
hökumətlərarası təşkilatın yaradılması ideyası əslində bəşəriyyəti çoxdan narahat edirdi. 
Məhz bu ideya 1919-cu ildə Millətlər Liqasının yaradılması ilə nəticələndi. Lakin, təəssüf 
ki, bu təşkilat beynəlxalq siyasi əməkdaşlığın səmərəli aləti ola bilmədi. 
 Birinci dünya müharibəsi və ikinci dünya müharibəsi arasında olan dövrdə 
beynəlxalq sülh və təhlükəsizlik problemlərinin işlənməsi ümumilkdə çox zəif həyata 
keçirilirdi. Ikinci dünya müharibəsi öz masştabına və buna qədər bəşər tarixində 
görünməmiş itkilərə görə, sülhün və təhlükəsizliyin təşkili üzrə hökumətlər və ictimaiyyət 
tərəfindən irəli sürülən təşəbbüslərə güclü təkan verdi. 
 Hökumətlər səviyyəsində beynəlxalq təhlükəszilik sahəsində təşkilatın yaradılması 
məsələsi müharibənin elə ilk günlərindən gündəmə gəldi. Düzdür, bəzi tarixçilər BMT-nin 
yaradılması istiqamətində ilk addım kimi 1941-ci ilin 12 iyununda imzalanmış Müttəfiqlik 
Bəyannaməsini əsas götürürlər. Lakin, əksəriyyətin fikrincə bu istiqamətdə ilk real addım 
14 avqust 1941-ci ildə atılmışdır. Bu tarixdə ABŞ prezidenti Franklin Delano Ruzvelt və 
 
460 
Birləşmiş Krallığın baş naziri Uinston Çörçill Atlantika Xartiyası adlanan sənədi 
imzalamışlar. Bu sənəddə sülhün və təhlükəsizliyin dəstəklənməsində beynəlxalq 
əməkdaşlığın prinsipləri öz əksini tapmışdır. 1942-ci il yanvarın 1-də isə ―ox‖ ölkələrinə 
qarşı müharibə aparan 26 müttəfiq dövlət Birləşmiş Millətlər Bəyannaməsini imzalayaraq, 
Atlantika Xartiyasına öz dəstəklərini verdilər. ABŞ prezidenti Franklin Ruzvelt tərəfindən 
təklif olunan ―Birləşmiş Millətlər‖ ifadəsi rəsmi olaraq ilk dəfə bu sənəddə istifadə 
edilmişdir. 
 BMT-nin yaranmasında növbəti mərhələ isə isə 1943-cü ilin oktyabr-dekabr 
aylarında keçirilmiş Moskva və Tehran konfransları oynamışlar. 30 oktyabr 1943-cü ildə 
Moskvada SSRİ, ABŞ, Birləmiş Krallıq və Çin nümayəndələrinin imzaladıqları 
Bəyannamədə sülhün və təhlükəsizliyin dəstəklənməsi üçün tez bir zamanda beynəlxalq 
təşkilatın yaradılması çağırışı vardı. Bu məqsəd ABŞ, SSRİ və Birləşmiş Krallıq 
rəhbərlərinin 1 dekabr 1943-cü ildə Tehranda keçirilən görüşündə bir daha təsdiqlənmişdi. 
 BMT-nin yaradılmasında əsas və vacib mərhələlərdən biri kimi kimi tarixçilər 1944-
cü ildə Dumbarton-Oksda (Vaşinqtonda yerləşən saray) keçirilən konfransı göstərirlər. 
1944-cü ilin 21 sentyabrından 7 oktyabrına qədər keçirilən bu konfransda BMT-nin ilk 
cizgiləri müəyyən edilmiş, gələcək təşkilatın fəaliyyətinin əsas prinsipləri və mexanizmi 
razılaşdırılmış, ABŞ, Birləşmiş Krallıq, SSRİ və Çin ümumdünya təşkilatının məqsədləri, 
strukturu və funksiyaları üzrə ortaq məxrəcə gəlmişdilər. 
 1945-ci ilin 11 fevralında keçirilən Yalta konfransı zamanı üç ölkənin – SSRİ, ABŞ 
və Böyük Britaniyanın rəhbərləri Dumbarton-Oks konfransı zamanı təklif edilmiş sənədlər 
paketini müzakirə edərək ora bəzi müddəaları əlavə etmiş və 1945-ci ilin aprelində ABŞ-da 
Birləşmiş Millətlər Konfransının çağrılması barədə qərar qəbul etmişdilər. 
 Bu qərar 25 aprel-25 iyun 1945-ci il tarixində San-Fransisko konfransının keçirilməsi 
ilə reallaşdı. 25 aprel 1945-ci ildə 50 ölkədən olan nümayəndə heyəti beynəlxalq təşkilatın 
yaradılmasını müzakirə etmək məqsədilə Birləşmiş Millətlər Konfransına toplaşdılar. 
Nümayəndə heyətləri 111 müddəadan ibarət Nizamnamə hazırladılar və bu Nizamnamə 25 
iyun 1945-ci ildə yekdilliklə qəbul edildi. 24 oktyabr 1945-ci ildə ratifikasiya edilmiş 
qramotaların Təhlükəsizlik Şurasının 5 daimi üzvü və əksər ölkələr tərəfindən təqdim 
edilməsindən sonra BMT Nizamnaməsi qüvvəyə mindi. Həmin vaxtdan etibarən beynəlxalq 
təqvimdə 24 oktyabr BMT Günü adlanır. 
 
461 
 BMT-nin bir təşkilat kimi əsas xüsusiyyəti sülh və təhlükəsizlik məsələlərinə 
istiqamətlərində əks olunan siyasi xarakteri və dövlətlərarası əməkdaşlığın bütün 
sferalarında kifayət qədər geniş səlahiyyətlərə malik olmasıdır. Bu xüsusiyyətlər əvvəlki 
hökumətlərarası təşkilatların heç birinə xas deyildi. 
 Beləliklə, Birləşmiş Millətlər Təşkilatı sülhün və beynəlxalq təhlükəsizliyin, 
həmçinin dövlətlər arasında əməkdaşlığın dəstəklənməsi məqsədilə yaradılmış universal 
beynəlxalq təşkilatdır. 
 
12.2. Birləşmiş Millətlər Təşkilatının məqsədləri, fəaliyyət prinsipləri və strukturu, 
onun baş və köməkçi orqanları 
 
 BMT-nin fəaliyyəti onun Nizamnaməsi əsasında tənzimlənir. BMT-nin Nizamnaməsi 
bütün dövlətlər üçün məcburidir və onun Preambulasında deyilir:  
―Biz, Birləşmiş Millətlərin xalqları,  
gələn nəsilləri, həyatımızda iki dəfə bəşəriyyətə sözlə deyilə bilməyən bəlalar 
gətirmiş müharibənin müsibətlərindən xilas etmək və  
əsas insan hüquqlarına, insan şəxsiyyətinin ləyaqət və dəyərinə, kişi və qadınların, 
böyük və kiçik millətlərin hüquq bərabərliyinə inamı yenidən təsdiq etmək və  
ədalətin və müqavilələrdən və beynəlxalq hüququn digər mənbələrindən irəli gələn 
öhdəliklərə hörmətin bərqərar ola bildiyi şərait yaratmaq və  
sosial tərəqqiyə və daha artıq azadlıq şəraitində yaşayış səviyyəsinin daha da 
yaxşılaşdırılmasına yardım göstərmək  
və bu məqsədlərlə  
mehriban qonşular kimi dözümlülük nümayiş etdirmək və birlikdə, bir-birimizlə dinc 
yaşamaq və  
beynəlxalq sülhü və təhlükəsizliyi qoruyub saxlamaq üçün öz gücümüzü birləşdirmək 
və  
prinsiplər qəbul etmək və metodlar müəyyənləşdirməklə, silahlı qüvvələrin ümumi 
mənafedən başqa ayrı bir halda tətbiq olunmamasını təmin etmək və 
bütün xalqların iqtisadi və sosial tərəqqisinə yardım göstərmək üçün beynəlxalq 
mexanizmdən istifadə etmək əzmində olaraq, 
bu məqsədlərə nail olmaq üçün öz səylərimizi birləşdirmək qərarına gəldik‖. 
 
462 
BMT-nin məqsəd və prinsipləri Nizamnamənin birinci fəslində, müvafiq olaraq, 
birinci və ikinci maddələrdə öz əksini tapmışdır. BMT-nin məqsədləri kimi aşağıdakılar 
müəyyən edilmişdir: 
1. Beynəlxalq sülhü və təhlükəsizliyi qoruyub saxlamaq və bu məqsədlə: sülhə 
təhlükənin qarşısını almaq və aradan qaldırmaq üçün və təсavüz aktlarını və digər 
sülhün pozulması hallarını yatırtmaq üçün səmərəli kollektiv tədbirlər görmək və 
sülhün pozulmasına gətirib çıxara bilən beynəlxalq mübahisə və situasiyaların dinс 
vasitələrlə və ədalət və beynəlxalq hüquq prinsiplərinə uyğun olaraq nizamlanmasına 
və yaxud həll olunmasına müvəffəq olmaq; 
2. Millətlər arasında, xalqların hüquq bərabərliyi və özünümüəyyənetmə prinsipinə 
hörmət əsasında dostluq münasibətləri inkişaf etdirmək, universal sülhün 
möhkəmləndirilməsi üçün digər müvafiq tədbirlər görmək; 
3. İqtisadi, sosial, mədəni və ya humanitar xarakterli beynəlxalq problemlərin həll 
edilməsində və irqinə, сinsinə, dilinə və ya dini mənsubiyyətinə fərq qoyulmadan 
bütün insanların əsas hüquq və azadlıqlarına hörmətin dəstəklənməsində və 
həvəsləndirilməsində beynəlxalq əməkdaşlığa nail olmaq və 
4. Bu ümumi məqsədlərə çatmaq üçün millətlərin hərəkətlərini uzlaşdırmaq üçün 
mərkəz rolunu oynamaq. 
Nizamnamədə göstərilir ki, 1-сi maddədə bəyan edilmiş məqsədlərə nail olmaq üçün 
Təşkilat və onun üzvləri aşağıdakı prinsiplərə uyğun olaraq hərəkət edirlər: 
 təşkilatın bütün üzvlərinin suveren bərabərliyi; 
 üzvlərin Nizamnaməyə uyğun olaraq üzərlərinə götürdükləri öhdəlikləri viсdanla 
yerinə yetirmələri; 
 beynəlxalq sülh, təhlükəsizlik və ədalətin təhlükəyə məruz qalmaması üçün 
beynəlxalq mübahisələrin dinс vasitələrlə həll edilməsi; 
 hər hansı bir dövlətin ərazi bütövlüyünə və siyasi müstəqilliyinə qarşı və yaxud 
BMT-nin məqsədləri ilə bir araya sığmayan hər hansı bir şəkildə güсlə hədələməkdən 
və güсün tətbiqindən çəkinmək; 
 üzvlərin Nizamnaməyə uyğun olaraq görülən istənilən tədbirə hər сür yardım 
göstərmələri; 
 BMT tərəfindən əleyhinə preventiv və ya məсburiyyət tədbiri görülən istənilən 
dövlətə yardım göstərməkdən çəkinmək; 
 
463 
 BMT-nin üzvü olmayan dövlətlərin beynəlxalq sülhün və təhlükəsizliyin qorunub 
saxlanması üçün zəruri olan hallarda bu prinsiplərə uyğun hərəkət etmələrinin təmin 
edilməsi; 
 BMT tərəfindən dövlətin əsas etibarilə daxili yurisdiksiyasında olan məsələlərə 
müdaxilə edilməməsi. 
BMT-nin ilkin üzvləri San-Fransiskoda Beynəlxalq Təşkilatın yaradılması üzrə 
Birləşmiş Millətlərin Konfransında iştirak etmiş və yaxud bundan qabaq Birləşmiş 
Millətlərin 1 yanvar 1942-ci il tarixli Bəyannaməsini imzalamış və onu ratifikasiya etmiş 
ölkələrdir (Nizamnamənin 3-cü maddəsi). BMT-yə üzvlük Nizamnamədə əks olunmuş 
öhdəlikləri qəbul edən və Təşkilatın mühakiməsinə görə, bu öhdəlikləri yerinə yetirməyə 
qabil və hazır olan bütün digər sülhsevər dövlətlərə açıqdır. İstənilən belə bir dövlətin 
Birləşmiş Millətlərin üzvlüyünə qəbulu Təhlükəsizlik Şurasının təqdimatı əsasında Baş 
Məclsisin qərarı ilə həyata keçirilir (4-cü maddə). 
 Hazırda BMT üzvlərinin sayı 191-ə bərabərdir. 1945-2002-ci illərdə BMT üzvlərinin 
sayının artım dinamikası Diaqram 12.1-də öz əksini tapmışdır. 
 
Diaqram 12.1. 
1945-2002-ci illərdə BMT üzvlərinin sayının artım dinamikası 
 
191
189185
159154
144
127
117
99
76
60
51
0
50
100
150
200
250
1945 1950 1955 1960 1965 1970 1975 1980 1990 1995 2000 2002
 
 
 Mənbə: BMT-nin rəsmi internet saytı – www.un.org  
 
464 
 
BMT üzvünün əleyhinə Təhlükəsizlik Şurası tərəfindən preventiv və ya məcburiyyət 
tədbiri görülmüşsə, Baş Məclis, Təhlükəsizlik Şurasının təqdimatı əsasında onun Təşkilatın 
üzvü kimi malik olduğu öz hüquq və imtiyazlarını həyata keçirməsini müvəqqəti dayandıra 
bilər. Bu hüquq və imtiyazların həyata keçirilməsi Təhlükəsizlik Şurası tərəfindən bərpa 
oluna bilər (maddə 5). Nizamnamədə təsbit olunmuş prinsipləri sistematik qaydada pozan 
BMT üzvü Təhlükəsizlik Şurasının təqdimatı əsasında Baş Məclis tərəfindən Təşkilatdan 
çıxarıla bilər (maddə 6).  
BMT-nin əsas orqanları Nizamnamənin III fəslində, maddə 7-də göstərildiyi kimi, 
Baş Məclis, Təhlükəsizlik Şurası, İqtisadi və Sosial Şura, Qəyyumluq Şurası, Beynəlxalq 
Məhkəmə və Katiblikdir. Beynəlxalq Məhkəmədən başqa bütün digər oqranlar BMT-nin 
Nyu-Yorkdakı əsas binalarında yerləşirlər. Beynəlxalq Məhkəmə isə Haaqada (Niderland) 
yerləşir. 
BMT Nizamnaməsinə uyğun olaraq, Baş Məclis BMT-nin fəaliyyətində əhəmiyyətli 
rol oynayır. O, əsas beynəlxalq sənədlərin hazırlanmasında və beynəlxalq hüququn prinsip 
və normalarının kodifikasiyasında yaxından iştirak edir. 
Nizamnamənin IV fəsli bütövlüklə Baş Məclisə həsr edilmişdir. Maddə 9-a görə, Baş 
Məclis BMT-nin bütün üzvlərindən ibarətdir və hər bir üzvün Baş Məclisdə beş nəfərdən 
artıq nümayəndəsi ola bilməz.  
Bu orqanın funksiya və səlahiyyətləri Nizamnamənin 10-17-ci maddələrində öz 
əksini tapmışdır.  
Maddə 10-a görə, Baş Məclis Nizamnamənin tətbiq dairəsində olan və yaxud 
Nizamnamə ilə nəzərdə tutulmuş orqanlardan hər hansı birinin səlahiyyət və funksiyalarına 
aid olan istənilən məsələ və ya işləri müzakirə edə bilər. 12-ci maddə ilə (bu maddəyə görə, 
Təhlükəsizlik Şurası, hər hansı bir mübahisə və ya situasiya ilə bağlı Nizamnamənin onun 
üçün nəzərdə tutduğu funksiyaları yerinə yetirdiyi zaman, Baş Məclis, Təhlükəsizlik Şurası 
ondan bu barədə xahiş etmədiyi halda, həmin mübahisə və ya situasiya ilə bağlı heç bir 
tövsiyə verə bilməz) nəzərdə tutulmuş hallardan başqa, BMT üzvlərinə və ya Təhlükəsizlik 
Şurasına və yaxud onların hər ikisinə hər hansı bu cür məsələ və ya işlər üzrə tövsiyələr edə 
bilər. 
BMT-nin strukturu Sxem 12.1.-də öz əksini tapmışdır. 
 
www.un.org  
B M T – N I N   Ə S A S   O R Q A N L A R I 
Beynəlxalq 
Məhkəmə 
Təhlükəsizlik 
Şurası 
Baş Məclis İqtisadi və 
Sosial Şura 
Himayəçilik 
Şurası 
Katiblik 
Baş Katibin Dəftərxanası 
 
Daxili Nəzarət Xidmətləri 
İdarəsi 
 
Hüquqi Məsələlər İdarəsi 
 
Siyasi Məsələlər 
Departamenti 
 
Tərki-silah Məsələləri 
Departamenti 
 
Sülhün Dəstəklənməsi  üzrə 
Əməliyyatlar Departamenti 
 
Humanitar Fəaliyyətin 
Koordinasiyası İdarəsi 
 
İqtisadi və Sosial Məsələlər 
Departamenti 
 
Baş Assambleyanın İşləri və 
Konferensiya İdarəetməsi 
Departamenti 
 
İctimai İnformasiya 
Departamenti 
 
İdarəetmə Məsələləri 
Departamenti 
 
İraq üzrə Proqram İdarəsi 
 
Təhlükəsizlik Məsələləri üzrə 
BMT Koordinatoru 
 
Narkotiklərə Nəzarət və 
Cinayətkarlıq İdarəsi 
 
BMT-nin Cenevrə Şöbəsi 
 
BMT-nin Vyana Şöbəsi 
 
BMT-nin Nayrobi Şöbəsi 
 
 
İXTİSASLAŞMIŞ QURUMLAR* 
 
Beynəlxalq Əmək Təşkilatı - BƏT 
 
BMT-nin Ərzaq və Kənd Təsərrüfatı 
Təşkilatı - FAO 
 
BMT-nin Təhsil, Elm və Mədəniyyət 
Məsələləri Təşkilatı - YUNESKO 
 
Ümumdünya Səhiyyə Təşkilatı - ÜST 
 
Dünya Bankı Qrupu 
 
Beynəlxalq Yenidənqurma və İnkişaf 
Bankı - BYİB 
 
Beynəlxalq İnkişaf Assosiasiyası - BİA 
 
Beynəlxalq Maliyyə Korporasiyası - 
BMK 
 
Çoxtərəfli İnvestisiyalar üzrə Zəmanət 
Agentliyi - MİGA 
 
İnvestisiya Mübahisələrinin 
Tənzimlənməsi üzrə Beynəlxalq 
Mərkəz 
 
Beynəlxalq Valyuta Fondu - BVF 
 
Beynəlxalq Mülki Aviasiya Təşkilatı 
 
Beynəlxalq Dəniz Təşkilatı 
 
Beynəlxalq Elektrik Əlaqəsi İttifaqı 
 
Ümumdünya Poçt İttifaqı 
 
Ümumdünya Meteorologiya Təşkilatı 
 
Ümumdünya Əqli Mülkiyyəti Təşkilatı 
 
Beynəlxalq Kənd Təsərrüfatı İnkişafı 
Fondu 
 
Birləşmiş Millətlərin Sənaye İnkişafı 
Təşkilatı - YUNİDO 
Funksional Komissiyalar 
Xüsusi İnkişaf Komissiyası 
 
İnsan Haqları Komissiyası 
 
Narkotik Vasitələr Komissiyası 
 
Cinayıtkarlıq və Cəza Hüququ 
Komissiyası 
 
Elm və Texnika Komissiyası 
 
Dayanıqlı İnkişaf Komissiyası 
 
Qadınların Vəziyyəti Komissiyası 
 
Əhali Yerləşməsi və İnkişaf 
Komissiyası 
 
Statistika Komissiyası 
 
Regional Komissiyalar 
Afrika İqtisadi Komissiyası 
 
Avropa İqtisadi Komissiyası 
 
Latın Amerikası və Karib hövzəsi 
İqtisadi Komissiyası 
 
Asiya və Sakit Okean İqtisadi və 
Sosial Komissiyası 
 
Qərbi Asiya İqtisadi və Sosial 
Komissiyası 
 
Meşələr üzrə BMT Forumu 
 
Sessiya və daimi komitələr 
 
Konsultativ, xüsusi orqanlar 
BMT ilə əlaqəli orqanlar 
Kimyəvi Silahın Qadağan 
edilməsi üzrə Təşkilat 
MAQATE 
Atom Enerjisi üzrə Beynəlxalq 
Agentlik 
 
ÜTT (ticarət) 
Ümumdünya Ticarət Təşkilatı 
ÜTT (turizm) 
Ümumdünya Turizm Təşkilatı 
Nüvə Sınaqlarının Qadağan 
edilməsi üzrə BMT Komissiyası 
Hərbi Qərargah Komitəsi 
 
Daimi komitələr və xüsusi orqanlar 
 
Keçmiş Yuqoslaviya üzrə Beynəlxalq Tribunal 
 
Ruanda üzrə Beynəlxalq Tribunal 
 
Müşahidə, nəzarət və təftiş üzrə Komissiya (İraq) 
 
BMT-nin Kompensasiya Komissiyası 
 
Sülhün dəstəklənməsi üzrə BMT əməliyyatları və missiyalar 
Əsas komitələr 
 
Digər sessiya 
komitələri 
 
Daimi komitələr 
və xüsusi orqanlar 
 
Digər köməkçi 
orqanlar 
PROQRMLAR və FONDLAR 
 
YUNKTAD 
BMT-nin Ticarət və İnkişaf 
Konfransı 
BMTİP 
BMT-nin İnkişaf Proqramı 
BMT-nin qaçqınların işi üzrə Ali 
Komissarının İdarəsi 
   
BTM 
Beynəlxalq Ticarət Mərkəzi 
(YUNKTAD/ÜTT) 
YUNİFEM 
Qadınların inkişafı üzrə BMT 
Fondu 
YUNİSEF 
BMT-in Uşaq Fondu 
   
Narkotiklərə Beynəlxalq Nəzarət 
üzrə BMT Proqramı 
BMT könüllüləri Dünya Ərzaq Proqramı 
   
Ətraf mühit üzrə BMT Proqramı BMT-nin kapital inkişafı Fondu Fələstin qaçqınlara yardım üzrə 
BMT-nin Yaxın Şərq Agentliyi**   
Əhali məntəqələri üzrə BMT 
Proqramı (BMT-Habitat) 
Əhali yerləşməsi sahəsində BMT 
Fondu 
 
BMT-nin DİGƏR TƏŞKİLATLARI 
 
Insah Haqları üzrə Ali 
Komissarın İdarəsi 
Layihələrə xidmət üzrə 
BMT İdarəsi 
BMT Universiteti BMT Personalının 
Kolleci 
 
TƏHSİL və ELMİ-TƏDQİQAT İNSTİTUTLARI 
 
Qadınların vəziyyətinin 
yaxşılaşdırılması üzrə beynəlxalq 
təhsil və elmi-tədqiqat institutu 
BMT-nin təhsil və elmi-tədqiqat 
institutu 
Tərki-silah problemlərinin 
tədqiqatı üzrə BMT institutu 
   
Cinayətkarlıq və hüquqi 
məsələlər üzrə BMT-nin 
regionlararası elmi-tədqiqat 
institutu 
BMT nəzdində sosial inkişaf üzrə 
elmi-tədqiqat institutu 
 
 
 
466 
* işləri İqtisadi və Sosial Şura vasitəsilə BMT-nin fəaliyyəti ilə koordinasiya edilən 
avtonom təşkilatlar; ** yalnız Baş Məclisə hesabat verir; Mənbə: BMT-nin rəsmi İnternet 
saytı – www.un.org  
Maddə 11-ə görə, Baş Məclis beynəlxalq sülhün və təhlükəsizliyin qorunub 
saxlanması işində əməkdaşlığın ümumi prinsiplərini, o cümlədən tərksilah və silahların 
tənzimlənməsi məsələlərini müəyyən edən prinsipləri nəzərdən keçirə bilər və BMT 
üzvlərinə və ya Təhlükəsizlik Şurasına və yaxud onların hər ikisinə bu prinsiplərlə bağlı 
tövsiyələr edə bilər. 
Eyni zamanda, Baş Məclis beynəlxalq sülhün və təhlükəsizliyin qorunub 
saxlanmasına aid olan BMT-nin hər hansı üzvü, Təhlükəsizlik Şurası və ya BMT üzvü 
olmayan dövlət tərəfindən ona təqdim olunmuş istənilən məsələni müzakirə edə bilər və 12-
ci maddə ilə nəzərdə tutulmuş hallardan başqa, hər hansı belə bir məsələ ilə bağlı maraqlı 
dövlətə və ya dövlətlərə, Təhlükəsizlik Şurasına və yaxud onların hər ikisinə tövsiyələr edə 
bilər. Barəsində tədbir görülməli olan hər hansı belə məsələ Baş Məclis tərəfindən ya 
müzakirədən qabaq, ya da ondan sonra Təhlükəsizlik Şurasına verilir. 
Baş Məclis Təhlükəsizlik Şurasının diqqətini beynəlxalq sülhü və təhlükəsizliyi 
təhlükəyə məruz qoya bilən situasiyalara yönəldə bilər. 
Maddə 13-ə əsasən Baş Məclis aşağıdakı məqsədlərlə tədqiqatlar təşkil edir və 
tövsiyələr edir: 
a. siyasi sahədə beynəlxalq əməkdaşlığa dəstək vermək və beynəlxalq hüququn 
mütərəqqi inkişafını və onun məcəllələşdirilməsini həvəsləndirmək; 
b. iqtisadi, sosial, mədəni sahələrdə, təhsil və səhiyyə sahələrində beynəlxalq 
əməkdaşlığa dəstək vermək və irqinə, cinsinə, dilinə və ya dini mənsubiyyətinə fərq 
qoyulmadan bütün insanların əsas hüquq və azadlıqlarının həyata keçirilməsinə 
yardım göstərmək. 
Maddə 14-ə görə, 12-ci maddənin göstərişlərini nəzərə almaqla, Baş Məclis, 
mənşəyindən asılı olmayaraq, ümumi əmin-amanlığı və millətlər arasındakı dostluq 
münasibətlərini poza bilən hər hansı bir situasiyanın, o cümlədən Nizamnamənin, BMT-nin 
məqsəd və prinsiplərini təsbit edən müddəalarının pozulması nəticəsində əmələ gələn 
situasiyaların dinc yolla nizama salınması üçün tədbirlər tövsiyə edə bilər. 
Maddə 15-ə əsasən: 
 
467 
1. Baş Məclis Təhlükəsizlik Şurasında illik və xüsusi məruzələr qəbul edir və onlara 
baxır; bu məruzələr beynəlxalq sülhün və təhlükəsizliyin qorunub saxlanması 
məqsədilə Təhlükəsizlik Şurası tərəfindən görülməsi qərara alınmış və ya görülmüş 
tədbirlər barəsində hesabatı özündə əks etdirməlidir. 
2. Baş Məclis BMT-nin digər orqanlarından məruzələr qəbul edir və onlara baxır. 
Maddə 16-ya görə, Baş Məclis beynəlxalq qəyyumluq sistemi ilə əlaqədar ona həvalə 
olunmuş funksiyaları, o cümlədən strateji ərazilər kimi müəyyən olunmamış ərazilər üçün 
qəyyumluq haqqında sazişlərin təsdiq edilməsi funksiyasını yerinə yetirir. 
Maddə 17-də qeyd olunur ki, Baş Məclis Təşkilatın büdcəsini nəzərdən keçirir və 
təsdiq edir. Təşkilatın xərcləri onun üzvləri tərəfindən Baş Məclisin müəyyən etdiyi kimi 
aparılır. Baş Məclis ixtisaslaşdırılmış təsisatlarla istənilən maliyyə və büdcə sazişlərini 
nəzərdən keçirir və təsdiq edir, müvafiq ixtisaslaşdırılmış təsisatlara tövsiyələr etmək 
məqsədilə onların inzibati büdcələrini yoxlayır. 
 Baş Məclisdə səsvermə prosesi 18-19-cu maddələrlə tənzimlənir. Maddə 18-ə görə, 
Baş Məclisnın hər bir üzvü bir səsə malikdir. Baş Məclisnın mühüm məsələlər üzrə qərarları 
onun sessiyada və səsvermədə iştirak edən üzvlərinin üçdə iki səs çoxluğu ilə qəbul edilir. 
Bu məsələlərə aşağıdakılar daxildir: beynəlxalq sülhün və təhlükəsizliyin qorunub 
saxlanması ilə əlaqədar tövsiyələr, Təhlükəsizlik Şurasının qeyri-daimi üzvlərinin seçilməsi, 
İqtisadi və Sosial Şuranın üzvlərinin seçilməsi, Qəyyumluq Şurasının üzvlərinin seçilməsi, 
BMT-yə yeni üzvlərin qəbul olunması, Təşkilat üzvlərinin hüquq və imtiyazlarının 
müvəqqəti dayandırılması, Üzvlərin Təşkilatdan çıxarılması, qəyyumluq sisteminin 
fəaliyyətinə aid olan məsələlər və büdcə məsələləri. Digər məsələlər üzrə qərarlar (üçdə iki 
səs çoxluğu ilə qəbul olunmalı olan məsələlərin əlavə kateqoriyalarının müəyyən edilməsi 
də daxil olmaqla) sessiyada və səsvermədə iştirak edən üzv-dövlətlərin sadə səs çoxluğu ilə 
qəbul edilir. 
Maddə 19-da göstərilir ki, Təşkilata üzvlük haqqını ödəməkdə borcu olan üzv-dövlət, 
əgər onun borcunun miqdarı iki bundan əvvəlki bütöv il üçün ödəməli olduğu üzvlük 
haqqına bərabərdirsə və ya ondan çoxdursa, Baş Məclisdə səsvermə hüququndan məhrum 
edilir. Lakin Baş Məclis, üzvlük haqqının üzv-dövlətdən asılı olmayan hallara görə 
ödənilmədiyi qənaətinə gələrsə, həmin üzv-dövlətin səsvermədə iştirak etməsinə icazə verə 
bilər. 
 
468 
Maddə 20-22-də Baş Məclisin iş proseduru öz əksini tapmışdır. Maddə 20-yə görə, 
Baş Məclis öz müntəzəm illik sessiyalarına və vəziyyət tələb etdikdə, xüsusi sessiyalara 
yığışır. Baş Məclisin müntəzəm illik sessiyaları adətən hər ilin sentyabr ayının üçüncü 
çərşənbə axşamı açılır və dekabr ayına qədər davam edir. Xüsusi sessiyalar Baş Katib 
tərəfindən Təhlükəsizlik Şurasının və ya Təşkilatın Üzvlərinin əksər hissəsinin tələbi ilə 
çağırılır. Maddə 21-ə əsasən, Baş Məclis özünün prosedur qaydalarını müəyyən edir və hər 
sessiya üçün öz sədrini seçir. Maddə 22-də isə qeyd olunur ki, Baş Məclis öz funksiyalarını 
yerinə yetirmək üçün zəruri hesab etdiyi köməkçi orqanlar yarada bilər. 
Hazırda Baş Məclisin strukturu aşağıdakı kimi formalaşmışdır: 
1. Sədr; 
2. Sədrin müavinləri (17); 
3. Əsas komitələr: siyasi və təhlükəsizlik məsələləri üzrə; iqtisadi və maliyyə məsələləri 
üzrə; sosial, humanitar və mədəniyyət məsələləri üzrə; hüquqi məsələlr üzrə, 
qəyyumluq üzrə. 
4. Komitələr: inzibati və büdcə məsələləri üzrə; üzvlük-haqları üzrə; atom enerjisi üzrə; 
tərk-silah üzrə, kosmik məkandan istifadə üzrə və s. 
5. Sessiya orqanları: Baş Komitə və Səlahiyyətlərin yoxlanılması üzrə Komitə. 
6. Komissiyalar: təftiş komissiyası; beynəlxalq hüquq komissiyası; insan haqları üzrə 
komissiya və s. 
Sessiyalar arasında BMT-nin işi Baş Məclisin altı əsas komitəsində, digər köməkçi 
orqanlarda və BMT Katibliyində davam etdirilir. 
 Təhlükəsizlik Şurasının səlahiyyətinə beynəlxalq sülh və təhlükəsizliyin 
dəstəklənməsi, mübahisələrin dinc yolla həlli, məcburetmə tədbirlərinin qəbul edilməsi, 
BMT-yə üzvlüklə və BMT-dən xaric etməklə bağlı rəy, Beynəlxalq Məhkəmənin üzvlərinin 
seçimi və s. aiddir. 
Təhlükəsizlik Şurasının fəaliyyəti BMT nizamnaməsinin V fəsli ilə tənzimlənir. 
Maddə 23-də Şuranın tərkibi barədə müddəalar əks olunmuşdur. Bu maddəyə əsasən, 
Təhlükəsizlik Şurası on beş Təşkilat üzvündən ibarətdir. Çin Respublikası, Fransa, Sovet 
Sosialist Respublikaları İttifaqı (Rusiya), Böyük Britaniya və Şimali İrlandiya Birləşmiş 
Krallığı və Amerika Birləşmiş Ştatları Təhlükəsizlik Şurasının daimi üzvləridir. Baş Məclis 
Təşkilatın digər on üzvünü Təhlükəsizlik Şurasının qeyri-daimi üzvü kimi seçir. Bu zaman 
ilk növbədə Təşkilatın üzvlərinin beynəlxalq sülhün və təhlükəsizliyin qorunub 
 
469 
saxlanmasına və Təşkilatın digər məqsədlərinə nail olunmasına verdiyi töhfəyə və habelə 
ədalətli coğrafi bölgüyə lazımi diqqət yetirilir. 
Qəbul olunmuş ənənəyə əsasən, on qeyri daimi üzvün coğrafi bölgüsü aşağıdakı 
kimidir: Afrika – 3 yer, Asiya – 2 yer, Latın Amerikası – 2 yer, Qərbi Avropa, Kanada, 
Avstraliya, Yeni Zelandiya – 2 yer, Şərqi Avropa – 1 yer. 
Təhlükəsizlik Şurasının qeyri-daimi üzvləri iki il müddətinə seçilir. Qeyri-daimi 
üzvlərin, Təhlükəsizlik Şurasının üzvlərinin sayı on birdən on beşə artdıqdan sonra keçirilən 
ilk seçkisində dörd əlavə üzvdən ikisi bir il müddətinə seçilir. Şuranın üzvlüyündən çıxan 
dövlətin dərhal yenidən seçilmək hüququ yoxdur. 
Təhlükəsizlik Şurasının hər bir üzvünün bir nümayəndəsi olur. 
 Təhlükəsizlik Şurasının funksiyaları və səlahiyyətləri Maddə 24-26-da qeyd 
olunmuşdur. Maddə 24-ə görə, BMT-nin cəld və səmərəli hərəkətlərini təmin etmək üçün 
onun üzvləri beynəlxalq sülhün və təhlükəsizliyin qorunub saxlanmasına görə başlıca 
məsuliyyəti Təhlükəsizlik Şurasının üzərinə qoyurlar və razılaşırlar ki, bu məsuliyyətdən 
irəli gələn vəzifələrini yerinə yetirərkən Təhlükəsizlik Şurası onların adından çıxış edir. Öz 
vəzifələrini icra edərkən Təhlükəsizlik Şurası Birləşmiş Millətlərin məqsəd və prinsiplərinə 
uyğun olaraq hərəkət edir. Təhlükəsizlik Şurası Baş Məclis tərəfindən baxılmaq üçün ona 
illik və lazım olduqda, xüsusi məruzələr təqdim edir. 
Maddə 25-də qeyd edilir ki, BMT üzvləri razılaşırlar ki, Nizamnaməyə uyğun olaraq 
Təhlükəsizlik Şurasının qərarlarına tabe olsunlar və onları yerinə yetirsinlər. 
Maddə 26-da bildirilir ki, dünyanın insan və iqtisadi resurslarını silah işi üçün ən az 
miqdarda ayırmaqla, beynəlxalq sülhün və təhlükəsizliyin bərqərar olunmasına və qorunub 
saxlanmasına dəstək vermək məqsədilə Təhlükəsizlik Şurası Hərbi Qərargah Komitəsinin 
köməyi ilə BMT üzvlərinə təqdim olunmaq üçün silahların nizama salınması sisteminin 
yaradılması üzrə planların tərtib edilməsinə görə məsuliyyət daşıyır. 
Təhlükəsizlik Şurasının funksiyalarını aşağıdakı kimi qruplaşdırmaq olar: 
1. Ümumi: 
 BMT-nin yeni üzvlərinin qəbulu və baş katibin namizədliyi üzrə tövsiyələr verir; 
 strateji ərazilərin idarəedilməsinə nəzarəti həyata keçirir; 
 BMT üzvü olmayan dövlətlərin Beynəlxalq Məhkəmənin Statutunda iştirakı 
şərtlərini müəyyən edir. 
2. Dövlətlər arasında mübahisə halında: 
 
470 
 mübahisənin dinc yolla həll edilməsi barədə tələblə çıxış edir; 
 sülh tənzimlənməsinin prosedur və ya üsullarını tövsiyə edir. 
3. Sülhün pozulması, aqressiya zamanı: 
 hərəkətlərin aqressiya kimi təsnif edilməsi barədə qərar qəbul edir; 
 BMT-nin üzv-dövlətləri ilə onlar tərəfindən hərbi qüvvələrin təqdim edilməsi 
barədə sazişlər imzalayır; 
 formalaşdırılmış hərbi qüvvələrdən ayırma, müşahidə və təhlükəsizliyin təmin 
edilməsi məqsədilə istifadə edir. 
4. Sülhə təhlükə olduğu hallarda: 
 diplomatik münasibətləri kəsir; 
 iqtisadi əlaqələri dayandırır; 
 hava nəqliyyatını kəsir; 
 dəmir yolu nəqliyyatını kəsir; 
 poçt və teleqraf əlaqəsini kəsir; 
 portları blok edir; 
 hərbi qüvvə nümayiş etdirir və s. 
 Təhlükəsizlik Şurasında səsvermə məsələsi Maddə 27-də əks olunmuşdur. Belə ki, 
Təhlükəsizlik Şurasının hər bir üzvü bir səsə malikdir. Təhlükəsizlik Şurasının prosedur 
məsələlər üzrə qərarları doqquz üzvün lehinə səs verməsi ilə qəbul olunur. Təhlükəsizlik 
Şurasının bütün digər məsələlər üzrə qərarları, daimi üzvlərin uyğun gələn səsləri də daxil 
olmaqla (bu o deməkdir ki, daimi üzvlərdən birinin məsələnin əleyhinə səs verməsi artıq bu 
məsələnin rədd edilməsi deməkdir), doqquz üzvün lehinə səs verməsi ilə qəbul olunur. 
 Təhlükəsizlik Şurasının iş proseduru 28-32-ci maddələrlə tənzimlənir. Maddə 28-ə 
görə, Təhlükəsizlik Şurası elə təşkil olunur ki, fasiləsiz fəaliyyət göstərə bilsin. 
Təhlükəsizlik Şurasının hər bir üzvü bu məqsədlə Təşkilatın olduğu yerdə hər an təmsil 
olunmalıdır. 
Təhlükəsizlik Şurası mütəmadi iclaslar keçirir və bu iclaslarda onun üzvlərindən hər 
biri öz arzusu ilə hökumətin üzvü və ya hər hansı digər xüsusi təyin olunmuş nümayəndə 
vasitəsilə təmsil oluna bilər. 
Təhlükəsizlik Şurası öz iclaslarını nəinki Təşkilatın olduğu yerdə, habelə, onun 
fikrincə, işinə daha yaxşı kömək edən istənilən yerdə keçirə bilər. 
 
471 
Maddə 29-da qeyd olunur ki, Təhlükəsizlik Şurası öz funksiyalarını yerinə yetirmək 
üçün zəruri hesab etdiyi köməkçi orqanlar yarada bilər. 
Maddə 30-a əsasən, Təhlükəsizlik Şurası, öz Sədrini seçmək qaydası da daxil 
olmaqla, özünün prosedur qaydalarını müəyyən edir. 
Maddə 31-də bildirilir ki, Təhlükəsizlik Şurasının üzvü olmayan hər hansı Təşkilat 
üzvü Təhlükəsizlik Şurasına təqdim olunmuş istənilən məsələnin müzakirəsində səsvermə 
hüququ olmadan iştirak edə bilər. Belə bir iştirak Təhlükəsizlik Şurasının, həmin Üzv-
dövlətin maraqlarına xüsusilə toxunulduğunu hesab etdiyi istənilən halda mümkündür. 
Maddə 32-yə görə, Təhlükəsizlik Şurasının üzvü olmayan hər hansı Təşkilat üzvü və 
ya Təşkilatın üzvü olmayan hər hansı dövlət, Təhlükəsizlik Şurasında baxılan mübahisənin 
tərəfi olduqda, bu mübahisəyə aid olan müzakirədə, səsvermə hüququ olmadan, iştirak 
etmək üçün dəvət olunur. Təhlükəsizlik Şurası, Təşkilatın üzvü olmayan dövlətin iştirakı 
üçün ədalətli hesab etdiyi şərtlər müəyyən edir. 
Baş Məclisin ümumi rəhbərliyi altında fəaliyyət göstərən İqtisadi və Sosial Şura 
BMT və bu sistemə daxil olan təşkilatların iqtisadi və sosial sahələrdə fəaliyyətini 
tənzimləyir. Beynəlxalq iqtisadi və sosial problemlərin müzakirəsi və bu sahədə yeridilən 
siyasətə münasibətdə tövsiyələrin işlənməsi üçün əsas forum rolunu oynayan Şura inkişaf 
məqsədilə beynəlxalq əməkdaşlığın gücləndirilməsində mühüm rol oynayır. Öz 
fəaliyyətində Şura müvafiq  qeyri-hökumət təşkilatları ilə əməkdaşlıq edir. 
İqtisadi və Sosial Şuranın fəaliyyəti Nizamnamənin X fəsli ilə tənzimlənir. Şuranın 
tərkibi barədə müddəalar 61-ci maddədə öz əksini tapmışdır. Belə ki, İqtisadi və Sosial Şura 
Birləşmiş Millətlərin Baş Məclisi tərəfindən seçilən əlli dörd üzvdən ibarətdir. İqtisadi və 
Sosial Şuranın on səkkiz üzvü hər il üç il müddətinə seçilir. Şuranın üzvlüyündən çıxan 
dövlətin dərhal yenidən seçilmək hüququ vardır. İqtisadi və Sosial Şuranın üzvlərinin sayı 
iyirmi yeddidən əlli dördə artdıqdan sonra keçirilən ilk seçkidə, səlahiyyət müddəti həmin 
ilin axırında bitən doqquz üzvün yerinə seçilən üzvlərə əlavə olaraq, daha iyirmi yeddi üzv 
seçilir. Həmin əlavə iyirmi yeddi üzvdən bu yolla seçilmiş doqquz üzvün səlahiyyət 
müddəti, Baş Məclisin qərarına müvafiq olaraq, bir ildən sonra, daha doqquz üzvün 
səlahiyyət müddəti isə iki ildən sonra bitir. İqtisadi və Sosial Şuranın hər bir üzvünün bir 
nümayəndəsi olur. 
Şuranın funksiyaları və səlahiyyətləri maddə 62-66-da göstərilmişdir. Maddə 62-də 
qeyd olunmuşdur ki, İqtisadi və Sosial Şura iqtisadi, sosial, mədəni, təhsil, səhiyyə və 
 
472 
yanaşı sahələrdə beynəlxalq məsələlərə aid tədqiqatlar və məruzələr edə bilər və ya istənilən 
belə məsələlərə aid Baş Məclisə, BMT üzvlərinə və maraqlı ixtisaslaşdırılmış təsisatlara 
tövsiyələr edə bilər. Şura hər bir kəsin əsas hüquq və azadlıqlarına hörmət edilməsinə və 
riayət edilməsinə dəstək vermək üçün tövsiyələr edə bilər; Baş Məclisə təqdim etmək üçün, 
öz səlahiyyəti çərçivəsində olan məsələlərə aid konvensiya layihələri hazırlaya bilər; BMT 
tərəfindən müəyyən edilmiş qaydalara uyğun olaraq, öz səlahiyyəti çərçivəsində olan 
məsələlərə aid beynəlxalq konfranslar çağıra bilər. 
Maddə 63-ə görə, İqtisadi və Sosial Şura ixtisaslaşmış təşkilatların hər hansı biri ilə 
sazişlərə girə bilər. Baş Məclis tərəfindən təsdiq edilməli olan bu sazişlər müvafiq təsisatın 
Birləşmiş Millətlərlə əlaqəyə gətirilməsinin əsası olan şərtləri müəyyən edir. Şura, 
ixtisaslaşdırılmış təsisatlarla məsləhətləşmələr aparmaq və tövsiyələr etmək yolu ilə və Baş 
Məclisə və Birləşmiş Millətlərin üzvlərinə tövsiyələr vasitəsilə həmin təsisatların 
fəaliyyətini əlaqələndirə bilər. 
Maddə 64-ə əsasən, İqtisadi və Sosial Şura ixtisaslaşdırılmış təsisatlardan müntəzəm 
məruzələr almaq üçün müvafiq addımlar ata bilər. O, öz tövsiyələrini və səlahiyyələri 
çərçivəsində olan məsələlər üzrə Baş Məclis tərəfindən edilmiş tövsiyələri həyata keçirmək 
üçün atılmış addımlar barədə məruzələr almaq məqsədilə BMT üzvləri ilə və 
ixtisaslaşdırılmış təsisatlarla sazişlər bağlaya bilər. Şura, bu məruzələrə aid öz qeydləri 
barədə Baş Məclisə məlumat verə bilər. 
Maddə 65-də bildirilir ki, İqtisadi və Sosial Şura Təhlükəsizlik Şurasına məlumat 
təqdim edə bilər və Təhlükəsizlik Şurasının müraciəti ilə, ona gömək edə bilər. 
Maddə 66-ya görə, İqtisadi və Sosial Şura o funksiyaları yerinə yetirir ki, bunlar Baş 
Məclisin tövsiyələrini həyata keçirməklə əlaqədar Şuranın səlahiyyətləri çərçivəsinə aid 
edilmiş olur. Baş Məclis buna razılıq verərsə, Şura, Təşkilatın üzvlərinin xahişi ilə və 
ixtisaslaşdırılmış təsisatların xahişi ilə xidmətlər göstərə bilər. Şura habelə Nizamnamənin 
digər müddəalarında öz əksini tapmış və ya Baş Məclis tərəfindən onun üzərinə qoyulmuş 
funksiyaları yerinə yetirir. 
 İqtisadi və Sosial Şurada səsvermə 67-ci maddə ilə tənzimlənir. Bu maddəyə əsasən, 
İqtisadi və Sosial Şuranın hər bir üzvü bir səsə malikdir. İqtisadi və sosial Şuranın qərarları 
iştirak edən və səs verən üzvlərin səs çoxluğu ilə qəbul olunur. 
 Şuranın fəaliyyət proseduru 68-72-ci maddələrdə öz əksini tapmışdır. Maddə 68-də 
qeyd olunur ki, İqtisadi və Sosial Şura iqtisadi və sosial sahələrdə və insan hüquqlarına 
 
473 
dəstək vermək üçün komissiyalar və habelə öz funksiyalarının icrası üçün tələb olunan digər 
bu cür komissiyalar təsis edir. 
Maddə 69-a əsasən, İqtisadi və Sosial Şura BMT-nin hər hansı üzvünü, bu üzv-dövlət 
üçün xüsusi maraq kəsb edən istənilən məsələnin müzakirəsində, səsvermə hüququ 
olmadan, iştirak etməyə dəvət edir. 
Maddə 70-ə görə, İqtisadi və Sosial Şura ixtisaslaşdırılmış təsisatların 
nümayəndələrinin Şurada və onun təsis etdiyi komissiyalarda keçirilən müzakirələrdə 
səsvermə hüququ olmadan iştirakı üçün və habelə öz nümayəndələrinin ixtisaslaşdırılmış 
təsisatlardakı müzakirələrdə iştirakı üçün tədbirlər həyata keçirə bilər. 
Maddə 71-də göstərilir ki, İqtisadi və Sosial Şura onun səlahiyyətləri çərçivəsində 
olan məsələlərlə məşğul olan qeyri-hökumət təşkilatları ilə məsləhətləşmə aparılması üçün 
müvafiq tədbirlər həyata keçirə bilər. Bu tədbirlər beynəlxalq təşkilatlarla və buna lüzum 
varsa, maraqlı Təşkilat üzvü ilə məsləhətləşmədən sonra milli təşkilatlarla razılaşdırıla bilər. 
Maddə 72-də qeyd edilir ki, İqtisadi və Sosial Şura öz Sədrini seçmək qaydası da 
daxil olmaqla, özünün prosedur qaydalarını müəyyən edir. İqtisadi və Sosial Şura, buna 
lüzum olduqda, öz qaydalarına uyğun olaraq çağırılır; bu qaydalar Şuranın üzvlərinin əksər 
hissəsinin tələbi ilə iclasların çağırılması barədə müddəanı özündə əks etdirməlidir. 
Şura hər il özünün sessiyasını keçirir. Bir ay davam edən bu sessiyalar 1 il Nyu-
Yorkda, növbəti il isə Cenevrədə keçirilir. Sessiya zamanı əsas iqtisadi və sosial məsələləri 
müzakirə etmək üçün nazirlər səviyyəsində xüsusi iclas keçirilir. 
Il ərzində isə Şuranın işi onun köməkçi orqanları vasitəsilə həyata keçirilir ki, onlar 
da müntəzəm olaraq öz iclaslarını keçirir və Şuraya hesabat verirlər. 
İqtisadi və Sosial Şura BMT-nin 14 ixtisaslaşmış təsisatının, 10 funksional 
komissiyasının və regional komissiyanın işini koordinasiya edir, BMT-nin 11 fond və 
proqramlarından hesabat alır və BMT sisteminə daxil olan təşkilatlara və üzv dövlətlərə 
tövsiyələr verir. BMT sisteminin insan və maliyyə resurslarının təxminən 70%-i İqtisadi və 
Sosial Şuranın sərəncamındadır. 
İqtisadi və Sosial Şuranın fəaliyyəti iqtisadi və sosial məsələ və problemlərin geniş 
dairəsini əhatə edir. Bu məsələlərə aşağıdakılar aiddir: 
 dünyada iqtisadi və sosial vəziyyət, fundamental icmallar və analitik materialların 
hazırlanması; BMT Universiteti (BMTU, 1972-ci il) və BMT-nin təhsil və elmi-
tədqiqat institutu (YUNİTAR, 1965-ci il) tərəfindən həyata keçirilir; 
 
474 
 beynəlxalq ticarətin vəziyyəti və inkişafı; BMT-nin Ticarət və İnkişaf Konfransı 
(YUNKTAD, 1964-cü il) və BMT-nin ticarət hüququ komissiyası (YUNSİTRAL, 
1968-ci il) tərəfindən öyrənilir və koordinasiya edilir; 
 ətraf mühitin müdafiəsinin aktual problemləri; BMT-nin ətraf mühit Proqramı 
(YUNEP, 1972-ci il) çərçivəsində və fövqəladə vəziyyət hallarında yardımın 
göstərilməsi üzrə BMT Koordinatorunun Bürosu (YUNDRO, 1972-ci il) tərəfindən 
həll edilir; 
 iqtisadi və elmi-texniki sahələrdə inkişaf etməkdə olan ölkələrə yardım proqramları; 
BMT-nin İnkişaf Proqramı (BMTİP, 1966-cı il), BMT-nin Sənaye İnkişafı üzrə 
Təşkilatı (YUNİDO, 1967-ci il), Beynəlxalq Kənd Təsərrüfatı İnkişafı Fondu 
(BKTİF, 1976-cı il) çərçivəsində göstərilir; 
 ərzaq probleminin müxtəlif aspektləri; Dünya Ərzaq Proqramının (DƏP, 1961-ci il), 
Ümumdünya Ərzaq Komitəsinin (ÜƏK, 1974-cü il), Ərzaq və Kənd Təsərrüfatı 
Təşkilatının (FAO, 1945-ci il) səalhiyyətlərinə aiddir; 
 sosial-iqtisadi statistika və onun harmonlaşdırılması və təkmilləşdirilməsi məsələləri; 
Statistika Komissiyası (1946-cı il) həll edir; 
 demoqrafik problemlər və əhali məntəqələrinin problemləri; BMT-nin əhali 
yerləşməsi Fondu (YUNFPA, 1967-ci il), Beynəlxalq Əmək Təşkilatı (BƏT, 1946-cı 
il), Qaçqınların işi üzrə Ali Komissarın İdarəsi (1949-cu il), BMT-nin Uşaq Fondu 
(YUNİSEF, 1946-cı il), Ümumdünya Səhiyyə Təşkilatı (ÜST, 1946-cı il) 
çərçivəsində həll edilir; 
 təbii resurslardan rasional istifadə məsələləri; təbii resurslar üzrə Komitə (1970-ci il), 
yeni və bərpa edilən enerji mənbələrinin mənimsənilməsi və istifadə edilməsi üzrə 
Komitə (1982-ci il) həll edir; 
 maliyyə resurslarının mobilizasiyası və istifadəsi məsələləri; beynəlxalq maliyyə 
təşkilatları (Beynəlxalq Valyuta Fondu və Dünya Bankı Qrupu) çərçivəsində həll 
edilir; 
 inkişaf etməkdə olan ölkələrin iqtisadiyyatlarında dövlət və kooperativ sektorlarının 
rolu və nisbətinin təhlili; 
 regional əməkdaşlıq məsələləri (regional məhəlli iqtisadi komissiyalar vasitəsilə 
həyata keçirilir) və s. 
 
475 
Son illərdə İqtisadi və Sosial Şuranın işi xeyli aktivləşmişdir ki, bu da qloballaşma 
prosesi kontekstində ortaya çıxmış bir sıra iri vəzifələrin həllində onun aparıcı rol oynaması 
ilə əlaqədardır. Dayanıqlı inkişaf, sosial inkişaf və s. mövzularla məşğul olan komissiyaların 
işini koordinasiya etməklə yanaşı, Şura inkişaf etmiş və inkişaf etməkdə olan ölkələr 
arasındakı ―rəqəmli texnologiyalar fərqi‖nin aradan qaldırılması kimi yeni vəzifələrin həlli 
üzrə fəaliyyətə rəhbərlik edir və bu əsasda informasiya-kommunikasiya texnologiyaları 
sahəsində tədbirlər planını həyata keçirir. Bundan başqa, Şura siyasi dialoq üçün vacib 
foruma çevrilib ki, bu forum çərçivəsində də Dünya Bankı və Beynəlxalq Valyuta 
Fondunun rəhbərliyi BMT nəzdində fəaliyyət göstərən diplomatik korpusun nümayəndələri 
ilə siyasətin yeni istiqamətlərini müəyyən edirlər. 
BMT-nin digər baş orqanı Qəyyumluq Şurasıdır. Bu Şura qəyyumıuq altında olan 
ərazilərdə beynəlxalq müşahidənin təmin edilməsi üçün, həmçinin bu ərazilərin 
hökumətlərinin özünüidarəetməyə və ya müstəqilliyə hazırlaşamaq üçün zəruri səyləri 
göstərmələrinin təmin edilməsi üçün yaradılmışdır. O yaradılarkən 11 bu cür ərazi 7 üzv-
dövlətin idarəsi altında olub.  
Qəyyumluq Şurasının fəaliyyəti Nizamnamənin XIII fəsli ilə tənzimlənir. 86-cı 
maddədə Şuranın tərkibi müəyyən edilmişdir. Bu maddəyə görə, Qəyyumluq Şurası, BMT-
nin aşağıdakı Üzvlərindən ibarətdir: 
 qəyyumluq altında olan əraziləri idarə edən üzv-dövlətlər; 
 Təhlükəsizlik Şurasının daimi üzvləri; 
 Baş Məclis tərəfindən üç il müddətinə seçilən üzv-dövlətlər; onların sayı Qəyyumluq 
Şurasının üzvlərinin ümumi sayının BMT-nin qəyyumluq altında olan əraziləri idarə 
edən və idarə etməyən üzvləri arasında bərabər bölünməsini təmin etmək 
məqsədindən çıxış edilərək müəyyən edilir. 
Qəyyumluq Şurasının hər bir üzvü onu Şurada təmsil etmək üçün xüsusi ixtisaslı bir 
şəxs təyin edir. 
Şuranın funksiyaları və səlahiyyətləri 87-88-ci maddələrdə öz əksini tapmışdır. 
Maddə 87-də qeyd olunur ki, Baş Məclis və onun rəhbərliyi altında Qəyyumluq Şurası öz 
funksiyalarını yerinə yetirərkən: 
 idarə edən hakimiyyət tərəfindən təqdim olunan məruzələri nəzərdən keçirə bilər;  
 petisiyalar qəbul etmək və onları idarə edən hakimiyyətlə məsləhətləşməklə onlara 
baxa bilər;  
 
476 
 idarə edən hakimiyyətlə razılaşdırılmış müddətlərdə qəyyumluq altında olan müvafiq 
ərazilərə müntəzəm vizitlər təşkil edə bilər;  
 qəyyumluq haqqında sazişlərin şərtlərinə müvafiq olaraq bu göstərilmiş və digər 
tədbirləri görə bilər.  
Maddə 88-də bildirilir ki, Qəyyumluq Şurası hər bir qəyyumluq altında olan ərazinin 
əhalisinin siyasi, iqtisadi, sosial tərəqqisinə və təhsil sahəsində tərəqqisinə aid anket tərtib 
edir, Baş Məclisin səlahiyyətləri çərçivəsində olan hər bir qəyyumluq altında olan ərazini 
idarə edən hakimiyyət isə həmin anket əsasında Baş Məclisə illik məruzə təqdim edir. 
 Şurada səsvermə proseduru 89-cu maddə ilə tənzimlənir. Belə ki, Qəyyumluq 
Şurasının hər bir üzvü bir səsə malikdir və Qəyyumluq Şurasının qərarları iştirak edən və 
səs verən üzvlərin səs çoxluğu ilə qəbul olunur. 
 Şuranın fəaliyyət proseduru Maddə 90-91-də göstərilmişdir. Maddə 90-da göstərilir 
ki, Qəyyumluq Şurası öz Sədrini seçmək qaydası da daxil olmaqla, özünün prosedur 
qaydalarını müəyyən edir. Qəyyumluq Şurası, buna lüzum olduqda, öz qaydalarına uyğun 
olaraq çağırılır. Bu qaydalar Şuranın üzvlərinin əksər hissəsinin tələbi ilə iclasların 
çağırılması barədə müddəanı özündə əks etdirməlidir. 
Maddə 91-ə görə, Qəyyumluq Şurası, lüzum olduqda, İqtisadi və Sosial Şuranın və 
müvafiq olaraq maraqlı olduqları məsələlərlə bağlı ixtisaslaşdırılmış təsisatların 
köməyindən istifadə edir. 
1994-cü ilə artıq bütün qəyyumluq altında olan ərazilər özünüidarəetməyə keçmiş və 
ya müstəqillik qazanmış, və ya qonşu müstəqil dövlətlərə birləşmişlər. Şuranın fəaliyyətinin 
ümumən başa çatması ilə əlaqədar onun prosedur qaydalarına müəyynə dəyişikliklər 
edilmişdir. Yeni qaydalara görə, Şura iclaslarını yalnız vəziyyət bunu tələb etdikdə keçirir. 
Digər baş orqan Beynəlxalq Məhkəmənin fəaliyyəti Nizamnamənin XIV fəsli ilə 
tənzimlənir. 
Maddə 92-də göstərilir ki, Beynəlxalq Məhkəmə BMT-nin əsas məhkəmə orqanıdır. 
O, Nizamnaməyə əlavə olunan Statuta uyğun olaraq fəaliyyət göstərir. Həmin Statut Daimi 
Beynəlxalq Ədalət Məhkəməsinin Statutuna əsaslanır və onun ayrılmaz tərkib hissəsini 
təşkil edir. 
 Maddə 93-ə görə, BMT-nin bütün Üzvləri ―irso facto‖ Beynəlxalq Məhkəmənin 
Statutunun iştirakçılarıdır. BMT Üzvü olmayan dövlət, hər bir halda Təhlükəsizlik Şurasının 
 
477 
tövsiyəsi əsasında Baş Məclis tərəfindən müəyyən olunan şərtlərlə, Beynəlxalq 
Məhkəmənin Statutunun iştirakçısı ola bilər. 
Maddə 94-də qeyd olunur ki, BMT-nin hər bir Üzvü, tərəf kimi çıxış etdiyi istənilən 
işdə Beynəlxalq Məhkəmənin qərarına əməl etməyi öz öhdəsinə götürür. Əgər iş üzrə 
tərəflərdən biri Məhkəmənin çıxardığı qərarla onun üzərinə qoyulmuş öhdəlikləri icra 
etmirsə, o biri tərəf Təhlükəsizlik Şurasına müraciət edə bilər. Təhlükəsizlik Şurası, zəruri 
hesab etdikdə, tövsiyələr edə bilər və ya həmin qərarın həyata keçirilməsi üçün görülməli 
olan tədbirlər barəsində qərar qəbul edə bilər. 
Maddə 95-ə görə, Nizamnamədə heç nə BMT Üzvlərinin öz mübahisələrinin həllini 
artıq qüvvədə olan və ya gələcəkdə bağlanıla bilən sazişlər əsasında başqa məhkəmələrə 
həvalə etməsinə maneə yaratmır. 
Maddə 96-da qeyd olunur ki, Baş Məclis və ya Təhlükəsizlik Şurası Beynəlxalq 
Məhkəmədən istənilən hüquqi məsələ üzrə məsləhətçi rəy verməyi xahiş edə bilər. Baş 
Məclis tərəfindən istənilən vaxt buna icazə ala bilən BMT-nin digər orqanları və 
ixtisaslaşdırılmış təsisatlar da onların fəaliyyəti çərçivəsində ortaya çıxan hüquqi məsələlər 
üzrə Məhkəmədən məsləhətçi rəy istəyə bilər. 
 BMT-nin sonuncu baş orqanı Katiblik Baş Məclisin, Təhlükəszilik Şurasının və 
digər orqanların göstərişlərinə uyğun olaraq, təşkilatın əməliyyat və inzibati işini həyata 
keçirir. 
 Katibliyin fəaliyyəti Nizamnamənin XV fəsli ilə tənzimlənir. Maddə 97-yə görə, 
Katiblik Baş Katibdən və Təşkilat üçün tələb olunan ştatdan ibarətdir. Baş Katib 
Təhlükəsizlik Şurasının tövsiyəsi əsasında Baş Məclis tərəfindən təyin olunur. Baş Katib 
Təşkilatın baş inzibati vəzifəli şəxsidir. 
Maddə 98-də qeyd olunur ki, Baş Katib bu keyfiyyətdə Baş Məclisin, Təhlükəsizlik 
Şurasının, İqtisadi və Sosial Şuranın və Qəyyumluq Şurasının bütün iclaslarında fəaliyyət 
göstərir və bu orqanlar tərəfindən ona həvalə olunan digər funksiyaları icra edir. Baş Katib 
Təşkilatın işi barədə Baş Məclisə illik məruzə təqdim edir. 
Maddə 99-a əsasən, Baş Katib beynəlxalq sülhün və təhlükəsizliyin qorunub 
saxlanmasına, onun fikrincə, təhlükə törədə bilən istənilən məsələni Təhlükəsizlik Şurasının 
nəzərinə çatdıra bilər. 
Maddə 100-ə görə, öz vəzifələrini icra edərkən Baş Katib və Katibliyin heyəti hər 
hansı hökumətdən və ya Təşkilat üçün kənar olan hər hansı digər orqandan göstərişlər 
 
478 
istəməməli və almamalıdır. Onlar, yalnız Təşkilat qarşısında məsuliyyət daşıyan beynəlxalq 
vəzifəli şəxslər kimi onların statusuna təsir göstərə bilən hər hansı hərəkətdən 
daşınmalıdırlar. BMT-nin hər bir Üzvü Baş Katibin və Katibliyin heyətinin vəzifələrinin sırf 
beynəlxalq xarakterinə hörmət etməyi və onlara öz vəzifələrini yerinə yetirərkən təsir 
göstərməyə cəhd etməməyi öz öhdələrinə götürürlər. 
Maddə 101-də vurğulanır ki, Katibliyin heyəti Baş Katib tərəfindən Baş Məclisin 
müəyyən etdiyi qaydalara əsasən təyin olunur. Müvafiq heyət daimi əsasda işləmək üçün 
İqtisadi və Sosial Şuraya, Qəyyumluq Şurasına və buna lüzum oluqda, Təşkilatın digər 
orqanlarına ayrılır. Bu heyət Katibliyin bir hissəsini təşkil edir. Heyəti işə qəbul edərkən və 
xidmət şərtlərini müəyyən edərkən yüksək iş qabiliyyəti səviyyəsinin, səlahiyyətliliyin və 
təmizliyin təmin edilməsinin zəruriliyi ön plana çəkilir. Heyətin mümkün qədər geniş 
coğrafi əsasda seçilməsinin vacibliyinə lazımi diqqət yetirilməlidir. 
Beləliklə, Katibliyə Baş Katib rəhbərlik edir və Təhlükəsizlik Şurasının tövsiyəsinə 
əsasən, Baş Məclis tərəfindən 5 il müddətinə təyin edilir. Baş katib dövlətlər arasında 
mübaqişlərin tənzimlənməsi üzrə səy göstərir və onun fikrincə beynəlxalq sülhə və 
təhlükəsizliyə təsir göstərə biləcək mübahisələr barəsində məlumatları Təhlükəsizlik 
Şurasında çıxarmaq hüququna malikdir. O həmçinin, BMT Katibliyinin departamentlərinə, 
idarələrinə və digər təşkilatı bölmələrinə direktiv göstərişlər verir və BMT sisteminin bütün 
işini koordinasiya edir. BMT-nin əsas vəzifəli şəxsi kimi baş katib Baş Məclisin, 
Təhlükəsizlik Şurasının bütün iclaslarında iştirak edir və bu orqanlar tərəfindən onun 
üzərinə qoyulan digər funksiyaları yerinə yetirir. 
Baş katib həmçinin BMT sistemi rəhbərlərinin Koordinasiya Şurasının sədridir. Bu 
şura geniş diapazonlu problemlərin həllində üzv-dövlətlərin qarşılarına qoyduqları ümumi 
məqsədlərin əldə edilməsi üzrə fəaliyyətin koordinasiyasını təmin etmək üçün ildə iki dəfə 
görüşür. Onun tərkibinə 27 təşkilatın icraçı rəhbərləri daxildir. 
 BMT-nin ilk baş katibi 1946-1952ci illərdə Tryüqve Li (Norveç) olub. 1953-1961-ci 
illərdə bu vəzifəni Daq Hammarşeld (İsveç), 1961-1971-ci illərdə U Tan (Myanma), 1972-
1981-ci illərdə Kurt Valdhaym (Avstriya), 1982-1991-ci illərdə Havyer Peres (Peru), 1992-
1996-cı illərdə Butros Butro Qali (Misir) yerinə yetirib. Hazırda baş katib vəzifəsini 1997-ci 
ildən etibarən Kofi Annan (Qana) tutur. 
 
479 
 Hazırda Katiblik 14 departament və idarədən ibarətdir və orada dünyanın təxminən 
170 ölkəsindən 7500 nəfər çalışır. Nyu-Yorkda yerləşən mərkəzi ofislə yanaşı, BMT-nin 
Cenevrədə, Vyanada və Nayrobidə şöbələri vardır. 
 BMT-nin aşağıdakı funksional komissiyaları və onların tərkibinə daxil olan alt 
komissiyaları vardır: 
1. Statistika komissiyası. 
2. Əhalinin yerləşdirilməsi və inkişaf üzrə komissiya. 
3. Sosial inkişaf komissiyası. 
4. İnsan haqları komissiyası. 
 Üçlər Qrupu (aparteid cinayətlərinin qarşısının alınması və ona görə 
cəzalandırma haqqında Beynəlxalq Konvensiyaya uyğun olaraq yaradılıb). 
 Zorakı və ya qeyri-könüllü yoxaçıxmalar üzrə İşçi Qrupu. 
 İnsan haqlarının daim kobud surətdə pozulması hallarının öyrənilməsi üzrə İşçi 
Qrupu. 
 Özbaşına saxlamar üzrə İşçi Qrupu. 
 İnkişaf hüququ üzrə açıq tərkibli İşçi Qrupu. 
 İşgəncə əleyhinə Konvensiyanın fakultativ protokol layihəsinin işlənməsi üzrə 
açıq tərkibli İşçi Qrupu. 
 Yerli xalqların haqları haqqında bəyannamə layihəsinin işlənməsi üzrə açıq 
tərkibli İşçi Qrupu. 
 Struktur yenidənqurma proqramlarına və iqtisadi, sosial, mədəni hüquqlara qid 
rəhbər baza prinsiplərinin işlənməsi üçün açıq tərkibli İşçi Qrupu. 
 İnsan haqlarının dəstəklənməsi və müdafiəsi üzrə altkomissiya. 
 Milli, etnik, dini və dil azlıqlarına aid şəxslərin hüquqları məsələsi üzrə İşçi 
Qrupu. 
 Quldarlığın müasir formaları üzrə İşçi Qrupu. 
 Yerli xalqlar üzrə İşçi Qrupu. 
 Altkomissiyaların iş metodları üzrə Sessiya İşçi Qrupu. 
 Transmilli şirkətlərin iş metodları və fəaliyyəti üzrə Sessiya İşçi Qrupu. 
 Rabitə üzrə İşçi Qrupu. 
5. Qadınların vəziyyəti üzrə komissiya. 
6. Narkotik vasitələr üzrə komissiya. 
 
480 
 Yaxın və Orta Şərqdə narkotiklərin qeyri-qanuni dövriyyəsi və bununla 
əlaqədar məsələlər üzrə altkomissiya. 
 Narkotika haqqında qanunlara əməl edilməsinin təmin edilməsi üzrə milli 
təşkilat rəhbərlərinin Məclisi. 
7. Cinayətkarlığın xəbərdar edilməsi üzrə komissiya. 
8. Elm və texnika komissiyası. 
9. Dayanıqlı inkişaf komissiyası. 
 Açıq tərkibli xüsusi işçi qrupları. 
 Energetika və dayanıqlı inkişaf üzrə ekspertlərin açıq tərkibli xüsusi 
hökumətlərarası qrupu. 
10. BMT-nin meşələr üzrə Forumu. 
BMT-nin daimi komitələrinə aşağıdakılar daxildir: 
1. Proqramlar və koordinasiya Komitəsi. 
2. Əhali məntəqələri üzrə komissiya. 
3. Qeyri-hökumət təşkilatları Komitəsi. 
4. Hökumətlərarası təşkilatlrla danışıqlar Komitəsi. 
BMT-nin ekspert orqanlarına aşağıdakılar aiddir: 
1. Hökumət ekspertlərinədn ibarət ekspert orqanları: 
 Təhlükəli yüklərin daşınması və kimyəvi maddələrin qlobal səviyyədə 
razılaşdırılmış təsnif və nişanlama sistemi üzrə ekspertlər Komitəsi. 
 BMT-nin coğrafi adlar üzrə ekspertlər qrupu. 
2. Fərdi qaydada iştirak edən üzvlərdən ibarət ekspert orqanları: 
 İnkişaf sahəsində siyasət üzrə Komitə. 
 BMT-nin dövlət idarəetməsi və maliyyə sahəsində Proqramı üzrə ekspertlərin 
Məclisi. 
 Vergiqoyma sahəsində beynəlxalq əməkdaşlıq üzrə ekspertlərin xüsusi qrupu. 
 İqtisadi, sosial və mədəni hüquqlar üzrə Komitə. 
 Enerji və təbii resurslar üzrə Komitə. 
BMT-nin hazırda 14 ixtisaslaşdırılmış təsisatı vardır və onlar aşağıdakılardır. 
1. Beynəlxalq Əmək Təşkilatı (BƏT). Əmək şəraitinin yaxşılaşdırılması və 
məşğulluğun səviyyəsinin yüksəldilməsi istiqamətində siyasət və proqramlar işləyir 
 
481 
və həyata keçirir, bütün dünya ölkələri tərəfindən istifadə edilən beynəlxalq əmək 
standartlarını müəyyən edir. 
2. BMT-nin Ərzaq və Kənd Təsərrüfatı Təşkilatı (FAO). Səylərini kənd təsərrüfatının 
məhsuldarlığının artırılmasına və ərzaq təhlükəsizliyinin gücləndirilməsinə, həmçinin 
kənd əhalisinin həyat şəraitinin yaxşılaşdırılmasına yönəldir. 
3. BMT-nin Təhsil, Elm və Mədəniyyət Məsələləri Təşkilatı (YUNESKO). Ümumi 
təhsil məqsədlərinin həyata keçirilməsinə, mədəniyyətin inkişafına, ümumdünya 
təbiət və mədəni abidələrin qorunmasına, beynəlxalq elmi əməkdaşlığa, mətbuat və 
kommunikasiyaların azadlığının təmin edilməsinə dəstək verir. 
4. Ümumdünya Səhiyyə Təşkilatı (ÜST). Səhiyyə problemlərinin həllinə və Yerin 
bütün əhalisinin sağlamlığının maksimal surətdə gücləndirilməsinə yönəldilmiş 
proqramların həyata keçirilməsini koordinasiya edir. 
5. Dünya Bankı Qrupu. Yoxsulluğun azaldılması və dayanıqlı iqtisadi artımın təmin 
edilməsi məqsədilə inkişaf etməkdə olan ölkələrə vəsait və texniki yardım təqdim 
edir. 
6. Beynəlxalq Valyuta Fondu (BVF). Pul-kredit sferasında beynəlxalq əməkdaşlığın 
inkişafına və maliyyə sabitliyinin təmin edilməsinə səy göstərir, maliyyə məsələləri 
üzrə məsləhətləşmələrin həyata keçirilməsi, tövsiyələrin verilməsi və yardım 
göstərilməsi üçün daim forum rolunu oynayır. 
7. Beynəlxalq Mülki Aviasiya Təşkilatı. Hava nəqliyyatının təhlükəsizliyinin, 
etibarlılığının və səmərəliliyinin təmin edilməsi üçün zəruri olan beynəlxalq 
normaları müəyyən edir və mülki aviasiya ilə əlaqədar bütün sahələrdə beynəlxalq 
əməkdaşlığın koordinatoru rolunda çıxış edir. 
8. Beynəlxalq Dəniz Təşkilatı. Beynəlxalq dəniz gəmiçiliyi prosedurlarının 
təkmilləşdirilməsinə, dəniz gəmiçiliyinin təhlükəsizlik səviyyəsinin yüksəldilməsinə 
dəstək verir və gəmilərdən dənizin çirklənməsinin aradan qaldırılması məqsədilə 
səylər göstərir. 
9. Beynəlxalq Elektrik Əlaqəsi İttifaqı. Bütün növ elektrik əlaqələrinin 
təkmilləşdirilməsi məqsədilə beynəlxalq əməkdaşlığın inkişafına dəstək verir, radio 
və televiziya tezliklərindən istifadəni koordinasiya edir, təhlükəsizliyin təmin 
edilməsi üçün tədbirlər və tədqiqatlar həyata keçirir. 
 
482 
10. Ümumdünya Poçt İttifaqı. Poçt xidmətinin beynəlxalq normalarını müəyyən edir, 
texniki yardım təqdim edir və poçt xidmətləri sahəsində əməkdaşlığın inkişafına 
dəstək verir. 
11. Ümumdünya Meteorologiya Təşkilatı. Yerin atmosferinin və iqlim 
dəyişikliklərinin öyrənilməsi ilə əlaqədar elmi tədqiqatları stimullaşdırır, 
meteorologiya göstəriciləri ilə ümumdünya mübadiləsinə dəstək verir. 
12. Ümumdünya Əqli Mülkiyyəti Təşkilatı. Əqli mülkiyyətin beynəlxalq müdafiəsini 
stimullaşdırır, müəllif hüquqları, ticarət nişanları, sənaye nümunələri və 
patentlərinə aid məsələlərdə əməkdaşlığın inki.afına dəstək verir. 
13. Beynəlxalq Kənd Təsərrüfatı İnkişafı Fondu. Ərzaq istehsalının artırılması və 
inkişaf etməkdə olan ölkələrdə əhalinin yoxsul qruplarının qidalanması 
vəziyyətinin yaxşılaşdırılması məqsədilə maliyyə resurslarının mobilizasiyası ilə 
məşğul olur. 
14. Birləşmiş Millətlərin Sənaye İnkişafı Təşkilatı (YUNİDO). Texniki yardım və 
məsləhət xidmətlərinin göstərilməsi, kadrların hazırlanması yolu ilə inkişaf 
etməkdə olan ölkələrin sənaye inkişafına dəstək verir. 
 
12.3. Birləşmiş Millətlər Təşkilatının maliyyə fəaliyyəti və büdcəsi  
 
 BMT-nin müntəzəm büdcəsi ildə təxminən 1,3 milyard ABŞ dollarına bərabərdir. Bu 
vəsait tədbirlərin həyata keçirilməsinə, personala və BMT-nin baza infrastrukturunun 
inkişaf etdirilməsinə xərclənir. Sülhün dəstəklənməsi üçün həyata keçirilən əməliyyatların 
isə özünün büdcəsi mövcuddur. BMT-nin bütün üzv-dövlətləri Nizamnaməyə uyğun olaraq 
büdcə xərclərinin müəyyən hissəsini ödəməlidirlər. hər bir dövlətin üzvlük haqqı onun 
dünya iqtisadiyyatında malik olduğu yerə görə hesablanır. 
 BMT sistemi (bu sistemə BMT-nin özü, BMT-nin sülhün dəstəklənməsi üçün həyata 
keçirdiyi əməliyyatlar, həmçinin Dünya Bankı və Beynəlxalq Valyuta Fondu istisna 
olmaqla ixtisaslaşmış təsisatlar daxildir) ildə təxminən 12 milyard dollar xərcləyirlər. Bu 
məbləğin yarıdan çoxu könüllü üzvlük haqları, yerdə qalan hissəsi isə məcburi üzvlük 
haqları hesabına təmin edilir. 
 BMT-nin üzv-dövlətlərindən üzvlük haqqının toplanması zamanı Baş Məclis 
tərəfindən istifadə olunan əsas meyar ölkənin ödəmə qabiliyyətidir. Ödəmə qabiliyyəti 
 
483 
Ümumi Milli Məhsulun həcmi və bir sıra korrektələr (xarici borcun həcmi, adambaşına 
düşən gəlirin aşağı səviyyəsi və s.) əsasında müəyyən edilir. Bu metodologiya əsasında Baş 
Məclis hər bir üzv-dövlətin üzərinə düşən büdcə xərclərinin faiz payını müəyyən edir ki, bu 
da minimal rəqəm olan 0,001%-dən maksimal rəqəm olan 22%-ə qədər tərəddüd edir. Daha 
az inkişaf etmiş ölkələr üçün maksimal rəqəm 0,01% təşkil edir. 2002-ci ildə BMT-nin 
müntəzəm büdcəsinə daha çox üzvlük haqqı köçürmüş 10 ölkənin siyahısı Cədvəl 12.1.-də 
göstərilmişdir. 
 
Cədvəl 12.1. 
BMT büdcəsinə daha çox üzvlük haqqı köçürmüş 10 ölkə, 2002 
 
Üzv-dövlətlər %-lə milyon dollarla 
ABŞ 22,0 283,1 
Yaponiya 19,7 218,4 
Almaniya 9,9 109,3 
Fransa 6,5 72,4 
Birləşmiş Krallıq 5,6 62,0 
İtaliya 5,1 56,7 
Kanada 2,6 28,6 
İspaniya 2,5 28,2 
Braziliya 2,1 23,2 
Cənubi Koreya 1,9 20,7 
 
Mənbə: BMT-nin rəsmi internet saytı – www.un.org 
 
 Üzvlük haqlarının həcmi Ümumi Milli Məhsul əsasında hesablandığından daha varlı 
ölkələr adətən daha çox, kasıblar isə daha az ödəyirlər. 
 1974-cü ildə Baş Məclis bir ölkə tərəfindən ödənilə biləcək üzvlük haqqının yuxarı 
səviyyəsini 25% həcmində müəyyən etmişdi. Daha sonra 2001-ci ildə bu hədd 22%-ə qədər 
aşağı salınıb. Hələ ki bu yuxarı hədd yalnız ABŞ-a münasibətdə tətbiq edilir.Əgər bu hədd 
olmasaydı ABŞ-ın payı daha çox olardı, belə ki, üzv-dövlətlərin məcmu Ümumi Milli 
Məhsulunun təxminən 27%-i ABŞ-ın payına düşür. Üzvlük haqqının həcminə görə ikinci 
 
484 
yerdə Yaponiya durur. Avropa Birliyinin üzvləri isə bir yerdə büdcənin təxminən 35%-ni 
ödəyirlər. üzvlük haqqı şkalası hər 3 ildə bir dəfə tam olaraq yenidən nəzərdən keçirilir və 
bu zaman milli gəlir haqqında sonuncu statistik göstəricilər nəzərə alınır ki, bununla da 
üzvlük haqqının daha ədalətli və dəqiq hesablanması təmin edilir. 
 Üzv-dövlətləri BMT-nin müntəzəm büdcəsinə köçürülən üzvlük haqlarının həcminə 
görə qruplaşdırsaq, görünər ki, ölkələrin kiçik bir qrupu xərclərin böyük bir hissəsini təmin 
edir. Bu onların dünya gəlirində daha böyük paya malik olmaları ilə əlaqədardır. Lakin 
digər meyarların tətbiqi başqa bir mənzərə yaradır. Məsələn, üzvlük haqları adambaşına 
düşən hissəyə görə müəəyn edildiyi halda BMT-nin ən iri donorları sırasında üç kiçik ölkə 
və Şimali Avropanın dörd dövləti olacaqdır (Cədvəl 12.2.). 
 
Cədvəl 12.2. 
BMT büdcəsinə adambaşına düşən paya görə  
daha çox üzvlük haqqı köçürmüş 10 ölkə, 2002 
 
Üzv-dövlətlər Adambaşına dollarla 
Lüksemburq 2,15 
Lixtenşteyn 2,13 
Yaponiya 1,74 
Norveç 1,65 
Danimarka 1,60 
Monako 1,38 
İslandiya 1,35 
Almaniya 1,34 
Avstriya 1,31 
Isveç  1,30 
 
 Mənbə: BMT-nin rəsmi internet saytı – www.un.org 
 
 Sənayecə inkişaf etmiş bir sıra iri ölkələr tərəfindən BMT-nin sisteminə ayrılan 
vəsaitlərin əhəmiyyətli hissəsi sonradan onların özünə geri qayıdır. Bu, BMT tətərfindən bu 
ölkələrdən materiallar əldə edilməsi, bu ölkələrin vətəndaşlarına əmək haqları ödənilməsi və 
 
485 
əməliyyat xərcləri hesabına baş verir. 2000-ci ildə BMT sistemində əmtəə və xidmətlərin 
alınmasına çəkilən xərclər 3,7 milyard dollar təşkil edib ki, bunu da 64%-i, yəni 
təxminən2,4 milyard dolları sənayecə inkişaf etmiş ölkələrdə xərclənib. ABŞ şirkətlərinin 
payına bu məbləğin 527 milyon dolları düşüb. 
 BMT-nin xərcləri bütün üzv-dövlətlərin iştirakını nəzərdə tutan sərt prosedura uyğun 
olaraq təsdiq edilir. Ilk olaraq BMT-nin müvafiq departamentləri baş katibə büdcə barədə 
təkliflərini təqdim edirlər. Baş katib bu təklifləri diqqətlə öyrəndikdən sonra büdcə tərtib 
edilir və baxılmaq üçün Baş Məclisə təqdim edilir. 16 üzvdən ibarət olan İnzibati və Büdcə 
məsələləri Komitəsi və 34 üzvdən ibarət olan Proqramlar və Koordinasiya üzrə Komitə daha 
sonra büdcəni diqqətlə nəzərdən keçirirlər. komitələrin tövsiyələri Baş Məclisin İnzibati-
Büdcə Komitəsinə (bu Komitəyə bütün üzv-dövlətlər daxildirlər) göndərilir ki, bu Komitə 
də büdcəni bir daha diqqətlə təhlil edir. Nəhayət büdcə son təsdiq üçün Baş Məclisin 
müzakirəsinə çıxarılır. 
1988-ci ildən büdcənin təsdiqi konsensus yolu ilə həyata keçirilir. Bu praktika 
ölkələrə xərclərin sürətlə artmasına yol verməmək imkanı verir. 
Real qiymətlərlə, yəni inflyasiyanın tempi və valyuta məzənnələrinin tərəddüdləri 
nəzərə alınmaqla, BMT-nin büdcəsi son onilliklərdə əhəmiyyətli dərəcədə azalmışdır. 
Baxmayaraq ki, üzv-dövlətlər daim yeni proqramlar və fəaliyyət növlərinin həyata 
keçirilməsi barədə qərar verirlər. 
1994-cü ildən etibarən Baş Məclis iki illik müddət üçün təxminən 2,6 milyard ABŞ 
dolları həcmində büdcə təsdiq edir. Katibliyə həmin büdcədən çıxış edilərək ayrılan vəsait 
heç vaxt bu rəqəmi örtməmiş, hətta 1998-1999-cu illərdə 2,5 milyard ABŞ dollarına qədər 
azalmışdır. Hətta nominal ifadədə belə xərclər 1994-1995-ci illərin səviyyəsini heç vaxt 
ötməmiş və yalnız 2002-2003-cü illərdə  yenidən 2,6 milyard dollara çatmışdır ki, bu da real 
dəyərinə görə, 1994-1995-ci illərin büdcəsindən əhəmiyyətli dərəcədə azdır. Belə ki, 
inflyasiyanın tempi və valyuta məzənnələrinin tərəddüdləri nəzərə alınmaqla 1994-1995-ci 
illərin büdcəsi hazırda cari qiymətlərlə 3,1 milyard dollara bərabər olardı. 
BMT-nin xərclərinə nəzarət etmək üçün daxili nəzarət mexanizmləri mövcuddur. Bu 
mexanizmlərin vəzifəsi vəsaitlərin əvvəlcədən təsdiq edilmiş məqsədlər üçün daha səmərəli 
xərclənməsini təmin etməkdir. 
 
486 
Əsas nəzarət mexanizmi BMT-nin proqramların planlaşdırılması, büdcə və hesablar 
üzrə İdarəsidir. Bu İdarəyə BMT-nin Nəzarətçisi rəhbərlik edir. BMT sisteminin bütün 
ixtisaslaşmış təşkilatları və əsas proqramları özlərinin nəzarət bölmələrinə malikdirlər. 
BMT-nin daxili nəzaərt xidməti İdarəsi BMT-nin bütün dünya üzrə fəaliyyətinin 
icmalı ilə məşğul olur və vəsaitlərin xərclənməsində ehtimal edilən sui-istifadə, 
möhtəkirçilik halları barədə gələn xəbərləri təhqiq edir. Bu İdarənin 1004-cü ildə 
yaradılmasından sonra keçən müddət ərzində İdarə BMT-yə təxminən 87 milyon dollar 
həcmində vəsaiti qənaət etməyə imkan vermişdir. İdarə bilavasitə Baş Məclisə hesabat verir 
və konfidensial ―qaynar xətt‖ə malikdir ki, bu xətt vasitəsilə də o ehtimal edilən 
qanunsuzluqlar barədə məlumat alır. 
Baş Məclis tərəfindən seçilən üç üzv dövlətin baş müfəttişlərinin daxil olduğu Xarici 
müfəttişlər komissiyası hesabatlılığı yoxlayır. Hər bir baş mfəttiş müfəttişləi təyin edir və 
onlar BMT-nin bütün dünya üzrə bölmələrini təftiş edirlər. 
Baş Məclis tərəfindən təyin edilən 11 ölkədən olan inspektorların daxil olduğu 
Birləşmiş İnspeksiya Qrupu BMT sisteminin müxtəlif təşkilatlarının daha qənaətlə 
işləməsini və resurslardan ən optimal yolla istifadəsini təmin edir. Bu inspektorlar 
vəsaitlərdən istifadənin səmərəliliyinə aid bütün məsələlərin təhqiq edilməsi üçün geniş 
səlahiyyətlərə malikdirlər və yerlərdə yoxlamalar apara bilərlər. 
BMT tez-tez maliyyə böhranları yaşayır ki, bu da üzv-dövlətlərin üzvlük haqlarını 
tam ödəmədikləri halda baş verir. Baxmayaraq ki, bu barədə qərar onların özləri tərəfindən 
qəbul edilib. Bir sıra ölkələr üzvlük haqqını texniki büdcə prosedurları və ya sadəcə 
yoxsulluq səbəbindən vaxtında ödəyə bilmirlər. Digərləri isə BMT-yə təzyiq etmək üçün və 
ya siyasi jest olaraq ödəmələri vaxtında həyata keçirmirlər. heç bir dövlət və ya özəl şirkət 
belə şərtlər altında fəaliyyət göstərə bilməz. Özü də üzv-dövlətlər üzvlük haqlarının tam 
ödənilmədiyi şəraitdə belə  BMT-dən daha çox tədbirlər həyata keçirilməsini tələb etməkdə 
davam edirlər. 
Dövlətlər tərəfindən borclarını ödəmək üçün həyata keçirilən səylər nəticəsində 
BMT-nin maliyyə vəziyyəti əhəmiyyətli dərəcədə yaxşılaşıb, lakin, borcun əhəmiyyətli bir 
hissəsi hələ də ödənilməmiş qalır, ehtiyatlar isə artıq tükənmişdir. 2001-ci ilin sonuna 
müntəzəm büdcəyə olan borcun həcmi ümimilikdə 240 milyon dollar təşkil edirdi ki, onun 
da 209,9 milyon dollarını cari il üçün borclar təşkil edirdi. BMT-nin həmin vaxta olan 189 
üzvündən 54-ü üzvlük haqlarını tam ödəməmişdilər. Bununla yanaşı, BMT-nin slühün 
 
487 
dəstəklənməsi üzrə əməliyyatlarının büdcələri də nəzərə alınmaqla borcun həcmi 2,1 
milyard dollar təşkil edir. Bu məbləğin təxminən 38%-i – 691 milyon dolları ABŞ-ın payına 
düşür. Göründüyü kimi, üzv-dövlətlər öz borclarını ödəmək və maliyyə öhdəliklərini 
vaxtında yerinə yetirmək üçün əlavə tədbirlər həyata keçirməlidirlər. yalnız bu halda BMT-
nin maliyyə sabitliyi bərpa olunar ki, yalnız belə olan halda bu təşkilat özünün rəngarəng və 
çoxçeşidli funksiyalarını tələb olunan keyfiyyətdə yeriən yetirə bilər. 
 
12.4. Birləşmiş Millətlər Təşkilatı çərçivəsində iqtisadi əməkdaşlıq:  
əsas istiqamətlər və orqanlar sistemi 
 
 Yarım əsrdən artıqdır ki, beynəlxalq ictimaiyyət dünya iqtisadiyyatında mövcud olan 
problemləri BMT və onun mexanizmləri vasitəsilə həll etməyə çalışır. BMT-nin 50 illik 
fəaliyyət praktikasının təhlili belə bir nəticə çaxarmağa imkan verir ki, dünya siyasi 
problemlərinin rolunun artması ilə yanaşı, BMT-nin fəaliyyətində iqtisadi aspektlər də 
mühüm yer tutur. Bu ilk növbədə BMT-nin iqtisadi funksiyalarının genişlənməsində özünü 
göstərir. Dünya təsərrüfatının, beynəlxalq iqtisadi münasibətlərin bütün yeni sahələri onun 
təhlil predmeti olur, problemlərin həlli üçün tövsiyələr verilir, qərarların yerinə yetirilməsi 
üçün vasitələr təmin edilir. Bununla paralel olaraq BMT özünün strukturu dəyişir, iqtisadi 
təsisatların və bu təsisatlarda iştirak edən ölkələrin sayı artır, təsisatların fəaliyyət sahəsi, 
onların digər beynəlxalq, həmçinin milli institut və təşkilatlarla əlaqələri genişlənir. 
 Dünya iqtisadiyyatında və beynəlxalq əmək bölgüsündə baş verən proseslərin 
mürəkkəbləşməsi, beynəlxalq təsərrüfat həyatının dinamizmi ilə əlaqədar BMT-nin iqtisadi 
fəaliyyətinin əhəmiyyəti daha da artır. Bütün bunlar sürətli və səmərəli qərarlar qəbul 
edilməsini zəruri edir. 
 Iqtisadi fəaliyyəti həyata keçirməklə BMT ilk növbədə siyasi təşkilat olaraq qalır. 
Siyasi xarakter əsas prinsiplərin izahında və tətbiqində, dünya iqtisadiyyatının müxtəlif 
problemlərinə yanaşmada və onların həlli yollarının işlənməsində özünü aydın surətdə 
göstərir.  
BMT Nizamnaməsinin 1-ci maddəsində qısa şəkildə də olsa beynəlxalq 
əməkdaşlığın, o cümlədən iqtisadi əməkdaşlığın məqsədləri formalaşdırılmışdır. 
Nizamnamənin bir sıra digər maddələri də bilavasitə iqtisadi əməkdaşlıq məsələlərinə 
toxunur. IX fəsil isə bütövlüklə beynəlxalq iqtisadi və sosial əməkdaşlığa həsr edilib. Belə 
 
488 
ki, maddə 55-də qeyd olunur ki, millətlər arasında, xalqların hüquq bərabərliyi və 
özünümüəyyənetmə prinsipinə hörmət əsasında sülh və dostluq münasibətləri üçün zəruri 
olan sabitlik və əmin-amanlıq şəraitini yaratmaq məqsədilə, Birləşmiş Millətlər: 
 həyat səviyyəsinin artırılmasına, əhalinin tam məşğulluğuna, iqtisadi və sosial tərəqqi 
və inkişaf şəraitinə; 
 iqtisadi, sosial, səhiyyə və yanaşı sahələrdə beynəlxalq problemlərin həllinə; 
mədəniyyət və təhsil sahələrində beynəlxalq əməkdaşlığa və 
 irqinə, cinsinə, dilinə və ya dini mənsubiyyətinə fərq qoyulmadan bütün insanların 
əsas hüquq və azadlıqlarına hamılıqla hörmət edilməsinə və riayət edilməsinə dəstək 
verirlər. 
Maddə 56-ya görə, təşkilatın bütün Üzvləri öz üzərlərinə öhdəlik götürürlər ki, 55-ci 
maddədə göstərilmiş məqsədlərə nail olmaq üçün təşkilatla əməkdaşlıqda birgə və müstəqil 
hərəkət etsinlər. 
Maddə 57-də göstərilir ki, dövlətlərarası sazişlər əsasında yaradılmış və üzərlərinə, 
onların təsis aktlarında müəyyən olunduğu kimi, iqtisadi, sosial, mədəni, təhsil, səhiyyə və 
yanaşı sahələrdə geniş beynəlxalq məsuliyyət qoyulmuş müxtəlif ixtisaslaşdırılmış təsisatlar 
Birləşmiş Millətlərlə əlaqəyə gətirilir. 
Maddə 58-ə görə, təşkilat ixtisaslaşdırılmış təsisatların siyasətini və fəaliyyətini 
əlaqələndirmək üçün tövsiyələr edir. 
Maddə 59-da qeyd olunur ki, təşkilat, əgər buna lüzum varsa, 55-ci maddədə 
göstərilmiş məqsədlərin həyata keçirilməsi üçün tələb olunan hər hansı yeni 
ixtisaslaşdırılmış təsisatların yaradılması barədə maraqlı dövlətlər arasında danışıqların 
başlanmasına təşəbbüs edir. 
Maddə 60-da vurğulanır ki, təşkilatın bu fəsildə göstərilmiş funksiyalarının icrasına 
görə məsuliyyət Baş Məclisin və onun rəhbərliyi altında fəaliyyət göstərən İqtisadi və Sosial 
Şuranın üzərinə qoyulur. 
Nizamnamədə iqtisadi əməkdaşlığın xüsusi prinsipləri müəyyən edilməsə də maddə 
2-də müəyyən edilmiş beynəlxalq əməkdaşlığın ümumi prinsiplərini tam olaraq iqtisadi 
problemlər üzrə əməkdaşlıq sferasına da aid etmək olar. 
BMT-nin iqtisadi fəaliyyəti özündə dörd əsas istiqaməti əks etdirir: 
 bütün ölkələr üçün ümumi olan qlobal iqtisadi problemlərin həlli; 
 
489 
 müxtəlif sosial-iqtisadi inkişaf səviyyələrinə malik ölkələrin iqtisadi əməkdaşlığına 
dəstək; 
 inkişaf etməkdə olan ölkələrin təsərrüfat artımına dəstək; 
 regional iqtisadi inkişaf problemlərinin həlli. 
Praktikada bu istiqamətlər üzrə iş aşağıdakı fəaliyyət formalarından istifadə etməklə 
aparılır. 
İnformasiya fəaliyyəti BMT-nin ən geniş yayılmış iş növüdür. Maraq doğuran 
məsələlər siyasi müzakirələrin gündəliyinə çıxarılır, yazılı hesabatlar hazırlanır və s. bu 
fəaliyyətin məqsədi üzv ölkələrin iqtisadi siyasətlərinə ümumi təsir göstərməkdir. Böyük 
ölçüdə bu iş ―gələcək üçün‖ aparılan işdir. Müxtəlif tipli çoxlu informasiyalar, statistik 
hesabatlar dərc edilir. Ilkin statistik göstəricilərin unifikasiyası, yığılması və emalı ilə 
Statistika Komissiyası məşğul olur. Hesabat sistemi və statistika sahələrində fəaliyyət zəif 
inkişaf etmiş ölkələr üçün kifayət qədər faydalı mənfəətlidir. Belə ki, bu ölkələrdə çox 
zaman iqtisadi düzgün statistika metodları olmur. Digər tərəfdən, xarici təsərrüfat 
subyektləri bu ölkələrin bazarlarına girməyə səy göstərərkən onların iqtisadiyyatları barədə 
real informasiyanı bu mənbələrdən alırlar. 
BMT-nin texniki-məsləhət fəaliyyəti ehtiyacı olan ölkələrə texniki yardım 
göstərilməsi formasında həyata keçirilir. Bu cür yardım göstərilməsinin prinsipləri hələ 
1948-ci ildə müəyyən edilmişdir: 
 texniki yardım daxili işlərə xarici iqtisadi və siyasi müdaxilə vasitəsi rolunu 
oynamamalıdır; 
 texniki yardım ancaq hökumətlər vasitəsilə həyata keçirilməlidir; 
 texniki yardım ancaq bu ölkəyə təqdim edilməlidir; 
 texniki yardım mümkün qədər ehtiyacı olan ölkənin arzu etdiyi formada təqdim 
edilməlidir; 
 texniki yardım keyfiyyət və texniki baxımdan yüksək tələblərə cavab verməlidir. 
Büdcə-maliyyə fəaliyyəti adətən BMT sisteminə daxil olan beynəlxalq təşkilatların 
(Dünya Bankı Qrupu, Beynəlxalq Valyuta Fondu) xətti vasitəsilə həyata keçirilir. 
BMT çərçivəsində iqtisadi əməkdaşlıq orqanları sisteminin əsas struktur bölmələri 
BMT-nin altı əsas orqanından üçü – Baş Məclis, İqtisadi və Sosial Şura və Katiblik hesab 
edilirlər. Bu orqanlar barədə daha əvvəl geniş şəkildə məluçat verildiyi üçün burada 
təkrarçılığa yol verməyəcəyik. 
 
490 
BMT-nin bir sıra digər orqanları da beynəlxalq iqtisadi münasibətlər sistemində aktiv 
fəaliyyət göstərirlər. 
BMT Baş Məclisi 1964-cü ilin sonunda Ticarət və İnkişaf üzrə Konfransı 
(YUNKTAD) təsis edən qətnamə qəbul etmişdir. Bu qətnaməyə görə, YUNKTAD BMT 
təşkilatıdır, lakin beynəlxalq ticarət təşkilatı deyil. konfransın işində demək olar ki, BMT-
nin bütün üzvləri və bir sıra beynəlxalq təşkilatlar iştirak edirlər. YUNKTAD-ın ali orqanı 
sessiya və Ticarət və İnkişaf üzrə Şuradır. Sessiya dörd ildə bir dəfə keçirilir. Şura iki ildə 
bir dəfə yığışır. Cari fəaliyyət işçi komitə və katiblik tərəfindən həyata keçirilir. Təşkilatın 
mənzil-qərargahı Cenevrədə yerləşir. 
Indiyə qədər YUNKTAD-ın 11 sessiyası keçirilmişdir. Bunlar aşağıdakılardır: 
Cenevrə (1964), Dehli (1968), Santyaqo (1972), Nayrobi (1976), Manila (1979), Belqrad 
(1983), Cenevrə (1987), Kartahen (1992), Midrand (1996), Banqkok (2000), San-Paolo 
(2004). 
YUNKTAD-ın əsas vəzifələri aşağıdakılardır: 
 beynəlxalq ticarətin inkişafına dəstək, sabit sülhün və dövlətlər arasında 
bərabərhüquqlu əməkdaşlığın təmin edilməsi; 
 müasir beynəlxalq iqtisadi münasibətlər sahəsində tövsiyələrin, prinsiplərin, təşkilati-
hüquqi şərtlərin və funksiya mexanizmlərinin işlənməsi; 
 BMT sisteminin iqtisadi inkişaf sahəsində digər təşkilatlarının fəaliyyətinin 
koordinasiyasında iştirak, təsərrüfat əlaqələrinin qurulması və beynəlxalq ticarətin 
stimullaşdırılması. 
YUNKTAD xammal, hazır məhsul və yarımfabrikatlarla beynəlxalq ticarət, 
nəqliyyat, xarici ticarətin sığortalanması və kreditləşdirilməsi, texnologiyaların ötürülməsi 
və s. sahələrdə məsələ və problemlərin geniş dairəsini nəzərdən keçirir. YUNKTAD və 
onun orqanlarının qərarları qətnamə, bəyanat formasında olur və hüquqi cəhətdən məcburi 
olmur. 
YUNKTAD-ın işi əsasən üç istiqamətdə qurulur: 
1. Dörd ildə bir dəfə keçirilən YUNKTAD konfranslarında, həmçinin Ticarət və İnkişaf 
üzrə Şuranın illik iclaslarında üzv-ölkələrin nümayəndələri tərəfindən gündəlikdə 
duran aktual məsələlərin müzakirəsi və danışıqların aparılması. Bu cür danışıqların 
nəticəsi olaraq, müxtəlif qətnamələr, bəyannamələr və digər rəsmi sənədlər işlənir və 
 
491 
bu sənədlərdə danışıqlarda konkret məsələlər üzrə əldə edilmiş siyasi konsensus öz 
əksini tapır. 
2. İnformasiya-analitika işi. Bu zaman danışıqlarda iştirak edən nümayəndələr üçün 
icmallar və digər materiallar hazırlanır, tədqiqatlar həyata keçirlir, nüvafiq tövsiyələr 
və təkliflər verilir. 
3. İnkişaf etməkdə olan ölkələr, son illərdə isə keçid iqtisadiyyatlı ölkələr üçün texniki 
yardım proqramlarının hazırlanması və həyata keçirilməsi. 
YUNKTAD-ın fəaliyyətinin vacib nəticəsi kimi 1992-ci ildə Kolumbiyanın Kartahen 
şəhərində keçirilmiş 8-ci sessiyada qəbul edilmiş ―Kartahen öhdəlikləri‖ni göstərmək olar. 
Bu sənəddə qeyd edilir ki, YUNKTAD-ın fəaliyyətinin hərəkətverici qüvvəsi müxtəlif 
regionlardan olan və inkişaf səviyyələrinə malik olan ölkələrin qarşılıqlı maraqlarının 
tanınmasıdır. Konfransın siyasi tövsiyələri sırasında inkişaf məsələləri üzrə (xüsusilə milli 
və beynəlxalq səviyyələrdə ―optimal idarəetmə‖ sahəsi üzrə), bazar məsələləri və onun 
iqtisadi inkişafın məqsədlərinin reallaşdırılmasında rolu üzrə, yoxsulluq probleminin 
yüngülləşdirilməsi məsələləri üzrə, insan resurslarının inkişafı məsələləri üzrə, inkişafın 
əhəmiyyətli amilləri kimi demokratiya və insan haqları məsələləri dialoqun keçirilməsi 
təkliflərini göstərmək olar. Ticarət və ekologiya arasında qarşılıqlı əlaqənin nəzərə alınması 
ilə ―dayanıqlı inkişaf‖ın təmin edilməsinin zəruriliyi xüsusi olaraq qeyd edilib. 
1996-cı ildə Midrandda (CAR) keçirilən 9-cu sessiya ―dünya iqtisadiyyatının 
qloballaşması və liberallaşması şəraitində artıma və dayanıqlı inkişafa dəstək‖ mövzusuna 
həsr edilmişdi və YUNTAD-ı inkişaf etməkdə olan ölkələrin (xüsusilə daha az inkişaf 
etmişlərin), həmçinin keçid iqtisadiyyatlı ölkələrin beynəlxalq iqtisadi sistemə daha tam 
inteqrasiyası üçün dəstək verməyə istiqamətləndirdi. Konfrans ―Artım və inkişaf məqsədilə 
partnyorluq‖ adlı yekun sənəd qəbil etdi. Sənəddə yuxarıda göstərilən məsələlərlə yanaşı, 
qloballaşma proseslərinin müxtəlif iqtisadi inkişaf səviyyələrinə malik ölkələrə fərqli 
təsirləri qeyd olunur və inkişaf etmiş və inkişaf etməkdə olan ölkələr arasında, inkişaf 
etməkdə olan ölkələrin özlərinin arasında, həmçinin inkişaf proqramlarının həyata keçirən 
ölkələrin dövlət və özəl sektorları arasında sıx əməkdaşlığın vacibliyi vurğulanırdı. 
Midrand sessiyasında həmçinin qeyd edilmişdi ki, müəyyən mənada YUNKTAD heç 
də yaxşı günlərini yaşamır. Belə ki, YUNKTAD və ÜTT arasında müəyyən mənada 
ziddiyyətlər mövcuddur. ÜTT ticarət siyasətinin qlobal məsələlərini həll etsə də heç də 
bütün dövlətlər bu təşkilatın üzvü deyillər. Bununla yanaşı, YUNKTAD-da olan bürokratik 
 
492 
sistem dünya ticarətinin mürəkkəb məsələlərini səmərəli həll etməyə imkan vermir. Lakin, 
Midrandda belə bir qərara gəlindi ki, dünya ictimaiyyəti hələ ki YUNKTAD-a ehtiyac 
duyur. Bu təşkilat universal xarakter kəsb edir və inkişaf kontekstində ümumi ticarət-siyasi 
prinsiplərin işlənməsi ilə məşğul olmalıdır. ÜTT isə sırf ticarət məsələlərini həll etməlidir. 
2000-ci iln fevralında Banqkokda (Tailand) keçirilən 10-cu sessiya zamnı qəbul ediln 
bəyannamədə əsasən qloballaşmanın doğurduğu nəticələrə (bu prosesin iqtisadi inkişaf 
müsbət və mümkün mənfi təsirləri) diqqət yetirilirdi. Qəbul edilən sənədin ümumi məğzi 
bundan ibarətdir ki, qloballaşma iqtisadi artım və inkişaf üçün güclü və dinamik qüvvədir, 
lakin ona müəyyən dərəcədə təsir edilməlidir ki, o, ―beynəlxalq səviyyədə uzunmüddətli və 
balanslaşdırılmış artımın əsasını qoysun‖. Bununla əlaqədar, Banqkok konfransının 
iştirakçıları milli səviyyələrdə həyata keçirilən siyasətlə beynəlxalq səviyyədə həyata 
keçirilən siyasi tədbirlər arasında daha dolğun razılaşdırmanın təmin edilməsinin vacibliyini 
qeyd edirdilər. Bu ilk növbədə, milli hökumətlər tərəfindən həyata keçirilən makroiqtisadi 
və sahələr üzrə siyasətlərə və beynəlxalq təşkilatlar, agentliklər və iqtisadi qruplaşmalar 
tərəfindən həyata keçirilən siyasətlərə aiddir. Fəaliyyətinin çoxtərəfli əsasda quran müxtəlif 
beynəlxalq institutların işlərinin daha səmərəli koordinasiyası da vacib məsələdir. 
2004-cü ilin iyununda Sao-Paoloda (Braziliya) keçirilən 11-ci sessiya iqtisadi artım 
və inkişaf məqsədilə milli inkişaf strategiyaları və qlobal iqtisadi proseslər arasında 
ardıcıllığın genişləndirilməsi mövzusunda həsr edilmişdi. Bu mövzudan çıxış edilərək 
sessiya zamanı ticarət, investisiya, maliyyə, texnologiya və inkişafla əlaqədar digər 
mövuzlar üzrə dəyirmi masalar təşkil edilib. Müzakirələr zamanı ticarətin inkişaf 
məqsədlərinə xidmət etməsinin təmin edilməsi yolları diqqət mərkəzində olub və istehsal 
sektorunda rəqabət qabiliyyətliliyin artırılması məsələsinin vacibliyi vurğulanıb. 
YUNKTAD-ın fəaliyyətinin nəticələrini xarakterizə edərək, qeyd etmək lazımdır ki, 
təşkilatın bir çox qərarları və sənədləri tövsiyə xarakterli olublar. Bununla belə, YUNKTAD 
konkret və praktiki əhəmiyyətli nailiyyətlər də əldə edib. Onlar sırasında şağaıdakıları 
göstərmək olar: 
1. Ümumi imtiyazlar sistemi haqqında saziş (1971-ci il). Inkişaf etməkdə olan ölkələr 
tərəfindən sənayecə inkişaf etmiş ölkələrə güzəştli ixrac rejimini nəzərdə tutur (ildə 
təxminən 70 milyard dollar məbləğində). 
2. Məhdudlaşdırıcı işgüzar praktikaya nəzarət üzrə şoxtərəfli əsasda razılaşdırılmış 
prinsiplər və qaydalar haqqında saziş (1980-ci il). 
 
493 
3. İnkişaf etməkdə olan ölkələr arasında ticarət imtiyazlarının qlobal sistemi haqqında 
saziş (1989-cu il). 
4. Beynəlxalq əmtəə (kakao, şəkər, kauçuk, cutu və cutu məhsulları, tropik ağaclar, 
buğda) sazişləri. Bu sazişlər əsasında müvafiq beynəlxalq təşkilatlar fəaliyyət 
göstərirlər. Bir sıra əmtəə sazişləri xammal əmtəələri üçün inteqrasiya edilmiş 
proqramın (XƏİP) reallaşdırılması zamanı imzalanıblar. Bu proqramın işlənməsi 
barədə qərar 1976-ci ildə qəbul edilib. 
5. Xammal əmtəələri (dəmir filizi, volfram, nis, nikel) üzrə hökumətlərarası tədqiqat 
qrupları. Bu qrupların işində həm istehsalçı, həm də istehlakçı ölkələr iştirak edirlər. 
6. XƏİP-in reallaşdıırlması məqsədilə xammal əmtəələri üçün Ümumi Fondun 
yaradılması (1989-cu il). Bu fond beynəlxalq bufer xammal ehtiyatlarının (bu 
ehtiyatlar bazarın sabitləşdirilməsi və qiymətlərin tarazlaşdırılması üçün istifadə 
edilir) yaradılmasını, ayrı-ayrı xammal əmtəələri üzrə tədqiqatların həyta 
keçirilməsini maliyyələşdirir. 
7. İnkişaf etməkdə olan ölkələrin borclarının ödənməsi şərtlərinin yüngülləşdirilməsi 
haqqında saziş. 50-dən artıq inkişaf etməkdə olan ölkə borclanmadan azad olma 
imkanından istifadə etmişlər. Bu məbləğ 6,5 milyard dollar təşkil edib. 
8. Borcun restrukturizasiyası sahəsində beynəlxalq hərəkətlərin rəhbər prinsiplərinin 
işlənməsi (1980-ci il). 
9. Daha az inkişaf etmiş ölkələr üçün tədbirlər proqramı üzrə iki saziş (1981 və 1990-cu 
illər). 
10.  BMT-nin dəniz nəqliyyatı sahəsində konvensiyalarının işlənməsi: xətti gəmiçilikdə 
davranış qaydaları haqqında (1974-cü il), beynəlxalq dəniz yük daşımaları haqqında 
(1980-ci il), beynəlxalq qarışıq yük daşımaları haqqında (1980-ci il), gəmilərin 
qeydiyyatı şərtləri haqqında (1986-cı il), saxlama və ipoteka girovu dəniz hüququ 
haqqında (1993-cü il). 
YUNKTAD-ın fəaliyyətinin əsas istiqamətlərindən biri də tarnsmilli şirkətlər üzrə 
proqramın reallaşdırılması çərçivəsində görülən işdir. Bu Proqram YUNKTAD tərəfindən 
1993-cü ildən etibarən investisiyalar, texnologiyalar və müəssisələrin inkişafı şöbəsi 
vasitəsilə yerinə yetirlir. YUNKTAD çərçivəsində həmçinin investisiyalar, texnologiyalar, 
maliyyə məsələləri üzrə Komissiya da fəaliyyət göstərir. 
 
494 
Beynəlxalq iqtisadi münasibətlərin çoxtərəfli tənzimlənməsi sisteminin 
formalaşmasına və inkişafına BMT-nin 14 ixtisaslaşmış təsisatı da müəyyən təsir göstərir. 
Bu təşkilatların əksəriyyəti barəsində əvvəlki mövzularda geniş məlumat verildiyindən 
burada yalnız onların bəzilərinin fəaliyyətinə toxunulacaqdır. 
Birləşmiş Millətlərin Sənaye İnkişafı üzrə Təşkilatı (YUNİDO) BMT-nin 
ixtisaslaşmış təsisatı olmaqla inkişaf etməkdə olan ölkələrin sənayeləşməsinə dəstək 
məqsədilə yaradılıb. Bu təşkilat milli və beynəlxalq resursların mobilizasiyası yolu ilə 
inkişaf etməkdə olan ölkələrin sənaye inkişafına nail olmaq istəyir. YUNİDO 1966-cı ildə 
yaradılıb. Ali orqanı iki ildə bir dəfə çağrılan Baş Konfransdır. YUNİDO-nun rəhbər 
orqanları Sınaye İnkişafı Şurası və Proqram və Büdcə məsələləri üzrə Komitədir. YUNİDO-
nun mənzil-qərargahı Vyanada yerləşir. 
YUNİDO-nun fəaliyyəti şərti olaraq əməliyyat və köməkçi fəaliyyətlərinə bölünür. 
BMT-nin Baş Məclisinin qətnamələrindən çıxış edərək YUNİDO-nun əməliyyat 
fəaliyyətinə aşağıdakılar aiddir: 
 siyasi, iqtisadi, maliyyə vəziyyətlərinin, texniki amillərin nəzərə alınması ilə 
sənayeləşmə proqramlarının hazırlanmasında ölkələrə tövsiyələr verilməsi və konkret 
yardım göstərilməsi; 
 inkişaf etməkdə olan ölkələrdə istehsalın idarəedilməsi məsələləri üzrə təsisatların və 
orqanların yaradılması və gücləndirilməsi; 
 sənaye obyektlərinin əsaslnadırılması üzrə elmi-tədqiqat işlərinin təşkili və həyata 
keçirilməsi; 
 konkret layihələrin həyata keçirilməsində texniki yardım göstərilməsi, xammal 
resurslarından istifadədə tövsiyələrin verilməsi və s. 
Köməkçi fəaliyyət özündə informasiyanın yığılması, ümumiləşdirilməsi, nəşr 
edilməsi və yayılmasını, hesabatların nəşr edilməsini və s.-ni əks etdirir. 
YUNİDO Sənaye və Texnologiya İnformasiyası Bankına malikdir və onun 
fəaliyyətini və milli və regional səviyyəlrdə digər banklarla əlaqəsini təmin edir. Inkişaf 
etməkdə olan ölkələr bu bank vasitəsilə elmi-texniki xarakterli unformasiyaya çıxış əldə 
edirlər ki, bu da real yardımdır. 
1986-cı ildən etibarən YUNİDO BMT sisteminin ixtisaslaşmış təsisatı statusunu əldə 
edib. Bu, inzibati, maliyyə, kadr müstəqilliyinin təşkilati məsələlərinə toxunsa da, onun 
fəaliyyətinin mahiyyətini, məqsədlərini, prinsiplərini və istiqamətlərini dəyişməyib. Hazırda 
 
495 
YUNİDO özünün müntəzəm büdcəsinə malikdir. Bu büdcə üzvlük haqları hesabına 
formalaşır və əsasən katibliyin fəaliyyətinin maliyyələşdirilməsi üçün istifadə edilir. 
Əməliyyat fəaliyyətinin maliyyələşdirilməsi BMT-nin İnkişaf Proqramının, YUNİDO-nun 
Sənaye İnkişafı Fondunun, üzv-dövlətlərin könüllü üzvlük haqılarının hesabına həyata 
keçirilir. 
BMT-nin Ərzaq və Kənd Təsərrüfatı Təşkilatı (FAO) BMT-nin ixtisaslaşmış 
təsisatıdır. Onun vəzifəsi kənd təsərrüfatı məsələləri üzrə fəaliyyət göstərən hökumətlərarası 
təşkilatların fəaliyyətini, həmçinin fərdi və kollektiv səyləri koordinasiya etməkdir. Buradan 
məqsəd əhalinin kənd təsərrüfatı məhsulları ilə təmin edilməsini yaxşılaşdırmaqdır. FAO 
1945-ci ildə yaradılmışdır, ali orqanı iki ildə çağrılan Konfransdır. Mənzil-qərargahı 
Romada yerləşir. 
FAO-nun əsas vəzifələrindən biri inkişaf etməkdə olan ölkələrə kənd təsərrüfatı, 
meşə və balıqçılıq təsərrüfatı sahələrində yardımın göstərilməsidir. FAO çərçivəsində 
yardım həm maddi, həm də qeyri-maddi xarakter kəsb edir. Inkişaf etməkdə olan ölkələrə 
ərzaq göndərilir, kənd təsərrüfatı istehsalının inkişafında, kadrların hazırlanmasında, 
tövsiyələrin işlənməsində və s.-də texniki yardım göstərilir. 
YUNİDO və FAO BMT-nin ixtisaslşamış təsisatı statusuna malik olsa da, BMT-nin 
digər institutu Birləşmiş Millətlər Təşkilatının İnkişaf Proqramı (BMTİP) BMT-nin Baş 
Məclisinin köməkçi orqanıdır. BMTİP inkişaf etməkdə olan ölkələrə iqtisadiyyatın mühüm 
sahələrində çoxtərəfli texniki və investisiya qoyuluşlarına hazrılıq yardımı gəstərir. 1965-ci 
ildə yaradılmış BMTİP-in rəhbər orqanı Direktorlar Şurasıdır. Bu şura 3 il müddətinə 
seçilən 48 hökumət nümayəndələrindən ibarət olur. Şuranın ildə iki dəfə sessiyası keçirilir, 
onlar arasındakı müddətdə isə təşkilatın fəaliyyətinə Nyu-Yorkda yerləşən Katiblik 
rəhbərlik edir. 
BMTİP-in yardımı könüllü üzvlük haqıları hesabına maliyyələşdirlir. Bu yardım 
yalnız hökumətlər vasitəsilə həyata keçirilir. 1990-cı illərin sonuna BMTİP-in 140-a yaxın 
ölkədə bölmələri var idi ki, bu bölmələr də 180 ölkəyə xidmət göstərirdi. Hazırda 
Direktorlar Şurasının çağırışı ilə BMTİP öz fəaliyyətini əsasən altı istiqamətə yönəltmişdir: 
yoxsulluqla mübarizə; idarəetmə fəaliyyətinin inkişaf etdirilməsi; inkişaf etməkdə olan 
ölkələr arasında texniki əməkdaşlıq; ətraf mühit və təbii resurslardan rasional istifadə; 
qadınların inkişafda iştirakı; inkişaf məqsədli texnologiyalar. 
 
496 
İqtisadi və Sosial Şura tərəfindən koordinasiya edilən və bu Şuranın qətnamələrinə 
uyğun olaraq yaradılmış məhəlli region iqtisadi komissiyaları BMT çərçivəsində iqtisadi 
əməkdaşlıq orqanları arasında xüsusi blok təşkil edir. 
Avropa İqtisadi Komissiyası (AİK) 1947-ci ildə BMT-nin müvəqqəti orqanı kimi 5 
il müddətinə yaradılmış və qarşısına müharibədən sonrakı Avropanın iqtisadi inkişafına 
yardım etmək məqsədi qoyulmuşdu. 1951-ci ildən AİK BMT-nin daimi orqanı statusunu 
almışdır. Hazırda 55 üzvü var. AİK-in rəhbər orqanı növbəti illik sessiyadır, katibliyi 
Cenevrədə yerləşir. AİK ticarət inkişafına, elmi-texniki əməkdaşlığa yardım göstərir. AİK-
in tərkibində 15-ə yaxən sahəvi komitələr (kənd təsərrüfatı, kimya və s. üzrə) vardır. Son 
illərdə AİK öz diqqətini əsasən ekologiya problemlərinə, xüsusilə də transsərhəd ekologiya 
problemlərinə, enerjidən səmərəli istifadə məsələsinə, ekologiya nöqteyi-nəzərindən 
nəqliyyat sahəsinə və meşə resursları məsələsinə yönəldib. 
Afrika İqtisadi Komissiyası (AFİK) 1958-ci ildə Afrika qitəsinin inkişaf 
problemlərinin öyrənilməsi və təhlilində Afrika xalqlarına yardım məqsədilə yaradılıb. 53 
ölkə komissiyanın üzvüdür. AFİK bu regionun iqtisadi inkişafı üzrə tədbirlər işləyir, üzv-
dövlətlərin sorğularına əsasən məsləhət xidmətləri göstərir. Ali orqan AFİK-in illik 
sessiyalarıdır. Onlar arasında rəhbərlik isə İcra Komitəsi vasitəsilə həyata keçirilir. AFİK 
dörd subregional bölməyə malikdir: Şimali Afrika üçün Tanjer şəhərində (Mərakeş), Qərbi 
Afrika üçün Nimaye çəhərində (Niger), Şərqi Afrika üçün Lusaka şəhərində (Zambiya) və 
Mərkəzi Afrika üçün Kinşasa şəhərində (Zair). Son illərdə AFİK bölgə dövlətlərinə 
məsləhət texniki xidmətləri çərçivəsində quraqlıqla mübarizə sahəsində, irriqasiya sahəsində 
layihələrin yaradılmasında, kadrların hazırlanmasında yardımlar göstərmişdir. 
Latın Amerikası və Karib hövzəsi İqtisadi Komissiyası (LAKİK) 1948-ci ildə 
yaradılmışdır. Ali orqanı iki ildə bir dəfə çağrılan sessiyadır. Sessiyalar arasında 
komissiyanın işini bütün 55 üzv ölkənin nümayəndələrinin daxil olduğu Komitə aparır. Yeri 
gəlmişkən, LAKİK-ə təkcə Latın Amerikası və Karib hövzəsi ölkələri deyil, həm də ABŞ, 
Kanada, Böyük Britaniya, Fransa, Hollandiya, ispaniya da üzvdürlər. LAKİK-in tərkibində 
daimi orqanlar – Mərkəzi Amerika ölkələrinin İqtisadi Əməkdaşlıq Komitəsi, Karib hövzəsi 
ölkələrinin İnkişaf və Əməkdaşlıq Komitəsi, Ticarət Komitəsi, Hökumət ekspertləri 
Komitəsi fəaliyyət göstərir. LAKİK-in əsas iş istiqamətləri yuxarıda qeyd olunan 
komissiyaların iş istiqamətləri ilə demək olar ki, eynidir. 
 
497 
Asiya və Sakit Okean İqtisadi və Sosial Komissiyası (ASOİSK) 1947-ci ildə təsis 
edilmiş regional orqandır. Ali orqan illik sessiyadır. ASOİSK-in katibliyi Banqkokda 
yerləşir. Regionun əksər ölkələri, həmçinin ABŞ, Niderland, Böyük Britaniya, Fransa 
ASOİSK-in üzvüdürlər. 51 ölkə bu komissiyanın üzvüdür. Komissiyanın Dehlidə 1994-cü 
ildə keçirilən 50-ci sessiyasında Asiya-Sakiot Okean regionunda regional iqtisadi 
əməkdaşlığın gücləndirilməsi haqqında Bəyannamə qəbul edilmişdi ki, burada da regionun 
spesifikası nəzərə alınmaqla onun inkişaf yolları göstərilmişdi. Investisiya layihələri üzrə 
texnologiyaların ötürülməsi sahəsində regonal iqtisadi əməkdaşlıq üzrə tədbirlər proqramı 
çərçivəsində işlər aparılır. Region üçün mühüm əhəmiyyət kəsb edən ―Nəqliyyat və rabitə‖ 
proqramının və infrastrukturun inkişafı proqramının reallaşdırılmasında müəyyən 
nailiyyətlər vardır. 
Qərbi Asiya İqtisadi və Sosial Komissiyası (QAİSK) 1974-cü ildə yaradılıb. Onun 
tərkibinə regionun 13 ölkəsi daxildir. Ali orqan iki ildə bir dəfə çağrılan plenar sessiyadır. 
QAİSK-in katibliyi bir sıra şöbələrdən – planlaşdırma, sənaye, kənd təsərrüfatı və digər 
şöbələrdən ibarətdir. Bu regionun ölkələrinin iqtisadi əməkdaşlığı bir çox ollarda mövcud 
siyasi vəziyyətlə müəyyən edilir. QAİSK-in qarşısında qoyduğu vəzifələr yuxarıda 
baxılanlarla demək olar ki, analogiya təşkil edir – regionda iqtisadi əməkdaşlıq üçün münbit 
şəraitin yaradılması, iqtisadi münasibətlərin gücləndirilməsi, texniki xarakterli tədqiqatların 
həyata keçirilməsi və s. 1994-cü ildə Əmmanda Komissiya yerinə yetirilmək üçün 5 tematik 
proqram qəbul edib: 
 təbii resurslardan rasional istifadə və təbiətdən istifadənin idarə edilməsi; 
 həyat səviyyəsinin yüksəldilməsi; 
 iqtisadi inkişaf və əməkdaşlıq; 
 regional əhəmiyyətli hadisələr və qlobal dəyişikliklər; 
 xüsusi problemlər. 
BMT dövlətlərin ümumdünya təşkilatı olsa da, onun mexanizmləri vacib əhəmiyyət 
kəsb edən qlobal problemlərin həlli üçün digər iştirakçıları da öz fəaliyyətinə cəlb etməyə 
imkan verir. BMT-nin fəaliyyətinə vətəndaş cəmiyyətinin müxtəlif elementləri – qeyri-
hökumət təşkilatları, işgüzar sektor, peşəkar birliklər və assosiasiyalar cəlb edilirlər və 
onların BMT-nin işində iştirak masştabları getdikcə genişlənir. BMT həmçinin tədqiqat və 
akademik təşkilatlarla, gənclər qrupları və digər assosiasiyalarla da əməkdaşlığını 
aktivləşdirir. 
 
498 
BMT həmçinin inkişaf etməkdə olan ölkələr üçün qlobal bazarların açılması 
məqsədilə göstərilən səylərdə də aktiv surətdə iştirak edir. Baş katib ticarət danışıqlarının 
―inkişaf raundu‖nu (bu raundun məqsədi varlı ölkələrdə istehsalçılara verilən ədalətsiz 
subsidiyaları aradan qaldırmaqdan və kasıb ölkələrin əməktutumlu ixrac əmtəələri üçün 
bazarların tam açılmasını təmin etməkdən ibarətdir) dəstəkləyən bəyanatla çıxış etmişdir. O, 
inkişaf etməkdə olan ölkələrdə özəl investisiyaların mobilizasiyası üçün tədbirlər 
görülməsinə çağırmışdır. 2001-2002-ci illərdə bu məsələlər üç ümumdünya konfranslarında 
– Ümumdünya Ticarət Təşkilatının dördüncü Nazirlər Konfransı (Doha, Qətər), İnkişafın 
Maliyyələşdirilməsi üzrə Beynəlxalq Konfrans (Monterrey, Meksika), Dayanıqlı İnkişaf 
üzrə Yüksək Səviyyədə Ümumdünya Görüşü (Yohannesburq, Cənubi Afrika) – müzakirə 
edilmişdir. 
Baş katib müntəzəm olaraq özəl sektorun nümayəndələri ilə məsləhətləşmələr keçirir, 
aparıcı sahibkarlar və müxtəlif sahibkar strukturlarının rəhbərləri ilə görüşür və BMT-nin 
qarşısına qoyduğu məqsədlərin əldə edilməsinə yardım üçün onlara müraciət edir. 
BMT-nin fəaliyyəti bütün dünyada işgüzar dairələrin maraqlarına cavab verir. Həm 
işgüzar dairələr, həm də BMT iqtisadi artımın və sabitliyin genişlənməsində, yeni iş 
yerlərinin yaradılmasında və investisiya fəaliyyətinin stimullaşdırılmasında maraqlıdırlar. 
BMT-nin seçkilərin keçirilməsinə yardım, savadlılıq səviyyəsinin artırılmasına dəstək və 
xəstəliklərlə mübarizə kimi sahələrdə fəaliyyəti sabit, real funksiya göstərən demokratik 
cəmiyyətin qurulmasına xidmət edir. Bu fəaliyyət əslinə ―yumşaq investisiyalar‖dır ki, bu 
cür sərmayələr olmadan özəl sərmayələr gözlənilən nəticəni verməzdi. 
BMT-nin ixracın genişləndirilməsinə yardım, ticarət maneələrinin aradan 
qaldırılması, vahid ticarət nişanlarının dəstəklənməsi və müəllif hüquqlarının müdafiəsi üzrə 
təşəbbüsləri bütün dünya üzrə işgüzar dairələrin maraqlarına cavab verir. BMT sistemi 
telekommunikasiya, aviasiya, gəmiçilik və poçt xidmətləri üzrə yexniki standartları 
müəyyən edir ki, bu da beynəlxalq əməliyyatların həyata keçirilməsini mümkün edir. 
BMT-nin bazar islahatlarının həyata keçirilməsi, işgüzar əməliyyatların 
yüngülləşdirilməsi və qanunvericiliyin işlənməsi üzrə səyləri işgüzar dairələrin maraqlarına 
cavab verir və inkişaf etməkdə olan ölkələrə birbaşa xarici investisiyalar axınını 
stimullaşdırmağa imkan verir. 
İsveçrənin Davos şəhərində hər il keçirilən Dünya İqtisadi Forumu zamanı 1999-cu il 
yanvarın 31-də BMT baş katibi dünya işgüzar dairələrinin liderlərini ―Qlobal müqavilə‖yə 
 
499 
qoşulmağa və həm özlərinin korporativ praktikalarında, həm də müvafiq dövlət siyasətini 
dəstəkləmək yolu ilə insan haqlarının müdafiə edilməsinə, əmək standartlarına əməl 
edilməsinə və ətraf mühitin qorunmasına çağırmışdır. Baş katib işgüzar dairələrdən xahiş 
etmişdir ki: 
 müəyyən təsirə malik olduqları sahələrdə beynəlxalq insan haqlarının müdafiəsini 
dəstkləsinlər və ona hörmət etsinlər; 
 korporasiyalarının insan haqlarının pozulmasına aid olmamalarını təmin etsinlər; 
 assosiasiyaların azadlığını və kollektiv danışıqlar hüququnu dəstəkləsinlər; 
 uşaq əməyinin aradan qaldırılması səylərini dəstəkləsinlər; 
 məşğulluq və peşə məsələlərində ayrı-seçkiliyin aradan qaldırılmasını dəstəkləsinlər; 
 ekoloji problemlərin həllində ehtiyat prinsipinə əsaslanan yanaşmanı dəstəkləsinlər; 
 ekoloji məsuliyyət səviyyəsinin artırılmasına səy göstərsinlər; 
 ekoloji cəhətdən təhlükəsiz texnologiyaların işlənməsi və yayılmasını 
stimullaşdırsınlar. 
Göründüyü kimi, bu müqaviləyə əsasən dünya iqtisadiyyatının liderləri insan haqları, 
əməyin müdafiəsi və ətraf mühitin qorunması sahələrində müəyyən normalara əməl etmək 
öhdəliyini üzərlərinə götürürlər. ―müqavilə‖ni Şomal və Cənubun yüzlərlə iri və kiçik 
şirkətləri, peşəkar birliklər və qeyri-hökumət təşkilatları imzalamışlar. ―Müqavilə‖ 
çərçivəsində korporativ maliyyələşdirməyə, reklama və ya müəyyən şirkətlərin hər hansı 
formada təbliğinə icazə verilmir, BMT-nin simvolikasından istifadəyə isə ciddi surətdə 
nəzarət olunur. 
Bir sıra unikal xüsusiyyətləri BMT-ni inkişafa dəstək planında xüsusilə səmərəli 
fəaliyyət göstərməyə imkan verir: 
 onun universallığı: bütün ölkələr siyasət məsələləri üzrə əsas qərarlara təsir 
göstərmək imkanına malikdirlər; 
 onun neytrallığı: BMT hər hansı milli və ya kommersiya maraqlarının təmin etmir, 
buna görə də o, ölkələrlə və bu ölkələrin xalqları ilə etibar münasibətlərini inkişaf 
etdirərək onlara hər hansı əlavə şərtlər olmadan yardım göstərir; 
 onun qlobal iştirakı: inkişaf məqsədilə yardım göstərmək üçün BMT ölkə şöbələrinin 
iri şəbəkəsinə malikdir; 
 onun hərtərəfli mandatı sosial, iqtisadi və fövqəladə ehtiyacları əhatə edir. 
 
500 
147 dövlətin rəhbərləri tərəfindən 2000-ci ilin sentyabrında qəbul edilmiş ―Minilliyin 
İnkişaf Məqsədləri Bəyannaməsi‖ndə sonrakı dövr üçün uzunmüddətli proqram müəyyən 
edilmişdir. 
―Minillik Bəyannaməsi‖ndə BMT-nin üzv-dövlətləri aşağıdakı sahələrdə məqsədləri 
müəyyən etmişlər: 
1. İfrat yoxsulluğu və aclığı aradan qaldırmaq:  
 gündəlik gəliri bir dollardan aşağı olan insanların sayını yarıyadək azaltmaq;  
 aclıqdan əzab çəkən insanların sayını yarıyadək azaltmaq; 
2. Ümümi ibtidai təhsilə nail olmaq:  
 bütün oğlan və qızların tam ibtidai təhsil almalarını təmin etmək; 
3. Gender bərabərliyini təmin etmək və qadınlara səlahiyyət vermək:  
 əsasən 2005-ci ilədək ibtidai və orta təhsildə və 2015-ci ilədək təhsilin bütün 
səviyyələrində gender bərabərsizliyini aradan qaldırmaq; 
4. Uşaq ölümü hallarını azaltmaq:  
 beş yaşınadək uşaqlar arasında ölüm hallarının mövcüd dərəcəsini üçdə iki dəfə 
azaltmaq; 
5. Ana sağlamlığını yaxşılaşdırmaq:  
 ana ölümü hallarının dərəcəsini dörddə üç dəfə azaltmaq; 
6. HİV/AİDS, malyariya və digər xəstəliklərə qarşı mübarizə aparmaq: 
 HİV/AİDS-in yayılmasını dayandırmaq və xəstəliyin azaldılması istiqamətində 
işin əsasını qoymaq;  
 malyariyanın və diqər irimiqyaslı xəstəliklərin yayılmasını dayandırmaq və bu 
xəstəliklərin azaldılması istiqamətində işin əsasını qoymaq; 
7. Ətraf mühitin davamlılığını təmin etmək:  
 davamlı inkişaf prinsiplərini dövlət siyasəti və proqramlarına daxil etmək;  
 təmiz içməli suyu əldə edə bilməyən insanların sayını yarıyadək azaltmaq;  
 2020-ci ilədək xarabalıqlarda yaşayan ən azı 100 milyon əhalinin həyat şəratinin 
yaxşılaşdırılması üçün əhəmiyyatli nailiyyətlər əldə etmək; 
8. İnkişaf üçün qlobal tərəfdaşlıği inkişaf etdirmək:  
 qaydalara əsaslanan, nəzarət edilən və ayrıseçkiliyə yol verməyən açıq ticarət və 
maliyyə sisteminin yaradılmasını davam etmək (buna milli və beynəlxalq 
 
501 
səviyyədə demokratik idarəçilik, inkişaf və Yoxsulluğun azaldılmasına dair 
öhdəliklər də aiddir);  
 ən zəif inkişaf etmiş ölkələrin xüsusi ehtiyaclarını ödəmək (buna həmin ölkələrin 
tərəfsız və kvotasız eksport imkanı əldə etmələri, həddən artıq borc altında olan 
yoxsul ölkələrin borcdan azad edilməri; ikitərəfli rəsmi borcların ləğv edilməsi; 
Yoxsulluğun azaldılması sahəsində çalışan ölkələrə daha geniş inkişaf yönümlü 
yardımın göstərilməsi məsələri daxildir);  
 inkişaf etməkdə olan dənizə çıxışı olmayan və kiçik ada dövlətlərinin xüsüsi 
ehtiyaçlarını ödəmək;  
 borclarını uzun müddət ərzində ödənilə biləcək səviyyədə saxlayə bilməri üçün 
müxtəlif milli və beynalxalq tədbirlər vəsitəsilə inkişaf etməkdə olan ölkələrin 
borc problemləri ilə ətraflı şəkildə məşğul olmaq;  
 inkişaf etməkdə olan ölkələrlə əməkdaşlıq şəratində gənclər üçün layiqlı və 
məhsuldar iş imkanları yaratmaq;  
 farmaseptik şirkətlərə əməkdaşlıq şəraitində inkişaf etməkdə olan ölkələrdə əsas 
dərman preparatların asanlıqla əldə edilməsini təmin etmək;  
 özəl sektorla əməkdaşlıq şəraitində ölkələrin, yeni texnologiyalardan, o cümlədən 
informasiya və kommunikasiya texnoloqiyalarından bəhrələnmək imkanı 
yaratmaq. 
Bu məqsədlər 2015-ci ilin sonuna əldə edilməlidirlər. 
BMT ətraf mühitin qorunması üzrə beynəlxalq səylərin avanqardı rolunda çıxış edir. 
BMT ətraf mühitin qorunması üzrə müqavilələrin bağlanmasını təmin edir. Bu müqavilələr 
1980-ci illərdə gəmilərdən axan neft nəticısində çirklənməsi 60% azaltmağa, Şimali 
Amerika və Avropada ətraf mühitin transsərhəd çirklənməsini azaltmağa və həm sənayecə 
inkişaf etmiş, həm də inkişaf etməkdə olan ölkələrdə ozon qatının dağılmasına gətirib 
çıxaran bir çox qazların istehsalının dayandırılmasına imkan vermişdir. 1972-ci ildə BMT-
nin ətraf mühit üzrə birinci konfransının keçirilməsindən sonra BMT təsisatları və 
proqramlarının dəstəyi ilə 300-dən artıq beynəlxalq müqavilə və sazişlər imzalanmışdır. Bu 
beynəlxalq sənədlər itmək təhlükəsi altında olan heyvan və bitki növlərini, dəniz mühitinin 
çirklənməsinin, ozon təbəqəsinin dağılmasını, təhlükəli tullantıları, bioloji müxtəlifliyi, 
iqlimin dəyişməsini, səhralaşmanı, balıqçılıq təsərrüfatını, sənaye ximikatları və 
pestisidlərini əhatə etmişdir. 
 
502 
BMT-nini 1992-ci ildə Braziliyanın Rio-de-Janeyro şəhərində keçirilmiş ətraf mühit 
və inkişaf üzrə konfransında razılaşdırılmış ―XXI əsr üçün gündəlik‖ ekoloji cəhətdən 
təhlükəsizn inkişafın hərtərəfli qlobal proqramı sayıla bilər. Bu gündəlik bir çox milli 
planların və yerli təşəbbüslərin əsasını təşkil etmişdir. 2002-ci ildə Cənubi Afrikanın 
Yohannesburq şəhərində keçirilmiş Dayanıqlı İnkişaf üzrə Yüksək Səviyyədə Ümumdünya 
Görüşü əlavə səylər və praktiki qərarların zəruri olduğu sahələri müəyyən etməyə, əlavə 
siyasi dəstəyi mobilizasiya etməyə imkan vermişdir. 
BMT-nin ətraf mühit üzrə proqramı (YUNEP) ətraf mühitdən daha rasional istifadə 
edilməsi üçün ölkələrə köməklik göstərir, planetin ətraf mühitinin vəziyyətinin müşahidə 
edir və beynəlxalq müqavilələr tədbirlər proqramlarının qəbul edilməsi məqsədilə 
konsensusun formalaşdırılmasına şərait yaradır.BMT-nin egidası altında yaradılmış texniki 
orqanlar ətraf mühitin vəziyyətini diqqətlə müşahidə edirlər. Məsələn, YUNEP-in iqlim 
dəyişkənliyi üzrə hökumətlərarası qrupu ümumdünya şəbəkəsi olmaqla özündə 120 ölkədən 
olan 1000-dən artıq aparıcı elm adamlarının birləşdirir və qlobal iqlim dəyişkənliyi üzrə 
biliklərin (onun səbəbləri, nəticələri, bu nəticələrin yüngülləşdirilməsi və onlara uyğunlaşma 
imkanları) vəziyyətinin qiymətləndirilməsini həyata keçirir. Ozon təbəqəsinə aid olan 
beynəlxalq müqavilələr çərçivəsində də analoji elmi-texniki orqanlar fəaliyyət göstərir. 
BMT rəhbərliyi altında həyata keçirilən ekoloji sistemlərin qiymətləndirilməsi layihəsində 
dünyanın 1500-dən artıq elm adamı iştirak edir və onlar Yerdə həyatı təmin edən prosesləri, 
xüsusilə çölləri, meşələri, çayları, gölləri və okeanları öyrənirlər. Bu qiymətləndirmə qərar 
qəbul edən şəxslərə planetin ekoloji sistemlərində baş verən dəyişikliklərin Yerdə həyata 
təsiri barədə etibarlı elmi informasiya əldə etməyə imkan verir. BMTİP, YUNEP və Dünya 
Bankı tərəfindən idarə edilən Qlobal Ekoloji Fond 150-dən artıq inkişaf etməkdə olan və 
keçid iqtisadiyyatlı ölkələrdə iqlim dəyişkənliyi təhlükəsinin azaldılması üzrə, bioloji 
müxtəlifliyin qorunması və sabit istifadəsi üzrə, beynalxalq suların qorunması üzrə, ozon 
təbəqəsini dağıdan maddələrdən istifadənin dayandırılması üzrə fəaliyyətin həyata 
keçirilməsinə 3,5 milyard dolar ayırmış və müxtəlif mənbələrdən daha 8 milyard dollar 
mobilizasiya etmişdir. 
 
12.5. Birləşmiş Millətlər Təşkilatının fəaliyyətinin təkmilləşdirilməsi problemləri 
 
 
503 
Beynəlxalq ictmaiyyətin iqtisadi əməkdaşlıq problemlərini BMT sistemi və 
mexanizmləri vasitəsilə həll etmək istiqamətində göstərdiyi səylərə baxmayaraq, həll 
edilməsi vacib olan bir sıra prinsipial məsələlər vardır. Bu məsələlərin həlli üçün ya 
müvafiq yanaşmalar tapılmayıb, ya qlobal xarakterli ayrı-ayrı amillər çətinaşılan maneələr 
yaradır, ya da onların həll edilməməsi qəbul olunmuş qərarların yerinə yetirilməsi 
mexanizminin az səmərəli olması ilə əlaqədardır. 
Bununla əlaqədar, BMT-nin iqtisadi fəaliyyəti çərçivəsində qəbul edilmiş, lakin 
yerinə yetirilməmiş bir sıra iri təşəbbüsləri, sənədləri və qərarları xatırlatmaq məqsədəuyğun 
olardı. 1974-cü ildə BMT-nin Baş Məclisinin 6-cı Xüsusi Sessiyasında yeni iqtisadi 
qaydanın bərqərar edilməsi üzrə Bəyannamə və Tədbirlər Proqramı qəbul edilmişdi. Lakin, 
ötən müddət ərzində proqramın həyata keçirilməsinin nəticələri yoxdur. 1975-ci ildə BMT 
Baş Məclisinin ―İnkişaf və beynəlxalq iqtisadi əməkdaşlıq haqqında‖ qətnaməsində əks 
olunmuş inkişaf ideyaları planında qlobal probelmlər üzrə danışıqlara başlamaq cəhdləri də 
uğursuzluqla nəticələnib. 
1960-cı ildə üç beynəlxalq inkişaf strategiyası (1960-1970-ci illər, 1970-1980-ci illər, 
1980-1990-cu illər) qəbul edilmiş, lakin onların heç birində irəli sürülən məqsədlərə (ÜDM-
nin, sənayenin, kənd təsərrüfatının, beynəlxalq ticarətin, iqtisadi yardımın artımı) tam 
çatılmamışdır. 1990-cu ildə BMT Baş Məclisinin iqtisadi məsələlər üzrə 18-ci Xüsusi 
Sessiyasında beynəlxalq iqtisadi əməkdaşlıq haqqında Bəyannamə qəbul edilmişdir. On 
ildən artıq bir vaxt keçməsinə baxmayaraq, bu sənədin müddəalarının həyata keçirilməsi 
barədə müsbət söz söyləmək mümkün deyildir. 
Iqtisadi sahədə bir çox problemlərin həll edilməməsi BMT-nin avtoritetinin 
yüksəldilməsi məsələsini kəskin şəkildə gündəliyə çıxarır. BMT-nin sülh fəaliyyəti 
ümumilikdə tanınsa da, iqtisadi tərkib özünü daha zəif göstərir. 
Son illərdə beynəlxalq iqtisadi münasibətlərdə baş verən dəyişikliklər BMT-nin 
1960-cı, 1970-ci, 1980-ci illər sənədlərində əks edilmiş ideyaların həyata keçirilməsinə 
əhəmiyyətli təsir göstərmişdir. Sosialist dövlətlərinin Avropanın siyasi xəritəsindən yox 
olmaları, Qarşılıqlı İqtisadi Yardım Şurasının ləğvi iqtisadi arenada qüvvələr nisbətini 
dəyişdi. Sosialist ölkələri tərəfindən BMT-nin iri iqtisadi sənədlərinə salınmış ideyalara 
tələb yox olmuşdur. 
Digər tərəfdən, mürəkkəb iqtisadi sənədlərin işlənməsi ilə məşğul olan BMT 
orqanlarının fəaliyyəti də bir sıra narazılıqlar doğurur. Belə ki, proqramların və layihələrin 
 
504 
BMT təşkilatlarının və digər institutlarının real imkanları nəzərə alınmadan tərtib edildiyi, 
layihə və proqramların xərclər hissəsində real maliyyə şərtlərinin nəzərə alınmadığı bildirlir. 
Bütün bunlar BMT-nin iqtisadi orqanlarının fəaliyyətinin səmərəliyinini artırılması 
üçün tədbirlər kompleksinin həyata keçirilməsini zəruri edir. 
BMT öz işini ―Minillik Bəyannaməsi‖ndə, həmçinin qlobal konfranslarda müəyyən 
edilən prioritetlərə uyğun olaraq qurmalıdır. Öz aktuallığını itirən məsələlər üzrə 
fəaliyyətdən imtina edilməli, yeni məsələlər (qloballaşma və onun inkişaf üçün nəticələri, 
inkişaf sahəsində məqsədlərin reallaşdırılması, münaqişələrin qarşısının alınması və 
terrorizmlə mübarizə) üzrə isə BMT öz biliklərini dərinləşdirməli və öz fəaliyyətini daha 
məqsədyönlü və səmərəli etməlidir. 
1997-ci ildən etibarən BMT-nin fəaliyyətində islahatlara start verilmişdir. Ilk addım 
olaraq yenidən təşkilatlanma işlərinə başlanılmış, BMT-nin departament, fond və 
proqramları dörd istiqamət (sülh və təhlükəsizlik, inkişaf, iqtisadi və sosial məsələlər, 
humanitar məsələlər) üzrə qruplaşdırılmışlar. Işin koordinasiyası üçün hər bir qrup üçün icra 
komitəsi təşkil edilmişdir. Eyni zamanda, 1996-cı ildə tutulmayan 1000-ə yaxın vəzifə 
birdəfəlik ixtisar edilmişdir.  
Daha sonra icra komitələri Baş Rəhbərlər Qrupunun yaradılması ilə birbaşa olaraq 
baş katibin dəftərxanası ilə birləşdirilmişlər. Qrupun ―kabineti‖nə BMt-nin bütün 
departament, fond və proqramlarının rəhbərləri daxildir. 
Təşkilat strukturunun gücləndirilməsi üçün bir sıra departamentlər və şöbələr 
birləşdirilmişdir. Məsələn üç departament yeni yaradılmış iqtisadi və sosial məsələlər üzrə 
departamentdə cəmləşdirilmişdir. 
Ölkələr səviyyəsində BMT-nin təşkilatlanması gücləndirilmişdir. Belə ki, BMT-nin 
bütün fond və proqramlarının ölkələr üzrə şöbələri 1997-ci ilə qədər adətən ayrı-ayrı 
ofislərdə yerləşirdilər. Vəsaitin qənaət edilməsi və daha səmərəli birgə işin təşkili üçün 
ümumi ofis sahələrindən və eyni xidmət təchizatçılardan istifadə etmək tövsiyə edilmiş, 50-
dən çox ölkədə BMT Evləri yaradılmışdır. 
Bundan əlavə, 1997-ci ildə baş katib ölkələrdə iş planlarını bir-birlərinə inteqrasiya 
etmək üçün BMT-nin rezident-əlaqələndiricilərinə daha geniş səlahiyyətlər vermişdir. 
Koordinasiyanı yüngülləşdirmək və BMT-nin yardımını ölkələrin strategiyaları və 
prioritetlərinə tam uyğunlaşdırmaq üçün iki əlavə alət yaradılmışdır: ölkənini ehtiyacını 
 
505 
müəyyən edən Ölkənin Vəziyyətinin Ümumi Qiymətləndirilməsi və İnkişaf Məqsərilə 
Yardımın Göstərilməsi üzrə BMT-nin Çərçivə Proqramı. 
BMT sistemi təşkilatlarının fəaliyyətinin canlandırılmasında əsas addım 1944-cü ildə 
Bretton Vudsda yaradılan institutlarla münasibətlərin təkmilləşdirilməsi oldu. BMT-nin bir 
tərəfdən Dünya Bankı ilə, dugər tərəfdən isə Beynəlxalq Valyuta Fondu ilə əməkdaşlıq 
dərəcəsi bu təşkilatlar yaradılarkən nəzərdə tutulan səviyyəyə heç zaman çatmayıb. 1998-ci 
ildən başlayaraq BMT-nin İqtisadi və Sosial Şurası bretton-vuds institutlarının üzv-
ölkələrinin müliyyə nazirləri ilə bir neçə illik görüşlər keçirib. Nəticədə 2002-ci ildə 
Meksikanın Monterrey şəhərində Dünya Bankı və Beynəlxalq Valyuta Fondunun aktiv 
iştirakı ilə İnkişafın Maliyyələşdirilməsi üzrə Beynəlxalq Konfrans keçirilmiş, bir sıra 
mühüm nailiyyətlər əldə edilmişdir. 
2002-ci il mayın 1-dən etibarən əməkdaşların işə götürülməsi, yerləşdirilməsi və 
vəzifələrinin artırılması üçün yeni sistem tətbiq edilmişdir. Bu sistemdə əməkdaşın 
nailiyyətləri və kompetentliyinə daha çox üstünlük verilir və onun vəzifədə olma müddəti və 
presedentlər daha az nəzərə alınır. Yeni kadr mexanizmlərinin ümumi ―paketi‖nin bir 
hissəsi olan bu sistem çərçivəsində proqram rəhbərləri baş katiblə imzalanmış müqaviləyə 
uyğun olaraq, kadrların müstəqil yığılması səlahiyyətini alırlar. Bu müqaviləyə əsasən, onlar 
həm də əldə olunmuş nəticələrə görə məsuliyyət daşıyırlar. Beləliklə, qərarların qəbul 
edilməsində məsuliyyətin daha aşağı səviyyələrə (əməliyyat səviyyəli əməkdaşlara qədər) 
ötürülməsi istiqamətində planlı iş aparılır. 
Baş katib tərəfindən 2000-ci ilin avqustunda təqdim edilən ―İnsan resurslarının idarə 
edilməsinin islahatı‖ adlı hesabatda işçi yığımının və kadrların yerləşdirilməsinin müddətinə 
toxunulur. BMT-nin personalda müxtəlif ölkələrəin nümayəndələrinin təmsil edilməsinin 
zəruriliyi prinsipinə daim əməl etməsi, həmçinin əməkdaşların yüksək peşəkarlığının təmin 
edilməsi ilə eyni zamanda gender balansının yaxşılaşdırılması o deməkdir ki, işə qəbul 
haqqında qərar o biri təşkilatlarda olduğu kimi sürətlə qəbul edilə bilməz. Lakin son illərdə 
işə götürmə prosesinin orta müddəti 400 gün təşkil edirdi ki, bu da həddindən artıq çoxdur. 
Yeni qəbul edilmiş sistem bu müddəti 90 günə salmağı nəzərdə tutur. Insan resurslarının 
idarə edilməsi həmçinin əməkdaşların iki həftə ərzində üfiqi yerdəyişmələrini təsdiq etməli 
və həyata keçirməlidir. 
Proses həmçinin daha şəffaf xarakter almışdır, belə ki, bütün boş iş yerləri barədə 
məlumat BMT-nin internet saytında yerləşdirilmişdir. 
 
506 
Baş katibin hesabatında həmçinin Katibliyin əməkdaşlarının mobilliyi məsələsinə də 
toxunulmuşdur. Müxtəlif peşə sahibləri olan ixtisaslı əməkdaşların daxil olduğu daha 
universal vətəndaş xidmətlərinin yaradılması məqsədilə konkret bir vəzifədə qalma müddəti 
məhdudlaşdırılmışdır. Eyni zamanda, mənzil-qərargahdan daha uzaq nöqtələrdə çalışanlar 
xüsusi olaraq stimullaşdırılır, personalın öyrənilməsi üçün əlavə proqramlar tətbiq edilir və 
artıq işləyən əməkdaşların səviyyələri artırılır. 
Digər tərəfdən, BMT-nin rəhbər həlqələrinin əməkdaşları insan resurslarının idarə 
edilməsi sahəsində intensiv kur keçməlidirlər ki, bu da kadrlarla işin keyfiyyətinin 
artırılmasında mühüm rol oynaya bilər. Bundan əlavə, yeni attestasiya sistemi tətbiq 
edilməyə başlanmışdır. 
Kardinal islahatlar sırasına daxili nəzarət xidmətləri üzrə baş katib müavininin təyin 
edilməsi, əməliyyat xərclərinin ixtisar edilməsi, yüksək vəzifəli şəxslərin sayının 
azaldılması və təxminən 1000-ə yaxın vəzifənin ləğv edilməsi də aiddir. Səkkiz il ardıcıl 
olaraq BMT-nin müntəzəm büdcəsinin nominal dəyərdə ―sıfır‖ artımı təmin edilmişdir. 
Həyata keçirilən islahatları qısa şəkildə aşağıdakı kimi məcmulaşdırmaq olar: 
 qeyri-prioritet fəaliyyət və inzibati xidmət üçün nəzərdə tutulmuş resursların üzv-
dövlətlər tərəfindən müəyyən edilən prioritet tədbirlərin həyata keçirilməsi üçün 
istifadə edilməsi; 
 inzibati xərclərin azaldılması və qənaət edilən vəsaitin inkişaf məqsədilə həyata 
keçirilən fəaliyyətə yönəldilməsi; 
 BMT-nin dörd əsas istiqamət (sülh və təhlükəsizlik, inkişaf, iqtisadi və sosial 
məsələlər, humanitar məsələlər) üzrə iş proqramının yenidən qurulması; 
 BMT-nin gündəlik fəaliyyətinə nəzarət edilməsi və islahatların gedişinin 
koordinasiya edilməsi üçün baş katibin birinci müavininin təyin edilməsi; 
 vəzifəsi təftişlərin, qiymətləndirmələrin, nəzarətin, inspeksiyaların və təhqiqatların 
həyata keçirilməsi olan Daxili Nəzarət Xidməti İdarəsinin yaradılması; 
 qərarların qəbul edilməsinin sürətləndirilməsi və koordinasiyanın yüksəldilməsi üçün 
BMT-nin baş rəhbərlərinin daxil olduğu kabinetin yaradılması; 
 bütün səviyyələrdə personalın idarə edilməsinin təkmilləşdirilməsi məqsədilə 
kardinal kadr islahatlarının həyata keçirilməsi. 
 
507 
2003-cü ilin sentyabrında BMT baş katibi təşkilatda yeni islahatlar mərhələsinin 
başlandığını bəyan etdi. Onun təqdim etdiyi hesabatda BMT-nin sonrakı güclənməsi planı 
əks olunmuşdu. 
Hesabat BMT-nin bütün təsisatlarına və fəaliyyət növlərinə təsir edəcək 
yenidənqurmaları müəyyən edir. Hesabatda qeyd olunur ki, vəzifə heç də təşkilatın 
büdcəsinin ixtisar edilməsindən ibarət deyil. Əsas vəzifə ondan ibarətdir ki, təşkilat öz 
fəaliyyətinə tənqidi yanaşmalı, bu fəaliyyətin ―Minillik Bəyannaməsi‖nin məqsədlərinin 
reallaşdırılması nöqteyi-nəzərindən  aktual olub-olmadığı müəyyən edilməlidir. Əgər cavab 
mənfi olsa onda bu cür fəaliyyətdən imtina edilməlidir. 
Hesabatda islahatlar prosesinə aid olan praqmatik təkmilləşdirmə təkliflərinin geniş 
paketi əks olunmuşdur ki, onlardan da bəziləri aşağıdakılardır: 
 təşkilatın iş proqramlarının hərtərəfli icmalı: bu, təşkilatın doğrudan da vacib olan 
işlərlə məşğul olmasını və artıq köhnəlmiş və ya qarşıya qoyulmuş vəzifəyə aid 
olmayan işlərə vaxt və vəsait xərcləməməsini təmin etmək üçündür; 
 BMT-nin insan haqları və ictimai informasiya sahəsində işinin təkmilləşdirilməsi 
üzrə ətraflı təkliflər: BMT informasiya mərkəzləri şəbəkəsi Qərbi Avropadan 
başlayaraq, regional qovşaqların yaradılması yolu ilə yenidən təşkil ediləcəkdir. 
İctimai İnformasiya departamentinin strukturunda təkmilləşdirmələr aparılacaq, 
kommunikasiya sahəsində razılaşdırılmış strategiyalar işlənəcək və kütləvi 
informasiya vasitələri və kommunikasiya sahələrində yeni texnologiyaların verdiyi 
üstünlüklərdən istifadə ediləcək; 
 təkrarlanmanın qarşısının alınması üçün iclasların və dərc edilən hesabatların sayının 
ixtisarı; 
 ayrıca götürülmüş ölkə səviyyəsində BMT təsisatları arasında koordinasiyanın 
yaxşılaşdırılması üzrə tədbirlər: bu, proqramların birgə tərtibi, ümumi informasiya 
bazasının və biliklərlə mübadilə şəbəkəsinin yaradılması və resursların 
birləşdirilməsi yolu ilə həyata keçiriləcək; 
 həddən artıq mürəkkəb olan və iri əmək xərcləri tələb edən büdcə və planlaşdırma 
sistemlərində dəyişikliklər edilməsi; 
 BMT və vətəndaş cəmiyyəti arasında münasibətlərin müstəqil ekspertlər qrupu 
tərəfindən qiymətləndirilməsi və müvafiq tövsiyələrin irəli sürülməsi; 
 
508 
 BMT əməkdaşlarının stimullaşdırılması və onların iş keyfiyyətlərinin 
yüksəldilməsinə yönəldilmiş təkliflər: bu, personalın müxtəlif iş yerləri, funksiyalar 
və hətta təşkilatlar arasında mobilliyinin yüngülləşdirilməsi vasitəsilə həyata 
keçiriləcək. 
Bütün deyilənlərə baxmayaraq, BMT qlobal bir təşkilat kimi özünün əhəmiyyətini 
saxlamaqdadır və bu ən azə aşağıdakılarla xarakterizə olunur: 
 münaqişələrlə zəngin olan dünyada BMT hökumətlərə təcili məsləhətləşmələr həyata 
keçirməyə imkan verir və uzunmüddətli problemlərin həlli üçün forum rolunda çıxış 
edir; 
 BMT vacib qlobal məsələlər (məsələn, ətraf mühit və qeyri-qanuni narkotiklər) üzrə 
fəaliyyəti stimullaşdırır və bu problemlərin həlli üçün zəruri olan beynəlxalq 
əməkdaşlığın təşkili və davam etdirilməsi üçün saha səmərəli mexanizmlər təklif 
edir; 
 BMT və onun təsisatları iqtisadiyyatı gücləndirməyə və maliyyə bazarlarını 
sabitləşdirməyə kömək edirlər, onlar xəstəliklərlə mübarizəyə, ərzaq istehsalının 
genişləndirilməsinə və həyat müddətinin artırılmasına dəstək verirlər; 
 BMT və onun təsisatları zəif qrupları (uşaqlar, qaçqınlar, məcburi köçkünlər, 
azlıqlar, yerli xalqlar və əlillər) müdafiə ilə təmin edirlər; 
 BMT və onun təsisatları beynəlxalq qarşılıqlı əlaqə sahələrində mühüm həyati 
əhəmiyyətə malik texniki və hüquqi normaların işlənməsinə şərait yaradırlar. 
 
 
 
 
 
 
 
 
 
 
 
 
 
509 
Məsləhət görülən ədəbiyyat siyahısı 
 
1. Международные экономические отношения / под редакцией проф. В.Е.Рыбалкина 
– Москва: ЮНИТИ, 2003 
2. Акопова Е.С., Воронкова О.Н., Гаврилко Н.Н. Мировая экономика и 
международные экономические отношения. – Ростов-на-Дону: «Феникс», 2001. 
3. Международные экономические отношения / под редакцией Н.Н.Ливенцева – 
Москва: МГИМО, «Российская политическая энциклопедия», 2001. 
4. Авдокушин Е.Ф. Международные экономические отношения. – Москва: ИКЦ 
«Маркетинг», 2001 
5. Пузакова Е.П. Международные экономические отношения. – Ростов-на-Дону: ИЦ 
«МарТ», 2000 
6. Киреев А. Международная экономика. – Москва: Международные отношения, 
1997, Ч. 1. 
7. Хасбулатов Р.И.. Мировая экономика. – Москва: «Экономика», 2001, Т I və II  
8. Основные факты об Организации Объединенных Наций. – Москва: «Весь Мир», 
2000. 
9. Кругман П.Р., Обстфельд М. Международная экономика. 5-е изд. – Санкт-
Петербург: Питер, 2004 
10. Кратко об ООН. – Нью-Йорк, 1999. 
11. М.З.Бор, «История мировой экономики», Москва, 1998 
12. «История мировой экономики», под редакцией Г.Б.Поляка, Москва, 1999 
13. «История мировой экономики. Хозяственные реформы 1920-1990гг.», под 
редакцией А.Н.Марковой, Москва, 1995 
14. «История мирвой экономики», под редакцией М.В.Конотопова, С.И.Сметанина, 
Москва, 1997 
15. Şamil Qafarov. İctimai əmək bölgüsü və onun müasir sosial-iqtisadi problemləri. – 
Bakı: BDU, 1999 
16. Hacıyev Ş.H. ―Beynəlxalq ticarət nəzəriyyələri: metodoloji təkamül‖. ―İqtisad elmləri: 
nəzəriyyə və praktika‖ jurnalı, 1998, № 1-2, 3-4 
17. Гаджиев Ш.Г. Азербайджан на пути к мировому сообществу: стратегия 
внешнеэкономического развития. – Киев: Експрес-об’ява, 2000 
 
510 
18. М.Портер, «Международная конкуренция», Москва, 1993 
19. Киреев А. Международная экономика. – Москва: Международные отношения, 
1997, Ч. 1 
20. Международные экономические отношения / под редакцией Н.Н.Ливенцева – 
Москва: МГИМО, «Российская политическая энциклопедия», 2001 
21. Акопова Е.С., Воронкова О.Н., Гаврилко Н.Н. Мировая экономика и 
международные экономические отношения. – Ростов-на-Дону: «Феникс», 2001. 
22. Дадалко В.А. Мировая экономика – Минск: «Ураджай», 2001. 
23. Кузякин А.П., Семичев М.А. Мировая экономика – Москва: ТК Велби, 2002 
24. В.И.Фомичев, «Международная торговля», Москва, 1998 
25. Международные экономические отношения / под редакцией Н.Н.Ливенцева – 
Москва: МГИМО, «Российская политическая энциклопедия», 2001. 
26. Международные экономические отношения / под редакцией А.И.Евдокимова – 
Москва: ТК Велби, 2003. 
27. Дадалко В.А. Мировая экономика – Минск: «Ураджай», 2001. 
28. Кузякин А.П., Семичев М.А. Мировая экономика – Москва: ТК Велби, 2002. 
29. Международные экономические отношения / под редакцией Л.Е.Стровского – 
Москва: ЮНИТИ, 2003. 
30. Шумилов В.М. Международное экономическое право. – Ростов-на-Дону: Феникс, 
2003. 
31. Р. Познер. Экономический анализ права. – Санкт-Петербург: «Экономическая 
школа», 2004, Т I,II.  
32. Карро Д., Жюйар П. Международное экономическое право. – Москва: Озон, 2001. 
33. Декларация об установлении нового международного экономического порядка. 
Резолюция Генеральной Ассамблеи ООН № 3201 (S-VI). 
34. Программа действий по установлению нового международного экономического 
порядка. Резолюция Генеральной Ассамблеи ООН № 3202 (S-VI). 
35. А.Кинг, Б.Шнайдер. Первая глобальная революция. Доклад Римского клуба. – 
Москва: 1991. 
36. Я.Тинберген. Пересмотр международного порядка. – Москва: 1980. 
37. Север-Юг: взгляд на прогресс // Курьер ЮНЕСКО. 1994, № 2. 
38. BMT-nin rəsmi İnternet saytı – www.un.org  
 
511 
39. World Investment Report 2003. UNCTAD, New York and Geneva, 2003. 
40. Balance of Payments Statistics Yearbook 2003. IMF, Washington DC, 2003.  
41. Handbook of Statistics 2003. UNCTAD, New York and Geneva, 2003. 
42. Foreign Direct İnvestment Trends and Statistics. IMF, Washington DC, 2003.  
43. International Migration Report 2002. United Nations. New York, 2002. 
44. Trends in International Migration. Annual Report 2002. OECD. Paris, 2003. 
 
