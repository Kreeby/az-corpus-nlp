BAYRAM  GÖYÇƏLİ 
 
 
 
 
 
 
 
  AĞLA, 
     SAZIM  
          AĞLA 
 
 
 
 
 
 
 
 
 
 
 
BAKI – 2015 
Ağla sazım, ağla 
 
 2 
 
 
Redaktor:    Ruziyə QULİYEVA, 
                          Filologiya üzrə fəlsəfə doktoru 
 
Korrektor:    Əli TAĞIYEV, 
  «Elin səsi» qəzetinin müxbiri 
 
 
 
 
«Ağla, sazım ağla» kitabı şair Bayram Göyçəlinin (Ta-
ğıyev) oxuculara üçüncü görüşüdür. 
Şairin imzası mətbu orqanlardan poeziya sevənlərə yax-
şı tanışdır. İnanırıq ki, səmimi sözə qiymət verən oxucula-
rımız bu kitabı maraqla qarşılayacaqlar.  
 
 
 
 
 
 
 
 
 
 
 
 
 
Bayram GÖYÇƏLİ 
 
3 
3 
3 
3 
 
 
ÖN  SÖZ 
 
Müstəqil Azərbaycan Respublikasının vətənpər­-
vər oğlu, dövlətçiliyi, millətçiliyi ilə seçilən, vətəni, rəh-
bəri ürəkdən sevən Tağıyev Bayraməli Vedi oğlu (Bay-
ram Göyçəli) 08 mart 1954-cü ildə Novruz bayramı ərə-
fəsində Göyçə mahalının Cil kəndində dünyaya gəl-
mişdir.  
Atası Vedi müəllim Göyçədə sayılan ziyalılardan 
biri olub. Əmisi Haqverdi Tağıyev uzun müddət kənddə 
kolxoz sədri vəzifəsində çalışıb. Böyük nüfuz qazanmış 
qardaşların atası Tağı oğlu Əli, erməni daşnaklarına qan 
udduranlardan biri kimi, «Göyçənin keçmişi kitabında» 
xatırlanır və onun Vətən yolunda göstərdiyi igidliyindən 
söhbət açılır.  
Bayram Göyçəlinin «Xatırlaram yana-yana Göy-
çəni», «Unudulur Göyçəm mənim» kitablarından sonra 
hazırlanıb çapa verilmiş bu üçüncü kitabı, istəkli oxucu-
ları ilə bir daha görüşüdür. Həmin kitabda qəlbinin sızıl-
tıları, Vətən həsrəti, hələ də Göyçəyə qovuşmaq ümidi 
şeirlərdə öz əksini tapır. 
Şairin qələmə aldığı nümunələrin hər biri həm 
bədii dəyəri, həm də məna tutumu ilə seçilir. Onun yara-
dıcılığında təbiəti dəyərləndirmək, qayğısını çəkmək, tə-
biətə bağlılıq, ümumiyyətlə, duyğular oxucu qəlbində 
Ağla sazım, ağla 
 
 4 
xoş əhval-ruhiyyə oyadır. Şair düşmən ərazisində qalan 
əzəmətli dağlarımızı, şır-şır bulaqlarımızı, coşan çayla-
rımızı qələmə alır, torpaq itkisini, yurd həsrətini tərən-
nüm edir. Şairin «Gəncə-Gəncədir» şeirinin misraların-
da açıq-aşkar şəhərin müasir forma, görkəm alması, gö-
zəlləşməsi, yaşıllıqların salınması, insanların əməyinin 
qiymətlənməsi öz əksini tapır. Bütün bu işlərin həm tə-
şəbbüskarı, həm də təşkilatçısı haqqında ürəkaçan sözlər 
söylənilir. Dahi Şeyx Nizami məqbərəsinin yenidən bər-
pası – rəhbərin qayğı və diqqətinin təzahürü kimi 
qiymətləndirilir. 
 
Ziyarətə gəlir Prezident özü, 
Bu pirdən başlayır, söhbəti-sözü. 
Məqbərəyə baxıb, fikrə dalırsan, 
Bu cənnət məkandan, bir zövq alırsan. 
 
Qayğıkeş insanlar tərəfindən görülən işlər heç 
vaxt unudulmur, ürəklərdə yaşayır: 
 
Yaxşı insanları, el yada salar, 
Özləri getsə də, əməli qalar. 
Yazmaqla qurtarmır, görülən işlər, 
Qədrini gələcək nəsillər bilər! 
 
Bayram GÖYÇƏLİ 
 
5 
5 
5 
5 
Şairin Vətənə olan məhəbbəti misraların hər bi-
rində özünü göstərir, Vətən, ana müqəddəsliyi iftixarla 
qeyd edilir:  
 
Bir yanda Vətəndir, bir yanda ana, 
Ayıqdır hər zaman sərhəd xidməti. 
Müstəqil ölkəmə, Azərbaycana 
Etimad göstərir, xalqı, milləti, 
Əsgərin vətənə var məhəbbəti. 
 
Gənclərə aid yazdığı şeirdə şairin gənclərə nə qə-
dər inandığını və Azərbaycan gənclərinin hər şeyə qadir 
olmalarını, açıq səmamızda Vətən bayrağının həmişə 
dalğalanmağına əmin olduğunu belə göstərir:  
 
Vətənin dayağı, elin dayağı, 
Keşiyində durar, əsgər sayağı. 
Dalğalan, dalğalan Vətən bayrağı, 
Sinəsi qaladır, sitəmdir gənclər! 
 
Heç bir xəbər ala bilmədiyi Göyçə mahalından 
üzü bu yana əsən küləyin xəbər gətirməsini belə qələmə 
alır: 
İntizarda bağ-bağatın, 
İlə dönər bir saatın. 
Ağlar qaldı hər bayatın, 
Ağla sazım, ağla 
 
 6 
Gah sızıldar, gah inildər, 
Əs ey külək gətir xəbər! 
 
Şair Vətənə hədsiz məhəbbətini, misralara köçü-
rür: 
 
Ağlımın kəsəri, gözümün nuru, 
Qolumun qüvvəti, Vətəndir-Vətən. 
Dağların zirvəsi, qartal qüruru, 
Şeirimin hikməti Vətəndir-Vətən! 
 
«Yaradanım sevənlərə dəyməsin», sərlövhəsi al-
tında yazılan qoşmaların misraları bir-birindən yanıq-
lıdır. Sevgisiz həyatın iflic olmağı tərənnümü, şairin nə-
sihətli kəlamların, zərdən – gövhərdən qat-qat qiymətli 
bəndlərin təsirindən uzun müddət ayrıla bilmirsən: 
 
Hicranı yaxına qoyma, amandı, 
Belə bir gözələ qıyma, amandı. 
Bayram, fitnə-felə uyma, amandı, 
O, tovuz quşudur uçar, gizlicə! 
 
Sevginin həsrətli, əzab-əziyyətli olmağını şair be-
lə təsvir edir: 
 
Bayram GÖYÇƏLİ 
 
7 
7 
7 
7 
Bayram, bir hikmətdir, həsrətli sevgi, 
Əvəzsiz nemətdir, həsrətli sevgi. 
Ülvi məhəbbətdir, həsrətli sevgi, 
Darıxmırsan, sizə gec-gec gələndə? 
 
Bayram Göyçəlinin yazılarında, şairlərin xalqa 
bağlılığını, xalq tərəfindən necə sevilmələrini tərənnüm  
edən misralara nəzər salaq: 
 
Şairə hörmət var, şeirə qiymət var, 
Rəsul Rza, Səməd Vurğun, Bəxtiyar. 
Hüseyn Cavid, Müşfiq, Vaqif, Şəhriyar, 
Xalqın gözlərilə dünyaya baxar! 
 
Dəyərli şeirinin birində isə belə yazır: 
 
Şair adı, müqəddəsdən müqəddəs, 
Dolanır içində sehirli bir səs. 
Şair Peyğəmbərdir, demirlər əbəs, 
Şair əhli-haldan seçilsin gərək! 
 
Sözə qiymət verməyi bacaran şair misralarında 
inadcıl şəkildə sözünü deyir: 
 
Sözün hikmətinə baş əyir cahan, 
Haqqdan dərsim aldım, verdim imtahan. 
Ağla sazım, ağla 
 
 8 
Bayramam, deyirəm hər zaman, hər an, 
Şair əhli-haldan seçilsin gərək! 
 
Dünya sevgi, məhəbbət üstündə qurulubsa da, söz 
üstündə bərqərar olub: 
 
Məhəbbətdən güclü, o da söz olub, 
Söz dağı sönməz ki, yanar köz olub. 
Söz qəlbinə, söz eşqinə göz olub, 
Söz bağında söz çeşmənin gözüdür! 
 
Şairin həmyerlisi Alqayıt müəllimin xatirəsinə 
yazdığı şeir Vətən həsrətini də yada salır, şairin aramız-
dan vaxtsız getməyinə təəssüfləndiyini də bildirir: 
 
Yolunu gözlədi, Alı, Ələsgər, 
İyirmi beş il keçdi, şair, sərasər. 
Dedilər ya bu gün, ya sabah gələr, 
Ey şair, görüşün Allaha qaldı. 
Vücudum od tutub dünyam qaraldı. 
 
Şair yazıb-yaratmağın müqəddəsliyini qiymətlən-
dirdiyi kimi, yaşamağın, həyatın nə qədər gözəl olmağı-
nı belə təsvir edir: 
 
 
Bayram GÖYÇƏLİ 
 
9 
9 
9 
9 
Bu yazmağı, Tanrı mənə pay verib, 
Zülfü bulud, camalı gün, ay verib. 
Qismətimə, Züleyxaya tay verib, 
Yaşamağın, vurğunuyam-vurğunu! 
 
Şair qələm dostlarını, həmyerlilərini də yaddan 
çıxarmır, el ağsaqqalı, şair  Oruc Göyçəliyə həsr etdiyi 
şeirində belə yazır: 
O yerlərin söhbət-sözü, səndədir, 
Göyçəgölün ağlar gözü, səndədir. 
Şeriyyatın əsli, özü, səndədir, 
Bayram Göyçəlidən, şeir yadigar, 
Sizə uzun ömür, ən xoş arzular! 
 
Bayram Göyçəlinin həmyerlisi gözəl qələm sahi-
bi Hacı Zəki İslama yazdığı şeirin bir bəndində belə 
deyir: 
 
Məktublar, cavablar, yeni şeirlər, 
Göyçə, Qarabağı, Təbrizi izlər. 
Oxusan bilərsən nələr var, nələr, 
Hər vərəq bir tale, şair nəfəsi, 
Tarixlə bağlıdır, qızıl səhifəsi! 
 
Bayram Göyçəlinin yaradıcılığında lirik-fəlsəfi 
düşüncələr də geniş yer almışdır. Onun həyata baxışları, 
Ağla sazım, ağla 
 
 10 
məntiqi yanaşma tərzi, hadisələrin mahiyyətinə varmaq 
qabiliyyəti, həmçinin bu kimi keyfiyyətləri bu yönümlü 
şeirlərinin əsas qayəsini təşkil edir. Buna görə də şairin 
şeirlərində ən adi və ən çılpaq görünən hadisələr də real-
lığa söykənir, oxucusunu dərindən düşünməyə vadar 
edir: 
Qalıb köynəyində sədəfli sazı, 
Yunisin, Museybin qəmli avazı. 
Neynirəm baharı, neynirəm yazı, 
Ağla sazım, ağla, yaman gündəyəm. 
 
Hərdən o dağları aşmaq istərəm, 
Üzü kəndə sarı qaçmaq istərəm. 
Hayqırıb qolumu açmaq istərəm, 
Ağla sazım, ağla, yaman gündəyəm.  
 
Bayram Göyçəli dünyanın gözəlliyini, təbiətin fü-
sunkarlığını belə qələmə alır: 
 
Çaylar aşiq olar, dənizə-gölə, 
Gül-çiçək verilib çəmənə-çölə. 
Yamaclar bürünüb örpəyə-tülə, 
Nə nədər gözəldi, gözəldi dünya. 
 
Sanki göy dənizdi, meşəsi ləpə, 
Dəryadır ümmanlı, gəmisi, təpə. 
Bayram GÖYÇƏLİ 
 
11 
11 
11 
11 
Meh əsir çən-duman şeh səpə-səpə, 
Bürünüb dumana-çənə təbiət! 
 
Şair demişkən, illər nə tez keçdi, inanmaq olmur 
ki, 60 il gəlib haxladı. Amma o da var ki, ahıl çağı əha-
təndə olan yaxın dostlarla, qohumlarla yaşamağına də-
yər: 
Gəlib ömrün ahıl çağı, 
Bir cənnətdir ömür bağı. 
Taleyimin çil-çırağı, 
Şölə saçır, uca dağam, 
Siz varsınız, mən də varam. 
 
Yazıb-yaratmağı sevən şair, millətini, dövlətini 
daha çox sevdiyini şeirlərinin əksər misralarında tərən-
nüm edərək yazır: 
 
Yaz-yarat ki, izin qalsın, 
Ürəklərdə sözün qalsın. 
Bayrağımız dalğalansın, 
Zirvələrdə bir qartalam, 
Siz varsınız, mən də varam! 
 
Göyçə-Qarabağ həsrəti şairin ən yaralı yeridir, 
onu unutmaq, yaddan çıxarmaq mümkün deyil: 
 
Ağla sazım, ağla 
 
 12 
Qoynunda boy atdım, gəzdim Göyçəni, 
Qınamayın başa düşün siz məni. 
Sevda dolu o müqəddəs çeşməni, 
İtirdiyim, o günlərdən danışaq. 
 
Qarabağ ürəyi, cümlə-cahanın, 
Göyçə sağ qoludur, Azərbaycanın. 
Ucalsın göylərə, Vətən bayrağın, 
Bütöv Yurddan, bu ellərdən danışaq! 
 
Göyçə mahalını məcburi tərk edən köçkünlərin 
aqibətini ürək yanğısı ilə şair belə təsvir edir: 
 
Yayıldı bir anda dəhşətli xəbər, 
Dağlar lərzə gəldi, yer-göy ağladı. 
Göyçədən yol boyu, Qazağa qədər, 
Köçkünlər karvanı, yolu bağladı. 
 
Şair də həmyerliləri kimi Göyçə elinin doğma 
yurda qayıtmalarına inanır, səbirsizliklə o günü gözlə-
yir: 
 
Məkan cənnətə dönər, 
Ulduzlar yerə enər. 
Ay səmadan nur çilər, 
El Vətənə qayıtsa. 
Bayram GÖYÇƏLİ 
 
13 
13 
13 
13 
 
Aşıqlar məclis qurar, 
İgidlər meydan sular. 
Ruhlar şam yandırar, 
El vətənə qayıtsa. 
 
El-obanı haraylayan şair, məkandan narahatlığını 
belə bildirir: 
 
Yağıya baş əyməz, vüqarlı dağlar, 
Şəfalı bulaqlar, bağçalar-bağlar. 
Qaradaş ocağı eli haraylar, 
Sazaqlı-çovğunlu yellər hardadı? 
 
Yağışı göz yaşı, qarı ağappaq, 
Dahilər yetirdi müqəddəs torpaq. 
Bayram Göyçəlini edirmi soraq, 
Cildə göz açdığım illər hardadı? 
Ay camallı, qara tellər hardadı? 
 
Xoşbulaq yaylağında – füsunkar təbiətin qoynun-
da, gül-çiçəyin dili ilə belə yazır: 
 
Laləyə bax, kol dibində, 
Üzü dönmüş nərgizin də. 
Ağla sazım, ağla 
 
 14 
Yalvarırdı öz dilində, 
Elə bildim Göyçədəyəm. 
Şairin acı çəkdiyini, Vətəndən ayrı düşmüş ata-
babaların ayrılığa tab gətirə bilmədiklərindən ürək yan-
ğısı ilə belə yazır: 
 
Vətəndən elimiz-obamız köçdü, 
Yanar çırağımız-sobamız keçdi. 
Acı çəkdi, ata-babamız köçdü, 
Dəryada tək qalan gəmiyəm, ellər! 
 
 
Şairin, əksər şeirlərində Tanrıya bağlılığı və pə-
nah gətirməyi, Allaha istinadı təzahürünü tapır, Allaha 
müraciət edərək belə yazır: 
 
Sahibsiz qalıbdı ellər, obalar, 
İsmətli nənələr, igid babalar. 
Allahım, bilirsən, orda kimlər var, 
Qismət et, Göyçədə mən şam yandırım, 
Nə yaxşı sən varsan, ey ulu Tanrım! 
 
Şairin həyatda xeyirxah, xoş niyyətli olmağını 
şeirlərindən də bilmək çətin deyil. İnsanları xeyirxahlı-
ğa, səxavətli olmağa səsləyərək belə yazır: 
 
Bayram GÖYÇƏLİ 
 
15 
15 
15 
15 
Mən elə bir insanam ki, 
Xoş niyyətlə yol tutaram. 
Əlacsıza kömək olub, 
İmkansıza əl tutaram. 
 
Vətənpərvər şair olan Bayram müəllim Vətən 
üçün, torpaq üçün qəribsədiyini, acı çəkdiyini təsvir 
edir, vətənin bir parçası olan Qarabağ, Göyçə torpaqları-
nın yağı düşmən tapdağı altında qalmağı şairi həm hid-
dətləndirir, həm də mənəvi varlığını alt-üst edir. Hisslə-
rini kağıza köçürərək belə yazır: 
 
 
 
Çətindir, Vətənin yarısı darda, 
Ana torpaqlardı dövlət də, var da. 
Dağlar intizarda, yol intizarda, 
Vətənə nə gedən, nə də gələn var. 
 
Ordan Göyçə dərdi, burdan Qarabağ, 
Əsil kişilərə çəkilibdi dağ 
İllər dolansa da yoxdur ki, soraq, 
Vətənə nə gedən, nə də gələn var. 
 
Ağla sazım, ağla 
 
 16 
Şairin həyat həvəsi, düşüncələri öz əksini şeirlə-
rində tapır, içəridən gələn duyğularını ağ vərəqə köçü-
rüb belə deyir: 
 
Qalxsan yaylaqlara dumanda, çəndə, 
Xışıltı, pıçıltı, bir səs gələndə. 
Ürkək bir ceyranı görəndə sən də, 
Dağlar gözəlinin izindən soruş. 
 
Əgər gəlib görsən tənha bir ağac, 
Köksündə bulağı min dərdə əlac. 
Bir huri-mələk də saçları qulac, 
Titrək dodaqların sözündən soruş! 
 
Bayram Göyçəlinin Əli adında bir oğlu - hal-ha-
zırda Vətənin keşiyində, hərbi xidmətdədir. Ali təhsilli-
dir, üç qız övladı ali təhsillidir, altı nəvəsi var. Şair Le-
ninqrad şəhərində Aviasiya texniki məktəbini, Aviasiya 
Akademiyasını, Ali Partiya məktəbini bitirmişdir. Şair 
1975-ci ildən Mülki Aviasiyada Gəncə Beynəlxalq Ha-
va Limanında rəhbər vəzifədə, hal-hazırda Uçuşların 
Təhlükəsizliyi İdarəsində inspektor vəzifəsində fəaliyyət 
göstərir. Aviasiyada qırx ilə yaxın qüsursuz fəaliyyətinə 
görə, savadlı və bacarıqlı rəhbər işçi kimi Azərbaycan 
Respublikası Dövlət Mülki Aviasiya Administrasiyası 
rəhbərliyi tərəfindən Azərbaycan Respublikası Prezi-
Bayram GÖYÇƏLİ 
 
17 
17 
17 
17 
dentinin 565 nömrəli fərmanına əsaslanaraq «Aviasiya-
nın Şərəf nişanı» ilə təltif edimişdir. Artıq Bayram Göy-
çəlinin yaradıcılığının səsi-sədası vətənə yayılmışdır. 
Onu yaradıcı təşkilatlar təşəkkürlərlə,  fəxri fərmanla 
qiymətləndirir. Şairin  bədii yaradıcılığını yüksək qiy-
mətləndirən Azərbaycan Kütləvi İnformasiya Vasitələri 
İşçilərinin Həmkarlar İttifaqı Rəyasət Heyətinin qərarı 
ilə – yazıçı-jurnalist, jurnalistlər birliyi həmkarlar birli-
yinin sədri: Oqtay Salamzadə tərəfindən – şair Bayram 
Göyçəliyə 2011-ci il «Xalqın nüfuzlu ziyalısı» Fəxri 
Diplomu, «Qızıl qələm» mükafatı laureatı Diplomu «A-
zərbaycan bayrağı» mükafatı laureatı diplomu təqdim 
edilmişdir. 
2014-cü ilin sonunda Bakı şəhəri «Heydər Əli-
yev» Beynəlxalq Hava Limanında Uçuşların Təhlükə-
sizliyi idarəsinin rəhbərliyi uçuşların təhlükəsizliyi 
inspektorlarının il ərzində fəaliyyətinin «illik hesabatı» 
tədbiri keçirdi. 1 dəst kompyuter hədiyyə olaraq inspek-
tor Bayram müəllimə verildi və «İlin inspektoru» elan 
edildi. 
Şair 1996-cı ildən YAP-nın üzvü, «Gəncə» 
Beynəlxalq Hava Limanında YAP şuranın üzvü, Qara-
bağ müharibəsi veteranıdır.  
Şairin qələmə aldığı, daima düşünən və düşündü-
rən şeirlərin təravəti, onun geniş oxucu auditoriyası qa-
zanmasına real imkanlar yaradır. İlk baxışda sadə görü-
nən misraların arxasında duran məna çalaları həssas 
Ağla sazım, ağla 
 
 18 
oxucuların duyğularını ovsunlayır, onları nikbin bir əh-
val-ruhiyyə üstə kökləyir. İnanırıq ki, şair Bayram Göy-
çəlinin «Ağla, sazım ağla» kitabı geniş oxucu kütləsinin 
diqqətini cəlb edəcək, yenə də yaradıcılıq axtarışında 
olan şairə, yeni-yeni oxucular qazandıracaqdır. Dəyərli 
şeirləri, qiymətli sözləri, nəsihətli kəlamları yaddaşlara 
həkk olunacaqdır. 
XƏZANGÜL, 
Azərbaycan Yazıçılar Birliyi Gəncə  
Bölməsinin sədri, Türkiyə-Avrasiya  
Yazıçılar Birliyinin üzvü,  
Prezident təqaüdçüsü 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
19 
19 
19 
19 
 
 
 
 
 
 
 
 
 
 
 
VƏTƏN  MƏHƏBBƏTİ 
 
 
 
 
 
 
 
 
 
 
 
 
 
 
 
Ağla sazım, ağla 
 
 20 
 
GƏNCƏ, GƏNCƏDİR 
(Müstəqil Azərbaycan Respublikasının Prezidenti   
İlham Əliyev cənablarının Gəncə səfəri  
Gəncə şəhər İcra Hakimiyyətinin başçısı  
cənab Elmar Vəliyevə qol-qanad verdi) 
 
İlham Əliyevin Gəncə səfəri, 
Dəyişdi, kökündən qədim şəhəri. 
Günəş nur ələdi, duman çəkildi, 
Tarixə bir töhfə-möcüzə gəldi. 
 
Başlandı şəhərdə, abadlıq işi, 
Qaytardı müasir, uzaq keçmişi. 
Şəhər qapıları dəyişdi həmən, 
Şəhəri hiss etdi, şəhərə gələn. 
 
Nizami Gəncəvi, dünyada məşhur, 
Sözləri bir gövhər, qələmində nur. 
Şeyx Nizamini tanıyır, hər kəs, 
Yazıb-yaratdığı məkan, müqəddəs. 
 
Ziyarətə gəlir, Prezident, özü, 
Bu pirdən başlayır söhbəti-sözü. 
Məqbərəyə baxıb, fikrə dalırsan, 
Bu cənnət məkandan, bir zövq alırsan. 
 
Bir yanda «Xəmsə»si, təsviri sənət, 
Göstərir, şairin ruhuna hörmət. 
Bayram GÖYÇƏLİ 
 
21 
21 
21 
21 
 
Gəncəmizə gələn, bütün qonaqlar, 
Hökmən məqbərədə tuturlar, qərar. 
 
Ziyarətə gəlib, baxıb görənlər, 
Gedib ölkəsində təsvir edənlər. 
Yaxından tanıyır, Azərbaycanı, 
Əsərlər mat qoyur, cümlə-cahanı. 
 
İnkişaf vacibdir, lazımdır bizə, 
Gəz-dolaş dünyanı, dön ölkəmizə. 
Çoxunu, arxada qoymuşuq artıq, 
Ölkəmizdə, ürəkaçan abadlıq. 
 
Parlaq bir gələcək, işıqlı yollar, 
Müstəqil, nüfuzlu dövlətimiz var. 
Nəzər sal, vətəndə firavanlığa, 
Dönərik Şuşaya, İrəvanlığa. 
 
Yaşasın dövləti quran-yaradan, 
Ulu öndərimiz Heydər babadan. 
Məsləhət alanlar, sevgi duyanlar, 
Çox şükür özütək davamçısı var. 
 
Gəncədə baş verən axır zamanlar, 
Lazımsız yerləri söküb-quranlar. 
Alqışa layiqdir, zəhmət çəkənlər, 
Şaxtalı günlərdə, yamaq sökənlər. 
 
Ağla sazım, ağla 
 
 22 
Təmizləndi şəhər, artıq yüklərdən, 
Başa düşməyənlər, yanılır hərdən. 
Yaxşıdır, keçmişi yadına salmaq, 
Gələcəyə baxıb, müasir olmaq. 
 
Çox uzaq görəndir, böyük şəxsiyyət, 
Yadından çıxmadı qoca təbiət. 
Şəhər ətrafında, daxildə, öndə, 
Min ağac əkildi bəlkə bir gündə. 
 
Bir anlıq qayıdaq keçmiş illərə, 
Millət atasilə, olan günlərə. 
Əkdiyi ağaclar, yadigarıdır, 
Bu tədbir, ənənə onun «varıdır». 
 
Yaxşı insanları, el yada salar, 
Özləri getsə də, əməli qalar. 
Yazmaqla, qurtarmır görülən işlər, 
Qədrini, gələcək nəsillər bilər. 
 
Özünü düşünən bəzi insanlar, 
İndi anlamırsa, nə vaxtsa anlar. 
Nizami yurdunda hər bir gəncəli, 
Elmar Vəliyevlə fəxr edir, bəli! 
 
Gəncənin tarixi, uludan-ulu, 
Gəncədən keçərmiş hər karvan yolu, 
Müstəqil yurdumun əyilməz qolu, 
Hər vaxt Gəncə olub, yenə Gəncədir. 
Bayram GÖYÇƏLİ 
 
23 
23 
23 
23 
 
Mən tərif etmirəm, doğma şəhəri, 
Şəhərlər yaranan o gündən bəri. 
Olubdur həmişə, dillər əzbəri, 
Əməldə sərt olub, dili incədir, 
Gəncə, Gəncə olub, yenə Gəncədir. 
 
Adət-ənənədən, söz düşən zaman, 
Söz deyib sözünün üstündə duran. 
Vətənlə, millətlə ürəyi vuran, 
Saflıqda incidir, açan qönçədir, 
Gəncə, Gəncə olub, yenə Gəncədir. 
 
Bayramam, ölkəmə Gəncə gərəkdir, 
Dostluğa sadiqdir, düşmənə sərtdir. 
Qızları mələkdir, oğulu mərddir, 
Tarix boyu, Gəncəbasar öndədir, 
Gəncə, Gəncə olub, yenə Gəncədir. 
                                Gəncə, 2014 
 
 
 
 
 
 
 
 
 
 
Ağla sazım, ağla 
 
 24 
GƏNCƏ 
 
Bir yanın Qoşqardı, bir yanın Kəpəz, 
Göy-göl, Maral gölün pənahı, Gəncə. 
Tarixin böyükdür, yaşın bilinməz, 
Dünyanın açılan sabahı, Gəncə. 
 
Tərifə layiqdir daşın, torpağın, 
Hacıkənd yaylağın, Göy-göl oylağın. 
Qəlbimi oxşayan çinar yarpağın, 
Müqəddəs məkanın Pir-şahı, Gəncə. 
 
Dahi Nizaminin ocağısan sən, 
Ulu millətimin qucağısan sən, 
Cənnətin isti bir bucağısan sən, 
Dahilər yurdusan, ey dahi Gəncə. 
 
İmamzadə sənin and içmə yerin, 
Bol olub məkanda zərin-gövhərin, 
Müstəqil ölkəmin, qədim şəhərin, 
Azadlıq bayrağı, dərgahı Gəncə. 
 
Şəhərlər içində uludan ulu, 
Səndə dayanarmış hər karvan yolu, 
Bu Odlar yurdunun əyilməz qolu, 
Bayram Göyçəlinin pənahı, Gəncə! 
 
 
Bayram GÖYÇƏLİ 
 
25 
25 
25 
25 
 
GƏNCƏ 
 
Ulu Gəncəmizə gəl nəzər salaq, 
Bu qədər füsunkar olmamış Gəncə. 
Nizami yurdunda bir qonaq qalaq, 
Görərsən, geridə qalmamış Gəncə. 
 
Kim gördü, sevincdən qəlbi kövrəldi, 
Nə qədər əlçatmaz bina yüksəldi. 
Gəncə gözəl olub, yenə gözəldi, 
Şəhər çiçəkləndi, solmamış Gəncə. 
 
Şəhər də gül kimi açılar-solar, 
Şəhərə baxmasan, xaraba qalar, 
Şəhər də dünyadır, boşalar-dolar, 
Dərin xəyallara, dalmamış Gəncə. 
 
Dahinin adına prospekt də var, 
Mərkəzdə heykəli göyə ucalar. 
İnsan özü gedər, əməli qalar, 
Qayğı var, qayğısız qalmamış Gəncə. 
 
Nə qədər ki, sağam, düzlükdür peşəm, 
Pisə-pis, yaxşıya-yaxşı demişəm, 
Gəncəni ən gözəl diyar bilmişəm, 
Köhnə simasında qalmamış Gəncə. 
 
 
Ağla sazım, ağla 
 
 26 
 
Elə bil ki, hər şey təzələnibdir, 
Sanki, göydən yerə nur ələnibdir. 
Yurduma mahnılar bəstələnibdir, 
Qonaqsız-qarasız qalmamış Gəncə. 
 
Yazdığım şeirlər ürəkdən gələr, 
Bil ki, zər qədrini, zərgərlər bilər. 
İnsan zəhmətilə qalxar-yüksələr, 
Bayramı nəzərdən salmamış Gəncə! 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
27 
27 
27 
27 
 
YAŞA  AZƏRBAYCAN 
 
Əzəmətli dağların var, 
Bar-bəhərli bağların var. 
İndi gözəl çağların var, 
Dünya, aləm sənə heyran, 
Yaşa-yaşa Azərbaycan! 
 
Nemət səndə, hörmət səndə, 
Bol sərvətin tər sinəndə. 
Behişt səndə, cənnət səndə, 
Baş əyəcək dünya-cahan, 
Yaşa-yaşa Azərbaycan! 
 
Qonaqpərvər millətinlə, 
Qeyrətinlə, qüdrətinlə. 
Dünya dolu şöhrətinlə, 
Nümunəsən hər vaxt, hər an, 
Yaşa-yaşa Azərbaycan! 
 
Bax, üçrəngli bayrağına, 
Xoş niyyətli qonağına, 
İlham kimi dayağına, 
Ölkəm olub çil-çıraqban, 
Yaşa-yaşa Azərbaycan! 
 
 
 
Ağla sazım, ağla 
 
 28 
 
Ulu öndərdən tövsiyyələr, 
Od-alovdan keçib-gələr. 
Azad ölkə, Vətən bilər, 
Bayram oyaq, sökülür dan, 
Yaşa-yaşa Azərbaycan! 
                        Gəncə, mart  2014 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
29 
29 
29 
29 
 
ƏSGƏR MƏHƏBBƏTİ 
 
Bir yanda vətəndir, bir yanda ana, 
Ayıqdır hər zaman sərhəd xidməti. 
Müstəqil ölkəmə, Azərbaycana, 
Etimad göstərir xalqı-miləti, 
Əsgərin Vətənə var məhəbbəti. 
 
Ana qürur duyur, öz övladıyla, 
Oğul fəxr eləyir, əsgər adıyla. 
Vətən inildədi şəhidləriylə, 
Azərbaycan çəkdi zülmü-zilləti, 
Əsgərin Vətənə var məhəbbəti. 
 
Düşmənlə, üz-üzə dayanır əsgər, 
Yatmır ki, çox erkən oyanır əsgər. 
Sir-sifət dəyişir, boyanır əsgər, 
Geyim xatırladır, xoş təbiəti, 
Əsgərin Vətənə var məhəbbəti. 
 
Yatmış pələngdilər igid əsgərlər, 
Dayanıb pusquda qərarı gözlər. 
Döyüşdə görərlər nələr var, nələr, 
Müqəddəs torpaqdır sözü-söhbəti, 
Əsgərin vətənə, var məhəbbəti. 
 
 
 
Ağla sazım, ağla 
 
 30 
 
 
Fikirlər yönəldi, Vətən dərdinə, 
Əsgərdir, hər zaman yetən, dərdinə. 
Göyçə-Qarabağsız, keçən hər günə, 
Nəzər sal, görərsən haqq-ədaləti, 
Əsgərin Vətənə var məhəbbəti. 
 
Hər bir əsgər, Mübarizdir-Mübariz, 
Döyüşdə qəhrəman, işdə mübariz. 
Bayram Göyçəlidən, qalarmı bir iz? 
Vətən intizarı, torpaq həsrəti, 
Əsgərin Vətənə var məhəbbəti. 
                                Gəncə, noyabr  2014 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
31 
31 
31 
31 
 
MƏNİM  AZƏRBAYCANIM 
 
Vətənin torpağına, daşına dönə bilsəm, 
Ayağından su içib, başına dönə bilsəm. 
Qürbət eldə od tutub vətəndə sönə bilsəm, 
Arzularım çin olar, mənim Azərbaycanım. 
 
Dağların çiçəyinə, gülünə qurban kəsim, 
Azəriyəm dediyin dilinə qurban kəsim. 
Vətəninə qayıdan elinə qurban kəsim, 
Arzularım çin olar, mənim Azərbaycanım. 
 
Soxulub Vətənimə yersiz gəldi, yerli qaç, 
Gəldikləri bəs deyil, qalx yoluna işıq saç. 
Belə getməz, dərdlərə yəqin, tapılar əlac, 
Arzularım çin olar, mənim Azərbaycanım. 
 
Hər kəsin öz ocağı, öz eli-obası var, 
Ölkəmin dünya dolu səsi var, sədası var. 
Tarixdə milyon illik sökülməz qalası var, 
Arzularım çin olar, mənim Azərbaycanım. 
 
Min bəla çəksə belə, azalıb-artsa belə, 
Gələnlər məskunlaşıb vətəni satsa belə. 
Hələ ki, ayılmayıb, millətim yatsa belə, 
Arzularım çin olar, mənim Azərbaycanım. 
 
 
Ağla sazım, ağla 
 
 32 
 
 
Gör neçə illər keçib ocağımız sönübdür, 
Ulduzumuz, ayımız göydən yerə enibdir. 
Günəşimiz parlasın-bizdən küsüb gedibdir, 
Arzularım çin olar, mənim Azərbaycanım. 
 
Vətən, sənin adınla tanınır millətimiz, 
Adına layiq olsaq olacaq hörmətimiz. 
Bayram deyir olubdur, yenə var qeyrətimiz, 
Arzularım çin olar, mənim Azərbaycanım. 
                                Gəncə aprel  2011 
 
 
 
 
 
 
 
 
 
 
 
 
Bayram GÖYÇƏLİ 
 
33 
33 
33 
33 
 
GƏLMİŞƏM 
(Azərbaycan Yazıçılar birliyinin sədri 
Hörmətli Anar müəllimə) 
 
Bir tərəfin Gəncə, Məmmədxanlılar, 
Soruşsan deyərlər qohumcanlılar. 
Anan Nigar, Atan Rəsul, siz Anar, 
Xudadat bəy vətənindən, gəlmişəm. 
 
İlk səhiyyə naziri – Rəfibəyli, 
Nizami yurduna salıbdır meyli. 
Olub Qubernator! – indi gileyli, 
Kəpəz dağın ətəyindən gəlmişəm. 
 
Neçə-neçə şah əsərin əllərdə, 
Şöhrətiniz-qüdrətiniz ellərdə. 
Tərcümə edirsiz neçə dillərdə, 
Qədim Gəncə şəhərindən gəlmişəm. 
 
Yada düşdü babaların-keçmişin, 
Köklə bağlı, yurdla bağlı hər işin. 
Anar müəllim bu zamanın-gərdişin, 
Sınanılmış beşiyindən, gəlmişəm. 
 
Dağılıbdır yurd-yuvası elimin, 
Bayatısı, dadı-tamı dilimin. 
Görsəydiniz titrəməyni əlimin, 
Ələsgərin Göyçəsindən gəlmişəm. 
Ağla sazım, ağla 
 
 34 
 
 
 
Günel baş tacınız, Tural vüqarın, 
Davamçın, dayağın, dağda qartalın. 
Bayram Göyçəliyəm zirvədə qarın, 
İncitək bar- bəhərindən gəlmişəm, 
«Cavad xanın Vətənindən gəlmişəm!» 
                                Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
35 
35 
35 
35 
GƏNCLƏR 
 
Vətən dağlarının özündən gələn, 
Coşan bulaqların gözündən gələn. 
İgid nəfəsindən – sözündən gələn, 
Səmadır, məkandır, vətəndir gənclər. 
 
Vətənin dayağı, elin dayağı, 
Keşiyində durar, əsgər sayağı. 
Dalğalan-dalğalan, Vətən bayrağı, 
Sinəsi qaladır, sitəmdir gənclər. 
 
Rüzgar əsməsin, bağça-bağ olsun, 
Dəniz olsun, dərya olsun, dağ olsun. 
Şəhidlik rəmzidir «Vətən sağ olsun», 
El üçün canından keçəndir gənclər. 
 
Gənclər vətənimin çil-çirağıdır, 
Gənclər ömrümüzün, növ baharıdır. 
El-obanın qeyrətidir-arıdır, 
Yağını zəmitək biçəndir, gənclər. 
 
Bayram Göysəlinin şanı-şöhrəti, 
Millətin namusu, gücü-qüdrəti. 
Huri-mələklərin abır-isməti, 
Ləli-cəvahiri, seçəndir gənclər. 
Eşqin badəsini, içəndir gənclər. 
                                Gəncə  2012 
 
Ağla sazım, ağla 
 
 36 
ƏS, EY KÜLƏK 
 
Yad əllərdə olan yurdum,  
Gül-çiçəyi solan yurdum,  
Axır viran qalan yurdum,  
Çöllərində nələr bitər,  
Əs, ey külək gətir xəbər. 
 
İntizarda bağ-bağatın,      
İlə dönər bir saatın,  
Ağlar qaldı hər bayatın,  
Gah sızıldar, gah inildər,  
Əs, ey külək gətir xəbər. 
 
Dağda-daşda iz qalmadı,  
Təskinliyə söz qalmadı,  
Ağlamağa göz qalmadı,  
Sinəm üstə bir dağ çəkər,  
Əs, ey külək gətir xəbər. 
 
Öz dağımdan gəldi selim,  
Pərən-pərən oldu elim,  
Deməyə də gəlmir dilim,  
Alma ağacı yol gözləyər,  
Əs, ey külək gətir xəbər. 
 
 
 
 
Bayram GÖYÇƏLİ 
 
37 
37 
37 
37 
 
Tək-tənhadır nəzir daşı,  
Yox həmdəmi, nə sirdaşı, 
İntizarda hər baş daşı,  
Qaradaşım qan-yaş tökər,  
Əs, ey külək gətir xəbər. 
 
Qağayılar süzən gölüm,  
Ümidini üzən gölüm,  
Ellər deyib gəzən gölüm,  
Bayram, dərdin kimlər bilər,  
Əs, ey külək gətir xəbər. 
                                Gəncə  2011 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 38 
VƏTƏNDİR-VƏTƏN 
 
Ağlımın kəsəri, gözümün nuru, 
Qolumun qüvvəti, Vətəndir-Vətən. 
Dağların zirvəsi, Qartal qüruru, 
Şerimin hikməti, Vətəndir-Vətən. 
 
O sal qayalarda kəkliyin səsi, 
Durna bulaqların həzin nəğməsi. 
Bizə bəxş olunmuş Tanrı töhvəsi, 
Xalqımın qüdrəti, Vətəndir-Vətən. 
 
Nərə çəkən igidlərin oylağı, 
Ataların-babaların yaylağı. 
Babam əmanəti, anam torpağı, 
Xeyir-bərəkəti, Vətəndir-Vətən. 
 
Müqəddəs torpaqdır sözün-söhbətin, 
Azəri yurdunun, xalqın-xilqətin. 
Vətən oğulları, ulu millətin, 
Namusu qeyrəti, Vətəndir-Vətən. 
 
Vətənsiz qırılar, qolun-qanadın, 
Ayaqlayar səni düşmənin-yadın. 
Bayram, Göyçədədir səsin, fəryadın, 
Elin şan-şöhrəti, Vətəndir-Vətən! 
                                Gəncə  2012 
 
 
Bayram GÖYÇƏLİ 
 
39 
39 
39 
39 
 
AZƏRBAYCAN 
 
Qollarını gen açmısan, 
Qoca Şərqin qapısısan. 
Dünyaya işıq saçmısan, 
Azərbaycan, Azərbaycan. 
 
Bakımız yaman dəyişib, 
Dəryada ümman dəyişib. 
Xəzərimiz gözəlləşib, 
Uzaqdadır köhnə zaman, 
Azərbaycan, Azərbaycan. 
 
Gəncəyə gəl, mat qalarsan, 
Gəlişindən zövq alarsan. 
Keçmişi yada salarsan, 
Nə keşiş var, nə Ziyad xan, 
Azərbaycan, Azərbaycan. 
 
Sağın-solun üstün alıb, 
Həmkarları yola salıb. 
Siyasət Öndərdən qalıb, 
Keşikdədir hər vaxt, hər an, 
Azərbaycan, Azərbaycan. 
 
 
 
 
Ağla sazım, ağla 
 
 40 
 
Yollar geniş çil-çıraqban, 
Bayram, ölkən şad-firavan. 
Alqışlayır qoca-cavan, 
Qoca Şərqin qapısından, 
Azərbaycan, Azərbaycan. 
                         Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
41 
41 
41 
41 
 
SƏLNAMƏDİR 
 
Nəzər sal dayanmış hər baş daşına, 
Talelər hər biri, bir səlnamədir. 
Həyatın zinəti üzük qaşına, 
Bənzəyən insanın amalı nədir. 
 
Hər kəsə bir tale, bir bəxt verilir, 
Kimi acı çəkir, kimi sevilir. 
Kimi ömrü boyu ölüb-dirilir, 
Bəxt yoxsa, niskinlik boş bəhanədir. 
 
Dərk edən əzəldən dərk edir bunu, 
Bilir ki, bir puçdur həyatın sonu. 
Ömrü yaşayanlar gözü yumulu, 
Necə doğulubsa, yenə, belədir. 
 
Dünyaya gəlməmiş tale yazılır, 
Yazılar balaca artır-azalır. 
Alın yazısına dünya mat qalır, 
Eyni cizgilərdə tale eynidir. 
 
Heyif ki, bir daha qayıtmır insan, 
Belə qurulubdu gərdişi-dövran. 
Bilərdi neynəyir gəldiyi zaman, 
Qapısı baş daşı yol, - cənazədir. 
 
 
Ağla sazım, ağla 
 
 42 
 
Başqa heç nə yoxdur ömür yolunda, 
Dərd sinədə qalır, ağrı qolunda. 
Bayram nə yazılıb, görən alnında, 
Keçdiyin hər günün, bir səlnamədir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
43 
43 
43 
43 
 
KÖMƏK  OLSUN  YARADAN 
 
Söz var ki, mənası dərindən-dərin, 
Söz var ki, naxşıdır zərin-gövhərin. 
Söz var, dayağıdır ağır günlərin, 
Artıq seçməliyik ağı-qaradan, 
Kömək olsun millətimə, Yaradan! 
 
Ayıq-sayıq olun, dünya qarışıb, 
Yağı düşmən bir-birilə barışıb. 
Biz təklənsək, yıxacaqlar, çalışıb, 
Başımızın üstündədir, burulğan, 
Kömək olsun millətimə, Yaradan! 
 
Batır şeşpərini, düşmən gözünə, 
Qiymət verək, ulu öndər sözünə. 
İki dövlət, bir millətik, kimə nə? 
Almalıyıq qaniçəndən, qana-qan, 
Kömək olsun millətimə, Yaradan! 
 
Birliyimiz ibrət olsun cahana, 
Dalğalansın bayrağımız yan-yana. 
Güvənə bilərsiz Azərbaycana, 
Oğuzuq, kök gəlir Dədə-Qorquddan, 
Kömək olsun millətimə, Yaradan! 
 
 
 
Ağla sazım, ağla 
 
 44 
 
 
İlham Heydər oğlu Prezidentimiz, 
Millətini sevir, amalı təmiz. 
Bayramam bir olaq, artsın qüvvəmiz, 
Güc alaq Tanrıdan, Haqqı-Sübhandan, 
Kömək olsun millətimə, Yaradan! 
Gəncə, 2014 
 
 
 
 
 
 
 
 
 
 
 
 
 
Bayram GÖYÇƏLİ 
 
45 
45 
45 
45 
YAZMAQ  İSTƏYİRƏM 
 
Vətənimin dağlarından, 
Meşəsindən, bağlarından. 
Səsli-küylü çağlarından, 
Mən də yazmaq istəyirəm. 
 
Daha yoxdur gəlib-gedən, 
İyirmi beş il keçdi nədən. 
Artıq yada düşür hərdən, 
Mən də yazmaq istəyirəm. 
 
Yağan yağış soyudarmı, 
Sınıq qəlbi ovudarmı. 
Torpaqlarım qayıdarmı, 
Mən də yazmaq istəyirəm. 
 
Nə Göyçə, nə Qarabağdan, 
Nə bu dağdan, nə o dağdan. 
Gözü yaşlı hər bulaqdan, 
Mən də yazmaq istəyirəm. 
 
Çərxi-fələk tərsə döndü, 
Ocağımız keçdi-söndü. 
Bayram, söylə, bu nə gündü, 
Mən də yazmaq istəyirəm. 
Gəncə 2014 
 
 
Ağla sazım, ağla 
 
 46 
OĞLUM 
(Oğlum Əliyə) 
 
Hər bir əsərimin baş qəhrəmanı, 
Şeirimin mənası, sözüdür oğlum. 
Gəz-dolaş cahanı, axtar dünyanı, 
Dostluğun təməli özüdür oğlum. 
 
Vətənini sevir, elini sevir, 
Adətini sevir, dilini sevir. 
Çəməni-çiçəyi gülünü sevir, 
Çeşmənin əlçatmaz gözüdür oğlum. 
 
Vətənin keşiyi, ləyaqətidir. 
Milləti qorumaq sədaqətidir. 
Dostluğa vəfadar, öz adətidir, 
İgid nəfəsidir, sözüdür oğlum. 
 
Elin sevincinə qarışar, gülər, 
Səhvə-etirafa barışar, gülər. 
Bir sözlə, hər şeyin yerini bilər, 
Hikmətli sözlərin, düzüdür oğlum. 
 
Adına layiqdir İmam Əlinin, 
Güclü silahıdır «İnam», Əlinin. 
Arzusu çin olsun «tamam» Əlinin, 
Bayramın varlığı-gücüdür, oğlum. 
Gəncə 2014 
 
Bayram GÖYÇƏLİ 
 
47 
47 
47 
47 
 
AZƏRİYƏM-AZƏRİ 
 
Unutmaq çox çətindir, 
Yaşadığım günləri. 
Bir qayadır, sütundur, 
Həsrətimin illəri, 
Azəriyəm-Azəri. 
 
Necə dözüm təkliyə, 
Bərə həsrət kəkliyə. 
Ceyran, cüyür, əmliyə, 
Boş qalıbdır çölləri, 
Azəriyəm-Azəri. 
 
Çəmən, çiçək saralır, 
Dağı-düzü qar alır, 
Baxdıqca göz qaralır, 
Solub qızıl gülləri, 
Azəriyəm-Azəri. 
 
Nəyi tərif eyləyim, 
Nə danışım, söyləyim. 
Göynədikcə-göynəyim, 
Hanı durna telləri, 
Azəriyəm-Azəri. 
 
 
 
Ağla sazım, ağla 
 
 48 
 
Kimdən-kimə söz deyim, 
Kimlərədir gileyim? 
Tək qaldı oba-elim 
Lal olubdur dilləri, 
Azəriyəm-Azəri. 
 
Keçmişimi anıram, 
Düşünürəm, yanıram. 
Özümü tək sanıram, 
Xatırlayıb illəri, 
Azəriyəm-Azəri. 
 
Burulğanlı cahanda, 
Sözüm gəzmir dahanda. 
Bayram nə var o yanda? 
Kim açacaq sirləri, 
Azəriyəm-Azəri. 
 
 
 
 
 
 
Bayram GÖYÇƏLİ 
 
49 
49 
49 
49 
 
UCA  DAĞLARI 
 
Xəyallar bir anda keçmişə döndü, 
El aşığı danışanda dastanı. 
Otuzluq lampalar gah yandı-söndü, 
Gəzdim vətənimi, uca dağları. 
 
Məclis başlayandan sona yetincə, 
Nağıllar söylənir, məclis bitincə. 
Xəyallar yol alıb, gözdən itincə, 
Gəzdim vətənimi, uca dağları. 
 
Heç kimi, heç nəyi görməyir gözün, 
Uşaqtək sevinib, gülümsər üzün. 
Canlanır gözündə çəmənin-düzün, 
Gəzdim vətənimi, uca dağları. 
 
Kökümüz bağlıdır, söhbətə-sözə, 
Sehirli aləmə, alova-közə. 
Bayatı dilimdə baxıb göz-gözə, 
Gəzdim vətənimi, uca dağları. 
 
Bayram dinlədikcə qəlbin qan ağlar, 
Sanki, geri döndü uşaqlıq çağlar. 
Babam, əmim, atam, bir də qonaqlar, 
Gəzdim vətənimi, uca dağları. 
Xoşbulaq, 2011 
 
Ağla sazım, ağla 
 
 50 
 
 
VƏTƏNİN DAĞLARINA 
 
Gecə-gündüz qanadlanıb xəyallar, 
Uçmaq istər Vətənin dağlarına. 
Yol gözləyir zirvələrdə qartallar, 
Keşik çəkir Vətənin bağlarına. 
 
Gecə yarı oyaq qalan xəyaldı, 
Bu ayrılıq intizardı, qübardı. 
O diyardan bu diyara nə qaldı? 
Bax, köksünə çəkilən dağlarına. 
 
Külək uğuldadı çovğun baş aldı, 
Yer-göy lərzə gəldi, Vətən boşaldı. 
Kimlər yasa batdı, kimlər xoş haldı, 
Bax həsrətlə, o ötən çağlarına. 
 
Bayramam, qəbahət, minnət bizədir, 
Vətən ayrılığı, möhnət bizədir. 
Gəmi məsələsi, qismət bizədir, 
Dönə bilək! Vətənin dağlarına! 
Gəncə, 2010 
 
 
 
Bayram GÖYÇƏLİ 
 
51 
51 
51 
51 
ƏSGƏR 
 
Həyatda ən yüksək mövqeyi olan, 
Vətəni düşünən, qeydinə qalan. 
Torpağı qoruyan, eli qoruyan, 
Nurlu bir işıqdır, mayaqdır əsgər. 
 
Sinəsini sipər eylər Vətənə, 
Müstəqillik, xoş gün dilər Vətənə. 
Lazım olsa canın verər Vətənə, 
Millətə, dövlətə dayaqdır əsgər. 
 
Vətənin gur səsi, elin gur səsi, 
Kükrəyən, hayqıran dağ şəlaləsi. 
Ulu babaların ruhu-nəfəsi, 
Vətən keşiyində oyaqdır əsgər. 
 
Yad əllərə düşər, əsgərsiz Vətən, 
Odur sal qayatək önündə bitən. 
Bayramam, Vətənin dadına yetən, 
Zirvəyə ucalan, bayraqdır əsgər.  
 
 
 
 
 
Ağla sazım, ağla 
 
 52 
ŞƏHİDLƏR 
 
«Azadlıq» uğrunda, şəhid oldular, 
Qanlı gün, iyirmi yanvar gecəsi. 
Vətəndə, qönçətək açıb-soldular, 
Soyuq qış gecəsi, yurd faciəsi. 
 
Al-qana boyandı ana, gənc, qoca, 
Axıdıldı qanlar, sahil boyunca. 
Düşmən şəhid qanı içdi doyunca, 
Soyuq qış gecəsi, yurd faciəsi. 
 
Şəhid kürsüsünə qalxdı şəhidlər, 
Ölümün gözünə baxdı, şəhidlər. 
Heyrətdən Kür dondu, axdı şəhidlər, 
Soyuq qış gecəsi, yurd faciəsi. 
 
Millətə havadar duran, olmadı, 
Düşmənin ağzından vuran, olmadı. 
Belə vəhşiliklə qıran, olmadı, 
Soyuq qış gecəsi, yurd faciəsi. 
 
Vətənin, dövlətin, durub qəsdinə, 
Tanklar yeridildi kütlə üstünə. 
Yer-göy əsdi, güllə-mərmi səsinə, 
Soyuq qış gecəsi, yurd faciəsi. 
 
Caniləri dəstə-dəstə düzdülər, 
Çaxnaşmaya bir bəhanə gəzdilər. 
Bayram GÖYÇƏLİ 
 
53 
53 
53 
53 
Gördüklərin dağıtdılar, əzdilər, 
Soyuq qış gecəsi, yurd faciəsi. 
 
Lalə, qərənfillər, güllər ağladı, 
Vətən ağı dedi, sinə dağladı. 
Daşlara qırmızı-qara bağladı, 
Soyuq qış gecəsi, yurd faciəsi. 
 
Siz ey, azadlıq şəhidlərimiz, 
Sizinlə döyünür ürəklərimiz. 
Tarixdə qalacaq söz veririk, biz, 
Soyuq qış gecəsi, yurd faciəsi. 
 
İstədilər gözü qorxsun, millətin, 
Bayram faydası yox, zülmün-zillətin. 
Kor olmuşdu gözü bəşəriyyətin, 
Soyuq qış gecəsi, yurd faciəsi. 
Gəncə, 20 yanvar 
 
 
 
 
 
 
Ağla sazım, ağla 
 
 54 
 
 
 
 
 
 
YARADANIM  SEVƏNLƏRƏ  
DƏYMƏSİN 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
55 
55 
55 
55 
 
EYLƏMƏ 
 
Könül hərdən mən aşiqi məstu-xumar eyləmə,  
Uyuban xoş xəyallara eşqini car eyləmə, 
Bilirsən ki, eşq xətadır səndə nübar eyləmə,  
Oyatma gəl yatan qəlbi, dünyamı dar eyləmə. 
 
Getdi daha dönməyəcək, eşqim viran olubdur,  
Tərk eyləyib yuvasını qəlbim talan olubdur, 
Bağladığın əhdi-peyman yəqin yalan olubdur,  
Saf eşqinin carçısıyam könlüm qübar eyləmə. 
 
Baxışların şölə saçdı, əridim şamlar kimi,  
Ümid vermə kam eşqimə qayğısız anlar kimi,  
Canımı al can verərəm canana canlar kimi,  
Bayram deyər, saf eşqini, canım inkar eyləmə. 
                                         Gəncə  2011 
 
 
 
 
 
 
 
 
 
 
 
Ağla sazım, ağla 
 
 56 
EYLƏDİM 
 
Mən sənin könlünə dəyməmək üçün,  
Öz könlümü yıxıb, viran eylədim.  
Hicran qapımızı döyməmək üçün,  
Eşqimi eşqinə qurban eylədim. 
 
Dedim xəyalınla yaşaram əlbət,  
Sinəmdə qövr etdi ülvi məhəbbət,  
Mənəmi qalmışdı eşqinə hörmət?  
Gizlicə qəlbimdə üsyan eylədim. 
 
Uzaq dura-dura yaxınlaşıram,  
Dəlisov çay kimi aşıb-daşıram, 
Bilmirəm mən kimdən, nədən qaçıram,  
Özümə dünyanı zindan eylədim. 
 
Sevirsən bəlaya düçar olursan, 
Özün-öz dünyandan qaçar olursan, 
Bəzən də əğyara açar olursan,  
Eşq bağı mənimdir güman eylədim. 
 
Deyirsən mən indi peşman olmuşam,  
Eşqimə, sevgimə düşman olmuşam, 
Bağışla-bağışla sənsiz qalmışam, 
Bayramam sirrimi pünhan eylədim. 
                                       Gəncə  2011 
 
 
Bayram GÖYÇƏLİ 
 
57 
57 
57 
57 
 
 
GÜLÜM 
 
Nə biləsən ürəyimdən nə keçir, 
Sənin gözlərinə baxıram gülüm. 
Xəyallarım kədər ölçür, qəm biçir. 
Çöhrəndə əriyib, axıram gülüm. 
 
Qaşlarını əyri qılınc görürəm. 
Dodaqda təbəssüm, gülüş görürəm. 
Baxışına dözəmmirəm, ölürəm, 
Gözündə şimşəyəm, çaxıram gülüm. 
 
Bəlalı eşqimi əsir etmisən . 
Ruhumu, sevdamı yesir etmisən. 
Arzuna çatmısan əhdə yetmisən, 
Bayramam tək sənə, baxıram gülüm. 
                                     Gəncə  2011 
 
 
 
 
 
 
 
 
 
 
Ağla sazım, ağla 
 
 58 
 
SİRDİ 
 
Bir gün yenə, Xoşbulaqda,  
Qalxdım meşə talasına,  
Cənnət olan, bu yaylaqda,  
Düşdüm eşqin bəlasına. 
 
Sanki ovçu gülləsinə,  
Hürküb qaçan bir ceyrandı,  
Gözlərinin şöləsinə,  
Vücudum od tutub yandı. 
 
Ala gözlər, hilal qaşlar,  
Qönçə dodaq ağlım aldı,  
Maddım-maddım lal baxışlar,  
Məni kəməndinə saldı.  
 
Nədən çıxdı yol üstünə,  
Təsadüfmü, bilə-bilə,  
Yoxsa durubmu qəsdimə,  
Sığal çəkib qara telə. 
 
Nə dilləndi, nə söz dedi,  
Baxışların seyrinə bax,  
Nə dedisə o göz dedi,  
Sevən qəlbin sehrinə bax. 
 
 
Bayram GÖYÇƏLİ 
 
59 
59 
59 
59 
 
 
Yar özü insafa gəldi,  
Ay dolanıb, il dönüncə,  
O, huridi, o, mələkdi,  
Ömür yetməz, eşq sönüncə. 
 
Belə sevgi, tək-tək olur, 
Yüzdə birdi, mində birdi,  
Ceyran kimi hürkək olur,  
Bayram, inan bu da sirdi. 
                 Xoşbulaq yaylağı 
            avqust  2011 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 60 
DÜŞMÜŞƏM 
 
Heç bilmirəm necə deyim dərdimi, 
Əl çatmayan bir sevdaya düşmüşəm. 
Nə o deyə bilir, nə mən sirrimi, 
Eşq deyilən bir xətaya düşmüşəm. 
 
Sevgi atəşində yanmaq varıymış, 
Bəzən, sevə-sevə danmaq varıymış. 
Həsrəti qəlbimdə soyuq qarıymış, 
Məcnun kimi, boz səhraya düşmüşəm. 
 
Min bəla olubdur, min bir dərmanı, 
Bəs belə bir dərdin çarəsi hanı? 
Yaram qövr eyləyir, tökülür Qanı, 
Bir ümmana, bir dəryaya düşmüşəm. 
 
Məhəbbət rəmzidi sevgi telləri, 
Qayıdaydı geri, gənclik illəri. 
Süzgün baxışları, tuti dilləri, 
Yolda qoyub, bir bəlaya düşmüşəm. 
 
Bu eşqin son həddi, pənahı varmı? 
Sevən ürəklərin günahı varmı? 
Bayram sevənləri sevmək olarmı? 
Haqsız yerə, bu dünyaya düşmüşəm. 
                           Gəncə  2011 
 
 
Bayram GÖYÇƏLİ 
 
61 
61 
61 
61 
 
YANINDA 
 
Əsil sevgi bir aləmdir, əvəzsiz, 
Sevginin qədrini bilən yanında. 
Bir cənnətdir nə mənsizdi, nə sənsiz, 
Eşqini mənimlə bölən yanında. 
 
Ürkək baxışlarla gəldin yanıma, 
Bir od saldın vücuduma-canıma. 
Desəm ki, vaxtında çatdın dadıma, 
Eşqini mənimlə bölən yanında. 
 
Gözəldi eşqinlə baş-başa qalmaq, 
Ülvi məhəbbətin seyrinə dalmaq. 
Belə bir sevgini yadına salmaq, 
Eşqini mənimlə bölən yanında. 
 
Gözümü-gözündən de necə çəkim, 
Dərdimi sağaltmaz nə loğman, həkim. 
Bayram, axirətə qalmaz ki, heç kim, 
Eşqini mənimlə bölən yanında. 
                       Gəncə  2012 
 
 
 
 
 
 
Ağla sazım, ağla 
 
 62 
SƏNSİZ 
 
Yanaqlar allanır, dil-dodaq əsir, 
Gözlərin gözümə sataşan kimi. 
Baxışlar qəlbimi doğrayır-kəsir, 
Gecələr ulduzlar sayrışan kimi. 
 
Lalə ləçəyitək mehdən titrəyir, 
O qədər incədir şehdən titrəyir. 
Mən səndən betərəm, qəlbim göynəyir, 
Sən məndən, mən səndən pərişan kimi. 
 
Nədən əllərindən tuta bilmirəm, 
Eşqini-eşqimə qata bilmirəm. 
İnan ki, gecələr yata bilmirəm, 
Ovunu itirmiş bir tərlan kimi. 
 
Mənimlə gəzirsən gecə və gündüz, 
Surətin qəlbimdə salıbdır bir iz. 
Amma ki, nə fayda, sənsizəm, sənsiz, 
Quru qəfəs kimi, yarımcan kimi. 
 
Sevginin qədrini, sevənlər bilər, 
İntizar, ayrılıq, görənlər bilər. 
Bu yolda can verib, ölənlər bilər, 
Bayram dəyişmə gəl, bu dövran kimi. 
                                          Gəncə  2011 
 
 
Bayram GÖYÇƏLİ 
 
63 
63 
63 
63 
 
GƏLMƏDİN 
 
Sənin vurğununam, sən inanmadın, 
Yenə də min yerə yozdun, gəlmədin. 
Sevgi atəşinə yandım-yanmadın, 
Söz verdin, əhdini pozdun gəlmədin. 
 
Deyirlər ürəkdən-ürəyə yol var, 
Sevənlər həmişə görüş arzular. 
Sənsiz məhəbbətim, sənsiz kor olar, 
Eşqimizə qəbir qazdın, gəlmədin. 
 
Ürəyini heç bir kəsə açmadın. 
Heç olmasa sevən kəsə açmadın. 
Öz-özünlə düşdün pəsə açmadın, 
İlk sevgini daşa yazdın gəlmədin. 
 
Sənin ürəyinə eşqimlə gəldim, 
Səni sevdiyimi mən də bilirdim. 
Bu yolda nə qədər öldüm-dirildim, 
Tale yollarında azdın gəlmədin. 
 
Səni məndən, məni səndən eylədin, 
Hey düşündün, nalə çəkdin, göynədin. 
Üzə güldün, nə bir dindin, söylədin. 
Nakam eşqi gizlin süzdün, gəlmədin. 
 
 
Ağla sazım, ağla 
 
 64 
 
 
Qurban verdin axı niyə eşqini, 
Olanmadın məhəbbətin düşgünü. 
Elə baxdın gəlin köçən, toy günü, 
Bu sevdadan əlin üzdün, gəlmədin. 
 
Bilə-bilə sevgimizi puç etdin, 
Sevdin məni bir əğyarə köç etdin. 
Sən Bayramın həyatını heç etdin, 
Sevdamızı yuxu yozdun, gəlmədin. 
                                  Gəncə  2000 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
65 
65 
65 
65 
 
 
ZAMANA, GÜLÜM 
 
Səni görən gündən dəyişdi halım, 
Azad bir quş idim, sındı qanadım. 
Nə qədər əl açım, sənə yalvarım, 
Gəlmirsən heç dinə, imana, gülüm. 
 
Üzünü bürümüş qapqara telin, 
Kipriyin bənzəyir kamana gülüm. 
O bal dodaqların o şirin dilin, 
Salıb məni aha-amana gülüm. 
 
İntizar, hicran qoşalaşıbdır, 
Gözlərin başıma oyun açıbdır. 
Bayramam, o günlər uzaqlaşıbdır, 
Dərdə əlac deyil zamana gülüm. 
                          Gəncə  2000 
 
 
 
 
 
 
 
 
 
 
Ağla sazım, ağla 
 
 66 
 
VURĞUNAM 
 
Hər çiçəyin hər gülün, 
Qızıl-sarı sünbülün. 
Nəğmə deyən bülbülün, 
Avazına vurğunam. 
 
Nərgizgülü, bənövşə, 
Boylananda Günəşə. 
Yar gələndə görüşə, 
Qədəminə vurğunam. 
 
Təbiət sözün deyir, 
Dağlar yaşıl don geyir. 
Su içir ceyran, cüyür, 
Bulağına vurğunam. 
 
Bayram ömrün tən yarı, 
Unudub intizarı. 
Axtaranda yar-yarı, 
Yar nazına, vurğunam. 
                Gəncə  2011 
 
 
 
 
 
 
Bayram GÖYÇƏLİ 
 
67 
67 
67 
67 
 
TELİNƏ  QURBAN 
 
Lalə yanaqlara gözəllik verən, 
Qara xal qəstində telinə qurban. 
Titrək dodaqları sevən-sevdirən, 
Gümüş kəmər, incə belinə qurban. 
 
Gözlərində sevinc, üzündə kədər, 
Həyadan-abırdan o verir xəbər. 
Gözəlsən, çırpınan ürəyim qədər, 
Yar deyən kəlmənə, dilinə qurban. 
 
Göylərin ulduzu, huri-mələksən, 
Aşiqə əlçatmaz arzu-diləksən. 
Mən sənə, sən mənə xoş gələcəksən. 
Yurduna-yuvana, elinə qurban. 
 
Mənim xəyalımla verib baş-başa, 
Arzu-istəyimlə yaşarsan, qoşa. 
Ağ buxaq, gül yanaq bir hilal qaşa, 
Çöhrəni bəzəyən gülünə qurban. 
 
Bayramı öldürdün-qurtardın mələk, 
Sağ ikən cənnətə apardın mələk. 
Süzgün baxışınla özün bilərək, 
Qəlbimi qoparan eşqinə qurban. 
                                Gəncə  2012 
 
Ağla sazım, ağla 
 
 68 
 
NƏDİR  GÜNAHIM? 
 
Gəlmədi, əhdi-peymanım, gəlmədi, 
Qalmadı, eşqə gümanım, gəlmədi. 
Gəlmədi, sevgili-yarım gəlmədi, 
Anlat mənə, nədir mənim günahım? 
 
Aşiq oldum, alagözlü pəriyə, 
Qorxuram ki, eşqi sönə-əriyə. 
Vurulmuşam, yolum yoxdur geriyə, 
Odur qibləgahım, odur pənahım, 
Anlat mənə, nədir mənim günahım? 
 
Qəbahətim sevməyimdir, ürəkdən, 
Bayram soruş əsən mehdən-küləkdən. 
Günah məndə, nə soruşum fələkdən, 
Göylərə ucalır, fəğanım-ahım, 
Deyən yoxdur, nədir mənim günahım? 
                                               Gəncə  2012 
 
 
 
 
 
 
 
 
 
Bayram GÖYÇƏLİ 
 
69 
69 
69 
69 
KÖNLÜM  KÜSÜBDÜR  
MƏNDƏN 
 
Könlümün könlünü ala bilmirəm, 
Deyəsən yamanca küsübdür məndən. 
Könlümə biganə qala bilmirəm, 
Bəlkə də əlini üzübdür məndən. 
 
Könlüm nədən küsüb, soruşan da yox, 
Öz-özünə küsüb, barışan da yox. 
Bəlalı könlümə qovuşan da yox, 
Eşqi bir dünyadır, bezibdir məndən. 
 
Könlümü, könülsüz qoyan kim oldu? 
Könlümü talayıb-soyan kim oldu? 
Könlümdən belə tez doyan kim oldu? 
Baxışları uzaq, gəzibdir məndən. 
 
Könlümün şahıdır dərin gözlərin, 
Süzgün baxışların, şirin sözlərin. 
Könlündə qalsam da çox gözəllərin, 
Tək sənin könlünə yazıbdır məndən. 
 
Bayramın könlünü üzmə, geri dön, 
Könlümü könülsüz süzmə, geri dön. 
Könlümlə könülsüz gəzmə, geri dön, 
Saf eşqin könlümü, üzübdür məndən. 
                                        Gəncə  2014 
 
Ağla sazım, ağla 
 
 70 
AĞRIN  ALIM 
 
Səhər-səhər göy çəməndə, 
Gəzən mənəm, ağrın alım. 
Tər gülləri meh əsəndə, 
Üzən mənəm ağrın alım. 
 
Həm qarında, yağışında, 
Donub qaldım baxışında. 
Gözlərinin işığında, 
Sönən mənəm, ağrın alım. 
 
Xoş təbəssüm ilk kəlmələr, 
Dodaq titrər, söylər nələr. 
Bunu təkcə sevən bilər, 
Deyən mənəm, ağrın alım. 
 
Addımlaram aram-aram, 
Vurulmuşam sızlar yaram. 
Gəldim deyəm, mən də varam, 
Sevən mənəm ağrın alım. 
 
İntizarda qalsan belə, 
Yar yadına salsan belə. 
Bu canımı alsan belə, 
Gələn mənəm, ağrın alım. 
 
 
 
Bayram GÖYÇƏLİ 
 
71 
71 
71 
71 
 
 
Bayram deyər sevdim səni, 
Gizlətmə gəl ay bədrini. 
Dön mənə bax, yar qədrini, 
Bilən mənəm, ağrın alım. 
                   Gəncə  2010 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 72 
GÖRÜŞƏ  GƏLİR 
 
Qalxıram çay boyu üzü yuxarı, 
Ceyranlar, cüyürlər öpüşə gəlir. 
San ki, nəğmə deyir çayın axarı, 
Sevənlər bulağa görüşə gəlir. 
 
Bir yanda aşıqlar çalıb-oxuyur, 
Bir yanda çəmənzar cənnət qoxuyur. 
Bir qız gül-çiçəkdən çələng toxuyur, 
Sevənlər bulağa görüşə gəlir. 
 
Meylini salıbdır bulağa sarı, 
Sevən könüllərin əhdi-ilqarı. 
Yazılıb daşlara, hər arzuları, 
Sevənlər bulağa görüşə gəlir. 
 
Kimi intizarda yarın gözləyir, 
Kimi şeh üstündə yarın izləyir. 
Kiminsə həsrətdən qəlbi göynəyir, 
Sevənlər bulağa görüşə gəlir. 
 
Bulaq zümzüməli, sevgi müqəddəs, 
Deyir qürbətdəyəm yanıqlı bir səs. 
Bayram Göyçəlidən oxuyur hər kəs, 
Sevənlər bulağa görüşə gəlir. 
                                             Xoşbulaq yaylağı. 2011 
 
 
Bayram GÖYÇƏLİ 
 
73 
73 
73 
73 
GÖZLƏRİN 
 
Dilim söz tutmadı, səni görəndə, 
Dünyamı yandırdı, yaxdı gözlərin. 
Elə bil özümü tapmışam səndə, 
Qələm qaş altından, baxdı gözlərin. 
 
Həyəcan təbili çaldı baxışın, 
Bütün varlığımı aldı baxışın. 
Lal oldu üzümdə qaldı baxışın, 
Dağ çəkdi, könlümü yıxdı gözlərin. 
 
Sevən qısqanc olar, küsər-barışar, 
Sevəndə qəlb susar, gözlər danışar. 
Od olar, köz olar, yanar, alışar, 
Gözümdə şimşəktək çaxdı gözlərin. 
 
Sevən könüllərin şahı göz olar, 
Nakam məhəbbətin ahı göz olar. 
Ayrılığın sırf günahı göz olar, 
Eşqimə şahiddir – haxdı gözlərin. 
 
Lalə yanaqların üzə yaraşır, 
Hilal qaşlar, ala gözə yaraşır. 
Bal dodaqlar eşqə-sözə yaraşır, 
Bayramla göz-gözə baxdı gözlərin, 
Cənceliyimi xatırlatdı, gözlərin! 
                               Gəncə  2000 
 
Ağla sazım, ağla 
 
 74 
NƏ  DƏ  O QANDI 
 
Bürümüş könlümü, bürümüş dərd-qəm, 
Köksümə od basdı, alışdı sinəm. 
Ya öldür, ya da qoy yarama məlhəm, 
Nə mən deyə bildim, nə də o qandı. 
 
Gözlər danışırsa, ürəyə yol var, 
Qəlblər çırpınırsa, görüş arzular. 
Bir sözdən anlayan, çətin tapılar, 
Nə mən deyə bildim, nə də o qandı. 
 
Get-gelə kainat-zaman dəyişir, 
Sevgi, məhəbbətə güman dəyişir. 
A zalım, dəryada ümman dəyişir, 
Nə mən deyə bildim, nə də o qandı. 
 
Dinlə ürəyindən gələn o səsi, 
Ecazkar pıçıltı, qəlbin guşəsi. 
Sehirli dünyaya qoyma heç kəsi, 
Nə mən deyə bildim, nə də o qandı. 
 
Göylərdə fəryadım, eşqə ahımsan, 
Sən mənim ümidim, son pənahımsan. 
Bayram Göyçəliyəm, könül şahımsan, 
Nə mən deyə bildim, nə də o qandı. 
                           Gəncə  2011 
 
 
Bayram GÖYÇƏLİ 
 
75 
75 
75 
75 
GİZLİCƏ 
 
Bu gözəl dünyada nələr var, nələr, 
Qəlbləri oxşayan nazı-qəmzələr. 
Əsil nəcabətli ülvi gözəllər, 
Eşqin badəsini içər gizlicə. 
 
Arxadır, ümiddir, nəfəsdir, candır, 
Həmişə qəlbilə, sənə həyandır. 
İncitək sözlər seç yananı-yandır, 
Könlünə olubdur, düçar gizlicə. 
 
Sən onun vurğunu, o sənin yarın, 
Gözünün işığı, qartal vüqarın. 
Özüntək inamın, hər ehtibarın, 
Yoluna bir işıq saçar gizlicə. 
 
Sevən kəs eşqini, verməz əlindən, 
Bülbül həsrət çəkər, keçməz gülündən. 
Sevgi kəlamları düşməz dilindən, 
O özü qoynuna qaçar gizlicə. 
 
Hicranı yaxına qoyma, amandır, 
Belə bir gözələ qıyma, amandır. 
Bayram fitnə-felə uyma, amandır, 
O Tovuz quşudur, uçar, gizlicə. 
                  Gəncə  2014 
 
 
Ağla sazım, ağla 
 
 76 
EŞQİN  XƏSTƏSİ 
 
Nədən qaşqabağın açılmır yenə, 
Axı bu yaraşmır gülər çöhrənə. 
Gözəllər-gözəli deyərdim sənə, 
Gözlərin bir qaynar, bulaq çeşməsi, 
Olmuşam yolunda eşqin xəstəsi. 
 
Həqiqətdir, gözəl də var, gözəl də, 
Huri-mələk sən olmusan əzəl də. 
Tutsam əgər, qala bilər iz əldə, 
Sonra çıxar kaman səsi, ney səsi, 
Olmuşam yolunda, eşqin xəstəsi. 
 
Kim olsa sarsılar, səni görüncə, 
Yerişin ahəstə, duruşun incə. 
Qəlbin çox təmizdir, sənə gəlincə, 
Yanaqların Şah dağının laləsi, 
Olmuşam yolunda, eşqin xəstəsi. 
 
Süzülür xumar göz, titrəyir dodaq, 
Pıçıltı ecazkar, qızarır yanaq. 
Bayram bu həsrətə, necə dayanaq, 
Qəfəsdə, bülbülün ahı-naləsi, 
Olmuşam yolunda, eşqin xəstəsi. 
                                 Gəncə  2014 
 
 
 
Bayram GÖYÇƏLİ 
 
77 
77 
77 
77 
SƏN  OLDUN 
 
Səniydin ömrümün baharı-yazı, 
Səniydin qəlbimin səsi-avazı. 
Səniydin kölümün sədəfli sazı, 
Yenə də əhdini pozan sən oldun. 
 
Sevirdin, demədin nəyimi sevdin, 
Sən, mənim hər kəsə sirrimi verdin. 
Məni sevmədinsə, bəs kimi sevdin, 
Yenə də eşqini yozan sən oldun. 
 
Yəqin ki, sevənlər qınamaz məni, 
İstəsəm də eşqin sınamaz məni. 
Sən yaxşı bilərsən, olub-keçəni, 
Yenə də tərsinə yazan sən oldun. 
 
Sevgimə hörmət qoy, dinib-danışma, 
Sən xəbər göndərdin, işə qarışma. 
İndi mən deyirəm, mənlə barışma, 
Yenə də gizlincə süzən, sən oldun. 
 
Bu necə sevgidir, ünvanı varmı? 
Yollanıb de hara, sarvanı varmı? 
Bayram bu cürə də sevgi olarmı? 
Yenə də əlini üzən, sən oldun, 
Yenə də gah pozub-düzən sən oldun. 
                                          Gəncə  2014 
 
Ağla sazım, ağla 
 
 78 
GƏLƏNDƏ 
 
Dilim söz tutmadı, gözlər danışdı, 
Əlindən tutardım səni görəndə. 
Könlüm cuşa gəldi, səndən soruşdu, 
Darıxmırsan, sizə gec-gec gələndə? 
 
Dillənə bilmədin sən də mənimtək, 
Gör necə çırpınır, döyünür ürək. 
Nədən danışmırsan, bir dillən görək, 
Darıxmırsan, sizə gec-gec gələndə? 
 
Gözlər xumarlandı, dil-dodaq əsdi, 
Yanaqlar qızardı, bu mənə bəsdi. 
Axı danışmadın, gələn nə səsdi? 
Darıxmırsan, sizə gec-gec gələndə? 
 
Arzum budur, heç ayrılıq görməyək, 
Acı anlar yaşamayaq, bilməyək. 
Keçmiş olsun, yaman gözə gəlməyək, 
Darıxmırsan, sizə gec-gec gələndə? 
 
Bayramam bir hikmətdir həsrətli sevgi, 
Əvəzsiz nemətdir həsrətli sevgi. 
Ülvi məhəbbətdir, həsrətli sevgi, 
Darıxmırsan, sizə gec-gec gələndə? 
                                     Gəncə  2014 
 
 
Bayram GÖYÇƏLİ 
 
79 
79 
79 
79 
 
GÖZLƏYİRƏM 
 
Sənsiz keçən hər bir günüm, 
Sənsiz keçən ayım, ilim. 
Səsləyirəm yetmir ünüm, 
Mən ki, səni gözləyirəm. 
 
Hər ay üçün aya döndüm, 
Dəniziydim, çaya döndüm. 
Qayıtmazdım, haya döndüm, 
Mən ki, səni gözləyirəm. 
 
Ayrılığı ilə bağla, 
Saza-sözə, telə bağla. 
Bir yalvaran dilə bağla, 
Mən ki, səni gözləyirəm. 
 
Gül-çiçəyi yaza verdi, 
Gözəlliyi naza verdi. 
Ay camalın qıza verdi, 
Mən ki, səni gözləyirəm. 
 
Yaz yağışın düzdə görər, 
Yanağında, üzdə görər. 
Ayrılığı gözdə görər, 
Mən ki, səni gözləyirəm. 
 
 
Ağla sazım, ağla 
 
 80 
 
 
Bayram deyər gözləyəcəm, 
Ayrılığa dözməyəcəm. 
Sən gəlməzsən mən gələcəm, 
Mən ki, səni gözləyirəm. 
                    Gəncə  2012 
 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
81 
81 
81 
81 
 
XALAM  QIZI 
 
Sən mənim xəyalım, arzu-diləyim, 
Sən mənim qəlbimdə vuran ürəyim. 
Olmalıydın mənim xoş gələcəyim, 
Tale yazısında tərs düşüb yazı, 
Yaman darıxıram, ay xalam qızı. 
 
Zirvədə olsa da, qartal vüqarım, 
Özümdə deyil ki, öz ixtiyarım. 
Sən ola bilərdin nazlı-nigarım, 
Mən hardan biləydim işvəni-nazı, 
Yaman darıxıram, ay xalam qızı. 
 
Mən səndən xəbərsiz səni sevmişəm, 
Səni öz könlümün şahı bilmişəm. 
Yenə yox deyərsən, bil ki, ölmüşəm, 
Qərənfil düzərsən sən al-qırmızı, 
Yaman darıxıram, ay xalam qızı. 
 
Harda olum, sənsən fikri-xəyalım, 
Bir sənsən varlığım, cahi-cəlalım. 
Desəm incimə sən, qadanı alım, 
Sənsiz neynəyərəm baharı-yazı, 
Yaman darıxıram, ay xalam qızı. 
 
 
 
Ağla sazım, ağla 
 
 82 
 
 
Sənin aşiqinəm özün bilirsən, 
Bu sevdadan usanırsan bezirsən. 
Bayramam, bilsəm ki, sən də sevirsən, 
Yerə endirərəm ayı-ulduzu, 
Yaman darıxıram, ay xalam qızı. 
                   Gəncə  2003 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
83 
83 
83 
83 
ELNARƏ XANIM 
 
Üzündən təbəssüm əskik olmasın, 
Gözlər gülümsəsin Elnarə xanım. 
Allah səni nəzərindən salmasın, 
Dostusan hər kəsin Elnarə xanım. 
 
Desəm əgər, gözəllərin gözüsən, 
Yeri gəlsə işvə-nazın özü sən. 
Baxışınla ürəkləri üzürsən, 
Gül-ətir nəfəsin, Elnarə xanım. 
 
Sən gəlirsən yerişindən bilirəm, 
Nə deyəcən gəlişindən bilirəm. 
Ürəyini gülüşündən bilirəm, 
Eşidəndə səsin, Elnarə xanım. 
 
Xoşbəxt həyat sənin qismətin olsun, 
Tezliklə toy-büsat, şənlik qurulsun. 
Gəlinlik donunda bəxtin durulsun, 
Tale gülümsəsin, Elnarə xanım. 
 
Xeyirxahlıq əməlindən qalma sən, 
Aramızdan heç vaxt əskik olma sən. 
Bəd işləri, ürəyinə salma sən, 
Sən bil, Bayram bilsin, Elnarə xanım. 
                                  Gəncə  2014 
 
 
Ağla sazım, ağla 
 
 84 
 
BAXIRAM 
 
Yarı-yardan eyləyənə ar olsun, 
Yeyib-içdiyi də zəhrimar olsun. 
Yeri zindan, gen dünyası dar olsun, 
Bir şam kimi əriyirəm, axıram, 
Nakam eşqin arxasınca baxıram. 
 
Eşq aləmi bir dənizdir ləpəli, 
Gurlayan vulkandır, dərə-təpəli. 
Əllərimə həsrət qaldı, yar əli, 
Arzuları yandırıram-yaxıram, 
Nakam eşqin arxasınca baxıram. 
 
Eşqin yolu acı tale yoludur, 
Yaranması ululardan-uludur. 
Sevən aşiq sevilənin quludur, 
Coşub-daşıb dəli çaytək axıram, 
Nakam eşqin arxasınca baxıram. 
 
Tale yolu həm acıdır, həm şirin, 
Şahididir intizarlı illərin. 
Görürsənmi titrəməyni əllərin? 
Bayram deyər ah-naləmlə yatıram, 
Nakam eşqin arxasınca baxıram. 
                             Gəncə  2011 
 
 
Bayram GÖYÇƏLİ 
 
85 
85 
85 
85 
GÖZ YAŞIN SİLMƏK 
 
Sözünlə şerimə «başlıq» verirsən, 
Deyirsən xəyaldır sevib-sevilmək. 
Yəqin belə çıxır, sən də sevirsən, 
Adətdir gizlicə, göz yaşın silmək. 
 
Əziyyət çəkməsən, eşqdən-sevdadan, 
Sən söhbət açardın, səmadan-aydan. 
Deyəsən inciksən tale payından, 
Adətdir gizlicə, göz yaşın silmək. 
 
Çox demə sevmirəm, sevməyəcəm də, 
Sevgi bağçasına girməyəcəm də. 
Eşq nədir bilmirəm, bilməyəcəm də, 
Adətdir gizlicə, göz yaşın silmək. 
 
Kimisə qınayıb, tənbeh eyləmə, 
Qəlbindən keçəni, açıb-söyləmə. 
«Qurbanı» olmusan eşqin, - «sən demə», 
Adətdir gizlicə, göz yaşın silmək. 
 
Bir dənəsən, gələcəkdir, qismətin, 
Tale özü verəcəkdir qismətin. 
Bayram deyir əyilmə gəl, ol mətin, 
Adətdir gizlicə, göz yaşın silmək. 
                           Gəncə  2014 
 
 
Ağla sazım, ağla 
 
 86 
EŞQƏ  BİGANƏ 
 
Sevən bilər, nə gündəsən biçarə, 
Sevməyənlər nə bilsin, sevgi nədir. 
Əzəl-axır, bəlkə tapdın bir çarə, 
Nakam sevgi, saf eşqə biganədir. 
 
Hər adama verilsəydi, məhəbbət, 
Qiyməti olmazdı, sevginin əlbət. 
Eşqin qurbanısan anla, nəhayət, 
Nakam sevgi, saf eşqə biganədir. 
 
Görmüsənmi məhəbbət, layla çala, 
Eşqin xumarlana, sevgin kam ala. 
Gündə bircə dəfə, yar yada sala, 
Nakam sevgi, saf eşqə biganədir. 
 
Eşqin alovunda, yananlar bilər, 
Nadan yox, həyatı qananlar bilər. 
Can verib, can alan, cananlar bilər, 
Nakam sevgi, saf eşqə biganədir. 
 
Sevə bilməyənlər, acı çəkərlər, 
Gizlicə, tək-tənha, qan-yaş tökərlər. 
Bayram ömür sarayını sökərlər, 
Nakam sevgi, saf eşqə biganədir! 
 
 
 
Bayram GÖYÇƏLİ 
 
87 
87 
87 
87 
ƏMANƏT  EYLƏ 
 
Sevib-sevilməyə cürət etmə sən, 
Sevmək istəyini, işarət eylə. 
Eşqinin dalınca düşüb getmə sən, 
Bəzi adətlərə itaət eylə. 
 
Ülvi məhəbbətdən yoxdur əsarət, 
Əhdinə yetməsən, çəkmə xəcalət. 
Qarış gəl, kütləyə olmaz qəbahət, 
Qohuma, dostuna dəlalət eylə. 
 
Get-gedə vaxt ötür, zaman dönəcək, 
Atəşli sevgilər, eşqlər sönəcək. 
«Sevirəm» sözünə əğyar güləcək, 
Oğulsan, sevməyə cəsarət eylə. 
 
Sevgi tükəndikcə məhv olur həyat, 
Sevgisiz yaşarmı ulu kainat. 
Sevgi, - sevənlərə verər qol-qanad, 
Sevgidən danışma, mərhəmət eylə. 
 
Bayram, bu dövran da gəlib-keçəcək, 
Hələ ki, var-dövlət «gəlin» seçəcək. 
Eşqin badəsini, nadan içəcək, 
Sevməyi dünyaya əmanət eylə. 
 
 
 
Ağla sazım, ağla 
 
 88 
XOŞ  GƏLMİSƏN 
 
Mənə könül verən huri-mələkdir, 
Gözəllikdə tayı yoxdur, o təkdir. 
Tuti dillim, bal dodaqlım, «ürəkdir», 
Çəmənlikdə çiçəkmisən, gülmüsən, 
Ömrün payızına qız, xoş gəlmisən. 
 
Qara tellər yaraşıqdır, çöhrənə, 
Hilal qaşlar can aldırır qız sənə. 
Mürvət eylə bir insafa gəlsənə, 
Yoxsa məni bir əğyarmı bilmisən, 
Ömrün payızına qız, xoş gəlmisən. 
 
Kipriklərin sədd çəkibdir gözünə, 
Qara xallar yaraşıqdır üzünə. 
Axı sən mənimsən, baxsan düzünə, 
Bulaqmısan, coşub-daşan selmisən, 
Ömrün payızına qız, xoş gəlmisən. 
 
Sərvi boyun gərdəninə yaraşır. 
İncə belin kəmərinə yaraşır. 
Bayram bu dünyanı sənsiz dolaşır, 
Tale yollarında aymı-ilmisən, 
Ömrün payızına qız, xoş gəlmisən. 
Gəncə, 2014 
 
 
 
Bayram GÖYÇƏLİ 
 
89 
89 
89 
89 
SEVİRƏM  DEMƏ 
 
Səni bu qəlbimdən silib, atıram, 
Uzaq dur, sən mənə sevirəm demə. 
Deməli beləymiş yazılan-yazı, 
Bir daha görüşə gəlirəm, demə. 
 
Göz-gözə baxanda baxıb qalardın, 
Dil-dodaq əsərdi, çaşıb qalardın. 
Elə bil doğrudan, alovlanardım, 
Bir daha görüşə gəlirəm, demə. 
 
Gözlərinə baxdım, gözüm qaraldı, 
Vücudum od tutdu, üzüm saraldı. 
Nə günlərə qaldım, bax bu nə haldı? 
Bir daha görüşə gəlirəm, demə. 
 
Elə bir dağ çəkdin, dağ da çəkənməz, 
Qəm kolunu əkdin, dərdim tükənməz. 
Mənə çəkdirdiyin, çəkiyə gəlməz, 
Bir daha görüşə gəlirəm, demə. 
 
Sənin əvəzinə, mənəm utanan, 
Başını itirən, hissə qapanan. 
Cızha-cız qovrulan, cızha-cız yanan, 
Bayramla görüşə gəlirəm, demə! 
Uzaq dur, bir daha sevirəm, demə! 
Gəncə, 2014 
 
Ağla sazım, ağla 
 
 90 
 
XƏBƏR  SÖYLƏMƏZMİ? 
 
Səhər-səhər bülbül səsi, 
Məni valeh eyləməzmi? 
Həzin-həzin meh əsməsi, 
Yardan xəbər söyləməzmi? 
 
Cənnət quşu yol üstündə, 
Sevən ürək yar qəstində. 
Bülbül gülə nəğməsində, 
Yardan xəbər söyləməzmi? 
 
Mehdən əsir, gül ləçəyi, 
Bülbülün gülü seçməyi, 
Əfsanənin bu gerçəyi, 
Yardan xəbər söyləməzmi? 
 
Aşiq olub bülbül gülə, 
Gözlər yolun, ildən-ilə. 
Göz yaşını silə-silə, 
Yardan xəbər söyləməzmi? 
 
Tale yolu çil-çıraqban, 
Meyvəsi eşq, dərdə dərman. 
Bayrama can, cana qurban, 
Yardan xəbər söyləməzmi? 
Gəncə 2014 
 
Bayram GÖYÇƏLİ 
 
91 
91 
91 
91 
 
 
YENİ  NƏSİL  OCAĞINDA 
 
İki nəsil qohum olur, 
Eşq-məhəbbət saçağında. 
Sevinc hissi gözlər dolur, 
Təbəssümlər dodağında, 
Yeni nəsil ocağında. 
 
Başa tacdır bəylə-gəlin, 
Adətidir bizim elin. 
Bilməyənlər siz də bilin, 
Dünyanın hər bucağında, 
Yeni nəsil ocağında. 
 
Alqışlayın sevənləri, 
Millətimi, ərənləri. 
Toy-büsata gələnləri, 
Qohumluğun sorağında, 
Yeni nəsil ocağında. 
 
İki nəsil birləşərək, 
Kama çatır arzu-dilək. 
Bu cütdüyü xoşbəxt görək, 
Fəsillərin növrağında, 
Yeni nəsil ocağında. 
 
 
Ağla sazım, ağla 
 
 92 
 
 
Bayram deyər hər bir ocaq, 
Sevinc görsün qucaq-qucaq. 
Qudalar da zövq alacaq, 
Nəvələri qucağında, 
Yeni nəsil ocağında. 
Gəncə 2014 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
93 
93 
93 
93 
 
 
 
BİLMƏM 
 
Sən mənim qəlbimdə gül ləçəyisən, 
O qədər incəsən, toxuna bilməm. 
Eşqimin əbədi, son gerçəyisən, 
Tuş gəldim məhəbbət oxuna, bilməm. 
 
Sancılıb köksümə, şeşpərtək, nədir? 
Lal etdi, dilimi, bir möcüzədir. 
Ey eşqin mələyi, sözüm sənədir, 
Düşmüşəm sel-suya, axına, bilməm. 
 
Gecələr yolumda nursan-işıqsan, 
Sən mənim eşqimə bir yaraşıqsan. 
Bayramı incitmə, sən də aşiqsən, 
Nədəndir qoymursan yaxına, bilməm. 
Gəncə 2014 
 
 
 
 
 
 
 
 
 
 
Ağla sazım, ağla 
 
 94 
 
 ÖZÜNÜ GƏL YORMA 
 
Mənim yüküm ağır heç nə çəkənməz, 
Əzəldən üst-üstə qalanır kədər. 
Belə getsə, inan dərdim tükənməz, 
Bu yolda özünü, gəl yorma, hədər. 
 
Bəlkə alnımıza yazılıb belə, 
Bülbül də həsrətdi sevdiyi gülə. 
Bir deyil, beş deyil, mən bilə-bilə, 
Sevincim yaşanmır axıra qədər. 
Bu yolda özünü, gəl yorma, hədər. 
 
Tale yollarında zülüm çəkirəm, 
Çox vaxtı qəlbimdə qan-yaş tökürəm. 
Alın yazısıdır, açıb-bükürəm, 
Yarımçıq arzular qəlbimi didər, 
Bu yolda özünü, gəl yorma, hədər. 
 
Tənəyə-gileyə dözə bilmirəm, 
Dəymirəm dəyərli sözə bilmirəm. 
Çoxdandır gəlmişik «gözə» – bilmirəm, 
Yəqin bu acı da tez keçib-gedər, 
Bu yolda özünü, gəl yorma, hədər. 
 
 
 
Bayram GÖYÇƏLİ 
 
95 
95 
95 
95 
 
Bayramı izləyir hər an, hər zaman, 
Uzun müddətdir ki, verməyir aman. 
Bu şeytan işidir, qalmaz ki, güman, 
Lənət o qüvvəyə hey məni güdər, 
Bu yolda özünü, gəl yorma, hədər. 
Gəncə, 2014 
 
 
 
 
 
 
 
 
 
 
 
 
      
 
Ağla sazım, ağla 
 
 96 
DİL İSTƏRƏM 
 
Lalə, incə ləçəyinə, 
Sığal çəkən əl istərəm. 
Qara xala söz deməyə, 
Şairanə dil istərəm. 
 
Gəlin, qızlar bulağına, 
Lalə, nərgiz sorağına. 
Şeh yol alıb yanağına, 
Dodaq üstə xal istərəm. 
 
Lalə dəstin üzər, gələr, 
Saçlarına düzər, gələr. 
Naz-qəmzəli süzər, gələr, 
Gümüş kəmər, bel istərəm. 
 
Çöldə-düzdə, xalı sənsən, 
Aşiqin xoş-halı sənsən. 
Bal dodağın, balı sənsən, 
Ayna qabaq, tel istərəm. 
 
Şeh meh istər, Günə sarı, 
Bayramı üz, üzmə yarı. 
Qırmızı, al yanaqları, 
Oxşamağa tül istərəm, 
Şairanə dil istərəm! 
Xoşbulaq, 2010 
 
Bayram GÖYÇƏLİ 
 
97 
97 
97 
97 
 
 
SƏNİ  ANANDA 
 
Qələm də əlimdə əsir, titrəyir, 
Səndən söz açanda səndən yazanda. 
Sanki, o da bir nəvaziş istəyir, 
Səni xatırlayıb səni ananda. 
 
Sən mənim mələyim, arzu-diləyim. 
Kimə dərdim deyim, kimə söyləyim. 
Mən səndən, sənəmi giley eyləyim? 
Səni xatırlayıb səni ananda. 
 
Dön geri fitnəyə-felə uyma sən, 
Bayram səninlədir, ona qıyma sən. 
Ayrılıq dəhşətdir, yaxın qoyma sən, 
Səni xatırlayıb səni ananda. 
Gəncə, 2014 
 
 
 
 
 
 
Ağla sazım, ağla 
 
 98 
  
 
 
 
 
 
ŞAİRLƏR   
        MÜQƏDDƏSDİR 
 
 
 
 
 
 
 
 
 
 
 
 
 
 
Bayram GÖYÇƏLİ 
 
99 
99 
99 
99 
ŞAİR-SÖZ 
 
Müdrik aqillərdən qalıb yadigar, 
Saz ilə, söz ilə millət tanınar. 
Eşq əhli olsa da dillər əzbəri, 
Onu yaşayanlar zirvəyə qalxar. 
 
Şairə hörmət var, şeirə qiymət var, 
Rəsul Rza, Səməd Vurğun, Bəxtiyar. 
Hüseyn Cavid, Müşfiq, Vaqif, Şəhriyar, 
Xalqın gözlərilə dünyaya baxar. 
 
Zirvələr fəth edər, söz hikmətiylə, 
Aşıq meydan sular, söz-söhbətiylə. 
Şairlər ucalar şan-şöhrətiylə, 
Gah coşan çay olar, gah da lal axar. 
 
Sözləri incidir, kəlamı zərdi, 
Allah verən təbdi, dürdü-gövhərdi. 
Şair bir dünyadır, nurlu səhərdi, 
Qələmi cahanı yandırar-yaxar. 
 
İlahi qüvvədən dərs alar, şair, 
Şansı-qələmilə ucalar, şair. 
Bayramam, gecələr tək qalar, şair, 
Hey yazar-yaradar, sabaha baxar. 
                            Gəncə  2014 
 
 
Ağla sazım, ağla 
 
 100 
ŞAİR 
 
Sazlı-sözlü bir məclisə varanda,  
Hardan gəlib, deməsinlər gülərək?  
Danışanda, oturanda, duranda,  
Şair əhli haldan seçilsin gərək. 
 
Şair adı müqəddəsdən, müqəddəs,  
Dolanır içində sehirli bir səs,  
Şair peyğəmbərdir demirlər əbəs,  
Şair əhli-haldan seçilsin gərək. 
 
Şairin neməti təmiz ürəkdir,  
Millətə sevgisi xalqa gərəkdir,  
Amalı vətənə xoş gələcəkdir, 
Şair əhli haldan seçilsin gərək. 
 
Şairsənsə sözlər axıb gələcək,  
Dünyaya-cahana baxıb gələcək, 
Qələmin zirvəyə taxıb gələcək, 
Şair əhli haldan seçilsin gərək. 
 
Şair kəc baxanmaz haqq-ədalətə,  
Şair dözməlidir zülmə-zillətə,  
Vurğunam, ecazkar sözə-söhbətə,  
Şair əhli-haldan seçilsin gərək. 
 
 
 
Bayram GÖYÇƏLİ 
 
101 
101 
101 
101 
 
 
Şairin öz sözü öz duyğusu var, 
İstər şaxta vursun, istər çovğun-qar. 
Qartaltək zirvədə tutacaq qərar, 
Şair əhli-haldan seçilsin gərək. 
 
Sözün hikmətinə baş əyib cahan, 
Haqqdan dərsim aldım, verdim imtahan. 
Bayramam, deyirəm hər zaman, hər an, 
Şair əhli-haldan seçilsin gərək. 
                                             Gəncə  2014 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 102 
 
SÖZ 
 
Harda olsan danışmağa ara söz,  
Sözdən güclü yenə sözün özüdür,  
Yarı-yardan eyləyən də ara söz,  
Söz bağında söz çeşmənin gözüdür. 
 
Məhəbbətdən güclü o da söz olub,  
Söz dağı sönməz ki, yanar köz olub,  
Söz qəlbinə, söz eşqinə göz olub,  
Söz bağında söz çeşmənin gözüdür. 
 
Dünyaya hakimdir söz xəzinəsi,  
Dahi Nizaminin ölməz Xəmsəsi, 
Dost ya düşmən edər sözlər hər kəsi,  
Söz bağında söz çeşmənin gözüdür. 
 
Ələsgər babamız ulu Göyçədən,  
Tarixə nəzər sal, nəzər sal hərdən,  
Gör nələr veribdir incidən-dürdən,  
Söz bağında söz çeşmənin gözüdür. 
 
Milyon illər, söz özünü göstərib,  
Dünya bağçasında söz, gülün dərib,  
Bütün cahan, dostluğa söz göndərib,  
Söz bağında söz çeşmənin gözüdür. 
 
Bayram GÖYÇƏLİ 
 
103 
103 
103 
103 
 
 
 
Zirvələrə çatmağa da söz gərək,  
Şair kimi təmiz vicdan, üz gərək,  
Bayram, Göyçə həsrətinə döz görək,  
Dilimizdə Vətən, torpaq sözüdür,  
Söz bağında söz çeşmənin gözüdür. 
                                       Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 104 
 
DÜNYAM QARALDI 
(Xalq arasında böyük nüfuz qazanmış, 
el-obanın istəkli şairi Alqayıt müəllimin 
xatirəsinə) 
 
Qucağında boya-başa çatdığın, 
O uca dağları, duman çən-aldı. 
Xan çinarın kölgəsində yatdığın, 
Ağacların budaqları saraldı. 
Vücudum od tutub, dünyam qaraldı. 
 
Yolunu gözlədi Alı-Ələsgər, 
İyirmi beş il keçdi şair, sərasər. 
Dedilər ya bu gün, ya sabah gələr, 
Ey şair görüşün Allaha qaldı, 
Vücudum od tutub, dünyam qaraldı. 
 
Deyəsən hiss edib o Göyçə gölü, 
Üstü buz bağlayıb tutulub dili. 
Eşitmək istəyir, bir Göyçəgülü, 
Bulaqlar da susdu, xəyala daldı. 
Vücudum od tutub, dünyam qaraldı. 
 
Bir azdan yaz gəlir, güllər-çiçəklər, 
Nərgiz, tər bənövşə yolunu gözlər. 
Göyçə həsrətilə yazdığın sözlər, 
Döndü əfsanəyə, san ki, xəyaldı, 
Vücudum od tutub, dünyam qaraldı. 
Bayram GÖYÇƏLİ 
 
105 
105 
105 
105 
 
 
Söz deyəndə həzin-həzin, yanardın, 
Elə bil ki, Daşkənddəsən, sanardın. 
Dəsti-xətlə el-obanı anardın, 
Göyçə-Qarabağı gör kimlər aldı, 
Vücudum od tutub, dünyam qaraldı. 
 
Göyçəmizin qucağından gəlmisən. 
Cənnətin bir bucağından gəlmisən, 
Seyid Bayram ocağından gəlmisən. 
Maral gələn Pirin, ocağın qaldı, 
Vücudum od tutub, dünyam qaraldı. 
 
Saz ustası, söz sərrafı, ziyalı, 
Bu nəsildə Şah İsmayıl kamalı. 
Babanın üzünün nuru-camalı, 
Kimə görsəndisə, səbəbin saldı, 
Vücudum od tutub, dünyam qaraldı. 
 
Aylar keçər, il dolanar, gün gələr, 
Şair olan çox çətin ki, dincələr. 
Gəldi başımıza, gəldi gör nələr, 
Əcəl bir az vaxtsız təbilini çaldı, 
Vücudum od tutub, dünyam qaraldı. 
 
 
 
 
Ağla sazım, ağla 
 
 106 
 
 
 
Bayram şeir yazdı bu Şəxsiyyətə, 
Şairlər itkidir xalqa-millətə. 
Alqayıt, layiqsən, ada-hörmətə, 
Eloğlu şeriyyat sənsizmi qaldı?  
Vücudum od tutub, dünyam qaraldı. 
                                  Gəncə  2013 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
107 
107 
107 
107 
 
KİMƏ GƏRƏK 
 
Şairlər yazmasa şeri, qəzəli,  
Olmasa şirin dil, sözü məzəli,  
Əgər naz satmasa ellər gözəli,  
Kaman kimə gərək, tar kimə gərək. 
 
Kərəm el gözəli sevsəydi əgər,  
Keşiş namussuzdan gəlməzdi zərər,  
Leyli səhralarda Məcnunmu gəzər? 
Eşqi dağ çəkməyən yar kimə gərək. 
 
Baharsız açarmı nərgiz, bənövşə,  
Aşiqlər asanca gəlsə görüşə,  
De, kim can verərdi bircə öpüşə, 
Bülbül gülə aşiq, xar kimə gərək. 
 
Kimlərə dağ çəkib o eşq-məhəbbət, 
Həyatın mənasın o bilir əlbət,  
Şairin hər sözü bir hikmət-ibrət,  
Etmirsə dünyaya car, kimə gərək. 
 
Eşq üstə qurulub cümlə kainat,  
Həyat vəfasızdır, ömür amanat,  
Bayram, o çılğınlı eşqdən yaz, yarat,  
Xəzansız, bağçasız bar kimə gərək. 
                                  Gəncə  2011 
 
Ağla sazım, ağla 
 
 108 
 
VURĞUNUYAM,  VURĞUNU 
 
O sözlər ki, gəlib-keçər dilimdən, 
Qələm yazar, heç düşərmi əlimdən. 
Ayrı düşməm bülbülümdən-gülümdən, 
Bağça-bağın vurğunuyam-vurğunu. 
 
Bu yazmağı Tanrım mənə pay verib, 
Zülfü bulud, camalı gün, ay verib. 
Qismətimə Züleyxaya tay verib, 
Yaşamağın vurğunuyam-vurğunu. 
 
Sidq ürəklə şükr edirəm Allaha, 
Baş əyirəm Qurana, Bismillaha. 
Zirvələrdən boylanıram sabaha, 
Ucalığın vurğunuyam-vurğunu. 
 
Peyğəmbərə bənzədirlər şairi, 
Heç kim aça bilməz bu bağlı sirri. 
Fitri istedadı, təbi-şeiri, 
Yaratmağın vurğunuyam-vurğunu. 
 
Allah! Nədən oxur, bülbül qəfəsdə? 
Nələr var, dərk eylə, ecazkar səsdə. 
Bayram, uzaq olsun nəfis; -nəfəs də, 
Halallığın vurğunuyam-vurğunu. 
                               Gəncə  2012 
 
Bayram GÖYÇƏLİ 
 
109 
109 
109 
109 
 
 
SÖZLƏ GƏL 
 
Dəvət alsan bir məclisə, yığnağa, 
Dəyərli kəlamla, şirin sözlə gəl. 
Bax məclisə, əyləşən hər qonağa, 
Çətin zəmanəyə dözən, güclə gəl. 
 
Tale oyununa sinə gər, gözlə, 
Məclisi al ələ, təmkinlə-sözlə. 
Yaşa bu həyatı, sən gülər üzlə, 
Bəzi olanları, açma – gizlə gəl. 
 
Sözlərinlə qoy bəzənsin duyğular, 
Hiss olunsun bu məclisdə şair var. 
Qartaltək zirvədə tutarsan qərar, 
Dön geriyə hərdən, sözün izlə gəl. 
 
Bayramam, yazdığın şeirdən söylə, 
Danış həzin-həzin kamanla-neylə. 
Məclis, məclis olar, şeirlə-meylə, 
El-oba içinə açıq gözlə gəl! 
                                   Gəncə  2012 
 
 
 
 
 
Ağla sazım, ağla 
 
 110 
 
 
BİLİNMƏZ 
 
Şeirimin qanadı kitablarımdır, 
Uçar gecə-gündüz uçar bilinməz. 
Sətirlər sərvətim, dövlət-varımdır, 
Köçəri quşlartək, köçər bilinməz. 
 
Oylağım olubdur meşə, dağ-dərə, 
Tale yolu bir sehirli mənzərə. 
Biri bağlı, biri açıq pəncərə, 
Kim hansını istər, seçər bilinməz. 
 
Vətənlə bağlıdır şerim-sənətim, 
Mən də sevinirəm var səltənətim. 
Bayram, üzü dönmüş ilk məhəbbətim, 
Eşq camını kimlə içər, bilinməz! 
                              Gəncə  2011 
 
 
 
 
 
 
 
 
 
 
Bayram GÖYÇƏLİ 
 
111 
111 
111 
111 
 
 
XOŞ  ARZULAR 
(El ağsaqqalı, həmyerlim şair  
Oruc Göyçəliyə) 
 
Qoy səsin yayılsın Göyçədən belə, 
Həmişə lazımsan obaya-elə. 
Xəbər ver Araza, xəbər ver Kürə, 
Vətən həsrətilə könül intizar, 
Oruc Göyçəliyə ən xoş arzular. 
 
Danışmır telli saz, pozulub halı, 
Şairlər məskəni Göyçə mahalı. 
Öz dəsti-xəttilə Zəki-İslamı, 
Dinləsin el-oba, görsün nələr var, 
Oruc Göyçəliyə ən xoş arzular. 
 
O yerlərin söhbət-sözü səndədir, 
Göyçə gölün ağlar gözü səndədir. 
Şeriyyətin əsli-özü səndədir, 
Bayram Göyçəlidən şeir yadigar, 
Sizə uzun ömür, ən xoş arzular! 
                               Gəncə  2014 
 
 
 
 
 
 
Ağla sazım, ağla 
 
 112 
 
XALQ  SƏSİ  BAYRAM 
 (Şair Oruc Göyçəlidən şair   
Bayram Göyçəliyə) 
 
Qələminlə şirin sözlər düzürsən, 
Şair dəryasının incisi Bayram. 
Yandırıb-yanırsan, qəlblər üzürsən, 
Qızıltək şeirin külçəsi Bayram. 
 
Dərd tüğyan etsə də, gülürsən yenə, 
Qəlbləri duyursan, bilirsən yenə. 
Dostlar görüşünə gəlirsən yenə, 
Elimin-obamın xalq səsi Bayram. 
 
Vətən dərdi hamı üçün bir dərddir, 
Vətən dərdi çəkən, insanlar mərddir. 
Səbir-dözüm olan insan comərddir, 
Ustadların sözü, nəfəsi Bayram. 
 
Elsiz qəribsəyir vətənin özü, 
Göyçəni unutmaq çətindir düzü. 
Qurban olsun sənə, paxılın yüzü, 
Sözümün mətləbi-mənası Bayram. 
 
Həyat möcüzədir, ömür əmanət, 
Sənə bəxş olunub qeyrət-dəyanət. 
Hər sözə, hər kəsə yetirib diqqət, 
Haqqın-ədalətin, haqq səsi Bayram. 
Bayram GÖYÇƏLİ 
 
113 
113 
113 
113 
 
 
 
Oruc Göyçəli də, Vətən niskilli, 
Ürəyinin başı, çənli-çiskinli, 
Çox düşünür səni, qərib-miskinli, 
Şair dünyasının töhfəsi Bayram. 
                      Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 114 
 
QIZIL  SƏHİFƏ 
 (El ağsaqqalı, həmyerlim  
Hacı Zəki İslama) 
 
Məktublar, cavablar, yeni şeirlər, 
Göyçə-Qarabağı, Təbrizi izlər. 
Oxusan bilərsən, nələr var, nələr, 
Hər vərəq bir tale, şair nəfəsi 
Tarixlə bağlıdır qızıl səhifəsi. 
 
Bu kitab başlanır Zəki İslamla, 
Şeiri-şeriyyəti böyük inamla. 
Toplayıb yığmışdır, o, damla-damla, 
Gələcək nəsilə, şair töhfəsi, 
Tarixlə bağlıdır qızıl səhifəsi. 
 
Seçmədi Təbrizi, Şuşa, Göyçəni, 
Bəlalı başları, olub-keçəni. 
Bürüyübdü qara duman, göy çəni, 
Eşidilir hər məkanda, gur səsi, 
Tarixlə bağlıdır qızıl səhifəsi. 
 
Fikrə gedər, gah ah çəkər, sızlayar, 
Dərdi gizlər, sevincini paylayar. 
Gözüylə yox, o, ruhən ağlayar, 
Çox uzandı, doğma yurda dönməsi, 
Tarixlə bağlıdır qızıl səhifəsi. 
 
Bayram GÖYÇƏLİ 
 
115 
115 
115 
115 
 
 
 
Hər kəsə can deyib, önünə gələr, 
Dosta baş endirər, qiymətin bilər. 
Vətən-el yolunda canını verər, 
Bayram, nəsihətdir hər bir kəlməsi, 
Tarixlə bağlıdır qızıl səhifəsi. 
                       Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 116 
 
 
 
 
 
 
 
 
 
USTADNAMƏ 
 
 
 
 
 
 
 
 
 
 
 
 
 
 
Bayram GÖYÇƏLİ 
 
117 
117 
117 
117 
 
DÜNYADI 
 
Deyirlər ki, etibar yox dünyaya, 
Mən deyərdim, etibarlı dünyadı. 
Nəzər sal cahana, Günəşə-Aya, 
Çovğundu, boranlı, qarlı dünyadı. 
 
Fəlsəfi varlıqdı, sonu bilinməz, 
Səmiti bilinməz, yönü bilinməz. 
Görünüşü dəyişər, rəngi silinməz, 
Bağbansız, meyvəli-barlı dünyadı. 
 
Yaşamaq torpaqdır, sudur, havadır, 
Günəş də loğmandı, dərdə dəvadır. 
Bir bax möcüzələr, nələr yaradır, 
Namuslu, qeyrətli, arlı dünyadı. 
 
Bir də görürsən ki, yer-göy qarışır, 
Dəniz təlatümlü, çay coşur-daşır. 
Birdən sakitləşir, ulduz sayrışır, 
Rəhimlidi, yaz-baharlı dünyadı. 
 
Allaha səcdə et, yaradan odur, 
Hər şeyi qəbul et, yaradan odur. 
Haqqın yoluyla get, yaradan odur, 
Sahibsiz sərvətli-varlı dünyadı. 
 
 
Ağla sazım, ağla 
 
 118 
 
 
İnsandır ziynəti, sirri dünyanın, 
Qoca təbiəti, Piri dünyanın. 
Aləmi yaşadır, nuru dünyanın, 
Qızıl taclı, cah-cəlallı dünyadı. 
 
Dünya həmən, mən seçdiyim olubdu, 
Haqq yolunu düz keçdiyim olubdu. 
Ədəb-ərkan yol, ölçdüyüm olubdu, 
Bayram, dünya etibarlı dünyadı. 
                              Gəncə  2014 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
119 
119 
119 
119 
 
NƏSİHƏT 
 
Ədalət üstündə qurulsa taxt-tac, 
El-oba olmaz ki, düşmənə möhtac. 
Haqqı tapdalayıb, batsan günaha, 
Bağışlamaq olmaz onu bir daha. 
 
Vətəni-milləti sevən hər bir kəs, 
Deməli həyatda yaşamır əbəs. 
Vətənə arxalan, elə arxalan, 
Bir də ki, dilinə gəlməsin yalan. 
 
Olsan da nə zaman çətində-darda, 
Xəyanət eyləmə Vətənə-yurda. 
Başqa bir millətə versən sirrini, 
Peşiman olarsan, günün bir günü. 
 
Yersiz danışarsan, yersiz gülərsən, 
Hörmətdən düşərsən, gözdən düşərsən. 
Dostluğun mənasın bilərsə insan, 
Onun dostluğuna mat qalar cahan. 
 
Şair bir Allaha yaxın deməkdir, 
Vətənə-millətə şair gərəkdir. 
Bayram Göyçəli də verər nəsihət, 
Kim qəbul edərsə, qazanar hörmət! 
                                             Gəncə  2013 
 
Ağla sazım, ağla 
 
 120 
 
ÖZÜMDƏN  SORUŞ 
 
Mənim yazdığımı soruşsan əgər, 
Soruş dostum mənim özümdən soruş. 
Lilparlı çəmənlə görüşsən əgər, 
Qaynar bulaqların gözündən soruş. 
 
Qalxsan yaylaqlara dumanda, çəndə, 
Xışıltı, pıçıltı, bir səs gələndə. 
Ürkək bir ceyranı göründə sən də, 
Dağlar gözəlinin izindən soruş. 
 
Səni valeh etsə turacın səsi, 
Bülbülün bağçada gülə nəğməsi. 
Dağlara qaldırsa, kəklik həvəsi, 
Ovçu ocağının, közündən soruş. 
 
Meşə xoruzunu talada axtar, 
Çovğunlu bir gündə, soyuq, şaxta-qar. 
Tək qartal zirvədə tutacaq qərar, 
Ceyranı Muğanın düzündən soruş. 
 
Əgər gəlib görsən, tənha bir ağac, 
Köksündə bulağı min dərdə əlac. 
Bir huri-mələk də, saçları qulac, 
Titrək dodaqların, sözündən soruş. 
 
 
Bayram GÖYÇƏLİ 
 
121 
121 
121 
121 
 
 
 
Maral duruşunu yaxından izlə, 
Tərif az deyilmi, kəlamla-sözlə. 
Dağlar gözəlinin gözünü gözlə, 
Dəyişmək olarmı, özündən soruş. 
 
Bayram necə doysun, gözəlliklərdən, 
Gül-çiçək doyarmı çəmənliklərdən. 
Təb gəlir, yazıram, deyirəm hərdən, 
Şeiri özündən yox, gücündən soruş. 
                             Gəncə iyun 2011 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 122 
 
OYNAMA 
 
Saz kökümüz, müqəddəsdir düşün sən, 
Alıb ələ, min bir oyun oynama. 
O sehirli, kövrək səsdir düşünsən, 
O səsin sehrində coşub-qaynama, 
Saz sinədə Mehmaniyə oynama. 
 
Çaldığın o hava nədir, çalırsan? 
Elə bil, heyfini sazdan alırsan. 
Sağ əldən, sol ələ yola salırsan, 
Sazı qabal bilib, odda dağlama, 
Saz sinədə Mehmaniyə oynama. 
 
Sinədə saz, ədəb-ərkan gözlə sən, 
Təmkinli ol, ustadları izlə sən. 
Çalış, seçil kəlamınla, sözlə sən, 
Tövsiyəmi, gəl tərsinə anlama, 
Saz sinədə Mehmaniyə oynama. 
 
Sənə qənim olar, müqəddəs alət, 
Başına od ələr, Aşıq Ədalət. 
Dediyim budur ki, anla nəhayət, 
Eşit, sonra acı çəkib ağlama, 
Saz sinədə Mehmaniyə oynama. 
 
 
 
Bayram GÖYÇƏLİ 
 
123 
123 
123 
123 
 
Efirdə üzünə tərif deyən kəs, 
Şairdi? Bilməyir saz nədir, əbəs, 
Kökümüzdən gəlir, bu sehirli səs, 
Bayrama kəc baxma, kin də saxlama, 
Saz sinədə, ağıllı ol oynama! 
                           Gəncə  2013 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 124 
 
NƏSİHƏT  YAZIR 
 
Dünyada sevilən, sevən vardısa 
Aqillər taledən şikayət yazır. 
Qışın qış töhfəsi, əgər qardısa, 
Şaxtalı-çovğunlu, bir həyat yazır. 
 
Heç yağış yağarmı bulud olmasa, 
Qar yerdə qalarmı, şaxta vurmasa. 
Payız-payızdırmı, yarpaq solmasa, 
Bunu həyat yazır, təbiət yazır. 
 
Söz var ki, yazılır vərəqdə qalır, 
Söz var ki, yarası ürəkdə qalır. 
İlk eşqin, – sevgini əlindən alır, 
Eşqi tükənməyən, sədaqət yazır. 
 
Əhdinə çatmısan, özünü öymə, 
Bəxtin gətirirsə, sinənə döymə. 
Hicran, - bir vüsaldır xətrinə dəymə, 
Dönər bir xəyala, - məhəbbət yazır. 
 
Bayramın qəlbi düz, ürəyi geniş, 
Hiss etməz yoxuşdur, yoxsa ki, eniş. 
Yananı-yandırar, dövrani-gərdiş, 
Sərraflar bir hikmət-nəsihət yazır! 
                         Gəncə mart  2011 
 
Bayram GÖYÇƏLİ 
 
125 
125 
125 
125 
 
KÖNÜL QUŞU 
 
Könül quşu qanad açır, 
Zirvələrə qalxmaq üçün. 
Yollarıma işıq saçır, 
Arzulara çatmaq üçün. 
 
Çin olacaq arzularım, 
Şeirlərdir qol-qanadım. 
Öz-özümə çox sınadım, 
Dərdi-qəmi atmaq üçün. 
 
Şair varsa, dərd-qəmi var, 
Aşiq varsa, həmdəmi var. 
Ah-nalənin öz dəmi var, 
Qəm gölündə batmaq üçün. 
 
Ayrılığı kaman söylər, 
Tar oxuyar, sim inləyər. 
Saz dil açar, dastan deyər, 
Başımızı qatmaq üçün. 
 
Bayrama giley yaraşmaz, 
Aqil insan həddin aşmaz. 
Qismət yoxsa qoşalaşmaz, 
Həsrətinə çatmaq üçün. 
             Xoşbulaq avqust  2011 
 
Ağla sazım, ağla 
 
 126 
 
BƏXT  GÜLƏNDƏ  
 
Bel bağlama var-dövlətə, 
Bu gün səndə, sabah məndə. 
Gül-çiçəktək vəfasızdır, 
Gah düzdədir, gah çəməndə. 
 
Heç vaxt demə mən yaratdım, 
Zirvələrə addım atdım. 
Arzu-kama özüm çatdım, 
Sevinərsən, bəxt güləndə. 
 
İstər alim, ya dahi ol, 
İstər Pir ol, Pir şahı ol, 
Yer üzünün Allahı ol, 
Saxla görüm, var gedəndə. 
 
Bu dünyanın yiyəsi var, 
Bəxtli-bəxtsiz bəndəsi var. 
Səcdəsi var, haqq səsi var, 
Çiçək açar – qar gələndə. 
 
Bayram deyir, müxtəsəri. 
Gəz dünyanı, gör bəşəri. 
Bəxt qarşılar, al səhəri, 
Tale gülər, var gələndə! 
          Gəncə  2012 
 
Bayram GÖYÇƏLİ 
 
127 
127 
127 
127 
 
MƏRİFƏTDƏN  DANIŞAQ 
 
Aşıq qardaş başla sözə-söhbətə, 
Ədəb-ərkan, mərifətdən danışaq. 
De kimlərin yolu düşdü qürbətə, 
Kim qazandı bol nemətdən danışaq. 
 
Kimi lalə yazır, kim isə ləçək, 
Kimi yalan yazır, kim isə gerçək. 
Kim yandı, kül oldu yara yetincək, 
Nakam eşqdən-məhəbbətdən danışaq. 
 
Kimin taleyinə soyuq, qar düşür, 
Kimiyə bir qürbət, yad diyar düşür. 
Kiminin bəxtinə nazlı yar düşür, 
Günahsızdan: – qəbahətdən danışaq. 
 
Yalan-gerçək bəlaları seçəndən, 
Quyuya salınıb, zəhər içəndən. 
Bəd xəbərə şirin candan keçəndən, 
Bu dövrandan, bu halətdən danışaq. 
 
Bayram yaxın vaxtdan, yaxın zamandan, 
Dostu bada verib, xeyir umandan. 
Saxta üzə gülən, saxta vicdandan. 
Uzaq olaq, sədaqətdən danışaq.  
Gəncə, 2011 
 
Ağla sazım, ağla 
 
 128 
 
İLK  MƏHƏBBƏT 
 
Sevən ürək sevdiyini atarmı? 
O ülvidir, gizləndikcə izlənir. 
Sevən könül arzu-kama çatarmı? 
İlk məhəbbət, ürəklərdə gizlənir. 
 
Çılğın gələr, peyda olar, qəfildən, 
Səs-səmirsiz qəlbə dolar, qəfildən. 
Bir günün uzundur, keçən hər ildən, 
İlk məhəbbət ürəklərdə gizlənir. 
 
Hər yetənə aça bilmir qəlbini, 
Hey gizlədir pünhan saxlar dərdini. 
Kimə açsın bu binəva sirrini, 
İlk məhəbbət ürəklərdə gizlənir 
 
Həsrətini ömrü boyu gözləyər, 
Sevgisini xəyallarda izləyər. 
Sevən ürək göynədikcə göynəyər, 
İlk məhəbbət ürəklərdə gizlənir. 
 
Nakam sevgi tarix boyu öndədir, 
Sevən könül həmişə pis gündədir. 
Bayram, günah nə məndə, nə səndədir, 
Tək sevgidir, ürəklərdə gizlənir, 
İlk məhəbbət xəyallarda izlənir. 
Gəncə, 2010 
Bayram GÖYÇƏLİ 
 
129 
129 
129 
129 
 
DƏYƏR 
 
Vaxtında dəyərə, dəyər verməsən, 
Get-gedə mənasın itirər dəyər. 
Qəlbini süfrətək açıb sərməsən, 
Ayrılıq, intizar yetirər dəyər. 
 
Ağac bar vermirsə, dəyəri nədir, 
Dəyərsiz bir həyat, boş xəzinədir. 
Ay mənim mələyim, sözüm sənədir, 
Səhrada gül-çiçək bitirər dəyər. 
 
İnsan da bağlıdır qədir-qiymətə, 
Bəzən də dəyərsiz sözə-söhbətə. 
Baş alıb gedəcək qərib, qürbətə, 
Ümidsiz fəlakət yetirər dəyər. 
 
Dəyərin dəyəri, mənaca dərin, 
Dəyərli sevginin gülünü dərin. 
Səni sevə bilsə gözləri dərin, 
Sənə bir xoşbəxtlik gətirər dəyər. 
 
Bayram, istək, dəyər ürəkdən gələ, 
Sevənlər sevginin qədrini bilə. 
Heç biri uymaya fitnəyə-felə 
O qısqanc anları itirər dəyər, 
Arzu istəyinə yetirər dəyər! 
Gəncə, 2010 
Ağla sazım, ağla 
 
 130 
 
DEYƏSƏN 
 
Ey ulu Tanrım, böyük Allahım, 
Dünyanın axırı çatıb, deyəsən. 
Necə açılacaq nurlu sabahım, 
Günəş həmişəlik batıb, deyəsən. 
 
Ay da bədirlənmir, dumandı-çəndi, 
Ulduzlar göylərdə pərən-pərəndi. 
Didişmə, vuruşma uzun sürəndi, 
Haqq-divan hələ ki, yatıb, deyəsən. 
 
Yer kürəsi… oxunda ləngər vurur, 
Haqlı-haqsız dünyaya səngər qurur. 
Gündə bəlkə milyon insan qırılır, 
Yalan vədlər yerin tutub deyəsən. 
 
Bir yandan təbiət, gərdişi dövran, 
Bir yandan fəlakət dağılır cahan. 
Bir yanda siyasət, bir yanda al-qan, 
Sülhün dayağı da itib, deyəsən. 
 
Dünya təngə gəlib, yetirən sökür, 
Təbiət talanır, zirvələr çökür. 
Bayram yağış yağır, qan-yaş tökülür, 
Axirət dünyası çatıb, deyəsən! 
Gəncə, 2010 
 
Bayram GÖYÇƏLİ 
 
131 
131 
131 
131 
 
UĞURLU İLLƏR 
 
Uğurlu illərin nuru, şöləsi, 
Yoluma bir işıq saldı, sevindim. 
Qalmadı nə ahı, nə də naləsi, 
Çətinlik arxada qaldı, sevindim. 
 
Uğurlu illərin cəfası olmaz, 
Namərdin dostluğu, vəfası olmaz. 
Bilirdim bu dövran belə də qalmaz, 
Xəbislik arxada qaldı, sevindim. 
 
Uğurlu illərdə il təzələnir, 
Qönçə çiçək açır, gül təzələnir. 
Sanki göydən yerə bir nur ələnir, 
Niskinlik arxada qaldı, sevindim. 
 
Qəlbini oxşaya dağ şəlaləsi, 
Uğurlu illərin uğur töhfəsi. 
Zirvəyə qaldırar uğur hər kəsi, 
Lövbərin sel-suya saldı, sevindim. 
 
Hər kəsə uğurlu il arzularam, 
Bayrama qürurlu il arzularam. 
İnşallah uğurlu ildə qalaram, 
Ədalət yerini aldı, sevindim! 
Çətinlik arxada qaldı, sevindim! 
Gəncə, 2014 
Ağla sazım, ağla 
 
 132 
 
 
 
 
 
 
 
 
 
 
 
 
TALELƏR 
 
 
 
 
 
 
 
 
 
 
 
 
 
 
Bayram GÖYÇƏLİ 
 
133 
133 
133 
133 
 
BULAĞA GƏLİR 
 
Bir vaxtlar sonalar-sonası olan, 
Həsrətli baxışlar, üzündə qalan. 
Təbəssüm dodoqda, göz xumarlanan, 
Tağların gəlini, bulağa gəlir. 
 
Qız-gəlin yığılıb Qarabulağa, 
Duman çiskin, çəkiliblər yaylağa. 
Bülbül nəğmə oxur, bağçaya-bağa, 
Tağların gəlini, bulağa gəlir. 
 
Günəş, camalına baxıb, qalardı, 
Durnalar ötüncə, qanad salardı. 
Doqqazdan-bulağa kimlər olardı, 
Tağların gəlini, bulağa gəlir. 
 
Gözəllər gələrdi bulaq başına, 
Həsəd aparardı, o göz-qaşına. 
Yenicə çatıbdı on dörd yaşına, 
Tağların gəlini bulağa gəlir. 
 
İndi qəribsəyir, o gözəl pəri, 
Tavana zillənib, gülər gözləri. 
Hamı xatırlayır, keçmiş illəri, 
Ağbulaq qızıdır, bulağa gəlir. 
 
 
Ağla sazım, ağla 
 
 134 
 
 
Yazdığım bu şeir, sənədir ana, 
Qalmışam əlacsız, mən yana-yana. 
İnşallah yaş çatar yəqin, doxsana, 
Tanrıdan köməyə bir "ağa" gəlir. 
Bayrama hay verib, sorağa gəlir, 
Tağların gəlini, bulağa gəlir. 
                                                     31.10.2012-ci il 
                              Gəncə 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
135 
135 
135 
135 
 
ANA 
 
Sorardım halını, necəsən ana? 
Deyərdin nə bilim, soyuqlamışam. 
Sonra da deyirdin, zarafatyana, 
Gedib yaşıdlarım təkcə qalmışam. 
 
Deyərdin kimsə yox, yoxdur mən yaşda, 
Yenə də görürdüm pozulur halın. 
Bir əsmə görürdüm, o hilal qaşda, 
Yaşamaq dərdiydi, fikri-xəyalın. 
 
Hər şey sona çatdı, sərt qış gecəsi, 
Məhərrəm ayında tərk etdin bizi. 
Hara getdin? Ay atanın bircəsi, 
Qara bulud aldı, səhərimizi. 
 
Yanına yollandın o daş qəfəsin, 
Sandın ki, təklikdən qulağı batır. 
Yəqin ki, oyatdı səsin-nəfəsin, 
O da haqq dünyada arzuya çatır. 
 
Taleniz bir yerə yazılıb, ana, 
Qar-çovğun kükrədi, küləklər əsdi. 
Yan-yana qəbriniz qazıldı ana, 
Yenə də qoymadı, yolunu kəsdi. 
                            Gəncə  2012 
 
Ağla sazım, ağla 
 
 136 
YOL  ALIBDI 
 
Nə Kərəmi, nə Dilqəmi, 
Azaltmayır dərdi-qəmi. 
İtib könlümün həmdəmi, 
Eşqim xəyala dalıbdı, 
Hansı səmtə yol alıbdı. 
 
Göz gözləyib, yorularmış, 
Söz ahəngi, pozularmış. 
Dil də susub, lal olarmış, 
Xəyallarım tək qalıbdı, 
Hansı səmtə yol alıbdı. 
 
Qaş ağarır, diş tökülür, 
Yeriş itir bel bükülür. 
Ömür sarayı sökülür, 
Fələk zurnasın çalıbdı, 
Hansı səmtə yol alıbdı. 
 
Geri dönməz getdi daha, 
Nə bu günə, nə sabaha. 
Ümid qalıb tək Allaha, 
Yas-yas üstə qalanıbdı 
Hansı səmtə yol alıbdı. 
 
 
 
 
Bayram GÖYÇƏLİ 
 
137 
137 
137 
137 
 
Yaşamağın nə mənası, 
Dünən toyu, bu gün yası. 
Beş metr ağ təmənnası, 
Arxasınca iz salıbdı, 
Hansı səmtə yol alıbdı. 
 
Bayram ömrü vermə bada, 
Yaz-yarat ki, düşsün yada. 
Günəş də Fani dünyada, 
Qürub edib, saralıbdı, 
Hansı səmtə yol alıbdı? 
                Gəncə  2012 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 138 
İSTƏRƏM 
 
Bəzən səntək imansızdan əl çəkib, 
Öz-özümlə tənha qalmaq istərəm. 
Qəm kolunu sinəm üstdən mən biçib, 
Xoş xəyala, fikrə dalmaq istərəm. 
 
Sənə baxıb xəcalətdən ölürəm, 
Sayəndə mən düşmənçilik görürəm. 
Vəzifəndə dilənçilik görürəm, 
Buludtək boşalıb-dolmaq istərəm. 
 
Səni qohum bildik bir arxa sandıq, 
Səndən söhbət açdıq, adını andıq. 
Sən qalxdıqca biz də sanki ucaldıq, 
Sütunsuz qayatək, uçmaq istərəm. 
 
Gözlərin seçmədi qohum-qardaşı, 
Ata-babaların sızlar baş daşı. 
Divara qoyardıq sən qaradaşı, 
Qohumluq telini, qırmaq istərəm. 
 
Gələr o gün, vəzifədən enərsən, 
Uçuq daxma, «qırıq təhnə» görərsən. 
O əvvəlki həyatına dönərsən, 
Bax onda yanında olmaq istərəm. 
 
 
 
Bayram GÖYÇƏLİ 
 
139 
139 
139 
139 
 
 
Amma sənə fərq eyləməz, beləsən, 
Öyrənmədin göz yaşları siləsən. 
Qohum sənə su da verməz – öləsən, 
Bayramam, yadına salmaq istərəm! 
                               Gəncə  2012 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 140 
A  YAZIQ 
 
Özün düşdün öz qurduğun tələyə, 
Etibar yox bu dünyaya, fələyə. 
Düşündüyün fırıldağa-kələyə, 
İnananlar səndən betər a yazıq. 
Bir gün gələr hər şey bitər a yazıq. 
 
Sən şeytansan, əməlinlə barışdın, 
Üzə güldün, yaltaqlarla çalışdın. 
Sən çoxdandır bu həyata alışdın, 
Bu yaxında izin itər a yazıq. 
Bir gün gələr hər şey bitər a yazıq. 
 
Sənə görə, neçələri əyildi, 
Heç kim səndən əskik-filan deyildi. 
Mən şahidəm, sifətinə söyüldü, 
Pis niyyətin bəsdir yetər, a yazıq. 
Bir gün gələr hər şey bitər a yazıq. 
 
Göz dağıdır övladların, baxanda, 
O yığdığın dövlət, varın hayanda. 
Kimə qaldı ehtibarın cahanda, 
Tikdiyini fələk sökər a yazıq. 
Bir gün gələr hər şey bitər a yazıq. 
 
 
 
 
Bayram GÖYÇƏLİ 
 
141 
141 
141 
141 
 
Yer üzündə yaşamağın əbəsdir, 
Ömrün sona yetməyini tələsdir. 
Sən bayquşsan, səsin də ki, o səsdir, 
Tale özü gözün tökər, a yazıq. 
Bir gün gələr hər şey bitər a yazıq. 
                                   Gəncə  2012 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 142 
ONDAN  DANIŞ 
 
Mənə bir az ondan danış, 
Bu təklifin yəqin, yanlış. 
Nə danışım ondan sənə? 
Bilirsənmi hardadır o? 
Bəlkə indi dardadır o. 
Səndə, ayrılıq həvəsi. 
– Söyləyim, qəm hekayəsi – 
Cüt yaranıbdır canlılar, 
Timsalında quşlar da var. 
Azad bir quş düşür tora, 
Hey çırpınır bəxti qara. 
Can sirdaşı, dayanmamış 
Hələ ovçu oyanmamış, 
Qurtarmağa dardan yarı. 
Qanad çalır, tora sarı. 
Dimdiyilə, qanadiylə, 
O qüvvətli caynağıylə, 
Sökür-tökür qandalları, 
Azad olur vəfadarı. 
Payız gəlir güllər solur, 
Bir gün bunun əksi olur. 
Xilaskarı düşür tora, 
O dediyim bəxti qara. 
Uçur ovçu bərəsinə, 
Əhval tutmaq həvəsinə. 
Can sirdaşı çox gözləyir, 
 
Bayram GÖYÇƏLİ 
 
143 
143 
143 
143 
Gəlib-gedəni izləyir, 
Gah boylanır, gah titrəyir. 
Yoxdur xəbər vəfadardan. 
Qurtaran yox onu dardan. 
Nələr keçdi xəyalından, 
Zəhər yağdı camalından. 
Sevgisini lənətlədi, 
Göz yaşardı, qəlb inlədi. 
Tanrıdan bir qüvvə gəldi, 
Gəlməyəcək, yəqin bildi. 
Çırpınaraq çıxdı tordan, 
Qisas almaq üçün yardan. 
Uçdu ovçu bərəsinə, 
Baxdı qaya kölgəsinə. 
Vəfadarı tuş gəlibmiş, 
Zalım ovçu gülləsinə. 
Görürsənmi olur yalnış, 
İndi mənə ondan danış. 
Gözlərinin qorasından, 
Çarəsizlik çarəsindən. 
Qan axırdı yarasından, 
Mənə bir az ondan danış. 
Ayrıldığı andan danış, 
Olarmı ki, sorma onu, 
Bəsdir daha yorma onu. 
Faciədir eşqin sonu, 
Can alandan, candan danış, 
Mənə bir az ondan danış. 
 
Ağla sazım, ağla 
 
 144 
 
Axtararsan qarış-qarış, 
Fikirləşmə düzü-yanlış, 
Eşqdən od al, qovrul, alış, 
Yar üçün yanmağa çalış, 
Bayrama da ondan danış! 
               Gəncə  2014 
 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
145 
145 
145 
145 
QOCADIR 
(Son mənzilə) 
 
Düşünür hər zaman, düşünür hər an, 
İnanmır yaş ötüb, artıq qocadır. 
Etibarsız olub yaman, bu dövran, 
Baxdığı pəncərə, yoxsa bacadır? 
 
Gözündə çox şeylər, dəyişəcəkdir, 
Əllərin titrəyib, həm əsəcəkdir. 
Dilin, kəlmə-kəlmə söz kəsəcəkdir, 
Məqsədin Kərbəla, ya da Hacadır. 
 
Yuxuda görərsən, cavan çağları, 
Sərin bulaqları, göy yaylaqları. 
Xınalı kəkliyi, qayalıqları, 
Sal qayalıq, ucalıqdan-ucadır. 
 
Bir vaxtlar, zirvədə qərar tutardın, 
Hardan olsa, çəkinmədən baxardın. 
Sıldırıma, son nöqtəyə çıxardın, 
Yaş keçdikcə, qəzadır ki, qəzadır. 
 
Pıçıltılar nəfəsdə, ya, səsdədir? 
Baxışların, hansı bir həvəsdədir? 
Bayram deyər, əl dizinin üstədir, 
Hazırlaşan son mənzilə, qocadır. 
                   Gəncə  2014 
 
Ağla sazım, ağla 
 
 146 
 
MƏNƏM-MƏN DEMƏ 
 
Tale verdiyini alacaq bir gün, 
O al yanaqların solacaq bir gün. 
Sənin də gözlərin dolacaq bir gün, 
Vəfasız dünyada mənəm-mən demə. 
 
Ahım Amana gəldi, 
Arzum gümana gəldi. 
Gözlərim yol gözləyir, 
Nə pis zamana gəldi. 
 
Səni sevdiyimi sən bilə-bilə, 
Bir dastan yazılıb bülbülə-gülə. 
Gülmü dönük çıxdı, bülbülmü, gülə, 
Vəfasız dünyada mənəm-mən demə. 
 
Yollar yolu bağladı, 
Dərd sinəmi dağladı. 
Gözlərim yol gözləyir, 
Ağladıqca-ağladı. 
 
Əzəldən sevilən, sevən sən oldun, 
Eşq bağında gizlin, gəzən sən oldun. 
Qəlbimi sızladıb, üzən sən oldun, 
Vəfasız dünyada mənəm-mən demə. 
 
 
Bayram GÖYÇƏLİ 
 
147 
147 
147 
147 
 
 
Çən-duman dağa dönər, 
Bülbüllər bağa dönər. 
Gözlərim yol gözləyir, 
Dərd gələr, dağa dönər. 
 
Ayıl bu yuxudan, qəflətdən ayıl, 
Yazdığım şerdən-söhbətdən ayıl. 
Bayramam, olmuşam qaş-gözə mayıl, 
Vəfasız dünyada mənəm-mən demə. 
 
Sonalar gölə gələr, 
Ayrıldıq ilə gələr. 
Gözlərim yol gözləyir, 
Yar əli-ələ gələr! 
                                     Gəncə  2014 
 
 
 
 
 
 
 
 
 
 
 
 
Ağla sazım, ağla 
 
 148 
 
 
ÜNVANIMDIR 
 
Xəyallarım ümid yeri, 
Arzularım, gümanımdır. 
Ürəyimdən gəlib keçən, 
Mənim gənclik ünvanımdır. 
 
Sevinc eşqin göz yaşıdır, 
O qəlbinin təlaşıdır. 
Ömür bir üzük qaşıdır, 
Tale qəmli avazımdır. 
 
Ömür keçir, vaxt gödəlir, 
Əsil həyat indi gəlir. 
Bayram tale bəxtə gülür, 
Nə yayımdır, nə yazımdır. 
        Gəncə  2014 
 
 
 
 
 
 
 
 
 
 
Bayram GÖYÇƏLİ 
 
149 
149 
149 
149 
 
 
 
 
 
 
 
 
 
 
 
 
 
NƏSİHƏT 
 
 
 
 
 
 
 
 
 
 
 
 
 
 
Ağla sazım, ağla 
 
 150 
GƏLDİ-GEDƏRDİ 
 
Qoşa yaranıbdır əzəldən insan, 
Əməllər müxtəlif, xeyir və şərdi. 
Cavabı belədir, kimdən soruşsan, 
İnsan bu dünyaya gəldi-gedərdi. 
 
Bəzisi şər üstə nizamlanıbdı, 
Namərdlər şeytandan dəstək alıbdı. 
Bu fani dünyada kimlər qalıbdı, 
İnsan bu dünyaya gəldi-gedərdi. 
 
Biqeyrət pislikdən əl çəkə bilməz, 
Niyyəti, arzusu, dərdi bölünməz. 
Ona da qismətdir o gedər-gəlməz, 
İnsan bu dünyaya gəldi-gedərdi. 
 
Çək-çevir eyləyib özünü yorma, 
Olacaq olursa, kimsədən sorma. 
Düz danış kimsənin qəlbini qırma, 
İnsan bu dünyaya gəldi-gedərdi. 
 
Yaxşı-pis, xeyir-şər, cəhənnəm-cənnət, 
Gözəllik veribdir, dünyaya ziynət. 
Bayramam, var olsun, qoca təbiət, 
İnsan bu dünyaya gəldi-gedərdi. 
                                    Gəncə  2011 
 
 
Bayram GÖYÇƏLİ 
 
151 
151 
151 
151 
 
DEYİL  Kİ? 
(Hər kəs payını götürsün) 
 
Mənim ünvanıma şeir yazan dost, 
Yazdığın güzgüylə bağlı deyil ki, 
Mənə aid olanları pozan dost, 
Məsləhətçin sinə dağlı deyil ki? 
 
Köküm Göyçə eli dəli Cillidir, 
Mərd oğullar mənimçün ellidir. 
Səviyyəmiz el-obada bəllidir, 
Yazdıqların, bir az yağlı deyil ki? 
 
Babam Tağıoğlu Əli, əmim Haqverdi, 
Südüm Ağbulaqdı, müqəddəs yerdi. 
Kərbəlayi İbrahim nər oğlu-nərdi, 
Bayatın qaralı-ağlı deyil ki? 
 
Nişan verdim babaların adını, 
Deyərdilər, seç dostunu-yadını. 
Sil adından «Göyçənin övladı»nı, 
Əyin-başın qotaz-tağlı deyil ki? 
 
Atam Vedi müəllim, el ağsaqqalı, 
Deyərdi yaxına qoyma naqqalı. 
Dəyiş sənətini «bazar baqqalı», 
Tale yolu, təmtəraqlı deyil ki? 
 
Ağla sazım, ağla 
 
 152 
 
 
 
Adını yazmıram, üzün ağ olsun, 
Səviyyən bu imiş canın sağ olsun, 
Deyərdin badələr boşalsın-dolsun, 
Əsil «siman» çil-çıraqlı deyil ki? 
 
Haqqın dərgahına – düz yola qayıt, 
Alı, Ələsgər var, Oruc-Alqayıt. 
Bayram Göyçəlidən dərsin al, - qayıt, 
Fikrin mənə heç maraqlı deyil ki?! 
                                           Gəncə  2011 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
153 
153 
153 
153 
 
 
 
MƏN  DEYƏN  DEYİL 
 
Bülbülü qəfəsdən, igidi dardan, 
Qaynar bulaqları çirkab sulardan. 
Ayırın aşiqi, bivəfa yardan, 
Bu dünya başqadır, mən deyən deyil. 
 
Qıymazdım gülləyə tuş gələ ceyran, 
El şairi yazıb el sənə heyran. 
Görəsən dönərmi geriyə dövran, 
Bu dünya başqadır, mən deyən deyil.  
 
Həyatı yaşayın, qədrini bilin, 
Ömür sarayından gedən hər  ilin. 
Mənası dərindir, dərindən-dərin, 
Bu dünya başqadır, mən deyən deyil. 
                                        Gəncə  2013 
 
 
 
 
 
 
 
 
 
Ağla sazım, ağla 
 
 154 
BAŞ-BAŞA 
 
İncimə qohumdan, incimə dostdan, 
Çalış bu dünyada adınla yaşa. 
Söhbət aç zirvədən uca dağlardan, 
Bəxt sənə yar olsun, dəyməsin daşa. 
 
Həyatın maraqlı sorğuları var, 
Bəzən də məhəbbət oğruları var. 
Yalanı-yamanı, doğruları var, 
Tale bəxt-yığvalı əyməsin qoşa. 
 
Nə deyirsə dostun-yaxının deyir, 
İşini də dostun-yaxının əyir. 
Altdan-altdan olmaz, yalan söyləyir, 
Varmı vəzifəli döyməsin başa. 
 
Varını tərpətmir, gözü səndədir, 
Vəzifə böyüksə sözü səndədir. 
Bir əli şeytanda, özü səndədir, 
Ləzzət alar kimsə sənə dolaşa. 
 
Ağac bar gətirir, əyilir başı, 
Var gəlir bağına atdıqca daşı. 
Bayram uzaqlaşdır belə sirdaşı, 
Elə pis qohumla olma baş-başa! 
                            Gəncə  2011 
 
 
Bayram GÖYÇƏLİ 
 
155 
155 
155 
155 
 
OYUN  AÇARSAN 
(Hər kəs payını götürsün) 
 
Kimlərinsə yazdığını oxuyub, 
Ona-buna lağ eyləmə batarsan. 
Gəl sən mənə əfsanədən danışma, 
Özün-öz başına oyun açarsan. 
 
Atın yoxdur özgə ata minirsən, 
Özünə yox başqasına gülürsən. 
Bir düşün sən, heç utanıb-ölürsən? 
Adam olsan buralardan qaçarsan. 
 
Tük axtarma, öz gözündə tirin var, 
El-obadan düyün düşmüş sirin var. 
And içməyə özünün öz pirin var, 
Kişi olsan o sirrini açarsan. 
                                Gəncə  2013 
 
 
 
 
 
 
 
 
 
 
Ağla sazım, ağla 
 
 156 
GEN  DOLAŞ 
(Hər kəs payını götürsün) 
 
Səndən yazmaq istəyirəm, amma əlim gəlməyir, 
Qohum demək istəyirəm, inan dilim gəlməyir. 
Dost-aşnalar uzaq durur, çəkir zülüm, gəlməyir, 
Qohumluğun sona çatır, el-obayla vidalaş, 
Ay naxələf, qohumlardan, bir balaca gen dolaş. 
 
Vəzifənlə öyündün, qürrələndin, yekələndin, 
Sənə işi düşənə, söz demədin kəkələdin. 
Kim səndən uzaq durdu, dönə-dönə hədələdin, 
Hay-küy eylə dost-qohuma, lazım olsa sən dalaş, 
Ay naxələf, qohumlardan, bir balaca gen dolaş. 
 
Bilirsənmi gec-tezi var, fani dünya vəfasız, 
Necə qalxdın pillələri, həyalı, ya həyasız? 
Bu dünyada nə qalacaq bilirsənmi ay arsız? 
Qohum üçün eyləmədin heç vaxt qovğa ya savaş, 
Ay naxələf, qohumlardan, bir balaca gen dolaş. 
                                                    Gəncə  2013 
 
 
 
 
 
 
 
 
Bayram GÖYÇƏLİ 
 
157 
157 
157 
157 
 
YAR  ƏLİNDƏN 
 
Çəmən-çiçək yol axtarar, 
Şaxta, çovğun qar əlindən. 
Eşq-məhəbbət can qurtarar, 
Bir saxtakar yar əlindən. 
 
Nakəs sirrin yada verər, 
Şam meylini oda verər. 
Pərvanəni bada verər, 
Köz alışar, qor əlindən. 
 
Tənbeh etmə bivəfanı, 
İndi vəfalı yar hanı? 
Axtar-dolan bu dünyanı, 
Bülbül uçar sar əlindən. 
 
Nələr olur bu dünyada, 
Açan solur bu dünyada. 
Bayram fürsət vermə yada, 
Budaq sınar bar əlindən. 
Gəncə 2014 
 
 
 
 
 
 
Ağla sazım, ağla 
 
 158 
      QONAQSAN Kİ,  QONAQSAN 
 
Xəyalı gerçək sanıb, 
Uyma boş yalanlara. 
Şirin sözə inanıb, 
Təsadüf olanlara. 
Bəsdir ayıl ey insan, 
Bu dünyada qonaqsan. 
 
Kimlər gəldi dünyaya, 
Qalxdı ulduza-aya. 
Varı gəlmədi saya, 
Varmı soran-soruşan, 
Qonaqsan ki, qonaqsan. 
 
Bəxtdir taleyin şahı, 
Olsa da min günahı. 
Olmaz fəğanı-ahı, 
Baş əyər cümlə-cahan, 
Qonaqsan ki, qonaqsan. 
 
Bayram yazdı-yaratdı, 
Arzuya-kama çatdı. 
Haqq səsini ucaltdı. 
Dedi hər zaman, hər an, 
Dünya əşrəfi, insan, 
Qonaqsan ki, qonaqsan! 
 
 
Bayram GÖYÇƏLİ 
 
159 
159 
159 
159 
 
MÖCÜZƏYƏ  İNANMIŞAM 
 
Gədiklərdə pusqu qurub, 
Çöllərində dolaşmışam. 
Düşüb izinə təkənin,  
Sıldırım-qaya aşmışam, 
Möcüzəyə inanmışam. 
 
Ceyran-cüyür duruşuna, 
Maddım-maddım baxışına. 
Gözdən axan, göz yaşına, 
Baxıb heyrətdən donmuşam, 
Möcüzəyə inanmışam. 
 
Üst-başını, kol-kos cırır, 
Soyuq səni sökür-qırır. 
Maral qaçmır, baxıb durur, 
İnan, quruyub qalmışam, 
Möcüzəyə inanmışam. 
 
De, bunların qəlbimi var? 
İnsan kimi, dərdimi var? 
Bir görənlər çaşıb qalar, 
Haqdan payımı almışam, 
Möcüzəyə inanmışam. 
 
 
 
Ağla sazım, ağla 
 
 160 
 
 
Olacaqdan qaçmaq olmaz, 
Sınaqdan baş açmaq olmaz. 
Bil ki, cavabsız da qalmaz, 
Bayramam, yada salmışam, 
Möcüzəyə inanmışam. 
                         Gəncə, 2011 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
161 
161 
161 
161 
MƏN 
(Hər kəs payını götürsün) 
 
Əzəl gündən yaranandan, 
San ki, düşdüm bir qanə mən. 
Nahaq yerdən pəl qatanı, 
Verdim Haqqa, nişanə mən. 
 
Hərdən mən də sınamışam, 
Olub, nahaqdan yanmışam. 
Öz-özümü qınamışam, 
Hey, boylanıb cahanə mən. 
 
Olmayanı danışma gəl, 
Haqsızlıqla barışma gəl. 
Ev yıxmağa, çalışma gəl, 
Ərz eylərəm sübhanə mən. 
 
Dəyiş sən də, bəsdir yetər, 
Belə getsə izin itər. 
Qəbrin üstə qanqal bitər, 
Söyləmirəm əfsanə mən. 
 
Evlər yıxdın, ad qazandın, 
Qarğışla-fəryad qazandın. 
Ucalmadın sən uzandın, 
Dedim mərdi-mərdanə mən. 
Gəncə 2011 
 
Ağla sazım, ağla 
 
 162 
 
 
 
 
 
GİLEY-GÜZAR 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
163 
163 
163 
163 
 
AĞLA,  SAZIM  AĞLA 
 
Baxıram sayrışan ulduza, aya, 
Uçuram xəyalən, qəmlə öndəyəm. 
Baxıram cahana, fani dünyaya, 
Ağla sazım ağla, yaman gündəyəm. 
 
Qalıb köynəyində sədəfli sazı, 
Yunisin, Müseybin qəmli avazı. 
Neynirəm baharı, neynirəm yazı, 
Ağla sazım ağla, yaman gündəyəm.  
 
Hərdən o dağları aşmaq istərəm, 
Üzü kəndə sarı qaçmaq istərəm. 
Hayqırıb, qolumu açmaq istərəm, 
Ağla sazım ağla, yaman gündəyəm. 
 
Vətənsiz el-oba de kimə gərək, 
Bağımda gül ağlar, dağımda çiçək. 
Nə ağsaqqal qaldı, nə də ağbirçək, 
Ağla sazım ağla, yaman gündəyəm. 
 
Şeirlər söylənir təm-tərağıylə, 
Neynəyə bilərsən, ağ varağıylə. 
Bayram Göyçəlini, sən soraq eylə, 
Ağla sazım ağla, yaman gündəyəm. 
                                           Gəncə  2010 
 
Ağla sazım, ağla 
 
 164 
 
NECƏ  BARIŞIM 
 
Heç nəyə, heç kimə qalmamış güman, 
Mən nədər danışım, kimdən danışım. 
Dəyişibdir dövran, dəyişib zaman, 
İndiki zamanla necə barışım? 
 
Çoxalıb söz verib sözün yeyənlər, 
Şalvar əvəzinə yubka geyənlər. 
Mənəm-mənəm deyib özün öyənlər, 
Yayılıb hər yana kimdən soruşum, 
İndiki zamanla necə barışım? 
 
Baxırsan boy-buxun, qaməti gözəl, 
Minib vəzifəyə, hörməti gözəl. 
Qanun baş əyəcək, axır ya əzəl, 
Yaltaq dəstəsinə nədən qarışım, 
İndiki zamanla necə barışım? 
 
Nəsihət verməyə söz də qalmamış, 
Haqdan-ədalətdən iz də qalmamış. 
Varmı ana-bacı saçın yolmamış, 
Getdi dağım-dərəm getdi örüşüm, 
İndiki zamanla necə barışım? 
 
 
 
 
Bayram GÖYÇƏLİ 
 
165 
165 
165 
165 
 
Torpaqlar verildi «uf» demədilər, 
İnsanlar qırıldı «of» demədilər. 
Vədələr verildi, «gof» demədilər, 
Közüm külə döndü, hardan alışım, 
Bayram bu zamanla necə barışım? 
                                Gəncə  2010 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 166 
 
 
SUSMA  TELLİ  SAZIM 
 
Deyirlər müasir şeirlərdən yaz, 
Yaz ki, poeziya dincəlsin bir az. 
Yeni fikir söylə, yeni yol axtar, 
Tar-kaman ötsə də susma telli saz. 
 
Yəqin dəbdən düşüb Ələsgər baba, 
Şeyx Nizami də düşməyir yada. 
Müxəmməs, təcnis bil poeziyada, 
Dil açıb deyəcək, susma telli saz. 
 
De klassika hara, telli saz hara? 
Kaman inildəyir söz verir tara. 
De keçmək olarmı yaydan-bahara, 
Kökü dəyişməyək, susma telli saz. 
 
Biz Oğuz eliyik, Qorqud nəsili, 
Azəri türküyük, sözün əsili. 
Kim qalmaq istəsə sazla küsülü, 
Qoy çıxsın meydana, susma telli saz. 
 
Saz bizim kökümüz, silahımızdır, 
Saz həm sevincimiz, həm ahımızdır. 
Saza söz gələrsə, günahımızdır, 
Müqəddəs varlıqdır, susma telli saz. 
 
Bayram GÖYÇƏLİ 
 
167 
167 
167 
167 
 
 
Saza bağlanıbdır, qoşma-gəraylı, 
Cəngi-misiridir, haylı-haraylı. 
Bayramın sazında baharlı-yaylı, 
Bir Göyçəgülü var, susma telli saz. 
                              Gəncə  2009 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 168 
 
AĞLAMA 
 
Gecələr yuxum da ərşə çəkilib, 
Sinəmdə qəm kolu əkən, ağlama. 
Arzu-istəyimi qəbahət sanıb, 
İçində dərdini çəkən, ağlama. 
 
Sənin göz yaşına dözmək asanmı? 
Bu nakam sevdadan bezmək, asanmı? 
Ömürlük əlini üzmək asanmı? 
Çarəsiz yanımdan ötən, ağlama. 
 
Məni də odlara salan, sən oldun, 
Söz verdin, sözünə yalan sən oldun. 
Eşqinə biganə qalan sən oldun, 
Sevgisiz əhdinə yetən, ağlama. 
 
Nə deyim bir az da gözləyək görək, 
Mən də sən dərdliyəm, göynəyir ürək. 
Heç olmasa o dünyada görüşək, 
Ömür sarayımı sökən, ağlama. 
 
Bayramam, nə deyim sənintək yara, 
Axtarıb tapmaqdan dərdinə çara. 
Həmən gəlin köçdün, zalım əğyara, 
Gülə-gülə qan-yaş tökən, ağlama. 
                          Gəncə  2014 
 
Bayram GÖYÇƏLİ 
 
169 
169 
169 
169 
 
 
KİMƏ  GƏRƏK 
 
Xəzan vurmuş göy çəməndə, 
Solan güllər kimə gərək? 
Bağça-bağın barı yoxsa, 
Şən bülbüllər kimə gərək? 
 
Meşə boyu kol ağacı, 
Təbiətdə şirin-acı. 
Yox kəkliyi, yox turacı, 
Sərt keçidlər, kimə gərək? 
 
Dağ görmüşəm, çən-dumansız, 
Dərya qalıb boş, ümmansız. 
Nə zirvədi, qalıb qarsız, 
Şoran göllər kimə gərək. 
 
Əgər yoxsa qaynar bulaq, 
Boş səhradan verir soraq. 
Dağ başnda bir tozanaq, 
Gəlib-keçər kimə gərək. 
 
Vardan-haldan kimsə bezməz, 
Olmayanı heç kim gəzməz. 
Ümidini kəsməz-üzməz, 
Varsız illər kimə gərək. 
 
Ağla sazım, ağla 
 
 170 
 
 
Hər guşənin öz neməti, 
Aşsın-daşsın bol sərvəti. 
Bayram sevir təbiəti, 
Deyilməsin, - kimə gərək, 
Niyyətimdir, xoş gələcək. 
Xoşbulaq   2010 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
171 
171 
171 
171 
 
 
HAQQA  BAXA  BİLMİRƏM 
 
Pəncəsində sıxılıram zamanın, 
Çalışıb bir yana çıxa bilmirəm. 
Sonrasını düşündükcə hər anın, 
Haqq sızlayır, haqqa baxa bilmirəm 
 
Necə dözüm zamanın gərdişinə, 
Talenin sərt qərarına-işinə. 
Bu dünyanın amalı nə, işi nə, 
Haqqa sızlayır, haqqa baxa bilmirəm. 
 
Oğul dinmir atasıyla danışmır, 
Qızlar köçür anasıyla barışmır. 
Qardaş, bacı işlərinə qarışmır, 
Haqq sızlayır, haqqa baxa bilmirəm. 
 
Hara gedir bu durumlar, sorğular, 
Bir-birinə yalan, böhtan qurğular. 
Qan tökmələr, oğurluqlar oğrular, 
Haqq sızlayır, haqqa baxa bilmirəm. 
 
Bayram deyər, acı ana naləsi, 
Üzündən oxunur dərdi-qüssəsi. 
İçində boğulur, haqqın-haqq səsi, 
Haqq sızlayır, haqqa baxa bilmirəm. 
                                           Gəncə  2014 
Ağla sazım, ağla 
 
 172 
 
 
YAZAR  HEY 
 
Bu dünya belədir, yaranan gündən, 
Yaxşıya pis, pisə yaxşı yazar hey. 
Namərdə, paxıla qol-qanad verər, 
Mərd üçün, quyunu, dərin qazar, hey. 
 
İşi düz gətirməz, düz danışanın, 
Qismətə baş əyib, tez barışanın. 
Haqsızlığa qarşı, hey çalışanın, 
Tale yazısını, tezcə pozar, hey. 
 
Görəsən nədəndir çərxi-fələyin, 
Dağıtmaq arzusu acı, küləyin. 
Bunlar qoşadırsa, yox, gələcəyin, 
Haqqın dəryasında, yolun azar, hey. 
 
Dünyanın öz sirri, öz qanunu var, 
Çoxları zirvədə, tutmazlar qərar. 
El üçün ağlayan, gözündən olar, 
Bayram haqq yolunda düzü yazar, hey! 
                                           Gəncə  2010 
 
 
 
 
 
Bayram GÖYÇƏLİ 
 
173 
173 
173 
173 
SONA  YETƏYDİ 
 
Yaman haqsızlığa düçar olmuşuq, 
Belə bir dövrandan qaçar olmuşuq. 
Bu yaltaq dünyaya açar olmuşuq, 
İntizarlı illər sona yetəydi. 
 
Şərt deyil ki, bəziləri dolanır, 
Varlı kəslər günü-gündən varlanır. 
Fələyin çərxi də tərsə fırlanır, 
İntizarlı illər sona yetəydi. 
 
Baxırsan taleyin oyunlarına, 
Başa tac qoyulmuş qoyunlarına. 
Təhqirdən qızaran boyunlarına, 
İntizarlı illər sona yetəydi. 
 
İnsansan, qoyunsan yoxsa nəsən sən? 
Namərdə dəstəksən düzü desən sən. 
Yer-göy lərzə gələr, halal yesən sən, 
İntizarlı illər sona yetəydi. 
 
Bayram da zamantək zara gəlibdir, 
Bəşər özü son zinhara gəlibdir. 
Bəla nədən bu diyara gəlibdir, 
İntizarlı illər sona yetəydi, 
Dünya düzələydi hər şey bitəydi. 
                               Gəncə  2010 
 
Ağla sazım, ağla 
 
 174 
 
DEYİL 
 
Qurdalama qaysaqlamış yaramı, 
O yara heç zaman sağalan deyil. 
Seçəmmədim halallığı-haramı, 
Közüm külə döndü, od olan deyil. 
 
Ömür boyu zirvələrə can atdım, 
Yoluma dikilən, gözlər saraltdım. 
Heç kimi yox taleyimi aldatdım, 
İtirdim gəncliyi, qayıdan deyil. 
 
Canım yandı, ehtibarsız dostlara, 
Nə biləydim onlar hara, mən hara. 
Vurdu sinəmizə sağalmaz yara, 
Yaram qövr eyləyir, sağalan deyil. 
 
Bayram fikirləşmə, fani dünyadır, 
Desəm inanmazsan, cani dünyadır. 
İnsanın ömrünə «ani» dünyadır, 
Bu dünya heç kimə de qalan deyil. 
                                         Gəncə  2010 
 
 
 
 
 
 
Bayram GÖYÇƏLİ 
 
175 
175 
175 
175 
 
 
BƏXTİM 
 
Mürgülə oyanma, ay qara bəxtim, 
Guya oyansan da neynəyəcəksən. 
Düşmüsən səhraya, diyara bəxtim, 
Oyanıb de nələr söyləyəcəksən? 
 
Danışmağa nə dilin var, nə sözün, 
İllər boyu açılmadı heç gözün. 
Gecələrə sirdaş oldu gündüzün, 
Oyanıb de nələr söyləyəcəksən? 
 
Dözülməz qəddarsan, zalımdan-zalım, 
Sənin ucbatından müşgüldür halım. 
Zülmətli qış olub, yazım-baharım, 
Oyanıb de nələr söyləyəcəksən? 
 
Büdrədim yetmədin haraya-haya, 
Məni əsir etdin, zalım dünyaya. 
Zəhər qatdın, mənə ayrılmış paya, 
Oyanıb de nələr söyləyəcəksən? 
 
Deyə bilərsənmi nə verdin mənə? 
Nadanı güldürdün üstümə yenə. 
Tər çiçək nə lazım solmuş çəmənə, 
Oyanıb de nələr söyləyəcəksən? 
 
Ağla sazım, ağla 
 
 176 
 
Tale yollarıma əsdirdin külək, 
Bu qədər acıya dözərmi ürək. 
Səninlə özümü kimə sevdirək, 
Oyanıb de nələr söyləyəcəksən? 
 
Uğursuz yollarda səni görürəm, 
Hey qeylü-qallarda səni görürəm. 
Narahat hallarda səni görürəm, 
Oyanıb de nələr söyləyəcəksən? 
 
Nələr etdiyinin bir fərqinə var, 
Sən mənim bəxtimsən yoxsa canavar. 
Olursan qarşımda keçilməz divar, 
Oyanıb de nələr söyləyəcəksən? 
 
Dahi Nizamidən qalıbdır yazar, 
Ölüm cəzasını bəxt-yığval pozar. 
Alimə, igidə bəxt verir qərar, 
Oyanıb de nələr söyləyəcəksən? 
 
Niyyətin, qəm-qüssə, qəddimi əysin, 
Arzundur, alçağa boyun əyilsin. 
Bəxtim dəyiş oyan «tale» sevinsin, 
Oyanıb bil, nələr söyləyəcəksən? 
Bayramı xoş xəbər eyləyəcəksən? 
                                     Gəncə  2010 
 
 
Bayram GÖYÇƏLİ 
 
177 
177 
177 
177 
 
ÇATAN  DEYİL 
 
Nə bu həyat, nə bu dövran, 
Ürəyimə yatan deyil. 
Saxtalaşmış bu dünyada, 
Haqq-haqqına çatan deyil. 
 
Ömür boyu gözlədim mən, 
Hər addımı izlədim mən. 
Gizlənmədim, gizlədim mən, 
Haqq-haqqına çatan deyil. 
 
Keçmişimdə izim qaldı, 
Gələcəyə sözüm qaldı. 
Gör nələr də gözüm qaldı, 
Haqq-haqqına çatan deyil. 
 
Yaşadığım xəyal oldu, 
Ömür keçdi bihal oldu. 
Dinmədim ki, dil lal oldu, 
Haqq-haqqına çatan deyil. 
 
Mən nə deyim bu zamana, 
Baxan yox ki, ah-amana. 
Bayram deyər yana-yana, 
Haqq-haqqına çatan deyil. 
                Gəncə  2010 
 
Ağla sazım, ağla 
 
 178 
 
BİLMƏZ Kİ, HEÇ KİM 
 
Gecələr yuxum yox, gündüz qərarım, 
Hansı həvəsdəyəm, bilməz ki, heç kim. 
Zirvədən endikcə qartal vüqarım, 
San ki, qəfəsdəyəm, bilməz ki, heç kim. 
 
Yaxına-uzağa dayaq olmuşam, 
Lazımsa yatmayıb, oyaq olmuşam. 
İzləmişəm əsgər-sayaq olmuşam, 
Kimlərlə pəsdəyəm, bilməz ki, heç kim. 
 
Ərk eyləyib gələrdilər üstümə, 
«Əl tutmusan hər an, hər vaxt» bəs demə. 
İndi sanki, durubdular qəsdimə, 
Yenə də öndəyəm, bilməz ki, heç kim. 
 
Özümü tək-tənha sanıram daha, 
İnamım yox ya bu günə, sabaha. 
Haqq-nahaq var, üz tuturam Allaha, 
Soraqda-səsdəyəm, bilməz ki, heç kim. 
 
Yaxşılığa qarşı pislik eyləmə, 
Günahdır dürüst ol, tərslik eyləmə. 
Bayram, səndən keçdi, heç nə söyləmə, 
Hər kəsdən üstəyəm, bilməz ki, heç kim. 
                                             Gəncə  2009 
 
Bayram GÖYÇƏLİ 
 
179 
179 
179 
179 
 
 
VƏTƏN  BİZİMDİR 
 
Qonaq gələ bilərsən, 
Deyib-gülə bilərsən. 
Qalıb ölə bilərsən, 
Amma Vətən bizimdir. 
 
Yurduma axın olur, 
Çalışır yaxın olur. 
Gah boşalır, hey dolur, 
Baxma, Vətən bizimdir. 
 
Yad gələr baxar gedər, 
Yandırar-yaxar gedər. 
Orden də taxar gedər, 
Gülmə, Vətən bizimdir. 
 
Danışıqlar aparar, 
Nədən nəsə qoparar. 
Hətta verilər qərar, 
Qanma, Vətən bizimdir. 
 
Vətənə qəlbən yanan, 
Keşiyində dayanan. 
Var qanmayan, var qanan, 
Danma, Vətən bizimdir. 
 
Ağla sazım, ağla 
 
 180 
 
 
Gör bir nələr baş verir, 
Arxalı yoldaş verir. 
Bolluca qaş-daş verir, 
Umma, Vətən bizimdir. 
 
Dağlardan çovğun gəlir, 
Bir sürü quzğun gəlir. 
Həmyerli üzgün gəlir, 
Sanma, Vətən bizimdir. 
 
Baxma şaxta, qar olar, 
Allahımız yar olar. 
Bir az dünya dar olar, 
Sanma, Vətən bizimdir. 
 
Vətən dağ əzəmətli, 
Torpaq varlı, sərvətli. 
Gəl dolanaq hörmətli, 
Baxma, Vətən bizimdir. 
 
Elimdə nökər ollam, 
Dərdini çəkər ollam. 
Bağrını sökər ollam, 
Bayram, Vətən bizimdir. 
                    Gəncə  2013 
 
 
Bayram GÖYÇƏLİ 
 
181 
181 
181 
181 
 
AY  QOCALIQ 
 
Ağ saçlara nədən belə baxırsan, 
Kimə lazım bu görkəmdə ucalıq. 
Ahıl çağı qaldırırsan, yıxırsan, 
Nə yamansan qocalıq, ay qocalıq. 
 
Yaş addadı əllini ki, o üzə, 
Məhəl qoyma fikir vermə hər sözə. 
Addımbaşı baş verəcək möcüzə, 
Bir ümmansan, qocalıq, ay qocalıq. 
 
Duruşun da, yerişin də dəyişir, 
Dost-qohumla görüşün də dəyişir. 
Ev-eşiyə girişin də dəyişir, 
Amansızsan, qocalıq ay qocalıq. 
 
Çevrilir xəyala ötən çağların, 
O həddi buluğa yetən çağların. 
Ətri duyulmayan bağça-bağların, 
Bağbanısan, qocalıq ay qocalıq. 
 
Təpə dağa dönür halın qarışır, 
Gözünün önündə ulduz sayrışır. 
Bayram niyə, nədən sənlə barışır? 
Əgər tapsan ucalıqdır, qocalıq. 
 
 
Ağla sazım, ağla 
 
 182 
YADA  SALMAZLAR 
 
Kasıbçılıq yaxşı əlamət deyil, 
Varın yoxsa, səni saya salmazlar. 
Deyəcəklər ağlı səlamət deyil, 
Adam bilib siyahıya almazlar. 
 
Ədəb-ərkan inan gözə görünməz, 
Varlığın yoxluğun vallah bilinməz. 
Kiçik səhvin silinməz ki, silinməz, 
Nə arxanda, nə yanında olmazlar. 
 
Həddini bil, barış əhli-zamanla, 
Bəhsə girmə, nə yaxşı, nə yamanla. 
Axır ki, başa düş, mətləbi anla, 
Var-hal yoxsa, heç yada da salmazlar. 
 
Öndə durub, özünü zay eyləmə, 
İmkanlını, özünə tay eyləmə. 
Məndən demək, sonradan "vay" eyləmə, 
Gec-tezi var heç vaxt "borclu" qalmazlar. 
 
Bayram, fərqli olub, varlı-varsız var, 
Namus var, qeyrət var, ar var, arsız var. 
Sonunda varlılar sızlar-sızıldar, 
Haqqı yada salıb haqqı anmazlar. 
                                    Gəncə  2013 
 
 
Bayram GÖYÇƏLİ 
 
183 
183 
183 
183 
 
DİYARA  BƏXTİM 
 
Axtardım hər yanda, axtardım səni, 
Harada qalmısan ay mənim bəxtim. 
Nə gözə göründün nə həyan oldun, 
Yolun düşdü hansı diyara, bəxtim. 
 
İncidinmi məndən, üzünmü döndü?  
Qəlbimin alovu-ocağı söndü, 
Gör neçə aylardı, gör neçə gündü, 
Düşmüsən səhraya biyara bəxtim. 
 
Üstümə qaldırma yoldan ötəni, 
Bağrım başın ovundurub, sökəni. 
Hər düdüyü, hər naqqalı-gədəni, 
Gəlmişəm əlindən zinhara, bəxtim. 
 
Nə kökə baxırsan, nə insanlığa, 
Qayıt qoca bəxtim, bircə anlığa. 
Qaytar keçmişimə, sərt cavanlığa, 
Üzümü göstərim, əğyara, bəxtim. 
 
Önumdə dayanmaz sərt qaya, sərt daş, 
Bayramam kimlərlə olmuşam sirdaş. 
Taleyinlə-bəxtin olarsa qardaş, 
Yüksələr zirvəyə-dağlara, bəxtim, 
Dönəcək o ötən çağlara, bəxtim! 
                              Gəncə  2009 
Ağla sazım, ağla 
 
 184 
 
XƏZAN VURMUŞ QAŞ HARA 
 
Deyirlər nə fərqi, qoca, ya cavan, 
Sevə də bilərsən hər zaman, hər an. 
Sevməmişdən öncə, bir düşün, dayan, 
Fikirləş bir, sevmək hara, yaş hara, 
Göz üstündə xəzan vurmuş qaş hara. 
 
Dözə bilərsənmi, baxış tənəli, 
Harda axtarırsan, qövhəri-ləli. 
Cavan yerişinə deyərlər «dəli», 
Gənclik hara, sən hara, yoldaş hara, 
Göz üstündə xəzan vurmuş qaş hara. 
 
Biabır olarsan ahıl çağında, 
Vaxt-vədəsi olub sevmək çağında. 
Cavanlığın gül-çiçəkli bağında, 
De sən hara, başa dəyən daş hara? 
Göz üstündə xəzan vurmuş qaş hara. 
 
Gəzməyə çıx, tut əlindən nəvənin, 
Dinlə sözlərini, gəlib-gedənin. 
Bayram biri də sən, öyüd verənin, 
Açıq desən, sən hara, sirdaş hara, 
Göz üstündə xəzan vurmuş qaş hara. 
                                         Gəncə  2014 
 
 
Bayram GÖYÇƏLİ 
 
185 
185 
185 
185 
 
ALLAH SAXLASIN 
 
Öyrəniblər pambıqla baş kəsməyi, 
Yaltaqlıqla hər tərəfə əsməyi. 
Qucaqlaşıb, üz çevirib, küsməyi, 
Allah məni, beləsindən saxlasın. 
 
Yersiz söz-söhbətdən, bezdim sıxıldım, 
Gerçək yalanları sezdim, sıxıldım. 
Doğru yoldan əlim üzdüm, sıxıldım, 
Allah məni, bedasildən saxlasın. 
 
Nanəcibdən, naxələfdən, nakəsdən, 
Paxıl, namərd, pis gözlərdən, nəfsdən. 
İkiüzlü, üzə gülən hər kəsdən, 
Allah, dostun hiyləsindən saxlasın. 
 
Düşmənlə asandır uzaqda durar, 
Sənə bəlli olar, verdiyi qərar. 
Yaxınsa, qəflətən arxandan vurar, 
Allah, qohum niyyətindən saxlasın. 
 
Bayram, zay oduna, mərdlərdi yanan, 
Naxələfdən olmaz qeydinə qalan. 
Ağlın kəsməyəndən uzaq dur, hər an, 
Allah məni pis nəfəsdən saxlasın! 
                                    Gəncə  2014 
 
Ağla sazım, ağla 
 
 186 
 
İNSAN 
 
Bütün canlılardan, cürətli olan, 
Yaşamaq eşqiylə, yarışan insan. 
Axır səfərində, əliboş qalan, 
Yer-göyün zinəti, pərişan insan, 
Sonunda torpağa qarışan insan. 
 
Nəsiminin dərisini soydular, 
Ürəyini çıxardılar, oydular. 
Kimlər qanın içdi, kimlər doydular, 
İnsan ölümünə çalışan insan, 
Sonunda torpağa qarışan insan. 
 
Nə pislik istəsə, əlindən gələr, 
Lazımsa şər-böhtan dilindən gələr. 
Naxələf, namərdin belindən gələr, 
Dəhşət əməllərlə, barışan insan, 
Sonunda torpağa qarışan insan. 
 
Gözündən qan damır, əli tutanda, 
Ev-eşiyə sığmır, yatıb-duranda. 
Zəlitək kim gəldi, qanın soranda, 
Mənəm deyə, coşan-alışan insan, 
Sonunda torpağa qarışan insan. 
 
 
 
Bayram GÖYÇƏLİ 
 
187 
187 
187 
187 
 
 
El-oba dərdinə qalanlar da var, 
Axirəti yada salanlar da var. 
Can verib canını alanlar da var, 
Sonsuz ulduzlartək sayrışan insan, 
Sonunda torpağa qarışan insan. 
 
İnsana verilib, «ölüncə», sevmək, 
Qanan-qanmayan da, yaşasın gərək. 
Kim başa düşürsə, yaşayır demək, 
Bu gözəl dünyaya, alışan insan, 
Sonunda torpağa qarışan insan. 
 
İnsan ol, insantək yaşa dünyanı, 
Heç kəs vura bilməz başa dünyanı. 
Süleymanlar dəldi, söylə de, hanı? 
Bayramın sözüylə, barışan insan, 
Sonunda torpağa qarışan insan. 
                               Gəncə  2014 
 
 
 
 
 
Ağla sazım, ağla 
 
 188 
 
DAMARINDADI 
(Hər kəs payını götürsün) 
 
Namərdə yaltaqlan, ucalacaqsan, 
Özünə bir mövqe, yer tutacaqsan. 
Bax onda bir alçaq, tip olacaqsan, 
Onsuz da xarab qan, damarındadı. 
 
Çaqqalla həmişə çaqqal qovuşar, 
Nə bir sual verər, nə söz soruşar. 
Yalandan hirslənər, yalandan coşar, 
Onsuz da xarab qan, damarındadı. 
 
Hünər-qeyrət səndən uzaqdır-uzaq, 
Etibarda sənlə birdi, yalquzaq. 
Əzəmətli dağa neynər tozanaq, 
Onsuz da xarab qan, damarındadı. 
 
Xasiyyət görkəmlə olur tən yarı, 
Zatı qırıq alçaq, bir utan barı. 
Çəkə biləcənmi bu olanları, 
Onsuz da xarab qan, damarındadı. 
 
Yanma tək deyilsən, bəxtin gətirib, 
Özüntək bir övlad Allah yetirib. 
Yerini verərsən, işin bitirib, 
Onsuz da xarab qan, damarındadı. 
Gəncə 2014 
Bayram GÖYÇƏLİ 
 
189 
189 
189 
189 
 
ÇÖLÜN-ÇƏMƏNİN 
 
Nədəndir, gözündə yaş gilə-gilə, 
Çöhrəni sel-suya qərq edib sənin. 
Bülbül çox yalvardı vəfasız gülə, 
Bağrı közə döndü çölün-çəmənin. 
 
Çəmən intizarda, çöl intizarda, 
Qönçə açılmadı bu il, baharda. 
Bənzədim bülbülə, qalmışdım darda, 
Bağrı közə döndü çölün-çəmənin. 
 
Tərk etdin, əğyara könlünü verdin, 
Çəmənzar mənimdir, gülünü dərdin, 
Əlim boşda qaldı, əlini verdin, 
Bağrı közə döndü çölün-çəmənin. 
 
Söylə, nə durmusan, nə boylanırsan, 
Nələr etdiyini indi danırsan. 
Nədəndir gah gülür, gah ağlayırsan, 
Bağrı közə döndü çölün-çəmənin. 
 
Bu t əzə sevdadan çox tez usandın, 
Sevgi əvəzinə, nifrət qazandın. 
Bayramın yanına dönərəm, sandın, 
Bağrı közə döndü çölün-çəmənin! 
Əli boşda qaldı, səni sevənin! 
Xoşbulaq, 2010 
Ağla sazım, ağla 
 
 190 
 
 
 
 
 
GÖZƏL  DÜNYA 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
191 
191 
191 
191 
 
GÖZƏLDİ  DÜNYA 
 
Ay Günəşə aşiq, duman dağlara, 
Ümmanlar dəryaya bağban bağlara. 
Bülbül gülə aşiq, gül çəmənzara, 
Nə qədər gözəldir, gözəldi dünya. 
 
Xınalı kəkliyi qayalıqda gəz, 
Göy-gölün aşiqi olubdu Kəpəz. 
Dünyada tapılmaz Gəncəyə əvəz, 
Nə qədər gözəldir, gözəldi dünya. 
 
Çaylar aşiq olar dənizə-gölə, 
Gül-çiçək verilib çəmənə-çölə. 
Yamaclar bürünüb örpəyə-tülə, 
Nə qədər gözəldir, gözəldi dünya. 
 
Uzaqdan gələndə durnanın səsi, 
Sanki, oxuyurlar vida nəğməsi. 
Gələn il baharda qonaq gəlməsi, 
Nə qədər gözəldir, gözəldi dünya. 
 
Şəlalə meşədə öz gur səsiylə, 
Yarpaqlar pıçıldar xoş nəfəsiylə. 
Bayram qayalıqda ov həvəsiylə, 
Nə qədər gözəldir, gözəldi dünya. 
                                          Gəncə  2014 
 
Ağla sazım, ağla 
 
 192 
 
SÖYLƏSİN 
 
Yazanlar çox olub, fani dünyadan, 
Bu dünya belədir, axı neynəsin? 
Dağ kömək istərsə, sal qayalardan, 
Bəs dünya dərdini kimə söyləsin? 
 
Soruşma, qəmlidir ana təbiət, 
Başı min bəlalı, sinəsi sərvət. 
Kimlərə qalıbdır yığdığı dövlət, 
Bəs dünya dərdini kimə söyləsin? 
 
Bir də görürsən ki, çay coşur-daşır, 
Çıxır hövzəsindən, həddini aşır. 
Dağıdır, məhv edir, harda dolaşır, 
Bəs dünya dərdini kimə söyləsin? 
 
Dənizin fəryadı göyə yüksəlir, 
Sel-suya qarışır, qasırğa gəlir. 
Acı fəlakəti, bir Tanrı bilir, 
Bəs dünya dərdini kimə söyləsin? 
 
Meşələr od tutub, alışır-yanır, 
Canlılar, cansızlar oda qalanır. 
Elə bil təbiət qana-qan alır, 
Bəs dünya dərdini kimə söyləsin? 
                              
 
Bayram GÖYÇƏLİ 
 
193 
193 
193 
193 
 
Nə qədər həyat var, dava-dalaş var, 
Torpaq dünyanındır, nədən savaş var? 
Haqq-divan var, sonda qorxu-təlaş var, 
Bəs dünya dərdini kimə söyləsin? 
 
Titrəyir yer üzü dağ silkələnir, 
Göylərdən başına torpaq ələnir. 
Obalar dağılır, el gileylənir, 
Bəs dünya dərdini kimə söyləsin? 
 
Bayram Göyçəlidən olsun nəsihət, 
Sevərsən inciməz qoca təbiət. 
Bağlıdır həmişə hörmətə-hörmət, 
De, dünya dərdini kimə söyləsin? 
                        Xoşbulaq  2014 
 
 
 
 
 
 
 
 
 
 
 
 
 
Ağla sazım, ağla 
 
 194 
 
 
QIZIL  PAYIZ 
 
Ayaq altda tapdalanar, 
Varın-dövlətin talanar. 
Yığılar oda qalanar, 
Yarpaqların, qızıl payız. 
 
Necə dözək ayrılığa, 
Uçan durna çəkir qıya. 
Yad ölkəyə, başqa suya, 
Uçanların, qızıl payız. 
 
Gah xışlanır, dırmıqlanır, 
Qışa doğru hazırlanır. 
Budaqlar lay-lay daranır, 
Ağacların qızıl payız. 
 
Füsunkarsan hər il kimi, 
Dörd fəsilə nəsil kimi. 
Sən payızsan fəsil kimi, 
Bayram deyər, qızıl payız. 
                             Gəncə  2013 
 
 
 
 
 
Bayram GÖYÇƏLİ 
 
195 
195 
195 
195 
 
 
ALQIŞLAR 
 
Həkimlərin ocağında, 
Gəncə çayın qucağında. 
Cənnətin bir bucağında, 
Yığılıb dostlar, qohumlar, 
Bu məclisə gur alqışlar. 
 
Bu cütlüyü təbrik edək, 
Duysun qəlblər, sevsin ürək. 
Rüfət toyunuz mübarək 
Şölələnsin çil-çıraqlar, 
Bu məclisə gur alqışlar. 
 
Sən layiqsən şöhrət-ada, 
Toy-büsatın salıb səda. 
Aşıq Yunis düşür yada 
İndi Yurdda yanmır şamlar, 
Bu məclisə gur alqışlar. 
 
İnsanların köməyisən, 
Millətimin gərəyisən. 
Xalqın vuran ürəyisən, 
Hippokrat tək bir andın var, 
Bu məclisə gur alqışlar. 
 
 
Ağla sazım, ağla 
 
 196 
 
 
 
Hüseyn həkim zəng eləsin, 
Şad xəbəri Sevinc desin. 
Allah sizə oğul versin, 
Bayram deyər muştuluq var, 
Bu məclisə gur alqışlar. 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
197 
197 
197 
197 
 
 
 
TƏBİƏT 
 
Dağların ətəyi, yaşıl meşəsi, 
Al-əlvan görünür, yenə təbiət. 
Hərəsi bir yanda cənnət guşəsi, 
Bürünüb dumana, çənə təbiət. 
 
Sanki, göy dənizdir, ağaclar, ləpə, 
Dəryadır ümmanlı, gəmisi, təpə. 
Meh əsir, çən-duman, şeh səpə-səpə, 
Bürünüb dumana, çənə təbiət. 
 
Bayram, bir aləmdir, bu xoş mənzərə, 
Lalə-gül yayılıb bu çəmənzərə. 
Nə baxmaz gövhərə, nə baxmaz zərə, 
Bürünüb dumana-çənə təbiət! 
                          Xoşbulaq  2014 
 
 
 
 
 
 
 
 
 
Ağla sazım, ağla 
 
 198 
 
 
 
 
 
 
 
 
 
YUBİLEY  
VƏ 
AD GÜNÜ 
 
 
 
 
 
 
 
 
 
Bayram GÖYÇƏLİ 
 
199 
199 
199 
199 
AD GÜNÜ 
(Ulu öndər Heydər Əliyevin 
 anım gününə) 
 
Haray salsam bu dünyaya, 
Harayıma hay verərmi? 
Xəbər versəm Günə-Aya, 
Bu insana tay verərmi? 
 
Torpağında gözü qaldı, 
Atalartək sözü qaldı. 
Ruhu uçdu, özü qaldı, 
Ona əvəz pay verərmi? 
 
İllər keçdi, yoxdur soraq, 
Qələm inlər, ağlar varaq. 
O dünyada qaldı qonaq, 
Cənnət hesab-say verərmi? 
 
Bir anlığa geri dönək, 
Ad gününüz mübarək. 
Bəşər sussun! Və yad edək! 
Dünya-cahan hay verərmi? 
 
İşlərini aparan var, 
Xalqı dardan qurtaran var. 
Bayram deyər, Yaradan, var, 
Haraylasam hay verərmi? 
                           Gəncə  2010 
Ağla sazım, ağla 
 
 200 
 
MİN  LƏNƏT 
(Ulu öndər Heydər Əliyevin 90 illiyinə) 
 
Görmüşük, o illər nələr baş verib, 
Xaricdə göstərdi böyük şücayət. 
Vətən itki verib, vətəndaş verib, 
Şahiddir bir «Xaliq» qoca təbiət, 
Torpaq satanlara lənət, min lənət. 
 
Xainlər od vurdu, şəhərə, kəndə, 
Günahsız insanlar düşdülər bəndə. 
Satqınlar tülkütək gəzir vətəndə, 
Qalmamış onlarda qürur-dəyanət, 
Torpaq satanlara lənət, min lənət. 
 
Şəhid qanı axdı, bəlkə minlərlə, 
Tarix inildədi ağır günlərlə. 
Yurddan didərginlər, neçə illərlə, 
Küçələrdə qaldı, nədir bu halət, 
Torpaq satanlara lənət, min lənət. 
 
Nə yaxşı vaxtında haraya çatdı, 
Nə yaxşı güclü bir ordu yaratdı. 
Vətən bayrağını yenə ucaltdı, 
Kökdə olmalıdır qeyrət-ləyaqət, 
Torpaq satanlara lənət, min lənət. 
 
 
Bayram GÖYÇƏLİ 
 
201 
201 
201 
201 
 
 
Heykəli özütək məğrur dayanıb, 
Bütün dünya bu gün nura boyanıb. 
Təbrikə yer üzü erkən oyanıb, 
Yubileyin mübarək böyük şəxsiyyət, 
Torpaq satanlara lənət, min lənət. 
                       Gəncə  2013 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 202 
 
MƏN DƏ VARAM 
                    (Müəllif 60 illik yubileyinə həsr edib) 
 
Gənc yaşımdan bu günümə, 
Addımladım aram-aram. 
Altmış illik yubleyimə, 
Dostlar sizi arzularam, 
Siz varsınız, mən də varam. 
 
Gəlib ömrün ahıl çağı, 
Bir cənnətdir ömur bağı. 
Taleyimin çil-çırağı, 
Şölə saçır, uca dağam, 
Siz varsınız, mən də varam. 
 
Bəxtim gülür, dost sarıdan, 
Ömür keçib, tən yarıdan. 
Kömək olsun, qoy Yaradan, 
Sizlərə də: minnətdaram, 
Siz varsınız, mən də varam. 
 
Yaz-yarat ki, izin qalsın, 
Ürəklərdə sözün qalsın. 
Bayrağımız dalğalansın, 
Zirvələrdə bir Qartalam, 
Siz varsınız, mən də varam. 
 
 
Bayram GÖYÇƏLİ 
 
203 
203 
203 
203 
 
 
 
Şahinlərdir, əməkdaşım, 
Qırx illik dostum-sirdaşım. 
Tamam oldu, altmış yaşım, 
Ömrü bir də yaşadaram, 
Siz varsınız mən də varam. 
 
Üz tuturam, ərənlərə, 
Yubleyimə gələnlərə. 
Mən, Bayramı sevənlərə, 
Xoşbəxt həyat arzularam, 
Həyat varsa, mən də varam! 
                 Bakı mart 2014 
 
 
 
 
 
 
 
 
 
 
 
 
 
 
Ağla sazım, ağla 
 
 204 
 
ALTMIŞ  İL NƏ TEZ GƏLİB 
(Müəllif öz yubileyinə həsr edib) 
 
Dost-qohuma çox şeirlər yazmışam, 
Təbrik edib adlarını anmışam. 
Şad gününü öz sevincim sanmışam, 
İndii nədən xəyallarım yüklənib, 
Aman Allah, altmış il nə tez gəlib. 
 
Deyərdilər baba altmış yaşında, 
Ağsaqqal əyləşsin məclis başında. 
Xatirələr ömrün saray daşında. 
Yada düşər söz-söhbət təzələnib, 
Aman Allah, altmış il nə tez gəlib. 
 
Bu yubileyin gəlişi nə, səsi nə, 
Kimlər gəlib gəlişinə, səsinə. 
Qoy gəlməsin tale yazım, tərsinə, 
Cahilliyim yavaşıyıb, dincəlib, 
Aman Allah, altmış il nə tez gəlib. 
 
Dünya fani, ömrü vermə yelə sən, 
Hesab çək ki, yaşamağı biləsən. 
Əzəl gündən biləsən ki, beləsən, 
Təmiz qəlbin Kərəmiyə köklənib, 
Aman Allah, altmış il nə tez gəlib. 
 
 
Bayram GÖYÇƏLİ 
 
205 
205 
205 
205 
 
Bayram dağ başında çən var, duman var, 
Saçlarına qrov düşüb güman var. 
Coşan dəniz, dərin dərya, umman var, 
Yubileyin səs-küyü göyə yüksəlib, 
Aman Allah, altmış il nə tez gəlib. 
                          Gəncə  mart 2014 
 
 
 
 
 
 
 
 
 
 
 
 
 
 
 
 
 
 
 
 
 
 
Ağla sazım, ağla 
 
 206 
 
SEVGİLİM 
 
Qarlı qış günündə dünyaya gəldin, 
Hilal qaşla, gül camalla sevgilim. 
Ata-ananı sevindirdin-sevildin, 
Şirin dillə, xoş kamalla, sevgilim. 
 
Gəlin köçdün, ruzi-nübar gətirdin, 
Ev-eşiyə sanki bahar gətirdin. 
Babalara nəvələr də yetirdin, 
Qeyd etdilər tar-qaballa, sevgilim. 
 
Qoşuldu təbrikə dostlar-qohumlar, 
Bayram Göyçəlidən şeir yadigar. 
Ad gününü Qoşqar, Kəpəz alqışlar, 
Xoşbəxt yaşa bu minvalla, sevgilim. 
                                   Gəncə  2010 
 
 
  
 
 
 
 
 
 
 
 
Bayram GÖYÇƏLİ 
 
207 
207 
207 
207 
 
AD GÜNÜN MÜBARƏK 
 
İllər keçir, il üstünə il gəlir, 
Ad gününə çiçək gəlir, gül gəlir. 
Gəncədən təbrikə şirin dil gəlir, 
Ad günün mübarək, mübarək olsun. 
 
Gözəllikdə bir dənəsən, bir dənə, 
Qibtə edir huri-mələk qız sənə. 
Ala gözlər işıq salır çöhrənə, 
Ad günün mübarək, mübarək olsun. 
 
Dostlarla bir yerdə deyib-güləsən, 
Bənzəyirsən, eşq bağında gülə, sən. 
Bayram Göyçəliyə qonaq gələrsən, 
Ad günün mübarək, mübarək olsun. 
                                   Gəncə  2014 
 
 
 
 
 
 
 
 
 
 
 
Ağla sazım, ağla 
 
 208 
 
GÖRÜNƏCƏKDİR 
 
Min il bizdən qabaq yaşayanları, 
Qaldırıb qoyuruq bir dağ başına. 
Heykəllər yonulur, məclts qurulur, 
Tostlar da deyirik bir baş daşına. 
 
Yəqin ki, onlar da indiki kimi, 
Yazıb-yaratdıqca cəzalanıblar. 
Hərə bir tərəfdən üstünə gəlib, 
O vaxtlar onlar da çaşıb qalıblar. 
 
Bayramam, yazarlar fikir çəkməsin, 
Nə vaxtsa onlar da sevinəcəkdir. 
Şərt deyil sağ ikən görsünlər bunu, 
Yonulub heykəli, görünəcəkdir. 
Gəncə, 2010. 
 
 
 
 
 
  
 
 
 
Bayram GÖYÇƏLİ 
 
209 
209 
209 
209 
 
 
 
 
 
 
GÖYÇƏ  HƏSRƏTİ 
 
 
 
 
 
 
 
 
 
 
 
 
 
Ağla sazım, ağla 
 
 210 
ŞAİR 
(El ağsaqqalı, eloğlu, şair Zəki İslama) 
 
Şairlər sizlərə namə göndərib, 
Sözlərinə valeh olmuşam şair. 
Şeirlərdən çələng hörüb, gül dərib, 
Dərsi mən də haqqdan almışam şair. 
 
Sınamaq istəsən oxu şeirimi, 
Yadına salacaq doğma elimi. 
Ayrılıq inan ki, qırıb belimi, 
Çoxdan sinədağlı qalmışam şair. 
 
Yadıma düşdükcə vücudum əsir, 
Qürur vicdanımı doğrayır, kəsir. 
Vətən gör kimlərə düşübdür əsir, 
Xəcalətdən yesir olmuşam şair. 
 
Hanı qaçaq Cavad, hanı Tağıoğlu, 
Hardadır igidlər ay Vətən oğlu. 
Düşmən teylənərdi dərəyə doğru, 
Ayrılıq təbilni çalmışam şair. 
 
İnanma bir daha görək Göyçəni, 
Müstəqil ölkəmə Gərək Göyçəni. 
Göz yolda, istəyir ürək Göyçəni, 
Lövbəri Gəncədə salmışam şair, 
Bayramam, Göyçəsiz qalmışam şair. 
                                   Gəncə  2012 
Bayram GÖYÇƏLİ 
 
211 
211 
211 
211 
 
DANIŞAQ 
 
Yada salaq Göyçəmizi bir anlıq, 
Sazlı-sözlü o günlərdən danışaq. 
Günəş gülsün, yoxa çıxsın qaranlıq, 
Sevinc dolu o illərdən danışaq. 
 
Təbiətin ən füsunkar çağları, 
Yada düşür göy çəməni, bağları. 
Sarı çiçək, kəkotulu dağları, 
Şirin sulu Göyçəgöldən danışaq. 
 
Dirilik suyudur Pəribulağı, 
Əvəlik, daş yarpız, quzuqulağı. 
Gözənin dərəsi Çənli yaylağı, 
Müqəddəs Pir, Qaradaşdan danışaq. 
 
Ağbulaqdan Şorca boyu dolaşıb, 
Ardanışdan Cil kəndinə yanaşıb. 
Babacan, Dərədən Pəmbəyə aşıb, 
Şişqayadan, Nərimannıdan danışaq. 
 
Basarkeçər, Zodda qızıl mədəni,  
Ayırmazdı nə mərdi, nə gədəni. 
Qoynuna alardı gəlib-gedəni, 
Yurdumuzda bol sərvətdən danışaq. 
 
 
Ağla sazım, ağla 
 
 212 
Cənnətə bənzərdi baharı-yazı, 
Yetmiş iki hava sədəfli sazı. 
Ağkilsə olubsa arzu-murazı, 
Sinədəftər Ələsgərdən danışaq. 
 
Arı ailəsidir çölü-çəməni, 
Bala Məzrə gül-çiçəklər məskəni. 
Böyük Məzrə tanıdıbdır vətəni, 
Dərdə dərman, beçə baldan danışaq. 
 
Daşkənddə ziyarət məkanı olan, 
Pənah gətirəni, qoynuna alan. 
Maral «düa»sına baxıb mat qalan, 
Seyid Bayram ocağından danışaq. 
 
Saymaqla qurtarmaz kəndlər-obalar, 
Doğma yurdumuza sadiq qalanlar. 
Gülüstana bənzər, Qoşabulaq var, 
Millət qədri bilənlərdən danışaq. 
 
Böyük şəxsiyyətlər yetirib Vətən, 
Bəzi dahiləri itirib vətən. 
Unudulmur heç vaxt el dərdi çəkən, 
Yeni nəsli ərənlərdən danışaq. 
 
Şairlər məskəni Göyçə elindən, 
Aşıqların, ustadların dilindən. 
Ruhani, Dilqəmi, Göyçəgülündən, 
Naz-qəmzəli gözəllərdən danışaq. 
Bayram GÖYÇƏLİ 
 
213 
213 
213 
213 
 
Şah dağından bir Cilə bax, tək qalıb, 
Göyçə adlı bir Gölə bax, tək qalıb. 
Şeir deyən bir dilə bax, tək qalıb, 
Həsrət gözlü o yerlərdən danışaq. 
 
Qoynunda boy atdım gəzdim Göyçəni, 
Qınamayın, başa düşün, siz məni. 
Sevda dolu o, müqəddəs çeşməni, 
İtirdiyim o günlərdən danışaq. 
 
Göyçə, Qarabağdan könül intizar, 
Baş komandan əgər, verərsə qərar. 
Qələbə şəninə dəm-dəsgah qurar, 
Şuşa, Laçın, Kəlbəcərdən danışaq. 
 
Qarabağ ürəyi cümlə-cahanın, 
Göyçə sağ qoludur Azərbaycanın. 
Ucalsın göylərə Vətən Bayrağın, 
Bütöv yurddan, bu ellərdən danışaq. 
 
Yurdum Oğuz Yurdu, elim müqəddəs, 
Babam Dədə Qorqud dilim müqəddəs. 
Bayramam yayıldı sehirli bir səs, 
Qızıl Qələm Göyçəlidən, danışaq. 
                                   Gəncə  2011 
 
 
 
Ağla sazım, ağla 
 
 214 
 
 
O YERLƏRDƏ DOLAŞIR 
 
Zaman dara çəkir, düşüncələri, 
Xəyallarım dərə aşır, dağ aşır. 
Göyçə əsir düşən, o gündən bəri, 
Şair qəlbi, o yerlərdə dolaşır. 
 
Qəribsəylr, hey sızlayır Şah dağı, 
Göyçə gölü eylər, övlad sorağı. 
Sinəmə çəkdilər, çal-sarpaz dağı, 
Şair qəlbi, o yerlərdə dolaşır. 
 
Yuxularım nizamlanıb, o yana, 
Vədə gələ, yatmış bəxtim oyana. 
İnanmıram, ürək dözə-dayana, 
Şair qəlbi, o yerlərdə dolaşır. 
 
Tufan qopdu, göyün üzü qaraldı, 
El təkləndi, günəşimiz saraldı. 
Göyçədən-Göyçəni, gör kimlər aldı, 
Şair qəlbi, o yerlərdə dolaşır. 
 
Göyçə xəbərsizdi, oğul-qızından, 
Ayrı yaşasa da, çıxmaz yadından. 
El-oba bilsin ki, onun adından, 
Şair qəlbi, o yerlərdə dolaşır. 
 
Bayram GÖYÇƏLİ 
 
215 
215 
215 
215 
 
 
 
Canım Azərbaycan, Göyçə mahalım, 
Can-candan ayrılıb, pozulur halım. 
Tarixlə bağlıdır, sorğu-sualım, 
Şair qəlbi, o yerlərdə dolaşır. 
 
Ömür amanatdır fani dünyada, 
Ümidim kəsilir, düşəndə yada. 
Təkə gəzən, sıldırımda-qayada, 
Şair qəlbi, o yerlərdə dolaşır. 
 
Dəyişməz el, sözü, el etibarlı, 
Hər biri qürurlu, qartal vüqarlı. 
Gəzəydik sizinlə göy yaylaqları, 
Şair qəlbi, o yerlərdə dolaşır. 
 
Allahım yar olsun ulu millətim, 
«Qələbə» yazacaq, qızıl qələmim. 
Çin olsun, qoy yuxum-düşüncələrim, 
Şair qəlbi, o yerlərdə dolaşır, 
Bayram, Göyçəliyə Göyçə yaraşır. 
                                   Gəncə  2011 
 
 
 
 
 
Ağla sazım, ağla 
 
 216 
 
YOLU BAĞLADI 
 
Yayıldı bir anda dəhşətli xəbər, 
Dağlar lərzə gəldi, yer-göy ağladı. 
Göyçədən yol boyu Qazağa qədər, 
Köçkünlər karvanı, yolu bağladı. 
 
Elin harayına çatan olmadı, 
Bircə güllə belə atan olmadı.  
Vətəni-vətənə qatan olmadı, 
Köçkünlər karvanı, yolu bağladı. 
 
Dəhşətli günləri görənlər bilər, 
Vətən acısını ərənlər bilər. 
Təklənib Göyçəni verənlər bilər, 
Köçkünlər karvanı, yolu bağladı. 
 
Yeni yetmələrə dağ çəkdi zaman, 
Yaşdılar Tanrıdan istədi, aman. 
Göz yolda qalsa da, qalmadı güman, 
Köçkünlər karvanı, yolu bağladı. 
 
Çəkilmiş «planla» qərara gəldik, 
Sahibsiz yetim tək zinhara gəldik. 
Sakit,bir nəfərtək yola düzəldik, 
Köçkünlər karvanı yolu bağladı. 
 
 
Bayram GÖYÇƏLİ 
 
217 
217 
217 
217 
Elə bil o mahal, o, Göyçəlilər, 
Cılızlaşdı birdən, o, cüssəlilər. 
Nə Babək, Koroğlu, nə də dəlilər, 
Köçkünlər karvanı yolu bağladı. 
 
Bu alış-verişi kimlər eylədi, 
Milləti Göyçədən kimlər teylədi. 
Torpaq ağı dedi, yurd inildədi, 
Köçkünlər karvanı yolu bağladı. 
 
Torpaq bizim olub, el bizim olub, 
Çəmən bizim olub, gül bizim olub. 
Tarix bizim olub, il bizim olub, 
Köçkünlər karvanı yolu bağladı. 
 
Sən çaldığını çal, fələk nə çalır, 
Can verən, axırda, canını alır. 
Sənin yaxşılığını yadına salır, 
Köçkünlər karvanı, yolu bağladı. 
 
Min bəla çəksədə millətin başı, 
Çox çətin tanıyar dostu, sirdaşı. 
Alışıb yansa da, hər qəbir daşı, 
Köçkünlər karvanı yolu bağladı. 
 
Bəxtiyar demişdir dünya fırlanır, 
Mənsə yazdım tarix hey təkrarlanır. 
Ədalət ocağa, oda qalanır, 
Köçkünlər karvanı yolu bağladı. 
Ağla sazım, ağla 
 
 218 
 
Göyçə eli qayıdacaq vətənə, 
Nə vaxtsa, bəraət verərsiz mənə. 
Sözümü demişəm, deyirəm yenə, 
Köçkünlər karvanı yolu bağladı. 
 
Göz yaşı quruyub qəlbim qəhərdi, 
Qəmim zirvədədir, dərdim zəhərdi. 
Səmamızdan qartal, durna ötərdi, 
Köçkünlər karvanı yolu bağladı. 
 
Yaza-yaza yazım, yazıqlaşıbdır, 
Bahar gəlmir, yazım yazıqlaşıbdır. 
Yan Kərəmi, sazım yazıqlaşıbdır 
Köçkünlər karvanı yolu bağladı. 
 
Ay ellər yadımdan çıxmır Göyçəmiz, 
Qız-gəlinə həsrət qalan çeşməmiz. 
Ayrılıqdan ağrı tapdı sinəmiz, 
Köçkünlər karvanı yolu bağladı. 
 
Bax buna deyərlər güclü siyasət, 
Millət xainində, böyük fərasət. 
Bayramam, çəkirlər bizdən xəcalət, 
Köçkünlər karvanı yolu bağladı. 
El-obalar, dağlar-daşlar ağladı! 
                                   Gəncə  2011 
 
 
Bayram GÖYÇƏLİ 
 
219 
219 
219 
219 
ƏLACSIZ QALIB 
 
Yurdumuza yaman yağır yağış-qar, 
Ellər köçüb Göyçəgölü qan ağlar. 
Dağlar bizi nə soraqlar, nə sorar, 
Bilirsənmi, Göyçə əlacsız qalıb, 
Səmamızı qara bulud, çən alıb. 
 
Ağlayın ay ellər, tökün göz yaşı, 
Tək qoyduq müqəddəs o «Qaradaşı». 
Yerlə yeksan oldu hər qəbir daşı, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Allahın qəzəbi üstümüzdədir, 
Yara dərinlikdə, köksümüzdədir. 
Günahın hamısı özümüzdədir, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Hər yerdən namərdlər göz dikib bizə, 
Azəriyəm deyən millətimizə. 
Alçaqdıq edirlər, hər birimizə, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Sarılın silaha, ayağa qalxın, 
Cahanda baş verən axına baxın. 
Açıq bax! Görərsən uzağı-yaxın, 
Ağla sazım, ağla 
 
 220 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Yurd-yuvamız ipə-sapa düzüldü, 
Yavaş-yavaş əllərimiz üzüldü. 
Bu niyyətlə çalışırlar yüz ildi, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
De, hanı tarixin mərd oğulları, 
Didərginmi saldı dərd oğulları. 
Vətənə daraşdı namərd qulları, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Başımıza od ələnir, qanmırıq, 
Vətən deyib qovrulmuruq-yanmırıq. 
Bəşər təlatümdə, biz oyanmırıq, 
Bilirsənmi, Vətən əlacsız qalıb, 
Səmamızı qara bulud, çən alıb. 
 
Qorxuram, əsrimiz tarixsiz qala, 
Vətəni sel-sular qoynuna ala. 
Bayramam dözürük dözülməz hala, 
Bilirsənmi, Vətən əlacsız qalıb, 
Səmamızı qara bulud, çən alıb. 
                                   Gəncə  2011 
 
 
Bayram GÖYÇƏLİ 
 
221 
221 
221 
221 
 
EL VƏTƏNƏ QAYITSA 
 
Açar güllər, çiçəklər, 
Günəşin üzü gülər. 
Dağlar da dilə gələr, 
El Vətənə qayıtsa. 
 
Məkan cənnətə dönər, 
Ulduzlar yerə enər. 
Ay səmadan nur çilər, 
El Vətənə qayıtsa. 
 
Bəlkə yer-göy qarışar, 
Göyçə göl coşar-daşar. 
Çaylar da qucaqlaşar, 
El Vətənə qayıtsa. 
 
Aşıqlar məclis qurar, 
İgidlər meydan sular. 
Ruhlar şam yandırar, 
El Vətənə qayıtsa. 
 
Külək olub əsərəm, 
Yurduma tələsərəm. 
Bayram qurban kəsərəm, 
El Vətənə qayıtsa. 
                                   Gəncə  2010 
 
Ağla sazım, ağla 
 
 222 
 
ELLƏR  HARDADI 
 
Yenə yada düşdü Göyçə elləri, 
Obalar hardadı, ellər hardadı? 
Şirin dillilərin şirin dilləri, 
Mənə «haycan» deyən, dillər hardadı? 
 
Təbiət füsunkar güllü-çiçəkli, 
Çəmənlər yamyaşıl şehli-çisəkli. 
Dağları laləli, çölü bəzəkli, 
Eli salamlayan güllər hardadı? 
 
Kimsəni seçmədi Göyçə gölümüz, 
Qoynunda bəsləndi cümlə-elimiz. 
Çoxdandır tək qalıb yetmir əlimiz, 
O dəmir biləklər, əllər hardadı? 
 
Yağıya baş əymir, vüqarlı dağlar, 
Şəfalı bulaqlar, bağçalar, bağlar. 
«Qaradaş» ocağı eli haraylar, 
Sazaqlı-çovğunlu yellər hardadı? 
 
Yağışı gözyaşı, qarı ağappaq, 
Dahilər yetirdi müqəddəs torpaq. 
Bayram Göyçəlini edirmi soraq? 
Cildə göz açdığım illər hardadı? 
Ay camallı, qara tellər hardadı? 
                                   Gəncə  2014 
Bayram GÖYÇƏLİ 
 
223 
223 
223 
223 
 
 
SİNƏ  DAĞLIYAM 
 
Tanrının verdiyi təb nemətiylə, 
Şeirlər yazaram, dastan bağlaram. 
Elimin-günümün məhəbbətiylə, 
Dağ selitək guruldaram, çağlaram. 
 
Belə yaranmışam qanı-canımla, 
Vətənə bağlıyam, elə bağlıyam. 
Vətən övladıyam adı-sanımla, 
Vətən həsrətiylə sinə dağlıyam. 
 
Yazdıqca Vətəndən həsrətim artır, 
Yazdıqca daha da yanıb-yaxıllam. 
Səsim Vətənə yox, özümə çatır, 
Ayrılıq tükənməz, özüm sıxıllam. 
 
Bilirəm tezliklə gələcək o gün, 
El-oba dönəcək yurd-yuvasına. 
Qız-gəlin gülüşü, baxışlar süzdün, 
Sazım köklənəcək el havasına. 
 
Bayramam aşıqlar meydan açacaq, 
Nənə, nəvələrə nağıl deyəcək. 
Elin gəlişinə nəğmə qoşacaq, 
Yenə Vətənimiz bütövləşəcək! 
                                   Gəncə  2014 
Ağla sazım, ağla 
 
 224 
 
 
BAXIM 
 
Könlümdən keçir ki, çəmənliklərdə, 
Çiçəklərə baxım, güllərə baxım. 
Çəmən, çəmən deyil bu son illərdə, 
Yarası sızlayan illərə baxım. 
 
Deyirlər bənövşə yalvarır gülə, 
Gül özü üz tutub sarı bülbülə. 
Lalə qara xalın sancıb sünbülə, 
Yurdunda didərgin ellərə baxın. 
 
Nədən kol dibində bürüşüb nərgiz, 
Donunu geyinmir nə çəmən, nə düz. 
Bir çiçək görmədim qüssəsiz, qəmsiz, 
Dərdindən lal olmuş dillərə baxın. 
 
Hardasız obalar, hardasız ellər, 
Hardasız yaşıdım, ey şirin dillər. 
Bayramam, yadıma gör düşür nələr, 
Lalə yanaq, qara tellərə baxın. 
                                   Gəncə  2011 
 
 
 
 
 
Bayram GÖYÇƏLİ 
 
225 
225 
225 
225 
 
GÖYÇƏDƏYƏM 
 
Xoşbulaqda dağa qalxdım, 
Dumandayam, ya çəndəyəm. 
Döndüm gölə, bağa baxdım, 
Elə bildim, Göyçədəyəm. 
 
Gül-çiçəyin həsrətiylə, 
Təbiətin töhfəsiylə. 
Kəklik-turac nəğməsiylə, 
Elə bildim, Göyçədəyəm. 
 
Laləyə bax kol dibində, 
Üzü dönmüş nərgizin də. 
Yalvarırdı öz dilində, 
Elə bildim, Göyçədəyəm. 
 
Pıçıltısı bir bulağın, 
Zənnim çəkdi mən qonağın. 
Cavabsız qalan sorağın, 
Elə bildim, Göyçədəyəm. 
 
Boynun büküb tər bənövşə, 
Mən nə deyim bu gərdişə. 
Yaylaqda gəldim görüşə, 
Elə bildim, Göyçədəyəm. 
 
 
Ağla sazım, ağla 
 
 226 
 
 
Duyğuya bax, hikmətə bax, 
Sən sözə bax, söhbətə bax. 
Bayram şana-şöhrətə bax, 
Elə bildim, Göyçədəyəm. 
                                Xoşbulaq  2014 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Bayram GÖYÇƏLİ 
 
227 
227 
227 
227 
 
ELLƏR 
 
Aylar qəribsədi, illər ağladı, 
Bülbül nalə çəkdi, güllər ağladı. 
Ellərə üz tutdum, ellər ağladı, 
Dəryada tək qalan, gəmiyəm, ellər. 
 
El-oba qayğısı bizəmi qaldı? 
Yurd-yuva acısı bizəmi qaldı? 
Ayrılıq başımın üstünü aldı, 
Dəryada tək qalan, gəmiyəm, ellər. 
 
Vətəndən elimiz-obamız köçdü, 
Yanar çırağımız-sobamız keçdi. 
Acı çəkdi, ata-babamız köçdü, 
Dəryada tək qalan, gəmiyəm, ellər. 
 
Cavanlar kök üstə köklənə bilməz, 
Göyçə əsrlərlə təklənə bilməz. 
Bu qədər zülümlə yüklənə bilməz, 
Dəryada tək qalan, gəmiyəm, ellər. 
 
Əsri-zəmanəni bəyənmirəm mən, 
Bayramam, Vətəni öyənmirəm mən. 
Tale yazısına söyənmirəm mən, 
Dəryada tək qalan, gəmiyəm, ellər. 
                                   Gəncə  2010 
 
Ağla sazım, ağla 
 
 228 
 
EY ULU TANRIM 
 
Dilimin əzbəri, sözü sən oldun, 
Bütün kainatın gözü sən oldun. 
Yerin də, göyün də özü sən oldun, 
Yaşasın millətim-qeyrətim, arım, 
Nə yaxşı sən varsan, ey ulu Tanrım. 
 
Köməksən çətində-darda qalana, 
Sidq ürəklə səni yada salana. 
Sevinc göndərirsən gözü dolana, 
Qıyma qəribsəsin, boranım-qarım, 
Nə yaxşı sən varsan, ey ulu Tanrım. 
 
Sahibsiz qalıbdır ellər-obalar, 
İsmətli nənələr, igid babalar. 
Allahım bilirsən orda kimlər var, 
Qismət et, Göyçədə mən şam yandırım, 
Nə yaxşı sən varsan, ey ulu Tanrım. 
 
Bayramam, torpaq da göl də bizimdir, 
Dağım da,dərəm də, çöl də bizimdir. 
Tarix də bizimdir, il də bizimdir, 
Kömək ol! Tərs gəlir yazım-baharım, 
Nə yaxşı sən varsan, ey ulu Tanrım. 
                                   Gəncə  2010 
 
 
Bayram GÖYÇƏLİ 
 
229 
229 
229 
229 
 
YOL TUTARAM 
 
Mən elə bir insanam ki, 
Xoş niyyətlə yol tutaram. 
Əlacsıza kömək olub, 
İmkansıza əl tutaram. 
 
Kömək əlim üzməmişəm, 
Əməlimdən bezməmişəm. 
Həris olub gəzməmişəm, 
Bal dodaqlı dil tutaram. 
 
Yolum üstə çıxan da var, 
Süzgün-süzgün baxan da var. 
Yandırıban-yaxan da var, 
Aylar yetməz, il tutaram. 
 
Bayram dünya gedir hara, 
Ümidlərə, xəyallara. 
Sonsuz, uzanan yollara, 
Haqq yolunda yol tutaram. 
                                   Gəncə  2014 
 
 
 
 
 
 
 
Ağla sazım, ağla 
 
 230 
 
NƏ DƏ GƏLƏN VAR 
 
Baxar yollarına gözlər gözləyər, 
Gələni-gedəni izlər gözləyər. 
Çəmənlər gözləyər, çöllər gözləyər, 
Vətənə nə gedən, nə də gələn var. 
 
Çətindir vətənin yarısı darda, 
Ana torpaqlardı dövlət də, var da. 
Dağlar intizarda, yol intizarda, 
Vətənə nə gedən, nə də gələn var. 
 
Nəfs var, nəfəs var, hər addım başı, 
Yad edib ağlamır, bacı-qardaşı. 
Göynəyir, sızlayır hər məzar daşı, 
Vətənə nə gedən, nə də gələn var. 
 
Ordan Göyçə dərdi, burdan Qarabağ, 
Əsil kişilərə çəkilibdi «dağ». 
İllər dolansa da, yoxdur ki soraq, 
Vətənə nə gedən, nə də gələn var. 
 
Bayram, neynəyirsən, nə var əlində, 
Vətən bitib, söyləməkdən dilində. 
Gözü yolda çiçəyin də, gülün də, 
Vətənə nə gedən, nə də gələn var. 
                                   Gəncə  2014 
 
Bayram GÖYÇƏLİ 
 
231 
231 
231 
231 
MÜNDƏRİCAT 
 
Ön söz………………………………………………….3 
 
VƏTƏN MƏHƏBBƏTİ 
 
Gəncə, Gəncədir.…………………………………….19 
Gəncə…………..…………………………………….23 
Gəncə…………..…………………………………….24 
Yaşa Azərbaycan……………………………………..26 
Əsgər məhəbbəti………………………………….….28 
Mənim Azərbaycanım………………………………..30 
Gəlmişəm…………………………………………….32 
Gənclər……………………………………………….34 
Əs, ey külək…………………………………………..35 
Vətəndir-vətən……………………………………….37 
Azərbaycan…………………………………………...38 
Səlnamədir…………………………………………...40 
Kömək olsun Yaradan……………………………….42 
Yazmaq istəyirəm……………………………………44 
Oğlum………………………………………………..45 
Azəriyəm-azəri………………………………………46 
Uca dağları…………………………………...………48 
Vətənin dağlarına……………………………………49 
Əsgər…………………………………………………50 
Şəhidlər………………………………………………51 
Ağla sazım, ağla 
 
 232 
YARADANIM SEVƏNLƏRƏ DƏYMƏSİN 
 
Eyləmə……………………………………………….54 
Eylədim………………………………………………55 
Gülüm………………………………………………...56 
Sirdi…………………………………………………..57 
Düşmüşəm……………………………………………59 
Yanında………………………………………………60 
Sənsiz…………………………………………………61 
Gəlmədin……………………………………………..62 
Zamana, gülüm……………………………………….64 
Vurğunam…………………………………………….65 
Telinə qurban…………………………………………66 
Nədir günahım? ……………………………………...67 
Könlüm küsübdür mədən………………………..…..68 
Ağrın alım…………………………………………….69 
Görüşə gəlir…………………………………………..71 
Gözlərin……………………………………………...72 
Nə də o qandı………………………………………...73 
Gizlicə………………………………………………..74 
Eşqin xəstəsi………………………………………….75 
Sən oldun……………………………………………..76 
Gələndə……………………………………………....77 
Gözləyirəm…………………………………………..78 
Xalam qızı……………………………………………80 
Elnarə xanım………………………………………....82 
Bayram GÖYÇƏLİ 
 
233 
233 
233 
233 
 
Baxıram………………………………………………83 
Göz yaşın silmək……………………………………..84 
Eşqə biganə…………………………………………..85 
Əmanət eylə………………………………………….86 
Xoş gəlmisən…………………………………………87 
Sevirəm demə………………………………………...88 
Xəbər söyləməzmi?…………………………………..89 
Yeni nəsil ocağında…………………………………..90 
Bilməm……………………………………………….92 
Özünü gəl yorma……………………………………..93 
Dil istərəm……………………………………………95 
Səni ananda…………………………………………..96 
 
ŞAİRLƏR  MÜQƏDDƏSDİR 
 
Şair – söz……………………………………………..98 
Şair…………………………………………………...99 
Söz…………………………………………….…….101 
Dünyam qaraldı……………………………………..103 
Kimə gərək………………………………………....106 
Vurğunuyam, vurğunu………………………………107 
Sözlə gəl…………………………………………….108 
Bilinməz…………………………………………….109 
Xoş arzular………………………………………….110 
Xalq səsi Bayram…………………………………...111 
Ağla sazım, ağla 
 
 234 
Qızıl səhifə………………………………………….113 
 
USTADNAMƏ 
 
Dünyadı……………………………………………..116 
Nəsihət……………………………………………...118 
Özündən soruş……………………………………....119 
Oynama……………………………………………..121 
Nəsihət yazır………………………………………..123 
Könül quşu………………………………………….124 
Bəxt güləndə………………………………………..125 
Mərifətdən danışaq…………………………………126 
İlk məhəbbət……………………..…………………127 
Dəyər………………………………………………..128 
Deyəsən………………………………………..……129 
Uğurlu illər……………………………….…………130 
 
TALELƏR 
 
Bulağa gəlir………………………………………....132 
Ana………………………………………………….134 
Yol alıbdı……………………………………………135 
İstərəm……………………………………………...137 
Ay yazıq…………………………………………….139 
Ondan danış…………………………………………141 
Qocadır……………………………………………...144 
Bayram GÖYÇƏLİ 
 
235 
235 
235 
235 
Mənəm-mən demə………………………………….145 
Ünvanımdır………………………………………….147 
 
NƏSİHƏT 
 
Gəldi-gedərdi……………………………………….149 
Deyil ki……………………………………………...150 
Mən deyən deyil…………………………………….152 
Baş-başa……………………………………………..153 
Oyun açarsan...……………………………………...154 
Gen dolaş……………………………………………155 
Yar əlindən………………………………………….156 
Qonaqsan ki, qonaqsan……………………………...157 
Möcüzəyə inanmışam………………………………158 
Mən………………………………………………….160 
 
GİLEY-GÜZAR 
 
Ağla sazım, ağla…………………………………….162 
Necə barışım………………………………………..163 
Susma telli saz………………………………………165 
Ağlama………………………………………………167 
Kimə gərək…………………………………………168 
Haqqa baxa bilmirəm……………………………….170 
Hazar hey……………………………………………171 
Sona yetəydi………………………………………...172 
Ağla sazım, ağla 
 
 236 
Deyil………………………………………………...173 
Bəxtim………………………………………………174 
Çatan deyil…………………………………………..176 
Bilməz ki, heç kim………………………………….177 
Vətən bizimdir………………………………………178 
Ay qocalıq…………………………………………..180 
Yada salmazlar……………………………………...181 
Diyara bəxtim……………………………………….182 
Xəzan vurmuş qaş hara……………………………..183 
Allah saxlasın……………………………………….184 
İnsan………………………………………………...185 
Damarındadı………………………………………...187 
Çölün-çəmənin……………………………………..188 
 
GÖZƏL DÜNYA 
 
Gözəl dünya…………………………………………190 
Söyləsin……………………………………………..191 
Qızıl payız…………………………………………..193 
Alqışlar……………………………………………...194 
Təbiət……………………………………………….196 
 
YUBİLEY VƏ AD GÜNÜ 
 
Ad günü……………………………………………..198 
Min lənət……………………………………………199 
Bayram GÖYÇƏLİ 
 
237 
237 
237 
237 
Mən də varam……………………………………….201 
Altmış il nə tez gəlib………………………………..203 
Sevgilim……………………………………………..205 
Ad günün mübarək………………………………….206 
Görünəcəkdir………………………………………..207 
 
GÖYÇƏ HƏSRƏTİ 
 
Şair…………………………………………………..209 
Danışaq……………………………………………...210 
O yerlərdə dolaşır…………………………………...213 
Yolu bağladı………………………………………...215 
Əlacsız qalıb………………………………………...218 
El Vətənə qayıtsa…………………………………...220 
Ellər hardadı………………………………………...221 
Sinə dağlıyam……………………………………….222 
Baxım……………………………………………….223 
Göyçədəyəm………………………………………..224 
Ellər…………………………………………………226 
Ey ulu Tanrım……………………………………….227 
Yol tutaram………………………………………….228 
Nə də gələn var……………………………………..229 
 
 
 
 
 
Ağla sazım, ağla 
 
 238 
 
 
TAĞIYEV BAYRAMƏLİ VEDİ OĞLU 
(Bayram Göyçəli) 
 
«AĞLA, SAZIM AĞLA» 
 
 
 
 
 
    Dizayner: Mətanət ƏNVƏRQIZI 
    Operator:  Sevda ELXANQIZI 
 
 
 
 
Yığılmağa verildi: 12.11.2014 
Çapa imzalandı: 26.01.2015 
Kağızın formatı:16 
Uçot nəşr vərəqi: 
Tirajı: 500 
 
