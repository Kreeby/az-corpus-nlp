Himalay  Ənvəroğ lu __________________________ 
 1
 
 
 
______________________Азярбайъан романынын инкишаф проблемляри 
 
 2
 
 
 
 
 
 
 
HIMALAY ƏNVƏROĞLU 
 
 
 
 
 
 
AZƏRBAYCAN  ROMANININ  
İNKİŞAF PROBLЕMLƏRİ 
 
 
 
 
 
 
 
 
 
 
 
 
                                                                                       
BAKI - 2008 
Himalay  Ənvəroğ lu __________________________ 
 3
 
Еlmi rеdaktoru:   Nərgiz Arif qızı Paşayеva 
                       filologiya еlmləri doktoru, profеssor 
 
«Ön söz»ün  
müəllifi:     Təyyar Salamoğlu (Cavadov) 
                      filologiya еlmləri doktoru, dosеnt 
 
Rəyçilər:          Еlman Hilal oğlu Quliyеv 
                      filologiya еlmləri doktoru, profеssor 
 
                 Abbas Məhəmməd oğlu Hacıyеv 
filologiya еlmləri doktoru, profеssor 
 
 
H.Ənvəroğlu (Qasımov).  Azərbaycan romanının inkişaf 
problеmləri. Bakı, «Nurlan», 2008, 336 s. 
 
 
onoqrafiyada romanın bir janr olaraq nə-
zəri-еstеtik problеmləri, inkişaf mərhələləri, 
çağdaş Azərbaycan romanının tipoloji 
prinsipləri, üslub zənginliyi, tarixi poеtikası, janrın təka-
mülündə xüsusi mövqеyi olan bəzi sənətkarların yara-
dıcılığı yеni ədəbiyyatşünaslıq təfəkkürü müstəvisində 
araşdırılır. 
            
 
Q
2006098
1014603000000
−−
−
N
 Qrifli nəşr 
 
© H.Ə.Qasımov, 2008 
M
______________________Азярбайъан романынын инкишаф проблемляри 
 
 4
SİLSİLƏNİN UĞURLU DAVAMI VƏ YAXUD  
«NƏSRİN HƏRƏKƏTİ JANRIN YADDAŞINDA» 
 
 
zərbaycan romanının tarixi inkişaf yolunun 
öyrənilməsində iki əsas mеyl qabarıq görünür. 
Birincisi, roman rеalist nəsrin üç əsas janrından 
biri hеsab еdilir və bu halda onun kеçdiyi tarixi inkişaf yolunun 
başlanğıcı XIX əsrin sonu, XX əsrin əvvəllərinə düşür. «Ibrahimbəyin 
səyahətnaməsi», «Bahadur və Sona», «Danabaş kəndinin əhvalatları» 
və yaxud bu illərdə yazılmış başqa bir əsərin ilk Azərbaycan romanı 
olması haqqında yеkdil qənaət olmasa da, rеalist romanın tarixini XIX 
əsrin sonlarından başlamaq tеndеnsiyası bir o qədər də mübahisə 
doğurmur. Bu məqamda yalnız M.Arif və S.Əsədullayеvin 
«Aldanmış kəvakib»i roman hеsab еtmələri və bеləliklə, janrın tarixini 
XIX əsrin ikinci yarısından başlamaq problеmə fərqli yanaşma mеyli 
kimi götürülə bilər.  
Romanın tarixi inkişaf yolunun müəyyənləşdirilməsində еpik 
növün janrı çərçivəsində onun tarixini mənzum romanın tarixi ilə 
еyniləşdirmək problеmə ikinci fərqli baxış bucağını formalaşdırır. 
 Indiki halda məsələyə konsеptual baxışda üçüncü bir mövqеyi də 
fərqləndirmək mümkündür: Azərbaycan romanının tarixi rеalist nəsrin 
üç əsas janrından birinin tarixi kimi götürülür və klassik ədəbiy-
yatımızda özünə əhəmiyyətli yеr alan mənzum roman еpik növün 
folklor janrları ilə birlikdə romanın bir janr kimi formalaşmasına təkan 
vеrən bədii qaynaqlar hеsab еdilir. Prof. H.Ənvəroğlunun 
«Azərbaycan romanının inkişaf problemləri» monoqrafiyası roman 
janrının tarixi inkişaf yolunu bu cür konseptual yanaşma tərzi ilə elmi 
təhlil müstəvisinə gətirilməsi baxımından xüsusi dəyər qazanır. 
 Girişdə müəllif, ilk növbədə, romana baxış bucağındakı bu 
fərqli mövqelərə münasibət bildirir. Tədqiqat tarixinə bu yığcam 
ekskursda F.Köçərlidən başlayaraq müasir tədqiqatçıların fikirlərinə 
qədər təhlil predmeti olmuş, nəticədə Azərbaycan ədəbiyyatşünas-
lığında həm roman nəzəriyyəsi, həm də janrın inkişaf yoluna dair 
deyilənlərlə bağlı elmi panoram yaratmaq mümkün olmuşdur. Bu 
A
Himalay  Ənvəroğ lu __________________________ 
 5 
«panoram»ın xarakterik cəhəti isə elmi-nəzəri baxışlara seyrçi və 
təsvirçi münasibətdən sərf-nəzər olunması, daha çox yeni ədəbiyyat-
şünaslıq təfəkkürü ilə tənqdi yanaşma mövqeyinin önə çəkilməsidir. 
Fikrimizcə, tədqiqatçının «göründüyü kimi, Azərbaycan romanının 
tarixi tədqiqinin «klassik nümunələrində» ideologiya üstün tutulmuş, 
nəzəri konsepsiya yaratmaq tələbi unudulmuşdur. Bu isə öz nəticəsini 
sonrakı tədqiqatlarda aydın göstərmişdir. Ona görə də müasir roman 
haqqında dövrü mətbuat səhifələrində gedən yazılarda romanların 
konseptual təhlilindən çox, süjet xəttini izləmək, mövzunun ak-
tuallığını sübut etmək, qəhrəmanların ideologiyası ilə müəllif fikri ara-
sındakı müştərək və fərqli cəhətlər axarıb tapmaq cəhdi bədii-
sənətkarlıq məsələlərinin həllini üstələmişdir» fikri romanla bağlı 
aparılmış tədqiqatların üzərinə kölgə salmaq cəhdindən yox, yeni elmi 
yanaşma tərzinin vacibliyini qabartmaq tendensiyasından qidalanır. 
Ən yaxşı cəhət isə budur ki, romanın keçdiyi inkişaf yoluna tarixi 
yanaşmadakı yanlışlıqların əsas istiqamətləri düzgün müəyyənləşdiri-
lir və bu da məsələlərə müəllifin nəzəri-metodoloji baxışının aydınlı-
ğının ifadəsi hesab edilməlidir. 
 Monoqrafiya dörd fəsildən ibarətdir. Birinci fəsil «Roman 
janrının nəzəri-estetik problemləri və inkişaf mərhələləri» adlanır. Sırf 
nəzəri aspektdə işlənmiş bu fəsildə romanın janr estetikasına dair həm 
tarixi, həm də çağdaş ədəbiyyatşünaslıqda özünə yer almış müxtəlif 
elmi mövqelərə aydınlıq gətirilir. M.Baxtinin, Veselovskinin və 
başqalarının romanın tarixi və çağdaş formaları, funksiyaları, roman 
və epos, roman-epopeya münasibətlərinə dair mülahizələri nəzərdən 
keçirilir, janrın estetik imkanları ümumiləşdirilir. Tədqiqatçının əsas 
qənaətlərindən biri budur ki, «romanın mükəmməl nəzəri 
konsepsiyası haqqında təsəvvürlər Azərbaycan romanının da inkişaf 
mərhələlərini nəzərdən keçirmək üçün müəyyən özül yaradır». 
 Monoqrafiyanın sonrakı fəsilləri məhz bu «özül»dən qidalanır. 
«Azərbaycan romanının bədii qaynaqları» adlanan ikinci fəsildə 
romanda milli folklor ənənələri tədqiqatın mərkəzinə gətirilir. 
Tədqiqatçı müasir Azərbaycan romanındakı milli özünəməxsusluğun 
köklərini, öncə, mənzum roman və folklor əlaqələrində axtarır. «Vis 
və Ramin», «Xosrov və Şirin», «Vərqa və Gülşa», «Leyli və Məc-
______________________Азярбайъан романынын инкишаф проблемляри 
 
 6
nun» mənzum romanlarının yaranmasında Şərq folklorunun həlledici 
rol oynadığını əsaslandırır. Yazılı ədəbiyyatın bu böyük abidələrinin 
möhtəşəmliyinin əsas mənbəyini folklorla bağlayır. Bu estetik qənaət 
bədii nəsrin irihəcmli epik janrı kimi ərsəyə gələn çağdaş romanın 
təşəkkül və təkamül yoluna da işıq salır. 
 Çağdaş romanın çoxsaylı nümunələrinin Azərbaycan folkloru-
nun dastan, mif, nağıl, əfsanə süjetlərinə söykəndiyini, təhkiyə tərzin-
dəki folklor ladını, ümumiyyətlə, folklor poetikasının romana nü-
fuzunu açıqlayan tədqiqatçı sübut edir ki, bütün hallarda roman xalq 
təfəkkürünə söykənir. H.Ənvəroğlunun folklor və Azərbaycan romanı 
istiqamətindəki araşdırmaları son illərdə ədəbi döriyyədə özünə yer 
almış çox əhəmiyyətli bir tezisin elmi sübutuna çevrilir: «Ədəbiyyat o 
zaman böyükdür ki, o güclü etnik-mədəni əsaslar üzərində dayanır. 
Eposa, epos mədəniyyətinə söykənməyən ədəbiyyat nəhəng ola 
bilməz» (35, səh.266). 
 Tədqiqatçı romanın təşəkkül və təkamül yolunu izləyərkən 
mövcud bədii nümunələrə roman təfəkkürünün ölçüləri ilə yanaşır. Bu 
«ölçülər»ə cavab verməyən əsərlərin Azərbaycan romanının 
təşəkkülünə təkanını şişirtməyin əleyhinə çıxır. Alim Z.Marağayinin 
«Ibrahimbəyin səyahətnaməsi»ndən başlayan bir xronologiya təqdim 
edir və yazır: «Göründüyü kimi, məhsuldarlıq kəmiyyət mənasında 
ürək açandır. Lakin keyfiyyət baxımından bunu demək olmaz». 
Monoqrafiyada bu əsərlərin Azərbaycan romanının təşəkkülündəki 
rolu inkar edilmir. Məsələlərə ənənədən gələn yanaşma ilə yox, 
özünəməxsus nüfuz imkanları ilə seçilən tədqiqatçı ədəbiyyatşünaslı-
ğımızda romanın təşəkkülünün «XIX əsrin axırları»na aid edilməsi 
ənənəsinə tənqidi yanaşaraq, bu təşəkkül tarixində M.F.Axundovun 
«Kəmalüddövlə məktubları» əsərinin yerini axtarır. «Dərinliyinə 
genişliyinə, struktur polifonizminə görə» «romana çəkən» «Məktub-
lar» vasitəsilə realist romanın tarixini XIX əsrin ortalarına aparır. Bu 
mənada H.Qasımovun elmi mövqeyi realist romanın tarixini «Aldan-
mış kəvakib» hesabına XIX əsrin ortalarına aparan M.Arifin və 
S.Əsədullayevin mövqelərini tamamlayır. Tədqiqatın «M.F.Axundo-
vun «Kəmalüddövlə məktubları»nın roman poetikası» bölməsində 
əsər ideya-məzmun, janr-struktur keyfiyyətləri baxımından əhatəli 
Himalay  Ənvəroğ lu __________________________ 
 7
araşdırma obyekti olur; əsərə ən müxtəlif baxışlar qarşılaşdırılır. 
Dünya ədəbiyyatından analoji əsərləri də müqayisəli tədqiqatın pred-
metinə çevirən alim «Məktublar»ın roman xarakterini-məzmununu və 
strukturunu zəngin bədii faktlar əsasında araşdırır. 
 Tədqiqatın «Azərbaycan romanı ilk inkişaf mərhələsində» və 
«Roman janrının tipoloji prinsipləri» adlı sonuncu fəsillərində sovet 
dövrü Azərbaycan romanının keçdiyi mürəkkəb və ziddiyyətli inkişaf 
yolu tədqiqatın mərkəzinə çəkilir. Əvvəlki fəsillərdə olduğu kimi, bu 
fəsillər də tədqiqat obyektinin əhatə dairəsinin genişliyi, təsvirçilik və 
empirizmdən qaçmaq xüsusiyyəti, ayrı-ayrı romanlar haqqında deyil, 
ayrı-ayrı romanların janrın təkamül yolundakı «iz»lərini, «cığır»larını 
müəyyənləşdirmək və bu əsasda keçilən yolun ümumi miqyası 
haqqında təsəvvür yaratmaq məqsədi ilə diqqəti çəkir. 
 Üçüncü fəslin birinci bölməsində Azərbaycan romanının ilk 
inkişaf mərhələsi haqqında yaradılan panoramdan sonra Azərbaycan 
romanının inkişaf tarixində «Şamo»nun yeri və İ.Əfəndiyevin roman 
yaradıcılığından bəhs edən bölmələrin verilməsi də kifayət qədər elmi 
məntiqə söykənir və bu mənada başa düşüləndir. Tədqiqatçı yazır: 
«1930-cu ildə yazılmağa başlayan və yalnız 1974-cü ildə tamamlanan 
«Şamo» Azərbaycan romanının qüdrət ölçüsünə, milli roman 
təfəkkürünün meyarına çevrilmişdir». Əslində Azərbaycan romanının 
hər hansı bir nümunəsini və yaxud S.Rəhimovun romanını tədqiqatın 
obyektinə çevirmək tədqiqatçının başlıca məqsədi deyil. Burada bədii 
material elə seçilib ki, o, Azərbaycan romanının estetik prinsipləri 
haqqında nəzəri söhbət açmağa, nəticə etibarilə roman və roman 
təfəkkürü ilə gerçəkləşən həyat materialı haqqında qənaətlər irəli 
sürməyə imkan versin.  
 Üçüncü fəslin ikinci bölməsində I.Əfəndiyevin yaradıcılıq təka-
mülünün bəzi səciyyəvi məqamları aşkarlandıqdan sonra, yazıçının 
bədii nəsrində əhəmiyyətli mövqeyə malik olan iki romanında-
«Söyüdlü arx» və «Körpüsalanlarda» Nuriyyə və Səriyyə obrazları 
insana humanist münasibət və insanın təbii varlğı kontekstində 
araşdırılır.  
 Monoqrafiyanın dördüncü fəslində tədqiqatın ağırlığı 70-
80-ci illərdə yaranan romanların üzərinə salınır. Fikrimizcə, milli 
______________________Азярбайъан романынын инкишаф проблемляри 
 
 8
romanın tipologiyasını araşdırmaq məqsədinin önə çəkildiyi bu fəsildə 
70-80-ci illərin tədqiqat predmeti kimi seçilməsi ciddi bir 
qanunauyğunluğa söykənir. O mənada ki, xüsusən 80-ci illəri hətta 
Azərbaycan romanının inkişaf tarixində xüsusi «mərhələ» kimi 
fərqləndirmək də mümkündür. Obrazlı demiş olsaq, bu onillikdə 
Azərbayan bədii nəsri özünün «roman dövrü»nü yaşayır. Bədii nəsrin 
«roman dövrü»nün tipologiyası ilə bağlı H.Ənvəroğlunun fikirlərini 
ümumi bir məcrəya yönəltdikdə onun bir neçə cəhəti əsas hesab 
etdiyini görmək mümkündür. Birincisi, tədqiqatçı romanı «çoxşəkilli 
və çoxnövlü» bir janr kimi alaraq bu növ və şəkillərin «nəinki süjet, 
heç struktur dairəyə» də sığışmadığını etiraf edir və belə qənaətə gəlir 
ki, «çoxsahəli janr olan romanın predmetinə bütün mübahisələrə son 
qoyan birmənalı qiymət vermək çətindir». Ikinci bir tərəfdən, 
H.Ənvəroğlu rus roman nəzəriyyəçilərinin fikirlərinə söykənərək 
janrın tipologiyasında «mərkəzdən qaçma» və «mərkəzəqaçma» və 
buna uyğun olaraq «roman-hadisə» və «roman-tale» bölgüsünə daha 
çox üstünlük verir və bu əsasda müasir Azərbaycan romanının «epik-
obyektiv» və «lirik-subyektiv» tiplərini fərqləndirir.  
Bu fəsildə İ.Əfəndiyevin, İ.Hüseynovun, S.Əhmədovun, 
Anarın, Y.Səmədoğlunun, Elçinin, C.Əlibəyovun, M.Süleymanlının 
və b. romanları həm tipoloji zənginlik, həm də bədii üslub müxtəlifliyi 
baxımından əhatəli təhlilini tapır. 
Azərbaycan romanının problemləri Q.Xəlilov, B.Nəbiyev, 
S.Əsədullayev, N.Paşayeva, H.Quliyev, Y.Axundlu, A.Hüseynov, 
X.Əliyev kimi nüfuzlu ədəbiyyatşünaslar və bu sətirlərin müəllifi 
tərəfindən monoqrafik tədqiqat obyekti olmuşdur. H.Ənvəroğlunun 
araşdırmaları bu silsilənin uğurlu davamı kimi səslənir, daha çox janra 
müasir estetik yanaşma mövqeyini, onun poetika və tipologiyasına 
nüfuz imkanlarını predmetləşdirir və «nəsrin hərəkətini janrın 
yaddaşında izləmək» (Ş.Alışanlı) baxımdan xüsusi dəyər qazanır. 
  
Təyyar Salamoğlu(Cavadov) 
 filologiya elmləri doktoru 
 
Himalay  Ənvəroğ lu __________________________ 
 9 
 
G İ R İ Ş 
 
oman ədəbiyyatın elə janrıdır ki, onun güz-
güsündə cəmiyyətin daxili halı da, tərəqqiyə 
səbəb olan və onu ləngidən amillər də aydın 
görünür. Çünki, onun başlıca predmetini cəmiyyət və şəxsiyyət 
münasibətlərinin dərin və hərtərəfli təhlili təşkil edir. Ona görə də 
struktur vahid kimi janrın özünün predmetləşmiş məzmunu deyil, 
həm də onun predmetinin (stixiyasının) keçdiyi inkişaf yollarının 
göstərilməsi də xüsusi məqsəd təşkil edir. Məsələn, F.Köçərli 
roman janrının Azərbaycan ədəbiyyatında inkişaf etməməsinin 
səbəbini əsasən, məişətdə, ictimai həyatda qadının hüquqsuz 
vəziyyəti ilə, onun "həyatda müəyyən rol oynamaq imkanından 
məhrum olması ilə", qadınların "haqqında azad adamlar kimi, 
müəyyən ideyalara, meyllərə malik olan qəhrəmanlar kimi 
danışmağın qeyri-mümkün olması ilə izah edirdi" (74,səh. 81-82). 
Azərbaycan romanının keçdiyi tarixi yol özü bitkin bir 
mərhələdir və artıq tarixə çevrilmişdir. Başqa sözlə, ondan indi 
Azərbaycan ədəbiyyatı tarixinin müəyyən bir pilləsi kimi 
danışmaq olar. Bu, dövrün ədəbiyyatından bir xronoloji fakt kimi 
deyil, məhz inkişaf pilləsi kimi danışmağa haqq verir. Ona görə 
də kəmiyyət göstəricilərindən çıxış edib mərhələnin uğurlarını 
elan etmək olmaz. Cari tənqid, xüsusilə Bəkir Nəbiyevin, Yaşarın, 
S.Əsədullayevin, Akif Hüseynovun, N.Paşayevanın, 
T.Hüseynoğlunun, Y.Axundlunun, T.Salamoğlunun müasir nəsr 
prosesi və onun aparıcı janrı olan roman haqqında yazdığı əsərlər 
göstərir ki, ədəbi yaradıcılığın bu sahəsi elmi təfəkkürü özünə 
çəkə bilmişdir. Bundan əlavə Abbas Hacıyevin, Həsən Quliyevin, 
V.Yusiflinin, Nizaməddin Mustafanın və başqalarının dövrü 
mətbuatda, xüsusilə, "Azərbaycan" jurnalında müasir 
romanlarımızı müxtəlif baxımdan geniş təhlil edən əsərlərlə çıxış 
etmələri göstərir ki, bu "ədəbiyyat" artıq özünün həqiqi elmi 
tarixini və nəzəriyyəsini yaratmaq prosesindədir. Düzdür, "Müasir 
Azərbaycan romanı" (1) adı altında monoqrafiya yazılıb. Burada 
R 
______________________Азярбайъан романынын инкишаф проблемляри 
 
 10
Azərbaycan romanının XIX əsrin sonlarından başlayan tarixi 
"Budağın xatirələri"nə qədər (Əli Vəliyev) "ardıcıl" şəkildə qeyd 
edilir. 70-ci illərdən başlayaraq buraxılan "Ədəbi proses" 
məcmuəsi Azərbaycan romanının tarixinin yaradılmasında, onun 
nəzəri-tipoloji anlamında az rol oynamır. Əgər biz müasir 
Azərbaycan romanının tarixini bütöv bir mərhələ kimi təsəvvür 
ediriksə (bu həqiqətən də belədir), onda əvvəlki dövrlərlə bunun 
tarixi-varislik və tipoloji əlaqələrini nəzərdən keçirmək lazımdır 
ki, müasir dövrün başlıca xüsusiyyətləri dərindən dərk edilsin. Bu 
mənada ümumiyyətlə, Azərbaycan romanının tədqiq tarixini 
yığcam xülasə etmək predmetin elmi anlamı üçün faydalı olar. 
Azərbaycan romanının sözün həqiqi mənasında tədqiqi 
əsrimizin 70-ci illərində başlamışdır. Qulu Xəlilovun 1973-cü ildə 
çap etdirdiyi "Azərbaycan romanının inkişaf tarixindən" adlı 
monoqrafiyada adından göründüyü kimi janrın bütün "tarix"i 
deyil, bu tarixdən müəyyən hissə (XIX əsrin sonunda yazılan 
məlum əsərlər və əsasən sovet dövrü Azərbaycan romanının 
aparıcı nümunələri) tədqiq edilir. Əslində romanın ləyaqətinə 
elmi-tənqidi münasibət XIX əsrin ikinci yarısından yaranmağa 
başlamışdır: "Bu gün millət üçün faydalı və oxucuların zövqü 
üçün rəğbətli olan əsər dram və romandır» (20, səh.241). "Məlum 
olduğu kimi, F.Köçərli romana mövzu-ideya baxımından qiymət 
vermişdir. Seyid Hüseyn: "nəsr babində qeyrilərə nisbətən geri 
qaldığımızdan romançılıq sənətinin bizdə yoxluğu bir həqiqətdir. 
Halbuki romanın təhzibi-əxlaq üçün əhəmiyyəti çoxdur. Bu gün 
bir fikri söyləmək üçün romandan gözəl bir alət olmaz" (133, 
səh.473). Tənqidçinin roman haqqında geniş mülahizəsindən 
verdiyimiz bu nümunə göstərir ki, o, janrın daha çox estetik-
idraki imkanlarını əsas götürür. "Azərbaycan bədii nəsri (XIX 
əsrin sonu, XX əsrin əvvəlləri)" monoqrafiyasında (1985) 
Ə.Məmmədov da "ənənəvi nəsr janrlarının təkamülü", Azər-
baycan romanının meydana gəlməsi, ilk romanlar haqqında 
"mübahisələr və həqiqətlər", "janr şəkilləri", onun "mövzu və 
problematikası", "ideya-estetik xüsusiyyətləri" haqqında söz 
demişdir. Həmkarı X.Əliyev kimi, o da belə fikirdədir ki, "Roman 
Himalay  Ənvəroğ lu __________________________ 
 11 
Azərbaycan ədəbiyyatında ən gənc janrlardandır. Onun yaranması 
XIX əsrin sonu, XX əsrin əvvəllərinə təsadüf edir (89, səh.146). 
Düzdür, tədqiqatçı "mənzum dastanlar" adlandırdığı "Xos-
rov və Şirin" və "İsgəndərnamə"də "roman ünsürləri" axtarır, 
"Kitabi-Dədə Qorqud", "Koroğlu", "Qaçaq Nəbi", "Aşıq Qərib" 
kimi dastanların isə "bu yolda gözəl vasitə" olmasını və ilk 
romanların yaranmasında məhz bu əsərlərin təsirini qeyd edir. 
Müəllif milli romanın Avropadan və Rusiyadan geri qalmasını 
Şərq despotizmində, dini-xurafat və qadın hüquqsuzluğunda və 
ideoloji üstqurumun zahiri atributlarında axtarır. Maarifçiliyin 
təsiri ilə XVIII əsrdə ilk dəfə Fransada (1721-ci ildə) Monteskye 
macəra və fantastikadan uzaqlaşaraq bədii nəsrin məktub 
formasına ("Iran məktubları") keçmişdir. Bundan sonra Avropada 
və Rusiyada, o cümlədən Azərbaycanda bu "məktub"ların, "səya-
hət"lərin, "səfər"lərin və "əhvalat"ların nümunələri meydana gəlir 
(89, səh.19, 30). 
Lakin nədənsə Yaşar (78, səh.155-156). istisna edilməklə 
tədqiqatçıların böyük əksəriyyəti M.F.Axundovun məşhur "Kə-
malüddövlə məktubları…" əsərini nəinki roman janrı imkanları 
baxımından, heç olmazsa, XIX əsr Azərbaycan bədii nəsrinin 
hüdudunda nəzərdən keçirməmişlər. Halbuki, bu əsər folklor 
təhkiyə üslubunda (bioqrafik) yazılan ilk realist Azərbaycan 
romanıdır. Bizə belə gəlir ki, XX əsrin əvvəllərində bədii-
sənətkarlıq baxımından son dərəcə zəif olan iqtibas əsərləri 
sadalamaqdansa, (89, səh.172-173) "Kəmalüddövlə məktubları", 
"Məktubati-Şeydabəy Şirvani" kimi əsərlər geniş təhlil edilib 
janr-struktur qiymətini alsa idi, daha faydalı olardı. Müasir 
Azərbaycan romanının tanınmış tədqiqatçılarından olan S.Əsə-
dullayev "Nəyə görə "gənc janr (roman-H.Q.) "qüvvətli" və apa-
rıcı oldu?" sualına onun problemlərini ciddi tədqiq edib sonrakı 
inkişaf istiqamətlərini meydana çıxarmaqla cavab verməyin müm-
kün olduğunu bildirir (2, səh.47).  
Əlbəttə, tədqiqatçinin vaxtı ilə Azərbaycan sovet romanını 
sosialist realizmi metodunun övladı adlandırmasını, həm də 
zamanın ideoloji təxribatının etirafı kimi başa düşmək lazımdır. 
______________________Азярбайъан романынын инкишаф проблемляри 
 
 12
Çünki həmin dövrün romanlarına mövzu və ideya baxımından 
yanaşanda bunlar həqiqətən də "sovet romanı" hesab edilməlidir. 
S.Əsədullayev də Azərbaycan "romanının yaranmasını XIX 
əsr"ə (2, səh.50) aid edir. Maraqlı burasıdır ki, Qulu Xəlilov da 
"…roman ədəbi janr olaraq ən çox XII-XIII əsrlərə təsadüf edir. 
Hələ XII əsrdə dahi Azərbaycan şairi Nizami Gəncəvi özünün 
"Xosrov və Şirin" adlı ölməz mənzum romnını yaratmışdır" (58, 
səh.4) qəanətindən sonra XIX əsri xüsusi vurğulayır. Əsasən isə 
"sovet dövrü" Azərbaycan romanının tarixindən danışır, ümumi 
inkişaf xəttindən bir mərhələni ayırıb geniş təhlil verir. 
S.Əsədullayev də, Q.Xəlilov da "Azərbaycan bədii nəsrinin 
ilk nümunəsinin XII əsrə - "nəsrin ustası" hesab edilən Xaqani 
Şirvaninin qələminə məxsus olduğunu" (2, səh.52) bildirirlər. 
Sonra nəsrin yeni inkişaf mərhələsi Füzulinin, XIX əsrin birinci 
yarısında A.Bakıxanovun və I.Qutqaşınlının, ikinci yarısında isə 
M.F.Axundovun adı ilə bağlanılır. Hər iki tədqiqatçı romanın 
yaranmasında folklor əsasının rolunu xüsusi qeyd edir. Lakin fərq 
ondadır ki, S.Əsədullayev bu başlanğıcı "Azərbaycan sovet 
romanı"na (2, səh.53-54), Q.Xəlilov isə ümumiyyətlə, 
"Azərbaycan romanı"na (58, səh.4) tətbiq edir. 
60-cı illərin tədqiqat üsulu, ədəbiyyatşünaslıq təfəkkürü, 
xronologiyaya, mövzu və ideyaya üstünlük verdiyinə görə 
problemlər daha çox üfüqi istiqamətdə öyrənilirdi. Xronologiya 
və ideologiya tədqiqatın imkanlarını məhdudlaşdırır, onu mövzu 
və süjetə, bunların zaman-zaman əvəz edilmələrini təsvir etməyə 
yönəldirdi. Başqa sözlə bu, problemin şaquli həllinə, dərin qatlara 
enməyə mane olurdu. Belə olmasa idi, "Azərbaycan romanının 
inkişaf tarixindən" adlı çox faydalı və fundamental bir tədqiqatda 
Lonqun "antik dövrün məhsulu" olan "Definis və Xloya", 
Apuleyin "Qızıl eşşək" əsərləri romanın "rüşeym"i, Nizaminin 
"Xosrov və Şirin", Firdovsinin "Şahnamə", Rustavelinin "Pələng 
dərisi geymiş pəhləvan", Ə.R.Caminin "Yusif və Züleyxa" 
əsərləri "mənzum romanlar" (89, səh.28), "Kitabi-Dədə Qorqud" 
və "Koroğlu" başda olmaqla dastan əsərləri "xalq romanları" (89, 
səh.31), yaxud "folklor romanları"(4, səh.32) kimi vurğulandığı 
Himalay  Ənvəroğ lu __________________________ 
 13
halda, böyük bir epoxa (XIX əsr) "sovet dövrü" Azərbaycan 
romanının təşəkkülü üçün "roman ərəfəsi" mərhələ hesab edil-
məzdi. 
Oxşar vəziyyət R.Azadənin "Azərbaycan epik şerinin 
inkişaf yolları" (XII-XVII əsrlər) monoqrafiyasında da (1975) 
müşahidə olunur. Əfsanə, rəvayət və nağılların, ümumən folklor 
materiallarının epik şerin formalaşmasında xüsusi əhəmiyyət kəsb 
etdiyini kifayət qədər inandırıcı əsaslandıran tədqiqatçı 
monumenal "qəhrəmanlıq eposu" (4, səh.62, 83) "Şahnamə"dən 
tutmuş üzü bəri epik şerin mühüm qaynaqlarını təhlildən keçirir. 
Lakin "Şahnamə" bir yerdə "klassik dövrün milli qəhrə-
manlıq eposundan roman-epopeya keçid mərhələsi" (4, səh.118) 
kimi, başqa bir yerdə "milli qəhrəmanlıq epopeyası" (4, səh.118) 
kimi göstərilir. Müəllif eposla romanın müştərək və fərqli 
cəhətlərini axtarsa da, buna Firdovsinin şəxsində tam nail ola 
bilmir. Bu mənada Nizami geniş təhlilə cəlb edilir. Tədqiqatçı 
təbii olaraq kitabının böyük bir fəslini Azərbaycan epik şerinin 
inkişafında Nizami zirvəsinin təhlilinə həsr etmişdir. Fəslin 
müxtəlif səhifələrində Nizaminin əsərləri bu və ya digər formada 
"roman" adlandırılır (4, səh.118). O, çox doğru olaraq janr 
xüsusiyyətlərindən asılı olmayaraq epik şer nümunələrini epos) – 
çox zaman isə poema kimi təqdim etməyin əleyhinə çıxır. Çünki 
poema epik əsər olsa da, onun təhkiyəsində lirik ünsürlər fəal 
iştirak edir. O, yalnız, "fövqəladə" hadisəni psixoloji gərginlikdə 
oxucuya təqdim edir. Ona görə də tədqiqatçı o fikirdədir ki, 
"Nizami "Xəmsə"sinə daxil olan əsərlərin heç birini poema 
adlandırmaq olmaz. "Onun fikrincə "Sirlər xəzinəsi" fəlsəfi-
didaktik traktat, "İsgəndərnamə" fəlsəfi-qəhrəmanlıq "eposu", 
"Xosrov və Şirin", "Leyli və Məcnun", "Yeddi gözəl" isə daxili 
səciyyələri, təqdim olunan obraz və xarakterləri şərh və ictimai 
qayə baxımından orta əsrlər Azərbaycan ədəbiyyatında roman 
janrının rəngarənglikləri kimi qəbul edilə bilər.  
Epik şer tariximizdə janr baxımından sonuncuların yeni 
mərhələ təşkil etdiyini müəllif etiraf etsə də, bəzi təhlillərdə bu 
əsərlər "aşiqanə romanlar", "məhəbbət romanları" adlandırılsa da, 
______________________Азярбайъан романынын инкишаф проблемляри 
 
 14
janr kimi romanın bədii-struktur tərəfləri deyil, daha çox mövzu, 
süjet və ideya xüsusiyyətləri ön plana çəkilir, qənaətlər dəlil-
sübutdan daha çox təsdiq, hökm formasında verilir. Nizamidə isə 
biz artıq dolğun roman formalarını görürük. Bu romannlar fikri 
vüsəti, bədii amalı, psixoloji çalarları və əhatə dairəsinə görə 
Qərbin XII-XV əsrlərdə yaranmış cəngavərlik romannlarından da, 
özündən əvvəl Şərqdə yaranmış aşiqanə epik nümunələrindən də 
(Fəxrəddin Gürganinin "Vis və Ramin", Əyyuqinin "Vərqa və 
Gülşa") köklü surətdə seçilir və bu həqiqətən də belədir. Lakin 
tədqiqatda epik şer, epos və roman tipoloji konsepsiya əsasında 
müəyyənləşdirildiyi üçün sonuncunun epik sistemdə yeri görünür. 
Ona görə də Füzulinin "Leyli və Məcnun"u psixoloji romandır" 
(4, səh.120) mülahizəsi kifayət qədər predmetləşdirilə bilmir, 
ümumi və mücərrəd mülahizə təsiri bağışlayır. 
Müasir Azərbaycan romanının tədqiqi tarixi M.Hüseynin və 
M.Arifin elmi yaradıcılıq axtarışları ilə sıx bağlıdır. Azərbaycan 
romanının problemlərini dərindən bilən və onun inkişaf 
prosesində fəal iştirak edən bu görkəmli şəxsiyyətlər təxminən 
eyni vaxtda janrın "tarixi"nin, hazırki vəziyyətinin geniş təhlilini 
vermiş və öz zamanına görə son dərəcə sanballı məqalə çap 
etdirmişlər. M.Hüseynin məqaləsi "Azərbaycan romanı haqqında" 
(1954) M.Arifin əsəri "Azərbaycan sovet romanı" başlıqları ilə 
çap olunmuşdur. 
Zamanın ideoloji doqmalarının ifrat təzyiqinə baxmayaraq 
məqalələrdə xalq həyatına dərindən nüfuz edən romanlar təqdim 
edilir. M.Hüseyn M.Axundovun "Aldanmış kəvakib" povestini, 
M.Arif isə N.Nərimanovun "Bahadır və Sona"sını roman janrının 
ilkin nümunələri kimi qiymətləndirmişlər. İdeoloji tərəfə üstünlük 
verən M.Hüseyn bu fikirdə idi ki, "roman xalqın tarixində 
müəyyən ictimai amillər olmadan meydana gələ bilməz" (88, 
səh.229). 
Azərbaycan romanını yaratmaq vəzifəsinin "sovet nasir-
lərinin", "bilavasitə inqilabın tərbiyə edib böyütdüyü gənc sovet 
nasirlərinin" öhdəsinə düşdüyünü iddia edən M.Hüseyn janrın 
tarixini çox da dərin qatlarda axtarmır, "ictimai amilləri" əsas 
Himalay  Ənvəroğ lu __________________________ 
 15 
götürərək onun təməlini M.F.Axundov, C.Məmmədquluzadə, 
N.Nərimanov və Ə.Haqverdiyev yaradıcılığında axtarır. Ədəbi 
hadisələr məfkurə və "sosialist realizmi prinsipinə sədaqət" (88, 
səh.230) əsasında qiymətləndirildiyi üçün "Bir gəncin manifesti" 
əsəri otuzuncu illərdə yaranan Azərbaycan romanının ən yüksək 
mərhələsi (21, səh.20) hesab olunurdu. Çünki bu əsərdə "hər 
şeydən çox nəzəri cəlb edən mövzu vüsəti" idi. Məqalə bu gün 
Azərbaycan romanının müəyyən mərhələsinin yığcam xronikası 
təsirini bağışlasa da, vaxtı ilə janrın tarixini, onun estetik-nəzəri 
prinsiplərini öyrənən çox faydalı əsərlərdən biri kimi 
qimyətləndirilmişdir. 
"Azərbaycan ədəbiyyatında keçmişdə roman janrı inkişaf 
etmədiyi üçün sovet romanları bu sahədə milli ənənələrdən, 
demək olar ki, məhrumdurlar. Azərbaycan klassik nəsrində roman 
olmamışsa da, yüksək sənətkarlıqla yaradılmış hekayə və 
povestlər olmuşdur" (90, səh.418) deyən M.Arif məqalənin bütün 
gücünü "Daşqın", "Şamo", "Yoxuşlar", "Dünya qopur", 
"Abşeron", "Səhər" romanlarına sərf edir və son anda I.Şıxlının 
"Ayrılan yollar" romanına münasibətini bildirir. 
M.Arif Azərbaycan romanının "tarixini", "bünövrəsini" 
məqalənin ilk cümləsindən qoyur: "N.Nərimanovun "Bahadır və 
Sona", M.S.Ordubadinin "Bədbəxt milyonçu" kimi roman 
adlanan povestləri nəzərə almasaq, Azərbaycan ədəbiyyatında bu, 
yeni janrdır və sovet ədəbiyyatının ən böyük nailiyyətlərindəndir" 
(90, səh.417).  
Göründüyü kimi, müasir Azərbaycan romanının tarixi təd-
qiqin "klassik nümunələrində" ideologiya üstün tutulmuş, nəzəri 
konsepsiya yaratmaq tələbi unudulmuşdur. Bu isə öz nəticəsini 
sonrakı tədqiqatlarda aydın göstərmişdir. Ona görə də müasir 
roman haqqında dövrü mətbuat səhifələrində gedən yazılarda 
romanların konseptual təhlilindən çox süjet xəttini izləmək, 
mövzunun aktuallığını sübut etmək, qəhrəmanların ideologiyası 
ilə müəllif fikri arasında müştərək və fərqli cəhətlər axtarıb 
tapmaq cəhdi bədii-sənətkarlıq məsələlərinin həllini üstələmişdir. 
Bütün bunları inkişaf çətinlikləri də hesab etmək olar. Başqa 
______________________Азярбайъан романынын инкишаф проблемляри 
 
 16
sözlə, müasir Azərbaycan romanının tədqiqi tarixini prosesdə olan 
tarix hesab etmək olar. Bu mənada onun hazır modeli, bitkin 
komponentləri yoxdur. Ona görə də, predmetsiz, əsaslandırıl-
mamış, mücərrəd fikirləri konsepsiya kimi qiymətləndirmək 
mümkün deyil. 
 Bununla belə, son illərdə meydana çıxan bəzi tədqiqatlar 
janrın nəzəriyyəsi və poetikasına konseptual yanaşma istiqamə-
tində ciddi axtarışlar kimi maraq doğurur. Bu mənada N.Paşa-
yevanın «Insan bədii tədqiq obyekti kimi» (2003), «Yeniləşən 
ədəbiyyatın yeni insanı» (2004), «Insan, xarakter-ədəbiy-
yat”(2004, rüs dilində), T.Salamoğlunun «Müasir Azərbaycan ro-
manının poetikası (XX əsrin 80-ci illəri)» (2005), «Müasir 
Azərbaycan romanı: janr təkamülü (XX əsrin 80-ci illəri)» (2007) 
monoqrafiyalarını fərqləndirmək mümkündür. 
Doğrudur, prof. N.Paşayevanın araşdırmaları bilavasitə ro-
man probleminə həsr olunmamışdır. Monoqrafiyada Azərbaycan 
ədəbiyyatında insan konsepsiyası məsələsinə elmi baxış ön 
plandadır. Tədqiqatçı bu son dərəcə ciddi və aktual məsələni 
Elçinin yaradıcılıq yoluna münasibət kontekstində gerçəkləşdirir.  
Monoqrafiyanın «Müasir Azərbaycan romanı və qəhrəman 
problemi» fəsli Azərbaycan ədəbiyyatşünaslığında roman nəzə-
riyyəsinə, tarixi və çağdaş poetikasına, tipologiyasına yeni elmi 
və metodoloji baxış kimi dəyərləndirilə bilər. Romanı dünya 
ədəbiyyatının ən aparıcı janrı hesab edən tədqiqatçı son dövr 
ədəbiyyatşünaslığında ona yeni münasibətin əsas konturlarını 
ümumiləşdirməyə nail olmuşdur. Onun araşdırmalarında «sərbəst 
forma» və «dünya modeli» olaraq bu janra xas olan estetik prin-
siplər şərh olunur. Romanın fəlsəfiləşməsi və dünyanı öz içinə ala 
bilmə imkanları-texnologiyası aydınlaşdırılır. Tədqiqatçı Elçinin 
romanlarına da bu meyarlarla yanaşır, konkret elmi təhlil 
nümunələri verir, «dünyanın ən böyük, etiraf edilmiş roman 
ustaları»ndan biri hesab etdiyi U.Folknerlə Elçin yaradıcılığını 
müqayisəli təhlilə cəlb edir. Müqayisəli ədəbiyyatşünaslıq istiqa-
mətindəki bu təhlillər Azərbaycan romanının dünya ədəbiyyatına 
inteqrasiyasındakı uğurlu təşəbbüslərin elmi təsdiqinə çevrilir. 
Himalay  Ənvəroğ lu __________________________ 
 17
T.Salamoğlunun tədqiqatlarında isə Azərbaycan romanının 
on illik bir mərhələsi -80-ci illər əsas araşdırma obyektidir. 80-ci 
illər Azərbaycan romanının tarixində zəngin bir mərhələdir. 
Tədqiqat obyektinin düzgün seçilməsi janrın təkamül 
prosesi haqqında ona yeni elmi qənaətlərə gəlmək imkanı verir. 
80-ci illərin romanı bu monoqrafiyalarda mövzu və problematika, 
süjet və kompozisiya, həyatı inikas və idrak üsullarının müxtə-
lifliyi, üslub təmayülləri və s. problemlər işığında ciddi araşdırma 
obyekti olmuşdur. Azərbaycan romanının poetikasındakı təkamül 
prosesi, «məhəlli mövzulardan milli problemlərin hərtərəfli inika-
sına, bəşəri, qlobal məsələlərin idrakına doğru» istiqamətlənən 
janr axtarışları T.Salamoğlunun tədqiqatlarının müasirliyini 
şərtləndirən əsas keyfiyyətlər kimi nəzərə çarpır. 
______________________Азярбайъан романынын инкишаф проблемляри 
 
 18
I FƏSİL 
 
ROMAN JANRININ NƏZƏRI-ESTETİK PROBLEMLƏRİ 
VƏ İNKİŞAF MƏRHƏLƏLƏRİ 
 
zünə yol açıb forma yaradan hər bir ədəbi növ ger-
çəkliyin tələblərinə əsaslanır. "Həyatın tələbi" (5, 
səh.48) ilə meydana çıxan ədəbiyyat özünə bu 
tələbə uyğun gələn növ forması axtarır. 
Janr forması dövrün ideya mübarizələri, yazıçının 
yaradıcılıq üslubu və ədəbi ənənə ilə vəhdət təşkil edir. Ideoloji 
şərait, dövrün estetikası və yazıçının mövqeyi də janr formasının 
yaranmasında mühüm rol oynayır. Bədii forma ədəbiyyatın sabit 
və təkrar olunan tərəfidir. Lakin o, predmetləşmiş bədii məzmun 
kimi gec dəyişir. Janr isə bədii forma kimi məzmunun bərkimiş 
konstruksiyasıdır. Janr strukturu həyat və bədii tələbat nəticəsində 
yaranır, dövrdən-dövrə, yazıçıdan-yazıçıya keçir. Aristotelin 
fikrincə şairlər öz fabulalarının işləmək üsulunu sənət yolu ilə 
deyil, təsadüfi olaraq tapıblar və həyat sonradan bədii məzmun, 
"fabulanın işləməsi üsulu" olub. Aristotelin zamanında sənətlə 
həyat arasında hüdud qeyri-müəyyənliyi qalırdı və bunlar çox 
asanlıqla bir-birinə "axır"dı. 
Bizim zəmanəmizdə bədii strukturu oxşar həyat hadisələ-
rindən ayırmaq meyli güclüdür. Məsələn,"dram", "roman", 
"idilliya" terminlərini fərqləndirmək çox da zəhmət tələb etmir. 
O cümlədən, "bu ailə dramıdır", "bütöv bir romandır", "necə 
də idilliyadır" ifadələri həm janr stixiyasını, həm də onun 
konstruksiyasını bildirir. Ona görə də zaman-zaman formalaşan 
janr sabit bədii forma kimi meydana çıxır. Təsadüfi deyil ki, 
M.M.Baxtin janrı "Sənətin yaddaşı" (33, səh.142) hesab edirdi. 
Bu, o deməkdir ki, konstruksiyada yaradıcılıq təcrübəsi, sənətin 
inkişafı və varlığı saxlanılır. 
Hegel inkişafın tarixi mərhələsini janrların tipologiyası 
baxımından qiymətləndirirdi. Onun fikrincə janr idrak 
mərhələsinin bitkin əksi, estetik həqiqət əldə etmək formuludur. 
Ö
Himalay  Ənvəroğ lu __________________________ 
 19 
Janr yalnız ədəbi prosesdə cilalanır. Ona görə də janr ənənəsi 
çərçivəsində qalmaqla varisliyi dərk etmək olmaz. Janr 
kateqoriyasında əsas məna epoxanın özünü ədəbi dərk mənasıdır. 
Məsələn, klassistlər janra bədii inkişafın modeli kimi baxdıqları 
üçün "yenidən müəyyənləşdirməkdə", "zənginləşdirməkdə" heç 
bir məna görmürdülər (135, səh.328). Belə mütləqləşdirmək janr 
ənənəsinin rolunu qiymətləndirməməkdir. Lakin ifrat sərbəstliyə 
çağırış, janrın hökmündən mütləq uzaqlaşmaq meyli də aldadıcı 
ola bilər. Bu mənada Hegel konsepsiyasını poeziyanın sinkretizmi 
və növlərin differensiasiyası əsasında qurması təsadüfi deyil. O, 
janrların formal, embrion (rüşeym) dövrünə yalnız ötəri nəzər 
salır. Çünki Hegel onlara tarixi inkişaf baxımından deyil, məhz 
sənət nəzəriyyəsi nöqteyi-nəzərindən yanaşır və ona görə də 
"substansional" və "subyektiv" anlayışları üzərində geniş dayanır. 
Hegel "qəhrəmanlar əsri"nə (84, səh.189) və inkişaf etmiş 
dövlətdə substansional və subyektiv kateqoriyalardan çıxış edib 
qiymət verir və epopeya, satira və romanı "dünyanın müəyyən 
tarixi dövrünə uyğun gələn janrlar" kimi qiymətləndirirdi. Yəni 
janrı "dünyanın ümumi vəziyyəti"nin ona münasib təzahürü hesab 
edirdi. 
Başqa sözlə, "dünyanın ümumi vəziyyəti janrın məzmunu-
nun ilkin şərti" hesab edilir. Onun fikrincə, roman "prozaik 
nizama salınmış gerçəklik" kimi poeziyanın itirilmiş hüququnu 
bərpa edən janrdır. O, "qəhrəmanlar əsri"ni ("qanuna qədərki əsr") 
epopeyanın zəmini, qayda-qanun yaradan, inkişaf etmiş dövlət 
epoxasını ("prozaik nizama salınmış gerçəklik") isə romanın 
zəmini hesab edirdi. Göründüyü kimi, epopeya ilə roman onlarda 
əks olunan "dünyanın halı"na görə fərqlənirlər. Eposda qəhrəman 
möhkəm substansional zəmində dayanır. Lakin onu Homer 
poemalarında əks olunan "qanuna qədərki əsrlə" 
məhdudlaşdırmaq olmaz. Qəhrəmaniliyin bəzi əlamətləri hətta 
orta əsrlər rıtsarlığında da özünü göstərmişdir. Sənətin müəyyən 
üstünlüyə malik olan zümrəni obyekt seçməsi məhdudluq hesab 
edilir. 
______________________Азярбайъан романынын инкишаф проблемляри 
 
 20
Epos və romanın janr müxtəlifliyi kolliziya əsası ilə bağ-
lıdır. Məsələn, epos üçün bütün millətin iştirak edib, hərəkətə 
gətirdiyi hərbi konflikt daha münasibdir. Çünki "müharibə 
millətin substansional birliyi naminə aparılır" (84, səh.243). 
Yad millətlərin düşmənçiliyi də epos üçün əlverişli konflikt-
dir. Çünki özlüyündə ümumtarixi bəraətə malikdir. Qəhrəman 
qarşısında substansional ideya qoyur, onun uğrunda mübarizə 
aparır, igidlik göstərir. Burada qəhrəmanın və kollektivin vəhdəti 
yalnız substansional mənaya malik olan ümumi hərəkət əsasında 
mümkün ola bilir. 
Romanda isə kolliziya bir o qədər də kəskin olmur. Çünki 
onda qəlbin poeziyası ilə həyatın prozasının qarşıdurması və 
xarici şəraitin təsadüfləri əsas rol oynayır. Bu kolliziyada artıq 
şəxsi və ictimai tərəflər ayrılır, insanların hərəkətləri nizamlanır, 
subyektin səyləri "şeylərin qaydasına" əsaslanır. Romanın 
kolliziyası qəhrəmanın yaşadığı aləmlə barışmasını həll edir. 
Çünki burada qəhrəmanla onu əhatə edən mühit qarşı-qarşıya 
qoyulur. Qəhrəmanın hərəkəti subyektiv səylərə əsaslanır və 
dünyanı dəyişdirmək, islah etmək, yaxud da şəxsi həyatını 
yaxşılaşdırmaq və s. kimi nəticələr doğurur. Romanda xarakterin 
inkişafı antik xarakterlərin "bilmədiyi" səmtə doğru gedir. Yəni 
hadisənin zahiri hərəkəti deyil, subyektin daxili həyatının inkişafı 
üstünlük təşkil edir. Hegelə görə epopeya və romanın kolliziyası 
"həyat kolliziyalarının güzgüsüdür", Aristotel isə "fabulaların 
bəziləri sadə, bəziləri isə dolaşıq olur, çünki fabulaların təqlid 
etdiyi hərəkətlər də belə olur" (5, səh.67) demişdir. 
Hegelin "qəhrəmanlar əsri"ndən kənarda qəhrəmanlıq 
situasiyalarını inkar etməsi ilə razılaşmaq olmur. Çünki sonrakı 
dövrlərdə millətin qüdrətinin simvolu olan qəhrəmanların sənətdə 
görünməsi epopeyaya bədbin münasibəti aradan qaldırdı. Bizə 
belə gəlir ki, bu məsələyə yenə tarixilik baxımından yanaşmaq 
lazımdır. Hegelin təsvir etdiyi "həqiqi" epopeya onun öz yaşadığı 
dövrdə də mümkün ola bilərdi. Daha doğrusu inkişaf etmiş sinifli 
cəmiyyətdə də kütləvi qəhrəmanlıq halları istisna edilmir. Milli 
azadlıq müharibəsi, substansional məqsəd olan vətəni qorumaq və 
Himalay  Ənvəroğ lu __________________________ 
 21 
s. buna misal ola bilər. Burada söhbət epopeyanın yeni növünün 
yaranmasından və bunun üçün tarixi şəraitin meydanda 
olmasından gedə bilər. Görünür, Hegelin siyasi mühafizəkarlığı 
sənət hadisələrinə ideoloji münasibət göstərməsinə səbəb olmuş 
və inqilabi hərəkatların obyektiv qiymətləndirilməsinə mane 
olmuşdur. O, milləti parçalayan vətəndaş müharibəsini də 
"həqiqi" epopeya üçün "predmet" hesab etmir. Bunu o, 
"qəhrəmanlar əsri"nin hüdudlarından kənar dövrlərə də şamil 
edirdi. Burjuaziya cəmiyyət qaydaları da ("Estetikadan 
mühazirələr" dövrü – H.Q.) substansional hesab edilirdi. Yəni 
burjuaziya cəmiyyətinin də əsasını, başqa sözlə, substan-
sionallığını dağıtmaq olmazdı. Göründüyü kimi, burjuaziya 
cəmiyyətinin substansionallığı açıq müdafiə edilir və onu hər cür 
vətəndaş mübaribəsilə dağıtmağın əleyhinə çıxılır. 
A.N.Veselovski də janrların tarixini şəxsiyyətin inkişafı ilə 
əlaqələndirmiş, epopeya və romanın cəmiyyətlə şəxsiyyət 
əlaqələrinin müəyyən mərhələsində meydana gəldiyini qeyd 
etmişdir. Veselovskinin fikrincə məzmun sinkretizmdən ayrılmır, 
məhz tədriclə doğulur. Başqa sözlə, epos, lirika, drama şəxsiy-
yətin tarixi inkişafının birbaşa əlaqəsindən yaranmışdır. Bu, 
yaradıcılığın həm obyektiv (mövzu), həm də subyektiv (ideya) 
tərəfi ilə müəyyən olunur. Göründüyü kimi, Veselovskidə 
növlərin forma və məzmunu üst-üstə düşmür. O, formanı 
məzmundan ayırır. Onun fikrincə dramın məzmunu eposdan 
sonra meydana gəlib. Lakin başqa bir yerdə isə əlavə edir ki, 
"şəxsiyyətin yeni inkişafı ilə bağlı olaraq forma kimi onlar (lirik, 
dramatik növ –H.Q.) epos çağında meydana gələ bilərlər" (141, 
səh.12). 
A.N.Veselovskiyə görə sinkretizmdən ilk ayrılma lirik-epik 
ayrılma olub. Yəni forma ayrılması olub. Epik hissə hərəkətin 
əsası, lirik hissə isə gah yavaşıtma, gah sürətləndirmə forması 
kimi ayrılıb. Göründüyü kimi, Veselovski öz konsepsiyasını 
sinkretizm və epik, lirik, dramatik formaların ondan qopması 
üzərində qurur. Lakin Veselovski də növlərin sonrakı tarixi 
inkişafını deyil, onların məzmununun genezisini tədqiq etdiyi 
______________________Азярбайъан романынын инкишаф проблемляри 
 
 22
üçün onda da növləri fərqləndirən meyar məsələsi açıq qalır. 
Veselovskini təkamül prosesində bir tərəf-eposun kollektiv 
"subyektivliyi, yəni qəbilə, tayfa üzvlərinin eyni "psixoloji 
səviyyədə" olub-olmaması maraqlandırmışdır. Hegeldə substan-
siya, Veselovskidə kollektiv psixologiya təxminən eyni 
funksiyanı daşıyır. Hegeldə epos yaratmaq üçün tayfa üzvlərinin 
eyni hüquqda olması əsas götürülürsə, Veselovski onların 
psixoloji səviyyəsinin eyniliyinə əsaslanır. Özünüdərk eposa və 
lirikaya, eyni vaxtda daxil olma sa, subyektiv məzmun –
şəxsiyyətin daxili aləmi təkcə lirikaya aid ləyaqət deyil. 
Veselovskinin fikrincə roman öz məzmununa görə eposdan daha 
çox lirikaya yaxındır. Ona görə də rıtsar romanını bilavasitə lirik 
zəminlə bağlayır. Bu mənada romanın hansı növə mənsub olması 
məsələsi meydana çıxır. Əgər epik məzmunu epopeyanın 
"kollektiv subyektivliyi" ilə məhdudlaşdırsaq, onda aydındır ki, 
burada romana yer yoxdur. Veselovski isə növlərin nəzəriyyəsi 
haqqında mülahizələrində həmişə epos, lirika, dram, roman 
ardıcıllığını gözləmiş və nədənsə eposla romanın yaxınlığı 
ideyasından imtina etmişdir. Ümumiyyətlə, "Tarixi poetika"da 
ədəbi növlər cəmiyyət və şəxsiyyət münasibətlərinin üç ardıcıl 
inkişaf mərhələsi ilə əlaqələndirilir. 1. Qəbilə və tayfanın idraki 
və mənəvi meyllərinin ümumiliyinə əsaslanan epos mərhələsi. 2. 
Şəxsiyyətin qrup hərəkəti zəminində tərəqqisi, zümrə bölgüsü 
çərçivəsində fərqləndirilməsinin doğurduğu qədim yunan və orta 
əsrlər lirikası və rıtsar romanı mərhələsi. 3. İnsanın etirafı, 
zümrənin dağılması və şəxsiyyətin təntənəsinin yaratdığı intibah: 
novella və roman mərhələsi. 
Romana qədim yunan eposunun ölçüləri ilə yanaşmağı 
tarixilik baxımından yanlış hesab edən Veselovskinin fikrincə 
janrın əsasını tarixən müəyyən olunmuş məzmun və onun 
çərçivəsi təşkil edir. Tarixən müəyyən olunmuş məzmun geniş və 
dar mənada başa düşülə bilər. Məsələn, ayrı-ayrı janrları özündə 
birləşdirən "Salnamə"də əsər forması hesab edilirdi. "Çünki orta 
əsrlərdə bədii metod əsərin janrı ilə sıx bağlı idi" (85, səh.51). 
Himalay  Ənvəroğ lu __________________________ 
 23 
Bəzən hətta "bir əsərdə müxtəlif metodun prinsipləri özünü 
göstərirdi" (85, səh.51). 
Veselovskinin fikrincə epik sistemin dağılmasına şəxsiyyə-
tin ruhi həyatını mürəkkəbləşdirən intibah epoxası səbəb 
olmuşdur. 
Hegel eposun və romanın kolliziyasının müəllif iradəsindən 
asılı olmadığını bildirirdi. Yəni bir tərəfdən "rəvayətlərin hifz 
elədiyi mifləri pozmaq olmazdı" (5, səh.76) deyən Aristotellə 
eyniyyət təşkil edirdisə, digər tərəfdən onun "şair də ixtiraçı 
olmalıdır və rəvayətlərdən lazım gəldiyi şəkildə istifadə 
etməlidir" (5, səh.76) mövqeyi ilə ziddiyyət təşkil edirdi. 
Məlum olduğu kimi hələ "eramızdan əvvəl VII əsrdə yunan 
ədəbiyyatında qəhrəmanlıq eposu aparıcı rolunu itirir. Bu, yunan 
xalqının həyatında ciddi dəyişikliklərin baş verdiyi dövrə təsadüf 
edir" (115,səh.122). Ona görə də eramızdan əvvəlki VII-VI əsrləri 
Yunanıstanda inqilablar epoxası adlandırırlar. Məlum olduğu 
kimi ədəbi növ və janrların taleyi həm də müəyyən tarixi 
dövrlərin ictimai-siyasi münasibətlərindən də asılı olub: qəbilə və 
tayfanın idraki və mənəvi meyllərinin meydana gətirdiyi epos 
özünün ən yaxşı ifadəsini tayfa quruluşundan dövlət quruluşuna 
keçid dövrünün böyük sənətkarı Homerin yaradıcılığında 
tapmışdır. Onun "Iliada" və "Odisseya"sı nəinki ayrı-ayrı ədəbi 
janrın tarixində, o cümlədən insanlığın bədii təfəkkürünün 
intibahında mühüm rol oynamışdır. Iri həcmli ədəbi forma olan 
romanın da bir janr kimi taleyinin başlanğıcını müəyyən mənada 
eposun varisi hesab edənlərə qoşulmasaq da, qeyd etməliyik ki, 
müəyyən mərhələdə eposla roman arasında tipoloji yaxınlıq 
olmuşdur. Bunu həmin janrların poetikası və struktur tərəfləri 
sübut edir. Homer təfəkkürünü "mifik" adlandıranlar və mifik 
təfəkkür altında "həqiqi", məntiqi-anlayış təfəkkürünün əksinə 
olan obrazlı təfəkkürü təsəvvür edirlər. Əgər mifik təfəkkür 
obrazlı təfəkkürün xüsusi tipidirsə, onda mifoloji təfəkkür saf 
halında ibtidai sadəlövhlükdür. Bizim eranın birinci əsrində 
yaşamış Strabon "Coğrafiya" əsərində elmin poeziyadan ayrılma-
sından bəhs edir. Strabonun fikrincə Homer poemalarında xəyal 
______________________Азярбайъан романынын инкишаф проблемляри 
 
 24
real mövcud olanın əsasında yaranır. Yəni poemaların fabulası 
şair və salnaməçilərin xronikasıdır. Homerin epik sistemində his-
sə bütövün bütün xüsusiyyətlərini qəbul edir və onun hüduduna 
yüksəlir. "Hamısı" anlayışı epik ölçüdür. "Hər kəs" də epik məna 
ifadə edir. Başqa sözlə, "hər biri" nə düşünürsə "hamısı"na aiddir. 
Homerdə "hər biri"si "hamısı"dır. Yaxud, əksinə, "hamı", "hər 
biri" deməkdir. "Hər adam"da epik insanın "hamısı"dır. Bundan 
əlavə "bütün" epik xalqı, "hamı" epik tayfanı bildirir. 
Eposun "hər adamı" və epik insanın "hamı"sı mahiyyət 
etibarilə bir-birini tamamlayır. "Hər adam"la "hamı" arasında epik 
qəhrəman dayanır. Qəhrəman isə tayfanın "hər adamı"dır və 
kəmiyyət etibarilə tayfa çoxluğundan ayrılan, eyni zamanda 
tayfanın bir hissəsi, çoxluğun zərrəsi kimi ümumi, epik 
keyfiyyətdir. Yəni epik qəhrəman həm hissə, həm də bütövdür, 
tayfanın "hamı" adamıdır. Bu onun həm xalqa başçı olmasını, 
həm də ondan asılı olmasını göstərir. Çünki hər bir epik qəhrəman 
tayfaya uyğunlaşdırılıb. Homer eposunda "tayfa"sız, tayfadan 
kənarda qəhrəman, qəhrəmansız da tayfa yoxdur. Bu, eposun 
etnik mənşəyə və qəhrəmanların geneologiyasına olan marağı ilə 
izah edilməlidir. Çünki epik qəhrəmanların döyüşləri tayfanın 
döyüşlərini əvəz edirdi. Bu, o deməkdir ki, kütlənin çoxluğunun 
bir insanda ifadəsi vahidin fövqəladəliyi ilə şərtlənir. Daha 
doğrusu, epik qəhrəman döyüşçüdürsə, həddən artıq igid, şuranın 
ağsaqqalıdırsa, müdrik olmalıdır. Məsələn, troyalı Aqamemnon 
Axilles haqqında deyir ki, "bu insan bütün insanlardan müqayisə 
edilməz dərəcədə qüdrətlidir". Epos qanunlarına görə xalq 
çoxluğunun ən yaxşı keyfiyyətlərini ifadə edən qəhrəman 
mahiyyət etibarilə ağıllı və qüdrətli olmalıdır. Əks halda, 
qəhrəmanlığını itirər. Tayfa kollektivinin hər bir üzvü "yaxşı" da 
ola bilər, "yaramaz"da. Lakin eposun qəhrəmanı həmişə "yaxşı" 
və "əla" olmalıdır. O, mütləq müsbət başlanğıcdır, tayfanın adi 
üzvləri ona çatmağa çalışsalar da, qəhrəman əlçatmaz olaraq qalır. 
Çünki xalq, tayfa bütün gücünü ona verdiyi üçün kollektivin "hər 
biri" keyfiyyət etibarilə tayfa qəhrəmanından zəifdir. 
Himalay  Ənvəroğ lu __________________________ 
 25
Sinkretik bədii təfəkkürün spesifikasına tam uyğun olan 
epik qəhrəman tayfa döyüşçüsü kimi iki əks qütbü özündə 
birləşdirir. O, həm tayfanın ucalığını təcəssüm etdirir, həm də onu 
gücdən salır, obyektiv gücsüz edir. Eposda həyat gücü üstün-
lüyünü saxlayır. Hərəkət, hücum və xalq gücü ümumi gücün 
vəhdəti kimi meydana çıxır və epik qəhrəmanın fövqəladəliyi 
spesifik dünya duyumuna çevrilir. 
Əlbəttə, bununla belə Homer eposunun struktur modelini və 
ideoloji konsepsiyasını sonrakı dövrlərin eposlarına, o cümlədən 
milli eposlara bilavasitə şamil etmək olmaz. Lakin həmin eposun 
elə tərəfləri var ki, bunlar zamanı və milli sədləri aşa bilir. Bu, ilk 
növbədə janr stixiyasına və sinkretikliyə aiddir. Bunu Firdovsinin 
Sultan Mahmuda həsr etdiyi "Şahnamə" eposunda da aydın 
görmək olur. Bunu "Insanların ən qüdrətlisi" olan Axilleslə 
tipoloji qohumluğu olan "Cahan pəhləvanın": "Iran eposunun və 
bir sıra başqa türkdili xalqların məşhur qəhrəmanı zal oğlu 
Rüstəmin" (67, səh.101) obrazında da görürük. "Şahnamə"də və 
başqa mənbələrdə Rüstəm ulu tanrının özü üçün yaratdığı ən 
sadiq qul hesab edilir. Müxtəlif tarixi və əfsanəvi mənbələri 
özündə əks etdirən "Şahnamə"də mifologiya mühüm yer tutur. 
Biz mifologiyanı və sinkretizmi bu eposda müəllif təfəkküründən 
daha çox janrın və təsvir materialının xarakterinə aid edirik. 
Məsələn, poemada ümumiləşmiş düşmən obrazı kimi yaradılan 
Zöhhakın tarixi izləri hətta qədim hind mifologiyasına gedib çıxır 
(67, səh.78). 
Burada əjdaha mifik obrazının Zöhhaka çevrilməsi qeyd 
edilir. Bu, sonradan epik xüsusiyyət kəsb edərək "Şahnamə"də 
Cəmşidin Ərəbistanda hökmran olduğu vaxtda Mardas adlı 
xeyirxah bir kişinin oğlu olan Zöhhakın çirkin, ağıldan yüngül, 
lakin hakimiyyətə həris simasında göstərilir. Iranın əfsanəvi-mifik 
qəhrəmanı Feridunun haqqında məlumatın izləri "Avesta"dan 
gəlir. Poemada surətə çoxlu eyni fəaliyyət növü yazılır. Bu 
təkrarların səbəbini həm qədim pəhləvanlar haqqında mif, əsatir, 
əfsanə və rəvayətlərin şifahi xalq yaradıcılığ ənənələri ilə bağlı 
olmasında axtarmaq, həm də eposa xas xüsusiyyət kimi qiymət-
______________________Азярбайъан романынын инкишаф проблемляри 
 
 26
ləndirmək lazımdır. Doğrudan da, təhkiyəçi bir neçə hadisəni bir-
birinə qarışdırır, köhnə miflərin, əsatir, əfsanə və rəvayətlərin 
süjetlərindən, eləcə də olmuş hadisələrin motivlərindən istifadə 
edərək yeni əsər yaradır. Məsələn, "Avesta"da və "Şahnamə"də 
müəyyən epizodlar təşkil edən Feridunun "hökmranlıq 
bioqrafiyasının 500 il davam etdiyi" göstərilir. Feridun əfsanəsinə 
epizodik münasibət Iran epik poeziyasının mifdən azad olmağa 
başlandığını göstərir. Bununla belə, hələ rəvayətlərdə mifologiya 
müəyyən yer tuturdu. Poemada Zöhhak əfsanəsinə, Feridunun 
onunla mübarizəsinə, eləcə də dəmirçi Gavəyə müəyyən yer 
verilməsi bunu sübut edir. Məsələn, Gavənin dəmirçi döşlüyünü 
bayraq edərək xalqı müstəbidə qarşı aparması sözün həqiqi 
mənasında epik igidlikdir. Bu şəxsi intiqamdan daha çox qəbiləni, 
tayfanı, vətəni müstəbiddən xilas etməkdir. Çünki Zöhhak yadelli 
idi və Iran padşahlarının tacını ələ keçirmək istəyirdi. 
Iran-türk nağıllarında geniş yayılmış atanın oğlanları ilə 
yoxlama döyüşləri Feridun əfsanəsində də vardır. Feridun 
əjdahaya çevrilib oğlanları ilə vuruşur. Kiçik oğlu epik nağıl 
ənənəsinə uyğun olaraq adını deyir, özünü tərif edir, düşməni 
gözləyən təhlükə haqqında xəbərdarlıq edir. Bu, sırf nağıl-igidlik 
motividir. "Şahnamə"də Simurq da şəxsləndirilmişdir. O, şüurlu 
hərəkət edir və düşünülmüş qərarlar qəbul edir. Iran eposunda 
Simurqun şöhrəti yalnız Rüstəmlə müqayisə edilə bilər. Ma-
raqlıdır ki, Rüstəmin özünün doğulması da bu quşun müdrikliyi 
ilə bağlıdır. Epik təhkiyə qanunlarına əsasən baş qəhrəmanın 
(Rüstəmin) doğulmasının təfsilatı nəql edilməli idi. "Şahnamə"də 
geniş yer tutan Rüstəm İran eposunun ən sevimli qəhrəmanı 
Səyavuşun tərbiyəçisi, ən tragik qəhrəmanı Zöhrabın atası, 
qüdrətli İran şahı Keykavusun və yenilməz pəhləvan Bijanın 
xilaskarı kimi göstərilmişdir. 
Başqa əfsanəvi-mifik hökmdar və pəhləvan obrazlarına 
nisbətdə Rüstəmin genezisi daha mürəkkəbdir. Məsələn, "Aves-
ta"da Rüstəmə və atasına yer verilməməsi guya Rüstəmin məbəd-
lərə zidd baxışlarının "Avesta"nın müəlliflərinin xoşuna gəlmə-
məsindən irəli gəlmişdir. Bütün bunlar onu göstərir ki, Rüstəmin 
Himalay  Ənvəroğ lu __________________________ 
 27
tarixi şəxsiyyətdən epik qəhrəmana çevrilməsi "Şahnamə"yə 
qədər xalq təfəkküründə baş vermişdir. Bunu onun şirlər, 
pəhləvanlar, divlər, cadugərlər və fillərlə təkbətək döyüşlərdə 
keçən 500 illik əfsanəvi ömrü də sübut edir (67, səh.101). 
Bəzi rəvayətləri qədim oğuz materialları əsasında qurulan 
"Kitabi-Dədə Qorqud" dastanlarında da qədim əfsanə və eposların 
təsiri hiss olunur. Tanınmış şərqşünas X.Koroğlu Azərbaycan 
dastanlarına yunan əfsanələrinin təsirini "Qərbi oğuzların yunan 
və bizanslarla sıx əlaqədə yaşamaları" (67) ilə izah edir. Məsələn, 
elə götürək ölümdən qaçmaq motivini. Bu, qədim eposlarda da, 
"Avesta"da da var. Firdovsi ölümdən qaçmağın bir epizodunu 
tarixi şəxsiyyət olan I Yezdigürdün şəxsində göstərir. Belə 
ölümdən qaçmaq motivinə biz "Kitabi-Dədə Qorqud" 
dastanlarının V rəvayətində də rast gəlirik. "Normativ" əxlaq və 
qanuna, ictimai buxovlara, öz zahiri qlafına, yəni epik ideala qarşı 
üsyan etməsi "Beyrəyin hünəridir" (51, səh.166) etirafına görə 
Beyrək artıq "janrını" dəyişir, başqa bir janr stixiyası zəminində 
yetişir. Lakin epik təfəkkürün məhsulu olan Beyrək, həmin 
sistemi dağıda bilməzdi. Çünki epik sistem heç vaxt o dairədə, 
həmin orbitdə dolanan qəhrəmana "buxov" və "qlaf" olmur. Yəni 
ədəbi qəhrəman öz mühitinin və "janrı"nın yetişdirməsidir. 
"Ölümdən çəkinmək" epik süjetdə sabit yer deyil. 
Ən qüdrətli epik qəhrəman olan Axilles də yeri gələndə 
ölümdən çəkinirdi. Odissey də müharibəyə getməmək üçün 
bəhanələr gətirirdi. Səyavuş da oddan salamat çıxır. Gürgani də 
Ramini ölümdən alır."Ölüb dirilmə" motivi mifoloji təfəkkürlə 
bağlıdır və folklorda oxşarlığı çoxdur. Hətta XI əsr şairi 
Əyyuqinin "Vərqa və Gülşa"sında Məhəmməd peyğəmbər qəhrə-
manları yenidən dirildib həyata qaytarır. Epos dünya ilə ünsiy-
yətin spesifik formasıdır. Çünki gerçəkliyi hadisə vasitəsilə idrak 
etmək mahiyyət etibarilə təfəkkürün obyektivliyidir. Ç.Aytmatov 
demişkən, "dərinə getdikcə, mifologiyaya daxil olduqca orada 
ümuminsani saflıq, bəşərilik və daxili əlaqə görürsən." Ona görə 
də formalaşdığı tarixi dövrün xüsusiyyətlərindən asılı olmayaraq 
epos özünün başlıca xüsusiyyətlərini saxlayır. Məsələn, XVII 
______________________Азярбайъан романынын инкишаф проблемляри 
 
 28
əsrdə formalaşan Azərbaycan eposu "Koroğlu"da da talelər baş 
qəhrəmanın hərəkətindən asılıdr. O, tipologiyasını qədim türk 
qəhrəmanlıq eposu olan "Dədə Qorqud" dastanlarından almışdır. 
"Kitabi-Dədə Qorqud"dan çoxlu süjet ünsürləri dəyişilmədən 
"Koroğlu"ya daxil olub" (67, səh.20). 
Məlum olduğu kimi, ədəbi növ hər şeydən əvvəl ölçünü, 
tərkib və ünsürlərin əlaqəsini ifadə edir. Epos isə varlığı 
bütövlüklə dərk etmək istəyir. Ona görə də yalnız hərəkətlərin 
təsiri ilə məhdudlaşmır, onu çoxtərəfli varlığın ayrıca təzahürü 
kimi dərk edir. "Eposda gah irəli, gah da geri getmək: ümumiy-
yətlə, bütün yavaşıdan motivlər epik hesab edilir" (83, səh.259). 
Burada əsas xüsusiyyət hadisələrin müstəqilliyində, hərəkətlərin 
onların təbiətinə uyğun tərtib edilməsində, "son məqsədin 
hərəkətin hər bir nöqtəsinə bağlanmasındadır" (5, səh.88). 
Eposda müəllif son məqsədə çatmaq üçün səbirsizlik 
göstərmir, hər addımda dayanır və oxuculara qəlb sərbəstliyi 
verir. O, klassik dramlara məxsus zaman, məkan və hərəkət 
birliyindən azaddır. "Epik tərkibli dedikdə mən çoxfabulalığı nə-
zərdə tuturam" (5, səh.88)–deyən Aristotelə görə eposda "şairin 
şəxsiyyəti gərək az görünsün." 
Roman janrı yetkin dövlət epoxasında başqa formada 
inkişaf etməli olur. Məsələn, eposun klassik formasında bir daha 
görünməməsi, orta əsrlərdə geniş yayılan cəngavərlik romanının 
epos səviyyəsinə qalxıb dünya əhəmiyyətli monumental əsərlərə 
çevrilməməsi, onun geniş milli əsasa söykənə bilməsi və əyləncəli 
janra meyl göstərməsi bunu sübut edir. 
Klassik eposlardakı həcm, qəhrəmanın müəyyənediciliyi, 
"varlığın bütün tərəflərini" (Aristotel) əhatə etməsi romanda arxa 
plana keçir. Burada xarakter, həyat münasibətləri əsas götürülür. 
Romanın əlamətləri ilk dəfə şifahi xalq yaradıcılığında 
özünü göstərir (70, səh100). Şəxsiyyət və cəmiyyət məsələlərini 
əks etdirən roman folklorun dəyişməz qanunlarına görə yeni janr 
kimi köhnə, bəzi hallarda isə qədim ünsürlərdən yaranır (70, 
səh.100). Insanın roman obrazının yaradılması ehtiyacı klassika-
dan, o cümlədən folklordan bəhrələnməklə mümkün ola bilərdi. 
Himalay  Ənvəroğ lu __________________________ 
 29
Klassik eposdan fərqli olaraq romanın janr stixiyası antik poe-
tikada öz əksini tapmamışdır. 
V.Kojinvun fikrincə guya "Roman yalnız intibah dövrünün 
axırlarında meydana gəlib" (70, səh.100). Əlbəttə, janrdan qabaq 
onun ilkin şərti (stixiyası) meydana gəlir. Yeni janr stixiyasının 
roman formasında təşəkkülü romanın ədəbiyyat aləminə ilk dəfə 
çıxması idi (70, səh.102). Romana qədər bu məlum janr stixiyası 
sözün həqiqi mənasında stixiya kimi özünü göstərmişdir. Ilk 
vaxtlar romanda kəskin hüdud, bədii qüvvələrin özünəməxsus 
"oyun" istiqaməti yox idi. Bu stixiyanı prozaik planda ilk dəfə 
Rable ifadə edir. Renessans dövründə isə "kitab-novella" forma-
sında özünü göstərir. Silsilə hekayəni bir qəhrəman ətrafında top-
lamaq da folklor ənənəsi ilə bağlıdır. Romanı sənətin müəyyən 
nümunəyə meylinin forması kimi qiymətləndirmək onu bitkin bir 
sistem kimi qəbul etmək deməkdir. Məsələn, bir janr kimi nəsrin 
tipologiyasına daxil olan roman formasını nə qədər sabit saxlasa 
da, hər dəfə xüsusi məzmunla "dolur". Janrın tələbini izləyən 
yazıçı ona müasirlik üçün vacib olanı, daha çox reallaşa bilən 
imkanı axtarır. Bu mənada, o, mücərrəd təsəvvür deyil, fərdi 
yaradıcılıq aktıdır. 
Romanın tipologiyası konkret zaman və epoxa ilə də "çar-
pazlaşır". Məsələn, müasir Azərbaycan romanı dedikdə zaman və 
onun problemləri də bilavasitə tipologiyanın predmeti olur. Çünki 
janrın tipoloji forması həm mütləq, həm də nisbidir. Ona görə də 
roman əsas janr əlamətlərini saxlasa da, özündə prozaik janrların 
tipoloji dəyişikliyini də əks etdirir. Məsələn, yazıçıların psixoloji, 
publisistik nəsrə, fəlsəfi və tarixi romana meylləri həm fərdi 
yaradıcılıq imkanı ilə, həm də epoxanın ümumi vəziyyəti ilə bağlı 
olur. Ona görə də 20-ci illərdə bir tərəfdən V.Şklovski romanı 
"Sönən ulduz"a (100, səh.28) bənzədirdisə, digər tərəfdən 
A.Lejnov kimi tənqidçilər isə "formalizmdən uzaqlaşan roman öz 
işığını artırır və biz hər cəhətdən romana doğru gedirik" (116, 
səh.10) deyirdi. Gerçəkliyin yeni qatlarını açan, daxili əlaqələri 
çılpaqlayan roman tarixiliyi dərinləşdirməklə macəra süjetinin 
immunitetini dağıtdı, epik şüuru, zaman duyğusunu, tarixi 
______________________Азярбайъан романынын инкишаф проблемляри 
 
 30
dəyişikliyin dinamikasını janrın tipoloji xüsusiyyətlərinə çevirdi, 
bədii məkanı ilə nəsrin estetik strukturunu genişləndirdi. Lakin 
sənət ideologiyasına zahiri yanaşma, ifrat siyasilik bədii 
yaradıcılığın başqa sahələrində olduğu kimi romanın da taleyində 
mənfi rol oynamışdır. 
Janrların müqayisəsi bu və ya digər epoxada onlardan hər 
hansı birinin və müəyyən qrupunun aparıcı rolunun meydana çı-
xarılmasını şərtləndirir. Çünki janrların bir ədəbi epoxa müddə-
tində özəlliyini qoruyub saxlayanları və müəyyən şəkil dəyiş-
mələrinə məruz qalanları olduğu kimi özünə müxtəlif ədəbi epo-
xaların yaşarlı motivlərini daxil edərək inkişaf edənləri də vardır. 
Bu sonuncu, romanın bir janr kimi keçirdiyi tarixi inkişaf yolunda 
özünü aydın şəkildə göstərir. 
Məsələn, 1515-ci ildə Almaniyada "Til Eylenşpiqel haqqın-
da əyləncəli oxu" adı ilə çap olunan xalq romanı bu baxımdan 
diqqəti cəlb edir. Til əjdahaları, cadugərləri, nəhəngləri olmayan 
prozaik aləmdə hərəkət edir. Bu, öz adətləri və qanunları olan 
şəhər həyatıdır. Qəhrəmanın, dəyişməzliyi isə sərgüzəşt üçün 
zəmin yaradır. Məsələn, Odissey onu gözləyən vətəninə, Tristan 
Izoldaya, Şirin Xosrova, Məcnun Leylisinə sədaqətli qalır. 
"Til…"də həyatın elə stixiyası verilir ki, onu "proza" 
adlandırmaq olar. Bu əsər "roman" prozasının formalaşmasının 
ilk mərhələsinin məhsuludur. Əsərin təhkiyəsi roman estetikası 
üçün vacib şərt olan poetik və prozaik ünsürləri özündə 
birləşdirir. "Til…" "primitivliyinə" görə "yüksək sənətdən" 
kənara çıxır. Ona görə də V.Kojinova elə gəlir ki, roman burjua 
epoxasının başlanğıcında, sanki "boş yerdə" yaranır (70, səh.109). 
Bəzi nəzəriyyəçilər isə, əksinə, antik povestləri, cəngavərlik 
eposunu, ilkin intibah novellalarını çəkib romana gətirərək onda 
əsrlərin ədəbi ənənələrinin izlərini axtarırdılar. "Til…" janrın 
məzmunu haqqında çox şey deyir. Məsələn, lətifələr arasında göz-
lənilməz əlaqə, səyahət motivi və s. janrın struktur məzmununa 
səbəb olur. Hətta qəhrəmanın ölümü də macəra zəncirini qıra 
bilmir. "Til…"də janr "bitkinlik"dən "azad olur". Başqa sözlə, 
"Til…"in janrı qəhrəman haqqında materialdan yaranır. 
Himalay  Ənvəroğ lu __________________________ 
 31
Folklorun, həyatın, ədəbiyyatın kəsişdiyi məqam "Til…" 
haqqında kitabın roman prinsiplərinə cavab verdiyini əks etdirir. 
XVII əsrin hiyləgərlik romanı (plutov) eposun əvvəlki inkişaf 
mərhələsinə əsaslanırdı. Bu janrda dialoq, təsvir əsas təhkiyə 
forması hesab edilirdi. Onun şəxsində roman sanki antik prozaya, 
cəngavərlik eposuna, mürəkkəb fabula quruluşuna, təhkiyə 
mədəniyyətinə qayıdır. Göründüyü kimi,roman bir ənənəni qəbul 
edirsə, sanki digərindən uzaqlaşır. Ümumiyyəttlə, nəsr və nəzmlə 
yazılmasından asılı olmayaraq iri həcmli əsərləri roman 
adlandırmaq olmaz. Onda bütün antik yunan və Bizans prozası, 
cəngavərlik eposları, orta əsr alleqorik povestləri (məsələn, Roma 
haqqında roman" və s.), intibah dövrünün utopik eposları 
ucdantutma roman hesab edilərdi. Göründüyü kimi, orta əsrlərdə 
"roman" adlandırılan əsərlər sonralar janr mənasını bildirib. Məhz 
bu mənada "roman" termini indi predmetləşən stixiyadan əvvəl 
meydana gəlib. Lakin nə zamansa "roman" adlandırılanların 
hamısını janr anlamında roman hesab etmək olmaz. Eyni zamanda 
"roman" sözünün roman dillərindən keçməsini və janr ifadə 
etməsini mütləqləşdirmək olmaz. Məsələn, ingilis dilində 
"roman" sözü (çottapse) orta əsrlər təhkiyə tipini bildirirdi.  
Romanın estetik mühitində prozaik qəhrəmanın taleyi, 
qəlbinin aramsızlığı öz əksini tapır. Əyləncəli romanda isə 
psixoloji məqam kifayət qədər özünə mövqe qazana bilmir. 
Əyləncəli romandan fərqli olaraq psixoloji romanda hadisə deyil, 
daxili iztirab, qəlb həyatı ön plana çəkilir. XVIII əsrdə "psixoloji 
roman"la yanaşı "hadisə romanı" da özünü göstərir. Lakin "hadisə 
romanı"nı da XVII əsrin əyləncəli romanının məhdud çərçivəsi 
baxımından qiymətləndirmək olmaz. 
Mopassanın fikrincə Antuan Prevonun 1731-ci ildə 
Ingiltərədə çap olunan "Deqrio və Manon Lesko"su müasir roman 
üçün mütləq formadır" (82). Doğrudan da, "Don Kixot" intibah 
epopeyası kimi dövrün bədii idrakını bir yerə yığdısa, "Manon 
Lesko" yetkinliyinə görə əsas klassik janrlarla bir sırada durdu. 
Prevo burjua cəmiyyətinin psixologiyasını, düşüncə tərzini sənətə 
gətirdi. Bununla da janrın tarixi mərhələsini başa çatdırdı. Prevo 
______________________Азярбайъан романынын инкишаф проблемляри 
 
 32
qəhrəmanlarının daxili aləmini, əyləncə və gərgin həyatını 
göstərməklə sübut etdi ki, roman da bir janr kimi faciə və poema 
ilə bir sırada dura bilər. O, roman haqqında məlum nəzəriyyənin 
arxasınca getmədi. Əgər eposda "əvvəlcədən düşünülmüş hərəkət 
birliyi", kompozisiya hisslərinin qanuniləşdirilmiş yerləri 
epoxanın substansional tələbi idisə, ülvilik və gözəllik irəlicədən 
müəyyənləşdirilmiş forma kimi poeziyanın xarakterini ifadə 
edirdisə, roman süjet mənasında bitməyən, strukturu əvvəldən 
müəyyənləşdirilməyən bir forma kimi meydana çıxdı. "Don 
Kixot" fabulası artıq haçansa baş vermiş hadisədən deyil, müəllif 
təxəyyülündən doğur. Əfsanəvi və tarixi fabulanın yerini "namə-
lum", düşünülmüş adam tutur. Ona görə də romanın 
kompozisiyası mürəkkəb "bədii oyun"a, motivlərin kombinasiya-
sına çevrilir. Servantes "əvvəldən yığılmış çərçivə (fabula) əsa-
sında: məlum özüldən "Don Kixot"un mərtələbələrini ucaldır" 
(127, səh.77) deyən, V.Şklovski romandakı məzmunlu gedişləri, 
qəhrəmanların sərbəstliyini, geniş dairədə hərəkət etmək imkanını 
qiymətləndirə bilməyib. Hərəkətin qapalı dövrəsi yalnız 
hiyləgərlik romanının strukturu üçün məqbul sayıla bilərdi. 
Prevonun romanında da, əvvəldən düşünülmüş süjet məhdudluğu 
var. Lakin məqsəd hüdudsuzdur. 
Eposda hərəkətin qurtarması: "sevgililərin ayrı salınması" 
forma və məzmunun sonunu, əsərin estetik xüsusiyyətlərini ifadə 
edirdisə, romanda əksinə, hadisə axıra çatmamış artıq əsas ideya 
həll olunur. Prevonun da romanı ənənəvi olaraq qəhrəmanın 
ölümü ilə bitir. Lakin bu "min bir iztirabdan keçən" ömrün 
sonluğu deyil, "sevinc mənim iztirablarımdır", "mənim səadətim 
iztirablarımla yanaşıdır" deyən qəhrəmanın ömrü sonluqla məh-
dudlaşa bilməz. Burada estetiklik məqsədə doğru irəliləyişdədir. 
Əks halda Manonun sağ qalması romanın məzmununda əhə-
miyyətli dəyişiklik əmələ gətirməzdi. Çünki hadisələrin ziddiy-
yətini, fikir və hissin axırını məhəbbət stixiyası müəyyən edir. 
Ona görə ki, roman açılan, lakin yekunlaşdırılmayan epizodlara 
meydan verən janrdır. O, klassik formasında həyata "uyğunluğa" 
daha çox meyl etmiş olsa da, sənətin yeni təzahürü kimi diqqəti 
Himalay  Ənvəroğ lu __________________________ 
 33
cəlb edirdi. XVIII-XIX əsrlərdə romanlar əsasən gündəlik, 
memuar, məktub, dialoq, avtobioqrafik hekayə və s. formada 
yazılırdı. Bunlar "qeyri-bədii" forma kimi yeni proza sənəti üçün 
tarixi zərurət idi. 
XVIII əsrdə roman yenidən aparıcı janra çevrilərək epik 
əsasda əsrlərin sınağından keçən janrların sistemində özünün 
forma üstünlüyünü nümayiş etdirirdi. Bununla belə, XIX əsrə 
qədərki janr nəzəriyyəsində romanın predmeti müəyyənləşdirilə 
bilinməmiş və yalnız XIX əsrin ortalarından başlayaraq roman 
janr mənasında spesifik predmetini müəyyən edə bilmiş, estetika 
və ədəbiyyat nəzəriyyəsi tərəfindən dərk edilməyə başlanmışdır. 
Roman mahiyyət etibarilə epik poemanın yerini tutur (129, 
səh.38) iddiası ciddi tənqidə dözmür. 
Romanın təşəkkülü təkcə prozanın yox, həm də ümumiy-
yətlə, dar mənada ədəbiyyatın təşəkkülü deməkdir. XVI əsrdə 
cəngavərlik romanı ilk dəfə oxucuya müraciətlə yazılan əsər kimi 
meydana gəlir, "səs" sənəti "hərf" sənətilə əvəz edilir, poeziyadan 
ədəbiyyata mürəkkəb keçid başlayır. Ona görə də "roman 
sivilizasiyamızın – çap dəzgahının yaranmasının nəticəsidir" 
(114, səh.38) deyənlər bir mənada haqlıdırlar. XVIII əsrdə geniş 
çap mahiyyət etibarilə romanın yeni növlərini yaratdı, hətta 
"roman çap dəzgahından yaranıb" deyənlər də tapıldı. Bu mənada 
cəngavərlik kitabları tipoqrafik dəzgahdan keçən ilk kütləvi 
prozaik əsərlərdir. Yəni roman çap vasitəsilə öz həqiqi həyatının 
prozasını meydana çıxardı. 
XVIII əsrdə romanın müəyyənedici janra çevrilməsinə 
baxmayaraq ona romantik poeziyanın sinonimi kimi baxanlar da 
olmuşdur. Bütünlüklə poeziyanın romantik olmasını arzu etməklə 
yanaşı, romanın bir janr kimi müstəqilliyinə qısqanclıq hissi də 
var idi. XVIII-XIX əsrlərdə romanın inkişafında fasilə yaranması 
Avropa cəmiyyətində dağılma və qeyri-sabitliyin nəticəsi idi. 
Bununla belə, romanın ölümü baş vermir, əsrin II yarısına doğru 
fırtına çəkilir. Stendal, Balzak, Flober, Dikkens və başqalarının 
şəxsində Qərbi Avropa romanının klassik epoxası meydana gəlir. 
Belinski demişkən ədəbiyyat romana çevrilir. Yalnız əsrin 
______________________Азярбайъан романынын инкишаф проблемляри 
 
 34
sonunda dram romanın təsirindən xilas ola bilir. Həmin dövrdə 
romanda psixologizm qüvvətlənir, epik, lirik və dramatik 
meyllərin qovuşması əlaməti – sintetiklik təmayülü özünü 
göstərir. Bununla roman heç də özünün epik əsasından uzaq-
laşmır. XIX əsrin ortalarına qədər roman üç mərhələdən keçib. 1. 
Birinci şəxsin dili ilə təhkiyə edilən hiyləgərlik romanları (XVIII 
əsrin əvvəllərinə qədər). 2. Dialoq, məktub, gündəlik formasında 
yazılan maarifçi, sentimental və romantik əsərlər (XVIII əsr və 
XIX əsrin əvvəlləri). 3. Üçüncü şəxsin dili ilə edilən obyektiv 
təhkiyə mərhələsi (XIX əsr). 
Hiyləgərlik romanının qəhrəmanı özünə yad olan mühitdə, 
tilsimli aləmdə, qapalı bir orta əsr mühitində olduğuna görə təh-
kiyənin birinci şəxsin dilindən verilməsi qanunidir. Qəhrəmanın 
dili ilə nəql forması onun fərdi obrazının yaradılmasına kömək 
edir. Çünki, bu tipli romanda şəxsiyyət hələ yenicə təşəkkül tapır, 
hadisələrin zənciri fərdin hərəkətinə imkan vermir. Məhz "üçüncü 
mərhələdə klassik eposun epopeya kimi varisi" (129, səh.139) 
meydana gəlir. 
Romanın mükəmməl nəzəri konsepsiyası haqqında təsəv-
vürlər Azərbaycan romanının da inkişaf mərhələlərini nəzərdən 
keçirmək üçün müəyyən özül yaradır. Çünki romanın ümumi elmi 
konsepsiyasını bir milli ədəbi-nəzəri qənaət əsasında ümumiləş-
dirmək mümkün deyil. Xüsusilə janrın tipologiyası problemlərin 
dairəsinin genişləndirilməsini tələb edir. 
«Roman janrı qədər insanın daxili ehtiyac və hissiyatını, 
xarakter və səciyyəsini zəngin və çoxplanlı şəkildə təsvir edən 
ikinci bir janr mövcud deyildir. Bu ona görə belədir ki, roman 
ayrıca bir janr kimi həm də özündə, daxilində bütün digər 
janrların daxili təcrübəsini əridərək ümumiləşdirmişdir» (102, 
səh.107). 
Məsələn, məlum olduğu kimi, Azərbaycan romanının tarixi 
təkamülü bilavasitə poeziyadan, poemalardan baş qaldırıb. Bir 
sıra başqa xalqların, o cümlədən, rus xalqının da romanının 
başlanğıcı poeziya ilə sıx bağlı olub. Roman tipologiyası da məhz 
bu baxımdan bitkin bir mərhələ kimi tədqiqata kifayət qədər 
Himalay  Ənvəroğ lu __________________________ 
 35 
predmet verir. Doğrudan da, Azərbaycan romanının strukturasının 
poeziya zəminində yaranması onun gələcək taleyinə son dərəcə 
müsbət təsir etmiş və daxilindəki qüvvətli potensialı janrın 
pafosuna çevirmişdir. Bu baxımdan təsadüfi deyil ki, rus 
romanının da mənbəyi Narejnının nəsrində deyil, bilavasitə 
Derjavinin şerlərində axtarılır. Təbiidir ki, "sərbəst romanın" 
poetikasında bu poeziya genezis rolunu oynayıb. 1807-ci ildə 
Derjavin "Yevgeni Zvanskinin həyatı" adlı sərbəst mənzum 
romanını yazdı. Bu, rus ədəbiyyatında ilk lirik və sərbəst roman 
idi. Puşkin də romanı "cürbəcür sərbəst başlıqlı" əsər adlandırırdı. 
Özünün dediyi kimi, bu başlıqlar "sadə, xəlqi", "ideal" və 
"səliqəsiz" idi. Karamzin də "roman-məktublar"ının girişində 
özünü "əlində əsa olan adam" adlandırır. 
"Məktublar"da səyyahın gördükləri, eşitdikləri, fikirləş-
dikləri və duyduqları qələmə alınsa da, nəticədə "özündə bütün bu 
zəruriləri birləşdirən" əsər kimi meydana çıxmışdır. N.A.Karam-
zinin birinci şəxsin dili ilə yazdığı "Rus səyyahının məktubları" 
əsəri Puşkinin mənzum romanında səyyah obrazının (Onegin) 
yaradılmasına mühüm təsir etmişdir. Radişşevin də "Peterburqdan 
Moskvaya səyahət" romanı Puşkinin diqqətini cəlb etmişdir. 
Bütün bunlar ümumiləşdiriləndə Puşkinin "Yevgeni Onegin"in 
"janrını dəyişməsi" və romandan tarixi məktuba keçmək istəyi 
təsadüfi görünməz. Çünki roman zamanı, psixologiyanı 
göstərməyə meyl edirdisə, tarixi məktublar polemikaya, 
xronologiyaya meydan verirdi. Mənzum roman forması şairə 
mane olurdu. O, polemikaya, müqayisəyə, hətta xatirəyə geniş 
meydan açan başqa bir janrın zəruriliyini hiss edirdi. Ona görə də 
Puşkin "Kapitan qızı"nı "roman kimi deyil", məhz xatirə kimi 
yazmışdı. 
XVIII əsr rus ədəbiyyatında klassik poema əsri idisə, XIX 
əsr klassik roman əsri oldu."Yevgeni Onegin" "rus həyatının 
ensiklopediyası" (Belinski) olmaqla bərabər, "roman janrının da 
ensiklopediyası" (22, səh.44) oldu. Yəni ilk dəfə Puşkin bir janr 
daxilində ailə romanı, sosial roman, tarixi roman, xatirə romanını 
yaratdı və bunları qəlb həyatı ilə bağladı. Ona görə də bu romanın 
______________________Азярбайъан романынын инкишаф проблемляри 
 
 36
inkişaf xətti təbii olaraq janrı "Olmuşlar və düşüncələr"ə 
(Gertsen), "Anna Karenina"ya (L.Tolstoy) aparırdı. Puşkin 
romanını "qarmaqarışıq fəsillərin yığını" hesab edirdi. Yəni 
ensiklopediya Puşkinin zamanında təkcə faktların cəmi kimi 
deyil, həm də ideyaların sistemi kimi başa düşülürdü. Bundan 
əlavə o, "fəlsəfi fikrin təşəkkülünü və inkişafını, birliyi və 
müxtəlifliyi" də ifadə edirdi. Məhz bu mənada "Yevgeni 
Onegin"inin qəhrəmanlarının roman həyatı qurtarmırdı, əsərin 
sonu görünmürdü. Belinski Puşkinin poetikasını həyatın tələbi, 
qəhrəmanların taleyi və epoxanın xarakteri ilə əlaqələndirirdi. 
Tənqidçinin fikrincə bu "roman rus cəmiyyətinin təfəkkürünün 
hadisəsi idi." 
"Tarixi xatirə", "məntiqi roman" kimi qiymətləndirilən "Ol-
muşlar və düşüncələr"də janr sərbəstliyi ənənəsini "Yevgeni One-
gin"dən almışdı. Gertsen özü bu "romanın yanına, üstünə tiki-
lənlərin" hamısında bir vəhdət görürdü. Bu roman "əsrin oğlunun 
etirafını, onun xatirələrini, şəxsi bioqrafiyasını" "insan nəslinin 
bioqrafiyası" ilə, onun qəlbinin "tarixi" ilə, "tarixin insanda əksi" 
ilə qovuşdururdu. "Hər hissəsi müstəqil məna daşıyan" mürəkkəb 
kompozisiyalı bu əsəri "bizim həyatımız kimi hər yerindən 
dayandırmaq və başlamaq olar" (Gertsen). Bu, o deməkdir ki, 
"kitab"ın kompozisiyası onun mövzusuna uyğun qurulub. Çünki 
xatirələrin səbəb və nəticələri, onların daxili əlaqələrinin açılması 
yolları yalnız müəllifə məlum idi. Ona görə də "məntiqi roman" 
strukturası ilə "müasirlik tarixi" burada vəhdət təşkil edir. Əslində 
"tarixi inkişaf qanunları ilə məntiq qanunları ziddiyyət təşkil 
etmir. Lakin sadəcə olaraq yolları üst-üstə düşmür" (Gertsen). 
Gertsenin romanında məktub, gündəlik, povest, oçerk həm də 
publisistika var. Bu janrların vəhdəti onu sənətkar və tarixçi, 
filosof və siyasətçi kimi meydana çıxarır. Ona görə də roman 
qədim salnamə, xatirə, məktub, məqalə və müxtəlif mənalı 
mülahizələrin sintezi kimi meydana çıxır. 
 
Himalay  Ənvəroğ lu __________________________ 
 37
II FƏSIL 
 
AZƏRBAYCAN ROMANININ  
 BƏDII QAYNAQLARI 
 
pik təhkiyə üstündə köklənən ədəbiyyatın 
mifoloji- tarixi motivlərin təsvirindən imtina 
edib, təxəyyülə, bədii axtarışlara meydan 
verməsi ilk dəfə məhz roman formasında 
özünü göstərmişdir. Başlanğıcda o, mif, 
qəhrəmanlıq nəğməsi, tarixi əsatir və bəzi didaktik janrlarla 
sinkretik əlaqədə olmuşdur. Bu həm də təfəkkürün mifdən aralan-
ması və öz sərbəstliyini nağılda tapması mərhələsi idi. Bununla 
yanaşı, romanın formalaşması və mənbəyi müxtəlif şəkildə 
qiymətləndirilir. Məsələn, o, mənsub olduğu milli eposun 
transformasiyası, nağılın yenidən işlənməsi, "qabarması" və eyni 
zamanda əsatir və əfsanələrin inkişaf məhsulu kimi də mənalanır. 
Bunlarla yanaşı, romanın bir janr kimi yetişmə prosesində əlbəttə 
ki, lirik, lirik-dramatik və ritorik janrların da mühüm rolu 
olmuşdur. 
Romanın eposdan fərqi təkcə ikincinin etibarlı "müttəfiqi" 
olan əsatirdən uzaqlaşmasında deyil. Çünki "qocalıq" müqəddəs 
keçmiş kimi qəbul edilə bilər. Məsələn, qəhrəmanlıq eposundan 
fərqli olaraq roman etnik kollektivə birbaşa bağlı olan şəxsiyyəti 
deyil, müstəqil subyektin təsvirini əsas götürür. Qəhrəmanın şəxsi 
həyatına maraq bir növ romanı nağılla doğmalaşdırır. Lakin qəlb 
həyatının təsviri sırf roman dairəsinə aiddir. Bunun aydın 
təzahürünə ilk dəfə dünya ədəbiyyatında təhkiyəli janrların 
tarixində mühüm mərhələ təşkil edən orta əsrlər romanında rast 
gəlirik. Bu roman özünün antik sələfinə söykənsə də "getrogen 
mənbələr"də (91, səh.4) (tərkibinə və mənşəyinə görə müxtəlif 
cinsli – H.Q.) yenidən formalaşır. Orta əsrlər romanı Şərq və 
roman–german xalqlarının ədəbiyyatında "yunan romanına xas 
olan mənzum formada meydana gəldi" (91,səh.5). Bu, ilk dəfə 
saray romanı (nəzakətli roman) formasında X-XI əsrlərdə Uzaq 
E 
______________________Азярбайъан романынын инкишаф проблемляри 
 
 38
Şərqdə, mənzum roman - epos şəklində isə XI-XII əsrlərdə 
öncəYaxın və Orta Şərqdə özünü göstərmişdir. Avropa da daxil 
olmaqla orta əsrlərin roman forması XVI əsrə qədər yaranmaqda 
davam etmişdir. XVII əsr fransız Barokko romanı bu mərhələnin 
tamamlandığını və artıq əvvəlki "yüksəkliyə " çatmağın mümkün 
olmadığını, roman janrının bundan sonra həmin formada «dərin-
ləşə» bilməyəcəyini göstərdi. 
Orta əsrlər romanının genezisində və onun klassik forma-
sının meydana gəlməsində Firdovsi və Əyyuqinin, Gürgani və Ni-
zaminin, Barul və Tomun, Kreten de Trua və Volframın mühüm 
rolu olmuşdur. 
Bir çoxları XIX-XX əsrlər romanını orta əsrlərdən kəskin 
şəkildə ayıraraq, yalnız yeni dövrü janrın mükəmməl təzahürü 
mərhələsi hesab edirlər. Hegel romanı burjuaziya epopeyası 
adlandırmışdır. Çünki romanın orta əsrlər formasını şərti mənada 
roman hesab edirdi. Guya bu romanın embrional (rüşeym) halı 
imiş. Hegel və onun ardıcılları burjua cəmiyyəti şəraitində 
qəhrəmanlıq epopeyası yaratmağın mümkün olmamasını, ictimai 
məqsədləri həll etməkdə yalnız romanın aparıcı janr olduğunu 
irəli sürürdülər. Şəxsi həyatın eposu adlandırılan roman ictimai 
münasibətləri şəxsi maraq dairəsində həll etmək imkanına malik 
janr kimi diqqəti cəlb etməyə başladı. 
V.V.Kojnov da "Romanın mənşəyi" (1963) əsərində yeni 
romanı orta əsrlər romanına qarşı qoyur. "Roman" orta əsrlərdə 
əfsanəvi və tarixi təhkiyələri ifadə edirdi. Şərq romanı eposları isə 
poema janrı (məsnəvi) çərçivəsində mənzum didaktika ilə 
birləşirdi. Ümumiyyətlə, orta əsrlər janrında "uydurma", "müəllif 
bəzəyi" üstünlük təşkil edir.  
Orta əsrlər romanının genezisindəki janr ərəfəsi formanın 
əhəmiyyətini qeyd etməklə bərabər, onun janr spesifikası 
baxımından müəyyən məhdudluqlarını da göstərmək lazımdır. 
Roman ərəfəsi formada nağıl və nağıl-macəra stixiyası üstünlük 
təşkil etmişdir. Məsələn, "Iliada"dan "Odissey"ə, "Maxabxa-
rata"dan "Romiana"ya keçid romana doğru ilk addım idi. Orta 
Himalay  Ənvəroğ lu __________________________ 
 39 
əsrlər romani eposu artıq qəhrəmaniliyin və nağılın hüdudlarını 
genişləndirirdi. 
Rıtsar romanını macəra romanına bərabər tutmaq olmaz. 
Çünki macəra romanı "calaq" quruluşuna əsaslanır. O, ya roman 
ərəfəsi formada, ya da orta əsrlər romanının klassik təşkilində 
özünü göstərir. Orta əsrlər romanının klassik forması bilavasitə 
Nizami və Kreten de Trua kimi böyük sənətkarların yaradıcılığı 
ilə bağlı olub. 
Eposda və nağılda olduğu kimi orta əsrlər romanının da 
qəhrəmanı çətin sınaqlardan keçir, şücaət, cəsarət göstərərək 
özünü təsdiq edir. O, daxilindəki ziddiyyətlərin və zahirdəki rə-
qiblərinin qarşısını almalı idi. "Don Kixot"dan başlayan yeni 
roman qəhrəmanları birdən-birə məişət prozasına qoşula 
bilmirdilər. Məsələn, öz zamanında Avropada geniş şöhrət 
qazanan rıtsar romanı gerçəkliyi tam əhatə etmirdi. O, yalnız 
rıtsarlıq çərçivəsində igidlik və məhəbbət mövzusu ilə məhdud-
laşır, poetik idealla real ictimai funksiyanın qarşısını kəsir və 
daim nağıla qaçmağa tələsirdi. Rıtsar romanı da orta əsrlər 
ədəbiyyatı kimi "gerçəkliyin təqlidinə" istiqamətlənmədi. Çünki 
orta əsrlər sənəti xarici mühitdən daha çox ruhi mənaya, sözün 
hökmranlığına üstünlük verirdi. Marağı zahiri macəralardan daxili 
həyəcanlara keçirmək orta əsrlər klassik romanında psixoloji 
təhlilə imkan yaratsa da, hələ mücərrəd xarakter daşıyırdı. 
Müxtəlif ədəbi ənənələrdən və "bədii stixiyalar"dan istifadə 
müəyyən janr kəsişmələri əmələ gətirir. M.M.Baxtin "bədii 
stixiyalar"ın toqquşmasını roman üçün xarakterik hesab edirdi. 
Lakin orta əsrlər romanında birləşən stixiyalar hamarlanır, onda 
hökmranlıq edən təhkiyə "vurğusu"na müvafiq olaraq vahid 
formaya salınır. 
Ellin dövründə meydana çıxan, roman epoxasında möhkəm-
lənən, bizim eranın I əsrində çiçəklənən yunan romanı janrın ən 
qədim forması hesab edilir. Belə romanlarda adətən müəyyən 
süjet sxemlərindən, şablon motivlərdən istifadə edirdilər. 
Məsələn, gənc oğlan və qız bir-birini sevir, nişanlanır, birlikdə 
valideynlərindən qaçaraq səyahətə çıxır, min cür əzab-əziyyətə 
______________________Азярбайъан романынын инкишаф проблемляри 
 
 40
düşür, bir-birini itirir və yenidən tapırlar. Süjet sxemi kimi 
gəminin fəlakətə uğraması, dəniz quldurluğu, məhəbbətin 
"oğurlanması", qul olmaq, qızın qurbanlığa gətirilməsi, tədrici 
ölüm, məhkəmə araşdırmaları, "tanıma" və s. ənənəvi motivlər 
buna misal ola bilər. Ən qədim romanlarda tarixi şəxsiyyətlərlə 
uydurma motivlər "hallandırılırdı". Bu, tarix ərəfəsi təhkiyə idi. 
Sonradan tarixi motivlərdən ayrılan məhəbbət romanı yaranmağa 
başladı. Bu baxımdan yunan romanının genezisi müxtəlif janrların 
sintezi və transformasiyası kimi izah edilməlidir. Romanın ilk 
forması da Homerin klassik eposu kimi məhz bu tipli sintez 
nəticəsində meydana gəlmişdir. 
Romanın formalaşmasında ellin məhəbbət poeziyası, 
mərsiyə, idilliyanın lirik-epik stixiyası və bilavasitə lirika mühüm 
rol oynamışdır. Romani şəkildə daxil olan bütün "mənbələr" 
sonradan tarixi inkişaf prosesində yenidən işlənilmiş və 
cilalanmışdır. Məsələn, qəhrəmanlıq romanının mənbələri 
içərisində qəhrəmanlıq eposunun adının nadir hallarda çəkilməsi 
təsadüfi deyil. Çünki yunan romanı özü də qəhrəmanlıq eposunun 
transformasiyası yolu ilə deyil, məhz, sintez yolu ilə, başqa janr 
qaynaqlarından yarandığı üçün eposa qarşı durur və onunla 
kəsişmir. Bunu rıtsar romanlarından da görürük. 
Yunan qəhrəmanlıq mifində və qəhrəmanlıq eposunda 
qəhrəman fəal və daim hücumdadırsa, romanda müdafiə olu-
nandır. Eposda qəhrəmanın fəaliyyəti qəbilənin, tayfanın şöhrəti 
və kollektivin taleyi ilə substansional vəhdətdə verilirsə, romanda 
fərdi tale üstünlük təşkil edir. Bu mənada yunan romanı da şəxsi 
həyat haqqında təhkiyə kimi saf halında öz qarşısında ümumepik 
məqsəd qoymayıb. M.M.Baxtin yunan romanını mücərrəd, yad 
bir aləmdə təsadüfi, qeyri-rəsmi adam kimi xarakterizə edir. 
Çünki yunan romanı şəxsi tale naminə fövqəlinsani 
qəhrəmanlıqdan və kollektiv taledən imtina etməyin ilk nümunəsi 
idi. Bu mənada, o, nağıldan çox uzağa getmirdi. Ilk dəfə Lonq 
"Defins və Xloya" romanında qəhrəmanın daxili həyatına, onun 
psixologiyasına güzgü tutdu. Lakin geniş mənada təhkiyə 
ədəbiyyatında şəxsi həyat səhifəsi açmaq, insanın daxili aləmini 
Himalay  Ənvəroğ lu __________________________ 
 41
struktur planda göstərmək mürəkkəb proses idi və onun birdən-
birə həyata keçirilməsi mümkün deyildi. Bəzi mənbələrdə yunan 
məhəbbət romanının ənənəsi ilə əlaqənin sonrakı dövrlərdə 
tamam qırılması və yalnız XII əsrdə Bizans aristokrat 
mədəniyyətinin yüksəldilməsi şəraitində əvvəlcə ritmik əsasda, 
sonra isə mənzum formada məhəbbət romanlarının yenidən 
yazıldığı qeyd edilir (91, səh.13). 
Belə romanların əsas tədqiq obyektini əzabkeşin taleyi yox, 
məhəbbət hissi, cənnətin "məhəbbət bağı", məhəbbət və borc 
motivi arasındakı konfliktin açılması təşkil edir. Antik dövrdən 
fərqli olaraq orta əsrlər romanı epik başlanğıcı saxlamaq 
iddiasında olub. Məsələn, Zevs "əxlaqi" başlanğıcı deyil, 
vətəndaşlıq başlanğıcını ifadə edib. Bununla yanaşı, lirizm 
"məhəbbət xəstəliyi" kimi orta əsrlər romanının xarakterik 
xüsusiyyətlərindən olub. 
Eyni zamanda, nağılda olduğu kimi yunan romanında da 
qəhrəmanın imkanları şişirdilmişdir. Bəzi tədqiqatçılar yunan 
romanının farsdilli romani eposa da birbaşa təsirini qeyd edirlər. 
Məsələn, mötəbər iranşünas E.Bertels fars-tacik ədəbiyyatına dair 
əsərində yunan romanının ("Levkina və Klatofont", "Dafnis və 
Xloya") farsdilli romani eposun inkişafında xüsusi rolundan bəhs 
edir (23, səh.314). Bununla yanaşı, "Vamiq və Əzra", Əyyuqinin 
"Vərqa və Gülşa", Gürganinin "Vis və Ramin", Nizaminin 
"Xosrov və Şirin", "Leyli və Məcnun" əsərlərinin qoşa 
qəhrəmanlı olması yunan məhəbbət romanı ilə tipoloji baxımdan 
əlaqələndirilir. Kişi adına "namə" sözünün əlavə edilməsi də 
E.Bertelsin fikrincə XI əsrdə baş verib. Bu, "qəhrəmanlıq" və 
"romani" eposun differensiasiyasını (ayrılmasını) göstərir. 
Bertelsin farsdilli romani eposun formalaşmasında yunan 
romanının imkanlarını mütləqləşdirməsi ilə razılaşmaq olmaz. 
Yunan eposunun milli izlərini yalnız Ünsürünün bizə gəlib 
çatan fraqmentlərində, Əyyuqinin "Vərqa və Gülşa"sında, 
Nizaminin isə "Xosrov və Şirin"inin yalnız başlanğıc hissəsində 
görmək olar. Antik romanın ənənəsi etiraf edilsə də, Şərq 
təhkiyəsində (Əyyuqi və Nizami) sevgililəri ayıran motivlər 
______________________Азярбайъан романынын инкишаф проблемляри 
 
 42
başqadır. Beləsinə qəhrəmanın (qızın) valideynlərinin müqavimə-
tini aid etmək olar. "Xosrov və Şirin"də yunan romanından və 
nağılından fərqli olaraq əsas hadisələr daxili konfliktdə açılır. 
Qəhrəman şəraitin qeyri-fəal qurbanı deyil. Məhz şahdır. Yunan 
romanlarından fərqli olaraq qəhrəmanın sosial mənsubiyyəti 
Nizamini daha çox düşündürmüşdür. Problemə mərhələlərlə 
yanaşma tipoloji tədqiqata yol açır. Lakin məsələnin geniş 
miqyasda tədqiqi xüsusi bir tədqiqatın predmeti olduğundan biz 
yalnız ümumi-tipoloji cəhətləri göstərməklə kifayətlənirik. 
Yaxın və Orta Şərqdə mənzum rıtsar romanına uyğun gələn 
janr forması romani eposdur (poema). Klassik forması farsdilli 
ədəbiyyatda özünü göstərmişdir. Farsdilli romani eposun 
inkişafında ərəb mənbələrinin mühüm rolu olmuşdur. Məsələn, 
VI əsrin sonu və VII əsrin əvvəllərində yarımfolklor şair və 
döyüşçü Antar haqqında əfsanə qəhrəmanlıq romani eposun 
tipoloji oxşarlığı hesab edilə bilər. Məhəbbət yolunda cəfalara 
dözmək, rıtsarlara məxsus igidlik və xeyirxahlıq, qadınlara və 
zəiflərə kömək etmək meyli Antarı romani eposun qəhrəmanı 
kimi qiymətləndirməyə əsas verir. Onun obrazında epik qəhrəman 
rıtsara üstün gəlir. Bunu qaba qüvvənin mübaliğəli şəkildə 
verilməsi, düşmənə qarşı barışmazlıq, tayfaya sədaqət aydın 
şəkildə göstərir. Həmin dövrün tarixi-əfsanəvi şəxsiyyəti şair 
Qeys (Məcnun) isə tayfaya sədaqəti fərdi məhəbbətlə əvəz edir. 
Zamanın həmin çağlarında poeziyada, idrakda, mənəviyyatda, 
dünyəvi ruhi eşqə münasibətdə çılğınlıq, cərəyançılıq hökm 
sürürdü. Bir tərəfdən hissin, məhəbbətin poeziyası yaranır, digər 
tərəfdən insanın qəlbini "dünyəvi meyldən" uzaqlaşdırıb "ideala", 
"ülvi başlanğıca" yaxınlaşdırmaq təşəbbüsləri edilirdi. 
I.Kraçkovski "Rannəə istoriə povesti o Medjnune i Leyli v 
arabskoy literature" (65, səh.582-632) məqaləsində Qeysin tarixi 
şəxsiyyəti, siması haqqında geniş bəhs edir. "Məcnun" ("divanə") 
çağırılan bu insanın VII əsrin sonunda yaşadığını göstərir. 
Əfsanədə iki personajın görünməsi ənənəsinin izahını verir. 
Əmir tayfasına məxsus olan Qeysin şerləri əsasən Məkkə, 
Mədinə şəhərinə aid idi. Lakin Qeys Abbasilər epoxasında bir o 
Himalay  Ənvəroğ lu __________________________ 
 43
qədər məşhur olmayıb. Urva adlı şair ondan daha çox tanınıb. 
Urva Afranı, Qeys Ibn Zarih Lubnanı, Küləyir Azzanı, Qeys Ibn-
Əl Mülliyauvah (Məcnun) Leylanı (Leylini) tərənnüm edirdi. 
Uğursuz, lakin ülvi məhəbbət haqqında əfsanələr məhz belə 
yaranıb. Lakin bunlar sonradan bir sıra romani poemaların 
yaranmasına da səbəb oldular. Məsələn, Əyyuqi "Urfa və Afra " 
əfsanəsinin əsasında özünün "Vərqa və Gülşa"sını yaratdı. Qeys 
əfsanəsi Nizaminin məşhur "Leyli və Məcnun"una mövzu verdi 
(91, səh.153). 
Ülvi məhəbbət mövzusuna meyl ondan irəli gəlir ki, bu, 
şairlərə gözəlliyi ilahi ruhun parıltısı kimi tərənnüm etməyə 
imkan verirdi. Çünki platonik məhəbbət Allaha məhəbbətin 
nümayişi idi. Qadına məhəbbət obyekt və subyektin əksliyini 
aradan qaldırır, həm də özünə məhəbbət kimi qəbul edilirdi. 
Məsələn, Leyli özünü Məcnun vasitəsi ilə sevir, Allah da özünə 
məhəbbəti Leyli və Məcnunda tapır. Məcnun Leylidə "əriyir", 
Leyliyə çevrilir. Lakin o Leyli dilində danışmaq üçün məhəb-
bətdən mistik ölümə keçməlidir. Ənənələri fars və türkdilli 
ədəbiyyatda XVI əsrin sonuna qədər davam edən ("Dəratnamə", 
"Əmir Həzə haqqında kitab", "Gövhərtac" və s.) romanının 
sonrakı taleyində müsbət rol oynamış, Əyyuqi, Gürgani və hətta 
Nizami üçün də müəyyən mənada mənbə olmuşdur. Ərəb 
xəlifəliyinin zəiflədiyi çağlarda fars, türk dastanları yaranmağa 
başlamış, Sasanilər dövründə (X əsr) Şərqi Iranda və Orta 
Asiyada qəhrəmanlıq kitab eposu meydana çıxmışdır. Firdovsinin 
məşhur "Şahnamə"si bu janrın zirvəsi olmuşdur. 
Lakin qəhrəmanlıq eposu sonralar romani epos tərəfindən 
sıxışdırılmağa başladı. Məhmud Qəznəvinin zamanında Əyyu-
qinin "Vərqa və Gülşa" romani poeması meydana gəldi. Yenə 
Qəzvinlər sarayında "Şairlər hökmdarı" rütbəsi alan Ünsürü 
"Vamiq və Əzra" poemasının fraqmentləri əsasında bir sıra mə-
həbbət poemaları yazdı. 1050-ci ildə Gürganda Fəxrəddin Gür-
gani "Vis və Ramin"i meydana gətirdi. Bununla belə "romani 
epos böyük Azərbaycan şairi Nizaminin yaradıcılığında "roman" 
adını tam doğruldur" (69, səh.16). Bəzən zaman fərqindən, milli 
______________________Азярбайъан романынын инкишаф проблемляри 
 
 44
mənsubiyyətindən asılı olmayaraq müxtəlif sənətkarların 
yaradıcılığında mövzu, süjet, hətta aparıcı qəhrəmanların 
talelərinin müəyyən mərhələləri arasında yaxınlıq, "bənzərlik" ola 
bilər. Bu mənada "Vis və Ramin" (Gürgani), "Tristan və Izolda" 
(Kreten), "Xosrov və Şirin" (Nizami) arasındakı "qohumluq" 
tipoloji yaxınlıq hesab edilmişdir (64, səh.44-45). 
Mənzum romanın genezisində yunan romanının ünsürləri-
nin və kitab qəhrəmanlıq eposunun fəal iştirakını Firdovsinin 
"Şahnamə"sində aydın görmək olar. Əsərin əsasını tipik kitab 
mənbələri və folklor motivləri təşkil edir. Burada məhəbbət 
epizodları mifoloji və qəhrəmanlıq ənənələri fonunda verilir. 
Bəzi mənbələrdə "Şahnamə" romani eposun inkişafı üçün 
çıxışlıq nöqtəsi kimi izah edilir və eyni zamanda onun yunan 
romanına və romani eposun yerli Şərq ənənəsinə meyl etdiyi 
fikirləri meydana çıxır. Məsələn, E.Bertelsin "Leyli və Məc-
nun"un mənbələri (25) məqaləsi ilə Kraçkovskinin "Rannəə istoriə 
povesti o Medjnune i Leyli" məqaləsi arasında müəyyən fərqlər 
vardır.  
Əfsanənin tarixi dəqiqliyi Kraçkovskidə daha qabarıqdır. 
Bertels isə daha çox ədəbi mənbələrə söykənir. Əfsanənin tarixi 
kökündə və genezisində Məcnun, sənət idealında isə Leyli ön 
plana çəkilmişdir. Bunu hətta məqalələrin adlarından da görmək 
olar. Biz isə yuxarıda Məcnun əfsanəsinin yaranmasının yığcam 
təsvirini vermişik. Ona görə də mənbələrə diqqətlə yanaşmaq 
lazımdır. Məsələn, məhəbbət mövzularının işlənməsi keyfiyyət 
baxımından Nizamini razı salmasa da, Firdovsi Azərbaycan şairi 
üçün əsas mənbələrdən olmuşdur (68). 
Əlbəttə, məhəbbət mövzusuna üstünlük verilməməsi təkcə 
"qocalığın" günahı deyildi, həm də "qəhrəmanlıq eposunun 
normativ poetikasının "günahı" idi. Romani epos isə şəxsi 
meyllərə üstünlük verən janr idi. Əlbəttə, bu məsələdə müəllifin 
şəxsiyyəti və yaradıcılıq üslubu da mühüm rol oynayır. 
Məsələn, "Şahnamə"də məhəbbbət epizodları müstəqil janr 
mənasına malik deyil. Çünki bunlar hökmdarların və pəh-
livanların bioqrafiyasının yalnız ayrılmaz tərkib hissəsidir. Başqa 
Himalay  Ənvəroğ lu __________________________ 
 45
sözlə, janrda həmin epizodlar bilavasitə məlum bioqrafiyalardan 
keçərək özünə yer tapır. XI əsrin epik abidəsi olan "Gərşasib-
namə" də Firdovsi xəttini bu mənada davam etdirdiyinə görə ro-
man epos adlandırıla bilməz. Hərçəndi E.Bertels buradakı macəra, 
fantastika ünsürlərini əsas götürərək həmin əsəri "roman" (23, 
səh.265) adlandırmışdır. Halbuki bunlar qəhrəmanlıq və ya nağıl-
qəhrəmanlıq eposu hüdudlarından kənara çıxmır. Göründüyü 
kimi, Bertels romani eposun macəra əlamətlərini rıtsar romanına 
aid edənlərə yaxınlaşır. Ona görə də "Xosrov və Şirin"də 
Nizaminin "rıtsar romanının şablonunu" (24, səh.223) aradan 
qaldırdığını bildirir. "Leyli və Məcnun" mənbələrinin görkəmli 
tədqiqatçısı kimi tanınan Bertels nədənsə, şairlər haqqında ərəb 
əfsanələrinin romanın genezisində oynadıqları rolu prinsipial 
şəkildə qiymətləndirə bilmir. Məsələn, Qeys və onun sevgilisi 
Leyli haqqında əfsanəni işləyərkən Əyyuqinin "Urfa və Afra" 
əfsanəsi əsasında "Vərqa və Gülşa" adlı romani poema yazmış 
olduğunu bilərdi. Bütün bu əfsanələr özləri də ərəb nağılından və 
yunan romanından təsirlənə bilərdilər. Hər halda şairlər haqqında 
ərəb əfsanələri şərq romani eposunun genezisinin mühüm ünsürü 
hesab edilməlidir. Bundan əlavə, kitab qəhrəmanlıq eposunda 
saxlanılan tarixi və qeyri-tarixi əfsanələr romani epos üçün əsas 
mənbə rolunu oynayır. "Vis və Ramin", "Xosrov və Şirin", 
"Vərqa və Gülşa", "Leyli və Məcnun" isə mənbələrini bilavasitə 
şairlər haqqında ərəb romani əfsanələrindən almışdır. 
Qədim hökmdarlar haqqında qəhrəmanlıq əfsanələrinin 
romanlaşdırılması, şairlər haqqında qırıq-qırıq yarımfolklor 
əfsanələrin epikləşdirilməsi isə paralel şəkildə baş verir. Romani 
epos abidələrini mənbələri ilə araşdırmaq janrın genezisini 
meydana çıxarmağın zəruri şərtlərindəndir. Məsələn, XI əsrin 
birinci yarısında Əyyuqinin "Vərqa və Gülşa"sı "roman" tələblə-
rinə cavab verən ilk əsər hesab edilə bilər. Lakin nağılda və yunan 
romanında olduğu kimi burada da macəra ünsürləri mühüm yer 
tutur. Ona görə də, Əyyuqinin qəhrəmanları psixoloji baxımdan 
durğun və adi görünür. Eyni zamanda şair məhəbbət əfsanəsinə 
çoxlu təhkiyə təfsilatı, geniş epik fon təşkil edən hərbi 
______________________Азярбайъан романынын инкишаф проблемляри 
 
 46
qəhrəmanlıq epizodları daxil edir. Məsələn, Gülşaya vurulan 
kənar tayfanın başçısı Rabi Ədnan onun tayfasına hərb elan edir, 
Vərqaya qalib gəlir, onun qoca atasını öldürür. Firdovsidə olduğu 
kimi Gülşa da mahir döyüşçü kimi Ədnanı və onun böyük oğlunu 
öldürür, kiçiyə isə məğlub olur. Son anda Vərqa onu xilas edir. 
Personajın "sosial statusu"nun hökmdara və sərkərdəyə 
qədər yüksəlməsi, döyüş səhnələrinin təsviri epikləşdirmə 
üsuludur. Təkrarlar, müqəyyəd epitetlər ("qaranlıq", "zalım", 
"yırtıcı", "aslan", "qartal", "şanlı qəhrəman" və s.), standart mü-
qayisələr aydın epik üslub yaradır və romani eposda folklor-epik 
mənbəyin rolunu göstərir. Bu kimi folklor-epik mənbələr Əy-
yuqinin çıxış yolunu xoşbəxt sonluqda görməsinə gətirib çıxarır. 
Məsələn, Məhəmməd peyğəmbər sevgililəri yenidən dirildir ki, 
əvəzində Suriya hökmdarı Dəməşqdə yəhudiləri islamı qəbul 
etməyə razı salsın. Lakin bu sonluq romani poemadan daha çox 
yunan eposu üçün məqbul hesab edilə bilər. Təhkiyənin mənzum 
forması düşünülmüş bədii tapşırığı ifadə edir. Ərəb süjetini 
"Iranlaşdıran" bu romani poema macəraya meylinə görə farsdilli 
mənzum formanın özünəməxsus müqəddiməsi hesab edilə bilər. 
Bunu "Vərqa və Gülşa"nın müəyyən motivlərinin "Vis və Ra-
min"də (Gürgani) və "Leyli və Məcnun"da (Nizami) görünməsi 
də sübut edir. Eyni zamanda Vis və Ramin haqqında süjetin mən-
bəyinin bəlli olması onun nüvəsini yunan mənbələri ilə bağ-
lamağa əsas vermir. Çünki "Vis və Ramin" məhəbbət və macəra 
romanından daha çox bibliya: "hökmdarlar kitabı"na yaxındır. 
Məlum olduğu kimi süjetdə hakimiyyət ehtirası sevgi hisslərini 
üstələyir və nəticədə məhəbbət motivi əsas xətdən sanki vurulub 
çıxarılır. Xüsusilə, Mubadın ovda qabanın köpək dişindən ölməsi 
və onun adı ilə bağlı mifoloji süjet bunu xatırladır. 
Sufizmə qədərki mərhələdə meydana gəldiyi üçün Gürga-
nidə sevgililərin ilahiləşdirilməsi metaforik xarakter daşıyır. 
Mahiyyət etibarilə müqəddəs hesab edilən, əslində təhqir edilir. 
Ümumiyyətlə, orta əsrlər romanlarının ilk inkişaf mərhələsi 
müəyyən süjet sxemləri əsasında məhəbbət mövzularının açlıması 
ilə müşayiət olunur. Bunu romani eposun Nizami 
Himalay  Ənvəroğ lu __________________________ 
 47 
yaradıcılığındakı klassik nümunələri də göstərir. Bu, ilk növbədə 
"Xosrov və Şirin" və "Leyli və Məcnun" "romani" poemalarına 
aiddir. "Xosrov və Şirin"in aparıcı qəhrəmanlarının tarixi 
bioqrafiyası qədim xronikalarda qorunub saxlansa da, Nizaminin 
özünün tarixə milli, humanist, vətənpərvər və ən başlıcası isə 
sənətkar baxışı olmuşdur. Bizans imperatoru Iraklinin VI əsrin 
sonu, VII əsrin əvvəllərində yaşamış katibi Simokatın "Tarix" 
əsərindən, Təbərinin 923-cü ildə "bizim xanım" adlandırdığı Şirin 
haqqında yazdıqlarından, Firdovsidə göstərilən mənbələrdən və 
bu mövzuda bir sıra xronikalardan xəbərdar olan Nizami özünün 
tarixlə səsləşən canlı, bədii obrazlarını yaratdı. O, əkinçilik ilahəsi 
Iştarla bağlı əfsanələrdə mifoloji obraz kimi verilən Şirini həyatla 
nəfəs alan real qəhrəmana çevirdi. Ümumiyyətlə, Nizami Şirinin 
ilk mənbələrdə olan bütün mifoloji parıltılarından imtina edir. Bu, 
qəhrəmanın roman obrazını yaratmaq meyli idi. Məsələn, ərəb 
coğrafiyaçıları Şirin qəsrindən və Büsütun dağından danışarkən 
Fərhadın adını çəkmirlər. Ümumiyyətlə, Nizamiyə qədər Fərhad 
əfçsanəsi hətta folklorda da bitkin xarakterdə olmayıb. Ilk dəfə 
Fərhadı ideal aşiq kimi Xosrova qarşı qoyan Nizami olub. 
Nizami Şirini Xosrovun qəhrəmanlıq bioqrafiyasında bir 
epizod kimi deyil, müstəqil roman süjeti kimi verir. Romanın 
əvvəlində janrın poetikasının tələb etdiyi kimi Xosrovun 
doğulması, uşaqlığı və gəncliyi verilir. Məhəbbət əsərdə mənəvi 
təmizləmə rolunu oynayır. Firdovsidə Xosrov hakimiyyətinin 
qanuniliyi, hakimiyyəti müharibədə qalib gəlməklə əldə etmək 
meyli əsas götürülürsə, Nizami şəxsi və mənəvi məqamları ilk 
plana çəkir. Bunun üçün də mənəvi normaların başlıca daşıyıcısı 
kimi Şirinə üstünlük verir. Ona görə də Şirinin əfsanədə verilən 
"xain hərəkətini" (Məryəmi zəhərləməsini) çıxarmışdır. Lakin o, 
bu hərəkəti Fərhadın aldadılması mənasında Xosrovun ünvanına 
yazır. Fərhadın süjeti Xosrovun eqoizmini, Şirinə xudbin 
məhəbbətinin mahiyyətini açmaq üçün mühüm rol oynayır. 
"Xosrov və Şirin" romani eposunun ilk hissələri sanki nağılı və 
yunan romanını xatırladır. Bunu hekayə və şəkil əsasında sevmə-
yin ənənəvi üsulları aydın göstərir. Eyni zamanda rastlaşarkən 
______________________Азярбайъан романынын инкишаф проблемляри 
 
 48
maneə olan "təsadüflər" romanda struktur rol oynayır. Qəh-
rəmanların görüşü üçün bu "əlverişli" təsadüflər "yığımı" çox vaxt 
yunan romanının süjet sxemini xatırladır. Orta əsrlər tipində 
həqiqi roman ikinci hissədən, xarici maneələr kənarlaşdırılandan 
sonra başlayır. Burada artıq daxili kolliziya baş qaldırır. 
Nizaminin novatorluğu "rıtsar romanının ənənəsinin aradan 
qaldırılmasın"da deyil, əksinə, orta əsrlər romanını nağıl-qəh-
rəmanlığın epik ənənəsindən ayırmadan onun klassik formasını 
yaratmasındadır. Gürganinin Ramini ilə Nizaminin Xosrovunun 
uğursuz cəhdləri oxşardır. Bu, yeni nigahda, sonrakı küsüşmə və 
barışmalarda özünü aydın şəkildə göstərir. Həmin epizodların 
bəziləri Xosrov haqqında mənbələrdə yoxdur. Məsələn, əfsanədə 
Xosrovun Şəkərlə evlənməsi verilməyib. Nizami bu obrazı Şirinə 
qarşı qoymaq və fərdi məhəbbət obyektinin dəyişilməzliyini 
nümayiş etdirmək məqsədilə yaratmışdır. 
Nizaminin bu romani eposunda lirika janrın formalaşma-
sında iştirak edən mühüm stixiyadır. Xosrovun Şəkərlə evlənən-
dən sonra da Şirini unuda bilməməsi, uzun sürən barışıq dövrü, 
hər iki tərəfin məğrurluğu, güzəştə getmək istəməmələri Raminin 
Gülə evlənəndən sonra Visin həsrətini çəkməsi, onunla barışmaq 
arzusu ilə çırpınması motivlərini xatırladır. Nizaminin bəzi lirik 
"partiyaları" Gürgani ilə səsləşsə də, kəskin fərqlər də çoxdur. 
Nizamidə zahiri maneələrin aradan qalıdırlmasından sonra daxili-
mənəvi həyatın yaradılması prosesi başlayır. Bu uzun və əzablı 
proses Xosrovla Şirinin münasibətlərinin sahmanlanması, 
xarakterlərdə köklü dəyişikliklərin yaranması ilə nəticələnir. 
Burada məhəbbət də sufi dairədən çıxarılaraq dünyəvi səmtə 
aparılır. Raminin "strukturu" janrın təkamül prosesində olduğunu 
göstərir. Haqq dərgahına əl tutub övlad diləmək kimi geniş 
yayılmış nağıl-epos motivindən sələfləri kimi Nizami də 
bəhrələnmişdir. Xosrovun Şirinə vurulması motivi forma etibarilə 
Raminin Visə vurulmasının ilk səhnələrini xatırladır. 
Qəhrəmanların yolda rastlaşarkən bir-birini tanımamaları, bir-bir-
lərinə qovuşmağa əngəl olan maneələri aradan qaldırmaq üsulları 
ilə səsləşir. Çünki romanın birinci hissəsində kənar maneələrin 
Himalay  Ənvəroğ lu __________________________ 
 49
aradan qaldırılması və qəhrəmanların əbədi birləşməsi imkanı 
meydana gəlir və sanki nağılın və yunan romanının məqsədi yeri-
nə yetirilir. Lakin sonra romanın konflikti nəzarətdə saxlanılaraq 
ikinci hissəyə körpü atılır və həmin yol sanki yenidən keçilməyə 
başlanır. Bu dəfə artıq o, daxili maneələri aradan qaldırmaqla 
edilir. 
"Xosrov və Şirin"də "beynəlxalq" folklor motivlərindən də 
istifadə edilir. Məsələn, Büsütun dağını yarıb keçməkdə olan 
Fərhadın Şirin haqqında acı xəbəri eşidəndən sonra qəmdən 
ölməsi, Xosrovun bir gözəli digəri ilə əvəz etməsi, adın semantik 
mənası (Şirinin Şəkərlə "əvəzlənməsi") bunu aydın göstərir. 
"Tristan və Izolda"da da birinci və ikinci Izolda obrazları verilir. 
Bu, "eramızdan əvvəl VI-V əsrdə baş verən, Heradot və Aristotel 
tərəfindən yazıya köçürülən "Pisistratın Afinanı aldatması" adlı 
rəvayətin motivlərinə gedib çıxır. Vüsal gecəsində Xosrovu 
sərxoşluqdan ayıltmaq üçün Şirinin onun yatağına qoca qarı 
uzandırması motivi "Vis və Ramin"də, "Tristan və Izolda"da da 
vardır. Şirinin ərinin qəbri üzərində özünü öldürməsi, başqa sözlə, 
"məhəbbət ölümdən güclüdür" inamı ilə hərəkət etməsi motivi 
şairlər haqqında ərəb əfsanələrində və o cümlədən "Tristan və 
Izolda" mənzum romanında da özünü göstərir. 
Ümumiyyətlə, nağıl məhəbbətindən həqiqi, real məhəbbətə 
yol insanın formalaşması yolu kimi sonda hökmdarın ədalətli 
olması ilə nəticələnirsə, bu, Nizaminin humanist sənətinin 
qələbəsidir. Eyni zamanda, ərəb lirikasından fərqli olaraq Nizami 
qadın kultuna sufi boyalar gətirir. "Xosrov və Şirin"ə nisbətən 
"Leyli və Məcnun"da o bu meyli hətta xeyli gücləndirir də. 
Təsadüfi deyil ki, Platon, Homer də daxil olmaqla, bütün böyük 
şairləri sufi hesab edirdi.  
Nizami epik pafosu zümrə çərçivəsindən çıxarıb, ona ümu-
minsani xarakter verdi, qəhrəman rıtsar igidliyindən, səfər və 
macəralardan, nağıl-fantastik gedişlərdən azad edildi. Məsələn, 
"Şahnamə"də mühüm yer tutan müharibə səhnələrinin hələ "Vis 
və Ramin"də kənar edilməyə başlandığını müşahidə edirik. 
Müvafiq olaraq Nizamidə də igidliyin geniş təsviri yoxdur, 
______________________Азярбайъан романынын инкишаф проблемляри 
 
 50
müharibə isə zəruri hallarda arzu olunmadan aparılır. Nizami 
məhz bu mənada sələflərinin epik ənənəsindən uzaqlaşır və öz 
zamanının milli eposuna yaxınlaşır. Məsələn, Xosrov obrazında 
özbaşınalığa öyrənmiş real şah cizgiləri (despotizm, məşuqə 
hərisliyi, "sevgi" istəyini asanlıqla yerinə yetirmək səyi, insanlar 
qarşısında məsuliyyətsizlik və s.) verilir. Tərbiyələndirmək, 
daxildən dəyişdirmək, ən son anda ədalətli hökmdara çevirmək 
müəllif idealının romani eposda görünməsi idi. Məsələn, əgər 
Ramin məhəbbət divanəliyindən asılı olmayaraq sonda ədalətli 
olursa, Xosrov adil şaha çevrilməsində bilavasitə Şirinin məhəb-
bətinə borcludur. 
Nizami əsərlərində şahları ədalətə çağırır. Çünki onlar da 
bir insan kimi zəif cəhətlərə malikdir. Göründüyü kimi, belə 
"kiçik" məsələlər eposda özünə daim yer ala bilmədiyi üçün 
romanda görünməli olmuşdur. Məsələn, Şirinin xalq (folklor) 
bədii zövqünün qəhrəmanı olan ideal Fərhadı deyil, Xosrovu 
sevməsi təkcə mənbələrə sədaqət göstərilməsi kimi izah edilə 
bilməz. Çünki roman müəllifə qəhrəmanın qəlbinə daxil olmağa, 
ürəyinin döyüntüsünü dinləməyə, könlündən keçənlərə münasibət 
göstərməyə imkan verir. Burada məsələni irəlicədən məlum 
"normativ" ideal həll etmir. Şair qəhrəmanını həmin ideala qurban 
verməyib, onu öz təbiiliyində və öz xarakterində yaradıb. Bu isə 
qəhrəmanın qəlb həyatının axarını təbii olaraq aparıb Xosrova 
bağlayır. Folklorun səsinə qulaq asıb üstünlüyü Fərhada vermək 
ilk növbədə təbiiliyi, xarakterin məntiqini pozar və Şirinin 
qəlbinin təbii istəyi ödənilməzdi. Ümumiyyətlə, Nizamidə 
sələflərindən dolğun və aydın olan lirik stixiya təbii olaraq "Leyli 
və Məcnun"da daha da genişləndirilir. 
I.Kraçkovskinin yuxarıda göstərilən əsərində (s.69) IX 
əsrdə yaşamış Ibn Küteybanın "Mahnılar kitabı", XI əsrdə 
yaşamış Əbu-l Fərəc əl-Isfahaninin "Nəğmələr kitabı" bu əfsanəni 
saxlayan əsas mənbələr kimi qiymətləndirilir. O, əfsanənin ilk 
"redaksiyalarında" vahid süjet xəttinin olmadığını, ayrı-ayrı epi-
zodların mexaniki şəkildə birləşdiyini qeyd edir. Leyli və Məc-
nunun macəraları ilə bağlı I.Kraçkovski ilə E.Bertels arasında 
Himalay  Ənvəroğ lu __________________________ 
 51 
fikir ixtilafları vardır. "Leyli və Məcnun" poemasının süjet 
xəttinin əsas motivləri əfsanə ilə səsləşsə də, qəhrəmanların ilk 
tanışlığının əfsanədəki xətləri (buzovların birlikdə otarılması, 
yaxud Qeysin Leylinin gözəlliyindən xəbər tutub onu görməyə 
getməsi) məktəbdə tanışlıqla əvəz edilmişdir. Nizami əfsanənin 
epizodlarını əlaqələndirmiş, onlara dinamizm vermişdir. "Xosrov 
və Şirin"dən fərqli olaraq burada məhəbbət mövzusu lirika ilə 
bağlıdır. Ona görə də şair belə bir əfsanəni romana tranformasiya 
etmək üçün gedişləri əks istiqamətə çevirməli idi. O, Əyyuqi kimi 
hərəkət edərək əsərin çərçivəsi üçün sırf epik motivdən istifadə 
edir. Bu, övladsız valideynlərin oğul ətası üçün həqqa üz tutub 
yalvarmalarıdır. Qəhrəmanlıq eposu, Iran və türk xalq romanları 
(dastanları) üçün xarakterik olan həmin motiv romana epik pafos 
gətirir. Bundan əlavə, Nofəlin hərb gücünə Leylini Məcnuna 
almaq səyi də epik gedişdir. 
E.Bertelsin qeyd etdiyi kimi, Nizaminin qəhrəmanların ilk 
tanışlığını məktəblə əlaqələndirməsi bir tərəfdən epik fonu inkişaf 
etdirmək cəhdi ilə bağlıdırsa, digər tərəfdən şairə yaxın olan 
tərbiyə mövzusunun (Xosrovun tərbiyəsi) ön plana çəkilməsidir. 
Belə epik fon sonradan məhəbbətdən ağlını itirən şairlə (Qeys) 
mühit arasındakı tragik konflikti gərginləşdirir, valideynlərə sa-
ğalmaz yara vurur. Məcnun səhraya qaçır. Çünki platonik mənada 
o, artıq çoxdan Leylisinə qovuşub, real Leyli indi ona lazım deyil. 
Sufi mistikası ilə yoğrulan məhəbbət konsepsiyasında çox təsirli 
səhnə olan bu epizodu E.Bertels sonradan "qondarma motiv " 
hesab edir. Çıxışlıq mənbələrinin təşkili "Xosrov və Şirin"dən 
fərqli olaraq burada tərsinədir. Yəni süjet tarixi-epik başlanğıcın 
romanlaşdırılması əsasında deyil, məhz lirik-romani başlanğıcın 
epikləşdirilməsi planında təşkil edilir. Lakin burada başlanğıcların 
möhkəm sintezi də vardır. Əgər Gürgani "daxili" insanı sosial 
şəxsə əks kimi götürürsə, Nizamidə bu tərəflər bir-birini 
tamamlayır. Xosrov tez bir zamanda atasının etimadını doğrulda 
bilmir. O, yalnız Şirinin məhəbbəti ilə ədalətli hökmdar olursa, 
Məcnun nəinki atasının etimadını doğrultmur, eyni zamanda 
______________________Азярбайъан романынын инкишаф проблемляри 
 
 52
məhəbbəti ilə onu rüsvay edir. Məhəbbət Xosrova iqtidar verirsə, 
Qeysə "divanəlik" gətirir. 
Qeysi məhəbbətdən ayırıb cəmiyyətə qaytarmaq cəhdi uğur-
suzluqla nəticələnir. Qeys Kəbədə də məhəbbətin azaldılması 
üçün deyil, əksinə, onun çoxaldılması üçün Allah dərgahına əl 
qaldırır. E.Bertels bunu Nizamidə sufizmin zəifliyi ilə izah edir. 
"Leyli və Məcnun"da ilk baxışda Gürgani mərhələsinə qayıtmaq 
var. Gürganidə də qəhrəmanlar məktəbdə tanış olurlar. Məhəbbət 
divanəliyi Qeysi cəmiyyət həyatından təcrid edir, onu atasının və 
tayfasının etimadını doğrultmağa qoymur. Lakin burada 
məhəbbət mövzusu zahiri cəhətlərdən təmizlənir və o, daha dərin 
tragik ovqat əldə edir, lirik motivi ilk plana çıxarır. Panteist 
meyllərin köməyi ilə dünyəvi məhəbbət haqqında sufi konsepsiya 
yaradılır, ilahi məhəbbət və ona yüksəlmək pilləsi əks etdirilir. 
Sevgi hissinin sufiyanə ideallaşdırılması idrak yolu ilə deyil, 
məhz vəcd yolu ilə olur ki, bunun nəticəsində qəhrəmanlar ruhən 
qovuşurlar, məhəbbət yanğılarını mənəvi mənada söndürürlər. 
Qeysin məhəbbət divanəliyi yüksək ruh, ilahi vergi, müqəddəs 
divanəlikdir. Leyliyə məhəbbəti onu qəbilənin real həyatından 
ayıran dağıdıcı qüvvə deyil, əksinə, ilham mənbəyinin 
yaradıcısıdır. Məhəbbətin bu tipinə nə Gürganidə, nə də 
Nizaminin başqa Qərb müasirlərində rast gəlmirik: Qeys maddi-
cismani həyatı yüksək məhəbbətə qurban verir. 
"Leyli və Məcnun"dan sonra yazılan "Yeddi gözəl"i və 
"Isgəndərnamə"ni bəzi tədqiqatçılar didaktik romanda romani 
eposun "cırlaşması" (69, səh.21) məhsulu kimi izah edirlər. 
Makedoniyalı Isgəndər haqqında xronikaların Qərbdə rıtsar 
romanına geniş yol açdığı bəllidir. Nizaminin şəxsində isə Yaxın 
və Orta Şərqdə Isgəndər mövzusu tamamlanır. Lakin eyni 
zamanda romani eposun inkişafını "qırır". Isgəndər haqqında 
Firdovsi "reaksiası"nı Qərb versiyaları ilə tutuşduranda sinkretik-
liyi: romana deyil, məhz eposa yaxınlığı meydana çıxır. Çünki 
Isgəndər zamanında hələ həm təfəkkürdə, həm də elmin özündə 
sinkretizm qalırdı. Ona görə Isgəndər özü də etiraf edirdi ki, 
"indiki biliklə yaradana yol tapmaq mümkün deyil." 
Himalay  Ənvəroğ lu __________________________ 
 53 
Ümumiyyətlə, "Isgəndərnamə" romani janrın klassik "ye-
kun" əsəri olmaqla bərabər, məhəbbət mövzusunu arxa plana, 
dini-mənəvi tərəfləri ön plana çəkən fəlsəfi-alleqoriya və ya sosial 
utopiyadır. Bütün bu tipoloji təhlillər göstərir ki, milli-zamanın 
özünəməxsusluqlarına baxmayaraq romani epos müəyyən 
mərhələlərdə "oxşar" inkişaf yolu keçmişdir. 
 
______________________Азярбайъан романынын инкишаф проблемляри 
 
 54
2.1. Janrın folklor qaynaqları 
 
ağıl, dastan və roman epik növə daxil olan 
qohum janrlardır. Nağıl və dastan öz stixiyası-
na görə folklor əsasına malik olub rəvayətə, əf-
sanəyə, xatirə və əhvalata əsaslanır. Romanın 
bir janr kimi mühüm komponentləri bunlarla səsləşməsə də, epik 
əsas tipoloji rol oynayır. Epikliyə şəxsiyyəti kütlə, cəmiyyət və 
xalqla vəhdətdə təsvir etməyin xüsusi tipi kimi baxdıqda və onu 
dünya ilə obyektiv əlaqə forması kimi götürdükdə bu janrların 
ierarxiya bağlılığı aydın görünür. 
Puşkin yazırdı: "Roman" sözü altında tarixi epoxanın uydu-
rulmuş təhkiyədə inkişafını nəzərdə tuturam» (103, səh.92). Həyat 
hadisələrinin mürəkkəb gedişlərini əhatə edən, yazıçı tərəfindən 
hərtərəfli şəkildə göstərilən çoxsaylı personajları birləşdirən 
roman müxtəlif vaxtlarda cəmiyyət və şəxsiyyət münasibətlərinin 
təsvirinin xarakterinə görə epik növün ayrı-ayrı janrları ilə 
müqayisə edilmişdir. 
Hələ vaxtı ilə Strabon Homer poemalarında xəyalın real 
mövcud olanın əsasında meydana gəldiyini və şairin "özü quraş-
dırmaq", "özüdüşünmək" imkanını xüsusi qeyd edirdi (128, 
səh.57). 
O, Eratosfeni Homerdə quraşdırmaya qədər mövcud olan 
əhvalat və şəxsiyyətləri axtardığına görə tənqid edirdi. Məsələn, 
Odissey həqiqətənmi səfərlər edib, yaxud Homerin uydurmasıdır. 
Strabonun fikrincə hadisələrin həqiqiliyini yalnız salnamə və 
xalqda mövcud olan rəvayətlərlə bir sırada qoymaq olar. Gö-
ründüyü kimi, real mövcud olanla xəyalın bədii əsərdəki nisbəti-
nin araşdırılmasının tarixi qədimdir. Əgər "uydurma" eposda özü-
nəməxsus yer tutursa, deməli, ona qohum olan romanda da görün-
məsi təbiidir. Bu mənada bəzən romanı romantik, yaxud ro-
mantizm başlanğıcı ilə əlaqələndirir, real həqiqətlə roman "həqi-
qəti" arasında kəskin fərq qoyur və "romanda olduğu kimi" anla-
yışı uydurma ilə eyniləşdirilirdi. Roman ibtidai, rüşeym forma-
sında gənc oğlanla qızın məhəbbət hadisələri əsasında qurulanda 
N
Himalay  Ənvəroğ lu __________________________ 
 55
da "uydurma"ya meyl edib, romanın stixiyasında həmin meyl bu 
gün də saxlanılır. Epos nəzəri mənada insan xarakterlərinin də-
rindən təsvirini verən janr kimi qiymətləndirilsə də, tarixi-ədəbi 
qiymətdə xalq poeması və nağıl başlanğıcı üstünlük təşkil edir. 
R.Azadənin fikrincə epos janrından asılı olmayaraq bütün 
epik əsərlərə verilən ümumi addır. Bununla belə o, epos dedikdə 
xalq şerindəki epos növünü deyil, yazılı ədəbiyyatdakı ədəbi növü 
nəzərdə tutur. Məsələn, deyək ki, Nizaminin əsərləri epos növü-
nün hansısa bir janrında yazılmışdır. Ona görə də Iran təd-
qiqatçıları içərisində Nizaminin əsərlərini "dastan" və "əfsanə" 
adlandıranlar da olmuşdur. 
Azərbaycan folklorunun iri həcmli janrlarından olan "das-
tan" sözü hadisə, əhvalat, tərcümeyi-hal, tarix mənalarını bildirir. 
O, eyni zamanda bacarıq, məharət, igid qəhrəman (məsələn, Rüs-
təmi-dastan - "Şahnamə") deməkdir. B.V.Millerin verdiyi mə-
lumata görə, "dastan həm nağıl, həm povest, həm də roman 
deməkdir" (97, səh.30). Ona görə də müasir fars dilində yazıçıya 
dastanəvis (97, səh.30) deyilməsi təsadüfən deyil. Çünki burada 
ümumiyyətlə, bədii əsər mənası vardır. Bu söz macəra, rəvayət və 
hətta xalq romanı, xalq kitabı (24, səh.79-80) mənalarını da 
daşımışdır. 
M.Təhmasibin fikrincə, dastan şifahi ədəbiyyatda böyük 
həcmli mənzum macəra, tərifnamə, əsli olmayan yalan məna-
larında işlədilmişdir. Ona görə də janr əlamətləri, qəhrəman və 
müəllif münasibətləri vəhdət halında qiymətləndirilməlidir. Şerlə 
nəsrin növbələşməsinə əsaslanan dastanın bu xüsusiyyətini bəzən 
bəsitlik kimi başa düşürlər. Bu dastanın janr formasıdır, onun 
məzmunlu strukturudur. M.Təhmasibdə də dastanları yazılı və 
şifahi deyə iki yerə bölmək meyli özünü göstərir. Onun fikrincə 
yazılı ədəbiyyat dastanları Nizamidə olduğu kimi ancaq 
məsnəvidən ibarət olur. Bəzən Xətaidə, Füzulidə və başqalarında 
olduğu kimi hadisə məsnəvi ilə verilsə də, qəzəl və başqa şer 
şəkillərindən də istifadə edilir. M.Təhmasib H.Araslıya istinad 
edərək qeyd edir ki, yazılı ədəbiyyatda bu şerlər dastandakı 
əhvalatla əlaqədar olmur. Hətta Füzulinin "Leyli və Məc-
______________________Азярбайъан романынын инкишаф проблемляри 
 
 56
nun"undakı qəzəllər ixtisar edilsə, məzmuna heç bir xələl gəlməz. 
Xalq dastanlarında isə qoşmalar hadisə ilə o dərəcədə bağlı olur 
ki, təkcə birinin yerini dəyişməklə məzmun pozulur (134, səh.58-
59). 
Məsələni belə qoymaq düzgün deyil. Əgər biz "yazılı ədə-
biyyat dastanları" və "xalq dastanları deyiriksə, onda hər bir jan-
rın öz məzmunundan, spesifik formasından çıxış edib qiymət ver-
məliyik. Biz o fikirdəyik ki, həm də folklor dastanlarının şer par-
çaları janr məzmunu və ideya-bədii məzmunla birbaşa bağlıdır. 
Bu, Məcnunun və Leylinin dilindən verilən qəzəllərdə də, Koroğ-
lunun dilindən deyilən qoşmalarda da belədir. "Nizami poema-
larındakı qəzəllər hadisələrin inkişafı ilə bağlıdır, onların üzvi 
tərkib hissəsidir" (143, səh.215). Füzulidə də belədir. Konkret 
hadisənin doğurduğu əhvali-ruhiyyənin təsiri və tələbi ilə mey-
dana çıxan qəzəl necə ola bilər ki, əsərin məzmunu ilə vəhdət 
təşkil etməsin. Çünki janr məzmunu daxili parçalanmaya heç vaxt 
imkan verməz, sadəcə olaraq zahiri forma "dağınıq" təsəvvür verə 
bilər. Ona görə də hətta bəzən nağıllardan istifadə edilərək 
yaradılan dastanlarda şer (qoşma) verilmədiyinə görə onları na-
ğıldan fərqləndirmək çətindir. Dastanla nağıl bir-birinə ruhən nə 
qədər yaxın olsalar da, birincinin şerlə nəsrin sintezindən, ikin-
cinin isə yalnız nəsrindən ibarət olması elə ilk baxışdan mühüm 
janr fərqi hesab edilir. 
Dastan olmuş hadisə, tarixi həqiqət, nağıl isə əsli olmayan 
"uydurma", "yalan", "quraşdırma" kimi danışılır. Nağılı danışan-
lar da, dinləyənlər də onun "uydurma" olduğunu bilirlər. Məsələn, 
nağılın sonunda "göydən üç alma düşdü" və s. "uydurma" olması 
hamıya bəllidir. 
Romanın rüşeym haqqında başlayaraq formalaşmağa doğru 
irəlilədiyi prosesi izləyəndə aydın görünür ki, o, heç də bəzilərinin 
iddia etdiyi kimi eposun yaxud epik poemanın yeni dövrdə əvəz-
lənməsi deyil. Mifoloji epos, nağıl eposu, pəhləvan nağılı bir-
birinə yaxın olduğu kimi ümumən eposun sinkretizminə daxil-
dirlər. Qəhrəmanlıq eposundan romani eposa keçid mərhələsi də 
sinkretizmindən ayrılma kimi müşayiət olunur. Məsələ 
Himalay  Ənvəroğ lu __________________________ 
 57 
burasındadır ki, roman bilavasitə eposun sinkretizmdən doğmasa 
da, bu, heç də onun eposla tipoloji qohumluğunu inkar etmir. Hər 
iki janr sinkretizm üzərində köklənir. Eposun sinkretizmində 
arakəsmələr, boşluqlar olduğu halda romanda "sinkretizm" mü-
rəkkəb situasiyalarla, assosiativ təhkiyə üsulları ilə doldurulur. 
Başqa sözlə, roman eposun sonrakı inkişaf forması deyil, özünün 
qədim təşəkkül və təkamül tarixi olan, müstəqil inkişaf yolu ke-
çən janrdır. Lakin bu heç də o demək deyil ki, roman öz tarixi in-
kişafında eposun janr komponentlərinin imkanlarından, onun sti-
xiyasından və pafosundan bəhrələnməyib. Tarixi və tipoloji pa-
ralellər göstərir ki, bu janrlar arasında genetik varislik əlaqəsi ol-
muşdur. Əlbəttə, bir janr kimi eposun tarixi çox qədimdir. Bu-
nunla belə, eposun özünün də embrional dövründə roman ünsürlə-
ri mövcud olmuşdur. Bu, eposun həm də epik növün başlıca əla-
mətlərini ifadə edən genetikası ilə bağlıdır. Biz yenə də bu fikir-
dəyik ki, epos və romanda gen yaxınlığı onların eyniliyini iddia 
etməyə haqq vermir. Bizim fikrimizcə folklor qaynaqları romanın 
təşəkkülündə daha mühüm rol oynayıb. Roman bir janr kimi öz 
stixiyasında nağıla və dastana xas olan amilləri üzvi şəkildə 
qovuşdurur. Məlumdur ki, dastanda aşıq danışmağa başladıqdan 
sonra süjetin maraqlı bir yerində onu dayandırıb yenidən dastanı 
davam etdirir. Dinləyicilərin əhval-ruhiyyəsini hiss edən gülməli 
nağıla keçir və sonra yenidən dastana qayıdır. "Dastana qayıdır", 
yəni "süjetə qayıdır" mənasında başa düşülməlidir. Daha 
başqalarının iddia etdiyi kimi "əsas məzmuna" yox. Çünki əhvali-
ruhiyyəni ağırlaşdıran ünsürlər: məclisi kədərləndirmə və 
"gülməli nağıla" keçmək kimi struktur atributlar janrın daxili 
məzmununa daxildir. Məsələ burasındadır ki, bu kimi kompozi-
siya gedişləri romanda birdən-birə meydana çıxmamışdır. Çünki 
roman təfəkkürünün özü hələ rüşeym halında idi. Onun süjetində 
retronun, ricətlərin təzahürü oxucuları və dinləyiciləri çaşdırırdı. 
Çünki dastandan fərqli olaraq 80-100 səhifədən sonra əvvəlki 
hadisəyə qayıtmaq çətinlik yaradırdı. Təfəkkürü sakit ənənənin 
axarından döndərmək ilk romanlar üçün mühüm problemə 
çevrilirdi. Roman isə şüurun sərbəst axınına, genişliyə, dərinliyə 
______________________Азярбайъан романынын инкишаф проблемляри 
 
 58
meylli janr idi. Başqa sözlə, janrın daxili təbiətindən gələn sər-
bəstliyin qarşısını almaq deyil, ona imkan və şərait yaratmaq la-
zım idi. Əlbəttə, bu, müxtəlif səbəblərlə, həyatın və təfəkkürün, o 
cümlədən roman poetikasının özündə baş verən çox mürəkkəb 
proseslərdə bağlı idi. 
Qəhrəmanın anadan olması, ilk təlim-tərbiyəsi, aşiqlə 
məşuqənin sevişmələri, qabağa çıxan maneələrə qarşı mübarizə 
aparmaqları, çətinlikləri və qələbələri təkcə nağıl və dastanlar 
üçün deyil, romanlar üçün də əsas mövzu ola bilər. Bunu biz 
qədim xalq dastanı "Kitabi-Dədə Qorqud"da, orta əsrlərin bir sıra 
məhəbbət dastanlarında, məşhur "Koroğlu" qəhrəmanlıq eposun-
da, Nizaminin və Füzulinin klassik romanlarından tutmuş müasir 
romanlarımızın da süjetində müşahidə edirik. Yəni bu janrları 
həyatın elə ümuminsani stixiyası birləşdirir ki, özündə ədəbi 
başlanğıcları ifadə etsin. Bu mənada romanda özünü göstərən 
nağıl və dastan başlanğıcı janrın təbiətini özününküləşdirmir, 
əksinə, onu zənginləşdirir. Onlarla roman göstərmək olar ki, 
burada gənclərin ilk tanışlığı, sevgi hadisələri, nağıl, dastan və 
klassik məsnəvi epik poemalarında müşahidə etdiyimiz qəhrə-
manların məhəbbət hadisələrinin və talelərinin əsas gedişlərini xa-
tırladır, onları "təkrar edir", başqa sözlə, "üst-üstə düşür". Bəzən 
tədqiqatçılarımız özləri də bilmədən, yaxud diqqətsizlikdən janr 
adlarını, terminləri son dərəcə sərbəst şəkildə işlədirlər. Məsələn, 
M.Təhmasib "Azərbaycan dastanları" kitabında, R.Azadə 
"Azərbaycan epik şerinin inkişafı" əsərində sanki bütün iri həcmli 
epik əsərləri ya dastana, ya da ki, romana aid edirlər. Hər iki 
müəllif "dastan"ın janr poetikasını, onun estetik prinsiplərini 
dəqiq müəyyənləşdirmədən eyni vəziyyətdə yazılı ədəbiyyat 
nümunələrini şifahi xalq ədəbiyyatının doğma janrı olan dastan 
strukturu əsasında qiymətləndirirlər. Yəni vahid model, eyni 
"normativ" prinsip iki müxtəlif üslublu janra tətbiq edilir. Mə-
sələn, M.Təhmasib kitabının eyni səhifəsində (163) "Koroğlu"nu 
həm "epos", həm də "dastan" adlandırmışdır. Bu sərhədlərin hətta 
klassik sənət nəzəriyyəsində də pozulduğunu görürük (5). 
Aristotel öz zamanında "Iliada"nı hətta epik növlə eyniləşdirirdi. 
Himalay  Ənvəroğ lu __________________________ 
 59
Lakin Aristotelin zamanından çox keçib, eposun klassik və 
müasir anlamında da müəyyən fərqlər özünü göstərib. Yəni klas-
sik epos anlamında, Axill, Rüstəm, Qazan xan, Beyrək, Koroğlu 
normativi eynidir. Lakin hər bir epos, həm də öz zamanının, 
konkret milli zəminin, "dünyanın mövcud halının" (Hegel) məh-
suludur. Belə olan təqdirdə onun nəzəriyyəsi də tarixi və tipoloji 
amillərdən yan keçə bilməz. 
Zaman və şəraitdən asılı olmayaraq hər hansı bir milli 
eposun klassik formasında tayfa, xalq və qəhrəman bir-birini 
tamamlayır. Xalq öz gücünü qəhrəmana verir, taleyini ona tap-
şırır. Bunu "Koroğlu" milli eposu haqqında da demək mümkün 
olduğu kimi ümumiyyətlə, epos haqqında da demək olar. Lakin 
dastan haqqında demək olmaz. Məsələn, orta əsrlərin "Tahir-
Zöhrə", "Əsli və Kərəm", "Aşıq Qərib", "Abbas və Gülgəz", 
"Leyli və Məcnun", "Valeh və Zərnigar" və s. kimi Azərbaycan 
dastanlarının eposla yalnız folklor bağlılığı var. R.Azadə yuxarıda 
göstərilən kitabında Füzulinin "Leyli və Məcnun" əsərini "Ölməz 
məhəbbət" dastanı, lirik-psixoloji roman" başlığı altında təhlil 
edir. Buradan göründüyü kimi tərəflər: dastan və roman bir-birinə 
nisbi "bərabərdir". Yəni məhəbbət dastanı olan "Leyli və 
Məcnun" özü də lirik-psixoloji romandır. Başqa sözlə, dastanın 
roman olması üçün onda lirik-psixoloji başlanğıc üstün olmalıdır. 
Məsələn, "Leyli və Məcnun" poemasının məhəbbət stixiyası kimi 
mənbəyi məlum əfsanədən ("dastan"dan) gəlir. Deməli, məhəbbət 
dastanlarında bu mənada (lirik-psixoloji) romanla qohumluq 
əlaqəsi çoxdur. Füzulinin "Leyli və Məcnun"unun janr forması ilə 
folklor dastanı arasında yaxınlıq vardır. Məsələn, Füzuli Leylinin 
və Məcnunun dilindən qəzəllər verirsə, qəzəlin sonunda öz 
təxəllüsünü deyirsə, bu, folklor dastanında da belədir. Lakin 
Füzulidə bu polifonizm daxili formaya tabe edildiyi üçün zahirdə 
"qoşa müəlliflik", "çox müəlliflik" açıq hiss olunmur, "Yazılı 
ədəbiyyat dastanlarındakı qəzəllər əsasən şair-müəllifin adından 
deyildiyi halda, xalq dastanlarında hər bir qoşma onu söyləyən 
surətin adına bağlanır. Buna görə də bəzi hallarda ayrı-ayrı 
dastanların kim tərəfindən yaradıldığını təyin etmək çox çətin 
______________________Азярбайъан романынын инкишаф проблемляри 
 
 60
olur" (134, səh.59)). Əlbəttə, bu o demək deyil ki, dastandakı 
qoşmalarda nə qədər qəhrəman adı çəkilirsə bir o qədər də dastan-
qoşma müəllifi var. Məsələn, "Leyli və Məcnun" folklor 
dastanının nəzm hissələrində qəhrəmanların "müəllifliyi" qorunub 
saxlanılır. Diqqət yetirilsə, Qeysin dilində də lirik təhkiyə 
üstünlük təşkil edir. Çünki Qeys əfsanə qəhrəmanından dastan 
qəhrəmanına çevrilərkən məhəbbət odunu, lirik yanğının şiddətini 
də gətirir. Başqa sözlə, epik qəhrəmandan daxili qəhrəmana – lirik 
qəhrəmana çevrilir. Bu mənada da dastan qəhrəmanı eposun 
qəhrəmanından fərqlənir. Çünki o, fərdi, şəxsi hissləri ifadə edir. 
Lakin zahiri formasında eposla tipoloji qohumluğunu saxlayır. 
Yəni qəhrəman – müəllif müstəqil epik obyektivliyini saxlayır. 
Füzulidə isə "Məcnunun qəzəli"nin son beytində şairin təxəllüsü 
verilir. Maraqlı bir vəziyyət yaranır. Obyektiv qəhrəman olan 
Məcnunun qəzəli müəllifin – lirik qəhrəmanın yaşadığı əhval-
ruhiyyənin, hicran dəmlərinin, vüsal həsrətinin subyektiv 
qəhrəmanda predmetləşməsi kimi meydana çıxır. Aparıcı 
qəhrəmanların dilindən verilən bu qəzəllərin hamısı qeydsiz-
şərtsiz Füzulinin şəxsi lirik hissləridir, yaxud qəhrəmanların 
hadisənin obyektiv gedişlə bağlı daxili iztirablarının lirik 
ifadəsidir? Bizə belə gəlir ki, Füzuli nə qədər "Aşiqi-sadiq mənəm 
Məcnunun ancaq adı var", "Sürdü Məcnun növbətin, indi mənəm 
rüsvayi-eşq"dəsə də, poemanın qəhrəmanı Məcnunun tragik 
taleyinin, şəxsi kədərinin doğurduğu lirik duyğuların hamısını 
müəllifin ünvanına yazmaq olmaz. Digər tərəfdən qəzəl janrının 
özünün də poetik tələbi var. Orada predmentin xarakterindən asılı 
olmayaraq sonda mütləq müəllifin təxəllüsü verilməlidir. Ayrı cür 
mümkün də deyil. Başqa sözlə, "Leyli və Məcnun" əsərində 
verilən qəzəllərdə qəhrəmanların da, Füzulinin də müəllif payları 
vardır. Bundan sonra R.Azadənin yuxarıda dediyi fikrə qayıtmaq 
olar ki, həqiqətən da dastanda lirik-psixoloji başlanğıc roman 
meyllidir. Çünki belə bir fikir var ki, roman eposdan çox lirikaya 
meyllidir. Başqa sözlə, romanın stixiyasında eposdan çox lirik 
başlanğıc üstünlük təşkil edir. Füzuli hadisəyə və qəhrəmanların 
Himalay  Ənvəroğ lu __________________________ 
 61
taleyinə müdaxilə edir, dastanı romaniləşdirir. Xalq dastanlarının 
poemaların süjetinə təsiri Nizamidə aydın görünür: 
  Köhnə dastanların böyük ustadı, 
  Öz hekayətinə belə başladı (99, səh.31). 
 
Nizami bu hissəni "Xosrov və Şirin" dastanının başlanması" 
adlandırmışdır. Məlum olduğu kimi, "dastan" anlayışı burada həm 
köhnə, həm də yeni başlanan əsəri bildirir. Başlanğıcdan folklora 
söykənməsi göstərir ki, şair ilk təkanını xalq qaynaqlarından 
almışdır. 
  Xeyli nəzir verdin, bir xeyli qurban 
  Lütf etdi nəhayət Allah bir oğlan (99, səh.31). 
Nəzir-niyazla doğulan uşaq motivinə dastanlarımızın 
əksəriyyətində rast gəlmək mümkündür. 30 beytdən ibarət olan 
həmin o "dastanın başlanması" hissəsində "ayla-illə" deyil, "saat-
la, günlə" böyüyən bu uşağın "beş yaşına çatanda" hər kəsdən 
ibrət götürməsi, yeddiyə çatanda gözəlliyi ilə məşhur olması, 
doqquzda şir üstə qolunun gücünü sınaması, on yaşda otuz 
yaşlıları heyran qoyması, yaşı on üçü aşanda bilik quşunun qol-
qanad açması" dastanlarımızdakı "orda- ayla, illə, burda şirin 
dillə" təhkiyə sürətini xatırladır. 
Q.Xəlilov da "Azərbaycan romanının inkişaf tarixindən" 
monoqrafiyasının "Azərbaycan sovet romanının mənbələri və 
tarixi şərait" fəslində xalq yaradıcılığı üzərində xüsusi dayanır və 
romanın inkişaf tarixində onu mümkün yollardan biri kimi 
qiymətləndirir. Doğrudan da, xalq yaradıcılığı romana təkcə 
mövzu, süjet, ifadə tərzi vermir, eyni zamanda onu həyata daha da 
yaxınlaşdırır. Ona görə də V.Kojinov "Romanın mənşəyi" (1963) 
əsərində nəsr janrlarına aid xüsusiyyətlərin kökünü xalq 
yaradıcılığında axtarır. Hətta vaxtı ilə Homer əsərlərinin kom-
pozisiyasında xalq eposunun prinsiplərindən olan paralellərdən, 
dönmələrdən və yavaşıtmalardan istifadə etmişdir. Ona görə də 
epik üslubu formal-genetik məhdudluq kimi başa düşmək olmaz. 
Qəhrəmanlıq eposunda olduğu kimi romanda da folklor təhkiyəsi 
xalqın tarixi həyatının milli ənənəsinə geniş meydan açır. Bu, 
______________________Азярбайъан романынын инкишаф проблемляри 
 
 62
tipoloji mənada romanın ahənginə qəhrəmanlıq ənənəsi gətir-
məkdir. Təhkiyənin birinci şəxsin dilindən verilməsi də romana 
folklor janrından keçib. Ona görə folklor stixiyası üstündə kök-
lənən avtobioqrafik romanda sənəd, xatirə, publisistika, sosial 
xronika epik ənənə ilə bağlı olsa da, müəllif süjetinə tabe vəziy-
yətdədir. Lakin epik rəvayəti danışan nağılçıdan fərqli olaraq 
burada müəllif mövqeyi ehtiraslı olur. Romanın təsvir meydanına 
müəllif vəziyyətində çıxıb hadisələrin gedişinə qarışması "epik 
ierarxiyanın" (32, səh.460) aradan qaldırılmasının nəticəsidir. 
Nağıldan, xalq eposundan fərqli olaraq romanda fəlsəfi düşün-
cələrə, qəlbin dialektikasına, qəhrəmanların özünütəhlilinə geniş 
meydan verilir. Bununla belə, nağıl, əfsanə, mif və s. folklor 
janrlarının romanda görünməsi poetik təfəkkürün imkanlarını 
artırır. Çünki folklor təfəkkürü milli şüurun obrazlı forması kimi 
romanın həm məzmununu, həm də strukturunu genişləndirmək 
imkanına malikdir. 
Ictimai şüurun inkişafının ilk mərhələsində dünyadərki 
mifologiya ilə sinkretik vəhdətdə idi. Çünki mifologiya cəmiy-
yətin həmin pilləsinin təfəkkür tipi idi. Ona görə də ibtidai tə-
fəkkür sistemində sərbəst hərəkət imkanına malik olan mifologiya 
reallığı dərk etmək üsulu olduğu kimi, həm də bunları folklorda 
əks etdirmək vasitəsi idi. Substansional mənşə əsası nəzərə 
alındıqda nağıl və dastanların mifologiya meyli təbii hesab 
edilməlidir. Bu epik qohumluq əlaqəsinə malik olan nağıl, dastan 
və əfsanənin mənbələrinin də tipoloji yaxınlığını göstərir. 
Məsələn, romanın materiyasına nağıl stixiyası daxil etmək 
onun ideyasına sarsılmaz inam, xeyirxahlıq, güc və qəhrəmanlıq 
dəyanəti, həyatın məhv edilməzliyinə yəqinlik aşılamaqdır. Nağıl 
süjet tipi romanda personajların vəziyyətinin yaxşılaşması və 
pisləşməsi prosesini göstərməyə imkan verir. Lakin bu tipoloji 
tendensiya zahiri qəbul edildikdə real həyat faktlarından uzaqlaş-
maq kimi də qiymətləndirilə bilər. Qəhrəmanın şəxsi həyatına 
meyl bilavasitə nağıldan keçmişdir. 
Inkişafın sonrakı mərhələsində yunan arxaik nağıllarından 
və qəhrəmanlıq mifindən romanın ilk formasına keçid qanunauy-
Himalay  Ənvəroğ lu __________________________ 
 63
ğunluq kəsb edir. Burada söhbət nağıla qovuşmaqdan deyil, məhz 
transformasiya əsasında romanda nağılın imkanından, strukturun 
predmetin mahiyyətinə uyğunluğundan gedir. 
Tarixi-əfsanəvi nağılları, eləcə də müxtəlif mənbə və süjet-
ləri mənimsəyən dastan romanda nağıl-macəra başlanğıcının 
meydana gəlməsinə əlverişli şərait yaratdı. Dastana gəldikdə 
demək lazımdır ki, o özü də müəyyən həddi aşa bilmədi və epik 
idealın xalq təfəkkürünə sadiq qaldı. Romanın genezisində müəy-
yən rol oynayan hökmdar haqqında əfsanələr janrda qəhrəmanın 
bioqrafiyasına meylin meydana gəlməsinə, ona morfoloji-
fantastik ünsürlərin daxil olmasına mühüm təkan verdi. Bu tipli 
romanlar pəhləvanlıq nağılını xatırladır. Məsələn, "Şahnamə" 
qəhrəmanlarından olan Zalın Rüdabə ilə evlənməsi, Rüstəmin 
möcüzəli doğulması tipik nağıl gedişləridir. Nağıl motivlərinə 
Nizami əsərlərində sıx müraciət təkcə mövzuların stixiyasının, 
klassik ənənəvi tələbin nəticəsi deyil, həm də yeni janrın – romani 
eposun (yaxud romani dastanın) poetikasının zəruri ehtiyacı idi.  
Dastan roman ərəfəsi forma mərhələsinə aid olmaqla 
bərabər, həm də romani süjetlərin nağıl – macəra şərhinə meyl 
edəndir. Ümumiyyətlə, bu janrın konstruksiyası yalnız kitab – 
müəllif ədəbiyyatı çərçivəsində (Firdovsi, Nizami və b.) dərk edil-
məyə başladı.  
V.Kojinovun "Romanın mənşəyi" əsərinin konsepsiyasına 
əsaslanan novellik hekayələrin xalq arasında dolaşan rəvayət-
lərdən qidalandığını, realist hekayələrlə birləşərək bir şəxsin 
ətrafında dolaşıb tədricən onun aparıcı qəhrəmana çevrilməsini 
xüsusi qeyd edir. V.Kojinov belə əsərləri roman janrının ilk 
proobrazları hesab edir (58, səh.22). 
Q.Xəlilov "proobraz" anlayışını qeydsiz-şərtsiz qəbul etmək 
fikrində deyil. Onun fikrincə roman prinsip etibarilə yazılı janr 
olduğu üçün "proobraz" burada eyniyyət bildirə bilməz. Çünki 
roman, "folklordan gələn şifahi zəmin üzərində kamilləşə bil-
məz"(58, səh.22). Tədqiqatçının axırıncı fikri qəti şəkildə ifadə 
etməsi onun şəxsi mövqeyini bildirir. Əgər o, "yalnız şifahi zəmin 
üzərində kamilləşə bilməz" desə idi bu daha düzgün olardı. Ikinci 
______________________Азярбайъан романынын инкишаф проблемляри 
 
 64
tərəfdən "kamilləşmə" ifadəsi də müəyyən assosiasiya doğurur. 
Ona görə ki, romanın folklor mərhələsi daha çox janrın təşəkkül 
dövrünü əks etdirir. "Kamilləşmə" isə inkişafın aramsızlığının 
nəticəsində meydana çıxır. 
Məsələn, Azərbaycan nağıl və dastanları üçün xarakterik 
xüsusiyyətlərdən biri qəhrəmanların tilsimli, mürəkkəb çətinlik-
lərlə qarşılaşması və şər qüvvələri məğlub etməsidir. Xeyirin 
mütləq qələbəsi də bu janrların humanizmindən, demokratik 
mahiyyətindən irəli gəlir. Lakin yeri gəlmişkən qeyd etmək lazım-
dır ki, bəzən bu kimi əzəli və əbədi xüsusiyyətlər zahiri mənada 
qəbul edilərək siyasi-ideoloji tapşırığa tabe edildiyi üçün 
deformasiyaya uğrayır. Məsələn, əsrimizin 30-40-cı illərinin 
Azərbaycan romanında şər qüvvə hesab edilən "sinfi düşmənlərə" 
mütləq qalib gəlmək "ehtirası" sənət prinsiplərinə kəskin zərbə 
vurmuş və nəinki qəhrəmanı, eyni zamanda müəllifi ideoloji 
cəbhənin təəssübkeşinə çevirmişdir. Başqa sözlə, romanların 
qəhrəmanları konkret zamanın sırf ideoloji cəbhəsində hazırla-
nırdı ki, bunun nəticəsində obrazlardan daha çox ideyaların daşı-
yıcısı olurdular. Roman qəhrəmanlarını maneələr silsiləsində 
göstərmək hələ janrı bütünlüklə nağıl sxemi üzərində qurmaq de-
mək deyil. Əgər burada söhbət nağıl və dastan poetikasından ya-
radıcılıqla bəhrələnməkdən gedirsə, bunu hətta alqışlamaq olar. 
Lakin nağıl sonluğunu romana gətirib bütöv bir bədii metodun 
normativ ideoloji tapşırığına tabe etdirmək artıq həqiqi sənət yolu 
deyil. Vaxtı ilə L.Tolstoy Avropa tipli romanlar yaza bilmədiyini 
qeyd edirdi. Onun fikrincə həmin romanlarda əsas ideyaların, 
xüsusilə sonluğu məlum sxem üzrə davam etdirmək rus bədii 
təfəkkür tipinə əsaslanan romançı üçün çətin olur. Bu, Avropa 
roman təfəkkürünün sadəliyini, primitivliyini deyil, məhz milli 
spesifikliyin nağıl kökünə bağlılığını göstərir. 
"Roman" sözü XVIII əsrə qədər bəzi ölkələrdə "nağıl" 
istilahına sinonim kimi işlədilirdi. Fərqi yalnız həcm müəyyən 
edirdi. "Rus romanının tarixindən oçerklər" əsərinin müəllifi 
V.V.Sipovski qeyd edirdi ki, "mən romanla nağıl arasında, xüsu-
silə keyfiyyət məsələsində əsaslı fərq görmürəm. Bunların ara-
Himalay  Ənvəroğ lu __________________________ 
 65
sında nəzərə çarpacaq kəmiyyət fərqi bundan ibarətdir ki, roman 
geniş məzmuna malik olur, bir çox hadisə və surətləri əhatə edir, 
hekayədə isə yalnız bir və ya bir neçə epizodun təsviri verilir və 
iştirak edən şəxslərin sayı o qədər çox olmur. Ancaq hekayə 
mahiyyət etibarilə başqa heç bir şeylə romandan fərqlənmir (71, 
səh.43). 
Aşiq-məşuq macərası əsasında əmələ gələn süjet oxşarlıq-
ları haqqında da geniş danışmaq olar. Məsələn, öz aşnasını 
öldürən qız haqqındakı süjet "beynəlxalq nağıl" kimi uzun zaman 
müxtəlif ölkələrə səyahət edib (142, səh.14). 
Bununla belə, nağılla romanı yalnız kəmiyyətə görə 
fərqləndirənlərin (V.Sipovski, V.Kojinov, Q.Xəlilov) mövqelərilə 
razılaşmaq olmur. Əvvəla, hər bir janr nisbi sabit tərəfləri olan 
kamil bədii strukturdur. Romanın janr təfəkkürü, ideya-möv-
zusunu predmetləşdirmək üsulları spesifikdir. Bu isə köklü key-
fiyyət fərqi deməkdir. Təhkiyə yaxınlığını (nəsr mənasında) janr-
struktur eyniliyi kimi qiymətləndirmək olmaz. Digər tərəfdən 
həcmin də keyfiyyətə təsirini inkar etmək olmaz. Müəllif 
ədəbiyyatı olan romanda həcm geniş olsa da, kompozisiya ustalığı 
normativ poetikaya əsaslanır. Onun bütün estetik-idraki qüdrəti də 
məhz bu poetika dairəsində meydana çıxır. Nağıl təfəkkürü onun 
öz spesifikasının məhsuludur. Həmin meyarla romana yanaşıb 
insan və cəmiyyət məsələlərini geniş sosial-mənəvi qatlarda 
tədqiq edən janrın imkanlarını meydana çıxarmaq mümkün deyil. 
Eyni zamanda, bu janrlar arasında daxili, genetik bir qohumluğun 
olmasını da inkar etmək olmaz. Lakin bunu zahirdən daha çox iç 
qatda, stixiyada, pafosda, daxili-məzmunda axtarmaq lazımdır. 
Məsələn, "Şahnamə", "Pələng dərisi geymiş pəhləvan" kimi 
əsərlərin pafosunu pəhləvan – nağıl eposlarının ruhunda axtarmaq 
lazımdır. Bununla yanaşı, "Min bir gecə nağılı" süjetlərinin Şərq 
və Qərb romanlarına zəngin material verdiyi və ümumən macəra 
romanlarının yaranmasında mühüm rol oynadığı bəllidir. 
Akad.V.V.Vinoqradov V.Sipovskiyə əsaslanaraq nağıl süjetinin 
inkişafını "xalq romanlarının yaranmasına aparan yol kimi qiy-
mətləndirir. Doğrudan da, nağıl təkcə roman süjetində müəyyən 
______________________Азярбайъан романынын инкишаф проблемляри 
 
 66
intibah yaratmır, eyni zamanda, janr üslubuna da ciddi təsir 
göstərir. Bəziləri hətta belə fikirdədir ki, ədəbi proses nağıldan 
povest və novellaya, oradan da romana doğru tarixi inkişaf yolu 
keçmişdir (123, səh.26). Romanın bir janr kimi məhz bu sxem 
üzrə inkişafını qeydsiz-şərtsiz qəbul etmək olmaz. Q.Xəlilov da 
belə mülahizələrin birtərəfliliyini qeyd etsə də, müəyyən 
həqiqətin də olduğunu etiraf edir. Lakin "həqiqətlər" müəyyən 
suallar da doğurur. Məsələn, nağılla romanın birbaşa formal-
genetik əlaqəsini qəbul etməyib onu nəsr ierarxiyasının aşağı 
pilləsində dayanan povest və novelladan təşəkkül tapan janr kimi 
qiymətləndirmək düz deyil. Digər tərəfdən romanın bilavasitə 
nağıl kökünü mütləqləşdirməklə də razılaşmaq olmaz. Janrın 
rüşeymində nağıl, dastan və əfsanələrlə yanaşı kitab eposunun da 
hibriti mühüm rol oynamışdır. "Bir qədər dərinə getsək, görmək 
olar ki, roman janrının ulu babası, əcdadı xalq nağıllarıdı" (58, 
səh.27). Nağıl təkcə romanın deyil, başqa iri həcmli epik janrların 
da "ulu babası" və "əcdadı" ola bilər. Məsələn, pəhləvanlıq nağılı 
qəhrəmanlıq eposu üçün sələf olanda roman üçün də "ulu baba" 
ola bilər. Lakin ifadənin özü dumanlı təsəvvür yaradır və janrı 
bütün komponentləri ilə tam əks etdirmir. Hər bir hekayəyə, 
romana nağılın yetişdirməsi kimi baxmaq olmaz. Ənənəvi "biri 
var idi, biri yox idi" və ya "onlar şən və fərəhli yaşamağa baş-
ladılar" kimi başlanğıcın və sonluğun tədricən gündəlik həyat 
müşahidələri ilə dolub zənginləşməsi, mələklərin yerini canlı 
insanların tutması "bu uşağın (romanın – H.Q.) nağılın bələyindən 
çıxarıb daim inkişaf edərək əcdadından uzaqlaşmağının və son 
mənzilə can atmasının nəticəsidir" (136). 
Q.Xəlilovun fikrincə, "bu uşaq" nağılın bələyindən çıxsa da, 
qayğıkeş bir ana olan aşıq şerinin və dastanların himayəsi altında 
böyüyüb "boya-başa çataraq Antey qüdrətli pəhləvana çevril-
mişdir" (58, səh.27). 
Göründüyü kimi, romanın meydana gəlməsində nağıl əsası 
mütləqləşdirilir, aşıq şerinə və dastanlara isə himayədarlıq rolu 
verilir. Bununla yanaşı, folklorun geniş yayılmış janrlarından olan 
əfsanənin və əsatirin adları çəkilmir. "Qoşa janrlı" forma olan 
Himalay  Ənvəroğ lu __________________________ 
 67
dastanın hadisələri eyni vaxtda realist və romantik üslubda inkişaf 
etdirməsi romanın formalaşmasına mühüm təsir etmişdir. "Xalq 
dastanları" və ya "folklor romanları" adlandırılan dastan möhkəm 
süjeti, çoxplanlılığı və xəyala, mübaliğəyə, genişliyə və dərinliyə 
meylinə görə ümumiyyətlə roman janrı üçün, eyni zamanda 
müasir milli Azərbaycan romanı üçün də xarakterik formalardan 
sayılır. Məsələn, monumentallıq nümunəsi olan "Koroğlu" 
dastanında müasir iri həcmli romanlarımızda (I.Şıxlının "Dəli 
Kür") olduğu kimi xalqın həyatı geniş, canlı, rəngarəng lövhələrlə 
rəsm edilmiş, böyük tarixi hadisələr epik lövhələrlə təsvir və 
tərənnüm edilmişdir. Düşmənə qarşı amansız olmaq kimi 
müqəddəs qanun milli romanlarımızın qəhrəmanlarına Dədə 
Qorqud, Koroğlu, Nəbi ruhundan süzülüb gəlmişdir. Eposla 
roman arasındakı tipoloji yaxınlığın əsas səbəbləri məhz bu kimi 
daxili əlaqələrlə bağlıdır. Bununla belə, romani eposdan (Niza-
minin romani poemaları) fərqli olaraq dastan qəhrəmanları igidlik 
göstərsələr də, fatehlik etmir. Əjdahalarla vuruşmur, yalnız düş-
mənlərə qarşı mübarizə aparır və xalqın ləyaqətini qoruyurlar. 
Qaraca Çobanın ("Kitabi-Dədə Qorqud") sapandının üç 
yaşar dana dərisindən olması, hər dəfə atanda on iki batman daş 
atması, daşın düşdüyü yerdə üç il ot bitməməsi kimi ifadələr həm 
də xalq təfəkkürünün yaratdığı dastan qəhrəmanlarının reallığına 
inam yaradır. Bütün bunlar roman janrının məzmunu üçün 
əlverişli ünsürlərdir. "Folklor romanları" tarixi faktların göstərdiyi 
kimi yazılı ədəbiyyatı qədim olan xalqlarda daha tez formalaşır. 
Dastanın özündə də "romaniləşmə" prosesi gedir. Məsələn, əv-
vəlki dastanlardan fərqli olaraq sonradan yarananlarda məzmun 
və formanın reallığı, dil və ifadə zənginliyi özünü göstərir. 
"Kitabi-Dədə Qorqud" və "Koroğlu"dan fərqli olaraq "Qaçaq 
Nəbi"də demək olar ki, az inandırıcı, "qəribə" hadisələr yoxdur. 
Epik forması, bədii quruluşu ilə fərqlənən "folklor romanların"da 
qəhrəman mərkəzi epik sima kimi əsas hadisələri özündə bir-
ləşdirir və tipoloji cizgilərini hətta sonrakı obrazlarda da inkişaf 
etdirir. Bu mənada Şamo, Cahandar ağa, Vəfadar, Fərzəli, Ilyas 
Əfəndiyevin Valeh və Almuradı xalq qəhrəmanlıq dastanlarının 
______________________Азярбайъан романынын инкишаф проблемляри 
 
 68
aparıcı şəxsiyyətlərinin başlıca xüsusiyyətlərini ifadə edirlər. On-
ları mərdlik, cəsurluq, xalq işi uğrunda hər cür fədakarlığa təmən-
nasız hazır olmaq sifətləri birləşdirir. "Xalq romanları"nın bu 
xüsusiyyətləri romanlarımızın sonrakı tarixi inkişafında bu və ya 
digər şəkildə özünü göstərmişdir. 
Dastanla müasir romanın mövzu, qəhrəman və ideya-
məzmun kimi mühüm komponentlərində hətta bədii forma və 
təhkiyə üslubunda da tipoloji yaxınlıq özünü göstərir. Bunu 
"Valeh və Zərnigar" dastanından və I.Əfəndiyevin "Sarıköynəklə 
Valehin nağılı" romanından gətirilən aşağıdakı nümunələrdə 
görmək olar: 
"Zərnigar xanım xəbər aldı, 
- Abdal Gülablı Aşıq Valeh sənsən? 
Valeh dedi: 
- Bəli, xanım. 
Zərnigar xanım dedi: 
- Aşıq Valeh indi de görüm, mənnən meydana girişəcək-
sənmi? 
Valeh dedi: 
- Necə ki, canımda can var, sənnən varam. Gərək sənnən bir 
dövran eyləyəm ki, bu dövranın sədası intiqrazi-adimə qədər 
getsin. 
Zərnigar xanım bu sözü eşidən kimi həmən Reyhan bağını 
zərli xalılarla döşətdirib, behiştə döndərdi (6, səh.374). 
"Aldı Valeh: 
Sarıköynək əlimdən tutaraq üzümə baxmadan kədərli səslə 
mənə, yatsam yuxuma da girməyən bir şey dedi: 
- Valeh sənə bir söz deyəcəyəm, amma incimə! 
- Incimərəm nə olub? 
- Elə bil sən məndən soyumusan… 
- Dəlisən, nədir? 
Mən onu öpdüm, o, sinəmə qısıldı. 
- Bilsəm ki, sən məni əvvəlki kimi istəmirsən, bir gün də 
yaşamaram. 
- Niyə sənin ağlına belə şeylər gəlir? 
Himalay  Ənvəroğ lu __________________________ 
 69
- Bilmirəm, sən son vaxtlar bir təhər olmusan. 
- Hər nə olursa-olsun mən bu düna işığına səninlə baxıram. 
Ancaq qəsəbədə eşidəndə ki, Məcidovu həbs ediblər, əvvəl 
inanmadım" (43, səh.148). 
Hər iki nümunənin təhkiyə tərkibi bütün komponentləri ilə 
üst-üstə düşməsə də, sevgililərin məhəbbət andı mükalimə for-
masının yaxınlığına səbəb olmuşdur. "Oxşar stixiya" ifadə və təh-
kiyə formasının da "oxşarlığını" şərtləndirmişdir. Fərq folklor üs-
lubunda və yazılı ədəbiyyatın müəllif təhkiyəsindədir. Məsələn, 
Valeh "- hər nə olursa-olsun, mən bu dünya işığına səninlə 
baxıram" deyəndən sonra birdən-birə təhkiyənin istiqamətini 
assosiativ formada dəyişdirib Sarıköynəklə bir qədər əvvəl 
etdikləri söhbətə sanki qətiyyən dəxli olmayan "Ancaq qəsəbədə 
eşidəndə ki, Məcidovu həbs ediblər, əvvəl inanmadım" deməsi 
artıq romanın struktur xüsusiyyətindən irəli gəlir ki, dastanda belə 
kəskin keçidlər etmək mümkün deyil. Bu mənada romanın 
rüşeymlərini qədimlərdə axtarmaq metodoloji baxımdan düzgün 
hesab edilməlidir. Çünki bünövrəsi dərinliklərə dirənməyən hər 
hansı bədii formanın normal inkişaf prosesi keçməsi inandırıcı 
görünə bilməz. Məsələn, epik təfəkkür sistemi prinsiplərinə və 
substansional əsasa söykənən "Kitabi-Dədə Qorqud" və "Koroğ-
lu" kimi Azərbaycan dastanlarının qəhrəmanları müvafiq olaraq 
"qanun xaricində" olan qəhrəmanlar idi. Bu, epos xüsusiyyəti olsa 
da, onları fəaliyyətə sövq edən amillərin şəxsi səbəblərdən 
doğması romanın dastana meylinin nəticəsi idi. Lakin təəssüf ki, 
bu təbii ruhi keyfiyyətlərin sonradan "inqilabi" romanlarımızda 
süni pafos kimi bayağılaşdırılması halları da olmuşdur. Bununla 
belə, roman janrında elə surətlər yaranırdı ki, onlar heç də nağıl 
və dastan qəhrəmanlarına bənzəmirdilər. Həmin romanlar həyatı 
həm romantik daxili ziddiyyətləri ilə, həm tənqidi-realist sərtliyi 
ilə, həm də geniş epik təsvir üsulunda tədqiq etməsinə görə 
diqqəti cəlb edirdi. Roman müasir və tarixi hadisələrlə, xarak-
terlərlə zənginləşirdi ki, bu da janrın qarşısına həyatı bütün dərin-
liyi, genişliyi ilə əks etdirmək kimi daha çətin tələblər: həm 
romanın yeni estetikasını, həm də müasir roman təfəkkürünü 
______________________Азярбайъан романынын инкишаф проблемляри 
 
 70
formalaşdırmaq kimi ciddi sənətkarlıq axtarışları tələbi qoyurdu. 
Bu baxımdan xalq yazıçısı I.Əfəndiyevin 1978-ci ildə "Azərbay-
can" jurnalında, 1979-cu ildə isə kitab şəklində çap etdirdiyi 
"Sarıköynəklə Valehin nağılı" romanı yaradıcılıq axtarışları sahə-
sində janrda estetik-idraki imkanları genişləndirməyin, folklor 
stixiyası üslubunu saxlamaqla son dərəcə narahat, sarsıntılı 
müasir həyatımızın "nağıllarında" müxtəlif qüvvələri və taleləri 
göstərməyin mümkünlüyünü nümayiş etdirdi. Roman son dərəcə 
mürəkkəb daxili bir quruluşa malikdir. Ilk baxışdan adama elə 
gəlir ki, əsər iki gəncin sevgi həyatının nağılıdır. Əsərin bir 
yerində Sarıköynək müstəntiq Yusifovun "Jiquli"sində gedəndə 
Zeynəbin "Segah"ını dinlərkən, həqiqətən də Valehlə özünün 
Leyli və Məcnun məhəbbətini yada salır. Lakin gənclərin həyat 
taleləri daha mürəkkəb ictimai-mənəvi proseslərlə bağlıdır ki, 
bunun üçün müasir həyatın nağıllarını danışmaq və ümumiyyətlə, 
onun nağıl dünyasından keçmək lazımdır. Müəllif qəhrəmanlarını 
müasir həyatın nağıllar aləminə salır. Bu həyatın ilk çağları gənc 
qəhrəmanlara dumanlı və əsrarəngiz, romantik bir tüldə görünür. 
Bu aləmdə hələ hamı xeyirxah və əməlpərvər görünür. Orada 
Məcidovlar, Yusifovlar, Balaəmi Babaşovlar yoxdur, hələ 
Sarıköynəklə Valehin nağıl dünyasında bu kimi şər qüvvələr yuva 
salmayıblar. "Sarıköynəklə Valehin nağılı" on beş nağıldan 
ibarətdir. Romanda elə nağıllar vardır ki, bilavasitə aparıcı 
qəhrəmanların nağılı deyil ("Gül Sənubərin nağılı"). Lakin orada 
da nağılı danışan aparıcı qəhrəmandır ("Aldı Valeh"). Müəllif 
bəzən "nağılların" əlaqələndirilməsində də "nağıl", "dastan" təhkiyə 
üsulundan istifadə edir. Məsələn, on dördüncü nağıldan on beşinciyə 
keçmək üçün belə bir "körpü" atılır: "Göydən bir oğlan düşdü ki, "Gül 
Sənubərin sevgilisi" onun yanında yalan oldu.  
"Qoyun buradan gerisini Valeh danışsın" (43, səh.277). 
Bundan sonra romanın həcm etibarilə ən böyük nağıllarından olan 
yuxarıda adını çəkdiyimiz həmin o "Gül Sənubərin nağılı" (on 
beşinci nağıl) verilir. Valeh isə hadisələri adi roman təhkiyəsində 
deyil, dastan təhkiyə üslubunda ("Aldı Valeh") danışmağa 
başlayır. Dastan deyim tərzi I.Əfəndiyevin yaradıcılığında yeni 
Himalay  Ənvəroğ lu __________________________ 
 71
ifadə üsulu deyil. Hələ 1960-cı ildə yazdığı "Körpüsalanlar" 
romanında da müəllif qəhrəmanlarının obrazını məhz bu üsuldan 
istifadə edərək yaratmışdır. Folklorun doğma üslubunda: hadisə-
lərin birinci şəxsin dili ilə nəql edilməsi şəxsiyyətin ön plana çə-
kilməsinə, lirik-psixoloji məqamların qabarıq verilməsinə, aparıcı 
qəhrəmanların öz taleləri ilə bağlı olan əhvalatlarda yaxından 
iştirak etmələrinə geniş imkan yaratmışdır. "Körpüsalanlar"da 
"Aldı Səriyyə", "Aldı Adil" deyim tərzləri daha çox aparıcı qəhrə-
manlarının "şəxsi" romanlarının təhkiyə vasitəsi kimi diqqəti cəlb 
edirdisə, "Sarıköynəklə Valehin nağılı" romanında həmin ünsürlər 
eyni zamanda əsərdəki digər qəhrəmanların da əhvalatlarının 
təhkiyəsinə xidmət edir. Nəticədə bütün bunlar nağıl – dastan 
üslubunn möhkəm lirik-epik sintezini əmələ gətirir. Müasir 
həyatın çətin yollarından keçən, ömür karvanlarına xeyirin və 
şərin ölüm-dirim çarpışmalarını qoşan bu işıqlı qəhrəmanlar qara 
qüvvələrlə qeyri-bərabər döyüşdə nağıl-dastan igidliyi, dözüm və 
həyat eşqi nümayiş etdirərək qalın zülməti yarıb çıxa bilirlər. 
Əsərin başlıca ideyalarından biri budur ki, nağıl tarixi qəhrəman-
lıq keçmişimizin yaşarlı yaddaşı kimi bu günkü həyatımızdan heç 
də uzaqda deyil. Insanların mifoloji – nağıl şüurunun yaratdığı 
xeyir və şər qüvvələr indiki həyatımızda da vardır. Onların bir 
qismi müsbət qəhrəmanlara xeyirxahlıq edirsə, digəri (şər) onları 
uçuruma, zülmətə, Balaəmi Babaşovların qorxulu nağıllar 
dünyasına çəkir. Romanın nağıllarının bəzi başlıqlarında verilən 
"başqa əhvalatlar", "qəribə işlər" özləri də əlavə folklor stixiyası 
əmələ gətirir. Romanın ilk səhifəsi də Aşıq Ələsgərin məşhur 
"Sarıköynək" qoşmasının birinci bəndi ilə başlayır və aşağıdakı 
şəkildə davam etdirilir: "Aşıq Hüseyn (Aşıq Ələsgərin şagirdi, 
Sarıköynəyin babası – H.Q.) nağıl eləyirmiş ki, ustad (Aşıq Ələs-
gər–H.Q.) elə həmin toyda o, gözəlin (Sarı köynəkli qızın – H.Q.) 
şəninə bədahətən bir mahnı qoşub sazla oxudu. Sonra Aşıq 
Hüseyn də ustadının xatirəsinə nəvəsinin adını qoyub Sarıköy-
nək" (43, səh.3-4). Göründüyü kimi, folklor-nağıl stixiyası aparıcı 
qəhrəmanı anadan olandan izləyir və çətin, sarsıntılı yollardan 
keçirərək uğurlu taleyə qovuşdurur. 
______________________Азярбайъан романынын инкишаф проблемляри 
 
 72
Romanın ən böyük nağılı olan altıncı nağıl hadisələrin da-
xili dinamikasında, qüvvələrin qütblənməsində mühüm rol oyna-
yır. Bunu elə nağılın başlanğıcına yığılan "məzmundan" da gör-
mək olur. "Cavan şoferlərin köməyə getmələri, Rövşənin əhvalatı, 
Musanın şahidliyi, Valehin həbsə alınması, Muradzadə". Yaxud, 
beşinci nağılın adına diqqət yetirək: "Valehlə Sarıköynəyin 
səyahətə çıxmaları və Qədirxan qocanın qəribə işləri." Göründüyü 
kimi, "nağılların" adlarında bir nağıl, macəra stixiyası vardır. Bu 
başlıqlar məşhur türk dastanı "Kitabi-Dədə Qorqud"un bo-
yalarının və böyük Füzulinin "Leyli və Məcnun" romani das-
tanının fəsillərinin başlıqlarını yada salır: "Salur Qazanın evinin 
yağmalandığı boyu bəyan edər" və ya "Bu, Leylinin çıraqla 
macərasıdır və ondan çareyi-dərdi-dil təmənnasızdır." 
Dünyalara da dəyişməyəcəyi Valehindən ayrıldığını ürək 
ağrısı ilə, əzabla, yana-yana hiss edən Sarıköynək an-baan müasir 
həyatın nağılında fəal qüvvəyə çevrilirdi. Bu aləmə daxil olmağın 
ilk məqamını o, özü belə etiraf edir: "Mənə elə gəlir ki, yoldaş 
Yusifov bu qaranlıqda gülümsəyə-gülümsəyə məni nağıllarda 
eşitdiyim tilsimli qalaya çəkir" (43, səh.126). Sarıköynəyin 
Yusifovun göy gözlərinin dərinliyində qəddar və soyuq 
amansızlıq duyması uğurlu obrazlı ifadə olmaqla yanaşı, həm də 
nağıl aləminin qara qüvvələrinin zahiri portretinin mahiyyətə 
tuşlanan realist cizgiləridir. Bunun ardınca qəhrəmanın "onun 
gülən gözlərinin baxışlarında arxayın, yırtıcı bir hal" hiss etməsi 
də həmin şər obrazını tamamlamağa yönəldilir. 
Sarıköynəyin müstəntiq Yusifovun dəmir darvazalı, hündür 
barılı daçasından gecə ikən qaça bilməsi də nağıl qəhrəmanlığının 
milli qeyrətlə necə möhkəm qovuşduğunu nümayiş etdirir: "Bu 
qaranlıq çöllərdə qurd-quşun, ilan-çayanın məni basıb yeməsinə 
razı olardım, amma Valeh kimi oğlanın nişanlısının namusunun 
Yusifovun ayaqları altına salınmasına razı olmazdım! "Razı 
olmazdım!" – deyə birdən dəli kimi qışqıraraq təkrar etdim" (43, 
səh.130). 
Sarıköynəyin öz dili ilə, son dərəcə həyəcanlı və çılğın bir 
şəkildə danışdığı "nağıl" – romandan verilən bu kiçik parça qəh-
Himalay  Ənvəroğ lu __________________________ 
 73
rəmanın düşdüyü mühitin son dərəcə kəskin olduğunu göstər-
məklə bərabər, daxili aləmin böyüklüyünü, Leyli sədaqətinin 
reallığını nümayiş etdirir. Eyni zamanda bədii tarixi yaddaşımızı 
tərpədir, oxşar tipli və taleli bir çox qəhrəmanları yada salır. 
Məsələn, Salur Qazanın arvadı Burla Xatun oğlu Uruzun 
ölümü bahasına olsa da, namusunu qoruyur. Şirin, Leyli məhəb-
bəti ölümdən üstün tutur. Həcər Nəbiyə daim baş ucalığı gətirir, 
Şamonun sevimli Qəməri də Sultanın əlindən Sarıköynək kimi 
xilas olur. Göründüyü kimi, I.Əfəndiyev qəhrəmanına xas olan ən 
layiqli keyfiyyətləri çox dərinliklərdən çəkib gətirir. Başqa sözlə, 
Sarıköynəyin yüksək iradi-mənəvi dəyərlər nümayiş etdirməsi, 
zamanın qalın sədlərini yarması şəxsiyyətin daxili məzmununun 
bütövlüyü ilə yanaşı, həm də milli ənənə ilə sənətin qəhrəman 
tipologiyasında varisliyə söykənməsini də nümayiş etdirir. 
I.Əfəndiyevin qəhrəmanlarının düşdüyü şəraitin xarakteri elədir 
ki, buradan ("dərin quyudan") yalnız Məlikməmməd igidliyi, 
Həcər qeyrəti ilə xilas olmaq mümkündür. Bunu Sarıköynəyin, 
Valehin dünyalara sığmayan nağıl ömürlərindən də görmək olar: 
"Tərcümeyi-halımı üç-dörd cümlə ilə deyib qurtarmaq olardı. 
Amma mənim Valehlə bağlı ömrüm dünyalara sığmayan bir aləm 
idi. Bir nağıl idi. Sözla-sazla deyilib qurtarmayan bir nağıl…" 
(43, səh.195) 
Nağıl həyatı qəhrəmanları daim izləyir. Çünki onlar möv-
cud münasibətləri: Məcidov, Yusifov, Babaşov dünyasının "har-
moniyasını pozmağa cəhd etdikləri üçün özlərini "nağıl qəhrə-
manları" pərdəsində kökləməli idilər. Bunu yaşamaq uğrunda mü-
barizə özü də tələb edirdi. Əks halda "Min bir gecə" nağılındakı 
kimi "bir xəzinənin üstündə oturan", "dəniz kənarındakı bağında 
olan iki mərtəbəli evinin divarından otuz kilo qızıl, bir torba 
brilyant – olmaz, yüzlərlə üzük, nə qədər mirvarı çıxan", 
"evindəki seyfində iki yüz min manat pulu tapılan", "dəniz 
kənarındakı yaylaq mülkünə yarım milyondan artıq xərc çəkən", 
"hovuzunda rəngarəng balıqlar üzən, fin hamamına qədər hər şeyi 
olan" (43, səh.195). Balaəmiyə qalib gəlmək qeyri-mümkün 
olardı. 
______________________Азярбайъан романынын инкишаф проблемляри 
 
 74
Maraqlı burasıdır ki, yazıçı nağıl "müəllifi"ndən fərqli ola-
raq qəhrəmanlarının taleyində, tərcümeyi-halında yaxından iştirak 
edir. Əsərin müəyyən yerlərində "Muradzadənin müəllifə dedik-
ləri" formasında süjetə daxil olmaq formal-üslubi əlamət deyil, 
yazıçı-vətəndaşın zamanın taleyüklü hadisələrində yaxından 
iştirakıdır. Əsərin tarixilik, müəllif lirikası, nağıl-dastan təhkiyə 
komponentləri əsasında qurulması hadisələrin tələb etdiyi ideal 
formanın tapılması kimi qiymətləndirilməlidir. Ona görə də 
"Sarıköynəklə Valehin nağılı" romanı bir tərəfdən nağıl kökünə 
qayıtmaq, yaddaşı yaşatmaq və qəhrəmanları bu ruhda kökləndir-
mədirsə, digər tərəfdən uğurlu müəllif axtarışları və tanıntılarının 
nümayişidir. Bu, onu göstərir ki, roman müasirlərimizin narahat 
həyatından bəhs edəndə də mənbəyindən bəhrələnə bilər. Bu, 
sadəcə olaraq roman təfəkkürünün verdiyi imkandır ki, hər bir 
sənətkar onda öz sözünü deyir. Çünki bədii idrakın xarakterində 
həqiqi dönüş yaradan bir janr kimi roman həm də reallığın "öz 
inkişafına" yol açmaq, şüurda mühüm dəyişiklik əmələ gətirmək 
və dünyanı mənimsəmək üçün son dərəcə əlverişli üsullar 
yaratmaq imkanına malikdir. Roman təfəkkürü çox mürəkkəb bir 
prosesdir və daim mənbəyə enməyi tələb edir. Roman təfəkkürü 
janr tipləri vasitəsilə özünün genetik inkişafını izləməyə, 
müəyyən başlanğıcları (epik, lirik, romani, nağıl və s.) yazıçının 
roman şüurunun əlamətləri kimi başa düşməyə imkan verir. 
Gerçəkliyi janrın gözü ilə görməkdə roman müstəsna rol oynayır. 
O, həyatı yalnız fabula mənasında deyil, daha dərin əlaqədə, geniş 
miqyasda görmək bacarığıdır. 
Romanı keçmiş, gələcək döngələri əsasında qurmaq janrın 
təfəkkür imkanlarının zənginliyini meydana çıxarır. Bu, 
"hüdudsuz", "daim axtarışda olan, özünü tədqiq edən və öz 
formasına hər dəfə yenidən baxan" (32, səh.482) janr kimi roman-
epopeyada daha aydın görünür. Məsələn, S.Rəhimovun 
"Şamo"sunda epos təfəkkürünün xüsusiyyətləri romaniliklə və 
müasir epik düşüncə ilə sintez təşkil edir. Burada roman janrının 
müxtəlif tipləri – ailə, sosial-tarixi, tarixi-inqilabi, psixoloji, pub-
lisistik, fəlsəfi, mərkəzdənqaçma və s. birləşir. "Şamo" kimi mo-
Himalay  Ənvəroğ lu __________________________ 
 75 
numental bir epopeyanı "saf" roman təhkiyəsi ilə axıra kimi 
aparmaq qeyri-mümkündür. Çünki "Şamo" bir şəxsin, bir nəslin, 
hətta bir millətin konkret tarixi mərhələsinin də romanı deyil. 
Zahiri mənada burada tarixi dövr də var, onu yaşayan və daşıyan 
şəxslər də. Lakin roman öz ideyasını xalqın tarixi taleyinin dərin 
qatlarından alır. Ona görə də əsərin ləyaqəti "vətəndaş mühari-
bəsi" və "inqilabi hadisələrin" təsvirində deyil, roman təfəkkürü 
sahəsində aparılan axtarışlardadır. Roman təfəkküründə nağıl, 
dastan, mifologiya, əfsanə və rəvayətlər təhkiyəyə çox möhkəm 
şəkildə qaynaq edilmişdir. Ona görə də nağıl, dastan və hətta 
mifoloji təfəkkürə söykənmədən, qədim "Avesta"nın idrakı 
imkanlarına yiyələnmədən bədii fikri belə geniş üfüqlərdə 
dolandırmaq olmazdı. Əks halda, kənkan Qeybəlidən danışan 
müəllif Zöhhak və dəmirçi Kavə əhvalatının assosiasiyasına necə 
nail ola bilərdi? Yaxud, Qəmərin Sultanın caynağından qurtar-
masını və uzun müddət "qeyb olması"nı zamanın nağılı ilə necə 
əlaqələndirərdi? Bir sözlə, həcminə onlarla nağılın, dastanın, 
əfsanə və rəvayətlərin sığdığı bu əsərin ayrı-ayrı qəhrəmanlarının 
romanı son anda sanki nağılla qurtarır. Bu, aparıcı qəhrəmanların 
– Şamo və Qəmərin taleyindən tutmuş, romanda az görünən, lakin 
uzun zaman unudulmayan, canavarlara yem olan zavallı Alagözə 
də aiddir. Gözəlliyinin və məsumluğunun müsibətini çəkən bu 
nakam qızı "canavarların parçalaması"nın göynərtisi yalnız nağıl 
üslubunda verilə bilərdi ki, bunu da S.Rəhimov çox ustalıqla edir. 
Nağıl təfəkkürünə malik olmayan oxucu Alagözün hansı 
canavarlar tərəfindən parçalandığını çətin ki, dərindən duyar. 
Yaxud Leylək Ələmdarın Leyləkliyini, şəhər mağazalarını 
gəzərkən bəzək şeylərini alıb ağası Müqüm bəyin "maya bud" 
arvadı Zərrintaca hədiyyə vermək üçün daha nələrə hazır 
olduğunu nağıl təfəkküründə yoğurmadan anlamaq qeyri-
mümkündür. Doğrudan da axı bu Leylək Ələmdar hansı qorxulu 
nağılın qəhrəmanıdır ki, xüsusi tapşırıqla günahsız adamları 
öldürüb Qarabağın kəhrizlərinə doldurub əldə etdiyi qazancı 
Zərrintacın əndamına "qurban" verməyə hazırdır. Sözün həqiqi 
______________________Азярбайъан романынын инкишаф проблемляри 
 
 76
mənasında yalnız "birtipli" təfəkkürlə bu kimi obrazların yaratdığı 
assosiasiyanı yığıb-yığışdırmaq mümkün deyil. 
Elə götürək Göyərçini. Bu obrazın zahiri "qabığı" ilə daxili 
məzmunu arasında sirli bir nağıl yatır. Yoxsa ona nə düşmüşdü ki, 
öz şəxsi-intim hisslərini Şamo ailəsinin faciəsində, "yeraltı 
zoğanın tüstüsünün kəsilməsində" ovundursun. Ağızdan "qətran 
iyi" gələn əri yasavul Kəlbalı ilə "axıra kimi yaşasın", hətta onu 
Maroya "atdırsın" və özünü Sultanın ehtiraslarından xilas etmək 
üçün Qəməri qurban versin. Tilsimli nağıllardakı kimi zahiri 
gözəlliyi ilə insanları aldadıb şər dünyasının övladlarının sayını 
artırmaq və bu istiqamətdə düşüncə meydanını genişləndirmək 
"adi roman" işi deyil. 
S.Rəhimov klassik nəsr irsinə nə qədər bağlı olsa da, öz 
mayasını folklordan alan sənətkar olmuşdur. Bunu onun bilaVasi-
tə dastan və nağıl mövzusunda yazdığı əsərlərdən də görmək olur. 
Hələ 40-cı illərdə "Aynalı" povestində xalq qəhrəmanı Nəbinin 
sevgilisi Həcərin əfsanəvi obrazını yaradan sənətkar hiss edir ki, 
mövzu onu daxilə, bədii nəsrin daha iri formasına çəkir. Mövzunu 
qəlbində, təfəkküründə və təxəyyülündə zaman-zaman yaşadan 
yazıçı nəhayət 60-70-ci illərdə öz sevimli qəhrəmanlarının tarixi-
əfsanəvi talelərinin romanını yaratdı. Bu, üç cilddən ibarət iri 
həcmli "Qafqaz qartalı" romanı idi. Onu sözün həqiqi mənasında 
roman-əfsanə adlandırmaq olar. Çünki romandakı hadisələrin 
realizmi daxildən folklorun romantik stixiyası ilə ruhlandırılır. 
Ona görə də empirik şüurla romanın ruhi mənasını dərk etmək 
çətindir. Çünki burada müəllifin romanntik xəyalı əfsanəvidir.  
S.Rəhimovun övlad itkisinin, qəlb yanğısının, şəxsi kədə-
rinin göynərtisinin bədii etirafı və müəyyən mənada təsəllisi olan 
"Kəsilməyən kişnərti" (1962) romanı eyni zamanda oxucunu 
mifik təfəkkürün qaynaqlarına aparır. Çünki "göz-nəzər" fəlsəfəsi 
öz mənbəyini oradan götürür. Əgər "göz-nəzər" yoxdursa, niyə 
Şüküran kimi bir oğul özünün sevimli Ulduzunun (atın adıdır) 
qurbanı oldu? Eyni zamanda Şüküranın mifik-əfsanəvi ölümü bir 
tərəfdən labüdlük kimi təlqin edilirsə, digər tərəfdən ruhun 
ölməzliyi inamı aşılanır. 
Himalay  Ənvəroğ lu __________________________ 
 77
Bununla yanaşı, nağıl-dastan təhkiyəsi və təfəkkürü nə 
qədər mifoloji-fantastik imkanlara malik olsa da, o, əgər müasir 
roman üslubuna qovuşmursa, struktur məzmun komponentləri 
sayıla bilməz. Ona görə də folklor motivlərinin romana yalnız 
stixiyası, cövhəri, şirəsi gətirilməlidir, ta hazır süjet sxemi yox. 
Folklor roman qəhrəmanına narahat düşüncə, dünyanı yaxşılaşdır-
maq və özünü saflaşdırmaq imkanı verir. 
Poeziyanın bir növü olan romanda xəyal həqiqətlə daha 
yaxşı qovuşur" (26, səh.328). Doğrudan da, istedadın hədsiz 
sərbəstliyinə imkan verən roman "poeziyanın hər şeyi əhatə edən 
ən geniş növü" kimi özündə lirik və dramatik formanın imkan-
larını üzvi şəkildə birləşdirir. Belinski uydurma və həqiqətin nis-
bətini tarixi romanın əsasında göstərir. Bu mənada "romançılıq və 
hekayəçilik həyatı və tarixi təhrif etmək deyil, əksinə, onu bədii 
şəkildə vermək deməkdir" (7, səh.497). 
Həyatı və tarixi bədii şəkildə verməklə xəyalın uydurmaları 
və həqiqətən olmuş hadisələri ciddi tarixi surətdə təsvir etmək 
arasında ümumi əlaqə vardır. Çünki "tarixçiləri əbəs yerə sənətkar 
adlandırmırlar" (26, səh.329). 
Ona görə də romanın janr stixiyasında tarix də, "uydurma" 
da, əfsanə də struktur şəkildə predmetləşə bilərlər. Romanın tə-
şəkkülündə folklor janrlarından olan əfsanələrin, o cümlədən ta-
rixi əfsanələrin mühüm rolu olmuşdur. Məsələn, "tarixi şəxsiy-
yətlərlə bağlı əfsanələrdə müxtəlif dövrlərdə yaşamış qəhrəman, 
sərkərdə, sənətkar və başqalarının həyatı ilə bağlı əhvalatlar əfsa-
nələşdirilirdi. Xalq içərisində Midiya hökmdarları Astiyaq, Dara, 
Ənuşiravan, Babək, Cavanşir, Cavidan və başqa tarixi şəxsiy-
yətlərin adı ilə bağlı çox əfsanə dolaşmaqdadır" (44, səh.138). 
Azərbaycan Elmlər Akademiyası Nizami adına Ədəbiyyat 
Institutunun Xalq yazıçısı Mirzə Ibrahimovun baş redaktorluğu 
ilə buraxılan 20 cildlik "Azərbaycan klassik ədəbiyyatı kitabxa-
nası"nın "Xalq ədəbiyyatı" adlanan birinci cildi mif, əsatir, 
əfsanə, rəvayət və s. xalq ədəbiyyatı janrlarına həsr edilmişdir. 
Roman janrı ilə genetik qohumluğu olan mif, əsatir, əfsanə, 
rəvayətlər həcmi və təhkiyə tərzi ilə diqqəti cəlb edir. Nəsr dili ilə 
______________________Азярбайъан романынын инкишаф проблемляри 
 
 78
tərtib edilən bu janrların həcmi son dərəcə yığcamdır. Ona görə də 
üç min səhifəlik "Şamo" romanının bütün struktur 
xüsusiyyətlərini nəzərimizdə canlandırıb düşünəndə ki, janr öz 
mənbəyiini əfsanə, əsatir və rəvayətlərdən almışdır, nağıl və 
dastan romanın inkişafında genezis rolu oynamışdır, ilk baxışdan 
qəribə görünür. Lakin hər bir janrın embrion halı da olur. Roman 
da vaxtı ilə rüşeym, "hüceyrə" dövrünü yaşayıb. Bununla belə, 
xalq ədəbiyyatının yazıya köçürülmüş mövcud mənbələrindən 
çıxış edib fikir söyləmək çətin olsa da, fakt faktlığında qalır ki, 
bunların mətnlərinin formasını, fikrin əsaslandırılması üsulunu 
nəzərdən keçirdikdə aydın görürsən ki, müasir romanlarımızın 
mətn tərtibindən kəskin şəkildə fərqlənir. Aydın olmaq üçün 
"Nadir şah" rəvayətini olduğu kimi veririk: 
Nadir şah çətin keçidləri öyrənmək üçün başının dəstəsilə 
birlikdə alçaqlı-ucalı dağlara gəzməyə çıxır. Yolu Çənlidağın 
ayağına düşür, oradan da Qoşqarçay dərəsinə enir. Şah qəflətən 
qarşısına çıxan mənzərəni görəndə gözlərinə inanmır, onu heyrət 
götürür. Görür ki, gənc bir oğlan iki qaya arasında kəndir üstə 
oynayır, altında da qıjhaqıjla dağ çayı axır. 
Şah ətrafdakılardan soruşur: 
- Bu kimdir? Haralıdır? 
Hamıdan əvvəl Elat kişi dillənir: 
- O bizim pəhlivanımız Xanoğlandır. 
- Sizin xanınız, Xanoğlanınız da var? 
Sözün kinayə ilə deyildiyini başa düşən Elat kişi şahı 
cavabsız qoymur: 
- Bəli, bu dağlarda hər kəs özündə xandır. 
Şah qəzəbindən dodağını çeynəyir. Elat kişinin yaxasından 
tutub, onu bərk-bərk silkələyir. Bunu görən Xanoğlan kəndirin 
üstündə oynaya-oynaya barmağı ilə şahı hədələyir.  
Şah buna dözə bilmir, Xanoğlan oynaya-oynaya çayın 
ortasına çatanda namərdlik edib xəncərlə kəndiri doğrayır. Gənc 
pəhləvan Qoşqarçayın sal daşlarına çırpınıb parça-parça olur. 
Qoşqarçayın zümrüd suları al qana boyanır, qayalardan sallanan 
kəndirin ucları suya düşür (8, səh.96). 
Himalay  Ənvəroğ lu __________________________ 
 79 
Göründüyü kimi, rəvayətdə təsvir edilən hadisə yığcam olsa 
da, əhvalatın konkret başlanğıcı, davamı və sonu vardır. 
Mükalimələr, təbiətin ahənginin təsvirindəki ardıcıllıq, hərəkətlə-
rin motivləndirilməsi və s. sanki romandan qoparılmış bir parçanı 
(Belinski) xatırladır. Lakin bu hissənin öz janrına məxsus olan 
bütün xüsusiyyətləri (əhvalatı xüsusi vurğulamaq) yerli-
yerindədir. 
Burada yığcamlıq, həm keyfiyyəti, həm də janr meyarını 
əks etdirir. Məsələn, birinci cildə daxil edilən 21 əfsanə (mif və 
əsatir) kitabda cəmisi 15 səhifəlik bir yer tutur. Bunu "toponimik 
rəvayətlər", "Əfsanəvi və tarixi şəxsiyyətlər haqqında rəvayətlər" 
üçün də demək olar. Eyni vəziyyət "Azərbaycan nağılları" (1976) 
kitabında toplanan nümunələrdə də müşahidə edilir. Həcm bir 
qayda olaraq 3-5, nadir hallarda isə 8-10 səhifəni əhatə edir. 
Məsələn, "Tənbəl qızın nağılı", "Əyyarın nağılı", "Sədaqətli 
arvad", "Şirlə tülkü" və s. hətta 2 səhifədən də azdır. 
Lakin süjetin bütün ünsürləri və kompozisiya bu janrlarda 
öz poetik funksiyalarını tam yerinə yetirirlər. Bütün nağıllar 
demək olar ki, eyni şəkildə başlayır: "Bir bağbanın gözəl bir bağı 
var idi" ("Bağbanla padişah"); "Iki qonşu var idi" ("Ər-arvadın 
nağılı"); "Biri var idi, biri yox idi, bir qız var idi" ("Padişahla 
arvad"); "Bir şəhərdə üç sənətkar yaşayırdı" ("Üç sənətkar") və s. 
Sonluq isə çox vaxt xoşbəxt, yaxud ibrətamiz olur. Romanla 
nağılın sonluğunda bir süjet oxşarlığı var. Buna poetikada 
"novelik sonluq" deyilir. Əgər nağılda sonluq bitirsə, romanda o, 
"qurtarmır", fikirdə, daxili süjetdə davam etdirilir. 
Dastanın isə öz xüsusi poetikası var. Başlanğıcda bir qayda 
olaraq 7-14 bənddən ibarət "Ustadnamə" verilir. "Ustadnamə"lər 
adətən qoşma şer şəklindən ibarət olur. Məsələn, "Tahir və Zöhrə" 
məhəbbət dastanının "Ustadnamə"sində Xəstə Qasımın üç 
qoşması verilmişdir. "Ustadnamə" qurtardıqdan sonra ənənəvi 
şəkildə başlayan nəsr hissəsi gəlir: "Belə rəvayət edirlər ki…", (6, 
səh.24), ("Tahir və Zöhrə"); "Nəql edirlər ki…" ("Əsli və 
Kərəm") (6, səh.71). 
______________________Азярбайъан романынын инкишаф проблемляри 
 
 80
"Kitabi-Dədə Qorqud" dastanlarında və "Koroğlu"da 
romani başlanğıc bilavasitə üstünlük təşkil edir. Bunu onun nağıl 
və məhəbbət dastanları ilə müqayisədə bəzi komponentləri də 
aydın göstərir. 
Tarixi kökləri çox dərinlərə gedən "Dədə Qorqud" boyları 
şübhəsiz ki, yarandığı ilkin əsas üzərində qalmamışdır. Zaman 
keçdikcə, həm də yazıdan-yazıya köçürüldükcə dəyişmiş, yeni 
həyat materialı ilə zənginləşmiş və şifahi xalq ədəbiyyatının 
yaradıcı ənənəsi ilə təkmilləşmiş, daha doğrusu, romani bir 
inkişaf yolu keçmişdir. "Dədə Qorqud"un "giriş" hissəsi əsas 
mətn ilə eyni vaxtda yazılmasa da, ənənəvi roman poema 
(məsnəvi epik poema) "girizgah"larını xatırladır. Burada da süjet 
əhvalatına qədər Dədə Qorqud obrazı, onun şəxsiyyəti və 
fəaliyyəti ilə bağlı fraqmentlər verilir: "Rəsul Əleyhissalam 
zamanında yağın Bayat boyından, Qorqud ata diyərlər, bir ər 
qopdı" (72, səh.31). "Dədə Qorqud"un "Dirsə xan oğlı Buğac xan 
boyını bəyan edər, xanım, hey!" başlığı ilə verilən birinci boyu 
aşağıdakı şəkildə başlayır: 
"Bir gün Qam Ğan oğlı xan Bayandır yerindən turmışdı. 
Şami günligi yer üzünə dikdirmişdi. Ala sayvanı kök yüzünə 
aşanmışdı. Bin yerdə imək xalicəsi döşənmişdi. Xanlar xanı xan 
Bayandır yildə bir kərrə toy edib, oğuz bəklərin qonaqlardı. Genə 
toy edib, atdan-ayğırdan, dəvədən buğra, qoyundun qoç qırdırmış-
dı. Bir yerdə ağ otaq, bir yerə qızıl otaq, bir yerə qara otaq, qır-
dırmışdı" (72, səh.34). 
Göründüyü kimi, bu başlanğıc nağıllarda və məhəbbət 
dastanlarında olduğu kimi "normativ poetika"nın ənənəvi 
ünsürləri ilə deyil, əksinə, təbii bir məntiqlə hadisənin təhkiyəsi 
başlanılır və hadisələr ardıcıl şəkildə bir-biri üçün zəmin 
yaradaraq zəncirvari rabitə əmələ gətirir. Bu, müasir anlamda 
hadisə və qəhrəmanların roman əlaqəsi deməkdir. 
Eyni vəziyyəti "Koroğlu" eposunun "Alı kişi" qolunda da 
(ilk qolu) müşahidə edirik: "Alı kişi neçə illər idi ki, Həsən xana 
ilxı otarırdı. Ömrünü, gününü onun qapısında çürüdüb, saçını-
saqqalını ilxılıqla ağartmışdı. Hər gün səhər dan yeri ağaranda Alı 
Himalay  Ənvəroğ lu __________________________ 
 81 
kişi ilxını çölə aparar, bütün günü otarar, gecədən bir pas 
keçəndən sonra gətirərdi. Dağlarda, daşlarda, kövşənlərdə Alı 
kişinin ayağı dəyməmiş bir yer qalmamışdı. 
Bir gün Alı kişi ilxını sürüb dərya kənarına aparmışdı. Alı 
kişi özü də bir tərəfdə daşa söykənib oturmuşdur (73, səh.5). 
Bu parça epik təsvir üsuluna, hadisələrin realist təhkiyəsinə 
görə bilavasitə roman girişidir. Lakin bundan sonra "Dan yeri 
yenicə ağarmışdı, qoca ilxıçı bir də baxdı ki, budur, dəryadan iki 
ayğır at çıxdı. Atlar gəlib ilxıya qarışdılar (73, səh.43) 
cümlələrinin verilməsi artıq romani təhkiyənin ideya mənasını 
mifoloji, nağıl eposu istiqamətinə yönəldir. Az sonra əsər yenidən 
romani epos xəttinə gətirilsə də, ara-sıra yeri gəldikcə nağıl 
xüsusiyyətlərindən də istifadə edilir. Məsələn, Dəmirçi oğlunun 
Çənlibelə gəlməyi" qolunun ilk cümlələrinə diqqət yetirək: 
"Çənlibeldə dəlilərin sayı günü-gündən artırdı" roman tərzində 
verilən məlumatdan dərhal sonra kəskin mübaliğə ilə ("iş gəlib o 
yerə çatmışdır ki, Koroğlu hay vurub düşmən üstünə gedəndə 
yeddi yüz yetmiş yeddi qılınc birdən çəkilirdi") qəhrəmanlıq 
eposuna keçəndə meydan açılır. "Koroğlu" eposunda qəhrəmanlıq 
eposlarına xas olan xüsusiyyət vardır. Lakin onu klassik eposlarla 
eyniləşdirmək olmaz. Burada nəinki romanı meyl, hətta onun 
başlanğıcı özünü aydın şəkildə göstərir. 
"Koroğlu" eposu ilə müasir Azərbaycan romanının müəy-
yən nümunələrini tipoloji baxımdan nəzərdən keçirəndə məlum 
olur ki, bu əsərlərin başlıca ideyalarında, qəhrəmanların xarak-
terik cəhətlərinin xalq taleyinə qovuşmalarında, bədii təsvirin və 
süjetin inkişafının formasında yaxınlıq və "yenilik" vardır. Məsə-
lən, S.Rəhimovun "Şamo" romanının birinci cildinin ilk səhifə-
sinin təsvir-təhkiyə üslubu yuxarıda "Kitabi-Dədə Qorqud" və 
"Koroğlu" eposlarının başlanğıc səhifələrindən gətirdiyimiz par-
çalarla "səsləşir". "Şehli kəndinin axşamı çökürdü. Günəş öz sarı 
tellərini yığıb, kəndin qabağındakı dağın arxasına enirdi. Qız və 
gəlinlər kövşəndən qayıdırdılar. 
Safo kişi kahanın üstünə çıxıb, intizarla boylandı, ancaq qızı 
Gülsənəmi görə bilmədi. O, kahanın üstündən düşüb, tələsik 
______________________Азярбайъан романынын инкишаф проблемляри 
 
 82
kəndə getdi, qızlardan Gülsənəmi soruşdu, hamı onun Cırcır bu-
lağında birdən yola çıxdığını söylədi. O, tez geriyə kəndin uc-
qarına qayıdıb, yeraltı kahasına girdi, köhnə zoğal ağacını əlinə 
alıb, qızını axtarmaq üçün tərələrin arası ilə Cırcır bulağına tərəf 
yollandı. 
Qaranlıq qarışırdı. Safo kişi meşəni gəzdi, dağa-daşa çıxdı, 
"Gülsənəm, Gülsənəm!" deyə-deyə qəhərli səslə qızını çağırdı. 
Lakin onun səsini şırıltı ilə axan sular, bir də sakitcə dillənən 
meşə eşitdi" (106, səh.3). 
Göründüyü kimi, "Şamo"da da hadisələr üçüncü şəxsin 
ətrafında cərəyan edir. S.Rəhimov başlanğıcdan bilavasitə 
hadisəni və insan talelərini göstərməyə çalışmışdır. Məlum oldu-
ğu kimi bu, "Dədə Qorqud"da, "Koroğlu"da və Azərbaycan na-
ğıllarında da belədir. Vaxtı ilə Aristotel "Poetika"da Homer epos-
larını geniş təhlil edərkən onun bir neçə kəlmə girişdən sonra 
dərhal hadisəyə, "kişi və ya qadın xarakterlərini göstərməyə 
keçməsi"ni sənətkarın xüsusi məziyyəti kimi qeyd etmişdir. 
Müasir Azərbaycan romançılarının tanınmış nümayəndəsi 
Mövlud Süleymanlı da "Köç" romanını folklor-fantasmaqorik 
qaynaqlar üzərində kökləmişdir. Roman öz süjetinə belə başlayır: 
"Altı yaşlı Imir bir il idi yuxusunda burulğana düşmüşdü. Gö-
yüdümü, suyudumu, quruydumu, haraydısa, bir quyunun ağzıydı, 
min bir boya bir-birinə qarışa-qarışa Imir də içində yumurlanıb-
yumurlanıb dörd oynayırdı. Əlləri-ayaqları, üzü-gözü, əyilənə 
kimi fırlanırdı. Nəsə deşilirdi, bir-birinə qarışa-qarışa burulan 
rənglərin qanı axırdı. Imir yavaş-yavaş yerindən dururdu, 
yatağından qalxırdı, iri-iri açılan göyümsov gözləri ilə yox, bütün 
canı ilə görə-görə dünyanın üstü ilə addımlayırdı" (122, səh.7). 
Bu kiçik girişdən sonra romanın I fəsli verilir. Əslində 
"Giriş"lə I fəsil eyni bir hadisənin (Imirin yuxusu və yuxudan 
oyandırılması) başlanğıcı və davamıdır. Lakin "Giriş" hissə 
romanın süjet ideyaları üçün sanki bir assosiasiya mənbəyidir. 
Roman öz təkanını buradan alır. Bu ona görə mümkün olur ki, 
müəllif qəhrəmanlarına "d ünyanın üstüylə addımlamaq" imkanı 
yaradır. "Dünyanın üstü ilə rahat və geniş addımlamaq üçün 
Himalay  Ənvəroğ lu __________________________ 
 83 
"Köç" romanının ideya və obrazlar aləmində dolaşmalısan. Onun 
köhlən atı bu sərhədləri özünə maneə hesab etmir. Müəllif 
başlanğıcından hərəkəti folklorun və fantasmaqoriyanın doğma 
stixiyası olan yuxu üzərinə keçirməklə dünyamızın üstündə bir 
mifoloji-fantasmaqorik aləm yarada bilir ki, Dəli Domrul, Beyrək, 
yüz yaşlı dədələr və nənələr (Dədə, Hürü və s.) burada sakin ola 
bilirlər. 
Ümumiyyətlə, köçəri həyat, əkinçilik, maldarlıq, tayfa və 
qəbilə arasında yüz illərlə davam edən qan intiqamları bir stixiya 
kimi epik keçmiş təsəvvürləri yaradır. Bu mənada hadisələrə 
zaman və məkan sərbəstliyi vermək, şüur axınına yol açmaq, 
əhvalatları psixoloji məqama qaldırmaq təhkiyənin folklor adası 
ıilə mümkün ola bilərdi. Əsərin uğurlarından biri elə məhz 
ondadır ki, müəllif "Köç" roman tipi üçün müvafiq təhkiyə üsulu 
tapa bilib. Çoxfabulalı bu romanın vahid süjet xətti sanki yoxdur. 
Lakin roman "köç"ü gedir, şüur axını davam edir, hadisələr 
əvəzlənir, "qarşılaşdırılır", qəlb və şüur isə daim gərgin və tarım 
vəziyyətdə saxlanılır. Müəllif yaxın keçmişimizin acılı-şirinli 
illərinin romanını (nağılını) danışır, tarixin yaşadığımız əsrin 
astanasına dirəndiyi hiss olunur. Lakin Qarakəllə kökünün 
tarixinə enməklə yenidən tarixin "kələfini itiririk". Çünki Imirin 
gördüyü yuxuda "gələcəyə gedənlər"lə, Dədənin, Hürünün, Dəli 
Domrulun, ümumiyyətlə, Qarakəllə kökünün torpağa çevrilməsi, 
keçmişə "qayıtma" romanda izlənilən tarixin "izini itirir." 
Romanda Dəli Domrulun faciəsi də ürək ağrısı yaradır. "Dədə 
Qorqud"un ozanlar, dədələr, dastanlar zamanında qəhrəman igid 
olan Dəli Domrul bu dövrdə artıq gücünü itirir, zahiri əzəmətilə 
indi camaatı yalnız əyləndirə bilirdi. 
Romanın bir yerindən Bəkilin qardaşı Imirin halına 
yanmasını təsvir edən müəllif heç gözlənilmədən yazır: "Üç yüz 
ildən çox idi Qarakəllə kökü ilə Qanıq nəslinin arasında qan 
axırdı. Üç yüz il idi ki, kök arasında döyüşlər gedirdi. Üç yüz il 
idi yan-yana, qırıla-qırıla təzədən cücərə-cücərə yol gedirdilər. 
Imirin atası axırıncı Qarakəllə idi" (122, səh.28). Bu parça 
tariximizin qan yaddaşının qatlarını qaldıran müəllifin bədii 
______________________Азярбайъан романынын инкишаф проблемляри 
 
 84
təfəkkür xüsusiyyətəlrinin özünəməxsusluğunu və keçmişimizə 
retronun uğurlu ifadə üsulunun tapıldığını göstərir. Burada bir-
birinin ardınca gələn üç cümlədə cəmi 35 söz vardır. Üçü də fellə 
(xəbərlə) qurtarır. 13 söz eynitərkibli ("üç yüz il idi") olub 
anaforma məqamında işlədilmişdir. Üç söz qoşa şəkildə 
işlədilmişdir. "Köç"də olan bütün anaforalar, epiforalar, təkrirlər, 
parallelizmlər, mübaliğələr bədii ideyanı mücərrəd simvolik ifadə 
vasitələri ilə predmetləşdirir. Ona görə müəllif "Bəkilin iki adam 
bir boyu olan boy-buxunu, enli pələ biləkləri, düyünlü əlləri 
Saracı qurudub yəhərə yapışdırdı" (122, səh.39), deyəndə bu artıq 
folklor ədəbiyyatının, eyni zamanda eposun ənənələrini və epik 
qəhrəmanının obrazını xatırladır. "Dəli Domrulun ruhu tutub 
dedilər Bəkili" (122, səh.42) ifadələri də insanın əzəli inamlarını 
yada salsa da, yenə folklordan keçib gəlir. 
Romanın II fəsli belə başlanır: "Yüz yaşlı Hürü qarının 
bildiklərindən , yaddaşından da yaşlı, qədim bir keçmiş vardı" 
(122, səh.42). Bir neçə cümlədən sonra elə həmin səhifədə 
oxuyuruq: "Yüz yaşlı Hürü qarının yaddaşının, bildiklərinin 
qurtardığı bir vaxt, yaz ağzı idi." Bu təkrar deyil, məhz sözlərin 
oyunu ilə eyni fikri müxtəlif bucaq altında ifadə etməklə ideyanı 
dərinləşdirməkdir. Göründüyü kimi, birinci cümlə ilə ikincini 
fərqləndirən cəhət "bildiklərindən" sözünün "yaddaşının" ifadəsi 
ilə yerinin dəyişilməsidir. Bununla da, fikrin əvvəlki axarı 
məqsədli qırılaraq bədii nitq ahəngin dəyişilməsinə xidmət 
etdirilmişdir. "Üç gün üç gecəydi toy çalınırdı. Qarakəllər hələ 
toy havasındaydılar" kimi deyimlər də həmçinin "Dədə Qorqud" 
və nağıl stixiyasının müasir romanda yeni görünüşüdür. Romann-
dakı "dünyanı çox dişinə vuran" Dədə obrazı da böyük sələfi Də-
də Qorqud müdrikliyinə assosiativ fikri körpü salır. 
"Kitabi-Dədə Qorqud" boylarında oğuz igidləri Dədə Qor-
quda necə ehtiram bəsləyirdisə, "Köç" romanında da Qarakəllə 
kökü Dədədən yurddan ayrılırlarmış kimi ayrılırdılar" (122, 
səh.67). Bu epik stixiya müdrikliyi tayfa başçısına tapılmağı 
aşılayır. Göründüyü kimi, o ideyalar ki, insanlığın əzəli, saf varlı-
ğından doğub, bunlar zaman, ideologiya, janr "sərhəddi" ilə məh-
Himalay  Ənvəroğ lu __________________________ 
 85
dudlaşmır. Bu mənada Mövlud Süleymanlı romanında insanın 
həyat fəlsəfəsinin, mənəviyyatının elə məqamlarını verir ki, 
bunlar daimidir, yaşarlıdır. 
Müasir Azərbaycan romanında tənqidin diqqətini cəlb edən 
nümunələrdən biri də görkəmli yazıçı Elçinin "Mahmud və Mər-
yəm"idir. Burada Azərbaycanın "1514-cü il iyun ayının 28-indən" 
(39, səh.7) sonrakı dövrdə siyasi, iqtisadi, coğrafi və hərbi 
qüdrətinin tarixilik baxımından göstərilmiş folklordan bəhrələ-
nilərək məlum əfsanəvi məhəbbət macərasının əsas motivləri ro-
man süjeti ilə ustalıqla əlaqələndirilmişdir. "Əsli və Kərəm" mə-
həbbət dastanı ilə "Mahmud və Məryəm" romanını tipoloji para-
lellər əsasında tədqiq etmək də, bu əsərlər arasında həm stixiya, 
həm də kompozisiya əlaqələrini meydana çıxarmaq imkanı verir. 
Ümumiyyətlə, "Əsli və Kərəm" məhəbbət dastanları içərisində 
həcm etibarilə ən böyüyü, kompozisiya xüsusiyyətlərinə görə ən 
mürəkkəbidir. Bu dastan tarixilik baxımından da müasir Azər-
baycan romançısının maraq dairəsinə daxildir. 
Həqiqətən də romanda danışılan dövrün tarixi hadisələri, 
eyni zamanda Azərbaycan dövlətçiliyinin taleyi ilə bağlı maraqlı 
süjetlər verilir. Əlbəttə, bu əsər nə sırf tarixi romandır, nə də 
məhəbbət əfsanəsinin romana çevrilməsi. Lakin elə həqiqətlər 
vardır ki, yazıçı bundan imtina edə bilməzdi. Məsələn, Mahmud 
və Məryəmin "Əsli və Kərəm"dən bizə məlum olan son taleyini 
dəyişdirə bilməzdi. Vaxtı ilə böyük Azərbaycan şairləri Nizami və 
Füzuli də məlum süjetlərin motivlərinldə taleyüklü dəyişikliklər 
etməmişlər. Təfəkkürdə möhkəm qərar tutan mövzuların ülviliyi, 
insan ruhunun ən incə və əzəli duyğularından yaranan motivləri 
dəyişdirmək, onları zamana və müəllif niyyətinə tabe etdirmək 
əsil sənət yolu olmamışdır. Əsil ustalıq isə məlum strukturun 
gözəlliyini, ilkinliyini, saflığını, ülviliyini və bəşəriliyini 
saxlamaqdır. "Bu mənada müasir ədəbiyyatda dəb halını almış 
folklorlaşdırma üsulundan çox uzaq olan yazıçı (Elçin – H.Q.) el 
ədəbiyyatının imitasiyası yolunu deyil, xalq ədəbiyyatını, xalqın 
yaratdığı süjeti simvol kimi alaraq müasir fəlsəfi roman 
yaratmışdır" (138, səh.5). Doğrudan da, danışılan tarixi dövrün 
______________________Азярбайъан романынын инкишаф проблемляри 
 
 86
xüsusiyyətlərinin dərin təhlili romantik-əfsanəvi məhəbbətin ro-
man qiymətində: müəllif konsepsiyasında birləşdirilmişdir. Çox 
yığcam şəkildə Sultan Səlim və Şah Ismayıl münasibətlərini, 
həmin dövrün ziddiyyətli, dumanlı, mürəkkəb, məsuliyyətli, lakin 
eyni zamanda, şərəfli bir tarixini bədiilik qanunları əsasında, lirik, 
romantik məqamlardan sərt sosioloji məqamlara keçməklə realist 
mənzərəsini yaratmaq gərgin sənətkarlıq axtarışlarının nəticəsində 
mümkün olmuşdur. Tragik qəhrəmanların dastan-roman 
həyatlarının tipoloji oxşar motivlərinin ümumi yerlərini bir-bir 
göstərmək məqsədində olmasaq da, qeyd etməliyik ki, belə 
yaxınlıqların olması heç də təəccüblü deyil. Əksinə, tipologiyanın 
pozulması romanın xeyrinə olmazdı. Lakin yeri gəldikcə roman 
müəllifi bəzi gedişlərə özünün əlavələrini də edir. Belə "fərqlər" 
roman poetikası baxımından mümkün hesab edilə bilər. 
Məsələn, "Alov Mahmudun paltarını, saçlarını bürüdü. Mər-
yəm əvvəlcə başa düşmədi ki, birdən-birə gözlərinin qabağında 
alovlanan bu məşəl nədi belə, sonra başa düşdü ki, Mahmud alışıb 
yanır və özünü bu yanan məşəlin üstünə atdı, əlləri ilə, bədəni ilə 
bu yanan məşəli söndürmək istədi, bu yanan məşəli yalın əllər ilə 
qucaqlayıb sinəsinə sıxdı və özü də alışıb yanmağa başladı və 
nəhayət ki, bədəninin buz soyuğu getdi. Məryəm bir gözəl isti 
hiss etdi… 
…Saray adamları su daşıyıb gətirənəcən o məşəl tamam 
yanıb qurtarıb bir ovuc külə döndü və saray adamları həmin 
məşəldən alovlanmış otağı güclə söndürdü…" (39, səh.181-182) 
Dastanda isə qəhrəmanların talelərinin faciəli sonluğu 
aşağıdakı kimi verilmişdir: 
"Alov" təpədən dırnağına Kərəmi bürüdü. "Əslinin dad-
fəryadına camaat tökülüb gəldi. Hamıdan qabaq Əslinin tay-
tuşları içəriyə doluşdular. Ancaq Kərəmin alovunu söndürmək 
mümkün olmadı. Tamam yanıb kül oldu… 
…Əsli tam qırx gün Kərəmin külü yanında dayanıb ağladı. 
Qırx birinci gün öz saçlarını süpürgə edib, külü süpürərkən o da 
kül içərisində qalan oddan alovlandı, yanıb külə döndü" (6, 
səh.163-164). Qəhrəmanların belə dəhşətli ölümü hər iki əsərdə 
Himalay  Ənvəroğ lu __________________________ 
 87 
süjetin sürətlə sona yetməsinə səbəb olmuşdur. Dastanda olduğu 
kimi, roman müəllifi də bu qəmli taleyi sona çatdırandan sonra 
əlavə söhbət açmağa ehtiyac görməmişdir. Vaxtı ilə S.Rəhimov 
da uzun müddət Şamosundan ayrıla bilməmiş, bu sevimli qəhrə-
manının ölümünə qıymamışdır. Lakin taleyin də yazılmamış qa-
nunları vardır. Şamodan ayrılmağın müəllifi, şəxsi kədərə, Sar-
sıntılara saldığını sonralar yazıçı bir daha etiraf etmişdir. Lakin 
Şamonun ölümündən sonra müəllifin ömrünün 45 ilinə sahib olan 
bu roman dərhal axıra çatdı. 
Elçinin Mahmudla Məryəmin təsvirini verdiyi yuxarıdakı 
birinci cümlə 66 sözdən ibarətdir. Hadisənin təsiri altında 
meydana gələn belə cümlə quruluşu həm müəllifin bədii təfəkkü-
rünün analitik təhlilə meylli olduğunu, həm bədii üslubun 
özünəməxsusluğunu, həm də roman xüsusiyyətini ifadə edir. 
Dastanda isə Kərəmin yanması əhvalatı 28 söz (5 cümlə) 
vasitəsilə ifadə edilmişdir. 
Romanın son cümlələrində oxuyuruq: "Süleyman paşanın 
əmri ilə o bir ovuc külü dəfn elədilər…qarabasma dərdinə tutul-
muş Sofi bütün var-dövlətini atıb Mahmudun sorağı ilə Ərzuruma 
gəldi və o vaxtdan bəri Mahmud ilə Məryəmin qəbrinin yanında 
mucəvir idi" (39, səh.182-185). 
"Kərəm ilə Əslinin külünü sandığa yığdılar, hər ikisini 
birlikdə dəfn etdilər. Üstündə də bir künbəz tikdirdilər. Sofi də 
ölüncə bu künbəzə mücavür oldu" (6, səh.165). 
Bu qəmli məhəbbət əfsanəsinin müəyyən motivlərinin ro-
manda fərdi üslubdan keçirilərək verilməsi müəllif konsepsiyası 
üzərində köklənir. Üslubdan keçirilməsi təbii olaraq hadisələrə 
təzədən, fərdi yanaşma ilə bağlıdır. Əlbəttə, dastanda xalq 
təfəkkürü "toplu" halındadır. Şifahi xalq üslubu, müvafiq bədii 
sintaksis burada dastan struktur ahəngi ilə səsləşir. Romanda isə 
yazılı nitq, müəllifin fərdi bədii təfəkkürü mühüm rol oynayır. Biz 
əfsanənin sonluğunu xüsusi vurğulayıb onu dastan sonluğuna 
qarşı qoymaq fikrində deyilik. Lakin qəti fikirdəyik ki, hər janrın 
öz məntiqi təfəkkür qənaətləri və bədii metod prinsipləri vardır ki, 
bunlar süjetin bütün gedişlərinə təsir etmək imkanına malikdirlər. 
______________________Азярбайъан романынын инкишаф проблемляри 
 
 88
Bura zamanın estetik tələbini, sənətkarın baxışlarını da əlavə 
etsək onda vəziyyət tam aydınlaşar. Hələ vaxtı ilə Aristotel 
"rəvayətləri dağıtmamağı", onlara yalnız "yaradıcı yanaşmağı" 
məsləhət görürdü. Məhz bu mənada Elçinin romanını sözün 
həqiqi mənasında yaradıcı fəaliyyətin məhsulu hesab etmək olar. 
Bədii təfəkkürün hələ mürəkkəb struktur gedişlər etmək 
imkanına malik olmadığı bir dövrün yetişdirməsi olan nağıl və 
dastan roman şüurunun yaranmasında ilkin rol oynayan janrlar-
dandır. Ilk romanlarda hərəkətin birxəttli davamı, kompozisiya 
əlaqələrinin zahiri xarakteri, süjetdəki ümumi yerlər nağıl və 
dastan stixiyasının strukturundan uzaqlaşmağın heç də asan 
olmadığını göstərir. Ona görə də janrın formalaşması məsələsinə 
sırf tarixi yanaşmaq (xronoloji mənasında) həmişə səmərəli nəticə 
verə bilməz. "Mahmud və Məryəm" romanının dastan kökü, onun 
romantik cazibəsi realist yazıçının sənətkarlıq imkanları ilə 
birləşərək janrda yeni bir bədii forma kimi meydana çıxmışdır. 
Hər bir bədii janrın, o cümlədən romanın imkanlarını yalnız 
sənət meyarları ilə qiymətləndirmək düzgün olmaz. Bəzən sənət 
tarixin, ictimai həyatın, insan psixologiyasının dərin qatlarında 
gizlənən elə meylləri meydana çıxarır ki, bu, elmin müvafiq 
sahələrinin gələcək inkişafına müsbət təsir edir. Yəni sənətin 
fayda vermək qabiliyyəti janrın təbiətindədir. 
Məsələn, qəzəlin janr stixiyasının əsasını aşiq və məşuqənin 
vüsal həsrəti və hicran dərdi təşkil edir. Bunu Füzuli fars dilində 
yazdığı divanın "Dibaçə"sində də qeyd edir. Lakin eyni zamanda 
şair qəzələ marağın geniş yayılmasının səbəbini həm də oxumaq 
və yazmaq, ünsiyyət və rabitə üçün faydalı olması ilə də 
əlaqələndirirdi. Ona görə də bu və ya digər janr təkcə bədii 
ehtiyacın deyil, zamanın irəli sürdüyü bir sıra zəruri ehtiyacların 
nəticəsində meydana gəlir. Zəruri tələb nəticəsində yaranmayan 
bir sıra siyasi nağılların (Lenin və Nərimanov haqqında) tez 
unudulması buna sübutdur. Çünki müasir təfəkkür nağıl və dastan 
poetikasından yaradıcılılıqla bəhrələnəndə faydalı ola bilər. Əks 
halda son dərəcə bayağı və primitiv görünəcək. Məsələn, Çingiz 
Aytmatovun müasir insanın bədii xarakterini mifoloji-fantasma-
Himalay  Ənvəroğ lu __________________________ 
 89
qorik təsəvvürlər zəminində yaratması onun bir yazıçı kimi geniş 
şöhrət qazanmasına mane olmamış, əksinə yaradıcılığının dərin 
qaynaqlara bağlılığını nümayiş etdirmişdir. Bu mənada həqiqətən 
də romanla nağılı bir-birindən heç bir çin səddi ayırmır. Burada 
əsas məsələ mövzu və ideyanın hansı formada və nə kimi 
vasitələrlə predmetləşdirilməsidir. Təbiidir ki, burada müasir 
dünyamızın "nağılı"nı klassik nağıl stixiyası ilə deyil, onun trans-
formasiyasında mühüm rol oynayan romanla göstərmək nəzərdə 
tutulur. 
Nağıl və dastanlarımıza romanın təşəkkülünün əsas mənbə-
ləri kimi baxmaq bu janrda nəsrin mühüm rolunu xüsusi vur-
ğulamaqdır. Yuxarıda qeyd etdiyimiz kimi romanın mənbələrinin 
məlum olması hələ janrın birdən-birə meydana gəlməsi demək 
deyil. Məlum olduğu kimi, uzun və "ağrılı" bir prosesdir. Xalq 
yaradıcılığının milli forması, təfəkkür incəliyi folklor üstündə 
köklənən yazıçıları yeni formalar yaratmağa sövq etmişdir. Ona 
görə romanın daxili yollardan keçib gələn inkişafı haqqında söz 
yalnız onun bir janr kimi yetişmiş olduğu vaxt deyilmişdir. Lakin 
"bir çox romanlarımızın xəmrəsi məhz aşıq şerindən "folklor 
romanları"mızdan tutulmuşdur" (58, səh.37) fikri bu baxımdan 
birmənalı görünür. Söhbət ümumiyyətlə, romanın bir janr kimi 
"xəmrəsi"nin yoğrulmasından gedir. Daha bir çox romanlarımızın 
"xəmrəsi"ndən yox. Buradan belə çıxa bilər ki, folklor bir çox 
romanlarımıza janr stixiyası, struktur deyil, yalnız mövzu verir. 
Biz isə yuxarıda göründüyü kimi, sonuncunu başlıca meyl kimi 
izləmişik. Bizə belə gəlir ki, "zəif bulaqlar" (9, səh.96) hesab 
edilən "nəsr parçaları"nı bilavasitə Azərbaycan romanının janr 
kökündə mənbə kimi xüsusi qeyd etmək çətindir. Hətta 
"Azərbaycan ədəbiyyatı tarixində Xaqani ilk nasirdir" (92, 
səh.14), "həqiqətüssüəda" nəsrimizdə birinci böyük tarixi 
povestdir" (92, səh.12), "Füzulinin "Nişançı Paşaya" yazdığı və 
"Şikayətnamə" adı ilə məşhur olan əsəri yaxşı, həm də ilk bədii 
satirik nəsrdir" (92, səh.12) deyilsə də, nə "satirik nəsr" ("Şikayət-
namə"), nə də "ən adi hadisələri" belə "şerləşdirən" (92, səh.17) 
nəsr roman üçün proza kökü ola bilməzdi. Lakin romannda nəsr 
______________________Азярбайъан романынын инкишаф проблемляри 
 
 90
başlanğıcının rolunu xüsusi qeyd etmək lazımdır. Məhz bu janrın 
stixiyası həyat xırdalıqlarına, adi, gündəlik hadisələrə, insan 
psixologiyasının incəliklərinə, daha doğrusu, prozaikliyə yol açdı 
və onun sonrakı formalaşmasında müstəsna rol oynadı. Çünki 
romanın mənzum forması sonrakı dövrlərin tələbləri ilə ayaqlaşa 
bilmirdi. Bunu yuxarıda qeyd etdiyimiz kimi vaxtı ilə Puşkin də 
etiraf etmişdir. Bu mənada müasir Azərbaycan romanı kök və 
şirəsini klassik bədii nəsrdən, öncə klassik poeziyadan, onun 
mənzum roman janrından, əfsanə, nağıl və dastanlarımızdan alır. 
Məlum olduğu kimi klassik nəsr qaynağı romana sonradan daxil 
olmuşdur. Ona görə Mir Cəlalın "Ismayıl bəy Qutqaşınlının 1895-
ci ildə Varşavada çap olunan fransızca hekayəsi, bədii nəsr 
tarximizdə Avropa səpgisində yazılmış ilk hekayə sayıla bilər və 
"Rəşid bəy və Səadət xanım" ("Şərq hekayəsi") adlanan bu əsər 
eşq, sevgi mövzusunda qismən Şərq romantik nağılları ruhunda 
yazılmışdır" (92, səh.17) deməsi təsadüfi hesab edilə bilməz. 
Lakin burada Mir Cəlalın əsərin janrını müəyyənləşdirməməsi, 
"Avropa səpgisində yazılmış ilk hekayə" –deyə janrı milli kökdən 
uzaqlaşdırması tənqidə dözmür. Əgər o, "Rəşid bəy və Səadət 
xanım" əsərinin stixiyasını nağıl kökü ilə daha geniş əlaqələndirsə 
idi, faydalı görünərdi. 
V.Kojinov ingilis alimi Con Danlonun "Təsviri ədəbiyyat 
tarixi" (1814) əsərindən belə bir sitat gətirir: "Biz roman deyəndə 
bədii yazıdan uydurulmuş məhəbbət macəralarının nəsrlə təsvirini 
nəzərdə tuturuq. Mən ona görə uydurulmuş deyirəm ki, onları 
tarixi həqiqətlərdən fərqləndirmək mümkün olsun. Çünki romanın 
əsas süjetini məhəbbət macərası təşkil edir. Bunlar gərək ümumi 
qayda ilə-nəsrlə və bədii yazılmalıdır və zamanın zövqünə 
uyğunlaşdırılmalıdır" (71, səh.93-94). 
Vaxtı ilə F.Köçərli də maarifçilik ideologiyasının təsiri 
altında roman janrının predmeti haqqında sadəlövh mühakimələr 
irəli sürmüş, onun tarixini, taleyini cəmiyyət həyatında qadının 
rolu ilə əlaqələndirmişdir. 1670-ci ildə fransız nəzəriyyəçisi və 
yepiskopu Yuein "Romanın mənşəyi haqqında" əsərində "məhəb-
bət duyumu"nu, sevgi macəralarını ön plana çəkmişdir. Q.Xəlilov 
Himalay  Ənvəroğ lu __________________________ 
 91 
çox haqlı olaraq "Robinzon Kruzo" və "Danabaş kəndinin 
əhvalatları" kimi romanları nümunə gətirərək onlarda heç də 
məhəbbətdən, sevgi macəralarından söhbət getmədiyini bilmişdir 
(58, səh.43). O, eyni zamanda F.Köçərlinin Şərq ədəbiyyatında 
poeziyaya nisbətən nəsrin zəif inkişafı barəsindəki mülahizələrini 
təkzib etmir və "M.F.Axundova qədər Azərbaycan ədəbiyyatında 
nəsrin inkişafının xeyli ləng və zəif"(58, səh.43) olduğunu 
bildirir. 
V.Kojinovun Yuenin roman janrı haqqında görüşlərinə dair 
yuxarıda gətirdiyimiz mülahizəsindən aydın görünür ki, Q.Xəlilov 
da həmin mövqeyə tərəfdardır. Vaxtı ilə M.F.Axundov kimi 
F.Köçərli də Azərbaycan romanının tarixi taleyini XIX əsrin II 
yarısında ictimai-siyasi həyatda baş verən dəyişikliklərlə və nəsrin 
inkişafı ilə əlaqələndirmişdir. M.F.Axundov 1871-ci ildə Mirzə 
Mülküm xana göndərdiyi məktubunda yazırdı: "Bu gün millət 
üçün faydalı və oxucuların zövqü üçün rəğbətli olan əsər dram və 
romandır. Roman da dram fənninin bir qismidir ki, izahı üçün 
şərhə möhtacdır. Bunu səfərətxanalarında işlədiyimiz firənglərdən 
şifahən soruşun sizə bəyan edərlər" (19, səh.101). 
Göründüyü kimi, M.F.Axundov romanın poetikasından, 
estetikasından daha çox faydalanmaq prinsipini əsas götürür. 
Çünki "o hələ dram fənninin bir qismi kimi" düşünülürdü, əsil 
izahını isə "səfərətxanalarda işləyən firənglər" bilirdi. Başqa 
sözlə, roman böyük tənqidçimizin nəzəri təfəkküründə hələ 
stixiya formasında idi. Ona görə də klassik təcrübə, varislik, 
Nizami və Füzulinin mənzum roman ənənəsi nəzərə alınmırdı. 
Yalnız nəsr ənənəsi mütləqləşdirilirdi. 
M.F.Axundovun bu mövqeyi sonrakı dövrlərdə ideologi-
yalaşdırıldı. "Materialist filosof, yazıçı M.F.Axundovun şəxsində 
Azərbaycan ədəbiyyatı o vaxta qədər görünməmiş yeni tərəqqi 
yoluna qədəm qoyur" (58, səh.43). Əsas motiv "Rəşid bəy və Səa-
dət xanım", "Aldanmış kəvakib" əsərlərindən sonra Azərbaycan 
ədəbiyyatında ciddi dönüş əmələ gəlməklə bərabər, nəsr sahə-
sində də dolğun, məzmunca böyük əsərlərin yaranması iddiasıdır. 
Göründüyü kimi, "materialist filosof", "nəsr sahəsi" ifadələri 
______________________Азярбайъан романынын инкишаф проблемляри 
 
 92
xüsusi vurğulanır. Bu isə metodoloji əsasa çevrilərək Nizaminin 
"Xosrov və Şirin", "Isgəndərnamə", Fələkinin "Bəxtiyarnamə" 
kimi mənzum romanlarını (58, səh.46) "XIX əsrin axırlarından 
etibarən yaranan realist Azərbaycan romanından" (58, səh.96) 
kəskin fərqləndirməyə yönəldilmişdir. Görünür realist roman 
ierarxiyasında "mənzum roman" keyfiyyətcə aşağı pilləni, "realist 
roman" yüksək pilləni təşkil edirmiş. Hər halda poetika 
meyarında ideologiya, inqilabi-demokratik ideyalar və görüşlərin 
genişləndirilməsi öz rolunu oynamışdır. Ona görə də romanın janr 
poetikasından daha çox onun ideoloji zəmininə diqqət yetirilib. 
"Yeni tipli realist romanın yaranması üçün Azərbaycanda 
obyektiv şərait yetişmişdir" (58, səh.46) hökmündən belə çıxır ki, 
bu şərait məhz XIX əsrin ikinci yarasında yaranmış və demokratik 
fikirlərin inkişafına böyük təsir göstərmişdir. "Yeni tipli realist ro-
man" (58, səh.66) təsnifini iki mənada başa düşmək olar. 
Birincisi, bu tipli romanlara qədər mövcud olan romanları inkar 
etmək, ikincisi, əgər onların mövcudluğunu qəbul ediriksə, realist 
tipdə olmadıqlarına, başqa sözlə nəsrlə yazılmadıqlarına görə ya 
roman kimi qəbul etmirik, əgər qəbul ediriksə, onda realist tipdə 
olmadıqlarına görə ciddi qəbul etmirik. 
"XIX əsrin axırları"nın xüsusi vurğulanması da "öz bəh-
rəsini" vermiş və M.F.Axundovun 1864-cü ildə yazdığı məşhur 
"Kəmalüddövlə məktubları" sadəcə olaraq kənarda qalmışdır. Bu-
nun da iki yozumu ola bilər. Birincisi, həmin o yuxarıda 
dediyimiz "XIX əsrin axırı" məsələsidir. Məlum olduğu kimi 
"Kəmalüddövlə məktubları" "XIX əsrin axırları"ndan əvvəl 
yazılıb. Ikincisi, ənənəvi olaraq "Kəmalüddövlə məktubları"nın 
roman janrına daxil edilməməsidir. Ona görə də təsadüfi deyil ki, 
bəzi tədqiqatlar Azərbaycan romanının xronologiyasını (XIX 
əsrin axırları, XX əsrin əvvəlləri) təxminən aşağıdakı kimi dü-
zürlər: 
Z.Marağalının "Ibrahim bəyin səyahətnaməsi" (1887), 
C.Məmmədquluzadənin "Danabaş kəndinin əhvalatları" (1894), 
N.Nərimanovun "Bahadır və Sonra" (1896-1899), S.M.Qənizadə-
nin "Şeyda bəy Şirvaninin məktubları" (1899), M.S.Ordubadinin 
Himalay  Ənvəroğ lu __________________________ 
 93 
"Bədbəxt milyonçu" yaxud, "Rzaquluxan Firəgməaib" (1914), 
A.Şaiqin "Əsrimizin qəhrəmanları" (1909-1918) və s. Bundan 
əlavə, Divanbəyoğlunun "Can yanğısı" (1913), Ibrahimbəy 
Musabəyovun "Gözəllərin vəfası" (1914), "Xoşbəxtlər" (1917), 
Əlabbas Müznibin "Yusif və Züleyxa" (1914), Hacı Cabbar-
zadənin "Aşıq Qərib (1913), Əli Səbri Qasımovun "Solğun çiçək" 
(1913), Ağababa Yusifzadənin "Həyatın qəhri altında, yaxud 
xainin sonu" (1912), Zəki Razinin "Nakam qız" (1916), Balı Ca-
vid (1912), Bəsir Nemətin "Iki nakam" (1916), Bağır Cabbarza-
dənin "Bir yetimin naləsi və yaxud qardaş qardaşa etdiyi xəyanət" 
(1915) və s. əsərləri həcminə, mövzusuna və qəhrəmannlarının 
xarakterinə görə "roman" adı ilə çap olunmuşdur. Göründyü kimi, 
məhsuldarlıq kəmiyyət mənasında ürək açandır. Lakin keyfiyyət 
baxımından bunu demək olmaz. Hətta bunların bəzilərində tər-
cümə, iqtibas açıq şəkildə özünü göstərir. 
Vaxtı ilə bu əsərlər "Azərbaycan sovet romanının inkişafı 
üçün zəruri mənbələr", "30-cu illərə, yəni Azərbaycan sovet ro-
manı yaranana qədər mövcud olan" (58, səh.58) nümunələr kimi 
qiymətləndirilmişdir. Məsələnin bu cür qoyuluşu görünür bir 
nəfərin "günahı" deyil, ənənəvi tədqiqat üsulunun ümumi "nöq-
sanı" idi. Göründüyü kimi burada söhbət yalnız romanın nəsr for-
masından, onun realist tipindən gedir. Əgər şərti olaraq biz də hə-
min əsərləri sonrakı mərhələ üçün "mənbə" hesab etsək və nəzərə 
alsaq ki, yuxarıda adları çəkilən romanların bəziləri müxtəlif 
vaxtlarda ayrı-ayrı tədqiqatlarda tarixilik və janr baxımından bu 
və ya digər səviyyədə təhlil olunubsa, onda sual olunur: XX əsrin 
30-cu illərinin Azərbaycan romanında orijinal təhkiyə üslubuna 
malik olan "Kəmalüddövlə məktubları" əsəri nəyə görə yeni 
münasibətlərdən keçməməlidir? 
"Kəmalüddövlə məktubları"nın "fəlsəfi traktat", "satirik 
pamflet", "publisist povest", "siyasi satira", "povest-pamflet" (78, 
səh.109-111) kimi qəbul edilməsi "onun ("Məktubların" –H.Q.) 
həqiqi qiymətini axıra qədər üzə çıxarmaq məqsədinə kömək 
etmir" (78, səh.110). Yaşar "Məktublar"ı yeni, novator janr, 
poetik xüsusiyyətləri qabarıq ifadə edilən povest hesab etsə də, 
______________________Азярбайъан романынын инкишаф проблемляри 
 
 94
onun "satirik pamflet" olmasına da şübhə etmir. "Məktubların" 
sxemi, "dialoq modeli" və "polemika forması" belə qənaət yaradır 
ki, "müəllif öz "mən"ini iki yerə bölüb üzləşdirir", yəni hər iki 
şahzadənin dili ilə danışan müəllif özü olsa da, onların heç birinə 
çevrilmir. Lakin "Kəmalüddövlə daha çox Axundovun özüdürsə, 
Cəlalüddövlə həm də oxucunun timsalı və surətidir" (78, 
səh.111). 
Bu baxımdan "Məktublar"ın janr – struktur əlamətlərini 
müəyyənləşdirmək, orijinal xüsusiyyətlərini açmaq mühüm əhə-
miyyət kəsb edir. "Kəmalüddövlə"nin normativ estetikanın Ölçü-
lərini dağıtması", hüdudları xeyli genişləndirməsi təsadüfi deyil. 
Roman komponentlərinin sintezinə əsaslanan "Məktublar"ın 
qüdrətini sırf fəlsəfiliyində, elmiliyində, publisistliyində və 
siyasiliyində axtarmaq düzgün deyil. Hələ nəzəri təfəkkürün ilk 
mərhələsində Aristotel poeziyanı "tarixdən qat-qat fəlsəfi" hesab 
etmişdir.  
Bu mənada poeziya və publisistika "Məktublar"ın poeziya-
sında, romanın spesifik təhkiyə xüsusiyyətlərinin özündədir. 
M.F.Axundovun bu roman prinsipləri həm janrın milli tipo-
logiyası, həm də onun əsrin sosial-mənəvi həyat problemlərinə 
yaxınlığı mənasında inkişaf idi. 
Məlumdur ki. məzmunu dərk etmək üçün birinci növbədə 
formanı dərk edib, onu axıra kimi duymaq gərəkdir. Ona görə də 
M.F.Axundovun "Məktublar"ının forması və məzmunu sələflə-
rinin –XVIII əsr fransız maarifçi realistlərinin "Məktublar"ından 
özünəməxsusluğu və orijinallığı ilə seçilir. Axundovun "Məktub-
lar"ı daha dərin sosial-mənəvi qatlara enir. Bu mənada "Məktub-
lar"ın tipoloji təhlilini vermək, onun janr modelini "tapmaq" çə-
tindir. Dərinliyinə, genişliyinə, struktur polifonizminə görə 
M.F.Axundovun "Məktublar"ı romana çəkir. XVIII ərs fransız 
maarifçi-realist yazıçısı Monteskyenin "Iran məktubları" əsərini 
tədqiqatçılar fəlsəfi roman adlandırmışlar. Əsasən məktublardan 
ibarət olan bu romanın süjeti iki gəncin mədəniyyət və əxlaq 
qaydaları öyrənmək üçün Avropaya gəlməsilə başlayır. 
M.F.Axundov "Məktublar"da "Min bir gecə nağılı"nı xatırladır, 
Himalay  Ənvəroğ lu __________________________ 
 95
ərəblərin bu nağılın yalanından ləzzət almalarını xüsusi qeyd edir. 
"Min bir gecə nağılı" şöhrətpərəstliyin kəskin ifşası üzərində 
qurulmuşdur. Əlbəttə, sosial-fəlsəfi planda yazılmış bir romanda 
"Min bir gecə nağılı" motivlərini folklor qaynağı kimi axtarmaq 
fikrindən uzağıq. Lakin "Məktublar"da folklorun iri janrlarının 
təhkiyə ünsürlərini görməmək, onu nəzərə almamaq mümkün 
deyil. Məsələn, "1280-ci ilin ramazan ayında" "Ingiltərə, Fransa, 
Amerika səfərindən sonra Irana gələn" Kəmalüddövlə "Kaş 
gəlməyəydim". "Ey Iran! Hanı sənin cahücəlalın, Səadət və 
əzəmətin?!" –deyə təhkiyəni folklor üslubunda davam etdirərək 
keçmiş zamanla indini müqayisə edir. Iranın bütün keçmişi 
Kəmalüddövlənin birinci məktubunun –romanın ilk fəslinin mətn 
məzmununu təşkil edir. Romanın təhkiyəsi prosesində zaman və 
məkanın tez-tez dəyişməsi klassisizmə məxsus olan zaman və 
məkan məhdudluğunu aradan qaldırır. Hadisələrin meydanagəlmə 
səbəbləri və yeri məsələsi də XIX əsr realist romanın kompozisiya 
prinsiplərinə uyğundur. Onların motivləndirilməsi də "Məktub-
lar"ın üslubi xüsusiyyətlərilə sıx bağlıdır. Birinci məktubda "Ey, 
Iran", "Hanı sənin"…, "O zamanlar ki, sənin" müraciət ədası 
folklordan gəlir. Bu, Iranın sosial-faciəsinin tarixini epik 
dərinlikdə göstərmək imkanı yaradır. "Kəmalüddövlənin birinci 
məktubu" Iran ictimai həyatı haqqında ümumi mənzərə yaratmaq-
la sonrakı məktublar üçün fabula rolunu oynayır. Bu məktubunda 
möhkəm dayaq nöqtəsi, ideya mərkəzi yaradan Kəmalüddövlə 
sonrakı məktublarında Iranın yaralarının qaysağını qoparır. 
Ictimai ziddiyyətlərlə dolu olan həyat isə bütün əlaqələrilə 
qavranılır və qiymətləndirilir. Ikinci, üçüncü məktublarda süjet 
hadisələrin sisteminə çevrilərək konflikti həm gərginləşdirir, həm 
də onu daxildən zənginləşdirir. 
Ümumiyyətlə, "Məktublar" janr forması kimi, maarifçi rea-
lizmin Monteskye kimi nümayəndəsində təşəkkül, formalaşma 
dövrünü keçirirdisə, M.F.Axundovda o, özünün kamil formasını 
əldə edir. Gördüyümüz kimi, Axundovda "məktublar"ın sayı son 
həddə endirilmişdir. Bunlardan üçü Kəmalüddövlənin, biri isə 
Cəlalüddövlənindir. Lakin bu məktubların hər biri ayrılıqda 
______________________Азярбайъан романынын инкишаф проблемляри 
 
 96
romanın konkret bir fəslini, kompozisiyasının bitkin qolunu təşkil 
edir. Monteskyenin "Məktublar"ında süjet zahiri, M.F.Axundovda 
isə o, daxili plandadır. "Məktublar"ın qəhrəmanları idraki imkan-
larına, ictimai mühiti bədii-fəlsəfi dərk və ümumiləşdirmə səviy-
yələrinə görə dövrün qabaqcıl, humanist meyllərinin daşıyıcısı 
kimi müəlliflə birləşirlər. Monteskyenin "Məktublar"ının aparıcı 
qəhrəmanları, o cümlədən Uzbek sadəlövhlük edir. Hətta Raksa-
nanın təbiətini duya bilmir və "sırf maarifçi" olaraq qalır. 
M.F.Axundov isə öz qəhrəmanının məntiqinə, idraki qabiliyyətinə 
inandığı üçün sözü qəhrəmanına verir. "Məktublar"ın mətn 
ideyasında qəhrəmanların romanı ilə müəllifin romanı üzvi 
şəkildə birləşirsə də, bunları eyniləşdirmək olmaz. hətta çox ağıllı 
mühakimələri və sosial tarixi təsəvvürlərilə insanı heyran edən və 
əsərdə mühüm yer tutan Kəmalüddövləni də M.F.Axundovla 
eyniləşdirmək olmaz. Halbuki əsərin spesifik ideya-bədii 
mənasında onlar arasında bir düha qohumluğu müşahidə edilir. 
Sənətdə realizm prinsipini rəhbər tutan Axundov inkişafa 
buxov olanı zəngin və inandırıcı faktlar əsasında bir yazıçı-filosof 
kimi təşrih etməklə qəhrəmanlarının ideya-mənəvi, sosial-şüuru 
varlığına da təkan verir. Bu baxımdan Axundovun "Məktub-
lar"ının qəhrəmanları müəllifdən mənəvi təkan alır. Halbuki biz 
romanda aparıcı qəhrəman olan Kəmalüddövlənin dialektikasını 
görmürük. Sanki onun süjetinin inkişafı və yüksəliş tarixi yox, 
yalnız təşkili vardır. O, romanın ilk səhifəsindən ağıllı, mühaki-
məli, möhkəm ideya inamlı, əqidəli maarifçi-filosof və vətəndaş 
kimi diqqəti cəlb edir. Insan ağlının uğurları da, bəlası da sosial-
fəlsəfi baxımdan Kəmalüddövləyə bəllidir. O, həm sosioloq, həm 
maarifçi, həm də dini qnoseoloji cəhətdən qiymətləndirə bilən 
filosofdur. Lakin bununla belə yazıçının özü deyil. Əsərdə 
müəllifin obrazına yer vermək obyektiv qəhrəmanların mövqe-
yini, onlara inamı sarsıtmır. Əksinə, onların mövqeyi müdafiə 
edilir, müəllif qəlbinin hərarətindən qızınır, idrakından ideya-
fəlsəfi qida alırlar. Müəllifin iştirakı qəhrəmanların idarəsini 
artırır, ictimai mübarizələrinə geniş meydan verir. Onlar müəllifin 
qüvvətli əlini öz üzərlərində hiss edir, onun şəxsində ən inamlı 
Himalay  Ənvəroğ lu __________________________ 
 97 
mənəvi dayağı duyurlar. Əsərdən aydın görünür ki, müəllifdə olan 
möhkəm və sarsılmaz ideya inamı sanki irsən, ruhən 
qəhrəmanlara keçmişdir. Qəhrəmanların hərəsi ictimai inkişafın 
müxtəlif qütblərində dursalar da, ümumi meylləri arasında 
antoqonizm yoxdur. Onları bir-birinə dostlaşdıran, məktublaşma-
larına səbəb olan amillər çoxdur: məslək, əqidə, etiqad, tənqidi 
idrak pafosu, dinin təbiətini şüurlu dərk, vətəndaşlıq, sosial 
həyatda şəxsən iştirakları və s. Bütün bunlar və Süəllifin ictimai-
idraki konsepsiyası imkan verir ki, qəhrəmanlar dindən, tarixdən 
və müasir sosial-mənəvi həyatdan gətirdikləri saysız-hesabsız 
faktları tənqidi dərk etsinlər, onları fərdi və ümumi mənada 
qiymətləndirə bilsinlər. Ona görə də təhkiyəçilər şahidi, iştirakçısı 
və səbəbkarı olduqları hadisələrin fövqündə dura bilmişlər. Bütün 
bunlar bir daha sübut edir ki, Kəmalüddövlə və Cəlalüddövlənin 
qəlbləri və idrakları M.F.Axundovla birbaşa bağldır. Bununla 
belə, müəllif təxəyyülünün məhsulu olan bu qəhrəmanlar ictimai-
tarixi inkişafın obyektiv daşıyıcıları, mükəmməl işlənmiş canlı 
insan surətləri və bədii xarakterlərdir. Bu baxımdan "Ibrahim 
bəyin səyahətnaməsi"ni bədii nəsrimizin tarixində roman janrının 
ilk nümunəsi" (93, səh.4) hesab etmək düz deyil. Çünki tarix 
qalsın bir yana, eyni zamanda , janr, təhkiyə xüsusiyyətinə görə 
də "Ibrahim bəyin səyahətnaməsi" öz tipoloji başlanğıcını 
"Kəmalüddövlə məktubların"dan alır. "Kəmalüddövlənin birinci 
məktubu: "Ey mənim əziz dostum Cəlalüddövlə! Nəhayət sənin 
sözünə baxdım, Ingiltərə, Fransa və Amerika səfərindən sonra 
Irana gəldim" (10, səh.19). 
Zeynalabdin Marağayinin romanında da "məktub"dan istifa-
də edilir. Lakin burada məktub M.F.Axundovda olduğu kimi 
müstəqil komponent deyil, ümumi süjetin tərkib hissələrindən 
biridir. 
Müəllif məktubaqədərki hadisələri hazırlayır, məktubun 
məzmununu açıqlamaq üçün Ibrahim bəyə həmsöhbət axtarır: 
"Çayxanaya getdik. Oturan kimi çay, qəlyan sifariş elədi. Sonra 
dedi: -Indi oxu görək nə xəbər var? Mən də məktubun əvvəlindən 
oxumağa başladım. 
______________________Азярбайъан романынын инкишаф проблемляри 
 
 98
Məktubun məzmunu: 
"Mənim əziz qardaşım! Məktubunu aldım salamatlığınızdan 
xəbərdar olub, çox-çox sevindim. Az qalmışdı ki, şəni yüksək 
Iran dövləti Ingiltərə hökumətinə müharibə elan etsin" (145, 
səh.29). 
Bizə belə gəlir ki, hər iki sənətkarın məktublarının mətn 
məzmununu geniş şəkildə, bütün komponenti və ünsürləri ilə 
müqayisə etmədən də aydın görmək olur ki, M.F.Axundovun 
spesifik roman üslubu "səyahətnamə"nin bədii süjetinə müsbət 
təsirini göstərmişdir. Təbiidir ki, "Səyahətnamə"nin roman janrı 
tipi kimi bədii imkanı "Məktublar"dan genişdir. Burada müəllif 
daha sərbəstdir, qəhrəmanlarını geniş dairədə hərəkət etdirmək, 
dramatik mükalimələrə meydan vermək imkanına malikdir. 
"Məktublar"ın məlum modeli hadisələrin sərbəst axınının qarşı-
sını alır. Müəllifin və qəhrəmanların zahiri obyektiv forma alma-
larına imkan vermir. Bununla belə, hər iki roman tipi təsvir pred-
metinin xarakterinə uyğun forma kimi meydana çıxmışdır. Iran 
mühitinin bütün ziddiyyətləri və dərinliyi ilə inandırıcı göstərmək 
üçün müəllifin birinci şəxs formasında iştirakı həqiqətən də 
zəruridir. Bu, eyni zamanda janr tələbi kimi də qiymətləndirilə 
bilər. Lakin belə əsərlərin janr tipi: "məktub" və "səyahətnamə" 
sanki əvvəldən seçilmiş olur. Hər iki tipdə Azərbaycan ədəbiyya-
tının zəngin ənənəsi vardır. Hələ XII əsrdə Xaqani "Töhfətül-Ira-
qeyn" əsəri ilə "səyahətnamə", XVI əsrdə Xətayi "Dəhnamə"si, 
Füzuli isə "Nişançı Paşaya" məktubu ilə "məktublar"ın bir bədii 
üsul kimi əsasını qoymuşlar. Ona görə də hər hansı bir novatorluq 
axtarışlarının izinə düşəndə mütləq milli-bədii kökə, folklora və 
klassikaya gedib çıxırsan. 
 
2.2. M.F.Axundovun "Kəmalüddövlə 
məktubları"nın roman poetikası 
 
Himalay  Ənvəroğ lu __________________________ 
 99
əxsiyyəti xalqının taleyi ilə sıx bağlı olan M.F.Axun-
dov haqqında dərin tədqiqat əsərləri yazılsa da, bunla-
rın hər biri nisbi mənada o deməkdir ki, aşkarlıq da-
vam edir. Şair, dramaturq, nasir, tənqidçi, pedaqoq, 
filosof, görkəmli ictimai və dövlət xadimi, başlıcası isə böyük 
vətəndaş olan M.F.Axundov XIX əsrdə Şərqin dünya miqyasında 
düşünən ən böyük mütəfəkkiridir. Tarix həm də onun üzərinə öz 
əsrində xalqının müqəddəratı üçün cavabdehliyin ağırlığını da 
qoymuşdu. 
M.F.Axundovun Azərbaycan ədəbiyyatında yeni və bütöv 
bir mərhələ təşkil edən yaradıcılığı bədii düşüncənin üfüqlərini 
xeyli genişləndirmişdir. Məsələn, "Kəmalüddövlə məktubları" 
əsərinin poetikasının özünəməxsusluğu "satirik pamflet", "publi-
sist povest", "siyasi satira", "povest-pamflet" kimi açıqlamalar 
meydana gətirmişdi. Yaşar "Məktublar"ı yeni, novator janr, poe-
tik xüsusiyyətləri qabarıq ifadə edilən povest hesab etsə də, onun 
"satirik pamflet" olmasına da şübhə etmir. Tənqidçi, dramatik 
antiqütbləri və təzadları haqlı olaraq "Məktublar"ın "kompozisi-
yanın struktur əlaməti" kimi qiymətləndirərək belə bir qənaətə gə-
lir ki, bunlar müəllifin fəlsəfi, polemik və publisist sənətkarlığına 
dəlalət edir. O, "Povestdə elmi-fəlsəfi", dini-ruhani arqument-
lərdən bəhs edərək bədii strukturda" "dialoq modeli"ni xüsusi 
vurğulayır (78, səh.110). Aydın olur ki, M.F.Axundov "Məktub-
lar"da "satirik-publisist məntiqin köməyindən", "bədii-publisist 
üslubdan" geniş istifadə etmişdir. Yaşar "Kəmalüddövlə mək-
tubları"nın "sxemi"nin dəyərini "dialoq modeli" və "polemika 
forması" anlayışları ilə əlaqələndirərək belə qənaətə gəlir ki, 
bunlar vasitəsilə "müəllif öz "mən"ini iki yerə bölüb üzləşdirir". 
Yaşarın fikrincə "Kəmalüddövlə daha çox Axundovun özüdürsə, 
Cəlalüddövlə həm də oxucunun timsalı və surətidir" (78, 
səh.111). 
Yaşar əsərin poetikası üçün söylədiyi çox əhəmiyyətli müla-
hizəsində deyir: "Cəlalüddövlə məktubların əsas ideyası ilə 
möhkəm bağlı surətdir və şübhəsiz, hər iki şahzadənin dili ilə da-
nışan Axundov özüdür" (78, səh.111). Doğrudan da, Kə-
Ş
______________________Азярбайъан романынын инкишаф проблемляри 
 
 100
malüddövlə bir bədii surət kimi təkcə müəllifin sözlərini deyil, öz 
sözlərini də deyə bilər. Deməli, qəhrəmanları danışdıran, onlara 
dil verən müəllifdir. Söhbət canlı, bədii obrazlardan, xarakterlərin 
realizmindən getdikdə demək lazımdır ki, müəllifin onların 
iradəsini, mənəvi psixoloji varlığını, dünyagörüşünü, sinfi ideolo-
giyasını nəzərə almalı, qəhrəmanları rupora çevirməməlidir. 
Lakin bu, "Kəmalüddövlə məktubları" tipli əsərlərdə bir qədər 
fərqlidir. Bu tipli əsərlərin strukturu, "poetik sxemi" şəxslərin 
canlı psixoloji varlığının dərin qatlarına enməyə imkan vermir, 
çünki pafos xarakteri üstələyir. Bu baxımdan "Məktublar"ın 
poetikası şərh edilərkən təbii olaraq birinci tərəfə "fəlsəfə", "sati-
rik", "publisist", "siyasi" və s. kimi anlayışların tətbiq edilməsi 
təsadüfi deyil. 
Ona görə də "Məktublar"ın janr-struktur əlamətlərini müəy-
yənləşdirmək, poetik xüsusiyyətlərini açmaq da bu baxımdan 
mühüm əhəmiyyət kəsb edir. "Məktublar" mürəkkəb quruluşlu 
əsərdir. Bu mürəkkəblik məzmunla, sənətkarın yaradıcılıq 
fərdiliyi və dünyagörüşü ilə möhkəm bağlıdır. M.F.Axundovun 
həyatı, tənqidi dərk etmə imkanı, idealı təsdiq yolunda axtarışları 
"Məktublar"ın bədii sənətkarlığında, ideya-estetik məzmununda, 
siyasi-fəlsəfi mənasında, publisist kəsərində özünü göstərir. Ona 
görə də "Kəmalüddövlə məktubları"nın normativ estetikanı, onun 
ölçülərini "dağıtması", hüdudları xeyli genişləndirməsi təsadüfi 
deyil. Məsələn, M.F.Axundov bu əsərində elə bir ifadə forması: 
sintez əldə etmişdir ki, burada publisistikanı bədiilikdən ayırmaq 
"olmur". Hörmətli tənqidçimiz Yaşara görə "M.F.Axundov bu 
əsərlə publisistikada, elmi fəlsəfi düşüncənin tərzində realizmin 
əsasını qoymuşdur" (78, səh.109). 
Lakin bizə belə gəlir ki, "publisistikada da" deyilsəydi daha 
dəqiq olardı. Çünki əks halda, "Məktublar"ın bədiiliyi publisisti-
kadan ayrılır. Halbuki Yaşarda "Məktublar"ı bədii əsər kimi təsnif 
etməyə güclü meyl vardır. Fikrimizcə, yalnız "pamflet", "traktat" 
anlayışları ilə "Məktublar"ın hədəfini düz nişan almaq olmaz. 
Əsərin poetikası əslində bu "təyinedici ölçülər"dən çox kənara 
çıxır. M.F.Axundovun idrakında mühüm yer tutan publisistika və 
Himalay  Ənvəroğ lu __________________________ 
 101
pamflet tərzi "Məktublar"ın yeganə keyfiyyət ölçüsü deyil. Ona 
görə də "Məktublar"ın qüdrətini sırf fəlsəfiliyində, elmiliyində, 
publisistliyində, siyasiliyində axtarmaq düzgün olmadığı və 
Aristotelin poeziyanı "tarixdən qat-qat fəlsəfi" hesab etməsi 
əvvəlki mülahizələrimizdə də nəzərə çarpdırılmışdır.  
"Məktublar"da predmetləşən fəlsəfi-publisistik konsepsiya 
eyni zamanda bədiiliyin də konsepsiyasıdır. M.F.Axundovun şəx-
siyyəti, onun sosial-tarixi meydanda oynadığı rol ona mövcud 
ictimai cəmiyyətin daha dərin qatlarına enməyə imkan verən 
çevik "ünsiyyət" formaları tapmağı tələb edirdi. 50-ci illərdə 
"Aldanmış kəvakib" və "Komediyalar", 60-cı illərdə "Məktublar" 
M.F.Axundovun xalqla, tarixlə orijinal, əsrin tələblərinə cavab 
verən tərzdə danışmaq "vasitələri" idi. O, əsri ilə bədii 
yaradıcılığa, sənətkara geniş imkan verən dram və roman dilində 
danışmağın zəruriliyini dönə-dönə qeyd etmişdir. Əgər 
V.Q.Belinski "XIX əsr tarixi əsr", "roman əsri idi" deyirdisə, 
M.F.Axundov "Indi millətin karına dram və roman əsərləri gələ 
bilər" inamında idi. Ona görə də. sənətin güzgüsündə, "publisis-
tikanın realizmində" (Yaşar) millətin əhvalını dərin göstərməyə 
üstünlük verirdi. Onun maarifçi realizmi özü də bir "inqilab" idi. 
Əsrinin sosial-mənəvi tapşırığını rəhbər tutan M.F.Axundov 
bədii sərvətlərə maarifçi realizmin, materialist fəlsəfənin tələbləri 
səviyyəsindən qiymət vermiş və modelə uyğun gəlməyən estetik-
bədii prinsiplərlə sərt rəftar etmişdir. Halbuki, o, öz sənətində 
əsrinin tarixi inkişafını əks etdirmiş. Tarixi düşüncə, dialektika 
dünyagörüşünün başlıca əsası olmuşdur. Bu, həm təbiət, həm də 
cəmiyyət hadisələrinə münasibətdə özünü göstərirdi. Onun 
təfəkkürü "xıltlardan" və metafizikadan təmizlənmiş dialektik 
materialist fəlsəfi təfəkkür idi. Inqilabi siyasi baxışları böyük rus 
inqilabçı demokratlarının görüşləri ilə "üst-üstə" düşən 
M.F.Axundov inqilabçı demokratlar kimi ədəbiyyatı "ictimai 
dərdləri demək üçün xitabət kürsüsü" hesab edirdi. Məsələyə 
yalnız bubaxımdan yanaşanda Füzuliyə subyektiv münasibətin 
"obyektiv" qiyməti aşkar olur. 
______________________Азярбайъан романынын инкишаф проблемляри 
 
 102
Məlumdur ki,maarifçilik estetikasının bayrağını M.F.Axun-
dov Şərqdə çox yüksəklərə qaldırmış, bu estetikanın modelini, 
onun normativ ölçülərini regional tipoloji çərçivədən kənara 
çıxararaq zənginləşdirmişdir. O da bəllidir ki, M.F.Axundov 
özünün böyük sələfi A.S.Puşkinə dərin ehtiram bəsləmişdir. 
Sonralar M.F.Axundov Puşkinin professional tənqidçi-ədəbiyyat-
şünas təfəkkürünün qənaətləri ilə, onun "Rus ədəbiyyatının 
miskinliyi haqqında" məqaləsinin ruhu və məzmunu ilə yaxından 
tanış olmuşdur. O, Puşkinin "Fransız ədəbiyyatı haqqında" məqa-
ləsində müəllifin nə demək istədiyini çox gözəl duymuş, 
Belinskinin "Bizdə ədəbiyyat yoxdur" tezisinin mənasını dərindən 
dərk etmişdir. Puşkin yazırdı: "Çox təəssüf ki, bizdə qədim 
ədəbiyyat mövcud deyil. Arxamız qaranlıq səhradır". Şairin sərt 
mövqedən belə bir qiymətini Russonun odalarına münasibətində 
də görürük. Ona görə də Puşkin fransız ədəbiyyatını təqlid 
etməyi, odalara meydan verməyi tənqid edirdi. 
Müasir nəzəri tədqiqatlar, xüsusilə üslub nəzəriyyəsi və 
üslubun tipologiyası ilə məşğul olan bəzi alimlər belə fikirdədir 
ki, Puşkinin tənqidi şübhəsiz, tam tarixi deyil. Çünki o dövrdə rus 
ədəbi dilinin özü tam formalaşmamışdı. Derjavin klassik "üslub", 
"ahəngdarlıq" anlayışlarını dərk edə bilməzdi. Çünki fenomen özü 
yox idi (76, səh.70). V.V.Kojinovun fikrincə Puşkinin haqsızlığı 
nisbidir. Çünki həmin halda onu sözsüz yüksək, özündə qiymətli 
olan Derjavin poeziyası deyil, klassik üslubun təşəkkülü maraq-
landırırdı (76, səh.70). 
Məsələyə bu baxımdan yanaşdıqda M.F.Axundovun da 
Füzulini "Ustadi-nazim" hesab etməsinin kökləri meydana çıxır. 
M.F.Axundov da Puşkin kimi ədəbi hadisələrə dövrün üslubu 
baxımından yanaşırdı. M.F.Axundovun Füzulinin yeni üslub üçün 
möhkəm əsas olduğunu duyması çətin idi. Puşkinin maarifçilik 
naminə ulu babalarının, atalarının şöhrətindən üz döndərməsinə 
oxucunun gülməsini Belinski "sadəlövhlük" (130, səh.104-105) 
hesab etmişdir. Maarifçilikdən bu mənada görünür nə Puşkin, nə 
də Axundov tam yaxa qurtara bilməmişlər. 
Himalay  Ənvəroğ lu __________________________ 
 103 
Bütün bunlar nəzərə alındıqda "maarifçi" estetikanın və 
onun fəlsəfi-sosial məntiqinin "səhvi" (78, səh.115) yalnız Puş-
kinin və M.F.Axundovun "səhvi" kimi birmənalı qəbul edilməz. 
Bəziləri bu "ümumiliyi" Axundovun subyektivizmi kimi qəbul 
edirlər. M.F.Axundov sadəcə olaraq maarifçi realizm konsepsiya-
sının təsiri altında özünün sənət prinsiplərini müəyyənləşdirib ona 
itaət etməklə kifayətlənə bilməzdi. O, yaradıcı filosof və maarifçi 
realizmin nəzəriyyəçilərindən idi. O, milli ədəbiyyatı, sənət 
prinsiplərini maarifçi realizmin modelinə, "normativ ölçülərə" 
daxil etmirdi, əksinə, maarifçi realizmi milli ədəbiyyatla 
zənginləşdirirdi. Onun sənətilə nəzəriyyəsi bir-birini tamam-
layırdı. M.F.Axundovun məntiqində bunlardan birinin digərini 
üstələməsini iddia etmək düz deyil. 
"Kəmalüddövlə məktubları"nda M.F.Axundov Quranı da 
bütün mizan və ölçülərilə tədqiq obyektinə çevirmir. "Mək-
tublar"da Quran özünün poetik, bədii qiymətini deyil, fəlsəfi-
sosial dəyərini "alır". Quranın müəllifi və onun baş qəhrəmanı 
Məhəmməd peyğəmbər əsasən Kəmalüddövlənin ikinci məktu-
bunda Molla Sadığın moizələrilə "Məktublar"ın kompozisiyasın-
da görünür. Əsərdə islam dininin, o cümlədən xristian və başqa 
dinlərin genezisi, sosial-tarixi və fəlsəfi mahiyyəti, izlənilən 
məslək bədii-fəlsəfi və publisist ümumiləşdirmələr əsasında əks 
olunur. "Kəmalüddövlə məktubları" şərq mütəfəkkirinin dünya 
fəlsəfəsinin əsas məsələlərinə dahiyanə nüfuz etdiyini, şərq mate-
rialları əsasında dialektik materializmin tələblərini dərk etməyin 
metodologiyasını göstərir. Şərq ruhunun bütün incəliklərinə bələd 
olan, şərqlinin dini görüşlərinin qaynaqlarını dərindən bilən 
M.F.Axundovun bütünlüklə şərq aləmilə bağlı olan Quranı axıra 
qədər oxumamasına inanmaq çətindir. 
"Kəmalüddövlə məktubları" islam dininin köklərini qazıyan 
traktat deyil. Bu, qüdrətli zəkanın, yaradıcı qələmin məhsulu, 
insanlığın sosial-tarixi və mənəvi-idraki təkamülünün parlaq 
ifadəsidir. Burada tarix də, fəlsəfə də, sosial-mənəvi varlığın təh-
lili də, dinin kəskin tənqidi də və daha bir sıra məsələlər vardır. 
"Məktublar"ın maddi-ruhu, varlığı sənətkarın dünyagörüşü, şəx-
______________________Азярбайъан романынын инкишаф проблемляри 
 
 104
siyyəti və əsrin ideyası ilə elə sintez təşkil edir ki, onların birini 
digərindən ayrılıqda qiymətləndirmək olmaz. Ona görə də bəzi 
alimlərin göstərdiyi kimi burada söhbət təkcə Quran problem-
lərindən gedə bilməz. M.F.Axundov Quranı, "vəhdəti-vücud"u 
dialektik materializm fəlsəfəsinin işığında təhlil edir, maddənin 
yoxdan əmələ gəlməsi, çıraq, od, şölə və s. anlayışlarından çıxış 
edib Allahın əzəli olmasını iddia edən vaizin (Molla Sadığın – 
H.Q) "məntiqini" maddi-realist əsasda, dialektik materializm 
konsepsiyası ilə rədd edir. 
M.F.Axundov "vəhdəti-vüxudun" – allah-təala ilə imam öv-
ladının vəhdəti etiqadının kəskin tənqidini verir. "Məktublar"dan 
bəlli olur ki, bu etiqada görə "bütün kainat şüalardan və 
kölgələrdən ibarətdir, bütün şüalar və kölgələr də çıraqla birlikdə 
varlıq aləminə" gəlib yaradılmışdır: yəni onlar çıraq vasitəsilə 
zahir olmuşlar və çıraq imam övladlarından biridir. Çırağın 
mənbəyi isə oddur ki, bu da Allahın diləyindən ibarətdir. Belə 
olduqda, şüalardan və kölgələrdən ibarət olan biz və habelə şölə 
sayılan imam övladı odun əsli tələbatından başqa bir şeydən 
meydana gəlməmişdir" (10, səh.126). 
"Məktublar"da adı çəkilən Şeyx Əhməd Bəhreyinin "vəh-
dəti-vücud" əqidəsinə görə kainat oddan vücuda gəlmiş və hazırda 
şölə və şüa ilə birlikdə onu təmsil edir. Şölə imam övladı fərz 
olunur, şüalar və kölgələr şəklində vücuda gəlmişlər isə "bizim 
simamızda fərz olunur" (10, səh.127). M.F.Axundov yazır ki, 
"vəhdəti-vücuda" görə biz oddan əmələ gəlmişik. Guya od 
Allahın diləyidir və dilək Allah-təalanın vücudundan başqa bir 
şey deyil (10, səh.127). M.F.Axundov: "Bu surətdə dilək şölə 
üçün, şüalar üçün və kölgələr üçün maddə ola bilməz. Çünki dilək 
mənəvi bir məfhumdur ki, iradə mənasında işlənir və bizim 
yaranmağımızın əməli onunla bağlı olur. Bəs belə olduqda, 
maddə haradan əmələ gəlir? Mərhum Şeyx buyurmuşdur ki, hər 
şey heyətdən və maddədən ibarətdir. Bizim heyətimiz məlum 
olur. Axır maddəmiz də olmalıdır. 
Əgər şeyxlər desələr ki, maddə yoxluqdan əmələ gəlmişdir, 
bu iddia sırf qələtdir. Yoxluqdan varlıq-maddə əmələ gələ bilməz. 
Himalay  Ənvəroğ lu __________________________ 
 105
Bir halda ki, özləri deyirlər ki, çırağın maddəsi oddur, şölə onun 
bəndəsidir. Əgər od Allahın öz vücudu deyil, onun diləyi 
sayılırsa, bəs necə olur ki, bu dilək çıraq üçün maddə olur. Necə 
ola bilər ki, şölə Allahın vücudundan başqa bir şeyə bəndə olur? 
Xülasə, şeyxlərin əqidəsi çox cəncəlli bir əqidədir. Bilmi-
rəm onlar bunu şəriət əqidələrinə necə uyğunlaşdıra bilirlər" (10, 
səh.127). Bu parçada diqqəti cəlb edən cəhətlərdən biri 
M.F.Axundovun mətni çox mürəkkəb kompozisiya-struktur 
əsasda qurmasıdır. M.F.Axundovu qəzəbləndirən müsəlmanın 
"anlayıb" inanmasıdır. Bütün ictimai köklərin sosial ədalətsizliyə 
bağlı cəhətlərini "Məktublar"ın baş qəhrəmanı xüsusi qeyd edir: 
"Bu əsasda yoldaşlardan biri dedi ki: Bəlkə də "Rüknü-rabe"in 
əqidələri sizin zövqünüzə uyğun gələ? 
Soruşdum ki, "Rüknü-rabe" – kimdir və bu nə sözdür? 
Cavabında dedi: Axır bir "Rüknü-rabe"də vardır. O Kirman-
da olur. Adına Kərim xan deyirlər. Dünya dörd rüknün üzərində 
qərar tutmuşdur. Birinci rükn Allah-təalanın özüdür, ikinci rükn 
peyğəmbərdir, üçüncü rükn imamlardır, dördüncü rükn isə Kərim 
xanın özüdür ki, imamlar tərəfindən nayibdir və bütün kainat 
onun üzərində bərqərardır. Bütün insanların haman Kərim xana 
itaət etməsi vacibdir. Dünya heç zaman dördüncü rükndən xali ola 
bilməz" (10, səh.127). 
Kəmalüddövlə Kərim xanın "Irşadül-əvam" kitabında top-
lanan əqidələrinə aid mətləbləri "mənasız və puç şeylər" hesab 
edir. Lakin M.F.Axundovu düşündürən "Bütün insanların haman 
Kərim xana itaət etməsi vacibdir. Dünya heç bir zaman dördüncü 
rükndən xali ola bilməz" kimi mülahizələrin mənasıdır. Məsələn, 
birinci üç rüknün mənası dini-mistik təsəvvürlərlə bağlıdır. "Çıraq 
imam övladıdır, onun mənbəyi oddur, bu da allahın diləyidir. Belə 
olduqda, şüalardan və ya kölgələrdən ibarət olan biz (adi insanlar) 
və habelə şölə sayılan imam övladı (Məsələn, Kərim xan) odun 
əsli tələbatından başqa bir şeydən meydana gəlməmişik (10, 
səh.126). Deməli, Allahın diləyi odun və onun tələbindən 
yarananlar irəlicədən fərqləndirilir. "Biz və imam övladı bir 
mənbədən" oddan-allahın diləyindən yaranmışıq. Belə olan 
______________________Азярбайъан романынын инкишаф проблемляри 
 
 106
təqdirdə dördüncü rükn olan Kərimxana niyə görə bu qədər 
ixtiyarat və üstünlük verilir. Kölgələr və şüalar (bəndələr – H.Q.) 
da çıraqla (imam övladı – H.Q.) birlikdə varlıq aləminə gəlmişdir. 
Allah niyə vücudi-külli təşkil edənləri ədalətsizliklə bir-birindən 
kəskin fərqləndirmişdir. Məsələn, odun diləyi olan imam (üçüncü 
rükn) nəyə görə Kərim xana itaət etməyi tələb edir. Itaət anlayışı 
cəbri, zorakılığı, despotluğu ifadə etmirmi. Çünki Kərim xan 
ictimai zülmü təmsil edir, onun başında durur. Halbuki, imamın 
naibidir. Əks halda allahın diləyindən törənənlər qeyri-bərabər-
hakim və məhkum olmazdılar" deyən qəhrəmanın tənqid hədəfi 
Molla Rəhim yox, Iranın, Hindistanın şəxsində tipikləşdirdiyi 
ədalətsiz cəmiyyətdir. 
Ümumiyyətlə, "Məktublar" müəllifin öz əsri ilə bir filosof, 
sənətkar, sosioloq və pedaqoq kimi söhbətidir. Bu söhbət və onun 
mövzusu çox geniş olub, uzaq keçmişi, tarixi, ədibin yaşadığı 
əsrin mənasını, bir sıra elmi-tarixi faktların şərhini və dini 
mənbələrin açıqlanmasını ifadə edir. "Məktublar"dan aydın 
görünür ki, moizələrin və söhbətlərin böyük bir qismi bilavasitə 
Quranın mətni ilə (surələr və ayələr) bağlı deyil. Ondan çox sonra 
meydana gələn etiqadlar, əqidələr və dini rəvayətlərdir. Xüsusilə, 
Kəmalüddövlənin birinci məktubu bu baxımdan xarakterikdir. 
Burada Iranın keçmiş əsrarəngiz tarixi, füsunkar gözəlliyi, tale-
yinin dönüm və döngələri Kəmalüddövlənin "kaş gəlməyəydim.. 
ciyərim kabab oldu" sözlərində aydın ifadə edilir. "Məktublar"ın 
əsas ideyasını Quranın ateizm, yaxud maarifçilik fəlsəfəsi 
konsepsiyasından tənqidi ilə bağlamaq olmaz. M.F.Axundov 
"Məktublar"da dərin sosial-mənəvi qatlara enir. "Məktublar"ın 
janr modeli dünya ədəbiyyatının təcrübəsinə bağlanır. Struktur 
xüsusiyyətləri "Məktublar"ı roman poetikasına çəkir. 
M.F.Axundovun bu əsəri maarifçi realist sənətin XVIII 
əsrdə geniş yayılmış janr formalarından olan "Məktublar"la səslə-
şir. "Məktublar" bir qayda olaraq həyatı roman əhatəsində, bu jan-
rın problemləri miqyasında tədqiq etməyi əsas götürür. Ona görə 
də milli mövzudan və sənətkar fərdiliyindən asılı olmayaraq bun-
larda bir qayda olaraq məzmun-struktur cəhətlərin yaxınlığı mü-
Himalay  Ənvəroğ lu __________________________ 
 107 
şahidə olunur. Fikrimizcə, M.F.Axundovun "Məktublar"ının 
poetikası formal əlamətlərinə görə XVIII əsrin məşhur fransız 
maarifçi realist yazıçısı Monteskyenin "Iran məktubları" əsərilə 
"səsləşir". Tədqiqatçılar bu əsəri fəlsəfi roman adlandırırlar. 
Müəllif ictimai-fəlsəfi fikirlərini vermək üçün bədii nəsrin bu 
formasından istifadə etmiş, mükalimələr vasitəsilə o, özünün 
dövlət və cəmiyyət haqqında mülahizələrini söyləmiş və həm 
Şərq müstəbidliyini, həm də Qərb mütləqiyyət üsul-idarəsini 
tənqid etmişdir. Əsasən məktublardan ibarət olan bu romanın 
süjeti iki gəncin mədəniyyət və əxlaq qaydalarını öyrənmək üçün 
Avropaya gəlməsiylə başlayır. Əsərdə müstəbidliyin törətdiyi 
dəhşətlərdən, onun insanların təbii hüquq və azadlıqlarını əllərin-
dən almasından geniş danışılır. Qorxu olan yerdə insanlar öz his-
slərini gizlədirlər. Buna görə də əsərdəki qadınlardan biri –Rok-
sana özünü zahirən müti, utancaq göstərir. Həqiqətdə isə, başqa 
birisi ilə gizli görüşür. Qəhrəmanın qanunları pozması, "ayaq-
larını namus dairəsindən kənara qoyması" (10, səh.96) ehtirasın 
tələbi deyil, ictimai zülm və konkret həyat şəraitinin nəticəsi idi. 
"Min bir gecə nağılı" bu tipli görüşlərin silsiləsi üzərində 
qurulmuşdur. Məhz belə görüşlər qanlı hadisələrə səbəb olur. 
M.F.Axundovun "Məktublar"da "Min bir gecə nağılı"nı 
xatırlaması təsadüfi deyil. Hərçəndi, M.F.Axundov ərəblərin "Min 
bir gecə nağılı"nın yalanından ləzzət almalarını xüsusi qeyd edir. 
Lakin bu nağılın süjetlərinin Avropa və Şərq ədəbiyyatına təsirini 
unutmaq olmaz. Indi çoxları "Min bir gecə nağılı"nın süjetlərinin 
Avropaya yayıldığını etiraf edir. 
"Iran məktubları"nda Şərq müstəbidliyi ilə bərabər Qərb 
mütləqiyyət üsul-idarəsi də kəskin tənqid edilir. Romanın ikinci 
xətti bu nöqtəyə, dəqiq desək, feodal Fransasının tənqidinə həsr 
olunmuşdur. Diqqət yetirilsə, M.F.Axundovun "Məktublar"ında 
da Şərq və Qərb, Iran və Hindistan, onların ictimai quruluşları 
müqayisəli təhlil edilib qiymətləndirilir. Məsələn, "1280-ci ilin 
ramazan ayında "Ingiltərə, Fransa və Amerika səfərindən sonra 
Irana gələn" Kəmalüddövlə qəti şəkildə "Kaş gəlməyəydim" 
deyəndən sonra "Ey Iran! Hanı sənin.. cahü-cəlalın, səadət və 
______________________Азярбайъан романынын инкишаф проблемляри 
 
 108
əzəmətin?!" – deyə keçmişlə indini müqayisə edir. Iranın bütün 
keçmişi Kəmalüddövlənin birinci məktubu kimi romanın ilk 
fəslini təşkil edir. Roman təhkiyəsində zaman və məkanın tez-tez 
dəyişməsi bu formanın xüsusiyyətləri kimi dəyərləndirilməlidir. 
Hadisələrin motivlənməsi "Məktublar"ın üslubi xüsusiyyətlərilə 
bağlı olub orijinal kompozisiya vəhdəti əmələ gətirmişdir. Birinci 
məktubda "Ey Iran", "Hanı sənin", "O zamanlar ki, sənin" 
müraciət formasından tez-tez istifadə edən ədib Iranın indisində 
iştirak edən, bu günkü uğursuz taleyində az rol oynamayan 
qəhrəmanları da unutmur. Onlara maarifçi realist estetikanın, 
inqilabi demokratik ideyaların işığında baxaraq qiymətləndirir. 
Başqa sözlə Iran həyatın epik dərinliklərində, "Məktublar"ın 
fəlsəfəsi üslubunun verdiyi imkanlar əsasında göstərilir. "Iran 
məktubları"nın iyirmi yeddinci məktubunda Monteskye XIV 
Lüdoviki kəskin tənqid edir. O göstərir ki, Lüdövik Iran və 
Türkiyə hakimiyyət üsulunu, yəni despotizmi ən yaxşı dövlət 
forması hesab edirdi. 
M.F.Axundovun Kəmalüddövləsi isə, əksinə, Iran cəmiy-
yətini, despotizmi kəskin tənqid edərək birinci məktubunda tutarlı 
faktlar gətirir. Kəmalüddövlənin birinci məktubu Iran ictimai 
həyatı haqqında ümumi mənzərə yaratmaqla sonrakı məktublar 
üçün fabula rolunu oynayır. Bu məktubunda möhkəm dayaq 
nöqtəsi, ideya mərkəzi yaradan Kəmalüddövlə sonrakı məktub-
larında Iranın yaralarının qaysağını qoparır, ictimai ziddiyyətlərlə 
dolu olan bu həyatın sosial qatlarına enir. "Məktublar"ın üslubu 
qəhrəmana ictimai həyatı bütün əlaqələrilə qavramağa, 
qiymətləndirməyə kömək etmişdir. Ikinci, üçüncü məktublarda 
süjetin daxili konflikti dərinləşir, faktlarla xeyli zənginləşir. 
Dramatik konflikt M.F.Axundovun materialist fəlsəfəsi və 
maarifçi realist sənətinin ictimai-estetik idealı ilə "Məktublar"ın 
faktları və müəllifin əsri arasında gedir. M.F.Axundovun inqilabi 
demokratik mövqeyi şərq materiallarının sənət dilində daha 
inandırıcı təhlil edilməsinə xüsusi təkan vermişdir. "Iran 
məktubları"nda aləmin maddiliyini və maddənin daim hərəkətdə 
olduğunu qəbul edən Monteskye də din haqqında öz mülahizə-
Himalay  Ənvəroğ lu __________________________ 
 109
lərini söyləyir. Monteskye elm və mədəniyyətin inkişafı məsə-
ləsinə də toxunur. O, XVIII əsr maarifçiləri kimi belə əqidədə ol-
muşdur ki, guya kral maarifçi, savadlı və elm adamı olsa, dövləti 
idarə üsulu dəyişər, yaxşılaşar. Təsadüfi deyil ki, Monteskye 
iyirmi dördüncü məktubda kralların toxunulmaz və müqəddəs 
nəslə mənsub olması iddiasını ciddi tənqid edir. Onun fikrincə 
romalıllar azadlığı sevəndə güclü idilər. Elə ki, bu yoldan 
uzaqlaşıb despotizmə meyl etdilər, o vaxtdan da məhv oldular. 
Monteskye ilə M.F.Axundovu "Məktublar"da bir-birinə 
yaxınlaşdıran mövzu və təhlil materiallarının xarakterindən əlavə 
həm də materialist məsləki izləmələri və maarifçi realist cərəyana 
mənsub olmaları idi. Hər iki mütəfəkkir milli, spesifik həyatın 
humanist və bəşəri dəyərlərilə bərabər, mühafizəkar, mürtəce 
cəhətlərini də özünəməxsus şəkildə əks etdirirdilər. Əvvəldə qeyd 
etdiyimiz kimi, "Məktublar" milli janr forması deyil, öncə 
maarifçi realizmin geniş yayılmış ədəbi priyomudur. Mon-
teskyedə bu forma hələ təşəkkül, inkişaf dövrünü keçirirdisə, 
M.F.Axundovda özünün kamil şəklini alır. Məlum olduğu kimi, 
M.F.Axundovda məktubların sayı son həddə endirilmişdir. Lakin 
bu məktubların hər biri ayrılıqda romanın bir fəsli olub, kom-
pozisiya ideyasını ifadə edir. Formal baxımdan Monteskyenin 
"Məktublar"ı romana daha çox oxşayır. M.F.Axundovda isə ro-
man poetikası daxili məzmuna, kompozisiyanın bədii-fəlsəfi mə-
nasına tabe edilmişdir. "Məktublar"ın qəhrəmanları idraki im-
kanlarına, ictimai mühiti bədii-fəlsəfi dərk və ümumiləşdirmə sə-
viyyələrinə görə dövrün qabaqcıl, humanist meyllərinin daşıyıcısı 
kimi müəlliflə birləşirlər. 
Monteskyenin "Məktublar"ının aparıcı qəhrəmanları, o 
cümlədən Uzbek sadəlövhlük edir, hətta Roksananın təbiətini 
duya bilmir. Ona görə də müəllif əsrin ideyası səviyyəsində dur-
mağı öz üzərinə götürür və "sırf" maarifçi kimi çıxış edir. 
M.F.Axundov isə öz qəhrəmanlarının məntiqinə, idraki qabiliyyə-
tinə, tarixi təsəvvürlərinin sosial mənasına inanır. Ona görə də, 
əsasən sözü, əsrin səviyyəsini ifadə etməyi, humanistlik və 
vətəndaşlıq rolunu qəhrəmanlarına verir. "Məktublar"ın mətn 
______________________Азярбайъан романынын инкишаф проблемляри 
 
 110
ideyasında qəhrəmanların "romanı" ilə müəllifin "romanı" üzvi 
şəkildə birləşirsə də, bunları eyniləşdirmək olmaz: hətta çox ağıllı 
mühakimələri və sosial tarixi təsəvvürlərilə insanı heyran edən və 
əsərdə mühüm yer tutan Kəmalüddövlə ilə də. Halbuki əsərin 
spesifik ideya-bədii mənasında onlar arasında ruhi-mənəvi 
yaxınlıq daim müşahidə edilir. 
Sənətdə realizm prinsipini rəhbər tutan Axundov inkişafı və 
ona buxov olanı zəngin və inandırıcı faktlar əsasında bir yazıçı-
filosof kimi təşrih etməkdə qəhrəmanlarına ideya verir. Yəni 
M.F.Axundovun "Məktublar"ının qəhrəmanları müəllifdən 
mənəvi-idraki təkan alır. Halbuki biz romanda zahiri cəhətdən 
aparıcı qəhrəmanın: Kəmalüddövlənin inkişafını görmürük. Sanki 
onun süjetinin inkişaf və yüksəlişinin tarixi yox, yalnız təşkili 
vardır. O, romanın ilk səhifəsindən ağıllı, mühakiməli, möhkəm 
inamlı, əqidəli maarifçi-filosof və vətəndaş kimi diqqəti cəlb edir. 
Insan ağlının uğurları da, bəlası da sosial-fəlsəfi baxımdan 
Kəmalüddövləyə bəllidir. O, həm sosioloqdur, həm materialist 
maarifçidir, həm də dini ictimai və qnesoloji cəhətdən qiymət-
ləndirə bilən filosofdur. Lakin yazıçı deyil. Əsərdə bu "rolun" 
qəhrəmanı müəllif – M.F.Axundov özüdür. Əsərdəki müəllif 
obrazı obyektiv qəhrəmanların mövqeyini, onlara inamı sarsıtmır. 
Əksinə, onların mövqeyi bu yolla müdafiə edilir, müəllif qəlbinin 
hərarətindən qızınır, idrakından ideya-fəlsəfi qida alırlar. 
Müəllifin iştirakı qəhrəmanların iradəsini artırır, ictimai 
mübarizələrinə geniş meydan verir. Onlar müəllifin qüvvətli əlini 
öz üzərlərində hiss edir, onun şəxsində ən inamlı mənəvi dayağı 
duyurdular. Əsərdən aydın görünür ki, müəllifdə olan dərin və 
sarsılmaz ideya inamı sanki irsən, ruhən qəhrəmanlara keçmişdir. 
Qəhrəmanların hərəsi ictimai inkişafın müxtəlif, yaxud əks 
qütblərində durmurlar və onların meylləri arasında antoqonizm 
yoxdur. Əsərdə onların şəxsində meydana çıxan ictimai anto-
qonizm vardır. Onları biri-birinə dostlaşdıran, məktublaşmalarına 
səbəb olan amillər çoxdur: məslək, əqidə, etiqad, tənqidi idrak 
pafosu, dinin təbiətini şüurlu dərk, vətəndaşlıq, sosial həyatda 
şəxsən iştirak və s. 
Himalay  Ənvəroğ lu __________________________ 
 111
Bütün bunlar qəhrəmanlara imkan verir ki, dünyanın 
müxtəlif rayonlarında yerləşən Iran və Hindistanın, o cümlədən 
Şərq və Qərbin dini, tarixi və müasir sosial həyatından gətirdikləri 
saysız-hesabsız faktları tənqidi dərk etsinlər, onları fərdi və 
ümumi mənada qiymətləndirsinlər. Gah hadisələrin təhkiyəçisi, 
gah şahidi və iştirakçısı, gah da səbəbkarı olsalar da, "zəmanə 
ideyasının tələbini" nəzərə almışlar, hadisələrin fövqündə dura 
bilmişlər. Bütün bunlar bir daha sübut edir ki, "Məktublar"ın bu 
qoşa aparıcı qəhrəmanının: Kəmalüddövlə və Cəlalüddövlənin 
qəlbi, idrakı M.F.Axundova birbaşa bağlıdır. Kök, gövdə 
M.F.Axundovdur. Kəmalüddövlə və Cəlalüddövlə həmişəcavan 
iki qoldur – budaqdır. Bununla belə, müəllif təxəyyülünün 
məhsulu olan bu qəhrəmanlar ictimai-tarixi inkişafın obyektiv 
daşıyıcısı, mükəmməl işlənmiş canlı insan obrazı və bədii 
xarakterlərdirlər. Onların iti publisistik təfəkkürləri bədii ölçü və 
mizanlarla elə köklənib ki, müəllifin realist qələminin kəsərini, 
qüdrətini üzə çıxarırlar. Monteskyenin "Məktublar"ında məhz bu 
cəhət-qəhrəmanlara sərbəstlik vermək çatmırdı. Bu, əlbəttə 
Monteskyenin, yaxud onun realizminin nöqsanı deyildi. Bu, 
XVIII əsr Avropa həyatının, maarifçi realizm pafosunun dövrün 
romanında ifadəsi idi. M.F.Axundovun tarixi şəxsiyyəti əsrinin 
qabaqcıl ideyaları ilə daha möhkəm bağlı idi. Onun ictimai 
idealını daşıyan qəhrəmanlar da XVIII əsr Avropasındakı sələf-
lərindən irəli getməli idi. 
Səyahət, səyyahlıq maarifçi realizm qəhrəmanlarını bir 
tipologiyada birləşdirir. Düzdür, antik ədəbiyyatın (Odissey), ro-
mantizmin (Azər) qəhrəmanarı da bəzi hallarda səyahət edirlər. 
Lakin bu "seyrək" səyahətdən fərqli olaraq maarifçi-realist sənətin 
qəhrəmanının səyahətində niyyət başqadır. Vaxtilə Şarl 
Monteskyenin "Məktublar"ının aparıcı qəhrəmanları Uzbek və 
Rika əxlaq və mədəniyyət qaydalarını öyrənmək üçün Avropaya 
gedirlər. Hələ XIX əsrin 50-ci illərinin əvvəllərində Şahbaz bəy 
("Müsyö Jordan") bu niyyətlə Parisə getməyə hazırlaşırdı. 
Ümumiyyətlə, maarifçi realistlərin şərqli qəhrəmanları Qərbə, 
______________________Азярбайъан романынын инкишаф проблемляри 
 
 112
qərbli qəhrəmanları Şərqə "səyahət" etmək arzularını imkan 
daxilində həyata keçirmişlər. 
Maarifçi realistlərin öz elini, obasını kənd-kənd, şəhərbəşə-
hər gəzib dolaşan, səyahət edən qəhrəmanları çox olmuşdur: 
(Radişşev, "Peterburqdan Moskvaya səyahət"). Klassisizm və 
sentimentalizm də qəhrəmanlara səyahət etmək imkanı vermişdir. 
Lakin bu cərəyanların heç birində qəhrəmanın səyahəti maarifçi 
realizmdəki kimi ardıcıl, məqsədli olub, cəmiyyət hadisələri və 
xalq problemi ilə sıx bağlanmamış, poetikada bu dərəcədə 
möhkəm yer tutmamışdır. Bu baxımdan Kəmalüddövlənin və 
Cəlalüddövlənin səyahətləri sadəcə müvafiq ölkələri gəzmək və 
əldə edilən təəssüratı məktub vasitəsilə bildirmək deyil. Əsas 
məqsəd xalqın ictimai içərilərinə daxil olmaq, onun qəlbini 
dinləmək, istək və arzuları ilə tanış olmaq, əsrin qabaqcıl ideya-
larını təlqin etməkdir. Məsələn, "Kəmalüddövlə Faust kimi 
kabinetdə təklikdə düşünmür. Hamlet kimi sarayda, daxili 
düşüncələrin səssizliyində tənha qalmır. Yox, o, Odissey kimi 
səyahətə çıxır. Səyyah Kəmalüddövlə Təbrizin "içi" və çölü ilə, 
gizli və açıq guşələri, hücrələri, hamamları, meyxanaları ilə hərə-
kət edir və səfərini Iranın yaxın və uzaq keçmişinə, tarixinə 
aparan yollarda başa çatdırır" (78, səh.112) 
Səyahət, məkan dəyişmə nəinki M.F.Axundovun "Məktub-
lar"ının estetik-bədii prinsiplərinə, məzmununa təsir etmiş, həm 
də əsərin spesifik formasını meydana gətirmişdir. Əsərin forması, 
strukturu sanki səyahət zamanı yaranır. "Məktub", "səyahət" süjet 
"modeli" XVIII əsr maarifçi realist ədəbiyyatında ardıcıl şəkildə 
özünü göstərirdi. Çünki bu forma sənətkarın fəlsəfi düşüncəsinə, 
elmi-publisist idrakına geniş meydan verirdi. Q.Yaşar kitabında, 
M.F.Axundovun "Məktublar"ından sonra Şərq ədəbiyyatında 
yaranan "Məktublar"ı və "Səyahətnamələr"i xüsusi qeyd edərək 
Zeynalabdin Marağayinin "Səyahətnameyi Ibrahim bəy" 
romanının, Mirzəağa xan Kirmaninin "Se məktub" və "Səd 
kitabə" əsərlərinin "Kəmalüddövlə"nin təsiri və bilavasitə onun 
ənənələri əsasında yazıldığını göstərir. Yeri gəlmişkən, qeyd 
etmək lazımdır ki, M.F.Axundovun tədqiqatçıları bu məsələdə 
Himalay  Ənvəroğ lu __________________________ 
 113
əsasən yekdil mövqe tuturlar. Hətta Yaşar "Molla Nəsrəddin" 
jurnalının publisistikasında "Kəmalüddövlə.." qaynaqlarını da nə-
zərdən qaçırmır. 
Göründüyü kimi, yığcam halda olsa da, M.F.Axundovun 
xələflərinin "məktub" və "səyahətnamələri"lə bağlı ənənə nəzər-
dən keçirilir. Bədii metod və dünyagörüşü mənasında M.F.Axun-
dovun Şərq müasirlərinə və xələflərinə təsiri şəksizdir. 
Axundovşünaslıqda "Məktublar"ın xələflərlə bağlanması 
ənənəsi olduğu halda, onun sələflərlə bağlanmaq ənənəsi 
olmamışdır. 
Məlumdur ki, hər bir milli ədəbi proses dünya ədəbi əlaqə-
lərindən xüsusi təkan alır. Bunu maarifçi realizm cərəyanı baxı-
mından qiymətləndirsək, onda M.F.Axundovun maarifçi realizmi-
ni, sənət prinsiplərini müəyyən etməzdən əvvəl, onun bu realizmə 
münasibətini müəyyən etməliyik. Çünki o, gərək realizmin "mo-
deli"nə: tipologiyasına daxil olsun ki, özününkünü yaratsın. Bun-
dan sonra realizmin milli və dünya tipologiyasından, M.F.Axun-
dovda ifadəsindən, başqa sözlə onun özünün realizmindən 
danışmaq olar. Bu, o deməkdir ki, M.F.Axundov XVIII əsr 
maarifçi realizmin estetik prinsiplərini, ümumiyyətlə, bu metodda 
sələflərinin sənət görüşlərini ehkam kimi qəbul etmədi, onlara 
yaradıcı yanaşmaqla əsrinin materialist fəlsəfəsinin tələbləri 
səviyyəsində dayandı. Bu, "Məktublar"a da aiddir. XVIII əsr 
fransız maarifçi realist ədəbiyyatında nə qədər "Məktublar" yazan 
vardır: Volter, Andro, Russo, Lammetri, Holbax və Helvetsi və b. 
Materialistlər bu formanın vasitəsilə fəlsəfi düşüncələrə geniş 
meydan vermişlər. Bu yazıçıların əsərlərindən aydın görünür ki, 
bunlarda sənətlə fəlsəfə, bədiiliklə publisistika, elmi idrakla bədii 
təfəkkür necə də birləşdirilib əsrin ideyalarının ifadəsinə 
yönəldilmişdir. 
Məsələn, Volter həm filosof, həm tarixçi, həm ədəbiyyatşü-
nas, həm şair, həm nasir və dramaturq, həm də tənqidçi-alim idi. 
Bu keyfiyyətlər demək olar ki, eynilə M.F.Axundovda da var idi. 
Lakin M.F.Axundov materialist filosof kimi daha ardıcıl və 
sabitqədəm idi. Volter maddənin özünü qəbul etsə də, onun 
______________________Азярбайъан романынын инкишаф проблемляри 
 
 114
əzəlini allaha bağlayırdı. Onun fikrincə allah kainatı yaradıb indi 
onun işinə qarışmır. M.F.Axundovun görüşləri tarixi materializmə 
əsaslanırdı. Görüşlərinə görə onu Qafqaz ruhani idarələri, din 
"naşirləri" təqib edirdi. Belə bir münasibətə vaxtı ilə Volter də 
kilsə tərəfindən məruz qalmışdır. 
Volter belə bir iddiada idi ki, allah yoxsa da, onu yaratmaq 
lazımdır. O, camaatı itaətdə saxlamaq üçün allahın olmasını zəruri 
hesab edirdi. M.F.Axundov "itaət fəlsəfəsini" kəskin tənqid etmiş 
və inqilabi azadlıq məsələsini qəti şəkildə irəli sürmüşdür. Digər 
tərəfdən, əgər Volter "Məhəmməd" əsərində islam Dinindən çıxış 
edərək xristianlığı tənqid edirsə, "Kəmalüddövlə…"də Şərq 
despotizmi də Qərb mütləqiyyəti kimi eybəcərdir. Çünki hər ikisi 
istibdada əsaslanır. M.F.Axundov itaəti əsaslandıran islam dinini 
də, xristianlığı və bütpərəstliyi də eyni mövqedən tənqid edirdi. 
Fransız materialist filosoflarının xələfi kimi M.F.Axundov 
özünün ədəbi-nəzəri görüşlərinə görə D.Didroya daha yaxındır. 
Didro fəlsəfə ilə dərindən, ciddi və ardıcıl məşğul olmuşdur. 
Mütəfəkkir yazıçı kimi hətta o, bədii əsərlərində elmi-fəlsəfi 
görüşlərini ifadə etmişdir. Məsələn, "Fəlsəfi düşüncələr", "Şək-
kakın gəzintisi", "Korlar haqqında məktub" və s. elmi-publisist və 
fəlsəfi aspektdə yazdığı əsərlərində bədii üsullardan istifadə etdiyi 
halda, "Salonlar", "Ramonun qardaşı oğlu" və s. kimi bədii 
əsərlərində maarifçi realist fəlsəfə fəal fon təşkil edir. Məsələn, 
"Ramonun qardaşı oğlu" romanında bədii-fəlsəfi məzmun yüksək 
əxlaqi və ictimai fəlsəfi görüşə malik olan, bilavasitə müəllifin 
prototipi kimi diqqəti cəlb edən şəxslə insani keyfiyyət və 
ləyaqətini itirmiş bir tipin dialoqu əsasında meydana çıxır. 
Məlum olduğu kimi hələ Monteskye 1721-ci ildə yazdığı 
"Iran məktubları" romanına Fransanın dövlət quruluşu, din, məi-
şət, əxlaq məsələlərini çıxarır, eyni zamanda iki mədəniyyətin 
müqayisəli təhlilini verir. 
Tanınmış Fransız maarifçisi markiz d"Arjan da "Yəhudi 
məktubları" (1736-1737), "Çin məktubları" (1739-1740) çoxcildli 
fəlsəfi romanları ilə Monteskyenin "Iran məktubları" roman-
traktatının ənənəsinə qoşulur (113, səh.16). 
Himalay  Ənvəroğ lu __________________________ 
 115 
"Müəmmalı məktublar"ın materiallarının haradan götürül-
düyünü, hansı dildə yazıldığını markiz d"Arjan ehtiyat üçün bil-
dirmir. Sonra markiz d"Arjan dərc olunan sənədlərin orijinallığını 
mühafizə etmək üçün məktubların müəllifi ilə öz əlaqəsini bildirir 
(113, səh.44). 
M.F.Axundov da vaxtı ilə ehtiyat üçün "Kəmalüddöv-
lə…"nin müəllifi olmasını bir müddət bildirməmişdir. Guya 
onomastika, bu məktubların yalnız üzünü köçürmüşdür. Lakin 
məlum olduğu kimi sonralar M.F.Axundov təkcə məktubların 
deyil, onların qəhrəmanlarının da müəllifi kimi Şərqdə böyük 
şöhrət qazanmışdır. Onun məktubları təkcə sənədləri, faktları və 
yol qeydlərini real əks etdirmir, həm də sənətkarın yaradıcı 
təxəyyülünün məhsulu olan xarakterləri formalaşdırır. Bu cəhət 
"Kəmalüddövlə…"ni yalnız fəlsəfi, sosioloji, tarixi, elmi-pub-
lisistik əsər kimi deyil, eyni zamanda sənət əsəri kimi qiymət-
ləndirməyi şərtləndirir. 
Markiz d"Arjan bu fikirdə olmuşdur ki, roman həyatın düz-
gün təsvirini verməlidir. Burada hadisələri bəzəmək və həqiqəti 
gizlətmək olmaz. Roman müəlliflərinin öz əsərlərini tarix hesab 
etmələri təbiidir, çünki onlar tarixçinin qərəzsizliyinə can atırlar; 
buradan romanın xüsusiyyətləri birinci şəxsin təhkiyəsi, memuar 
və ya məktub forması meydana çıxır (113, səh.62). 
Ümumiyyətlə, avtobioqrafik forma markiz d"Arjanın se-
vimli üsulu idi və o, Monteskyenin "Iran məktubları"nın ənənəsini 
davam etdirərək silsilə roman-məktublar yaratmışdır ki, bunlarda 
da aparıcı qəhrəmanlar bir qayda olaraq ifşaçı-filosof alimlər 
olurdular. 
Müəllifin fikrincə (markiz d'Arjan" – H.Q.) "Yəhudi mək-
tubları", "Müəmmalı məktublar" və "Çin məktubları" bir vəhdət 
təşkil edirlər. Çünki onlarda müxtəlif xalqların qədim və yeni adət 
və xüsusiyyətlərinin geniş mənzərəsi verilmişdir. Markiz d'Arjan 
özü bu məktubların tərcüməçisi və naşiri maskası altında 
gizlənirdi (113, səh.63). 
M.F.Axundov da "Məktublar"ında belə bir mövqedə du-
rurdu. Çünki onun ictimai vəziyyəti "gizli" dolanmağı tələb edir-
______________________Азярбайъан романынын инкишаф проблемляри 
 
 116
di. Bunu onun "Məktublar"la əlaqədar yazışmalarından aydın gör-
mək olur. Məsələn, "Bu məktubları əsil nüsxədən köçürər-
kən…"(10, səh.15) dedikdə o məhz ehtiyatlı olmağı əsas 
tutmuşdur. Məlumdur ki, M.F.Axundov "Kəmalüddövlə…" ilə 
əlaqədar olaraq Şərq müasirləri ilə xeyli məktublaşmışdır: 
"Kəmalüddövlə…"nin müəllifi də Avropa mütəfəkkirlərinin 
əqidəsindədir" (10, səh.149). Elə buna görə də M.F.Axundov 
"Mirzə Melkum xana" məktubunda "Ancaq "Kəmalüddövlə…"ni 
çap edərkən, olmaya, mənim adımı qeyd edəsiniz" – deyə 
xəbərdarlıq edir. Yaxud, "Əli xana" məktubunda yazır: "…bəzi 
səbəblərə görə, məlumunuz olan nüsxəni ("Kəmalüddövlə…"ni – 
mütərcim) sizə göstərib özümü isə tanıtdıra bilmədim. Ancaq 
xahiş edirəm fikrinizə ayrı şey gəlməsin, mən sizdən deyil, 
başqalarından qorxuram" (10, səh.170). "Məktublar" ideyasına 
görə müəllifin "müasirlərinin" canına qorxu salmışdı. Lakin 
müasiri olduğu cəmiyyətin kəskin satirik tənqidini verən bu əsərin 
müəllifinin məhz M.F.Axundov olduğunu çoxları bilirdi. 
Roman-traktat maarifçilik ideyasının ifadəsi üçün əlverişli 
forma idi. M.F.Axundovun maarifçi realist estetikası üçün 
xarakterik olan qəhrəmanı Monteskye və markiz d'Arjanın XVIII 
əsr Avropasının real şəraitinə müvafiq olaraq idarəetmənin 
maarifçi monarxiya formasına tərəfdar olan tiplərinə oxşamır. 
M.F.Axundov maarifçi monarxiya idarə formasını hələ "Aldanmış 
kəvakib" (1857) povestində kəskin tənqid etmişdir. O belə bir 
fikri əsas götürmüşdür ki, inqilab etmədən, təsadüf nəticəsində 
hakimiyyət başına gələn maarifçi monarx cəmiyyət həyatında 
köklü dəyişiklik edə bilməz və Yusif Sərrac kimi mütləq məhv 
olar. Bu, azadlığın yuxarıdan verilməsi deyil, onu aşağıların zorla 
alması idi.  
Aləmə "Kainatın vətəndaşı" gözü ilə baxan bir sıra XVIII 
əsr fransız maarifçi realistləri katolik kilsəsini mühakimə edir-
dilər. Hətta markiz d'Arjan "Yəhudi məktubları"nın və "Müəm-
malı məktublar"ın bir çox səhifələrində müsəlmanlığın (islamın) 
və iudaizmin (yəhudi dini) tənqidini vermiş, katolik kilsəsinin 
Himalay  Ənvəroğ lu __________________________ 
 117
fanatizminə, inkvizisiyanın barbarlığına, yezuitlərin (katolik 
monaxı) hökmranlığına qarşı kəskin çıxış etmişdir. 
Ümumiyyətlə, maarifçiliyi müdafiə yolu ilə möcüzələri rədd 
etmək, sxolastikaya qarşı çıxmaq, azad düşüncəyə və qabaqcıl 
elmi kəşflərə meydan açmaq bu dövrün realistlərinin materialist 
görüşlərinin əsasını təşkil edirdi. Məsələn markiz d'Arjanın yeddi 
cildlik bir romanında pərilər, cinlər, şəyətinlər, müdrik 
müəmmaçılar, cəhənnəmdən gələnlər iştirak etsələr də əsər boyu 
heç bir möcüzə baş vermir, onlar yalnız müşahidə edir və fikir 
yürüdürlər. Onun qəhrəmanları: yorulmaq bilməyən səyyahlar 
dünyanın bir sıra ölkələrinə səfər edərək müxtəlif xalqların 
həyatını, müxtəlif cəmiyyət quruluşlarını öyrənir və müqayisə 
edirlər. O, XVIII əsrdə tarixiliyin həqiqi inkişafı üçün mühüm 
amil olan nisbilik kateqoriyasını idraka gətirdi. Ilk dəfə 1730-cu 
ildə aləmə belə baxış fransız romanında geniş şəkildə özünü 
göstərməyə başlamışdır. Hələ XVIII əsrin ortalarında markiz 
d'Arjan "Məktubları"nın təqlidçiləri meydana gəlmişdir. Məşhur 
romançı Oliver Qoldsmit "Çin məktubları" mənbələrindən 
qidalanaraq 1762-ci ildə özünün "Dünyanın vətəndaşı və ya çin 
filosofunun məktubu" əsərini yazmışdır. Monteskye və markiz 
d'Arjanın "Məktubları"nın təsiri təkcə janr ənənələri ilə məh-
dudlaşmır. 
M.F.Axundov da "ədəbiyyatın ictimai dərdləri demək üçün 
xitabət kürsüsünə" çevrildiyi (Belinski) bir zamanda Şərqdə 
"Kəmalüddövlə məktubları"nı yazır. Lakin M.F.Axundovun 
"Məktubları" digər "Məktublar"dan təkcə məzmun, ideya fəlsəfi 
mündəricəsinə görə deyil, həm də estetik fikrin kompozisiya həlli 
baxımından da fərqlənirdi. XIX əsrdən çox-çox uzaq dövrləri 
Kəmalüddövlənin zamanı ilə əlaqələndirmək üçün müəllifin 
yaratdığı körpülər "Məktublar"da çox realist və orijinal görünür. 
"Məktublar"ın təsvir obyekti, tarix və talelərdir. Peyğəmbər, 
Quran, VII əsrin məzhəb və təriqətləri, dini söhbətlər 
"Məktublar"da bir o qədər də mühüm yer tutmur. Kəmalüddövlə 
bu məsələlərdən 2-ci məktubunda söhbət açır. Lakin bunlar bütün 
əsər boyu Kəmalüddövlənin və Cəlalüddövlənin diqqətini çəkir. 
______________________Азярбайъан романынын инкишаф проблемляри 
 
 118
Əsərin kompozisiyası dörd məktub əsasında qurulub. Başqa sözlə 
müəllif fikri bu məktublarda inkişaf etdirilir. Birinci məktubda 
sanki tezis irəli sürülür, ikinci, üçüncü məktublar birlikdə antitezis 
əmələ gətirir, dördüncü məktub isə sintez rolunu oynayır. Yəni 
son məktub həm yekun, həm də artıq ideyası bəlli olan əvvəlki 
məktubların sintezidir. Özünün xüsusi dəlilləri olan Cəlalüddövlə 
əsas məsələlərdə Kəmalüddövlə ilə həmfikirdir. "Məktublar"da 
ədəbi material fərqli olsa da, ideya-fəlsəfi yükün ağırlığını eyni 
dərəcədə hiss edir. 
Məlumdur ki, Kəmalüddövlənin məktubları hicri tarixi ilə 
1280-ci ilin Ramazan ayında, Cəlalüddövlənin məktubu ziqədə 
ayında yazılmışdır. Göründüyü kimi, məktublar çox sürətlə yazıl-
mışdır. Bir ay ərzində Kəmalüddövlə təxminən 130 səhifədən 
ibarət olan üç məktub yazmışdır. Təbrizdə yazılan bu məktublar 
qəhrəmanın səyahət həyatı ilə eyni vaxta düşür. Məktublar məhz 
faktik şahidliyin nəticəsində yaranmışdır. Səyahət dövrü həmin 
aya düşmüş və təəssüratın yazıya köçürülməsini tələb etmişdir. 
Kimsə etiraz edə bilər ki, bu yalnız yazıçının priyomudur, heç bir 
Kəmalüddövlə və onun Iran səyahəti olmayıbdır. M.F.Axundovun 
Şərq səfərləri bizə bəllidir. Lakin bu mənada da Kəmalüddövlə 
M.F.Axundovun "eyni" deyil. Birinci məktubda Iranın keçmişini 
idealizə edən Kəmalüddövlə, təbiidir ki, şəxsi fikirlərini ifadə 
edir. M.F.Axundov öz təfəkkürünə və müşahidələrinə bu qədər 
sentimental, hissi meydan verməzdi. Sonrakı məktublarda da 
Kəmalüddövlənin iştirak etdiyi söhbətlərin "dinləyənçisi" ola 
bilməzdi. Bununla belə, o, bütün iş və əməllərini M.F.Axundovla 
"razılaşdırır". Məktublar"da Kəmalüddövlə faktik tarixi 
qəhrəmana çevrilir. Çünki məktublardakı arqumentlər müəllifin 
real tarixi şəxs olduğunu düşünməyə haqq verir. Bu, 
M.F.Axundovdurmu, yaxud onun qabaqcıl şərq müasirlərindən 
biridirmi? Hər halda, müəllifin qəlbinə yaxındır ki, məntiqini 
qəbul edir. Onun vətənpərvərliyini duyur və kədərinə şərik olur.  
Bu mənada M.F.Axundovun iranlı müasirləri ilə məktublaş-
malarını unutmaq olmaz. "Məktublar"ın fəlsəfi-publisist başlan-
ğıcı aparıcı şəxsləri M.F.Axundovla yaxınlaşdırırsa, bədii başlan-
Himalay  Ənvəroğ lu __________________________ 
 119 
ğıc onları "uzaqlaşdırır". Bu mənada müəlliflə qəhrəman arasında 
fikir ayrılığı, tərcümeyi-hal fərqi mümkündür. Halbuki, fəlsəfi-
publisit başlanğıcı birbaşa müəllif mövzusunu reallaşdırır. Bu 
baxımdan "Məktublar"ın poetikasını bədii ideya ilə məhdudlaş-
dırmaq olmaz. Hərçəndi qəhrəmanlar müəllifin canlı bədii tə-
xəyyülünün məhsuludur və onların şəxsi zövqü, taleyi və meyillə-
ri vardır. Hadisələrdə iştirakı, canlı müşahidələri və münasibətləri, 
səyahətlərinə verdikləri məna, bütün bunlar bədii ideya ilə hərəkət 
etdirilən qəhrəmanlara aiddir. "Məktublar" qəhrəmanları 
müəllifdən uzaq düşməyə qoymur. Çünki bu qəhrəmanlar 
müəllifinə təbiətən yaxın olurlar. 
Maarifçi realizmin qəhrəman konsepsiyası: bu cərəyanın 
estetikası müəlliflə onun müsbət qəhrəmanları arasında ideya-
mənəvi yaxınlığı və doğmalığı əsas tutur. Şarl Monteskyedən üzü 
bəri maarifçi realistlərin aparıcı qəhrəmanlarının heç biri müəllif 
orbitindən uzaqlaşmamışdır. Hətta Şiller qəhrəmanlarını "müəllif 
ideyalarının carçısına çevirmişdir." M.F.Axundovun realizm mək-
təbində mükəmməl təhsil alan Zeynalabdin Marağayi, S.M.Qə-
nizadə və başqaları Kəmalüddövləyə xüsusi maraq göstərmişlər. 
Əsərin bütöv bədii sisteminin müəllifin bioqrafik faktlarından 
törədiyini iddia edən bioqrafik metodun mövqeyilə razılaşmasaq 
da, əslində hər bir sənətkarın yaradıcılığı bu və ya digər dərəcədə 
onun tərcümeyi-halı ilə bağlıdır. Lakin estetik və sosial hadisə 
kimi o, daha geniş ictimai proseslərlə şərtlənir. Məhz belə bir 
konsepsiya ilə M.F.Axundovun "Məktublar"ına yanaşdıqda 
qəhrəmanla müəllifin münasibətlərinin realist xarakterini estetik 
və sosial meydanda bir-birini tamamladığının şahidi olursan. O, 
bu əsəri 50 yaşlarında yazdı. Qəhrəmanı da təxminən bu yaşda, 
dünyagörmüş bir şəxsdir. O, materialist fəlsəfəni, o cümlədən 
Şərq panteist fəlsəfəsini, müxtəlif məzhəblərin mənşəyini, sufizm 
və mistisizmi, islam dini etiqadının mənasını dərindən dərk edir. 
Bununla belə, Kəmalüddövlə bir ay Təbrizdə qalmaqla "Mək-
tublar"da göstərilənlərin hamısını müşahidə edib yazıya çevirə 
bilməzdi. Belə bir dərin elmi-fəlsəfi , bədii publisist əsər zəngin 
həyat məktəbi keçmiş, fəlsəfənin bir çox məktəblərinə dərindən 
______________________Азярбайъан романынын инкишаф проблемляри 
 
 120
bələd olan şəxsin qələmindən çıxa bilərdi. Bu şəxs təbiidir ki, 
M.F.Axundovdur. Bəs Kəmalüddövlə və Cəlalüddövlə kimdir? 
Sadəcə olaraq M.F.Axundov ideyalarının daşıyıcılarıdır? 
Hər şeyi M.F.Axundov özü həll etdikdən sonra məktubları yazdır-
mışdır? Məlumdur ki, qəhrəmanların prototipində müəllif özü 
dayanır. O, Kəmalüddövləni Irana gətirir, Təbrizi səyahət obyek-
tinə çevirir. Kəmalüddövlə Hindistan şahzadəsi olsa da, Iran 
həyatını çox gözəl duyur. Şərqlinin psixologiyasını, milli ruhunu 
və dini təəssübkeşliyini düzgün qiymətləndirir. M.F.Axundov 
sanki qəsdən qəhrəmanların yerini dəyişdirir. Kəmalüddövlənin 
məktubları sübut edir ki, yalnız az bir müddətdə Irana səyahət 
edən bu Hindistan şahzadəsi Kəmalüddövlə Övrəng Zib oğlu 
ölkənin "Məktublar"dakı mənzərəsini yarada bilməzdi. Müəllifin 
yaradıcı axtarışlarının parlaq qəhrəmanı olan Kəmalüddövlə Iranı 
çox sürətlə, nağıl qəhrəmanlarının addımları ilə gəzir. O, sadəcə 
səyahət etmir, qeyd götürmür, "Məktublar" üçün fakt toplamır, 
müşahidə etdiklərinə materializm işığında baxır, onları maarifçi 
realist filosofun münasibətindən keçirir. Kəmalüddövlə məktub-
larının mətnini elə tərtib edir ki, Cəlalüddövlənin söz deməsinə və 
hətta etiraz etməsinə imkan qalsın. Cəlalüddövlə Kəmalüd-
dövlənin məktublarını oxuyandan sonra ona birlikdə cavab verir. 
Zahiri cəhətdən o sanki Kəmalüddövləni sərt qarşılayır. Məktu-
bunun əvvəlində "Ey mənim mehriban qardaşım Kəmalüddövlə" 
– deyə onu salamladığı halda, az sonra "Sənin beynin xarab 
olub…" deyir. 
Cəlalüddövlə onun vətənindən yazan Kəmalüddövlənin bəzi 
fikirlərini təkzib edirsə də, mahiyyət etibarilə hər ikisi eyni bir 
hədəfi nişan almışdır. Cəlalüddövlənin cavabında Kəmalüddöv-
lənin məktublarının əsas ideyası onun özünəməxsus şəkildə təsdiq 
edilir. Elə məsələlər var ki, Kəmalüddövlə ya onların adını 
çəkmir, yaxud onlardan heç danışmır. Lakin Cəlalüddövlə onları 
da Kəmalüddövlənin fikirləri kimi təhlil edir. Təsdiq etdikləri 
təkzib etdiklərindən çoxdur. Məsələn, aşağıdakı fikri təkzibdə 
Cəlalüddövlə tamamilə haqlıdır: "Yazırsan ki, fars padşahlarının 
yaxşı qayda-qanunları var idi. Yazırsan ki, onların zamanında Iran 
Himalay  Ənvəroğ lu __________________________ 
 121
xalqı xoşbəxt idi. Ərəblər padşahlarını, onların qayda qanunlarını 
məhv edib, Iran xalqını səadətdən məhrum etdilər.  
Ey zavallı, bir təsəvvür et ki, fars padşahları və bütün Iran 
xalqı ərəblərin istilasına qədər hansı məzhəbə qulluq edirdilər? 
Məgər fars padşahları və fars xalqı atəşpərəst deyildilər?" (10, 
səh.134). 
Cəlalüddövlənin razılaşmadığı bu fikirlərlə Kəmalüddövlə 
birinci məktubundan başlayaraq, qədim Iran "padşahlarının "Pey-
mani-fərhəng" prinsiplərinə əməl etmələrini" (10, səh.19) xüsusi 
qeyd edir. O, məktubunda yazır ki, guya, "Peymani fərhəng 
əhkamı" padşahı həmişə yaxşı işlər görməyə təşviq edirdi…" 
Ümumiyyətlə, birinci məktub bu "Əhkam" əsasında idarə 
olunan keçmiş Iran və bu "prinsiplərdən" uzaqlaşan padşahı despot 
edən müasir Iran haqqındadır. Müasir Iran haqqında Kəmalüd-
dövlənin fikri belədir: "Despotun zülmünün təsiri və ruhanilərin 
fanatizminin gücü sənin xalqının zəifliyinə, bacarıqsızlığına və 
köləliyinə səbəb olmuşdur" (10, səh.23). Bu fikir maarifçi ziyalı 
təsəvvürü ilə birbaşa bağlıdır. Inqilabçı-demokrat M.F.Axundov 
bəlanın səbəblərini daha dərin ictimai qatlarda görürdü. Məsələ 
burasındadır ki, birinci məktubda despotizmin ifşası, ikinci, üçüncü 
məktublarda dini-fanatizm və bunun doğurduğu acı nəticələr təsvir 
predmetinə çevrilmişdir. Lakin bu bölgünü mütləqləşdirmək olmaz. 
Çünki "Məktublar"da publisistika bədii həqiqətlə birləşir. Birinci 
məktubda Kəmalüddövlənin bütün fikirlərini M.F.Axundova aid 
etmək olmaz. O, maarifçi səyyahdır. Müəllifin aparıcı qəhrəmanıdır. 
Məsələn, adları çəkilən fars padşahları, "Peymani-fərhəngin 
ehkamları" M.F.Axundovda rəğbət doğura bilməzdi. "Məktublar"ın 
baş qəhrəmanı Kəmalüddövlə roman qəhrəmanının hərəkət sürətinə 
malikdir. O, Avropanın bir sıra şəhərlərini gəzir, Şərqin ənənəvi 
ölkəsi olan Irana səyahət edir. Yəni roman qəhrəmanı kimi sərbəst 
hərəkət edir. Iranın keçmişindən xeyli söhbət açır. Romanda epik 
vüsət: "olmuş və olan" (Aristotel), "müəllifdən əvvəlki hadisələr" 
(Belinski) üstünlük təşkil edir. 
Bu prinsip "Məktublar"da da gözlənilmişdir. Romanda 
aparıcı qəhrəmandan kənarda baş verən əhvalatlar üstünlük təşkil 
______________________Азярбайъан романынын инкишаф проблемляри 
 
 122
edir. Bununla belə, M.F.Axundovla Cəlalüddövləni eyniləşdirən 
Yaşar Qarayev bir mənada haqlı olsa da, lakin Cəlalüddövlənin 
cavab məktubunda meydana çıxan siması ilə M.F.Axundovun 
tarixi şəxsiyyətinin tam səsləşdiyini qəbul etmək olmaz. Əvvəla, 
"Məktublar"ın əsas hissəsinin qəhrəmanı olan Kəmalüddövlənin 
fəaliyyəti və məntiqi ilə M.F.Axundov öz ateist və materialist 
konsepsiyasını ifadə edir. Belə olan təqdirdə yığcam bir cavab 
məktubunda bu konsepsiyanı dağıtmaq olmaz. Ikinci tərəfdən, 
Kəmalüddövlə Cəlalüddövlənin vətənindən yazdığı üçün sonun-
cunun cavabı tendensiyasız olmaya bilməzdi. Məhz bu tendensiya 
M.F.Axundovun deyil, Cəlalüddövlənin özününkü idi. Müəllif isə 
qəhrəmanlarının mövqelərini barışdırmaq fikrində deyil. Lakin o 
qüdrətli bir sənətkar kimi, konflikti elə qurur ki, əsərin ideyası 
surətlərin qarşılıqlı əlaqəsində meydana çıxır. Çünki qəhrə-
manlarının məktublarının məzmunundan görünür ki, onlar 
müəlliflə "razılaşdırılmamışdır." Lakin bununla belə, əsərin bədii-
fəlsəfi konsepsiyasının baş qəhrəmanı müəllif özüdür. 
Kəmalüddövlə məktubunun bir yerində deyir: "Mən bütün dinlərə 
qarşı etinasızam və onların heç birinə meyl etmirəm və onlardan 
axirətdə nicat gözləmirəm. Mən belə bir dinə üstünlük verə 
bilərdim ki, onun vasitəsilə insan bu dünyada azad və xoşbəxt 
yaşaya biləydi" (10, səh.30). 
Aydın görünür ki, bu, sırf qəhrəmanın mövqeyi idi. Lakin 
"Bütün dinləri puç və əfsanə hesab edən", xalqa müraciətlə "sən 
despotdan qat-qat güclüsən", "sənə yalnız təşkil olunmaq lazımdır 
və bundan sonra zalımın atasına od vura bilərsən" deyən 
M.F.Axundovun aydın və konkret inqilabçı-demokrat mövqeyi 
deyildi. Qəhrəmanın mövqeyində maarifçi ziyalının liberal görüş-
lərindən doğan əhval-ruhiyyə aparıcıdır. Xüsusilə, yuxarıdakı 
parçada qəhrəmanın "etinasızam", "dinə üstünlük" ifadələri 
maarifçi liberalın içində cərəyan edən ovqatın təzahürüdür. 
Deməli dövrün kamil materialist maarifçi konsepsiyasında yenə 
M.F.Axundovun şəxsiyyəti, onun bitkin bədii obrazı durur. Onun 
qəhrəmanlarının məktublarında görünməsi heç də onu göstərmir 
ki, yazıçı surətləri öz təbiətindən çıxarıb müəllif ideyalarının car-
Himalay  Ənvəroğ lu __________________________ 
 123
çısına çevirməyə çalışmışdır. Əksinə, qəhrəmanlarının təkamülün-
dəki özünəməxsusluğu, milli liberalizm meyllərini, maarifçi gö-
rüşlərinin hələ tam saflaşmadığını, liberal ziyalı psixologiyasını, 
maarifçi monarxiyaya meyl etmələrinin ictimai səbəblərini sə-
nətin güzgüsündə göstərmişdir. Bəzən Kəmalüddövlə həyatın, el-
min, poeziyanın, dinin vacib məsələlərini elə şərh edir ki, 
M.F.Axundov onun bu fikirlərilə tam razılaşır. Məsələn, Kə-
malüddövlənin Firdovsi və Qaani haqqında fikirləri bizə müəl-
lifinin ədəbi nəzəri konsepsiyasının məlum müddəalarını xatır-
ladır. Kəmalüddövlə birinci məktubunda "Poeziyanın həqiqətə 
uyğunluğundan", onun nəsr əsərlərindən qat-qat təsirli olmasın-
dan" bəhs etdiyi halda, eyni zamanda: "Iran əhli hələ indiyə qədər 
kitab cildləmək sənətini öyrənməyibdir", "başqa xalqlar dəmir 
yolu salır, Iran yollarından atlılar belə keçə bilmir" – deyir. Əlbət-
tə, bunlar maarifçi liberalın istəyidir və bu tipli fikirlərlə müəllif 
özü də şərikdir. 
Yenə Kəmalüddövlənin birinci məktubunda oxuyuruq: "Ey 
Cəlalüddövlə! Əgər sən özün də despotun qəzəbinə gəlib vətən-
dən sürgün edilməsəydin və öz həmcinslərindən şikayətçi olma-
saydın, mən heç bir zaman sənin həmcinslərinin eyiblərini sənə 
yazmazdım və səni kədərləndirmək istəməzdim" (10, səh.45). 
Kəmalüddövlə həmcins deyəndə həmyerli, həmvətənli 
anlayışını nəzərdə tutur. Məlum olur ki, Cəlalüddövlə despotun 
qəzəbinə məruz qalıb və vətənindən sürgün edilib. Göründüyü 
kimi, şəxsi tərcümeyi-halında Cəlalüddövlə də M.F.Axundovu 
tam ifadə etmir. Iran-fars təəbəsi olan Cəlalüddövlə öz müəllifinə 
şərqli duyğusu, psixologiyası və ruhu ilə yaxın ola bilər. 
M.F.Axundov isə dövrün inqilabi-demokratik ideyaları ilə 
silahlanmış, siyasi fikir aləmində sabit konsepsiyası olan ardıcıl 
materialist idi. Bununla belə, Kəmalüddövlə və Cəlalüddövləni 
M.F.Axundovla bağlayan tellər çoxdur. Hər üçü şərqlidir. Qa-
baqcıl şərqli təfəkkürü bunları birləşdirə bilər. Hətta qəhrəman-
ların deyim tərzləri də çox yerdə M.F.Axundovun şəxsi mək-
tublarına oxşayır. Əsərdə müəlliflə onun qəhrəmanlarının ideya 
və baxışlarını birləşdirən və ayıran məqamlar çoxdur. Məsələn, 
______________________Азярбайъан романынын инкишаф проблемляри 
 
 124
Kəmalüddövlə məktubunda yazır: "Sən sayca və qüdrətcə 
despotdan qat-qat artıqsan, sənə ancaq əlbir, könülbir olmaq 
lazımdır. Əgər sən bu məsələni həll edə bilsəydin, yəni əgər birlik 
sənə müyəssər olsaydı, öz işlərinə bir fikir çəkərdin, özünü puç 
əqidələrin zəncirindən və despotun zülmündən xilas edərdin. Fəqət 
nə fayda ki, belə bir iş sənə müyyəssər olmaz…" (10, səh.46) 
Birinci cümləyə diqqət verdikdə görürsən ki, o, məhz 
M.F.Axundov publisistikasına xas olan qəti və kəskin ruhda, daha 
dəqiq desək inqilabi məzmunda başlayır, müəllif xalqı təşkil 
olunub zalımın atasına od vurmağa çağırır. Lakin getdikcə 
cümlənin tonu dəyişir və qəhrəmanın təbiətinə müvafiq məzmun 
alır. Hətta ikinci cümlədə o bədbin ruhda çıxış edir, birliyə 
inanmır. Daha sonra Kəmalüddövlə birinci məktubunun sonunda 
yazır: "Ey Cəlalüddövlə! Sən bilirsən ki, idarə və siyasət elmlərini 
öyrənmək üçün Iranda imkan yoxdur. Buna görə də Avropaya 
getmək mümkündürmü? Avropaya necə səfər etmək olar? Orada 
kafirlərlə necə görüşüb yaxınlaşmaq olar? Fanatik və şarlatan 
mollalar bu işə razılıq verərlərmi?" (10, səh.48) 
Hələ 50-ci illərin lap əvvəllərində M.F.Axundov öz 
qəhrəmanlarından birini – Şahbaz bəyi ("Müsyö Jordan…") bu 
niyyətlə Fransaya göndərmək istəyirdi. O vaxt buna imkan 
verilmədi. 60-cı illərdə bu məsləhəti məhz Hindistan şahzadəsi 
dostu Iran şahzadəsinə verə bilərdi. Çünki Iran xalqının həmin 
dövrdə buna görə böyük ehtiyacı var idi. Mənəvi köləlikdən, 
ictimai zülmdən qurtarmaq üçün maarifçi liberal iranlı dostuna bu 
tipli məsləhət verməkdə haqlı idi. Çünki "maarifçi oxumuşlar" 
Iran mühitinin o zamankı tələbi idi. Inqilaba maarif yolundan 
keçməli idilər. Rus sosial-mənəvi mühitinin inqilabi gerçəklik 
aldığı bir zamanda bu tələb keçilmiş yol idi. M.F.Axundov isə 
qəhrəmanın görüşlərindən fərqli olaraq, inqilabi azadlığı, təşkil 
olunub hakimiyyəti zorla ələ almağı, məhz aşağıların əli ilə 
almağı zəruri hesab edirdi. 
Romanda qəhrəmanların nitqini fərqləndirən zahiri əlamətlər 
də aydın görünür: "Indi də Axund Molla Sadığın adını eşidib özünü 
gözünün qarşısında təcəssüm etdir…", yaxud "Bu gün sizə cəhən-
Himalay  Ənvəroğ lu __________________________ 
 125
nəmin əhvalatını izah edəcəyəm ki, qəflət yuxusundan oyanıb 
dünyaya bu qədər aludə olmayasınız" kimi cümlələrdə "indi də", "bu 
gün sizə" və s. ifadələr təhkiyədə təkcə rabitə əlaməti deyil, həm də 
roman janrının "Məktub" forması üçün vacib priyomdur. Bu kimi 
priyomdan M.F.Axundov "Məktublar"da geniş istifadə etmişdir. 
Yeri gəlmişkən, demək lazımdır ki, şifahi xalq ədəbiyyatının iri 
həcmli epik janrlarından olan nağıl və dastan təhkiyəsində bu cür 
priyomlar struktur əlamət kimi sabitləşmişdir. Məsələn, "Yenə Molla 
Cabbar dedi" (10, səh.118). Yaxud "Bu gün yoldaşlarımla bərabər 
Cümə məscidinə gedib Molla Cabbar rövzəxanın mərsiyə 
məscidində əyləşdim" (10, səh.115). 
Göründüyü kimi, bunlar sırf epik təhkiyə ünsürləridir və 
bilavasitə qəhrəmana aiddir. 
Kəmalüddövlənin məktublarında nağıl poetikasından gələn 
xüsusiyyətlərin fəal iştirakı, qəhrəmanın tez-tez məkanı dəyişməsi, 
bir məclisdən digərinə keçməsi həm də onun səyyahlığı ilə bağlıdır. 
O qısa vaxt ərzində çox müşahidə etməli, onları məktubunda təhlil 
edib dostuna göndərməlidir. Nağıllarda "ayla, illə, şirin dillə" 
"Məktublar"da ayla, günlə "acı dillə" deyilir. M.F.Axundovun əsərin 
bir neçə yerdə "Min bir gecə nağılı"nın adını çəkməsi bu baxımdan 
təsadüfi deyil. Birinci məktubunun sonunda Kəmalüddövlə "Molla 
Sadığın moizəsini "cəfəngiyyat" adlandırır və qeyd edir ki, o (Molla 
Sadıq – H.Q.) "Min bir gecə nağılı"ndan betər əfsanələri quraşdırıb 
söyləyirdi" (10, səh.45). Yaxud, Kəmalüddövlənin ikinci 
məktubunda oxuyuruq: "Indi qoy bu mətləb burada qalsın…" "Ey 
Cəlalüddövlə! Mirzə Əbdüllətif Təsuğulunun "Min bir gecə"ni çox 
təmiz, aydın və gözəl fars dilinə tərcümə etdiyini bilirsən. Sən bu 
kitabı oxuyarkən dönə-dönə deyirdin: "Təəccüb edirəm bu "Min bir 
gecə"nin müəllifi bu qədər yalanı görəsən haradan tapıbdır?" Indi 
mən sənə deyirəm ki, təəccüb etmə, Ərəb tayfasının yalan 
quraşdırma, əfsanə düzəltməkdə bütün tayfalar arasında misli-
bərabəri yoxdur. Iranlılar da yalana və əfsanəyə inanmada dünyada 
təkdirlər. Məşhur bir məsəl var ki, deyərlər: "Əgər islam dini ülkər 
ulduzlardan asılarsa, farslar onu da oradan əldə edərlər" (10, səh.45). 
______________________Азярбайъан романынын инкишаф проблемляри 
 
 126
Doğrudan da, "Min bir gecə nağılı"na heyranlıq ərəb psixo-
logiyasına, onun həyat tərzinə çox ustalıqla uyğunlaşdırılmışdır. 
Elə islam dinini ulduzlardan yerə endirməyə hazır olan iranlıların 
təbiətini bildiyi üçün axund Molla Sadıqlar, Molla Cabbarlar 
moizələrində "Min bir gecə nağılı"nı da arxada qoyurlar. 
"Məktublar"ın təhkiyəsindəki dialoq forması dramatizmi, 
konflikti gücdəndirirsə, xitab (Ey Cəlalüddövlə, Ey Kəmalüddöv-
lə) təhkiyəyə zaman və məkan ardıcıllığı verməklə qəhrəmanları 
şəxsləndirir və xüsusi intonasiya mərkəzi yaradır. Daha doğrusu, 
folklor ədəbiyyatında geniş istifadə edilən bu kimi vasitələrlə şəxs 
süjetin fəal iştirakçısına çevrilir. 
Deyilənlər "Məktublar"ın poetik xüsusiyyətlərini dərk et-
mək və onun bədii sisteminə daxil olmaq marağımızla bağlı 
mülahizələrimizdir. 
Himalay  Ənvəroğ lu __________________________ 
 127 
III FƏSIL 
 
AZƏRBAYCAN ROMANI ILK INKIŞAF 
MƏRHƏLƏSINDƏ 
 
3.1.Azərbaycan romanının ideya-estetik 
xüsusiyyətləri 
 
 30-cu illər Azərbaycan romanı özündə təkcə xronoloji 
anlayışı deyil, həm də bütöv bir tipoloji mərhələni ifadə edir. 
Məsələnin həllinə 30-cu illərdən başlamağımız da təsadüfi deyil. 
Biz yuxarıda XIX əsrin sonu, XX əsrin əvvəllərində yaranan 
romanlar haqqında ümumi məlumat verdik. 
Məlum olduğu kimi, bu romanların heç də hamısı sənət və 
janr tələbinə cavab vermir. Ona görə də 20-ci illərdə Azərbaycan 
romanının məhsul verməməsinin amillərindən biri də bu idi. 
1920-ci il aprel çevrilişindən sonra milli bədii təfəkkür özü də bir 
müddət roman yaratmaq imkanı itirmişdi. Ümumiyyətlə, əsrin 
əvvəllərindən ictimai-siyasi həyatda baş verən ciddi sarsıntılar, 
dünyanın halının pozulması roman yaratmaq üçün əlverişli şərait 
deyildi. Nəinki roman təfəkküründə, eyni zamanda ədəbi prosesin 
özündə meydana gələn daxili qırıqlıq və inamsızlıq, ideoloji 
ştampların sənət ölçüsünə çevrilməsi, çevrilişdən əvvəl yara-
dıcılığa başlayan yazıçılara ögey münasibət, yazıçılar içərisində 
sinfi düşmən axtarmaq səyləri ümumən yaradıcılıq sahəsinə ağır 
zərbə vurdu. Sənətkarları əsrin inqilabi surətinə qoşmağa, H.Ca-
vid kimi dramaturqu, "inqilab qatarına oturmağa" (H.Zeynallı) 
tələsdirən və öz zəhmətinin "bəhrəsi"ni görəndən sonra "rahat" 
nəfəs alan tənqidçi və ədəbiyyatşünaslar da axına düşür, kəskin 
vulqar-sosioloji tələblər irəli sürürdülər. Bu proses hətta 40-cı 
illərdə də davam etdirilmişdir. 1948-ci ildə "Azərbaycan sovet 
ədəbiyyatının yaradıcılıq problemləri" məqaləsində M.Hüseyn 
yazırdı: "Bizcə Azərbaycan sovet yazıçılarının bir qismi arasında 
kök salmağa başlayan yanlış bir meyl artıq real təhlükə olmuşdur. 
Bu meyl ondan ibarətdir ki, əsl bədii lövhə guya artıq oturuşmuş 
______________________Азярбайъан романынын инкишаф проблемляри 
 
 128
olan bir həyatdan alınan material əsasında yarana bilər. Mütləq 
gözləməli, hadisələrin sonunu gözləməli, hadisənin sonunu gör-
məli, hər şey axır nöqtəyə çatdıqdan sonra əsər yazmalı və yalnız 
bu yolla uzun zaman yaşayan bədii lövhələr yaradılmalıdır" (88, 
səh.12). 
Görkəmli tənqidçimizin o zaman tənqid etdiyi həmin meyl 
təbii meyl idi. Lakin yazıçıları da bir insan kimi başa düşmək 
olar. Zəmanə onları yelkənsiz qayığa çevirib fırtınalı dəryaya at-
mışdı. 
V.Belinski roman, epopeya yaratmaq üçün yaşanmış, tarixə 
çevrilmiş mövzulara müraciət etməyi məsləhət görürdü. Belə olan 
təqdirdə tənqidçilərimizin "gözləməyi", "görməyi" yazıçılarımıza 
irad tutub bunu "yanlış meyl", "real təhlükə" kimi qələmə verməyi 
necə başa düşmək olar? "Cığırdaşlıq damğası" qorxusundan 
siyasi-ideoloji cəbhədə sayıq dayanmağa çalışan yazıçılarımız 
təbii olaraq yüksək sənət yaratmaq imkanlarını itirirdilər. 
Leninin "Partiya təşkilatı və partiya ədəbiyyatı" yazısı süni 
şəkildə şişirdilib metodoloji əsas səviyyəsinə qaldırılaraq sənət 
meyarına çevriləndə yazıçının sərbəstliyinin əlindən alınması təbii 
idi. Ona görə də "sənət sənət üçündür" mövqeyində dayanan 
yazıçılar təqib olundu, kommunist ideologiyasının sərt tələbləri 
ilə böyük sənət cismən məhv edildi. 
Bu dövrdə müxtəlif ədəbi təşkilatlar yaranır, yazıçılar dün-
yagörüşünə, sinfi mənsubiyyətinə və hətta yaşına görə müəyyən 
qruplara bölünür, əsil sənət mövqeyində dayananlar gözümçıxdı-
ya salınır, müxtəlif bəhanələrlə yaradıcılıq birliklərinə yaxın bura-
xılmırdı. Məsələn, "Zəhmətkeş ədib və şairlər ittifaqı" (1922), 
"Ədəbiyyat cəmiyyəti" (1925), "Qızıl qələmlər ittifaqı" (1926), 
"Azərbaycan Proletar Yazıçılar Cəmiyyəti" (1928) kimi ədəbi 
təşkilatların elə adından da görünür ki, bunlar siyasi-ideoloji 
tapşırığı yerinə yetirmək üçün yuxarıların təşəbbüsü ilə 
yaradılmışdır. 
PK (b)P MK-nın "Partiyanın bədii ədəbiyyat sahəsində 
siyasəti haqqında" qərarı da (1925-ci il 18 iyun) 1905-ci ildə "Pa-
tiya təşkilatı və partiya ədəbiyyatı" məqaləsində irəli sürülən 
Himalay  Ənvəroğ lu __________________________ 
 129
"Ədəbiyyatı siyasi işin, ümumpartiya işinin" "təkərciyi və vintci-
yi" hesab edən ideoloji "konsepsiya"nın ən ifrat davamı idi. Hə-
min qərar sənəti tabe və asılı vəziyyətdə saxlamaqla bərabər, ədə-
bi döyüşlərə sinfi döyüş xarakteri verir, bədnam "ya bizdən, ya da 
bizə qarşı" şüarını yaradıcılıq cəbhəsinə gətirdi. 23 aprel 1932-ci 
il "Ədəbi-bədii təşkilatların yenidən qurulması haqqında" qərar da 
siyasi-ideoloji platformanı "doğma" və "yad" prinsipi əsasında 
qurmağa yönəldildi. 
Yazıçıların 1934-cü ildə keçirilən birinci qurultayında tələb-
ləri rəsmi şəkildə elan edilən sosialist realizm partokratiya 
xidmətində duraraq yazıçılardan bir qayda olaraq hadisələri 
"tarixi" konkret şəraitdə, inqşilabi inkişafda göstərməyi tələb 
edərək sənətin romantik qanadını sındırmağa başladı. Belə bir 
özül boy artımında kəmiyyət üstünlüyünə meydan verdi ki, bunun 
da sonrakı ağır nəticələri hamıya bəllidir. Məsələn, Azərbaycan 
ədəbiyyatı tarixinin axarından müəyyən xronoloji kəsik (1917-
1930) fərqləndirilərək "Azərbaycan sovet ədəbiyyatının təşəkkül 
dövrü" (11, səh.6) adlandırıldı və C.Cabbarlı, H.Cavid və başqa 
böyük sənətkarların yaradıcılığında "sovet dövrü" xüsusi 
vurğulanaraq (86) ədəbi prosesin aramsızlığı, klassik ənənə və 
varislik kimi mühüm amillər yaradıcılıq arsenalından uzaqlaş-
dırıldı.  
Bu kimi bünövrə ümumi nəticəyə mənfi təsir etmiş, həqiqi 
istedadın çiçəklənməsi yolunda əngələ çevrilərək yaradıcılıq axta-
rışlarını daha çox siyasi maraq üzərinə yönəltmişdir. Buna görə də 
"Ədəbiyyatın kamal attestatı" hesab edilən roman (126, səh.55) 
"Azərbaycan sovet ədəbiyyatının təşəkkülü dövrü"nün ilk 
mərhələsində (20-ci illər) qeyri-məhsuldar olmuşdur. 
"Təşəkkül mərhələsi" adlandırılan həmin dövrdə "rus sovet 
romanı" özünün müəyyən nümunələrini meydana gətirsə də, 
burada da ilk illər (1917-1920) məhsul verməmişdir. Yalnız 20-ci 
illərin əvvəllərindən başlayaraq A.Tolstoy "Əzablı yollarla", 
A.Malışkin "Dairanın süqutu" (1921), D.Furmanov "Çapayev" 
(1923), "Qiyam (1925), A.S.Serafimoviç "Dəmir axın" (1921-
1924), M.Qorki "Artamonovların işi" (1926), Çapıgin "Razin Ste-
______________________Азярбайъан романынын инкишаф проблемляри 
 
 130
pan" (1927), A.Fadeyev "Tarmar" (1928), F.Qladkov "Sement" 
(1928) və s. romanlarını çap etdirdilər. 
Azərbaycan romanı isə XX əsrin əvvəllərində, daha doğrusu 
aprel çevrilişi ərəfəsində özünün yüksək keyfiyyətli nümunələri 
ilə xüsusi fərqlənmədiyi kimi "inqilab"dan sonra da bir müddət 
mövzu, ideya və qəhrəman axtarışlarında olur. Bədii nəsrimiz 
hələlik öz imkanlarını hekayə janrında nəzərdən keçirir. Bu janrda 
fəaliyyət göstərənlər isə əsasən "yaşlı" nəslin nümayəndələri idi. 
S.S.Axundov "Qatil cocuq", "Ümid çırağı", "Iki dost, iki 
düşmən", "Molla Qasım", "Mister Qreyin köpəyi", C.Məm-
mədquluzadə "Bəlkə də qaytardılar", "Şərq qadını", "Taxıl 
həkimi", "Xanın təsbehi", "Qoşa balınc", A.Şaiq "Əsəbi adam", 
"Anabacı", Ə.Haqverdiyev "Xortdanın cəhənnəm məktubları", 
"Koroğlu", "Qəndil", "Seyidlər ocağı", S.Hüseyn "Yatmış kəndin 
qış gecələri", "Həzin bir xatirə", "Gilan qızı", "Sarıköynək", "Kor 
kişinin arvadı", "Iki həyat arasında", Y.V.Çəmənzəminli "Qazanc 
yolunda", "Namussuz", "Yaramaz", Tağı Şahbazi (Simurq), "Ağa-
nın kənizi", "Zərifə", "Azadlıq üçün cinayət", "Məşədi Qədimin 
evində bədbəxtlik", C.Cabbarlı "Aslan və Fərhad", "Gülzar", 
"Gülər", "Dilbər", "Dilarə", H.B.Nəzərli "120-dən ikisi", "Satqın", 
"Qəhrəmanın romanı", Qafur Sədrəddin oğlu Əfəndiyev 
(Qantəmir), "Ağıl dəryası", "Züleyxa", "Mənim tələbəm", 
"Hərcayi", "Sarı baba", "Aybikə xala", "Nisə xala", "Zeynəb 
Tükəzbanova", "Kolxozıstan" (povest), Ə.Əbülhəsən "Öldürdü", 
"Boşandı" və s. hekayələrini bu dövrdə yazmışlar. 
Doğrudan da, C.Məmmədquluzadənin, Ə.Haqverdiyevin, 
S.S.Axundovun hələ XIX əsrin sonunda formalaşan hekayə 
ustalığı əsrimizin 20-ci illərində öz ənənəsini yaşadaraq janrın 
daxili titulunun mövzu dairəsinin genişlənməsində mühüm rol 
oynayırdı. Əlbəttə, bu dövrün hekayələrinin hamısını ucdantutma 
bədii sənətkarlıq nümunələri kimi qiymətləndirmək olmaz. 
Xüsusilə cəmiyyət həyatında meydana gələn ciddi mənəvi Sarsın-
tılar dövründə bədii səviyyəni daim qoruyub saxlamaq çətin 
olurdu. Sənətin siyasi-ideoloji meyarlarla qiymətləndirildiyi bir 
çağda yazıçının "saf" sənət yaratmaq imkanı minimuma endirilir, 
Himalay  Ənvəroğ lu __________________________ 
 131
sərbəstliyi əlindən alınır, diqqəti dövrün tələb etdiyi mövzu 
dairəsinə yönəldilirdi. Ona görə də yuxarıda göstərdiyimiz heka-
yələrin bir çoxunda adından da bəlli olduğu kimi zahiri pafos və 
zəmanənin nəbzini tutmaq üstünlük təşkil edir. Bununla belə, 
təkcə "keçid" mənasında deyil, həm də sənət və janr estetikası 
baxımından bu dövrdə yaranan hekayələrin böyük əksəriyyəti 
ədəbiyyat tarixində özünəməxsus yer tutmuşlar. Təkcə təsvir 
etdiyi tarixi-sosial problemlərə görə yox, həm də bədii təfəkkürdə 
müəyyən inkişaf stimulu əmələ gətirdiyinə və nəsrin daha iri 
formalarına keçmək üçün poetik zəmin yaratdığına görə hekayə 
həmin dövr üçün böyük əhəmiyyət kəsb etmişdir.  
Əlbəttə, hekayə və roman başqa-başqa janrlardır, təsvir və 
təfəkkür imkanları müxtəlifdir. Lakin eyni zamanda təkcə növ 
əlamətinə və nəsr formasına görə deyil, məhz bir sıra daxili struk-
tur komponentlərinə görə bu janrlar arasında tipoloji qohumluq 
əlaqələri vardır. Ona görə 20-ci illərin hekayə janrında tutumlanan 
Azərbaycan nəsri 30-cu illərin lap əvvəllərində "birdən-birə" 
roman janrına keçə bildi. Bununla belə, Azərbaycan romanının 
klassik yaşarlı ənənəsinin, o cümlədən, XIX əsrin ikinci yarısı və 
çevriliş ərəfəsi yaradıcılıq imkanının 30-cu illər romanına daxili 
təkanı az olmamışdır. Başqa sözlə, müasir Azərbaycan romanı 
(30-cu illər) yenidən özünə qayıtdı, keçmişinə boylandı və 
imkanına inandı. Lakin indi artıq zaman və şərait başqa idi, 
mövzu, ideologiya və qəhrəman tipi dəyişmişdi, yazıçı istər-
istəməz dövrün nəbzini tutmağa məcbur idi. Onun vətəndaşlığı, 
vətənpərvərliyi və nəhayət sənətinin xəlqiliyi bu "zəmanə ruhuna" 
bağlı idi. 
Roman janrının inkişafı üçün həmin dövrün dramaturgiya-
sının və poeziyasının da mühüm rolu olmuşdur. Məlum olduğu 
kimi, vaxtı ilə M.F.Axundov romanı dramaturgiyanın bir növü 
hesab etmişdir. Roman doğrudan-doğruya dramın bir növü 
olmasa da, əslində bu formalar arasında müəyyən daxili yaxınlıq 
vardır. Hər ikisinin lirikaya, subyektivliyə, dramatizmə meyl 
etməsi, məhəbbət stixiyasına üstünlük verməsi, personajları daha 
çox daxili dinamikada, zahiri mükalimədə göstərməsi tipoloji 
______________________Азярбайъан романынын инкишаф проблемляри 
 
 132
yaxınlıq kimi mühüm rol oynayırdı. Ona görə də dramaturgiyanın 
çevikliyi, mövzu və qəhrəmanları zamanın tələblərinə uyğunlaş-
dırmaq imkanı romanda yalnız 20-ci illərin sonu, 30-cu illərin əv-
vəllərində özünü göstərməyə başlayırsa, dramaturgiya aprel 
hadisələrinə "isti-isti" öz münasibətini bildirdi. Əlbəttə, belə 
"çevik" münasibətin nəticəsində meydana gələn pyeslər bədii 
sənətkarlıq baxımından arzu olunan səviyyəyə qalxa bilmirdi. 
Dramaturji konflikt çox vaxt sinfi antoqonizm, ideoloji-siyasi 
prinsiplər üzərində qurulurdu. Ona görə xarakterlər dərindən açıla 
bilmir, obrazlar zəmanənin ruhunun, müəllif ideyalarının 
daşıyıcısına çevrilirdilər. Çünki hadisələri dərindən yaşamadan, 
tələsik dəstəkləmək dramaturqları əsil sənət yolundan uzaqlaş-
dırırdı. Məsələn, bunu 1921-ci ildə yazılan və Azərbaycanda 
sovet hakimiyyətinin qurulmasının birinci ildönümü münasibətilə 
elan olunmuş müsabiqədə mükafata layiq görülən "Laçın yuvası" 
(S.S.Axundov) pyesi haqqında demək olar. Əlbəttə, biz bu dövrdə 
yaranan pyesləri geniş təhlilə cəlb etmək fikrində deyilik. Lakin 
belə bir cəhəti qeyd etmək istəyirik ki, XIX əsrin sonu, XX əsrin 
əvvəllərində qüvvətli ənənəyə malik olan Azərbaycan dramatur-
giyası çevrilişdən sonra büdrəmədi, müvəqqəti zahiri illüziyalara 
uysa da, əsasən sənət idealına sadiq qaldı. 
Bununla yanaşı, 20-ci illərin lap əvvəllərində, çoxlarının 
zamanın siyasi-ideoloji burulğanından çıxa bilmədiklrəi çağda 
C.Məmmədquluzadə qatı qaranlığın arxasındakı aydınlığı görərək 
özünün "Kamança" (1920), "Anamın kitabı" (1920), "Dəli yığın-
cağı" kimi klassik pyeslərini yazmışdır. O, "dəlilər" cəmiyyətini 
səhnəyə gətirərək dəlilər və ağıllılar, hakimlər və məhkumlar 
dünyasının daxili ziddiyyətlərini açıb göstərir və "dəliləri" ələ 
salıb gülən "ağıllılar"ı əsas tənqid hədəfinə çevirir. 
H.Cavidin "Peyğəmbər" (1922-1923), "Topal Teymur" 
(1926), C.Cabbarlının "Aydın" (1919-1921), "Oqtay Eloğlu" 
(1923), "Od gəlini" (1928) romantik pyesləri həm ümuminsani 
meyllərin göstərilməsi, həm də milli tariximizin və mənəviyyatı-
mızın dərin qatlarına enmək imkanının sənət uğurları kimi mey-
dana çıxdı. Bu pyeslərin hər birində aparıcı qəhrəmanın "romanı" 
Himalay  Ənvəroğ lu __________________________ 
 133
dramaturji üsullarla özünün bədii həllini tapmışdır. Bizim fikri-
mizcə ayrı-ayrı şəxsiyyətlərin, ədəbi simaların, ümumiyyətlə, 
ictimai şəraitin dramaturgiyasını belə sosial-psixoloji əsasda 
göstərən əsərlər 30-cu illər Azərbaycan romanının da tarixi 
inkişafında münbit ədəbi zəmin rolu oynamışdır. 
Ümumiyyətlə, dövrün ictimai-siyasi hadisələrinə cavab 
verən tipləri ədəbi qəhrəmana çevirməkdə dramaturgiya nəinki 
romanı, o cümlədən, "kiçik epik forma" olan hekayəni də üstə-
ləmişdir. Məsələn, adi bir misal. Vaxtı ilə Cabbarlının "Sevil" 
(1928) pyesində toxunduğu problemə eyni vaxtda S.Hüseyn də 
"Gələcək həyat yollarında" hekayəsi ilə münasibət göstərmişdir. 
Hətta S.Hüseyn bir müddət C.Cabbarlını onun mövzusunu mə-
nimsəməkdə ittiham etmişdir. Sonradan yadına salanda ki, C.Cab-
barlı ona belə bir mövzuda dram əsəri yazacağını söyləmişdir, 
onda ədibdən üzrxahlıq etmişdir. Göründüyü kimi, həyat şərai-
tinin eyniliyi süjet oxşarlığına səbəb olmuş və konkret hadisəni 
müxtəlif janrlarda göstərməyə imkan vermişdir. Burada çeviklik 
göstərib birincilik "qazanmaq" həm janrdan, həm də müəllifin 
fərdi yaradıcılıq xüsusiyyətindən asılıdır. Bundan əlavə, müəyyən 
dövrlərdə dram əsərlərinin uğurlu-uğursuz romanlaşdırılması 
göstərir ki, bu janrlar arasında tipoloji yaxınlıq müəyyən hallarda 
belə "əməliyyat" aparmağa imkan verir.  
Yuxarıda qeyd edildiyi kimi roman bir janr kimi eposdan 
daha çox lirikaya meyllidir. Lirik stixiya bu janra doğmadır. Mə-
sələn, qeyd etmişdik ki, rus romanının təşəkkülündə Derjavin liri-
kası mühüm rol oynamışdır. Subyektin daxili-mənəvi aləminə, 
fərdi şəxsiyyətə psixologiyaya, özünü təhlilə və özünü dərkə meyl 
poeziya ilə romanı bir-biri ilə yaxınlaşdırır. Bu, müəllif şəxsiyyəti 
ön planda olan lirik eposda və lirik romanlarda da belədir. Lakin 
bu illərdə V.Mayakovskinin "şer tamam siyasi-ideya gülləsi ilə 
dolu olmalıdır" prinsipini rəhbər tutan (11, səh.94) bəzi 
Azərbaycan şairləri "Tar səsə qoyulur", "Məscid - klub", "Konka - 
tramvay" tipli şerlər yazaraq vulqar sosiologizm meylinə 
yuvarlanırdılar. Buna görə də lirik "mən" kifayət qədər sərbəstlik 
əldə edə bilmir, zahiri pafos poeziyanın romantik ruhunu əzirdi.  
______________________Азярбайъан романынын инкишаф проблемляри 
 
 134
Əsasən, 1925-1927-ci illərdə şerə gələn S.Rüstəm, S.Vur-
ğun, R.Rza, M.Müşfiq, M.Rahim şəxsi lirikadan daha çox siyasi 
lirikaya üstünlük verirdilər. Bədii nəsrin roman formasında oldu-
ğu kimi, poeziyanın süjetin epik formalarında da məhsuldarlıq 
hiss olunmurdu. H.Cavid, Ə.Cavad kimi saf lirik şairlər demək 
olar ki, poema əsərləri yazmırdılar. C.Cabbarlının "Qız qalası" 
(1922), H.K.Sanılının "Aran köçü", "Zülmün sonu", "Turqut qa-
çaqları", "Namus davası" (1927) poemalarını nəzərə almasaq de-
mək olar ki, Azərbaycan şerində ənənəvi qüvvətli qol olan poema 
bu illərdə kifayət qədər özünü göstərə bilməmişdir. Sanılının 
adını çəkdiyimiz poemaları janr estetikası baxımından bir o qədər 
də diqqəti cəlb etmədi. Ümumiyyətlə, poema poeziyanın aparıcı 
forması kimi yalnız 30-cu illərin əvvəllərindən özünü göstərməyə 
başladı. 
20-ci illərin siyasi lirikasında çox fəallıq göstərən S.Rüstəm 
ilk poeması "Yaxşı yoldaş"ı 1933-cü ildə yazsa da, sonrakı illərdə 
bu janrda xüsusi uğurlar qazana bilmədi. Müşfiqin poema ya-
radıcılığı 1935-36-cı illərdə gur inkişaf etdi. S.Vurğun da yalnız 
30-cu illərin əvvəllərindən başlayaraq müxtəlif mövzularda poe-
malar yazmağa başladı: "Komsomol poeması", (1931-1956), 
"Ölüm kürsüsü" (1934), "26-lar" (1935), "Qız qayası" (1935), 
"Dar ağacı" (1935), "Bulaq əfsanəsi" (1935), "Ölən məhəbbət" 
(1935), "Üsyan" (1936), "Bəsti" (1937). 1926-cı ildə şerə gələn 
M.Rahim 1933-cü ildə "Ölməz qəhrəman" poemasında S.M.Kiro-
vun siyasi-tarixi "portretini" yaradaraq bədii sənətkarlıqdan daha 
çox ideoloji saflığın qayğısına qalmışdır. Onun poema janrı sahə-
sində səsini bir də 40-cı illərin sonlarında eşidirik. R.Rzanın da 
"Almaniya", "Ana", "Hilal" kimi poemalarında cüzi təhkiyə ün-
sürlərini nəzərə almasaq poema yaradıcılığı onda əsasən 40-cı il-
lərdən inkişaf etməyə başlamış və 50-60-cı illərdə gurlamışdır. 
Məlum olduğu kimi süjetli janrın bəzi xüsusiyyətlərini 
özündə birləşdirən poemanın strukturunda, imkanlarında daimi 
bir roman zəmini yaşayır. Çox zaman bunları bir-birindən fərqlən-
dirən şərt kimi birincinin nəzm formasında olması, həcm ba-
xımından yığcamlığını, poetikliyini, həyatın şairanə tərəflərini 
Himalay  Ənvəroğ lu __________________________ 
 135 
predmetləşdirməsini əsas götürmüşlər. Lakin hər ikisində bir sti-
xiya yaxınlığı vardır. 
Romanın janr xüsusiyyətindən bəllidir ki, hadisələrin əhə-
miyyətindən və əhatə dairəsindən asılı olmayaraq burada insan 
xarakteri ön planda verilir. S.Vurğun mənzum roman üslubunda 
yazdığı "Komsomol poeması"nda aşılamaq istədiyi ideologiya ilə 
yanaşı, sənət baxımını ön plana çəkmiş, geniş düşünən və dövrün 
adamlarının müəyyən xüsusiyyətlərini özündə əks etdirən 
xarakterlər yaratmağa çalışmışdır. Poemada xarakterlər qarşılaşır, 
ehtiraslar toqquşur, əqidələr üz-üzə gəlir. Bunlar Furmanovun 
"Çapayev", Serafimoviçin "Dəmir axın", Qladkovun "Sement", 
N.Ostrovskinin "Polad necə bərkidi" "eyni mövzulu" romanla-
rında təsvir edilənlərdən qat-qat dərin və əhatəlidir. 20-ci illərdə 
ayrılan cəbhələrin və mənafelərin toqquşmasını bir-birinə zidd 
xarakterlərin əsasında əks etdirən, xalq həyatını, məişətini, adət və 
ənənəsini təsvir edən əsər, başqa sözlə "Komsomol poeması", 
"şübhəsiz epopeya adlanmalıdır" (139, səh.76). 
B.Vahabzadə və rus tənqidçisi V.Oqnev Bəxtiyarı "ideal 
adam (139, səh.77) olduğuna görə epopeya qəhrəmanı hesab 
etmirlər. Lakin bizə elə gəlir ki, əgər "Komsomol poeması"nı 
həqiqətən də epopeya hesab ediriksə, deməli, onda qəhrəmanın da 
ənənədən, janrın təbiətindən gələn ideal obrazını qəbul etməliyik. 
V.Oqnev bu əsəri eyni zamanda "hərtərəfli tədqiq edilmiş 
məhəbbət faciəsi" (101) hesab edir. Lakin burada məhəbbət 
faciəsinin roman stixiyası öz qaynaqlarını Nizamidən, Füzulidən 
və başqa romantik poeziya dühalarından alması amili unudulur. 
Poemada Calalın, Humayın, Bəxtiyarın və hətta epizodik 
planda olmasına baxmayaraq Mirpaşanın xarakterlərindəki bü-
tövlük və bunun üçün tədbiq edilən poetik vasitələr romani baş-
lanğıcın əsas şərtlərindəndir. Məsələn, romantik Cəlalın müxtəlif 
psixoloji vəziyyətlərdən keçirilməsi, eyni zamanda hisslərinin 
əlində əsir olaraq əqidəsindən dönüb Gəray bəyə "yazığam, zaval-
lıyam" – deyə yalvarması, həm "sevdalar düşkünü", həm də 
"komsomol" olan qəhrəmanının xarakterinin roman üstündə kök-
ləndiyini göstərir. Belə süjeti "Kənddə teatr" fəslində də müşahidə 
______________________Азярбайъан романынын инкишаф проблемляри 
 
 136
edirik. Həmin fəsildə retrodan istifadə edilərək bir neçə il əvvələ, 
Gəray bəyin "xanlıq" dövrünə qayıdırlar. Bu, xarakteri sinfi 
mənsubiyyəti ilə, yəni bir mülkədar kimi fəaliyyət göstərdiyi 
dövrdə təsvir etməyə imkan verir. Gəray bəyin öz sinfinin hüquq 
və imtiyazlarını bir döyüşçü və bir başçı kimi mübarizə yolu ilə 
qaytarmağa çalışması da romantik poeziyada xarakterin təbii 
inkişafının yalnız roman süjetində qiymətləndirilə bilmək 
imkanını göstərir. Ona görə də B.Vahabzadə "Komsomol poe-
ması" həqiqi xalq dastanıdır (139, səh.102) deyəndə təbiidir ki, 
buradakı obrazların xarakterlərini, təsvir olunan hadisələrin 
səciyyəsində tətbiq edilən vasitələri nəzərdə tuturdu: Humayın 
yuxusunda bir anaş qaranquşun onu caynağına alaraq qaçdığını 
görməsi, yuxunun yozulması, fal açması və s. "Komsomol 
poeması"na belə geniş münasibətimiz onunla bağlıdır ki, ilk dəfə 
bu əsərdə (1930-1931) prozaik romanın hələ predmetləşdirməyə 
səy göstərdiyi tarixi hadisələrin geniş dairəsi mürəkkəb süjet 
quruluşunda, struktur əsasda əks etdirilmiş və bununla müasir 
romanın (30-cu illər) nəinki mövzu hüdudlarını, eyni zamanda 
poetik imkanlarını meydana çıxararaq zənginləşdirmiş və janrın 
lirik-romantik hərarətdən geniş istifadə etməsinə meydan açıl-
mışdır. 
Məsələ burasındadır ki, 30-cu illər ümumən Azərbaycan 
romanında müəyyən bir mərhələ kimi deyil, məhz "Azərbaycan 
sovet romanının təşəkkülü və inrkişafı" (90, səh.419) mərhələsi 
kimi qiymətləndirilmişdir. Halbuki 20-ci illərin siyası burulğanı 
ümumiyyətlə, Azərbaycan romanının inkişafını ləngitmişdir. 
"Azərbaycan sovet romanı" anlayışında "sovet sözünün "təyin-
edici rolu" isə zahiri xarakter daşıyır. Burada söhbət xronologi-
yadan və mərhələdən gedə bilər. Bu baxımdan 30-cu illər Azər-
baycan romanında konkret mərhələ hesab edilə bilər. Çünki bu 
illərin romanının öz tipoloji xüsusiyyətləri, mövzu, ideya və qəh-
rəmanları olub. Bunlar isə həm dövrün, həm bədii təfəkkürün, 
həm də ədəbi prosesin faktları olan ayrı-ayrı romanlarda özünü 
göstərib. 
Himalay  Ənvəroğ lu __________________________ 
 137
M.Arif 1957-ci ildə yazdığı "Azərbaycan sovet romanı" adlı 
iri həcmli, o zaman üçün metodoloji xarakter daşıyan məqaləsində 
üç onilliyin (30-50-ci illər) roman təsərrüfatının üfüqi təhlilini 
verir. Məqalədə öz zamanında ədəbiyyatşünaslıq elmimizin, o 
cümlədən roman nəzəriyyəsinin aktual problemlərini qaldıraraq 
müxtəlif roman nümunələri əsasında ümumiləşdirmələr aparılmış-
dır. Lakin məqalənin ideya-siyasi ruhu bu günümüzlə səsləşmirsə, 
bu da müəllifin nöqsanı deyil. Ona görə də həmin dövrün tənqid 
və ədəbiyyatşünaslıq materiallarına münasibət göstərilməsi heç də 
kiminsə xidmətini azaltmaq mənasında başa düşülməməlidir. 
Çünki Azərbaycan romanının ayrı-ayrı mərhələsi ilə bağlı tənqidi 
yazılar müasir metodoloji baxışdan keçirilməsə, predmetin 
tipoloji konsepsiyasını yaratmaq mümkün olmaz. Məsələn, 
M.Arif yazırdı: "Sosialist realizmin bir yaradıcılıq metodu kimi 
inkişafı dramaturgiyadan sonra roman praktikamızda daha aydın 
görünməkdədir" (90, səh.419). Bu, həmin dövr üçün tamamilə 
"doğru" idi. Çünki ədəbi prosesdə bütün inkişafın və yeniliyin 
başlıca meyarı sosialist realizm metodu prinsipləri idi. Yazıçının 
böyüklüyü və sənətinin imkanı bu metodun siyasi-ideoloji 
tələbinə hansı səviyyədə cavab verməsindən asılı idi. Lakin 
həqiqətən də "sosialist realizm" deyilən bədii metod öz 
prinsiplərini bizim ədəbiyyatımızda ilk dəfə dramaturgiyada 
göstərmişdir. Hadisələri "konkret tarixi şəraitdə, inqilabi inkişafda 
göstərməyin ilk "təşəbbüsü" olan "Laçın yuvası" da bunu sübut 
edir. Doğrudan da, aprel işğalının ilk çağlarında dramaturgiya 
"zamanın nəbzini" tutmaqda daha "çeviklik" göstərdiyi halda 
roman bu "vəzifələri yalnız 30-cu illərin əvvəllərindən yerinə 
yetirməyə başladı. 
"Ilk sovet romanlarında (Azərbaycan sovet romanlarında – 
H.Q.) yazıçılarımız elə bir həyat materialı ilə üzləşirdilər ki, bu 
materialı inqilabi nəzəriyyə əsasında öyrənib dərk etmək, sosialist 
inqilabının vəzifələrinə uyğun olaraq qiymətləndirmək və inqilabi 
prosesdə alıb düzgün əks etdirmək onlardan yeni yaradıcılıq 
prinsipləri ilə işləməyi tələb edirdi. Ilk romanlarımızda təsvir 
olunan yeni həyat: sovet hakimiyyəti uğrunda mübarizə, vətəndaş 
______________________Азярбайъан романынын инкишаф проблемляри 
 
 138
müharibəsi, daha sonra gənc sovet hökumətinin ilk siyasi-ictimai 
tədbirləri ("Daşqın", "Şamo", "Yoxuşlar", "Dünya qopur") yazı-
çılardan tələb edirdi ki, bütün bu hadisələri Marksizm-leninizm 
inqilabi nəzəriyyəsi cəbhəsindən, Kommunist partiyasının siyasəti 
nöqteyi-nəzərindən düzgün qiymətləndirsinlər" (90, səh.419) 
Çoxları kimi M.Arifə də elə gəlirdi ki, əsil Azərbaycan 
romanı məhz inqilabın "yetişdirdiyi" romandır. Çünki Azərbaycan 
sovet ədəbiyyatı əgər 1920-ci ilin aprelindən, "təşəkkür edib" 
inkişafa başlayırsa, təbiidir ki, onun romanı da məhz bu zəmin 
üzərində irəliləməlidir. Ona görə də "ilk romanlarımız" ifadəsi bu 
baxımdan təəccüblü deyil. Doğrudan da, "yazıçılarımız tamamilə 
yeni həyat materialı ilə üzləşirdilər". Lakin "bu materialı inqilabi 
nəzəriyyə əsasında öyrənib dərk etmək, sosialist inqilabının 
vəzifələrinə uyğun qiymətləndirmək" tələbi əsil sənət yaratmaq 
yolu olmayıb, sırf ideoloji məqsədə, yuxarıdan verilən tapşırığa 
xidmət etmək idi. Başqa sözlə, bu, "Kommunist partiyasının 
siyasəti nöqteyi-nəzərindən, marksizm-leninizm inqilabi nəzəriy-
yəsi cəbhəsindən" roman yaratmaq idi. Ona görə də "ilk romanlar 
yazıçılarımızın əsasən doğru yol tutduqlarını göstərdi" (90, 
səh.419) mülahizəsini iki mənada: "Kommunist partiyasının 
siyasəti"ni həyata keçirmək vasitəsi və sərt siyasi-ideoloji sədləri 
dağıdan əsil sənət forması kimi qiymətləndirmək olar. Bu 
baxımdan 30-cu illər Azərbaycan romanının tipoloji tədqiqat üçün 
geniş meydan verməsi təsadüfi deyil. Çünki kommunist 
ideologiyası ilə aşılanan həmin dövrün ədəbi prosesinin alt 
qatında sənət yolu, milli bədii şüuru inkişaf etdirməkdə romanın 
poetik imkanı dəstəklənib. Halbuki, yuxarıda göründüyü kimi 
"inqilabi siyasət" yazıçıdan açıq tendensiya və "ayıq platforma" 
tələb edirdi. Məsələyə ideya və bədii cəhətdən yanaşanda belə bir 
nəticəyə gəlmək olur ki, görünür romançılarımızın yalnız 
müəyyən qismi "romanların ideya məzmununu, məfkurəvi-əxlaqi 
istiqamətini" bilavasitə "dövrümüzün tələbləri səviyyəsinə 
qaldırmağa çalışmışdılar (90, səh.420). Başqa sözlə, sənət marağı 
heç də həmişə ideoloji tapşırığa qurban verilməmişdir. Ona görə 
də bir qismi ustalıqla bədii ideyanı daxili struktura keçirmiş, 
Himalay  Ənvəroğ lu __________________________ 
 139 
bəziləri isə H.Cavid kimi birbaşa, açıq şəkildə əsil sənət yolu 
tutmuşlar. 
Bununla belə, "həyat materialı", "bu materialı inqilabi 
nəzəriyyə əsasında öyrənib dərk etmək" tələbi də istər-istəməz ro-
manın janr məzmununa, onun yeni tipoloji əlamətlərinin meydana 
gəlməsinə, mövzu dairəsinin zəmanə ruhuna uyğunlaşmasına 
mühüm təsir edirdi. Məsələn, ailə romanının sosial-məişət 
romanına, bunun da sosial-tarixi və ya tarixi-inqilabi romana 
keçidi bu dövrdə özünü göstərir. 30-cu illərin ilk mərhələsində 
sosial-tarixi roman tipi qızğın şəkildə inkişaf edirdi. Bu illərdə 
inqilab və vətəndaş müharibəsi mövzusu geniş yayılır. Fəhlə, 
kəndli və ümumən zəhmət adamları haqqında sosial-məişət 
romanlarında olduğu kimi bu qrup romanlarda da təhkiyə "həyata 
oxşar forma" alırdı. M.S.Ordubadinin, Əbülhəsənin, S.Rəhimo-
vun, M.Hüseynin və bir qədər sonra isə M.Ibrahimovun şəxsində 
siyasi-publisistik və tarixi-inqilabi roman janrı (tipi) formalaş-
mağa başladı. Bəzi romanlarımızda "həyata oxşarlıq", sənədli-
publisistikaya aludəlik özünü açıq hiss etdirirdi. Lakin əslində 
romanın uğuru dünya ilə insanın bədii vəhdətinə nail olmağın 
müasir üsullarını tapa bilməsi ilə bağlıdır. Çünki zamanın roman 
təfəkkürü – dünyanı göstərmək və qiymətləndirmək üsullarının 
tətbiqini ifadə edir. Bunun vasitəsilə hər hansı bir yazıçının roman 
təfəkküründə epik, yaxud lirik-epik başlanğıcın üstünlük təşkil 
etdiyini də meydana çıxarmaq mümkün olur. Lakin, S.Rəhimovda 
epik roman təfəkkürünün get-gedə üstünlük təşkil etməsi 
fikrimizə misal ola bilər. Hadisələri mühüm sosial kateqoriyalar 
əsasında mənimsəmək inqilabı bədii dərk etməyə yönəldilən 
romanın yeni janr konsepsiyası üçün xarakterik idi. Çünki bu 
mərhələdə cəmiyyət özü müxtəlif sosial-sinfi laylara 
bölünmüşdür. Ona görə də elə həyat materialı seçilirdi ki, tələb 
olunan ümumiləşdirmələr aparmağa imkan versin. 
Söhbət bu mərhələnin romanından deyil, ümumən ədəbiy-
yatından gedirsə, onda qeyd etmək lazımdır ki, 20-50-ci illərin 
ədəbiyyatında inqilabi-tarixi mövzu tipi xüsusi yer tutmuşdur. 
Yazıçılar sosialist inqilabına gətirən yolun mənbəyini uzaq və 
______________________Азярбайъан романынын инкишаф проблемляри 
 
 140
yaxın inqilabi-tarixi keçmişdən götürülən mövzularla əsaslandır-
mağa çalışır və tarixi materializm fəlsəfəsini, özünün əsas meto-
doloji prinsipi hesab edən sosialist realizm yarıdıcılıq metodunun 
tələblərinə cavab verməyə səy göstərirdilər. Konsepsiya mənasın-
da o, rus ədəbiyyatının, bilavasitə M.Qorkinin, Furmanovun, 
Serafimoviçin, A.Tolstoyun, Qlaldkovun, Fadeyevin və başqala-
rının yaradıcılıq təcrübəsi əsasında hazırlanırdı. 
Bu baxımdan aşağıdakı mülahizə o zamanın tarixi şəraiti və 
ədəbi prosesin bilavasitə zahiri tərəfini (siyasi tərəf) ifadə edir. 
"30-cu illər romanı bütünlükdə Azərbaycan ədəbiyyatı kimi 
Azərbaycan gerçəkliyindən boy atmış, xalqın ruhunu və həyatını, 
onun ölkəni sosializm yolu ilə dəyişdirmək uğrunda mübarizəsini 
əks etdirmişdir. Mövzu, həyat materialı bədii süjet, romanın qəh-
rəmanlarının obrazı xalq həyatının dərinliklərindən baş qal-
dırmışdır" (2, səh.65) 
Göründüyü kimi, burada ideoloji konsepsiya hadisələri 
qiymətləndirmək mexanizminə, metodoloji əsasa çevrilmiş və 
"romanın doğulması" bilavasitə "Azərbaycan ədəbiyyatının 30-cu 
illərin əvvəllərinin ənənələri" ilə əlaqələndirilmişdir. Bunun 
ardınca "milli folklor və klassik ənənəni" qeyd etməklə yanaşı 
inqilabın və vətəndaş müharibəsinin işıqlandırılmasında rus ədə-
biyyatının, rus sovet yazıçılarının bədii təcrübəsini" (2, səh.65) 
xüsusi vurğulamaq olar: "20-ci, eyni zamanda 30-cu illərin 
ideoloji və ədəbi həyatı elə idi ki, Azərbaycan ədəbiyyatı öz 
xüsusi milli ənənəsindən daha çox rus ədəbiyyatı ənənəsinə 
söykənirdi (2, səh.65). Çünki "köhnə həyat tərzinin və münasibət-
lərinin kökündən dağıdılması şəraitində rus inqilabi gerçəkliyi 
özündə yeni həyat quruluşunun canlı nümunəsini ifadə edirdi" (2, 
səh.65) Bu mülahizələrə heç bir etirazımız yoxdur. Lakin 
tənqidçinin etiraf etmədiyi bir həqiqət var ki, bu da Azərbaycan 
ədəbiyyatının, o cümlədən romanın 20-30-cu illərdə belə bir 
siyasi-ideoloji burulğana salınması idi. Buradan üzüb xilas olmaq 
isə çox çətin idi. H.Cavid də bu burulğanın əhatəsində idi. 
S.Rüstəm də ora daxil olmuşdu. Cavid özünün fiziki ömrünü 
sənətə qurban verdi, onu yaşatdı. S.Rüstəm tərcümeyi-halı ilə 
Himalay  Ənvəroğ lu __________________________ 
 141 
yaşadı, özündə sənəti yaşada bilmədi. H.Cavidin faciəsi sənət 
fədailiyində idi. S.Rüstəmin faciəsi siyasətə, ideologiyaya heyran-
lığında, siyasətə qurbanlığında idi. Ona görə də son dərəcə milli 
koloritdə yazan, tariximizin müxtəlif laylarını bədii həqiqətin 
güzgüsündə, canlı bədii obrazlarla çatdıran Y.V.Çəmənzəminli 
kimi bir yazıçının "Studentlər", "1917-ci ildə" romanları misal 
çəkilərək "yaradıcılığında inqilabi-tarixi mövzuları əhatəli şəkildə 
təsvir etmək səyini gücləndirən" (11, səh.318) sənətkar kimi 
qiymətləndirilirdi. Ilk variantı "Günah" adı ilə 1914-cü ildə 
Aşqabadda yazılmış, 1931-ci ildə təkmilləşdirilmiş halda Bakıda, 
"Studentlər" adı ilə çap olunan və 1931-1934-cü illərdə yazılıb, 
1935-ci illərdə nəşr edilən, 1917-ci ildən romanları ümumən 30-
cu illərdə yaranan və çox da böyük siyahı təşkil etməyən 
("Yoxuşlar", "Şamo", "Daşqın", "Dünya qopur", "Dumanlı Təb-
riz" və "Bir gəncin manifesti"). Azərbaycan romanları arasında 
müəllifini mütəfəkkir sənətkar kimi hadisələri və həyatın zəruri 
cəhətlərini, insan düşüncələrinin məntiqi ardıcıllığını ustalıqla 
təhlil edib filosof təfəkkürü ilə onları heyran qoyması ilə 
fərqləndirir. Ona görə də "Studentlər" romanının baş qəhrəmanı 
Rüstəm bəydə S.Rəhimovun Şamosunun məziyyətlərini axtarmaq 
düz deyil. Əksinə, Rüstəm bəyin bir bədii xarakter kimi qüvvəsi 
onun canlı, təbii, bütün tərəddüdləri və çətinlikləri ilə 
verilməsindədir. Vaxtı ilə Y.V.Çəmənzəminlini Rüstəm bəyi 
bitkin inqilabçı tipi kimi yaratmamaqda təqsirləndirənlər obrazı 
sənət baxımında, canlı və inandırıcı xarakter olması mənasında 
deyil, ideologiya əsasında qiymətləndirdikləri üçün qəhrəmanın 
və yazıçının başlıca ideyasını bütün incəliklərinə qədər dərk edə 
bilməyiblər. Daha doğrusu "romanda inqilabçı obrazlar axtarmış, 
Mərdana, Büləndə, Şamoya oxşayan tiplər tapmadıqda yazıçını 
təftişə başlamışlar" (95). Əslində Y.V.Çəmənzəminli qəhrəmanla-
rının inqilabi yüksəlişinin deyil, o zamankı Azərbaycan 
gənclərinin "tarixə qarışmış həyatını təsvir etmişdir" (36, səh.8). 
Ona görə də ədibin özünün qeyd etdiyi kimi romanın əsas qəh-
rəmanları "Rüstəm bəylə Əli vaxtlarının çoxunu dini-müba-
hisələrdə keçirirlər." Qulu "Minbir fəsadla" zəngin olmağa, əlinə 
______________________Азярбайъан романынын инкишаф проблемляри 
 
 142
keçən "xam hərifləri" aldatmağa çalışır. Fərəməz, Qulamrza, 
Cəfər qadına patriarxal düşüncə ilə yanaşır, "ata-babalarının yolu" 
ilə gedirlər. Səlmanla Əhməd ictimai quruluşun dəyişilməsi 
yolunda fəaliyyət göstərirlər. Bəhram ali təhsili başa çatdırmaq 
üçün hər cür sənətdən yapışmağa məcbur olur. Göründüyü kimi, 
belə bir geniş dairəyə səpələnən hadisələri, müxtəlif cərəyanları 
izləyən qəhrəmanları vahid bir ümumi ideyaya bağlamaq əsərin 
imkanlarını məhdudlaşdırardı. Y.V.Çəmənzəminli sələflərinin 
roman təcrübəsindən yaradıcılıqla istifadə edərək əsərin süjetini, 
aparıcı qəhrəmanı dövrün obyektiv gedişində, onun şəxsi 
həyatının, mənəviyyatının və psixologiyasının daxili-milli 
tərəflərini struktur əsasda əks etdirir. Bunu əsərin baş qəhrəmanı 
Kiyev Universitetinin hüquq fakültəsinin tələbəsi Rüstəm bəyin 
Sofya Sergeyevna ilə uğursuz məhəbbət macərasının yaratdığı 
daxili düşüncələr axını və assosiasiya da sübut edir. Romanın 
kompozisiyası elə ustalıqla qurulub ki, Rüstəm bəyin Sofya 
xanımla başlayan süjeti sonda da onların vidalaşması ilə qurtarır. 
Lakin bu zaman hər iki tərəf, həm bir insan kimi, həm də bir bədii 
xarakter kimi xeyli dəyişilirlər. Müəllif öz qəhrəmanlarını çox 
çətin sınaqlardan keçirir və ən sonda obrazların öz üzərində 
mənəvi qələbələrini təmin edir. Bu, insanın çox ağır bir sınağa 
çəkilməsidir. Insanın daxilində gizlənən elə milli hisslər tapılıb 
oxşanılır ki, bunlar əslində, həm də ümuminsani duyğuları, əzəli 
və ədəbi ləyaqəti bildirir. Rüstəm və Sofya Sergeyevna ən 
həlledici anda öz şəxsi hisslərini ümuminsani ləyaqətə qurban 
verib bir daha milli mənliyi təsdiq edə bilirlərsə, məhz əsərin 
qüdrətini bu xüsusiyyətlərdə axtarmaq lazımdır, ta Rüstəm bəyin 
inqilabi mübarizədə ardıcıl olmasında və ya olmamasında yox. 
Rüstəm bəyin Sofya Sergeyevnanın ərindən öz qəlbinə uyğun 
söhbətlər eşitdikdə ruhi sarsıntılar keçirərək vicdanı qarşısında 
haqq-hesab verməsi, dərin peşmançılıq hissi keçirərək, "mən 
böyük "günah" işlətmişəm" – deyə dərin psixoloji böhran keçir-
məsi təkcə milli bədii xarakterin daxili bütövlüyünü nümayiş 
etdirmir, eyni zamanda mənəvi ləyaqətin qələbəsinin ifadəsi kimi 
səslənir, insanın ülviliyinə, paklığına inam aşılayır. Müəllif birdən 
Himalay  Ənvəroğ lu __________________________ 
 143 
Rüstəm bəyin daxili süjetinin axarını dəyişərək dövlətin və 
millətin taleyinə keçir: "- Əzizim, hər şeydən əvvəl, vəzifə 
paylayanın nüfuzu olmalıdır. Bir axmağın biri başda oturduqda 
vəzifə qüdsiyyəti yada düşərmi?" 
Rüstəm bəylə Sofya Sergeyevnanın süjeti zahiri mənada 
S.M.Qənizadənin "Gəlinlər həmayili" romanındakı Sofya Mixay-
lovna ilə Şeyda bəy arasındakı münasibətləri yada salır. Bunu 
mövzu və qəhrəmanların tipoloji yaxınlığı kimi də başa düşmək 
olar. Şəxsi həyatlarında və ümuminsani əlaqələrdə belə oxşar 
situasiya və süjetlər çox olub. Digər tərəfdən Y.V.Çəmənzəminli 
də belə oxşar şəraitdə qəhrəmanın, xarakterin bir sıra başlıca 
komponentlərini dərinləşdirərək milli bədii şəxsiyyəti tamamlayır. 
Bu romanın qüdrəti ondadır ki, qəhrəmanlar öz içərilərinə 
gur işıq saçan geniş bir pəncərə açır və süjeti mənəvi etiraflar üzə-
rinə yönəldirlər. "Günahkaram. Əxlaqi pozğunam. Vəfalı ərimi 
qoyub, gəldi gedər bir qafqazlıya həvəslənirəm…" (36, səh.21) 
Müəllif qəhrəmanlarının əxlaqca saflaşma imkanlarını 
onların inamları ilə əlaqələndirir. Onlar Allaha da, mənsub 
olduqları dinə də inanırlar. Onlar oxuduqları Quran və Tövratdan 
təmiz olmağı, əxlaqi davranmağı, günah işləməyin Allah yanında 
bağışlanma əməl olduğunu bilir və "Allah divanından" qorxurlar. 
Romanda Rüstəm bəylə Sofya Sergeyevna arasındakı dialoqlarda 
sufizmin izləri də meydana çıxarılır. Ümumiyyətlə, Rüstəm bəyin 
süjetində daxili dinamizmlə yanaşı həzin bir lirika var. Bu 
məsələdə müəllifin üslubu da az rol oynamır.  
Tədqiqatın xarakteri və predmeti Y.V.Çəmənzəminlinin bu 
və digər romanını təfsilatı ilə, hərtərəfli şəkildə təhlil etmək 
imkanı vermir. Lakin, məlumdur ki, onun əsərləri Azərbaycan 
roman janrının bir sıra struktur komponentlərinin ümumi inkişaf 
modelinin formalaşması prosesində mühüm rol oynamışdır. Bunu 
"Studentlər" romanının süjet və kompozisiya xüsusiyyətlərinin 
müəllif təhkiyəsi hesabına zənginləşdirilməsi, aparıcı qəhrəmanın 
tərcümeyi-halının və bədii şəxsiyyətinin tipoloji əlaqələr əsasında 
yaradılması da sübut edir. Y.V.Çəmənzəminli romanın mövzu 
dairəsini, qəhrəmanın əlaqə sferasını xeyli genişləndirir. Ilk dəfə 
______________________Азярбайъан романынын инкишаф проблемляри 
 
 144
Çəmənzəminli baş qəhrəmanına milli məkandan (vətəndən) 
uzaqlarda geniş fəaliyyət meydanı verir. Onu dünyanın narahat və 
böhranlı çağlarında öz millətinin gələcək taleyi üçün ümumtarixi 
hərəkata qoşur. "Studentlər"in qəhrəmanının ümumən roman 
dairəsini genişləndirməsi, janrın tutumunu estetik və idraki 
baxımdan dərinləşdirilməsi Çəmənzəminlinin Azərbaycan 
romanında böyük xidməti kimi qiymətləndirilməlidir. Onun 
taleyüklü vəzifələrin altına girən qəhrəmanları, ictimai, siyasi və 
şəxsi həyatda böyük uğurlar qazanmasalar da, bədii həyatları ilə 
ümuminsani başlanğıca qovuşur, estetik şüurda, o cümlədən milli 
roman təfəkküründə mühüm rol oynayırlar. Bu baxımdan 
Çəmənzəminlinin romanları təkcə müəyyən mərhələnin ədəbi 
faktı kimi deyil, məhz janrın poetikasının inkişafı baxımından da 
diqqəti cəlb edir. 
Aparıcı qəhrəmanla müəllifin tərcümeyi-halının belə bir 
mürəkkəb konstruksiyada bütün roman boyu ümumi tarazlığa 
xələl gətirmədən axıra qədər davam etdirmək bacarığı yazıçının 
klassikadan, milli folklor poetikasından və dünya roman təcrübə-
sindən ustalıqla istifadə edərək janrın milli-tipik imkanlarını geni-
şləndirməsini nümayiş etdirir. 
Azərbaycan tarixini, folklorunu, adət-ənənəsini, xalqın 
ruhunun incə xüsusiyyətlərini gözəl bilən Çəmənzəminli romanın 
istiqamətini çox böyük həssaslıqla və mahir sənətkarlıqla bu 
sahələrə yönəldə bilir. "Studentlər"də özünün dünyagörüşünə, 
tərcümeyi-halına bilavasitə yaxın və doğma olan Rüstəm bəyin 
şəxsində milli dirçəlişin sərt döngələrini, yaşadığı tarixi çağların 
həyəcanlı, təkamüllü və faciəli günlərini təsvir edirsə, "Qan 
içində" və "Qızlar bulağı" romanlarında tariximizin diblərinə 
nüfuz edir. 
Çəmənzəminli mövzunun xarakterinə uyğun olaraq forma 
seçir ki, bu da nəticədə janrda yeni poetik naxışların əmələ gəlmə-
sinə səbəb olur və əsərin idraki imkanlarını artırır. Azərbaycan 
tarixinin, onu yaradan, irəlilədən də yaşadan insanların bədii 
obrazını yaratmaq sahəsində axtarışları Çəmənzəminli dərin 
qatlarda aparır və burada milli kökü axtarır. Ona görə də, xüsusi 
Himalay  Ənvəroğ lu __________________________ 
 145
kompozisiya forması tətbiq etmədən "Qızlar bulağı" romanında 
tarixin qədim fəlsəfəsini yaratmaq olmazdı. Roman tarixin dərin, 
mifik qatlarına daxil olaraq orada ümuminsani başlanğıcların 
mənbəyini meydana çıxarır. Çünki tarixin qan yaddaşında insan-
ların faciəsi, kədərli müsibəti ilə yanaşı, sevincinin, yaşamaq 
uğrunda apardığı mübarizələrin dərin izləri yazılmışdır. Romanın 
girişi Əhməd adlı bir tələbənin "Yel" ulusuna mənsub olan Çopo 
adlı birisi tərəfindən yazılmış, XIX əsrdə Avropa dillərinə tərcü-
mə olunmuş "Qızlar bulağı" əsərini daş kitabələrdən oxuması ilə 
başlayır. Əcdadlarımızın ən qədim tarixini, dünyagörüşünü, fəlsə-
fəsini aydınlaşdıran bu kitab oxucunu "Xoruz", "Qoç", "Quzğun", 
"Meymun" qəbilələrinin, "Yel" ulusunun adamları ilə qar-
şılaşdırır.  
Romanın əsas süjeti ''Xoruz'' qəbiləsinin əsasını qoyan 
Cəməsbin – zərdüştliyin dini-fəlsəfi kitabı olan ''Avesta''dan necə 
bəhrələnərək Hörmüzün tərəfini saxlamasının təsviri ilə başlansa 
da, çevik kompozisiya vasitələri ilə müasir dünyamıza da körpü 
salınır, ən qədim tariximizin varisi olan müasir insanlar ''Səadət 
nədir?'' sualına qoşulur. Yazıçının gəldiyi qənaət budur ki, 
''Səadət şəxsi ''mən''dən, şəxsi təmayüldən, şəxsi arzudan əl 
çəkərək ümumi ''mən''liyə, ümumi təmayülə və ümumi arzuya 
xidmət etmək deməkdir.'' Burada ''ümumi anlayışı ictimai yox, 
bilavasitə ümuminsani məna daşıdığı üçün estetik dəyər kəsb edir. 
Ən qədim tarixi ayrı-ayrı qəbilələrin insanlarının canlı 
münasibətlərinin romanına çevirmək təbii olaraq müəllifin ''Qızlar 
bulağı'' janr tipini ''seçməsinə'' səbəb olmuşdur. Başqa sözlə, 
tarixin belə bir mifoloji-fantastik əlaqədə göstərilməsi özünün 
müvafiq formasını yaratmışdır. Əks halda, müəllif kifayət qədər 
sərbəst hərəkət edib tarixi-fəlsəfi fon yaradıb obrazların canlı 
bədii xarakterini verə bilməzdi. Romanın sonunda Nuşanın 
sevgilisini qısqanıb rəqibini qətlə yetirərək, qanlı bıçağı yalaması 
sərt realizm deyil, məhz canlı insanın acı taleyinin bir epizodudur. 
Bizi maraqlandıran odur ki, bu kimi kompozisiya üsulları fərdi, 
üslubi xarakter daşısa da, onların yaşarlı ənənəyə çevrilərək janrın 
______________________Азярбайъан романынын инкишаф проблемляри 
 
 146
poetikasını zənginləşdirmək ehtimalını nəzərdən qaçırmaq olmaz. 
Hər biri Azərbaycan romanı tarixində müəyyən bir səhifə olan bu 
əsərlərdə janrı nisbi mükəmməlliyə doğru irəlilədən mümkün 
variantlardan istifadə edilmişdir. Məsələn, XVIII əsrdə Azərbay-
canın xanlıqlara parçalanan tarixinin bütün morfologiyası, 
xronologiyası və coğrafiyası yaradılmadan belə bir dövrün bədii 
tarixini, real şəxsiyyətlərin xarakterlərini yaratmaq və bütün bu 
qanlı tarixi roman strukturunda nizamlamaq adi ''nağıl'' etməklə 
başa gələn iş deyildi. Böyük şəxsiyyətlərin böyük faciələri tarixin 
sinəsinə qanla yazılan səhifələr kimi fərdi taleləri deyil, eyni 
zamanda bütöv bir xalqın tarixi taleyini öz içərisinə alır. ''Qan 
içində'' romanında tariximizin belə bir coşqun axan dövrü 
mövzuya çevrilir. 
Qarabağ xanı məşhur Ibrahim Xəlil xan, Quba xanı Fətəli 
xan, böyük şair və dövlət xadimi Vaqif, cahangirlik iddiasında 
olan Ağa Məhəmməd şah Qacar və bir sıra tarixi şəxsiyyət və 
hadisələrin ''Qan içində'' romanında tarixilik və bədiilik baxımın-
dan süjetə çevrilmələri yazıçının janr sahəsindəki axtarışlarının 
faydalı nəticələr verdiyini sübut edir. Ibrahim xan və Vaqif, Ibra-
him xan və Məmməd bəy Cavanşir, Ibrahim xan və Qacar xətti, 
Ibrahim xanla Vaqifin Rusiya və Gürcüstanla bağlı münasibət-
lərinin romanda verilən bədii təhlili təkcə janrı deyil, eyni zaman-
da tarixin özünü də şəxsi talelər, intim münasibətlər Vasitəsilə 
dərindən və canlı şəkildə tədqiq edib inkişaf etdirməkdir. Bu 
xətlərin hamısı mövzunun müəyyən istiqamətdə inkişafı üçün bir 
ana xətt ətrafında birləşib romanın əsas süjetini təşkil edir. 
''Kompozisiyaya heç vaxt zahiri formal üsulların cəmi kimi'' (12, 
səh.77) baxmayan Y.V.Çəmənzəminli ''Qan içində'' romanını 
arxitektonik baxımdan maraqlı qurmuşdur. ''Çoxplanlılığı və 
çoxcəhətliliyi ilə diqqəti cəlb edən bu romanda dövr bütövlükdə, 
təfsilatı və təfərrüatı ilə canlandırılmışdır'' (52, səh.69). 
Üç hissəyə bölünən bu romanın birinci hissəsində Qarabağ 
xanlığının, həm öz daxilində və həm də Azərbaycan xanlıqları ilə 
münasibətindən doğan ziddiyyətlərdən bəhs edilir. Ikinci hissədə 
Himalay  Ənvəroğ lu __________________________ 
 147
bura qonşu dövlətlərin münasibəti də əlavə edilir. Üçüncü hissədə 
ziddiyyətlər daha da şiddətlənir. Xanlığın süqutu başa çatır. 
Beləliklə bu hissələr epoxanın müəyyən mərhələsi kimi canlan-
dırılaraq romanda tarixilyi dərinləşdirmiş, xronikanın ardıcıl 
axınına imkan yaratmışdır. Bunu kompozisiyada tarixiliyi 
gücləndirmək vasitələri kimi də başa düşmək olar. Müəyyən 
parçaların, kiçik hissələrin xronoloji ardıcıllıqla düzülüşü romanın 
yalnız zahiri kompozisiyasıdır. Onun daxilində ''ikinci 
kompozisiya'' da vardır. Bu, ikinci kompozisiya tarixin fəlsəfəsi-
nin kompozisiyasıdır'' (63, səh.456). 
T.Hüseynov göstərilən əsərində ''Qan içində'' romanını 
A.Tolstoyun ''Birinci Pyotr'' romanının janr və kompozisiya 
xüsusiyyətləri ilə müqayisə edərək onları birləşdirən və ayıran 
cəhətləri göstərir. Burada dramatikləşdirilmiş tarixi prinsip (52, 
səh.71)xüsusi vurğulanır. Lakin A.Tolstoydan fərqli olaraq 
Çəmənzəminli şəxsi və tarixi başlanğıcların sintezi yolu ilə 
onların birləşməsinə nail olur. Məsələn, Vaqifin şəxsi həyatı tarixi 
qüvvələrin fəaliyyəti və mübarizəsi fonunda canlandırılır. Bunu 
əsər boyu izlənən Vaqif – Qızxanımın xəttində aydın görürük. Bu 
xəttin doğurduğu gərginlik romanın sonuna qədər davam və 
inkişaf etdirilir. Belə motivlərin milli və dünya ədəbiyyatında 
kifayət qədər tipoloji oxşarlığı vardır. "Qan içində" romanında 
tarixi və ictimai şəraitin doğurduğu faciə şəxsi tale üzərində 
kökləndiyi üçün şiddətləndirilərək son həddə çatır. "Isti bir gün 
idi. Vaqif ilə Qasım ağanı Cıdır düzünə aparırdılar… Vaqif… 
rəngi qaçmış oğlunun üzünə baxıb: 
 - Qasım ağa bizi hara aparırlar? – dedi. 
 Oğlu sərzənişli bir səslə: 
 - Ağa, - dedi, - bir çoxlarını sən bu yolla göndərmisən, indi 
də bizi həmin yolla həmin yerə aparırlar… Vaqif oğlunun 
qurbanlıq qoyun kimi yerə uzadıldığını gördükcə qışqırdı: 
 -Amandır! Əvvəl məni, sonra onu! Mənə oğul dağı göstər-
məyin. 
Cəllad qulaq asmadı. Vaqif oğlunun xırıltısını eşitdikdə, 
özünü itirdi… Artıq özünün öldürülməsini heç duymadı da – hər 
______________________Азярбайъан романынын инкишаф проблемляри 
 
 148
şey bir yuxu kimi gəlib keçdi…" (37, səh.228-229). Tarixi 
yaddaşımızın bu amansız yuxusu bu gün də insanın qanını coşdu-
rur, onu tarixi şəxsiyyətin faciəsinin və fərdi müsibətinin səbəb-
lərini axtarıb tapmağa sövq edir. Roman bu tarixi faciənin daxili, 
gizli səbəblərinin meydana çıxarılmasında mühüm rol oynamış-
dır. Bununla belə, 30-cu illərin cəmiyyət həyatında kök salan vul-
qar sosioloji meyllər "Qan içində" romanında da özünü gös-
tərmişdir. Xüsusilə, Qasım ağanın Vaqifə "çoxlarını sən bu yolla 
göndərmisən" deməsi, ata və oğulun süjetindəki münasibətlərinin 
ümumi ahəngindən doğmur və Vaqifin tarixi şəxsiyyəti ilə 
səsləşmir. Görünür, ədib bu gedişi ilə cüzi də olsa Vaqifin tarixi 
şəxsiyyətinə "partiyalı" və "sinfi" ədəbiyyat münasibəti göstər-
məyi çalışmışdır. Çünki mükalimənin həmin məzmunu əsərin 
ümumi məntiqindən, tarixi həqiqətdən, konkret vəziyyətdən və 
əxlaqın özündən doğmur. Günahsız qurban olan Qasım ağanın 
şəxsiyyətinə kölgə salır. Əlbəttə, müəllif Vaqifi idealizə etmək 
yolu ilə getməmişdir. Çünki o, həm də öz əsrinin yetişdirməsi və 
övladı idi. Ona görə Vaqif bir tərəfdən əsrin fövqündə durursa, 
digər tərəfdən mühitə bağlıdır və şəraitin qurbanıdır. 
Azərbaycan tarixi roman tipini lirik-emosional üslubda 
inkişaf etdirən Çəmənzəminli milli-tarixi dramaturgiyamızın 
yaşarlı ənənələrindən ustalıqla bəhrələnmişdir. Tarixi şəxsiyyətin 
romanını yaratmaq və aparıcı qəhrəmanı təkcə xronologiyaya 
deyil, eyni zamanda müxtəlif insan münasibətlərinə qoşub onun 
mürəkkəb kompozisiyasını yaratmağın bədii təcrübəsi hələ nəsrdə 
özünü tam şəkildə göstərməmişdisə də, bunlar dramaturgiyada 
artıq özünün həllini tapmışdır. Ə.Haqverdiyevin, N.Nərimanovun, 
C.Cabbarlının bu sahədə zəngin təcrübəsi var idi. Bu mənada 
"Qan içində" romanı özünün tipoloji başlanğıcını "Birinci 
"Pyotr"dan əvvəl "Ağa Məhəmməd şah Qacar"dan, "Nadir 
şah"dan, "Nəsrəddin şah" və "Od gəlini"ndən alırdı. Romanın 
uğurlarında Qarabağın tarixinə dair xronikaların da mühüm rolu 
olmuşdur. Faktlar göstərir ki, xronika roman üçün təkcə mənbə 
deyil, həm də təhkiyə forması rolunu oynayır. Bu baxımdan "Qan 
içində" xronikadan ustalıqla istifadə edilməklə yaradılan tarixi 
Himalay  Ənvəroğ lu __________________________ 
 149
roman janrının klassik nümunəsidir. O, təsvirinin realizminə, 
yığcamlığına, canlı koloritinə, xarakterləri təbii inkişaf etdirmək 
imkanına görə də bənzərsizdir. 
30-50-ci illərin Azərbaycan romanından ictimai-siyasi 
meyllərə üstünlük vermək tələb edilsə də, canlı bədii xarakterlər 
yaratmaq sahəsində aparılan axtarışlar davam etdirilmişdir. "Şa-
mo" (1931-1940), "Dirilən adam" (1935), "Daşqın" (1933-1936), 
"Döyüşən şəhər" (1938), "Dünya qopur" (1933), "Bir gəncin ma-
nifesti" (1939), "Gizli Bakı" (1940) və s. romanlar bu baxımdan 
diqqəti cəlb edir. Həmin romanlarda Azərbaycan kəndlərində baş 
verən kəskin siyasi hadisələr qələmə alınmışdır. Bu romanların 
içərisində ən çox diqqəti cəlb edən "Şamo"dur. Hələ 1930-cu ildə 
kiçik həcmdə nəşr edilmiş bu romanda "vətəndaş müharibəsi" 
deyilən bir dövrün səciyyəvi hadisələri Şehli və ətraf kəndlərin 
timsalında əks etdirilmişdir. Romanın ilk fəsillərində hadisələr 
daha çox ailə münasibətləri çərçivəsində göstərilirdi. Safo kişinin 
ailəsinin taleyi və onun böyük oğlu Şamonun mənəvi-siyasi tə-
kamülü ilə bağlı əhvalatlar, onun Qəmərlə sevgi münasibətləri, 
Kürdüstan elində baş verən "sinfi" toqquşmalar haqqında real 
təsəvvür verilirdi. Müəllif Gülsənəmin qaçırılması, Samonun 
döyülməsi, Nazlının zorlanması, yasavul Kəlbalıya güllə atılması 
kimi roman boyu yeri gəldikcə xatırladılan hadisələri məişət 
çərçivəsində təsvir etsə də, bunlar əsərin əsas süjet xətti ilə, 
aparıcı qəhrəmanların xarakteri və sonrakı taleləri ilə daxildən 
möhkəm bağlanırlar. 
Romanın süjeti ilk təkanını Hətəmxan ailəsi ilə Safo 
ailəsinin fərd çəkişməsindən və ixtilafından alaraq get-gedə həm 
eninə, həm də dərininə doğru inkişaf edərək özünə saysız-hesab-
sız əlavə hadisə və xətlər, tarixi şəxsiyyətlər və müəllif təxəyyü-
lünün məhsulu olan obrazlar daxil edir. 
1930-cu ildə yazılmağa başlayan və yalnız 1974-cü ildə 
tamamlanan "Şamo" Azərbaycan romanının qüdrət ölçüsünə, 
milli roman təfəkkürünün meyarına çevrilmişdir. S.Vurğunun 
obrazlı şəkildə Azərbaycan ədəbiyyatının "ağır artilleriyası", 
"uzaq vuran topu" adlandırdığı S.Rəhimov ilk növbədə özünün 
______________________Азярбайъан романынын инкишаф проблемляри 
 
 150
"Şamo"su ilə sənətsevərlərin diqqətini cəlb edib. Burada "sahil-
sizlik", "hüdudsuzluq" özü də bir keyfiyyətdir, janr ölçüsüdür. Əl-
bəttə, Azərbaycan romanının 30-cu illərdən başlayaraq və bu 
günümüzə qədər davam edən romanının heç bir nümunəsini "Şa-
mo" ölçüsünə nəinki bərabərləşdirmək, heç yaxınlaşdırmaq müm-
kün deyil. Burada biz təkcə həcmi, hadisə və qəhrəmannların 
kəmiyyət göstəricisini nəzərdə tutmuruq. Biz birinci növbədə 
roman sənətkarlığı ilə əldə edilən keyfiyyəti, janr strukturunu, 
roman təfəkkürünü və süjet əlaqələrinin ustalıqla predmetləşdiril-
məsini nəzərdə tuturuq. "Şamo"nu zahiri xronika ilə, yuxarıda 
deyildiyi kimi vətəndaş müharibəsi və inqilabi hadisələr 
çərçivəsilə məhdudlaşdırmaq olmaz. O, həyatın, insanın daxili 
dünyasının dərinliklərinə gedən geniş, işıqlı və aydın yoldur. 
"Şamo"nun öz dünyası var, bu aləmin öz sakinləri vardır. O 
oxucu xoşbəxtdir ki, həmin aləmə daxil ola bilir. Çünki oradan 
artıq yeni bir əhval-ruhiyyə ilə, əxlaq və düşüncə tərzi ilə çıxırsan. 
"Şamo" suyu saf və sərin bir şəfa bulağıdır, adi maraq üçün, ötəri 
hisslərin oxşanması üçün yazılan roman deyil. Romanın 745 
səhifədən ibarət olan birinci kitabı yeddi hissədən ibarətdir. Hər 
hissə özlüyündə yeddidən on beşə qədər fəslə bölünür. Məsələn, 
15 fəsildən ibarət olan birinci hissənin "düzülüşü" belədir. 
"Qaçırılan qız", "Yandırılan kağız", "Görünməz gəlin", "Səki 
üstündə", "Hansı ilə?", "Qulluqbaz yasavul", "Ala təsbeh", 
"Xudaverən və yüzlük", "Xain xoflu olar", "Kimdir müqəssir?", 
"Ata ürəyi", "Oğul ardınca", "Ata ocağı", "Qurğu qəziyyəsi", "Əl 
boyda raport". Bu fəsillər romanın 120 səhifəsini əhatə etmişdir. 
15 fəslin müqabilində bu həcm bir o qədər də çox deyil. Çünki 
hər bir fəsil özü ayrılıqda sanki bir nağıl-romandır. Müəllif 
fəsilləri nəinki ədəbi materialla təmin etmiş, eyni zamanda onların 
bədii sənətkarlıq qayğısına da qalmışdır. Hər bir fəsil öz ideya-
məzmununa görə struktur vahiddir, bitkin bir novelladır, eyni 
zamanda ümuminin, böyük tamın tərkib hissəsidir. Bu vəhdət 
süjet əlaqəsindən daha çox daxili, assosiativ əlaqə ilə əldə edilir. 
Əks halda süjetin epik "əlaqələri" ilə bu qədər əhvalatı müəllif 
ideyasına bənd etmək çətin olardı. "Qaçırılan qız" adlanan birinci 
Himalay  Ənvəroğ lu __________________________ 
 151 
fəsildə Safo qızı, Şamo bacısı Gülsənəmin Hətəmxan oğlu Maro 
tərəfindən qaçırılmasından bəhs edilir. Başlanğıcda təxminən bir 
neçə kəlmədən sonra müəllif fəslin qəhrəmanlarını süjet 
mərkəzinə gətirir. Safonun övlad qayğısı, keçirdiyi həyəcənlar, 
Şamo və Maro haqqında düşüncələr verilir. Bu fəsil Safonu son 
dərəcə çıxılmaz və mürəkkəb, eyni zamanda qəti hərəkət etmək 
məqamına çatdırır. Cəmi 14 səhifədən ibarət olan bu fəsil həm də, 
böyük hadisələr üçün ilkin hazırlıq rolunu oynayır. Bununla belə, 
Molla Qafar da daxil olmaqla romanın gələcək iştirakçılarının 
müəyyən qismi süjetdə görünmək imkanı əldə edir. "Qaçırılan 
qız" fəsli aşağıdakı "məzmunda" qurtarır: "Cındırından indi də 
qan süzülən Safo barmaqları üstdə qalxıb boylanıb, kədərli bir 
səslə: 
- Qı…zı…m – dedi – Cana…varlar… qaçıram quzum!... 
Bu zədəli səs Gülsənəmin sinəsini bir ox kimi dəlib keçdi. 
O, hıçqırıb içərisində: 
-Də…də!... – deyə çığırdı. – Bəs, Şamo haradadır? (105, 
səh.14). 
Biz yuxarıda qeyd etmişdik ki, S.Rəhimovun roman 
təfəkküründə məntiqi gedişlər, assosiasiya, "süjetdən kənar" 
komponentlər mühüm yer tutur. Birinci fəslin sonu "Bəs, Şamo 
haradadır?" sualı ilə qurtarır. Gözləmək olardı ki, ikinci fəsildə 
bilavasitə Şamo hadisələrə qoşulacaq və ailələrinə vurulan namus 
ləkəsinin təmizlənməsi yolunda ölüm-dirim savaşına girişəcək. 
S.Rəhimov Gülsənəmin atasına "Bəs, Şamo haradadır?" son 
dərəcə həyəcanlı və ümid dolu verdiyi sualı sanki "Heç eşitmir" 
və "Yandırılan kağız" fəslini (ikinci fəsil) ilk baxışda Gülsənəmin 
qaçırılması ilə bilavasitə əlaqəsi olmayan Molla Qafarın axşam 
namazına hazırlaşması əhvalatı ilə başlayır.  
S.Rəhimov bu əsərində nağıl, dastan təhkiyəsindən, klassik 
roman təcrübəsindən bəhrələnib orijinal bir yol tutmuş, Azər-
baycan romanının özünün şəxsi üslubu hesabına xeyli inkişaf 
etdirərək ona böyük şöhrət gətirmişdir.  
Həcmi üç min səhifədən artıq olan bir romanın bədii sənət-
karlığını bütün incəliklərinə qədər təhlil etmək imkan xaricində-
______________________Азярбайъан романынын инкишаф проблемляри 
 
 152
dir. Çünki bu abidənin "memarlıq sirləri" həddən artıq çoxdur və 
onların böyük bir qismi isə romanın daxili məzmunu ilə 
bağlıdırlar. "Səki üstündə" adlanan dördüncü fəsil (birinci cild): 
Gülsənəmlə Maronun bir-birlərinə alışmalarından başlayaraq 
övlad dünyaya gətirmələrinə qədər bəzi hadisələr S.Rəhimovun 
təhkiyə üslubuna məxsus gedişlərlə nağıl edilir. Lakin burada 
diqqəti cəlb edən bir cəhəti nəzərə çarpdırmaq yerinə düşərdi: 
"Mamaça əlini irəliyə uzadıb: 
- Yaxına bir gəl, ay! – dedi – Ay Pası, heç bilmirəm 
neyləyim? 
-Işçiyəzim var mənciyəz gedirəm, - dedi: - Pası tövlə qapısı 
ağzından geriyə tərəf ləngərlədi, - mənciyəz əzəldən bizim 
oğlanciyəzin bu işinə Allah xeyir versin deməmişəm. Bu ötən 
yazda heç dağa da getmədim. Molla Qafar minnətçi düşəndən 
sonra heyvanı Çalbayıra qaldırdım." (105, səh.31). 
Göründüyü kimi, doğum anında, mamaça ilə söhbət 
əsnasında Pası birdən-birə "Bu ötən yazda heç dağa da getmədim" 
– deyərək, sanki əsas mətləbdən uzaqlaşır. Bu adi roman təhkiyə 
xüsusiyyəti deyil. Yəni nə adicə retro, yaxud haşiyə və ricət deyil, 
məhz təhkiyənin mürəkkəb üslubi toxumasıdır. 
Çox maraqlı bir vəziyyət yaranır. Romanının birinci 
hissəsinin birinci fəslində Gülsənəm "Bəs, Şamo haradadır?" – 
deyə atasından qardaşını soruşur. Bu, romanın 14-cü səhifəsində 
olur. Lakin biz romanın yalnız 614-cü səhifəsində Şamonun dostu 
Fərzəli ilə birlikdə Şehli kəndinə qayıtdığını oxuyuruq. Təsəvvür 
edin ki, 600 səhifəlik bir ədəbi materialda Şamo Şehlinin həsrətini 
çəkir, qoca atasına, kimsəsiz bacısına, vüsalına can atdığı 
Qəmərinə qovuşmaq istəyir. Onlar Şamonu görmək arzusu ilə 
yaşayırlar. Lakin bu müddətdə Şehlidə çox işlər olmuşdur. 
Gülsənəmin Marodan övladı olandan sonra yenidən ata evinə 
qaytarılmışdır. Məsələ burasındadır ki, müəllif özü də Şamonu 
Şehliyə gətirməyə çalışırdı. Qəhrəmanın roman həyatı, hadisələrin 
epopeya miqyası alması isə buna imkan vermirdi. Müəllif imkan 
tapan kimi çoxdan arzusunda olduğu bu gəlişi böyük 
məmnuniyyətlə yeddinci hissəsinin "Kölgəli yol" fəslində həyata 
Himalay  Ənvəroğ lu __________________________ 
 153 
keçirir. Lakin Şamonun həyatının heç bir anı əslində Şehlisiz 
olmayıb və o, daim Şehli arzusu ilə yaşayıb. Öz növbəsində Şehli 
də həmişə Şamo ilə yaşayıb, öyünüb və onun yolunu gözləyib. 
Xüsusilə Qəmər. Bütün bu gedişləri nəzərə alanda adama belə 
gəlir ki, "Şamo" nəinki S.Rəhimovun roman yaradıcılığından, 
ideya və mövzular aləmindən, eyni zamanda Azərbaycan 
romanının sonrakı taleyindən qırmızı bir xətlə keçir. Ilk dəfə 
S.Rəhimov "Şamo" romanında "Həyat nağılı" (105, səh.255), 
"Kankan Gavə" fəsilləri ilə nağıl və dastan poetikasının verdiyi 
imkandan istifadə edərək romançılarımız üçün yeni üslub 
nümayiş etdirmişdir. "Şamo"nun təkcə I.Əfəndiyev, I.Şıxlı, 
I.Hüseynov, B.Bayramov kimi tanınmış yazıçıların deyil, eyni 
zamanda altmışıncı illərdə ədəbiyyata gələn nəsillərimizin də 
roman yaradıcılığına mühüm təsiri olmuşdur. Ümumiyyətlə, 
Qarabağın tarixini, coğrafiyasını, insanlarının psixologiyasını 
dərindən bilən S.Rəhimovun "Şamo"su, Qarabağ mövzusunda 
yazan romançılarımız üçün həm mənbədir, həm də məktəb. 
Insanı daxili-mənəvi inkişaf prosesində göstərmək sahə-
sində Mir Cəlalın da "Dirilən adam" romanı diqqəti cəlb edir. 
Əsər vaxtı ilə birmənalı qiymətləndirilməmişdir. Romanda əhva-
latçılıq, nağılçılıq da açıq şəkildə özünü göstərir. Qədirin mənəvi 
"dirilmə"sini xüsusi vurğulayan yazıçı onun inandırıcı canlı bədii 
obrazını yaratmaq qayğısına qalmamışdır. Müəllif belə düşün-
müşdür ki, inqilabi gerçəklik Qədiri diriltmək iqtidarına malikdir. 
Bu baxımdan bəzi tədqiqatçılar "dirilmə"nin ləngidilmə-
sinin başlıca səbəbkarı kimi musavat hökumətini, parlamenti 
xüsusi vurğulayır (61, səh.42). Ona görə də romanda bədii 
sənətkarlıq imkanlarının müəyyənləşdirilməsi kölgədə qalır. 
Nəticədə əsər bütünlüklə Qədirin mənəvi "dirilmə"si adı altında 
siyasi "dirilmə"si kimi qiymətləndirilir. Bu romanın uğurlarını 
Qədirin "dirilmə"si ilə bağlamaq düz deyil. Çünki romanda 
Qumru kimi qüvvətli işlənmiş milli-bədii xarakter vardır. Elə 
götürək Xudayar bəylə tipologiya təşkil edən Bəbir bəy. Mənfi tip 
kimi bu harın adamın zahiri portretində və əməllərində də sələfini 
tamamlayan bir ardıcıllıq vardır. Bəbir bəyin məqsədini yerinə 
______________________Азярбайъан романынын инкишаф проблемляри 
 
 154
yetirmək üçün din nümayəndələrindən və divan adamlarından 
bacarıqla istifadə etməsi də, obrazın kompozisiyası baxımından 
diqqəti cəlb edir. Düzdür, klassik dramaturgiyamızda və bədii 
nəsrimizin bəzi nümunələrində Bəbir bəy tipində olan adamların 
öz məqsədinə çatması üçün istifadə etdiyi vasitələrə kifayət qədər 
rast gəlmək olar. Lakin M.Cəlalın tipi həm romanın 
kompozisiyasında mükəmməl işlənmiş bədii xarakter olmaqla 
yanaşı, həm də tarixi şəraitin "övladı" kimi meydana çıxmışdır. 
Qumruya gəldikdə isə demək lazımdır ki, bu obraz təbiiliyinə, 
ustalıqla işlənməsinə görə romanın inqilabçı obrazlarını qat-qat 
üstələyir. O, özünün mərdliyi, cəsarəti, dönməzliyi, namus 
yolunda hətta dilsiz körpəsini qurban verməsi ilə "Kitabi-Dədə 
Qorqud" qəhrəmanlarından olan Burla Xatunu, Koroğlunun 
Nigarını, Nəbinin Həcərini, Şamonun Qəmərini xatırladır. Yalnız 
xatırlatmır, xarakteri və əməlləri ilə də bunu sübut edir. Ona görə 
bu gün 30-cu illər romanını mövzu baxımından deyil, ümumən 
sənət baxımından qiymətləndirmək lazımdır. Çünki əsərin 
ləyaqətini siyasi plana tabe etmək müəllifə baş ucalığı gətirmir. 
Bununla belə, M.Cəlal romanlarında müasir bədii təfəkkürü 
özünə cəlb edən məziyyətlər çoxdur. Başqa sözlə, hər hansı tarixi 
şərait olursa-olsun "Bir gəncin manifesti"ndə Baharın taleyi və 
onun anası Sona xalanın xarakteri bədii düşüncə predmeti olaraq 
qalacaqdır. 
M.Hüseynin 1933-1934-cü illərdə yazdığı "Daşqın"da Azər-
baycanda 1918-1920-ci illərdə baş verən ictimai-siyasi hadisələrə 
həsr olunmuşdur. Bu illər: "vətəndaş müharibəsi" dövrü həqiqətən 
Azərbaycan milləti müxtəlif cəbhələrə bölünmüş və mövcud 
siyasi iqlim şəraitində ölüm-dirim mübarizəsi aparırdı. Lakin 
kimə qarşı, nədən ötrü döyüşə atıldıqlarını dərindən dərk etməyən 
ayrı-ayrı adamlar müəyyən qrupların siyasi hakimiyyət 
davalarının qurbanı olurdu. Bunu yuxarıda qeyd edilən "Dirilən 
adam" romanının aparıcı qəhrəmanı Qədirin timsalında da aydın 
şəkildə görmək mümkündür. Ailəsini yaşatmaq üçün rüşvət verib 
qulluğa girən Qədirin müəyyən macəralardan sonra, müəllif Ira-
dəsi ilə şüurlu inqilabçı kimi yenidən öz kəndinə dönməsi, "yeni 
Himalay  Ənvəroğ lu __________________________ 
 155 
quruluş" uğrunda mübarizəyə girişməsi, milli kökə qarşı "ölüm-
dirim" savaşına qoşulması qəhrəmanın süni yolla hazırlandığını 
göstərir. "Vətəndaş müharibəsi" mövzusunu yalnız bir istiqa-
mətdə, açıq tendensiya və siyasi tərəfkirliklə işləmək tələbi artıq 
ənənə şəklini alaraq müəlliflərin sərbəst yaradıcılıq axtarışları 
aparmalarına imkan vermirdi. Bir roman kimi "Daşqın" da "və-
təndaş müharibəsi" mövzusuna birmənalı münasibətin qurbanı 
olub. Ona görə də romanda müəllifin boyaları yalnız qırmızı və 
qaradan ibarət olmuşdur. Millətinin övladlarını düşmən cəbhəyə 
bölüb, qardaşı-qardaşa qarşı qoyan siyasi şəraitin dərindən yaşan-
madan, tələm-tələsik romanlaşdırılması hadisələrin birtərəfli və 
üzdən təhlil edilməsinə, başqa sözlə qırmızıların həmişə haqlı və 
qalib qüvvə kimi verilməsinə səbəb olmuşdur. Romançı mükəm-
məl bədii xarakterin deyil, daha çox inqilabın qələbəsini təmin 
etmək qayğısına qalmışdır. Ona görə də "Daşqın" romanın"dakı 
Sərxan və Şirəli ilə Əbülhəsənin "Dünya qopur" romanındakı 
Büləndlə Veys eyni biçimdlə yaradılmışdır. Bu dövrün romanı 
"vətəndaş müharibəsi" mövzusunu bütün mürəkkəbliyi, tragizmi 
və ziddiyyətləri ilə yarada bilmirdi. Məsələn, "Daşqın"da 
"istismarçılar cəbhəsi"ni təmsil edən Yolçu, Şəhriyar bəy və 
Şəmsin tünd boyalarda, yalnız millətin düşməni kimi verilməsi 
romanın konfliktinin təbii inkişafından doğmadığı üçün sənətə 
partiyalı, sinfi yanaşmanın qurbanına çevrilmişdir. Onlar ictimai 
həyatın özünün qurbanı olduğu kimi sənətdə də həm "istismarçı" 
sinfin nümayəndəsi kimi, həm də bir xarakter kimi qurbana 
çevrilirdilər. Çünki ideoloji təzyiq bu şəxslərin heç birini canlı 
bədii xarakter kimi yaratmağa imkan verməmişdir. Ona görə də 
bu dövrdə yaradılan romanlarda "istismarçı siniflərin" nümayən-
dələrinin heç birisinin bədii obrazı F.Kərimzadənin "Qarlı aşırım" 
romanındakı Kərbəlayi Ismayıl kimi öz sinfi və milli ideallarını 
axıra qədər qoruya bilməmişlər. Bu baxımdan prototipi bəlli olan, 
(Qazaxda yaşamış məşhur qaçaq Kərəm) özünün mərdliyi və 
igidliyi ilə xalqımızın bir sıra müsbət keyfiyyətlərini ifadə edən 
qaçaq Əmrahın son anda inqilabçılara meyl etməsini də vətəndaş 
______________________Азярбайъан романынын инкишаф проблемляри 
 
 156
müharibəsindən bəhs edən "Daşqın" romanının uğuru hesab 
etmək olmaz. 
30-cu illər Azərbaycan romanı vətəndaş müharibəsi mövzu-
su ilə yanaşı "kolxoz quruculuğu", "kollektiv təsərrüfat" yaratmaq 
uğrunda "mübarizə" mövzusuna da böyük maraq göstərmişdir. 
"Kolxoz mövzusu" poeziyada və dramaturgiyada hətta bir qədər 
əvvəl görünməyə başlanmışdır. Lakin romanın janr təbiəti 
yazıçıları özlərindən asılı olmayaraq "gözləmə mövqeyi" tutmağa 
məcbur edirdi. Bununla belə, çox da gözləmək lazım gəlmədi və 
30-cu illərin bu dəbdə olan mövzusunda romanlarımız yaranmağa 
başladı. Əlbəttə, başqa ənənəvi mövzular kimi "kolxoz mövzusu" 
da şərtidir və zahiri xarakter daşıyır. Çünki sənətin başlıca 
predmeti insandır. Digər obyektlər isə insanı göstərmək üçün 
vasitədir. Ona görə də "kolxoz", yaxud "istehsalat" mövzusu 
deyib sükutla keçmək və üstündən xətt çəkmək olmaz. Əsas 
məsələ həmin dövrlərin mövzularında sənətin idealının necə, 
hansı üsulla və nə səviyyədə yerinə yetirilməsidir. Məsələn, 
Əbülhəsənin 1933-cü ildə yazdığı "Yoxuşlar" romanında konkret 
dövr və onun "həqiqətləri" təsvir edilmişdir. Kollektiv təsərrüfat 
yaratmaq yolundakı "yoxuşlar" göstərilmişdir. Romanın təlqin 
etdiyi zahiri ideya budur ki, yoxuşları keçib gedə bilmək üçün 
böyük qüvvə və siyasi sayıqlıq lazımdır. Romandan göründüyü 
kimi, bir çoxları bu yoxuşları qalxa bilmir, bəziləri isə qalxsa da, 
orada qərar tutub qala bilmir və Bakıdan gələn kolxoz sədri 
Bünyad kimi nəhayət uçuruma yuvarlanır. Əsərdə belə bir ideya 
da aşılanır ki, bunların içərisindən yalnız möhkəm siyasi şüura 
malik olanlar cürətlə aydın gələcəyə, sabaha doğru möhkəm bir 
inamla addımlayırlar. Lakin əslində "Yoxuşlar" kimi realist bir 
romanın bütün məzmununu bu ideyaya bənd etmək olmaz. 
Romanda Bünyaddan, Qumrudan tutmuş ta Babacana və Canı 
kişiyə qədər mükəmməl işlənmiş canlı bədii xarakterlər vardır. 
Ona görə də Bünyad və Qumru münasibətləri təkcə ictimai və 
siyasi baxımdan deyil, həm də insani baxımdan, hissi mənada 
qiymətləndiriləndə aydın olur ki, romanın daxili imkanları daha 
geniş təsir bağışlayır. Ona görə də əsərin bədii dəyərini bir qədər 
Himalay  Ənvəroğ lu __________________________ 
 157 
dərin qatlarda axtarmaq lazımdır. Məsələn, Bünyadla Babacanın 
gənc qızı Nuşunun qarşılıqlı daxili münasibətlərinin, 18 yaşlı 
Kamranla 25 yaşlı Qumrunun sevgi həyatının sənət baxımı bunu 
deməyə əsas verir. 
Söhbət Əbülhəsənin roman yaradıcılığından və onun ayrı-
ayrı nümunələrindən gedəndə etiraf etməliyik ki, o, bir predmet 
kimi geniş tədqiq olunmuşdur. M.Arif, M.Hüseyn, M.Cəfər və b. 
görkəmli tənqidçilər onun roman yaradıcılığını təhlil etmiş, 
Q.Xəlilov "Azərbaycan romanının inkişaf tarixindən" monoqra-
fiyasında Əbülhəsənə geniş yer vermiş, T.Mütəllibov ədibin yara-
dıcılıq yolunu, roman fəaliyyətini monoqrafiya səviyyəsində 
geniş tədqiq etmişdir. Təkcə Əbülhəsən haqqında deyil, 
ümumiyyətlə, 30-50-ci illərdə Azərbaycan romanına gələn və 
zamanın irəli sürdüyü mövzu və qəhrəmanların bədii həllində 
özünəməxsus uğurlar qazanan yazıçılarımızın demək olar ki, 
hamısının haqqında xüsusi kitab və monoqrafiyalar yazılıb, 
namizədlik və doktorluq dissertasiyaları həsr edilib. Ona görə də 
belə bir zəngin tədqiqatdan sonra, məsələn, "Yoxuşlar"ı, yaxud 
M.Hüseynin "Tərlan" romanını ənənəvi mövzu baxımından 
yenidən təhlil etmək deyilənlərə əslində xüsusi bir yenilik 
gətirməz. Ona görə də ayrı-ayrı yazıçıların romanlarında təsvir 
olunan problemlərin mövzu və ideya baxımından təhlilinin əhə-
miyyətini azaltmadan demək lazımdır ki, müasir ədəbiyyatşü-
naslıq təfəkkürü ilə həmin əsərlərin bu gün kifayət qədər 
nöqsanını və uğurlarını meydana çıxarmaq mümkündür. 
Bu gün"inqilabi-tarixi", "vətəndaş müharibəsi", "kolxoz 
quruculuğu", "istehsalat" və s. mövzularda yazılan əsərləri yalnız 
mövzu tipologiyası baxımından qiymətləndirib mühüm daxili 
struktur dəyişiklikləri nəzərə almamaq faydalı hesab edilə bilməz. 
Məlum olduğu kimi, 30-cu illər Azərbaycan romanının janr 
imkanları yuxarıda qeyd edilən mövzuların əsasında geniş-
lənməyə başlamışdır. Ilk baxışda "vətəndaş müharibəsi" mövzusu 
zahiri xarakterinə görə ideoloji mənada başa düşülə bilər. Lakin 
Azərbaycan romanının taleyi sənətkar axtarışları və qəhrəman 
______________________Азярбайъан романынын инкишаф проблемляри 
 
 158
problemləri ilə birbaşa bağlı olduğu üçün məziyyətləri zahiri 
mövzuda yox, daha çox daxili məzmunda axtarmaq lazımdır. 
Millətimizin düşdüyü vətəndaş müharibəsi bəlasının ilk 
roman səhifəsi S.Rəhimovun "Şamo"su ilə açılır. Lakin "Şamo" 
öz tərkibində eyni zamanda xalq həyatının, onun tarixi taleyinin 
elə mürəkkəb gedişlərini birləşdirir ki, bunların hamısını bir janr 
və mövzu ətrafında qruplaşdırmaq çətindir. Məsələn, Şamo 
surətində həm epopeya, həm roman, həm dram qəhrəmanının 
imkanları birləşdirilib. Əgər o, xalq taleyinə qovuşanda epopeya 
mövzusunu ifadə edirsə, şəxsi taleyini düşünəndə, ailəsinin və 
sevgilisi Qəmərin gənclik xoşbəxtliyini fikirləşib mübarizəyə giri-
şəndə roman, mövzu və ideyanı kəskin qarşıdurmalar əsasında 
həyata keçirəndə dram poetikasını ifadə edir. Eyni zamanda hər 
bir mövzu və qəhrəman tipi özü ilə bərabər, psixoloji-mənəvi yük, 
bədii məzmun tutumu gətirir. Bu da romanın janr strukturuna, 
estetik poetensialının artmasına müsbət təsir edir. Bu baxımdan 
"Şamo" romanı zahiri mövzusuna görə deyil, daxili məna tutu-
muna, insanı saysız-hesabsız müstəvilərdə göstərmək qüdrətinə 
görə qiymətləndiriləndə burada bir sıra müsbət başlanğıcların 
mənbəyini aydın görmək olur. 
"Şamo"da öz mövqeyini möhkəmləndirən Azərbaycan 
romanı öz yayından "xilas" olan ox kimi milli həyatın sosial-mə-
nəvi içərilərinə sürətlə nüfuz etməyə başlayaraq janrı yeni-yeni 
qəhrəman tipləri hesabına zənginləşdirməyə başladı. Əlbəttə, 
"vətəndaş müharibəsi" mövzusunun öz qəhrəman tipləri var idi və 
bunlar yalnız məlum dairədə , öz orbitlərində sərbəst hərəkət 
etmək imkanına malik idilər. Hüdud müəyyənliyi bunlarda şüur 
axınına, qəlbin dialektikasına və bir sıra iradi-mənəvi aktların 
sərbəst həyata keçirilməsinə imkan vermirdi. Onlar ictimai-siyasi 
baxımdan həddən artıq fəal və hərəkətdə olan qəhrəmanlar 
olduqları üçün janrın lirik-psixoloji istiqamətdə sərbəst inkişafın-
da mühüm rol oynaya bilmirdilər. Yəni burada söhbət elə xüsu-
siyyətlərdən gedir ki, o, başlanğıc mənasında Azərbaycan roma-
nının daha sonrakı mərhələsində özünü göstərmişdir. Yəni bu 
Himalay  Ənvəroğ lu __________________________ 
 159
mərhələdə artıq məlum mövzu və qəhrəman məhdudluğundan 
xilas olmaq imkanı əldə edilir. 
Lakin Azərbaycan romanı özünün bu "ənənəvi" mövzula-
rında da insana, onun əməllərinin bədii əksinə xidmət etmiş, mən-
sub olduğu xalqın milli taleyində fəal rol oynamışdır. Bu mənada 
30-cu illərin tipik mövzuları da ayrı-ayrı yazıçı üslublarında, 
qəhrəman talelərində öz imkanlarını kifayət qədər meydana çıxara 
bilmişlər. Başqa sözlə, mövzu ümumi formasını və zahiri 
strukturunu saxlasa da, zaman və fərdi baxım altında təbii olaraq 
özünün əvvəlki mənasını dəyişir. Məsələn, 30-40-cı illərdə "Şa-
mo" romanında təsvir edilən, "vətəndaş müharibəsi"nə, "inqilabi" 
hadisələrə müəllif münasibəti əsər üzərində işin sonrakı onilliklə-
rindəki münasibətlə eyni ola bilməz. Məlum olduğu kimi, sonrakı 
dövrlərdə S.Rəhimov aparıcı qəhrəmanları artıq daxili, şəxsi 
planda, psixoloji istiqamətdə göstərməyə üstünlük verir. Yəni, 
"inqilabi" mövzu getdikcə öz əvvəlki üstünlüyünü şəxsiyyəti 
daxili, eyni zamanda milli və ümuminsani tərəfdən göstərməyə 
verir. Bu meyl janrın təbii inkişaf meyli olub, onun strukturuna və 
estetik tutumuna müsbət təsir göstərir. 
30-50-ci illər Azərbaycan romanının həm boy artımı, həm 
də janrın tarixilik imkanı əsasında inkişaf etdirmək sahəsində 
M.S.Ordubadinin xüsusi xidməti olmuşdur. O, tarixi, inqilabi 
romanlarının, eyni zamanda vətəndaş mübaribəsinə dair əsər-
lərinin mövzusunu həyatdan və müxtəlif növ mənbələrdən alsa 
da, özünün şəxsi təəssüratından da geniş istifadə etmişdir. Bunu 
"Dumanlı Təbriz" romanında daha aydın görmək mümkündür. Bu 
baxımdan tarixi-inqilabi romanda mənbə və sənədlilik mühüm 
şərt olsa da, yazıçının şəxsi müdaxiləsi janrın təbiətində mühüm 
struktur və keyfiyyət dəyişmələri əmələ gətirir. "Dumanlı Təbriz" 
1907-1917-ci illərdə Cənubi Azərbaycanda, xüsusən Iranın tari-
xində və s. zamanın həyatında baş verən mürəkkəb hadisələrdən 
bəhs edilir. Romanda inqilabi hadisələrin təsviri macəra ünsürləri 
ilə müşayiət edilir ki, bunu o zamankı Iran həyatına, tarixi-
inqilabi roman janrına və eyni zamanda M.S.Ordubadinin fərdi 
üslubuna xas xüsusiyyət kimi qiymətləndirmək olar. Sonrakı 
______________________Азярбайъан романынын инкишаф проблемляри 
 
 160
dövrlərdə yazılan "inqilabi" romanlarda artıq realizm, tarixi 
yaddaş üstünlük təşkil etməyə başlamışdır. 
Məsələn, "Dumanlı Təbriz" və "Şamo"da olduğu kimi 
janrın verdiyi struktur imkandan istifadə edərək mövzu qatlarını 
açmağa və müxtəlif taleli qəhrəmanların romanlarını yaratmağa 
istiqamət götürüldü. Yeri gəlmişkən qeyd etmək lazımdır ki, 
M.S.Ordubadi 1918-ci ildə Azərbaycanda gedən mürəkkəb 
ictimai-siyasi prosesləri əks etdirən "Döyüşən şəhər" romanında 
məhz bu yolla gedərək aparıcı qəhrəmanların ayrıca romanını 
yaratmış və onların bədii xarakterinə həzin bir lirizm və psixo-
logizm gətirmişdir. Bu cəhətdən "Leylanın romanı", "Rayanın 
romanı", "Doktor Yusidivisin romanı", "Esterin romanı" və s. 
roman daxilində roman kimi həm tipoloji mənada, həm də janr 
strukturu baxımından orijinal təsir bağışlayır. Bu "daxili ro-
manlar" ümumən əsərə həm nağıl xüsusiyyəti aşılayır, həm lirik-
subyektiv başlanğıc gətirir, həm də süjetə novella sonluğu verir. 
Ayrı-ayrı şəxslərin romanları göstərir ki, "Döyüşən şəhər"də 
inqilabi, yaxud "vətəndaş müharibəsi" mövzusunda yazılan roman 
təsnifatının zahiri örtüyü altında öz fərd-şəxsi həyatları olan 
insanların canlı bədii obrazları vardır. Bu baxımdan M.S.Orduba-
dinin romanlarına yalnız mövzu və ideya baxımından deyil, 
struktur qiymət verəndə aydın olur ki, tarixi-inqilabi romana xas 
olan və M.S.Ordubadinin üslubunda bir qədər də meydan verilən 
macəra ünsürləri yalnız köməkçi vasitə rolunu oynayır və zəruri 
hallarda, şəraitin tələb etdiyi məqamda süjetə daxil edilir. Əslində 
Əbülhəsən bəyin Iran mühitində, başı daim dumanlı olan 
Təbrizdə sərbəst hərəkət etməsi üçün müəllif yeri gələndə nağıl 
qəhrəmanı imkanından istifadə etməli idi. Bu qəhrəmanın 
xarakterindən deyil, bilavasitə şəraitin özünün tələbindən irəli 
gəlirdi. Məsələn, Əbülhəsən bəyin bir neçə dəfə Missis Hannanı 
ən təhlükəli vəziyyətlərdən çıxararaq onun həyatını xilas etməsini, 
yaxud Hacı Səməd xanın yerinə təyin olunan Cənubi 
Azərbaycanın hakimi Sərdar Rəşidin qurduğu torları çox ustalıqla 
dağıtmasını təkcə "realizm"lə göstərmək mümkün olmazdı. Ona 
görə də müəllif qəhrəmanın sərbəst hərəkət etməsi üçün mümkün 
Himalay  Ənvəroğ lu __________________________ 
 161
vasitələrdən istifadə edərək bir tərəfdən konflikti kəskinləşdirir və 
xarakteri dolğunlaşdırırsa, digər tərəfdən əsərin struktur imkanını 
artırır, ona zəruri olan komponentləri daxil edərək daxili 
məzmunu zənginləşdirir ki, məhz bu, M.S.Ordubadi romanlarının 
ömrünü uzadır, onların inqilabi-siyasi "hüdudu" aşmalarına imkan 
verir. Bizə belə gəlir ki, bədii xarakter və sənət baxımından 
Sərdar Rəşid romanın ən maraqlı surətlərindəndir. Əgər Hacı 
Səməd xanın "iki üzü" var idisə, Sərdar Rəşid "dörd sifətə" 
malikdir. Bu, sadəcə olaraq gəlişi gözəl söz deyil, məhz tipin 
roman boyu göstərilən əməllərinin doğurduğu qənaətdir. 
Yaşamaq üçün hər şeyə hazır olan bu simasız adamın mayasında 
olan bütün pisliklər ayrı-ayrılıqda bədii xarakterin atributu kimi 
özünü göstərərək bir şəxsdə toplu halda predmetləşdirilir. Ona 
görə mənfi və müsbət qəhrəmanlar adı altında nəzərdə tutulan 
ideoloji qiymət bu tipli romanın ümumi dəyərini heç vaxt tam 
ifadə edə bilməz. 
M.Hüseyn də 1952-ci ildə tamamladığı "Səhər" romanında 
zahiri planda inqilabi-tarixi şəraitin təsvirinə geniş yer vermişdir. 
Ilk baxışda belə görünə bilər ki, romanın əsas problemini məhz 
xalqın inqilabi şüurunun oyanması və onu inqilaba aparan proses-
lərin bədii təsdiqi təşkil edir. "Müəllif inqilab hərəkatını, xalqın 
azadlıq mübarizəsinə bolşevik partiyasının rəhbərliyini tarixi 
həqiqətlərə uyğun şəkildə təsvir etmişdir (7, səh.142). Tədqiqatçı 
daha sonra sözünə davam edərək yazır ki, romanda "xalq hərəkatı 
bütün dərinliyi, genişliyi və mürəkkəbliyi ilə canlandırılmışdır (7, 
səh.142). 
Belə çıxır ki, "Inqilab hərəkatını, xalqın azadlıq mübarizə-
sinə bolşevik partiyasının rəhbərliyini tarixi həqiqətlərə uyğun 
şəkildə təsvir etmək guya məhz elə "xalq hərəkətanı bütün 
dərinliyi, genişliyi və mürəkkəbliyi ilə canlandırmaqdır." 
Göründüyü kimi, bu ideoloji qənaətlər, həm də romanın 
başlıca məzmunu kimi qiymətləndirilir. Bu münasibətin ənənəsi 
bir qədər dərindən gəlirdi. Məsələn, M.Arif "Səhər" romanının 
məziyyətini M.Qorkinin "Ana" romanından təsirlənməsində, 
M.Seyidov "görkəmli inqilabçıların tərcümeyi-halının qabarıq 
______________________Азярбайъан романынын инкишаф проблемляри 
 
 162
verilməsində" görürdü: Lakin bizim fikrimizcə müəllif vurğusu 
daha çox Bayram obrazı və romanın "Oyanmış kənd" hissəsinə – 
Azərbaycan kəndlisinin milli "mən"i və psixologiyası üzərinə 
düşür. Bu məsələlərin dərindən təhlili məhz romanın başlıca məz-
mununu təşkil edir. Eyni zamanda romanın ideyasından Azər-
baycan kəndinə inqilab ixrac etməyin faciəli nəticələrə səbəb 
olması fikrini də çıxarmaq olar. Lakin müəllif bunu struktur 
əsasda, son dərəcə incə yollarla verdiyi üçün ilk baxışdan onu 
seçmək çətindir. 
Bu baxımdan "Gələcək gün"də (1948) "inqilabi mübarizədə 
Iran proletariatının rolu geniş həyati səhnələrdə canlandırılmır 
(53, səh.97) qənaəti də həmin struktur münasibətdən doğur. 
"Gələcək gün"ün janr məsələləri ilə əlaqədar mülahizələrə mü-
nasibət göstərən M.Ibrahimov yaradıcılığının tanınmış tədqiqat-
çısı A.Hacıyev əsəri "Xalq qəhrəmanlıq epopeyası", "sırf siyasi 
roman" adlandıranlara qarşı çıxaraq bunu "ifrata varmaq" hesab 
edir. Eyni zamanda o, romanda "ailə-məişət məsələlərinin təsvi-
rinə geniş yer verildiyini xüsusi vurğulasa da, Mirzə Ibrahimovun 
bu əsəri "bədii nəsrin ən mürəkkəb formasında, ictimai-siyasi 
roman səpgisində planlaşdırdığını" (53, səh.99) qeyd edir. Lakin 
bu, "ictimai-siyasi romanı" "bədii nəsrin ən mürəkkəb forması" 
kimi mütləqləşdirmək meyli kimi də başa düşülə bilər. Halbuki, 
"ictimai-siyasi roman" anlayışı romanın sadəcə olaraq ictimai-
siyasi mənaya meyl etməsidir. Məsələn, romanda Musa kişinin 
ailəsinin, xüsusilə, böyük övladı Gülnazın taleyi ilə bağlı hadisə-
lər daha təbii, emosional və səmimi təsir bağışlayır, nəinki Firi-
dunun, Rza Qəhrəmaninin, Kərimxan Azadinin, Kürd Əhmədin 
və başqalarının siyasi-inqilabi fəaliyyəti. 
Əllinci illərin ikinci yarısından başlayaraq ədəbiyyatda 
müasir mövzulu romanlarla yanaşı keçmişdən, xüsusilə Azərbay-
canda sovet hökumətinin qurulması tarixindən bəhs edən əsərlər 
də meydana gəlirdi. Lakin təəssüflə deməliyik ki, hətta 70-ci 
illərin tədqiqatlarında da bu tipli əsərlərə münasibət birmənalı 
olmuşdur. Məsələn, Ə.Abbasovun 1957-ci ildə yazdığı çoxbu-
daqlı "Zəngəzur" romanı da ənənəvi problem əsasında qiymətlən-
Himalay  Ənvəroğ lu __________________________ 
 163
dirilmişdir: "Azərbaycan kəndinin inqilabdan əvvəl və inqilab 
dövründəki vəziyyəti, xalq kütlələrində inqilabi şüurun oyanması, 
Bakı proletariatının bu sahədəki fəaliyyəti, dostluq… və s" (7, 
səh.148). 
Təkcə "Zəngəzur"da deyil, Əli Vəliyevin bu qəbildən olan 
"Turaclıya gedən yol" (1959), "Budağın xatirələri" (1963) roman-
larında da kənd son dərəcə yoxsul, feodal-patriarxal münasibətləri 
qabarıq olan diyar kimi verilirdi ki, bu, tarixi həqiqətə bir o qədər 
də uyğun gəlmirdi. Y.Şirvanın "Buludlar dağılır" (1959) 
romanında 1917-ci ilin əvvəlindən 1918-ci ilin aprel ayına qədər 
Lənkəranda cərəyan edən hadisələrdən, kəndlilərin mülkədar 
torpaqlarını tutmalarından bəhs edilir. Başqa sözlə, əsərin 
"mərkəzin"də dövrün "xarakterinə" uyğun konflikt durur. Qılman 
Ilkinin 1959-cu ildə çap etdirdiyi "Qalada üsyan" romanında 
Zaqatala qalasında üsyançı matrosların inqilabçılarla əlbir işi 
süjetin ideoloji mərkəzinə çəkilir. 
Qəribə burasıdır ki, 60-cı illərin ortalarına qədər Azərbay-
can tarixi romanı sistemli şəkildə yaradılmamışdır. Y.V.Çəmən-
zəminlinin "Qan içində", "Qızlar bulağı", M.S.Ordubadinin 
"Qılınc və qələm" romanlarını və bir neçə başqa əsəri çıxmaq 
şərti ilə əsas meyl inqilabi-tarixi romanlar yaratmağa doğru 
olmuşdur. Bəzi tədqiqatlarda tarixi romanla inqilabi-tarixi roman 
arasındakı hüdudlar demək olar ki, aradan götürülür. Bunu "Azər-
baycan romanının inkişaf tarixindən", "Azərbaycan sovet tarixi 
romanı" monoqrafiyalarından və ümumən romançılarımızın ya-
radıcılığına həsr edilən tədqiqatlardan da aydın görmək 
mümkündür. 
Qılman Ilkinin Azərbaycan Respublikası Dövlət mükafatına 
layiq görülmüş "Şimal küləyi" romanının (1967) yaranmasına 
onun əvvəllər inqilabi mövzuda yazdığı "Çalpapaq", "Hədiyyə", 
"Tapşırıq", "Dəniz yuxusu", "Fotoqrafiya", "Teleqram", "Gene-
ral", "Zənbil", "Sahil küçəsində", "Ləpədöyəndə" kimi hekayələ-
rinin süjetləri mühüm rol oynamışdır. 
Müvafiq olaraq bu romanda 1918-1920-ci illərin mürəkkəb 
siyasi hadisələri təsvir edilmiş, həm xronoloji, həm də hadisələrə 
______________________Азярбайъан романынын инкишаф проблемляри 
 
 164
ideya-siyasi qiymət mənasında M.S.Ordubadinin "Döyüşən şəhər" 
romanı ilə bir tipoloji istiqaməti izləmişdir. Ona görə "Şimal 
küləyi", Bakı partiya təşkilatının, "Hümmət" təşkilatı Bakı 
komitəsinin, Bakı Sovetinin Sovet hakimiyyətini möhkəmləndir-
mək, ingilis və türk işğalçılarına qarşı ümumxalq mübarizəsini 
təşkil etmək sahəsində fəaliyyətini əks etdirən roman (7, səh.157) 
kimi qiymətləndirilirdi. Nəticədə Yetim, Heydər, Ağadadaş, 
Səriyyə qarı kimi canlı bədii xarakterlərin sənətkarlıq sirlərinin 
açılması əvəzinə bu mövzuda yazılan romanların yuxarıda 
göstərilən ümumi siyasi-ideoloji qənaətləri axtarılır ki, bunun da 
nəticəsində "ingilis və türk" millətimizə, vətənimizin taleyinə 
münasibətdə eyniləşdirilirdi. Inlilabi-tarixi mövzuya əllinci illərin 
ikinci, altmışıncı illərin birinci yarısında Abbas Pənahi Makulu da 
"Səttarxan" (1957), "Gizli zindan" romanları ilə münasibət 
göstərdi. "Səttarxan" romanında da M.Ibrahimovun "Gələcək 
gün" romanında olduğu kimi ağaların zülmü dözülməz olanda 
Ismayıl və Kərbəlayi Məhərrəm öz ailələri ilə birlikdə Təbrizdə 
Vəliəhdin yanına şikayətə gedirlər. Hadisələrin bundan sonra 
Təbrizdə və Tehranda cərəyan etməsi, şikayətçilərin həmin 
şəhərlərdə gördükləri dəhşətli mənzərələr, ümidlərinin puça 
çıxması motivlərində də tipoloji oxşarlıq özünü göstərir. 
"Dumanlı Təbriz" romanında da Səttarxan və Bağırxan Təbriz 
Inqilab komitəsinin rəhbərləri kimi göstərilir. Iranda Məşrutə 
hərəkatının mühüm mərhələsi tarixi ardıcıllıqla əks etdirilirdi. 
"Gizli Zindan"da isə 1920-ci illərin əvvəllərində Rza xanın 
Iran taxtına sahib olması üçün göstərdiyi təşəbbüslər, hərbi 
çevriliş, Qacar sülaləsinin hakimiyyətdən məhrum edilməsi sü-
jetin görünən tərəflərini təşkil edir. Bu tipli romanlarda siyasi 
publisistika, tarixi xronika, sənədlilik meyli, "dəqiqlik" ehtirası 
bədiiliyi üstələyirdi. Məsələn, Əhməd Kəsrəvinin "Tarixi Məş-
ruteye Iran", M.Tərbiyətin "Danişmandane-Azərbaycan" kimi 
mötəbər mənbələrin göstərilməsi, "1909-cu il, Iran tarixində…", 
"1910-cu il yaz fəslinin ortalarında Tehran öz tarixi günlərindən 
birini yaşayırdı", "1920-ci il qışın lap oğlan çağı idi" və s. dəqiq 
tarixlərin verilməsi buna misal ola bilər. "Səttarxan"ın davamı 
Himalay  Ənvəroğ lu __________________________ 
 165 
olan "Gizli zindan" romanında ilk baxışda sanki Rza şahın iyirmi 
illik bir hökmranlığının tarixi təsvir edilmişdir. Lakin romanın 
başlıca ideoloji istiqaməti əvvəllər deyildiyi kimi "Böyük Oktyabr 
sosialist inqilabının" Iran xalqlarına "azadlıq" və "demokratiya" 
uğrunda mübarizə əzmi aşılamasını göstərməkdən ibarət idi. Biz 
isə təbii olaraq, Iran məşrutə hərəkatının "ön plana" çəkməsini 
bütünlüklə romanın ləyaqət ölçüsü kimi qiymətləndirmək 
fikrindən uzağıq. Çünki istər "Səttarxan"ın, istər "Gizli Zindan"ın, 
istərsə də bu qəbildən olan digər romanların bədii xarakterlərində, 
ümumən mətn-məzmununda elə üslubi-sənətkarlıq gedişləri, 
estetik laylar vardır ki, bunlar konkret tarixi zamanın sənət üçün 
ayırdığı siyasi-ideoloji dairədən kənara çıxaraq struktur ideya 
təşkil edir. Əks halda hər bir roman yalnız öz məhdud tarixi dövrü 
üçün yararlı olardı. Lakin sənət başlanğıcı onun ömrünü uzadır və 
hətta bəzilərinə əbədi yaşamaq imkanı verir. Məhz ona görə də 
mövzusu yuxarıda qeyd edilən romanlarla səsləşən "Gələcək 
gün"ün Iran və Cənubi Azərbaycan xalqlarının inqilabi azadlıq 
mübarizəsindən bəhs edən əsər kimi qiymətləndirilməsi tənqidə 
dözmür. 
Yaxın tarixi keçmişimizdən alınan mövzuların işlənməsi 
sonrakı dövrlərdə də davam etdirilmişdir. Lakin əvvəlkilərdən 
fərqli olaraq I.Şıxlının "Dəli Kür" (1968), M.Ibrahimovun 
"Pərvanə" (1970) romanlarında bədii xarakterə, insan amilinə, 
şəxsiyyətin daxili bütövlükdə də göstərilməsinə daha çox 
üstünlük verilmişdir. "Dəli Kür"ün timsalında ilk dəfə olaraq 
qüvvətli şəxsiyyətin bütün kölgəli və işıqlı tərəflərini özündə 
birləşdirən milli xarakter tipi yaradıldı. "Dəli Kür" XIX əsr 
Azərbaycan cəmiyyətinin içərilərini, xalqın mənəvi-psixoloji 
böhran həddini əks etdirən roman kimi həm də janrda yeni tipoloji 
başlanğıcın əsasını qoydu. Aparıcı qəhrəman Cahandar ağa bir 
tərəfdən Allahyarın "Halal-kamal arvadını altından çəkib gətirir", 
digər tərəfdən molla Sadığın məclisinə getdiyini biləndən sonra 
çox hörmət bəslədiyi bacısı Şahnigara rəhm etməyərək onu 
öldürür. Lakin eyni zamanda doğulduğu torpağa pis niyyətlə, xain 
məqsədilə gələnlərə qənim kəsilir. Bu əqidə və inam möhkəmliyi 
______________________Азярбайъан романынын инкишаф проблемляри 
 
 166
son anda onu milli müstəqilliyin düşməni olan naçalniklərlə, 
kazaklarla qarşılaşdırır. "Görüm səni qara gələsən, zamana" deyən 
Cahandar ağa vəziyyəti get-gedə mürəkkəbləşdirərək özünün 
cismani məhv olmasına doğru gedir. Onun nəinki sinfi 
ideologiyası, eyni zamanda şəxsiyyətinin daxili tutumu da cə-
miyyətdəki kəskin dəyişikliklərlə əkslik təşkil edirdi. Cahandar 
ağanın faciəsinin əsas kökü və mənbəyi də məhz buradan irəli 
gəlirdi 
I.Şıxlı Cahandar ağa obrazının xarakterini milli baxımdan 
yaradaraq onun faciəsinin səbəblərini bilavasitə mülkədar hüqu-
qunun məhdudlaşdırılmasında deyil, bilavasitə sabit və əbədi zənn 
etdiyi həyat tərzinin, ömrü boyu etiqad bəsləyərək mühafizə etdiyi 
dədə-baba qaydalarının alt-üst edilməsini öz şəxsi faciəsi kimi 
yaşaya bilməsi iqtidarında görür. "Qorxuram axırda kişiliyimizi 
də əlimizdən alalar" duyğusu qəhrəmana bir an belə rahatlıq 
vermir, onu daim izləyir. O, real milli şəxsiyyət və bədii xarakter 
kimi yaşamağın bir yolunu, yeganə formasını qəbul edir ki, bu da 
kişi kimi yaşamaqdır. Əgər cəmiyyət öz övladına bu şəkildə 
yaşamaq şəraiti yaratmırsa, Cahandır ağa təfəkkürü belə "dünya 
qaydaları"nı qəbul edə bilməzdi. Necə deyərlər "daş qayaya rast 
gəlmişdi". Qəhrəmanın sinfinin məhvinə, eyni zamanda bu sinfin 
möhkəm dayağı olan onun özü kimilərinin şəxsiyyətlərinin 
içəridən dağıdılmasına yönəldilən zamanın sərt münasibətləri 
daxili böhran və təlatüm dalğaları yaradırdı. Bu isə təkcə bir 
şəxsiyyətin faciəsi və taleyi deyil, millətin faciəli tarixi taleyinin 
Cahandar ağa müdrikliyində, qeyrətində və uzaqgörənliyində 
yaşanması idi. Lakin o, nə qədər qüvvətli şəxsiyyət olsa da, öz 
zamanında "mövcud dünya qaydaları"nı qırmaq, münasibətləri 
parçalamaq iqtidarında deyildi. Çünki makromühitin bütün siyasi 
strukturları ona qarşı çevrilmişdir. Bu vəziyyətdən onun yeganə 
çıxış yolu, mərdlik və kişilik yolunu axıra qədər tutub milli qeyrət 
göstərərək fiziki ölümü şüurlu, qəhrəmanlıqla qəbul etmək idi. 
Ümumiyyətlə, "Dəli Kür" və onun aparıcı qəhrəmanının 
xarakteri göstərdi ki, milli zəmində yaradılan bədii surət geniş 
imkanlara malikdir. Sənətkar istedadlı olanda nəinki qəhrəmanın 
Himalay  Ənvəroğ lu __________________________ 
 167
tipologiyasına, eyni zamanda janrın estetikasına mühüm təsir edə 
bilir. 
Cahandar ağanın milli ləyaqətinin başlıca prinsipləri olan 
kişilik və mərdlik başqa bir keyfiyyətdə "Pərvanə" romanının 
aparıcı qəhrəmanlarından biri Vəfadarın bədii obrazında davam 
etdirilir. Bu obrazın daxili məzmununda milli və bəşəri dəyərlər 
şəxsi maraqdan, şəxsi istəkdən yüksəkdə durur. Bu mənada 
Vəfadar Cahandar ağanın varisidir. Bunları ümuminsani yaxınlıq 
nağıl qohumluğu, real milli şəxsiyyətin bədii xarakter qohumluğu, 
bir ümumi tipoloji istiqamət birləşdirir. Bəzi tənqidçilər "Pər-
vanə"ni "tarixi-inqilabi əsər" (S.Əsədullayev) kimi hallandırırlar 
ki, bu "baxım" təbii olaraq romanın zəngin janr ənənələri əsasında 
inkişaf etdirilən struktur məzmununu tam ifadə etmir. 1850-ci 
ildən başlayaraq 1890-cı ilə qədər olan bir dövrün hadisələrinin 
romanını yazmaq özlüyündə çox böyük və mürəkkəb bir 
yaradıcılıq işidir. Bu illərdə mülkədar-kəndli münasibətlərinin 
kəskinləşməsi, Azərbaycan və Rusiya əlaqələrinin xarakterinin 
dəyişməsi, maarifçilik hərəkatının genişlənməsi aydın şəkildə 
özünü göstərir, xalqın mənəvi dünyasında və təfəkküründə isə 
mühüm proseslər baş verirdi. Ona görə də "Pərvanə"də dramatik 
toqquşmalar canlı xarakterlər və bir sıra "zahiri" komponentlər öz 
təkanını həyatın "alt qatından" alır. M.Ibrahimovun üstünlüyü 
inqilabi və ya tarixi-inqilabi romanda deyil, məhz sosial-tarixi 
romana verdiyi süjet və təhkiyə prosesində özünü aydın şəkildə 
göstərir: "1870-ci ilin aprel ayının ortaları idi." Bundan əlavə 
Məmməd Rza bəyin anadan olması və ölümü, Hürü ilə evlənməsi, 
M.F.Axundovun və N.Nərimanovun həyat və fəaliyyətilə bağlı 
verilən əhvalatlar da tarixlə səsləşir. Bəzi tədqiqatlarda "Pərvanə" 
Azərbaycan xalqının inqilaba doğru gedən yolunu işıqlandırmaq 
baxımından çox maraqlı" (7, səh.208) roman hesab edilsə də, 
romanın ideya-məzmun əsasında dərindən işlənmiş dolğun və 
canlı insan xarakterləri dayanır. Məsələn, Vəfadarla Hürü xanımın 
münasibətləri hər hansı "inqilaba doğru gedən yolu" deyil, 
ümuminsani başlanğıcı ifadə edir və bilavasitə milli-mənəvi 
içəriləri işıqlandırır. Məsələn, Ə.Vəliyevin "Inqilabi mövzuda" 
______________________Азярбайъан романынын инкишаф проблемляри 
 
 168
yazdığı "Qarabağda qalan izlər" (1977) əsərini tipinə görə 
"roman-xatirə" adlandırmaq olar. Burada memuar reallığı, 
materiala şəxsi bələdlilik romanın əsas ideyasını və süjet 
formasını müəyyən edir. Əks halda Çingiz Ildırımdan tutmuş 
Hüsü Hacıyevə qədər inqilabi fəaliyyətlə məşğul olanların real 
əməllərini təsvir edərək nəticədə həyatın özündə inqilabi 
mübarizə məktəbi keçənlərin ümumi bir obrazını yaratmaq 
mümkün olmazdı. Ona görə janr qarışığı da təhkiyənin zahiri 
pafosunun qarşısını ala bilməmiş və müəllifə inqilabi romanın 
ənənəvi hüdudlarını aşmaqda kömək edə bilməmişdir. Nəticədə 
Azərbaycan romanı sırasına qocaman ədibimizin musavat 
hakimiyəti illərini kəskin tənqid edib "inqilab"dan sonrakı illəri 
təqdir edən yeni bir əsəri də daxil olur. H.Abbaszadə "Burulğan-
lar" (1977) romanında 1919-cu ildən üzü bəri irəliləyən tarixi 
hadisələrin bədii təsvirini verir. Təsvirə cəlb edilən dövrün 
həddən artıq genişiyi, aparıcı qəhrəman Həmid Xələfovun yalnız 
idman sahəsindəki fəaliyyətinin uğurlarının təsviri romanı 
dəyərləndirən meyara çevrilə bilmir. Yalnız Azərbaycan roma-
nının tarixində də öz "qanuni" yerini tutur. Başqa sözlə, roman 
təfəkkürü və estetikası baxımından tipoloji istiqamət yaratmaq 
iqtidarında olmayan bu tipli əsərlərdə empirik idrak üstünlük 
təşkil edir. 
F.Kərimzadənin "Qarlı aşırım" romanında isə əksinə 
"Konkret inqilabi-tarixi motif ümumbəşəri əxlaq və mənəviyyat 
səviyyəsinə qalxa bilir" (77, səh.130). Çünki burada insan uca 
tutulur, ölüm və qorxaqlıq onun ləyaqətini alçalda bilmir. 
Məsələn, Abbasqulu bəy öz əsilzadə mənşəyindən ayrılıb bol-
şevik olsa da, alicənablığını və cəsurluğunu saxlamışdır. Kərbə-
layı Ismayıl isə səltənətin uçulub-dağıldığını, taleyinin həll 
edildiyini, "patriarxal icmanın" sabitliyinin pozulduğunu duysa 
da, mərdliyi və kişiliyini, başlıcası isə insanlığını itirmir. 
Inqilabi və ya tarixi-inqilabi romanlarla yanaşı ayrı-ayrı 
tarixi şəxsiyyətləri və dövrləri mövzu seçən romanların da artım 
surəti diqqəti cəlb edir. Müəyyən mərhələdə tarixi-inqilabi roman-
ların kölgəsində qalan bu janr tipi altmışıncı illərin sonlarından 
Himalay  Ənvəroğ lu __________________________ 
 169 
yenidən diqqəti cəlb etməyə başladı. Hələ 30-cu illərdə 
Y.V.Çəmənzəminlinin "Qan içində", "Qızlar bulağı", 40-cı illərdə 
M.S.Ordubadinin "Qılınc və qələm", M.Cəlalın "Yolumuz 
hayanadır?" romanları ilə özünü göstərən "saf" tarixi roman son-
rakı dövrlərdə çox təəssüf ki, öz mövqeyini inqilabi-tarixi 
romanlara verdi. Lakin məlum olduğu kimi tarixi roman ənənəsi 
bir müddət "inqilabi" romanın tərkibində yaşamalı olmuş və cə-
miyyət həyatında onun müstəqil bir janr kimi öz imkanlarından 
yenidən istifadə etmək şəraiti yaradılanda, o bu fürsətdən vaxtında 
istifadə edə bilmişdir. Görünür bu, milli-tarixi şəxsiyyətlərə, 
qəhrəmanlıq keçmişimizə marağın artdığı, soykökümüzə qayıdıb 
özümüzü dərkə güclü meylin yarandığı bir şəraitdə mümkün olur. 
Vaxtı ilə Vaqifin və Nizaminin poetik şəxsiyyətlərini konkret 
tarixi dövrdə xalqın ictimai taleyi ilə üzvi şəkildə bağlayan 
romanların ənənəsindən və estetik təcrübəsindən yetmişinci və 
səksəninci illərdə birdən-birə gur şəkildə istifadə edilməsi bu 
baxımdan təsadüfi deyil. 
I.Hüseynovun "Nəsimi", "Məhşər", F.Kərimzadənin "Xuda-
fərin körpüsü", "Çaldıran döyüşü", Ə.Nicatın "Nəğməyə dönmüş 
ömür", "Qızılbaşlar", C.Bərguşadın "Boz atın belində", "Siyrilmiş 
qılınc, Ə.Cəfərzadənin "Aləmdə səsim var mənim", "Bakı-1501", 
"Vətənə qayıt", "Yad et məni", S.Dağlının "Bahar oğlu", 
Ç.Hüseynovun "Fətəli Fəthi", B.Bayramovun "Karvan yolu" və s. 
əsərləri göstərir ki, son vaxtlar tarixi roman janrına güclü meyl 
əmələ gəlib. Bu da təsadüfi deyil. Çünki tarixi şəxsiyyətlərimiz, 
yuxarıda qeyd edildiyi kimi qəhrəmanlıqlarla və faciələrlə dolu 
olan uzaq və yaxın keçmişimiz bu janrın güzgüsündə daha aydın 
əksini tapmaq imkanı əldə edir. Ona görə də Nizami, Nəsimi, 
Xətai, Füzuli, Vaqif, M.Ş.Vazeh, M.F.Axundov, S.Ə.Şirvani, 
Bahar Şirvani, Sabir, C.Məmmədquluzadə, C.Cabbarlı kimi 
Azərbaycan ədəbiyyatı klassiklərinin romana gətirilməsinə güclü 
maraq hər şeydən əvvəl mənəvi tələbatla, poetik şəxsiyyətlərin 
xalq taleyinə daxili yaxınlıqları ilə bağlıdır. 
"Məhşər" romanı milli və bəşəri kədəri ifadə edən şəx-
siyyətin təşəkkülünü, onun mənəvi kamilliyini və formalaşmasını, 
______________________Азярбайъан романынын инкишаф проблемляри 
 
 170
ədalət axtarıcılığını ümumiləşdirmişdir. Tarixi mövzunu, uzaq 
keçmişin dramatik hadisələrini müasirliyə xidmət etdirmək, milli 
tale ilə bağlamaq, dünyanı "ənəlhəq"in ahəngində dərk etmək 
"Məhşər" romanının fəlsəfi konsepsiyasını təşkil edir. Nəsimi 
şəxsiyyəti, onun böyüklüyü, zamanın mənəvi-fəlsəfi cərəyanla-
rına, xüsusilə milli əxlaqa nüfuz etmək imkanı ilə yanaşı ümumən 
tarixi romanın janr çərçivəsinin struktur vasitələr hesabına xeyli 
genişlənməsinə səbəb oldu. Bu mənada tarixi roman bir janr kimi 
poetik şəxsiyyətlərin, başqa sözlə, ədəbiyyatımızın klassiklərinin 
bədii obrazları ilə öz daxili məzmun tutumunu da zənginləşdirir. 
Çünki, yuxarıda adları çəkilən klassiklərin poetik şəxsiyyətləri ilə 
tarixi şəxsiyyətlərini vəhdət halında özündə birləşdirən bədii 
obrazlar təkcə oxucu marağına deyil, birbaşa dövrün mühüm 
sosial-mənəvi problemlərinə və estetik-idraki imkanlarına da 
güclü təsir edir. Çünki Nəsiminin, Xətainin, Füzulinin, Vaqifin, 
Ə.Şirvaninin, M.F.Axundovun və başqalarının tarixi şəxsiyyətləri 
milli taleyimizin ən mürəkkəb və məsuliyyətli dövrləri ilə sıx 
bağlı olduğu kimi onların şəxsi həyatları da qeyrət, 
vətənpərvərlik, ülvi duyğulara sədaqət və milli əxlaq nümunəsi 
olub. Məsələn, Nəsiminin yalnız poetik şəxsiyyət, "ənəlhəq" 
təliminin, onun fəlsəfi və əxlaqi prinsirlərinin banisi kimi deyil, 
həm də şəxsi tərəfdən, məhəbbət hadisələrində iştirakı 
baxımından göstərilməsi xarakterin bütövlüyü ilə yanaşı 
bilavasitə janrın daxili imkanlarının zənginləşməsinə mühüm təsir 
etdiyini göstərir. Bu mənada "Xudafərin körpüsü" romanı XV 
əsrin sonu XVI əsrin əvvəllərində Azərbaycan milli dövlət-
çiliyinin inkişafı yolundakı çətinliklərin realist təsvirini, dövrün 
aparıcı tarixi şəxsiyyətlərinin müxtəlif tərəfdən səciyyəsini verən 
əsər kimi janrın estetikasına, onun başlıca prinsiplərinin əlavə 
forma və məzmun ünsürləri hesabına zənginləşməsinə səbəb 
olmuşdur. Öz təbiətləri etibarilə romantik olan Azərbaycan şairlə-
rinin tarixi roman üçün baş qəhrəman seçilməsi müvafiq olaraq 
janrda subyektiv-lirik meyllərin üstünlüyünə səbəb olub ümumən 
əsərə bir emosional hissi başlanğıc gətirirsə, M.F.Axundovun, 
C.Məmmədquluzadənin, o cümlədən böyük satirik şairimiz 
Himalay  Ənvəroğ lu __________________________ 
 171
Sabirin bədii obrazları romanda realist istiqaməti gücləndirir. Bu 
cəhət eyni zamanda tarixi materialların seçilməsində və 
qiymətləndirilməsində özünü göstərir. Məsələn, "Qızlar bulağı", 
"Qılınc və qələm", "Xudafərin körpüsü", "Qızılbaşlar", "Çaldıran 
döyüşü", "Siyrilmiş qılınc" romanlarında tarixi dövrün "uzaqlığı" 
bədii tədqiqata cəlb olunan materialın xarakterinə, tarixi şəxsiy-
yətlərin romantik-qəhrəmani təbiətləri isə janrın üslubuna təsir 
edərək ona müəyyən mənada nağıl, dastan xüsusiyyəti 
aşılamışlar. Bu xüsusiyyəti "Nəğməyə dönmüş ömür", "Bakı – 
1501", "Aləmdə səsim var mənim", "Yad et" romanları haqqında 
da demək olar. Çünki həm müəllifin üslubu, həm də mövzunun 
ahəngi süjeti daha çox daxili romantik planda inkişaf etdirməyə 
meydan verirdi. Dastan süjeti əsasında yazılan "Boz atın belində" 
romanında qəhrəmanın tarixi şəxsiyyəti folklor üstündə köklənir. 
Beləliklə, müasir Azərbaycan romanında bu janr tipi təkcə zahiri 
boy artımı ilə deyil, həm də tipoloji mənada mühüm şaxələrdən 
birini təşkil edir. Çünki istər klassik sənətkarlarımız, istər Babək, 
Xətai, Nəbi kimi tarixi-əfsanəvi şəxsiyyətlərimiz romana 
gətiriləndə onların bədii obrazlarının janra həm tarixi qəhrəman 
tipologiyası, həm forma komponentləri, həm də məzmun 
baxımından xeyli zənginləşdirmək potensiyalı meydana çıxır. 
Başqa sözlə şəxsiyyətin "real" tarixi məzmunu sənət baxımı ilə 
sintez təşkil edərək janrın estetik meyarına çevrilir. 
Bu gün sənət hadisələrinin cəmiyyət həyatının siyasi və 
iqtisadi vəziyyətindən bilavasitə asılı olmadığını bildirsək də, XX 
əsrin əvvəllərindən başlayaraq Azərbaycanda kəskin ədəbi 
döyüşlər getdiyini etiraf etməliyik. Saf sənət yolunu tutanlar təqib 
edilmiş, ədəbiyyata ümumproletar işinə xidmət etmək, ona 
"təkərcik və vintcik" olmaq rolu verilmiş, bu zaman (30-cu illərin 
sonu) hətta konfliktdən "köhnəliyin qalığı" kimi imtina etmək 
irəli sürülmüşdür. Bütün bunlar ədəbiyyat tarixi üçün məlum ağır 
nəticələrə və ədəbi simaların taleyini faciəli sonluqlara gətirib 
çıxarmışdır. Lakin böyük qurbanlar bahasına olsa da, qadağanlara 
daxili müqavimət, başqa sözlə, sənət müqaviməti güclü olmuş və 
ən başlıcası isə odur ki, şəraitin yüksək bədiilik üçün əlverişli 
______________________Азярбайъан романынын инкишаф проблемляри 
 
 172
olmamasına baxmayaraq kifayət qədər samballı ədəbiyyat 
yaranmışdır. O cümlədən, dramaturgiyada və poeziyada hətta 
böyük sənət uğurlarımız olmuşdur. Deyilənləri bütünlüklə həmin 
mərhələnin roman təsərrüfatına aid etməsək də, demək lazımdır 
ki, Azərbaycanda sinfi mübarizənin gücləndirildiyi mürəkkəb bir 
şəraitdə nəsrin iri formasında tarixi dövrün ədəbi məhsulu 
yaranırdı. Hadisələri sinfi mübarizə yönümündə təsvir etmək 
dövrün bədii təsərrüfatı üçün səciyyəvi idi. Bu baxımdan hər bir 
tarixi mərhələ özünəməxsus mövzu və konfliktlər meydana 
çıxarır. Həmin dövrün bədii nəsrində kollektiv təsərrüfat quru-
culuğu mövzusunda yazılmış ilk dəyərli roman Ə.Əbülhəsənin 
adını dövrün "xarakterinə" uyğun seçdiyi "Yoxuşlar" (1939) 
romanı olmuşdur. Romanın süjetini izlədikcə bəlii olur ki, bəziləri 
bu yoxuşu çətinliklə çıxır, digər qismi ya heç çıxa bilmir, yaxud 
da "uçuruma" yuvarlanır. Romanda zahiri mənada kollektiv 
təsərrüfatı irəlilətməyin "yoxuşları" daha çox siyasi mənada 
vurğulanır. Bununla belə, romanda kolxoz sədri kommunist Bün-
yaddan tutmuş kolxozun partiya özəyinin katibi Qumruya "orta-
bab" Babacana, kasıb kəndli Canı Lələyə, "sinfi düşmən" - "baş 
milisioner" Kamala qədər hamısı eyni meyarla – xarakter meyarı 
ilə qiymətləndirilməlidir. Yəni əsas məsələ budur ki, sinfi ideolo-
giyasından asılı olmayaraq müəllif obrazı həqiqi sənət "yoxuş-
lar"ına qaldıra bilib və yaxud sadəcə olaraq, o, uğursuz cəhdin 
"məhsuludur?" Bu baxımdan başlıca ideya, süjetin alt qatında 
"gizlədilən" daxili məzmun kimi sənətkarın yaradıcılıq axtarışla-
rının təzahürü formasında özünü göstərir. Ona görə də məsələyə 
kollektiv təsərrüfat quruculuğu və onun bədii qəhrəmanları baxı-
mından yanaşanda Bünyadın təcrübəsizliyinin, kənd şəraitini yax-
şı bilməməsinin, Qumrunun ehtiyatsız hərəkətlərinin, Muzdurun 
solçuluğunun, Kamalın və Əhmədin "bandit" qiyamının öz "ti-
poloji" başlanğıcını C.Cabbarlının dramaturgiyasından ("Almaz", 
"Yaşar") aldığını görərik. Lakin C.Cabbarlı sənətkarlığı nəticə-
sində Hacı Əhməd və Imamyar kimi torpağın sirrini, kəndlinin 
psixologiyasını dərindən bilən el ağsaqqalları mükəmməl işlənmiş 
bədii xarakter səviyyəsinə yüksəldikləri üçün struktur ideya 
Himalay  Ənvəroğ lu __________________________ 
 173
çıxarmaq imkanını özlərinə həmişəlik təmin etdilər. "Yoxuşlar"da 
isə "baş milisioner" Kamal bilavasitə "banditizm" qiyamı qaldıran 
sinfi düşmən kimi birmənalı yozulur. Yəni romanda mənfi 
qəhrəmanın ifşası əsasında təlqin edilən ideya açıq tendensiyalı 
xarakter daşıyırsa, Cabbarlı öz "mənfi" tiplərinə (Hacı Əhməd və 
Imamyar) psixoloji manevrlər etmək imkanı verir. Əbülhəsən tipi 
siyasi tendensiya baxımından qiymətləndirməyə aludəçilik 
göstərir. Nəticədə Cabbarlının qəhrəmanları zamanın sədlərini 
aşıb, siyasi-ideoloji burulğanlardan çıxa bilirsə, Əbülhəsənin 
qəhrəmanları yalnız öz zamanlarının və siniflərinin övladları 
olaraq qalır və bizim günlərə yalnız zəif kölgə salırlar. 30-40-cı 
illərdə özünün yüksəliş dövrünü yaşayan kollektivləşmə mövzusu 
və onun qəhrəmanları tipoloji baxımdan qiymətləndiriləndə, həm 
ilkin "mənbəyə" sədaqət və həm də ondan kənarda çıxan halları 
aydın görünür. Bu baxımdan 30-cu illərin əvvəllərində 
"Yoxuşlar"ın başladığı mövzunu M.Hüseyn "Tərlan" (1940) 
romanında davam etdirdi. "Tərlan" "Yoxuşlar"dan 7-8il sonra 
yazılsa da, hər iki romanda cərəyan edən hadisələr nəinki eyni bir 
tarixi dövrdə, hətta eyni vaxtda baş vermişdir. Məsələn, hər iki 
romanda "bitdili" hadisələrinin ümumi gedişindən başqa bəzi 
kiçik detallar da üst-üstə düşür. Bu kimi tipoloji yaxınlıq 
Bünyadla Tərlanın, Qumru ilə Tərlanın süjetlərinin müşahidəsin-
dən də aydın görünür. Bu yaxınlıq qəhrəmanların düşdükləri şə-
raitin oxşarlığında və xarakterlərinin təşkilində özünü göstərir. 
Məsələn, Bünyadın ətrafında qurulan torlar və xüsusilə onun "qol-
çomaq" Babacanla (əsərdə ortabab kəndli) yaxınlığı, hətta onunla 
qohumluq əlaqəsi yaratmaq istəməsi, Qumru ilə münasibətlərində 
meydana çxıan anlaşılmazlıqların yozulması Tərlanın "romanın" 
(M.Hüseyn) psixoloji motivlərində davam etdirilir. Eyni zamanda 
"bitdili" əhvalatı zamanı Tərlanın qardaşı ilə düşmən kimi 
qarşılaşması və bundan sonra onun xarakterində özünü göstərən 
kəskin siyasi, psixoloji dönüşlər və onların təsvirindəki yaxınlıq 
"Yoxuşlar"dan gələn ənənənin davamını xatırladır. Bu illərdə 
namuslu, cəsur kolxoz sədrlərinin və ümidverən qabaqcıl 
adamların "banditlər" tərəfindən öldürülməsinin kollektivləşmə 
______________________Азярбайъан романынын инкишаф проблемляри 
 
 174
mövzusu ilə bağlı olan pyeslərdə və romanlarda təsvir edilməsi də 
sanki tipoloji "sabitliyə" çevrilmişdir. Məsələn, "Yoxuşlar" 
romanında Ayazın, M.Ibrahimovun "Həyat" (1934) pyesində Ab-
basın, "Tərlan" romanında Fazil Şərifzadənin, S.Rəhimovun "Saç-
lı" (1948), romanında Seyfulla Zamanovun öldürülməsi hadisələri 
zamanın ədəbi prosesində "çiçəklənən" dövrünü yaşayan 
mövzunun əsas tipoloji motivi idi. "Almaz" pyesində Almazın 
nişanlısı Fuadla münasibətləri Bünyad və Qumru ("Yoxuşlar"), 
Həyat və Akif xəttindən ("Həyat") keçərək Ruxsarə və nişanlısı 
Rizvanın ("Saçlı") süjetində yeni bir biçimdə, bir qədər də 
psixoloji əsasda meydana çıxaraq "ənənəvi" motivi davam və 
inkişaf etdirir. 
Bu baxımdan qeyd etmək lazımdır ki, zamanın tələbi ilə 
özünü göstərən ümumi mövzu yeni tipli qəhrəmanlar yetişdirirdi 
ki, onların mənfilərində də, müsbətlərində də özlərinə məxsus bir 
əməl oxşarlığı var idi, sevgiləri, nifrətləri, səadət və ölümləri də 
bir-birinə "bənzəyirdi".  
Ilk dəfə Əli Vəliyev "Çiçəkli" (1951) romanında 
Azərbaycan kəndində gedən kəskin sinfi döyüşləri deyil, 
bilavasitə, yeniliklə köhnəliyin mübarizəsini təsvir etməyə 
başlamışdır. Əslində bu tipli konfliktin əsası müəllifin 1949-cu 
ildə yazdığı "Gülşən" povestində qoyulmuşdur. "Sosializm 
yarışını" ədəbiyyata gətirib onun gedişini bədii konfliktə çevirən 
Ə.Vəliyev insanların şüurunda meydana gələn dəyişikliyin ictimai 
səbəblərini göstərməyə çalışmışdır. Povestdə o zamankı ənənəyə 
uyğun olaraq komsomolçu gənclər manqasının başçısı sosializm 
yarışında torpağa daha ciddi qayğı göstərərək təkəbbürlü dolanan, 
iddialı keçmiş kolxoz sədri Xanpərinin manqasına qalib gəlir. Bu 
əsərində canlı bədii xarakter yaratmaqdan daha çox siyasi əqidəni 
hər şeydən üstün tutan, əmək adamının portretini yaratmağa 
üstünlük verən yazıçı "Çiçəkli"də kənd mövzusunda axtarışlarını 
davam etdirərək həyat lövhələrini kifayət qədər geniş və bir qədər 
də bədii verməyə müvəffəq olmuşdur. 1941-1945-ci illər 
müharibəsindən az sonra yazılan bir çox pyeslərin və romanların 
qəhrəmanları müvafiq olaraq döyüş meydanlarından gələrək 
Himalay  Ənvəroğ lu __________________________ 
 175 
təsərrüfata rəhbərlik edənlərin içərisindən götürülürdü. "Çiçəkli" 
romanının aparıcı qəhrəmanı Əziz də belələrindən idi. Gülşən 
əgər orta məktəbi yenicə qurtarmışdırsa, Əziz müharibə 
iştirakçısıdır və eyni zamanda ali savadlı aqronomdur, torpağın 
sirrini, kəndin psixologiyasını öz sələfindən daha yaxşı bilir. 
Kənd də həmin kənd deyil. Indi cavanların Rusiyanın mərkəzi 
şəhərlərində təhsil alan Çiçəkli özü də kiçik şəhəri xatırladır. 
Ənənəyə uyğun olaraq Əziz də şəxsi rahatlığı və şöhrəti haqqında 
az düşünür, günlərini tez yetişən pambıq növü əldə etmək 
axtarışlarında keçirir. Bu cəhətlərinə görə o, 30-cu illərin 
əvvəllərində C.Cabbarlının şoranlıqların əkin üçün yararlı hala 
salınması problemi üzərində çalışan Yaşarını xatırladır. Lakin 
"köhnəlik qalıqları" və bəzi "vaxtı keçmiş" adət-ənənələrlə 
mübarizə aparması onun xarakterinin daha çox siyasi-ideoloji 
maraq, zəmanə idealları üstündə kökləndiyini göstərir. 
Əziz müharibədən əvvəl sevdiyi Gülsabahla yenidən 
qarşılaşanda hiss edir ki, bütün olub keçənlərə baxmayaraq ilk 
məhəbbətini unutmayıb. "Müasir" kənd mövzusu ilə bağlı bu lirik 
başlanğıc da tipoloji mənbəyini C.Cabbarlının "Yaşar" pyesində 
Yaşarla Yaqutun süjetindən almışdır. Sonra I.Əfəndiyev "Bahar 
suları" (1949) pyesində Uğurla Sədəfin məhəbbət əhvalatları ilə 
bu xətti inkişaf etdirmişdir. Lakin müəyyən mərhələnin ədəbiyyatı 
üçün xarakterik olan belə tipik süjetlər hər dəfə müxtəlif əsərlərin 
qəhrəmanlarının həyatında görünəndə onu yeni bir məna ilə 
zənginləşdirir. Kollektivləşmə mövzusunda sinfi döyüşləri 
göstərmək meyli get-gedə öz yerini ümumiyyətlə, kənd 
mövzusuna, yeniliklə köhnəliyin mübarizəsinə,yəni ənənəvi atalar 
və oğullar mövzusunun yeni variantına verdi. Bu baxımdan 
I.Şıxlının "Ayrılan yollar" (1956) bir sıra canlı və həyati tipləri ilə 
diqqəti cəlb edir. Məsələn, "Mənim kolxozum, mənim kəndim 
qərar mən özüməm" – deyib min bir fırıldaqdan çıxıb, kolxozun 
var-yoxunu dağıdan kolxoz sədri Kosaoğlu ("Ayrılan yollar") 
ədəbiyyatımıza 50-ci illərin ortalarında gələn mənfi tipli kolxoz 
sədrlərinin "atası" kimi öz tipoloji təkanını təbiidir ki, Cabbarlının 
Hacı Əhməd və Imamyarından ("Almaz", "Yaşar") alsa da, 
______________________Азярбайъан романынын инкишаф проблемляри 
 
 176
M.Ibrahimovun "Həyat" pyesinin qəhrəmanı "siyasi sayıqlığını" 
heç vaxt itirməyən, "Nikolayı Culfa dəmir yoluna qədər qovan" 
Həsənovu, S.Rəhimovun "Mehman" povestində "mən 
hökumətəm", "mən inqilab etmişəm" – deyən rayon icraiyyə 
komitəsinin sədri Kamilovu da onun yaxın "sələfləri" hesab 
etmək olar, hətta S.Rəhmanın "Toy" (1939) komediyasının baş 
qəhrəmanı "Şəfəq" kolxozunun sədri Kərəmovun da Kosaoğlu və 
Rüstəm kişi ("Böyük dayaq") kimi kolxoz sədrlərinə təsiri az 
olmamışdır. "Ayrılan yollar"da kolxoz sədri ilə gənc aqronom 
Imran arasında gedən mübarizə Imranın qələbəsi, Kosaoğlunun və 
onun tərəfdarlarının məğlubiyyətləri ilə nəticələnir. Lakin 1957-ci 
ildə yazdığı "Azərbaycan sovet romanı" adlı geniş məqaləsində 
M.Arif "Ayrılan yollar"a istinad edərək "konflikt mübarizədədir" 
qənaətinə gəldiyi halda nədənsə, sonradan "dərindən baxdıqda, 
konfliktin inkişafı və bədii ifadəsi bizi təmin etmir" (90, səh.444) 
nəticəsini çıxarır. Romanda Imranın "cins çiyid əkmək" meylinə, 
"çarpaz əkin" üsuluna qarşı duran Kosaoğlu konfliktin ideya-bədii 
baxımdan qabarmasında aparıcı xətt təşkil edir. M.Arifin 
"konfliktsizlik xəstəliyi" "tez nəzərə çarpır" mülahizədən onun 
konflikti yalnız siyasi toqquşmalar, məfkurə mübarizələri 
mənasında qəbul edən mövqeyi ilə bağlıdır. Əks halda, başdan-
başa konflikt üzərində qurulan bir əsəri konfliktisizlikdə necə 
təqsirləndirmək olar? "Konfliktsizlik" iddiaları təbii olaraq nə 
müəllifə, nə də onun aparıcı qəhrəmanlarına sərəbst daxili 
yaşamaq imkanı vermir və onu daim zahirə çıxmağa, üst qatlarda 
hərəkət etməyə təhrik edir. Romanda yollar nəinki dünyagörüşü, 
həm də əxlaqi-mənəvi, siyasi-ictimai baxımdan ayrılır. Bunlar 
daxili və zahiri yolları ifadə etsələr də, romanın struktur 
ideyasında möhkəm vəhdət təşkil edirlər. "Ayrılan yollar" romanı 
bu baxımdan "konfliktsizlik xəstəliyi" (90, səh.445) siyasət edə 
bilməyib. 
Rayonun, kəndin və ya kolxozun iki aparıcı şəxsinin 
arasında yaradılan ənənəvi konfliktin psixoloji qarşıdurma 
əsasında inkişafı "Yanar ürək" (I.Hüseynov) romanında raykom 
katibi Soltan Əmirli ilə onun qardaşı oğlu gənc kolxoz sədri 
Himalay  Ənvəroğ lu __________________________ 
 177
Səmər Əmirli arasındakı barışmaz ziddiyyətlərdə yeni vüsət alır. 
Imranın və başqalarının gənc mütəxəssis kimi gəlib işə başlayaraq 
köhnəpərəst adamlara qarşı mübarizə aparması "sxemi" (90, 
səh.445) Səməd Əmirli obrazında da müşahidə edilir. Lakin 
burada xarakterin mənəvi təkamülü psixoloji baxımdan daha dərin 
qatlardan baş qaldırır. 
M.Arifin yuxarıda göstərilən məqaləsində belə bir fikir 
vardır: "Sosialist realizmi konfliktsizliyi rədd etdiyi kimi, 
konfliktlərdə sxematizmi və ştampı da rədd edir" (90, səh.445). 
Əgər 30-cu illərin əvvəllərindən başlayaraq məqalə çap edilən 
vaxta qədər (1957) meydana çıxan romanlarımızın "sosialist 
realizmi" metodunda yazıldığını nəzərə alsaq, onda belə çıxır ki, 
metodun tələbinə baxmayaraq romanlarımız, o cümlədən "Ayrılan 
yollar", "Yanar ürək" və "Böyük dayaq" da daxil olmaqla hamısı 
"konfliktsiz" olmuş, "sxem" və "ştamp" əsasında yazılmışdır. 
Əlbəttə, bu məntiqlə razılaşmaq olmaz. Çünki bir qədər aşağıda 
tənqidçi özü çox haqlı olaraq dövrün mövzu və qəhrəman tələbinə 
uyğun olaraq həmin"sxematizmi" tipoloji əlaqə mənasında 
qiymətləndirir: "Neftçilərin həyatından yazan yazıçılar qoca neft 
ustalarını son zamanlarda elə trafaret bir hala salmışdır ki, bu 
sxemi heç kəs qırıb kənara çıxa bilmir…, sonrakı yazıçılar filan 
və ya filan buruq ustasının fərdi xüsusiyyətlərini tapıb göstərmək, 
canlı və təkrarolunmaz xarakterlər yaratmaq əvəzinə ilk buruq 
ustası surətini təkrar edirlər. Indi istər pyeslərimizdə, istərsə də 
romanlarımızda adları müxtəlif olsa da, özləri bir-birinə oxşayan 
qoca buruq ustaları çoxdur." 
Bəzi kolxoz sədrləri, MTS direktorları və ya sovet sədrləri 
haqqında da bunu demək olar. Məsələn, "Bahar axşamları" 
romanındakı sovet sədri Göyüş "Ayrılıq"dakı MTS direktoru 
Hətəmova, "Ayrılan yollar"dakı Kosaoğlu,"Ürək dostları"ndakı 
(1956) kolxoz sədri Zeynal Muxtarova oxşayır (90, səh.446). 
Əgər zamanın tələbini, mövzunun xarakterini, romanların 
yazıldığı illəri (1956-1958) nəzərə alsaq, bütün bu oxşarlıqları 
mövzu və zaman tipologiyası mənasında təbii qəbul etmək olar. 
Doğrudan da vaxtı ilə klassik Şərq ədəbiyyatında mövzular əsasən 
______________________Азярбайъан романынын инкишаф проблемляри 
 
 178
ənənəvi "sxem" üzrə inkişaf etdirilib. Məsələn, Nizaminin 
sələflərindən, folklordan əxz etdiyi süjet və motivlər "sxemi" və 
eləcə də xələflərinə "ötürdüyü" eyni adlı "sxem"ləri bir anlığa 
nəzərdən keçirsək görərik ki, "sxem" nisbi və zahiridir. Ustalıq 
həmin struktur əsasında əsil sənətə nail olmaqdır. Nöqsanların 
səbəbini "sxem"də yox, sənətkarın imkanında axtarmaq lazımdır. 
Klassik "Leyli və Məcnun"lara, "Xosrov və Şirin"lərə, "Isgəndər-
namə"lərə və başqa romantik-aşiqanə süjetlərə baxsaq xeyli 
"oxşarlıq"lar görərik. Lakin hər bir fərdi təzahür ümumiyə, 
oxşarlığa doğru mühüm addımdır. Məsələyə ümuminsani baxım-
dan yanaşanda bəlli olur ki, adamları ayıran cəhətlər üzdədirsə, 
onları birləşdirən meyllər isə daha dərin qatlardadır. Ona görə də 
sənət həmişə dibə, saflığa, ilkinliyə doğru can atır. Başqa sözlə, 
əllinci illərin Azərbaycan romanlarının qəhrəmanlarına tipoloji 
oxşarlıq əsasında yanaşıldıqda görürsən ki, burada qeyri-adi bir 
şey yoxdur. Bununla belə, həyatı daha böyük lövhələrdə, geniş 
planda, tarixi şəraitdə və inkişaf prosesində, insanları isə bütün 
maddi və mənəvi gözəlliyi və ziddiyyətlərilə təsvir etmək 
imkanına malik olan romana adi "sxem" əsasında qiymət vermək 
mümkün deyil. Çünki hər bir yazıçının öz üslubu və hər bir 
qəhrəmanın öz həyatı və xarakteri vardı. Belə olan tərzdə ümumi 
"sxem" böyük bir romanın ideya-estetik ləyaqətinin meyarı ola 
bilməz. 
Problemə "sxem" əsasında deyil, tipoloji istiqamətdə yanaş-
dıqda aydın görünər ki, bütün zahiri "oxşarlıq"larına baxmayaraq 
romanın həm tarixində, həm də estetikasında 50-ci illərdən götü-
rülən xətt ümumən janrın müasirliyə doğru meylini qüvvətlən-
dirmişdir. Bunu "Ayrılan yollar", "Ürək dostları", "Yanar ürək", 
"Böyük dayaq" (1957), "Söyüdlü arx" (1958) romanlarının 
mofrologiyası da aydın göstərir. "Söyüdlü arx" romanı ənənəvi 
süjet planından kənara çıxır. Bu, romanda aparıcı qəhrəmanlara 
öz həyatlarını daxildən yaşamağa geniş imkan vermək hesabına 
əldə edilir. Ona görə də lirik-psixoloji meyl kəsb edən həmin 
proses konkret olaraq Nuriyyənin, Muradın şəxsi həyatlarının, 
qarşılıqlı fərdi münasibətlərinin daxili romanı kimi meydana çıxır. 
Himalay  Ənvəroğ lu __________________________ 
 179 
Həmin istiqaməti I.Əfəndiyev "Körpüsalanlar" (1960) romanında 
Səriyyə və Adilin, "Dağlar arxasında üç dost" (1963) romanında 
Şahlar və Səlimənin, "Sarıköynəklə Valehin nağılı" (1978) 
romanında isə əsərin adını daşıyan gənc qəhrəmanların şəxsində 
davam və inkişaf etdirərək janrı üslubi baxımdan xeyli 
zənginləşdirmişdir. 
Epik şüur, zaman duyğusu, tarixi dəyişikliklərin dinamikası 
romana janrın tipoloji cəhəti kimi daxil olaraq öz növbəsində 
onun bədii imkanını genişləndirir, ümumən nəsrin struktur imkan-
larını inkişaf etdirir. Lakin roman nə qədər insan müsibətlərinin 
mürəkkəb axarına istiqamət götürüb publisistikadan uzaqlaşmağa 
səy göstərsə də, zaman və onun irəli sürdüyü mövzular çox vaxt 
buna imkan vermir. Məsələn, 30-cu illərin əvvəllərində "tikinti 
səsi bütün səsləri batırmalı" (126, səh.332) şüarına ilk həssaslıq 
göstərən A.Kopılenkonun "Şəhər yaranır" (1933) romanı 
fikrimizə əyani sübutdur. 
Azərbaycan romanı isə bu mövzuya bir qədər sonra – 40-cı 
illərin ortalarında meydan verdi və bizim ədəbiyyatımızla da 
"istehsalat epopeyası" yaradılmağa başlandı. Məlum olduğu kimi 
müharibədən sonra sənaye şəhərlərinin tikintisi genişləndirilir, 
nəhəng zavodların, qüdrətli elektrik enerjisi mənbələrinin, 
suvarma kanallarının inşasının əsası qoyulurdu. Azərbaycanda da 
neft hasilatında yaranan geriliyi aradan qaldırmaq, Mingəçevir su 
elektrik stansiyasını, Sumqayıt boru prokatı zavodunu tikmək, 
əfsanəvi neft daşları şəhərini salmaq, Daşkəsən dəmir filizi 
mədənlərini istismara vermək və s. əmək və quruculuq mövzusu 
müxtəlif janrlı əsərlərdə öz əksini tapmağa başlamışdı. Məsələn, 
S.Vurğunun Muğanda gedən quruculuq işlərinin ahəngini 
yaxından duymaq üçün oradakı obyektləri tez-tez mühazidə 
etməsi, Mir Cəlalın Sumqayıtla maraqlanması, M.Hüseynin 
neftçilərlə ardıcıl əlaqələr yaratması sonradan müvafiq olaraq 
"Muğan", "Təzə şəhər", "Abşeron" kimi əsərlərin meydana 
gəlməsinə səbəb olmuşdur. Həmin illərdə geniş şəkildə özünü 
göstərən tikinti və əmək mövzusu publisistikanın və oçerk 
janrının da inkişafına meydan açırdı. Bizdə fəhlə mövzusunda ilk 
______________________Азярбайъан романынын инкишаф проблемляри 
 
 180
dəfə iri həcmli roman yazan M.Hüseyndir. Onun xüsusi ictimai-
iqtisadi tələbat şəraitində meydana gələn "Abşeron" (1947) 
romanı bu baxımdan zamanın siyasi-ideoloji tapşırığına cavab 
vermək səyinin məhsulu kimi də qiymətləndirilə bilər.  
1946-1948-ci illərdə bədii ədəbiyyatla bağlı meydana çıxan 
qərarlar (137) ədəbi yaradıcılıqdan "Lenin prinsipləri" tələb 
edirdi. Bu siyasi tələbə görə ədəbiyyat yeni nəsil böyütmək, 
çətinlikləri aradan qaldırmaq işində "dövlətin köməkçisi" olmalı 
idi. Azərbaycan Respublikasında da müvafiq olaraq ədəbiyyatın 
ideoloji xidmət dairəsini genişləndirmək üçün qərarlar qəbul 
edilir, "əməli fəaliyyət proqramı" hazırlanırdı. "Istehsalat" 
mövzularının ideoloji tapşırığa yönəldiyi bir mərhələdə meydana 
gələn "Abşeron" romanının gənc qəhrəmanlarının keçdiyi həyat 
yollarında yiyələndikləri xarakter keyfiyyətləri dərindən müşahidə 
edəndə aydın görünür ki, bütün publisistik örtüyünə, oçerkvari 
xüsusiyyətlərinə baxmayaraq bu roman öz daxilində özünəməxsus 
bir sənət dünyası da yaratmışdır. Ona görə də Tahir və Lətifə, 
Tahir və Cəmil, Usta Ramazan və Tahir süjetlərini zahiri 
"istehsalat" münasibətləri baxımından deyil, ümuminsani 
başlanğıc və milli bədii xarakter mənasında qiymətləndirmək 
lazımdır. Məsələ burasındadır ki, zahiri mənada M.Hüseyn 
mövzunun və zamanın xarakterinə uyğun olaraq qəhrəmanlarını 
əməl sahibi kimi daim əmək cəbhəsində, istehsalat göstəriciləri 
uğrunda mübarizədə göstərir. Başqa sözlə, ilk baxışda sanki 
müəllif bilavasitə düşünən daxili insan obrazı deyil, fəaliyyətdə 
olan adamın surətini yaradır. Lakin məhz bu fonda o, 
qəhrəmanlarının daxili-mənəvi aləminə pəncərə də açır. Başqa 
sözlə, M.Hüseynin romanlarında özünü göstərən qəhrəman 
tiplərinin bu tərzdə yaradılması, istahsalat proseslərinin bütün 
"protokol dəqiqliyi" ilə göstərilməsi ilə yanaşı insan anlayışına öz 
töhfəsini də gətirdi. Ona görə də "tikinti", "inşaat" mövzusu deyib 
I.Əfəndiyevin "Körpüsalanlar" (1960) romanını birmənalı 
qiymətləndirə bilmərik. Burada körpü tikintisi olsa-olsa insanları 
özünə cəlb edən zahiri obyektdir. Başlıca predmet isə aparıcı 
qəhrəmanların lirik-psixoloji süjetləridir. Bu süjetlər insanın qəlb 
Himalay  Ənvəroğ lu __________________________ 
 181 
həyatının, ailə münasibətlərinin elə tərəflərdən göstərilməsidir ki, 
biz bunları heç vaxt başqa əsərlərin qəhrəmanlarında müşahidə 
etməmişdik. 1963-cu ildə I.Əfəndiyevin "Dağlar arxasında üç 
dost" romanı yenicə çapdan çıxanda onun ətrafında geniş 
mübahisə və müzakirələr başlamışdı. 1964-cü ildə indiki 
Azərbaycan Dövlət Pedaqoji Universitetin kiçik zalında müəllifin 
iştirakı ilə filologiya fakültəsinin tələbələri romanın disputunu 
keçirdi: tanınmış tənqidçi Qulu Xəlilov, xalq yazıçısı I.Şıxlı da 
müzakirədə iştirak edirdi. Tələbə-gənclər 60-cı illərin əvvəllərinin 
tənqidi təfəkkür tərzindən, sənət hadisələrinə ideoloji münasibət 
prinsiplərindən çxıış edərək romanın ləyaqətini müəllifin 
arzulamadığı "problemlər"də axtarırdılar. Bəziləri romanın 
uğurlarını xalqlar dostluğunun bədii inikasında, digərləri isə mal-
qaranın qışdan çıxarılması, silosun basdırılması və s. ilə əlaqədar 
tədbirlərin ətraflı və dəqiq verilməsində görürdülər. Müəllifin 
keçirdiyi həyəcanı biz o anda kifayət qədər duya bilməsək də 
onun dedikləri bu gün də bu sətirlərin müəllifinin yadındadır: 
"Görünür gənc dostlar romanın əsil mahiyyətini düzgün 
qiymətləndirə bilmirlər. Mal-raranın, silosun, quyuların 
dərinliyinin əsil mətləbə nə dəxli var? Mən bu romanda insanı 
göstərməyə çalışmışam: Əsərin başlıca predmeti insan, onun 
əməlləri və bu əməllər vasitəsilə meydana çıxan daxili 
dünyasıdır". Bu baxımdan öz ruhi-mənəvi təkamülünü 
Nuriyyədən ("Söyüdlü arx") alan və bununla rəfiqələrinin 
həyatına işıq salan Səriyyənin "romanı"nın 60-cı illərin ədəbi 
tənqidində zəmanə ruhuna uyğun tərzdə qiymətləndirilməsi 
təəccüb doğurmur: "Körpüsalanlar"da dörd nəfərlik briqadanın 
əmək prosesində dəyişməsi, briqada üzvləri arasında yeni 
münasibətlərin yaranması təsvir edilmişdir (11, səh.250). 
Bununla yanaşı, roman "barəsində" "Azərbaycan qadını" 
jurnalına göndərilmiş "otuzdan artıq məktub (34, səh.147) və 
redaksiyanın "Səriyyə haqlıdırmı?" başlığı altında açdığı müza-
kirə" göstərdi ki, I.Əfəndiyevin Azərbaycan romanına gətirdiyi 
problemləri janr baxımından birmənalı qiymətləndirmək, qəhrə-
manların xarakterindəki struktur imkanları nəzərə almayıb zahiri 
______________________Азярбайъан романынын инкишаф проблемляри 
 
 182
faktlarla müəllifin insan konsepsiyasını məhdudlaşdırmaq həqiqə-
tə uyğun gəlmir.  
 
 
Himalay  Ənvəroğ lu __________________________ 
 183 
3.2. S.Rənimovun roman yaradıcılığının 
bəzi məqamları. «Şamo romanı» 
  
lk kitabını, daha doğrusu "Şamo" romanını 31 
yaşında (1931) çap etdirən S.Rəhimov (1900-
1983) məlum olduğu kimi ədəbiyyata romanla 
gəlmişdir. Bəziləri sənət aləminə romanla qə-
dəm basmağı "nadir bir istisna" (121, səh.10) 
hesab etsə də, lakin bunu əslində təbii qəbul etmək lazımdır. 
S.Rəhimovun ədəbiyyata "nisbətən yaşlı ikən" (Y.Seyidov) 
gəlməsinin səbəbini bədii təsərrüfata romanla gəlməsilə başlama-
ğı mütləqləşdirmək fikrində olmasaq da, bunu nəzərə almamağın 
da tərəfdarı deyilik. Yəni S.Rəhimovun təfəkkürünün romanın 
"təfsilat"ına uyğunluğu, onu rahatsız edən, qərarını əlindən alan 
mövzunun məhz bədii nəsrin iri formasını tələb etməsi diqqətdən 
kənarda qalmamalıdır. Ədib "Həyat yolu" əsərində ədəbiyyata 
romanla gəlməyinin sirlərini müəyyən mənada özü açır: "Dərsdə, 
işdə, tramvayda gur danışıqlar gedən iclaslarda belə "Şamo" 
məndən üzülmür, beynimi, zehnimi məşğul edirdi" (109, səh.5). 
"Hocazda olarkən müəllim yoldaşımın nağıl etdiyi bir hadisə 
xüsusilə beynimdə dolanır, mənə rahatlıq vermirdi. Odur ki, 
gözlərimlə gördüklərimi, bildiklərimi, eşitdiklərimi cəmləşdirib 
bir əsər yazmaq istəyirdim" (107, səh.24). Nümunələrdən aydın 
görünür ki, ədibin "beynini, zehnini məşğul" edən, özünün dediyi 
kimi "oxuduğu tarix", "gördükləri, bildikləri, eşitdikləri, nağıl 
edilənlər" ona dinclik vermir, onu məhz hadisələri roman məzmu-
nunda, bu janrın "çərçivəsi"ndə təhkiyə etməyi tələb edirdi. Eyni 
zamanda illər ərzində ətə-qana dolmuş, baş qaldırıb yazılmasını 
istəyən əhvalat da kiçik janrların strukturuna sığan adi əhvalat 
deyildi: "…müsavat hökuməti zamanı bir gün Sultan bəy 
Mağavuza –romanda mənim Şehli adlandırdığım kəndə gəlib-
miş… Həmin günü bir göyçək qızı da bir oğlana gəlin gətirib-
lərmiş. Bu qızın bakarətini almaq istəyən Sultan gəlinin 
nişanlısını bir neçə cavan oğlana qatıb səngərə sürdürür, qızı isə 
gecə gərdəkdən çıxartdırıb birbaşa öz yanına gətirdir…Ertəsi 
I 
______________________Азярбайъан романынын инкишаф проблемляри 
 
 184
günü səngərdə güllə dəyən oğlanın meyitini bir yandan, namu-
suna təcavüz edildikdən sonra rüsvayçılığı qəbul etməyib özünü 
asan gəlinin də meyitini o biri yandan gətirirlər. Kənd əhalisi 
məhəbbətləri zalımlar tərəfindən tapdalanan hər iki cavanı qoşa 
dəfn edir…" (107, səh.168). 
Yazıçının Laçın rayonunun Hocaz kəndində müəllim 
işlərkən (1923-1924-cü illər) öyrəndiyi bu əhvalat romanda 
aparıcı qəhrəmanlarının taleyilə bağlanır: Sultan bəy, Şamonun 
nişanlısı Qəməri hələ gərdəkdən bakirə ikən Göyərçinin hiyləsi ilə 
gətirtdirib namusuna təcavüz etmək istəyir. Əhvalatdakı 
"məzmun" romanın süjetinin və müəllif tələbinə uyğun olaraq 
"səngərdə həlak olan cavan" mübariz inqilabçı, qorxmaz xalq 
qəhrəmanı Şamonun obrazının yaranmasına təkan vermişdir. 
Nəticədə "…vüsətli lövhələrlə bir çox canlı insan surətləri tə-
cəssüm etdirilən ləyaqətli dastan-roman-epopeya yaranmışdır" 
(58, səh.163). 
"Şamo" romanında miqyaslı milli gerçəklik talelərdən 
keçirilərək dərk olunur. Belə əsərlərdə zaman və xalq qarşısında 
bədii cavabdehliyin meyarı da böyük olur. 
Fikrimizcə müasir romanda baxım müxtəlifliyi ilə yanaşı, 
fərdi təsəvvürlərin təkamülü də ehtiva olunmalıdır. Bu mənada 
"Şamo"nun nəhəng tarixi tablosunda təfərrüatların və ayrıntıların, 
çoxsaylı insan kütlələrinin, çeşidli fərdi düşüncələrin qatlaşması 
təbiidir. Ona görə ki, roman-epopeya olmaqla "Şamo"nun poe-
tikası həyatın və düşüncənin nəhayətsiz axarına uyğundur. "Şa-
mo"da varlıq intəhasızdır. S.Rəhimov ondan istədiyi qədər 
istifadə etmişdir. Ilk baxışdan belə təsəvvür də yaranır ki, bütün 
söylənilənlər də həyatın özü kimi mövcud imiş və yazıçıya isə 
yalnız onu qələmə almaq qalırdı. 
H.Quliyev "Əsrlə tən" əsərində S.Rəhimovun yaradıcılıq 
imkanlarını şəxsi başlanğıcla əlaqələndirərək yazır: "Ədibin taleyi 
xalqın, əsrin müqəddəratından ayrılmazdır və yazıçı əsrlə tən 
durmağı çalışaraq ondan geridə qalmamışdır. Xəlqilik, epiklik, 
dastanvari müfəssəllik və ləngərlik mövzu, problem əlvanlığı ilə 
qovuşaraq şəxsiyyətini, yaradıcılıq məziyyətlərini müəyyənləş-
Himalay  Ənvəroğ lu __________________________ 
 185
dirir. Xalq həyatının sosial-tarixi reallıqlarını canlandıran S.Rə-
himov haqsevər sənətkar, qüdrətli söz ustası olaraq göz önündə 
canlanır". S.Rəhimov isə belə yazır: "Mənim yaradıcılığımda heç 
bir şey məni "Şamo" qədər narahat etmir". Məlum olduğu kimi 
"Şamo" Azərbaycan cəmiyyətində ciddi təbəddülatın -"sovet-
ləşmə" kimi ən böyük sınma məqamlarından birini əks etdirən də-
yəri bir bədii örnəkdir. Yəni bir bədii əsər kimi o milli gerçəkliyin 
ifadəsi faktıdır. Milli gerçəklik dedikdə biz bilavasitə xalqın 
konkret ictimai-tarixi mövcudluğunu, varlıq məqamını nəzərdə 
tuturuq. Bu yazıçının subyektiv istəyindən asılı olmayaraq bədii 
əsərin doğuluşda iştirak edən, fakturada öz əksini tapan 
məqamdır. Deməli, milli sovet gerçəkliyinin faktı olan "Şamo" 
heç şübhəsiz, öz vaxtında yazılmış əsərdir. Əslində sovet dövrü 
Azərbaycan xalqının milli mövcudluğunun kənara atılması müm-
kün olmayan reallığıdır. 
"Şamo" təzadlı dövrün örnəyi olsa da, bir roman-epopeya 
kimi həm laylara müqavimət göstərir, həm də ictimai qatın milli 
gerçəklik faktını üstələməyə imkan vermir. Azərbaycan kəndlisi 
XX əsrin kataklizmləri ilə üz-üzə gəlir, münasibətlərdəki 
patriarxal örtük götürülür, ictimai bütövlüyün dağılması ilə 
əlaqədar olaraq sınma baş verir. Məsələn, Azərbaycan kəndi öz 
milli hökumətinin qərarlaşmasına, harmonikləşməsinə mane olur. 
Bolşeviklərin milli hökuməti açıqca gözdən salmalarına biganəlik 
göstərir. Nəticədə sosial dayaqlardan məhrum olan milli gerçəklik 
xarici ekspansiyaya məruz qalır. 
"Şamo" romanının bədii mühiti mürəkkəb, təzadlı və 
çarpaşıq olsa da vahid axardadır. Əsər bütün "ülgüsü" ilə dövrün 
ictimai-ədəbi kontekstindən doğsa da, gerçəklik hadisələri yazıçı 
təxəyyülündə aldığı formalardan asılı olur. Burada həyat ilə xəyal 
qarışır, milli gerçəklik bədii-estetik biçim alır. Bununla yanaşı 
"sovet həqiqətləri" adekvat bədii ifadəsini tapa bilmir və əsasən 
roman mühitindən kənarda qalır. Çünki bədii təfəkkürün ölçü və 
miqyasını, estetik idrakın imkanlarını milli gerçəkliklər, onun 
məzmun və xarakteri müəyyən edir. Bu həm də o deməkdir ki, 
milli gerçəkliyin həzm etmədiyini milli ədəbiyyat yaşaya bilmir. 
______________________Азярбайъан романынын инкишаф проблемляри 
 
 186
Azərbaycan xalqının yaxın keşməkeşli tarixi keçmişindən 
bəhs edən "Şamo" romanında gerçəkliyin inqilabi dəyişmədə 
təsviri, milli keçmişin ictimai-siyasi baxımdan tənqidi kimi ideo-
loji-estetik proyeksiyalar zahiri, keçici olduqları üçün əsərin da-
xili məzmununda və kompozisiyasında yer ala bilmirlər. 
Inqilabi məzmun ekzotik səciyyə daşıdığına görə yaradıcı 
başlanğıca çevrilə bilmir. Konflikt patriarxal intriqalara fon olmaq 
səviyyəsindən yüksəyə qalxa bilmir. 
Romanda milli gerçəkliyin boyalarının əlvanlığı S.Rəhi-
movun Azərbaycan kəndinə, onun psixologiyasına, arzu və ideal-
larına, yaşam qaydalarına, əxlaqi-mənəvi varlığına dərindən bə-
lədliyi ilə bağlıdır. Müəllif "gözlərimlə gördüklərimi, bildiklərimi 
cəmləşdirib "Şamo"nun birinci variantını işlədim" –desə də, Şamo 
– Qəmər süjeti bütünlüklə romantik planda çözülmüşdür. 
Daha doğrusu, bu süjetin fəlsəfəsinə görə Şamo milli ger-
çəkliyə kənardan gəlmə məqamın ifadəsidirsə, Qəmər milli 
varlığın romantik nəfəsidir, yaşayır və yaşadır. 
"Şamo" romanının konflikti "əsgi dünya" qarşılaşmasının 
tarixi-milli və sosial-psixoloji səciyyəsindən ibarətdir. Bu tipli 
əsərlərdə "Sinfi mübarizənin təsvirində zahirən vulqar-bolşevik 
sxeminin izləri qüvvətli olsa da, alt qatda tragizm özünü açıq-
aşkar hiss etdirir" (80, səh.405). Bu baxımdan "Şamo"da bədii 
obrazı yaradılan Laçınlı Sultan gücü və gücsüzlüyü təmsil etməsi 
ilə milli gerçəkliyin faciəvi məqamıdır (50, səh.130). 
"Şamo" romanı geniş epikliyə meyl etməsi, həyat hadisə-
lərini hərtərəfli göstərməsi, çoxplanlılıq və monumentallığı ilə 
səciyyəvidir. Konkret tarixi zamanın vüsətini və sürətini incə-
ləmək "Şamo" romanının əsas pafosudur. "Şamo"nun konfliktinin 
əsasını ictimai münasibətlərdən doğan ziddiyyətlər təşkil edir. 
Bir-biri ilə çarpışan tərəflərin fonunda cəmiyyət həyatı bədii təhlil 
predmetinə çevrilir. Ona görə də "Şamo"nun problematikası ilə 
janrının poetikasının vəhdət təşkil etməsi təbiidir. S.Rəhimovun 
tərcümeyi-halı, həyat yolu mənbə kimi zaman-zaman bədii 
yaradıcılığında yeni bir dəyərlə təzahür edir. Məsələn, "Ata və 
oğul" povesti (1949) yazıçının uşaqlıq illərinin çözülməsi kimi 
Himalay  Ənvəroğ lu __________________________ 
 187 
meydana çıxmışsa, "Saçlı" (1948) romanı, "Mehman" (1944) po-
vesti otuzuncu illərdə rayon partiya komitələrində rəhbər vəzifə 
tutduğu vaxtların hadisə və insanlarını, tarixi gerçəklərini qələmə 
almışdı. "Ana abidəsi" (1967) romanının əsasında iyirminci 
illərdə yetişən ziyalılar dayanır. S.Rəhimovun 40-cı illərin sonu, 
50-ci illərin əvvəllərində göstərdiyi vətəndaşlıq əzmi konkret 
mövzu kimi "Ağbulaq dağlarında" (1955) özünün mükəmməl 
bədii ifadəsini tapmışdır. Üslubuna görə yumoristik olan 
"Uğundu" romanında ədib böyük ustadı Mirzə Cəlilin satira 
məktəbindən yaradıcılıqla bəhrələndiyini nümayiş etdirdi. 
"Aynalı" da "Nəbi-Həcər" əhvalatını povestin dar çərçivəsindən 
üç cildlik "Qafqaz qartalı" romanının geniş yoluna çıxaraq qəh-
rəmanlarını tarixi və epik planda təsvir etdi. Mövzu axtarışları 
ədibin arzu və idealına bağlı olduğuna görə o, özünün bir sıra 
ideal qəhrəmanlarından ayrılmaqda çətinlik çəkmişdir. Bunu biz 
ədibin Şamo və Mehman surətlərinə şəxsi münasibətindən daha 
aydın görürük. Bu baxımdan "Qafqaz qartalı" romanı hələ tamam-
lanmadığı vaxtlarda "Mehman" səpgisində olan "Qoşqar qızı" adlı 
bir roman yazması təsadüfi deyil. 
 Romanın məlum poetikasına, süjet və kompozisiya 
tələbinə xüsusi yaradıcı münasibəti olan S.Rəhimov heç vaxt 
"norma"ya sığmamışdır. Ona görə də yazıçı hadisələri "güc-bəla 
ilə uc-uca gətirirəm" (108) deyirdi. 
"Şamo"nun ilk variantından sonra rayonda yaşadığı üçün 
bir müddət yazmağın daşını atan S.Rəhimov 30-cu illərin sonla-
rında yenidən bu romanın üzərinə qayıtmalı oldu. Lakin bir balaca 
"əl gəzdirməklə" çap etdirmək təklifinə ədib könül xoşluğu gös-
tərmədi. Məftunluqla yazılan birinci variantı söküb dağıtmaq istə-
məmişdir. Hətta naşı əllə yazıldığını etsə belə. Lakin əzablı olsa 
da, S.Rəhimov yenidən "Şamo"ya qayıtdı. Gərgin əmək, nəhayət, 
1940-cı ildə öz bəhrəsini verdi, irihəcmli birinci kitab çapdan 
çıxdı. Bu, artıq sənətsevərlərin diqqətini yalnız mövzunun 
aktuallığına görə deyil, eyni zamanda sənətkarlıq məziyyətlərinə 
görə cəlb etdi. 
______________________Азярбайъан романынын инкишаф проблемляри 
 
 188
"Qaçırılan qız" fəsli ilə özünün "ekspozisiyası"na başla-
yan və getdikcə saysız-hesabsız hadisə və surətləri süjetinə qatan 
5 cildlik bu roman müəllif ideyasını, ümumən onun bədii konsep-
siyasını orijinal strukturda reallaşdırmaq baxımından ədəbiyyatı-
mızda çox mühüm hadisə oldu. Gülsənəmin çağırılması ilə 
başlayan "Şamo" həm də ona görə epopeya miqyası alır ki, süjeti 
zaman-zaman genişlənir, kiçik dağ kəndi olan Şehlini bütün ölkə 
ilə bağlayır. Cəmi otuz evdən ibarət olan bu Şehli kəndində 
sevinci də, kədəri də hamı bir yerdə bölüşdürdükləri halda, son 
zamanlar baş verən parçalanma və "tərəfdaşlıq" hallarının səbəb-
lərini sadə xalq anlaya bilmirdi. Nəticədə Hatəmxan, Turabxan 
kimi varlılar bir qütbdə, Alo, Safo, Qəmər, Qədir, Fərzəli, Şamo, 
Həsən kimi yoxsullar isə digər qütbdə dayanmalı oldular. Ona 
görə də Şehlidə adi bir qız qaçırılması (Gülsənəmin qaçırılması) 
əhvalatı mühüm ictimai-psixoloji məna kəsb edir. Yəni harın bir 
hampa oğlu olan Maronun Şamonun bacısını qaçırması sinfi 
bərabərsizlikdən doğan münasibətlərin təzahürü kimi dəyər-
ləndirilir. Nəfsinin tələbi ilə hərəkət edən Hatəmxan oğlu Maro 
özü də hiss etmədən Safo ailəsini "heç Arazın da yuya bilməyə-
cəyi" namus yükü altında qoymuş və qız atasını "ya intiqam 
almaq, namus ləkəsini yumaq, ya da ölmək, torpağı qabartmaq" 
həddinə çatdırmışdır. Lakin Safo "qızım … canavarlar … parçala-
yan quzum" – deyə Cırcır bulaqdan qayıtmayan qızı Gülsənəmi 
haraylasa da, onun fəryadına cavab verən olmur. Safo oğlu 
Şamonu yanında görmədiyinə görə qəmlənir, tənhalıq onu üzür. 
O, bu fikirdədir ki, Şamo bu əhvalatdan xəbər tutsa tez bir 
zamanda Şehliyə qayıdar, bacısının namusuna vurulan ləkəni 
qanla yuyub intiqam alar. Bunun üçün hətta Molla Qafara məktub 
yazdırıb onun təcili Şehliyə dönməsini tələb edir. Lakin Molla 
Qafar mənafe güddüyü üçün məktubu göndərmir, Hatəmxanla 
münasibətlərin pozulmasına səbəb olacağını düşünərək onu 
yandırır və beləliklə də Safonu uzun müddət intizarda qoyur. 
"Şamo" romanının birinci cildi yeddi hissədən, altmış bir 
fəsildən ibarətdir. "Qaçırılan qız" romanın ilk fəslidir. Lakin həm 
roman, həm də aparıcı qəhrəmanlar üçün taleyüklü fəsildir. 
Himalay  Ənvəroğ lu __________________________ 
 189
Tənhalığın, kimsəsizliyin sıxıntısını çəkən, oğul həsrətilə qovru-
lan Safonun psixoloji-mənəvi sarsıntılarına yalnız cildin son-
larında Şamonun Şehliyə qayıtması ilə "nəhayət" verilir. Amma 
Şamonun gəlişinə böyük ümidlər bəsləyən Safo az sonra məyus 
olur. Çünki Şamo bacısının, ailəsinin və xüsusilə atasının başına 
gətirilən müsibətlərdən hədsiz kədərlənsə də, şəxsi intiqam, qisas 
və qanaqan hissindən uzaqdır. Şəxsi maraqları fövqündə dayanan 
Şamo məsələnin sinfi mübarizə ilə və inqilabi yolla həllinə 
üstünlük verir. Lakin müəllif Safonun qəmini dərindən duyur və 
ona şərik olur. Safonun "Kitabi-Dədə Qorqud dastanları"ndakı 
aparıcı qadın qəhrəmanı olan saçı uzun Burla Xatunun fəryadını 
xatırladan harayında bu aydın hiss olunur: "Alo qabaqca, Safo kişi 
də onun dalınca qüssəli halda addımlayırdılar". "Şamo, ay Şamo! 
–deyə ata öz oğlunu harayına çağırdı. –Oğul, ay oğul" (106, 
səh.5). Eyni zamanda, müəllif Safonun mənəvi dünyasında dərin 
kök salan elə bir məqamı vurğulayır ki, bu ilk baxışda şəxsi, milli 
görünsə də, əslində, onun xarakterində özünü göstərən ümuminsa-
ni ləyaqətdir. Ona görə Safonun qəti inamı belədir ki, "Qəmərə bir 
yağı əli uzansa, onda gərək namus yükünün altında qəbrə gedək" 
(106, səh.5). 
Göründüyü kimi, Şamo Qarabağda, Şehlidən uzaqda 
olduğuna görə Safo onun nişanlısı olan Qəmərin namusu üçün 
son dərəcə narahatdır və hədsiz təlaş keçirir. Safonun qəlb hə-
yatına, psixologiyasına, məsum və zavallı görkəminə, pak və saf 
vicdanına bələd olan hər kəs onun üçün gəlin ismətinə vurulan 
ləkənin nə demək olduğunu qədərincə anlar. Fəqr əhli, qəm 
müsafiri olan Safo daim öz içindən od alıb yanır. Belə təsəvvür 
yaranır ki, Safo dərd çəkən olduğuna görə qəm onu kölgə kimi 
daim izləyir. "Qaçırılan qız" fəslinin lap əvvəlindən o, dostu Alo 
ilə birgə sanki qəmin içərisi ilə irəliləyirlər: "Alo qabaqca, Safo 
kişi də onun dalınca qüssəli halda addımlayırdılar" (106, səh.45). 
Gələcək gəlini Safo qızı, Şamo bacısı Gülsənəmin Hatəmxan oğlu 
Maro tərəfindən qaçırılması xəbəri Alonu da dərindən sarsıdır. 
Lakin Safodan fərqli olaraq o, qəmi öz içinə çəkdi, zahiri 
təmkinini saxladı, öz xarakterinə uyğun bir yol tutdu: "Həmin gün 
______________________Азярбайъан романынын инкишаф проблемляри 
 
 190
(Gülsənəmin qaçırıldığı gün –H.Q.) Alo kişi kənd içinə çıxmadı, 
qıvrıla-qıvrıla evdə qaldı, dəyirmandan gələn Həzi isə yatdığı 
yerdən tərpənmədi" (106, səh.5). Romanın əvvəlində 
gözlənilmədən baş verən hadisələri qiymətləndirmək, müəyyən 
bir qənaətə gəlmək və bunun nəticəsində hərəkət etmək üçün vaxt 
lazım idi. Ona görə də vəziyyətin mürəkkəbliyini qədərincə dərk 
etmədiyi üçün çılğınlıq göstərən, oğlu Həzinin istədiyi qızın 
qaçırılması ilə bağlı özünə yer tapa bilməyən arvadına Alo kişi 
belə deyir: "Indi arvad, təhrimiz ancaq səbr etməkdir!". "Mən 
bilirəm ki, əvvəl-axır namus ləkəsini qırmızı qan yuyar" (106, 
səh.7). S.Rəhimov romanının süjetində motivləri bir-biri ilə çox 
ustalıqla əlaqələndirir. Məsələn, romanın əvvəlində Alonun 
"namus ləkəsini qırmızı qan yuyar" qənaəti beş cildlik əsərin 
sonlarında təsdiq olunaraq reallaşır. Belə ki, bir çox məsələlərdə 
günahkar olan, Gülsənəmi qaçırmaqla Şehli kəndində Safo 
ailəsinə müsibət gətirən Maro məhz Alonun gülləsilə öldürülür. 
Gözləmək olardı ki, Gülsənəm Maronun ölümünə biganə qalacaq. 
Çünki bu illərdə o, Marodan elə bir xoş rəftar, ilıq münasibət 
görməyib. Anası Pası Maronun gözü qarşısında onu evdən qovub 
və hədsiz üzüntüyə salıb. Hələ bu azmış kimi, Maro Yasavul 
Kəlbalının ətli-əndamlı arvadı Göyərçinlə eşqbazlıq etməklə onun 
kövrək qəlbinə yara üstündən yara vurmuşdur. Lakin 
gözlənildiyinin əksinə olaraq Gülsənəm Maronun meyiti üstündə 
göz yaşı tökdü, oğlu Cəbinin atası olan bu gənc və olduqca ya-
raşıqlı olan oğlanın ölümündən sarsıldı, onu qətlə yetirən Aloya 
öz hiddətini bildirdi. Görünür, illər işini görmüşdür. Gülsənəmin 
içində Maroya qarşı "qəribə" hisslər əmələ gəlmişdir. Bunu Gül-
sənəm ən son məqamda Maronun cənazəsi üstündə göz yaşı tök-
düyü anda hiss etmişdir. S.Rəhimov Gülsənəm obrazı vasitəsilə 
insanın qəlb dünyasının mürəkkəbliyi haqqında təsəvvürlərimizi 
genişləndirir. Gülsənəmdə özünü göstərən mərhəmət hissi əsil 
insani duyğudur. Maronun süjetinin onu ölümə aparan çözümün-
də xarakterinin özünəməxsusluğu xüsusi vurğulanır: "Maro sanki 
Gülsənəmlə Göyərçinin arasında dayanırdı, o, gah bu tərəfə, gah o 
biri tərəfə meyl edirdi. 
Himalay  Ənvəroğ lu __________________________ 
 191 
– Kim ilə? Hansı ilə? (s.42). "O, tez-tez ikiləşir, tez-tez iki 
səmtə çevrilir" (s.74). Romanın birinci cildinin müxtəlif səhifə-
lərindən gətirdiyimiz nümunələrdən görünür ki, Maro mövQe-
yində sabit dayanan adam deyil. Daim tərəddüd içərisində yaşa-
yır, vicdanı ilə əməli arasındakı əkslik ona dinclik vermir, hə-
yatına bir üzüntü gətirir. O, Gülsənəmin günahsız olduğunu çox 
gözəl anlayır. Açıq görür ki, anası Pası, atası Hatəmxan Gülsə-
nəmə qarşı ədalətsizlik edir. Göyərçin Gülsənəmin ətrafında dedi-
qodu şəraiti yaradır. "Gülsənəmi görüblər" şayiəsi də onun 
əməlidir. Gülsənəmin namuslu olduğunu, onun heç zaman ərinə 
xəyanət etmədiyini anlayır. Bilir ki, bu "kürklü əsgər", "görüblər" 
şayiələri Gülsənəmə qarşı qurulmuş hiylədir. Lakin şübhədən 
xilas ola bilmir, qəti hərəkət etməkdə acizlik göstərir. Divin canı 
şüşədə olan kimi onun da canı Göyərçindədir. Göyərçin zahiri 
əndamı ilə onun ruhuna hakim kəsilir. Maro anlayır ki, geriyə yol 
yoxdur. Göyərçinin məkrindən xilas olmaq mümkün deyil. Və o, 
istəyinə nail olmayınca əməlindən qalmayacaq. Göyərçinin təhriki 
ilə Yasavul Kəlbalıya Maro tərəfindən atılan güllə bu əməllərdən 
yalnız biridir. Sonradan Göyərçin Maroya tam sahib olmaq üçün 
həm içindəki, həm də çölündəki dünya ilə vuruşa başlayır. Hər 
ikisinə hərb elan edir. Bu yolda heç nədən, heç kimdən çəkinmir. 
Şəhvət, ehtiras ağlına hakim kəsilir. Qarşıya çıxan maneələri son 
dərəcə amansızlıqla, qəddar üsullarla həyata keçirir. Maroya 
yiyələnmək üçün o, Safo ailəsinin qətlinə fərman verməyə, yeraltı 
zağadan gələn tüstünü kəsməyə, onu yerlə-yeksan etməyə, 
Şamonu, Fərzəlini, Qəməri məhv etdirməyə hazırdır. O, bu 
əməlini romanın sonlarına qədər davam etdirir. Hər kəsdən, 
hamıdan, hətta tanrısından da gileylənir. Marodan ona görə 
gileylənir ki, əri Yasavul Kəlbalını öldürə bilmədi. Şamodan 
qorxduğu üçün Gülsənəmdən birdəfəlik üzülüşə bilmədi. 
Həlledici məqamda qətiyyət göstərib Göyərçini tutmadı. Məsələn, 
Şamonu öldürməyə, onun yaxın adamlarına qarşı açıq düşmən 
mövqe tutmağa Maronun razılıq verməməsi Göyərçinə xoş 
gəlmir. Tanrısına qarşı ona görə etiraz edir, gileylənir və hətta 
üsyan səsini ucaldır ki, gözəllik, yaraşıq, ət-əndam verdiyi halda 
______________________Азярбайъан романынын инкишаф проблемляри 
 
 192
bəxt-tale verməyib. Əgər o, ədalətlidirsə, nəyə görə gərək razı 
olsun ki, mən ömrüm boyu ağzından qatran iyi gələn çırtdan 
Yasavul Kəlbalı ilə yastığa baş qoyum. Maronu sevdiyim halda 
ona tam qovuşa bilməyim? Çulu cırıq Safonun qızı Gülsənəm 
mənə rəqib olsun. Nəyə görə dedi-qodu obyekti olum, kənd içində 
gözü kölgəli, başı aşağı gəzim? Içim özümü, çölüm başqasını 
yandırsın. Obrazlarını daxili, psixoloji planda yaradan S.Rəhimov 
romanda geniş yer tutan Göyərçini çılğınlıq, ruhi sarsıntı 
məqamına çatdıran motivləri süjetdə çox ustalıqla bədii 
konsepsiyanın çözülməsinə yönəldir. Göyərçinin ən bağışlanmaz 
günahı Şamonun gərdəkdə olan nişanlısı Qəməri Sultanın ehtiras-
larına qurban vermək əməlidir. Əlbəttə, Göyərçin bu zaman özü-
nəməxsus məharətli gediş gedərək bir tərəfdən özünü Sulltanın 
ehtiraslarından xilas etmək istəyir, digər tərəfdən Qəməri qurban 
verməklə Şamodan intiqam almaq, onu mənəvi cəhətdən 
sarsıtmaq və ən əsası isə bu xidmətinə görə Sultanın adamı olmaq 
şərəfinə nail olmaq, ondan Şamoya qarşı kəsərli bir silah kimi 
istifadə etmək güdür. 
Şər öz işini axıra qədər görə bilmir. Qəmər Tanrının xe-
yirxah əli ilə Sultanın iti caynağından xilas olur, öz namusunu, 
Şamonun namusunu qoruyub saxlaya bilir. Romanın beşinci cil-
dində aydın olur ki, bəd əməllərinə aram verməyən şeytanın şər 
atını minib sola-sağa, irəliyə-geriyə dördnala çapan Göyərçin xoş-
bəxt deyil, istədiyinə nail ola bilməmişdir. Intiqam alovunun küt 
ehtirası onun alovunu kəsib, ruhi böhran həddinə çatdırıb. Indi əli 
yerdəkilərdən üzülən Göyərçin yaradana üz tutur, talesizliyin 
səbəblərini bilmək istəyir. Müəllif Göyərçinin həyatına, əməlinə 
uyğun, ibrətamiz bir sonluq verir. Belə ki, o, özünü qayadan 
dibsiz uçuruma ataraq məhv olur. S.Rəhimov bununla heç də 
Göyərçini etiraf məqamına gətirmir. Lakin onun əməllərinin 
qurbanı kimi göstərməklə belə bir həqiqəti ifadə edir ki, insan çox 
mürəkkəb varlıqdır və tanrı ona əməllərindən peşiman olmaq, şərə 
xidmət etdiyini etiraf edib son anda günahlarını yumaq, tövbə 
etmək imkanı da verir. 
Himalay  Ənvəroğ lu __________________________ 
 193 
Romanda Maronun anası, Hatəmxanın arvadı Pası qarı da 
hadisələrin cərəyanında, Gülsənəmin, o cümlədən oğlunun qəmli 
taleyində az rol oynamır. Əsərin ilk fəslindən ta beşinci cildə qə-
dər Pası Gülsənəmə, Safo ailəsinə qənim kəsilir. Son dərəcə 
amansız olan bu insana mərhəmət hissi yaddır. 
Romanın 31-ci səhifəsində Gülsənəmin dünyaya övlad 
gətirməsi prosesi təsvir edilir. Zəngin bir ailənin gəlini olan 
Gülsənəm Pası qarının hökmü ilə qaranlıq bir zizəmidə, köhnə bir 
palazın üstündə doğuzdurulur. Hətta uşağı tutmağa gələn təbiətən 
son dərəcə kəmfürsət olan mamaça Qızqayıt belə Pasını 
mərhəmətə dəvət etsə də, o, yumşalmır. Çünki yerdə zarıyan 
Safonun qızıdır. Gülsənəm həyatla ölüm arasında çırpındığı bir 
vaxtda Pası üzünü Qızqayıta tutub: "Bu yazda heç dağa da getmə-
dim" (106, səh.31). Pası qarının iç mənasını açıqlayan bu detal 
roman süjeti üçün mümkün olan uğurlu bir gedişdir. Bu kimi ge-
dişlər S.Rəhimovun roman təhkiyəsi üçün son dərəcə xarak-
terikdir. Həmin ifadə zahirən Pasının təbiəti, iç məzmunu ilə bağlı 
olsa da, əslində müəllifin obrazın xarakterini yaratmaq ustalığı və 
roman poetikasındakı axtarışları kimi dəyərləndirilməlidir. 
S.Rəhimov romanını tarixi hadisələrin, real proseslərin 
kontekstində yaratsa da, əslində, onun süjetə çıxardığı insanlar 
xarakterlərini, psixoloji-mənəvi durumlarını öz iş və əməlləri ilə 
açmaları baxımdan diqqəti çəkir. Məsələn, Göyərçinin Marodan 
doğduğu və Xudaverən adlandırdığı çağa Yasavul Kəlbalıya 
rahatlıq vermir. Yasavul anlayır ki, bu Xudaverən onun oğlu 
deyil. Bu əsil mənada Xudaverən deyil. Məsələn: Göyərçinlə 
Maronun əməlinin bəhrəsidir. Bu haqda düşündükcə torpaq 
ayağının altından qaçır. Hər şeyin, hətta vəzifənin də, 
yasavulluğunun da əldən getdiyini anlayır, içərisində bir vahimə 
dolaşır. Bunu Yasavulun öz içi ilə mükalimə aydın ifadə edir: 
"Xudaverən olmasaydı, mən nə qədər xoşbəxt olardım" (106, 
səh.94). 
Yaxud: 
______________________Азярбайъан романынын инкишаф проблемляри 
 
 194
- "Mənim ocağım sönür" – deyir və udqunurdu, yasavul-
luq gedir, ömrümün yamanca yerində axşamlayıram mən" (106, 
səh.95). 
Illərdən bəri həsrətində olduğu "övlad" indi Yasavulun 
həyatına qənim kəsilib, onun amanını əlindən alıb. Kişi başını 
gizlətməyə yer tapa bilmir, harayına çatan yoxdur, özü-özündən 
qaçmaq istəyir. Əslində, "Xudaverən" kimi qələmə verilən bu 
Xudaverən anası Göyərçinə bu xoşbəxtlik gətirmir: "Əvvəl-axır 
bu xaraba dağılacaq, -deyərək Göyərçin birdən Xudaverənə qarşı 
analığın qızğın məhəbbətilə bir də yaşamaq qorxusunun nifrəti 
toplaşmışdır. Bu olmasa bir söz də ola bilməzdi!... 
-Hamı üstümə ayaqlanır, dalda bir-birinə "bu hardandır" – 
deyir" (106, səh.96). 
S.Rəhimov Göyərçinin xarakterini açmaq üçün onun 
yaşamaq ehtirasının bütün varlığına hakim olmasını xüsusi 
vurğulayır. Məhz yaşamaq ehtirası, daxili bir ehtiras kimi sonra 
Göyərçini bəd əməllərə sövq edir. 
"-Kimdir müqəssir? – deyə düşündü. Yox danlaqlar 
altında ölüb, torpaqlara getməkdənsə, səfil, dilənçi kimi olsa da, 
yaşamaq!… Mən yaşamaq istəyirəm! deməsi mənim yaşamağım 
üçün onun ölməyi (Yasavul – H.Q.) lazımdır! Yox, bəlkə heç belə 
deyildir? Yox, o belədir, o, belə deyirdi. O, ölməlidir! …Sonra? 
Bəs sonra – deyə qəzəblə qıvrıldı" (106, səh.98). 
Göründüyü kimi, Göyərçin yaşamaq üçün hər şeyə 
hazırdır. O, "xoşbəxtliyə" yetməyin yolunu ərinin meyiti üstündən 
salmağa razıdır. Bununla da Göyərçin öz təbiətini, ilan xislətini, 
iblisanəliyini büruzə verir. Bu baxımdan "qəzəbi qıvrıldı" ifadəsi 
də bir bədii obrazı kimi onun xarakterinə müvafiqdir. Ilan təbiətli 
bu qadın çalmaq, zəhərini tökmək üçün bəhanə axtarır. 
S.Rəhimov "Şamo" kimi əzəmətli bir epopeyanı incə məqamların 
nizamı əsasında yaratmışdır. Ona görə də "Şamo"da hər bir detal, 
hər bir incə mətləb və təhkiyə "xırdalıqları" da məqsədli olub, 
qayənin reallaşdırılmasına xidmət edir. "Gülsənəmi görüblər" 
şayiəsinin doğurduğu qəmli əhvalatların ustalıqla çözüldüyü 
Himalay  Ənvəroğ lu __________________________ 
 195
haqqında Pası ilə Qızqayıt qarının aşağıdakı mükaliməsi tam 
təsəvvür yaradır: 
"-Axı nə olub ki?! 
-Gül…sə…nəmi görüblər, - deyə qarı əllərini qoynuna 
dürtdü. -Bəs bu evin adına, Kərbalayının Çalbayır boyda 
hörmətinə" (106, səh.101). 
Göründüyü kimi, Qızqayıt Pasının ən ağrılı yarasına toxu-
nur. Çünki Pası Gülsənəmə nə qədər dərin kin bəsləsə də, onu 
özünün dediyi kimi "Safonun xarabasına" qovmaq üçün bəhanə 
gəzsə də, heç vaxt o, gəlinini "görüblər" şayiəsilə evdən uzaqlaş-
dırmaq istəməzdi. Pasıya görə bu namus ləkəsi idi. Qızqayıtın 
"Gülsənəm" və "görüblər" sözlərini heca-heca tələffüz edərkən 
Pasının haldan-hala düşməsi obrazların psixologiyası baxımından 
diqqəti çəkir. Pası heç vaxt istəməzdi ki, Hatəmxan gəlini, Maro 
arvadı Gülsənəmin adı belə hallansın. Ona görə də Qızqayıt 
danışdıqca içərisini saran vahiməni özündən uzaqlaşdırmağa 
çalışır. Nə olur, olsun, nə deyilir deyilsin ta ki, Gülsənəmin adına 
ləkə gətirən bir söz deyilməsin. Ona görə təsadüfi deyil ki, Pası 
Qızqayıtın ağzını başqa səmtə yönəldirdi. Lakin Qızqayıt Göyər-
çindən aldığı təlimatı özünəməxsus üsullarla Pasıya çatdırırdı. Və 
bu zaman o, həm də Pasının sarılmasının doğurduğu ovqatdan 
həzz alırdı. Göyərçin Pasının özünə də qənim kəsilir. Xüsusilə, 
ətli əndamı ilə Hamətxanın qarşısında nazlana-nazlana gəzməsi 
Pasını təbdən çıxarırdı, onu qısqanclıq odunda yandırırdı və kişini 
yoldan çıxaracağından xoflanırdı. Bu mənada Pası və Göyərçin 
döyüşü açıq və gizli yollarla romanın sonlarına qədər davam 
etdirilir. 
Göyərçin çox yaxşı anlayırdı ki, "Gülsənəmi görüblər" 
şayiəsi "Xudaverən hadisəni unutdurar", onun "vəziyyətini 
düzəldərdi" (106, səh.109). Doğrudan da Gülsənəmi "görüblər" 
xəbəri tez bir zamanda, ildırım sürətilə bütün Şehlini dolaşdı, 
atası Safoya çatdı. Hətta "görüblər" şayiəsi "Kəlbalını da sərxoş-
landırdı" (106, səh.110), ona görə ki, bu Kəlbalıya da Xudaverən 
"dərdi"ni unutdura bilərdi, onun yaşamaq, yasavulluqda qalmaq, 
at belində gəzmək, çiyninə tüfəng taxmaq ümidini artırırdı. O da 
______________________Азярбайъан романынын инкишаф проблемляри 
 
 196
Göyərçin kimi ömrünü uzatmağı başqasının müsibətinə bağlayır-
dı. Məhz yalnız bu mənada ər-arvad (Kəlbalı ilə Göyərçin) bir yo-
lun yolçuları idilər. Yəni nəyin bahasına olursa-olsun yaşamaq, 
ömür sürmək, ömrü uzatmaq qayğıları onları birləşdirirdi. Qalan 
məsələlərdə hər biri öz həyatını yaşayırdı. Əslində, Kəlbalının heç 
öz həyatı yox idi. Çünki şəxsiyyəti, ləyaqəti, əqidə və amalı yox 
idi. Nə pisliyi bir pislik idi, nə yaxşılığı bir yaxşılıq. Kəlbalıdan 
fərqli olaraq Göyərçin çox gözəl anlayırdı ki, "görüblər 
əhvalatı"ndan sonra "Gülsənəm üçün ölüm yazılan bir "çarə" 
qalmışdı" (106, səh.114). 
Romandakı hadisələrin çözümündə süjet xəttinə yeni-yeni 
obrazlar çıxarılır və onların hər birisinin xarakterinin formalaş-
dırılması qayğısı yaranır. Münasibətlər gah toqquşur, gah 
haçalanır, gah da paralel şəkildə inkişaf edir. Tarixi şərait 
insanlara elə qənim kəsilmişdir ki, ev yıxmaq və qan tökməkdə 
iblisə aludəçilik yolunu tuturlar. Məsələn, hələ romanın birinci 
cildinin sonlarında Kərbalayı Hatəmxan və Hacı Səfiqulu Şamo 
və Fərzəlini aradan götürməyin yolları haqqında düşünür, 
müəyyən plan əsasında hərəkət etməklə məqsədlərinə nail olmaq 
istəyirlər. Öz əməllərini həyata keçirmək üçün Sultanın 
kəlamlarına istinad edirlər: "Bizim Sultan bəy demişkən kəsik baş 
söyləməz olar" (106, səh.692). 
Romanın bədii toxumalarının çözümü müəllif konsep-
siyası ilə reallaşır. Oxucunu hadisələrin cərəyanına salan yazıçı 
qəhrəmanlarının gələcəyi, onların tale yollarının bəzi məqamları 
haqqında da irəlicədən təsəvvür yaradır. Oxucu sevimli 
qəhrəmanlarının taleyinə qoşulur, həyəcan keçirir, aparıcı surətlər 
kimi onlar da "ta ki, bir şey olmasın" – deyə hadisələrə qatılırlar. 
Bu baxımdan "Şamo"nun birinci cildinin sonunda Şamo ilə 
Qəmərin mükaliməsi ən gözəl nümunədir: 
-"Xofə düşmüşəm ki, bəxtimiz borana düşməsin, Şamo! 
-Hansı borana, Qəmər? 
-Namərdlər sənə bir güllə atdırmasınlar?!" (106, səh.743). 
Qəmər özünəməxsus fəhmlə duyur ki, onların səadəti 
yolunda çoxlu əngəllər vardır. Şamonun ətrafında tor qurulur, 
Himalay  Ənvəroğ lu __________________________ 
 197 
duman qatılaşır, şərait ağırlaşır. Düşmənin qəsdi Şamonu aradan 
götürmək ola bilər. Şamo mühitin kəskinləşdiyini, ziddiyyətlərin 
gözlənilməyən hadisələrlə, hətta ölümlə qurtara biləcəyini anlayır. 
Lakin Qəməri vahimələndirməmək üçün özünü son dərəcə so-
yuqqanlı aparır və sevgilisini gələcəkdə baş verə biləcək hadi-
sələrə psixoloji cəhətdən hazırlayır. Qəmərin romanın birinci 
cildinin sonunda Şamoya ola biləcək qəsd haqqında həyəcanlı, 
nidalı ehtimalının reallaşmasını çox gözləmək lazım gəlmir. 
Romanın ikinci cildində Qəmərin düşüncəsinə gətirdiyi həmin 
namərdlər (Məstəlibəy) Şamoya güllə atır, onu sinəsindən ağır 
yaralayır. Bu ölümcül yaradan Şamo romanın üçüncü cildində 
sağalır. Dördüncü və beşinci cildlərdə yenidən mübarizəyə başla-
yır, tale döyüşlərinə qoşulur. Bununla belə o, tale oyunundan, alın 
yazısından "xilas" ola bilmir. Romanın beşinci cildinin sonlarında 
yenə Məstəlibəyin ("namərdlərin") gülləsi ilə yenə döşündən, 
lakin bu dəfə ölümcül yara alır. 
Əvvəlki güllədən fərqli olaraq bu, onun cismani ömrünə 
son qoysa da, lakin onu sevimli Qəmərindən ayıra bilmir. Çünki 
sevgilisi "Şamo daş qoyan yerə Qəmər baş qoyar" (106, səh.409) 
–deyə sinəsini qabağa verir. 
Yeri gəlmişkən demək lazımdır ki, Qəmərin belə bir VÜ-
sala olan etiqadının əsası lap əvvəldən, hələ romanın birinci cil-
dində cərəyan edən hadisələrin gedişində qoyulmuşdur. Bu onun 
romanın birinci cildinin sonunda dediyi "Sənin Qəmərin" (106, 
səh.745) ifadəsindən də aydın görünürdü. 
Bu baxımdan S.Rəhimovun romanın V cildində "Nakam 
məhəbbət" fəsli (səkkizinci hissənin yeddinci fəsli) açması 
təsadüfi deyil. Bu fəslin ideyası belə bir inam yaradır ki, "Leyli və 
Məcnun" əhvalatı əfsanə deyil. Şamo və Qəmər də çağdaş dövrdə 
belə bir qəmli məhəbbət yolunun yolçularıdır. Şamonun qətli 
irəlicədən hazırlanmış həyata keçirilir, bu qanlı əməl öz 
"bəhrəsini" verir. Şamo məhz həlledici döyüşdə Məstəlibəyin 
atdığı güllə ilə Qəmərin dizi üstündə gözlərini etibarsız dünyaya 
əbədi yumur. Lakin bu qəmli sonluq nakam eşq aşiqlərini bir daha 
ucaldır, ülviləşdirir, bu sevginin sədasını ərşi-əleya yetirir. 
______________________Азярбайъан романынын инкишаф проблемляри 
 
 198
"Nakam məhəbbət" fəslindən aşağıdakı parça dediklərimizə ən 
tutarlı sübutdur: 
"Qəmərin qəsdi, hər necə ola-ola, elə bu məhz döyüş 
zamanında yetirmək özünün "Şamo daş qoyan yerə, Qəmər baş 
qoyar" vədinə əməl etməkdir" (106, səh.409). 
Bu sözlər Qəmərin saf məhəbbəti yolunda ölümə getməyə 
hazır olduğunu, onun mərdliyini göstərir. Xüsusilə, "Qəmər baş 
qoyar" ifadəsi zahiri pafos deyil, məhz məhəbbətə, Şamonun 
tutduğu yola etiqadın ifadəsidir. "Nakam məhəbbət" fəsli iki 
gəncin qəmli sevgi dastanı kimi insanı heyrətləndirir, lakin 
ümidsiz etmir, əksinə, içinə bir inam işığı salır. Şamo və Qəmərin 
bir anda əbədiyyətə qovuşmasının doğurduğu kədəri dil ifa də 
etməkdə acizdir. Çünki illərdən bəri bu iki gənc bütün məhrumiy-
yətlərə dözərək qovuşmaq həsrətilə yaşamışlar, müəllif də bunları 
beş cildlik bir roman-epopeyanın dönüm və döngələrindən 
keçirərək gətirmişdir. Göynərti yaradan budur ki, aparıcı 
qəhrəmanlar səadətə son dərəcə yaxın olduqları bir zamanda 
öldürülürlər: 
"Şamodur, özüdür" – deyə döşü atlana-atlana Qəmər də 
düşmənə qarşı səngər tutdu. 
Ağır yaralı Şamo heyrətlə: 
"-Qə…mə…r…sən…sən, -dedi, gəl…mi…sən? 
-Qəmərəm, gəlmişəm, Şamo! 
-Bilirəm, eşitmişəm, necə…qaçmışdın. Elə…hey… səni 
… anırdım… Görüşdük, məni Safonun yanında dəfn edərsiniz… 
çobana da, Alo əmiyə də çatdırarsan! 
-Yox, Şamo, sən bu yaradan da qalacaqsan! Qəmər Şamo 
ilə uğraşan zaman Maronun qanını almaq kinilə vurnuxan 
Kərbalayı Hatəmxanın gülləsi Qəmərə, Qəmərin gülləsi Kərbəlayı 
Hatəmxana açıldı.  
Bəli, "Nakam məhəbbət" dastanının bitdiyi yerdə çoban 
Fərzəli özünü hadisə yerinə çatdırdı. Şamonun da, Qəmərin də ye-
rə yanaşı sərildiyini gördü. Çoban Fərzəli dağlar dolusu qışqırdı" 
(106, səh.410). 
Himalay  Ənvəroğ lu __________________________ 
 199
Insana hədsiz üzüntü gətirən bu qəmli məhəbbət dastanı 
həm də belə bir inam doğurur ki, dünya xali deyilmiş, Nəbinin 
Həcəri yaşayıb, yaşayır və yaşayacaq da. Qoşa qəhrəmanların 
nakam məhəbbət dastanları tarixdən və ayrı-ayrı mənbələrdən 
bizə bəlli olsa da, XX əsrin keşməkeşli tarixində onların yenidən 
görünməsi və yüksək sənət yolu ilə Qəmər və Şamo obrazlarında 
canlandırılması S.Rəhimovun qələminin qüdrətindən xəbər verir. 
Həm də belə bir qənaət doğurur ki, ən mənalı ömür məhəbbətlə 
keçən, saf sevginin təntənəsinin təsdiqinə sərf edilən ömürdür. 
Məhz bu zaman cismani ömrün qısa olması heç də qorxulu deyil. 
Çünki sevgililər məhəbbətə sədaqətləri ilə artıq mənəvi ömrə 
qovuşmuşlar, eşq yolunun əbədi müsafirinə çevrilmişlər.  
Romanın beşinci cildinin "Doqquzuncu hissə"sinin (so-
nuncu hissə), "Yeddinci fəsil" (sonuncu fəsil) "Yazısı baş daşları" 
adlandırılmışdır. Həmin fəsildə müəllif sanki böyük Füzulinin 
"Göstərən səadət dövrani fələk bir inqilab" misrasından doğan 
qayəni çağdaş tarixi olaylarında arayır. Və son anda belə bir inam 
yaranır ki, "Padişahi-mülk" qitəsinin qənaəti bütün zamanlarda 
gerçəkləşə bilər. "Yazılmamış baş daşları" həm də fələyin 
inqilabının hökmüdür. Dünya tarazlığını pozmaq, müvazinəti 
nəzərə almamaq, nisbəti gözləməmək, əbədi qanunlara qarşı 
getməkdir ki, bunun da intiqamı yaman olur. Bu baxımdan bir 
anlığa Yusif Səmədoğlunun məşhur "Qətl günü" romanındakı 
Baba Kahanı, onun intiqamını yada salmaq kifayətdir. 
"Şamo" romanının "Yazılmamış baş daşları" fəslinin sonu, 
daha doğrusu romanın sonu aşağıdakı kimi qurtarır: 
"Məzarların sel-suya düşməyi ikinci ölüm sayılırdı. Əksin-
qilabçılar deyəcəklər ki, bolşevikləri torpaq da qəbul etmir. 
Onların o dünyası yoxdru. Alo iki-üç gündən bir bura yol elədi, 
sel tərpədib yıxan, bir-birinə qarışmış yazısı baş daşlarına baxdı, 
xeyli baxdı, bu başından o başını ayıra bilmədi" (106, səh.474). 
Nümunəyə diqqət yetirilsə, buradakı ideya-fəlsəfi fikrin 
dərinliyi, əzəli və əbədi məqamları tarixi kontekstdə təsdiq etmək-
də müəllifin iqtidarı aydın görünər. Müxtəlif istiqamətdə yozum 
imkanı verən həmin parçada müəllif tarixi hadisələrdən obyektiv 
______________________Азярбайъан романынын инкишаф проблемляри 
 
 200
qiymət çıxarmağı sanki oxucunun öz öhdəsinə buraxır, mövqeyini 
zahiri hadisələrin axarında deyil, daxili proseslərin kontekstində 
açıqlayır. Bu zaman müəllifin kommunistliyi, ədəbiyyatın 
partiyalılığı "prinsipi" obyektivliyə, sənətin öz əbədi "qanunlar"ı 
əsasında yaranması inamına kölgə salır. Xüsusilə "məzarların sel-
suya düşməyi ikinci ölüm sayılrıdı. "Əksinqilabçı" deyilən vətən 
övladlarının dili ilə olsa da, "bolşevikləri torpaq qəbul etmir. 
Onların o dünyası yoxdur" kimi qənaətləri heç də müəllifin 
bolşevik oyunlarına hüsn-rəğbətindən xəbər vermir. Digər 
tərəfdən başlarını bir-birindən ayırmağın mümkün olmaması da 
"vəhdət" deyil, məhz fani olmaqdır. 
Romanın birinci cildinin əvvəlində tarixin sinəsində cərəyan 
edən hadisələrin əsl mahiyyətini anlaya bilməyən Kərbəlayı 
Hatəmxan səbəbkarı axtarır. Onun fikrincə bütün bu işlərin 
mayası Safo oğlu Şamodur. Xanimanının dağılmasında məhz onu 
günahkar bilir və Maroya "oğlum, Şamonu öldür" – deyə amansız 
bir tapşırıq verir. "Amansız" ona görə ki, Şamo tarixi şəraitin 
yetişdirdiyi, daha doğrusu onun dalğasında gələn ictimai tip kimi 
həm də makromühitin tragik qəhrəmanı idi. Eyni zamanda 
epopeya qəhrəmanı kimi şəxsi taleyi ümuminin səadətinə bağlı 
idi. Xalqın səadəti isə inqilaba, sinfi mübarizə və aşağıların haki-
miyyət başına gəlməsinə bağlanırdı. Şamo da bu "tarixi miss-
siya"nı həyata keçirənlərdən biri idi. Məhz bu mənada Hatəmxan 
tarixi şəraiti qiymətləndirə bilmədiyinə görə həmkəndlisi Şamonu 
ən birinci düşmən hesab edir. Yeri gəlmişkən qeyd etmək 
lazımdır ki, Kərbəlayı Hatəmxanın aşağıdakı fikirlərini yazıçı heç 
də birmənalı olaraq düşmən fikri kimi qəbul etmir: "Şamo 
"millətin islam" səngərində bolşovoy dili ilə danışmasaydı, 
döyüşən "milləti-islam" səngərində başıpozuqluq törətməsəydi 
kələf heç cür bunca dolaşmazdı. Əgər Şamo aşağı Qarabağdan 
bolşovoyluğu Çalbayır Şeylisinə gətirməsəydi, yuxarı Zəngəzurda 
daşnak qoşunlarına saçılan Dağbaşının "milləti-islam" səngərində 
bolşovoy dili ilə danışmasaydı… bu tezliklə "bu ucqarda bu qanlı 
oyunlar oynanmazdı, hər necə olsa da, bütövlükdə inqilab ol-
mazdı, nə Şamo tərəfinin kahası öz atası Safonun ölüm yuvasına 
Himalay  Ənvəroğ lu __________________________ 
 201
çevrilərdi, nə də Kərbəlayı Hatəmxan tərəfinin xanimanı bunca 
bünövrəsi birdən-birə sökülüb tökülər, alt-üst olub dağılardı." 
Demək, Kərbəlayı Hatəmxan özünü hər necə müqəssir saydı-
saymadı, bütün bu qanlı qovğalarda birinci, başlıca müqəssir 
"bolşovoyluğu Qarabağda Şehliyə gətirən, burada inqilab savaşı 
salan Şamodur, Allah yolundan çıxan Safonun oğludur" (106, 
səh.11). 
Deyilənlərə bu günün olayları baxımından qiymət verdikdə 
aydın olur ki, S.Rəhimovun müəyyən fikirləri Kərbəlayı 
Hatəmxanın dilindən deyilsə də indiki gerçəkliklə səsləşir. Bunu 
müəllifin ideyanı struktur planda reallaşdırmaq ustalığının nəticə-
si kimi də yozmaq olar. Kərbəlayı Hatəmxan Yuxarı Zəngəzurda 
daşnak qoşunlarına qarşı "milləti islam" səngərinin müqavimət-
sizliyinin səbəbini "bolşovoy dili ilə danışan", "Allah yolundan 
çıxan Safonun oğlu" Şamoda görür. Onun fikrincə, məhz Şamo 
inqilab savaşı saldı və öz yuvasını, mənim xanimanımı alt-üst 
etdi. Burada "Allah yolundan çıxan" ifadəsi inqilabçıya aid 
olduğu üçün kimin dilindən deyilməsindən asılı olmayaraq o 
zaman cəsarət tələb edirdi. Bu gün həmin ifadədə müəllif 
vurğusunu anlamaq çətin deyil. Lakin görünür ki, romanın 
yazıldığı illərdə də S.Rəhimov kahaları, yuvaları, xanimanları 
bünövrəsindən söküb tökən, onları alt-üst edən, insanları, xüsusilə 
bir vətənin, bir elin, bir obanın adamlarını bir-birinə düşmən edən, 
səngər tutmağa çəkən dağıdıcı inqilabı birmənalı şəkildə dəs-
təkləməyib. Ona görə də bəzilərinin tarixi-inqilabi roman kimi 
dəyərləndirdiyi "Şamo"nun dərinliklərində elə məqamlar açıqlanır 
ki, bunlar əsəri şəksiz fəlsəfi, ruhi-mənəvi kontekstə çəkir, 
qəhrəmanların taleyini əzəli və əbədi başlanğıclarla barışmaz 
antiqütblərlə bağlayır. Göyərçin yalnız son məqamda daxilinə 
pəncərə açır, dibsiz uçurum görür, buradan taleyinə nəzər salır və 
törətdiyi əməllərə haqq qazandırmağa çalışır: 
"Hər necə cəhənnəm oduna yansam da, Maro ilə mənim 
görüşlərim, mənim məndən asılı olmayan istəyimlə, qaynayan, 
aşıb-daşan ehtirasımla olubdur. Demək, mən nə etmişəmsə, arada 
nə olubsa, hamısı mənim xaliqimin yazı-pozusu ilə olubdur. Bəs 
______________________Азярбайъан романынын инкишаф проблемляри 
 
 202
onda mən niyə qeyri-şəri, qeyri-qanuni doğmuşam? Bax onu elə 
axtarıb tapmalıyam, mənə belə tale təyin edən xaliqimin özündən 
bunun nə demək olduğunu soruşmalıyam" (104, səh.457). 
Göründüyü kimi, tale yolunun son mənzilə çatdığını 
anlayan Göyərçinin yadına nəhayət ki, xaliqi düşüb. Göyərçin 
ondan imdad diləmir. Məhz əməllərinə şərik axtararkən gəlib 
tanrının üstünə çıxır. Ona elə gəlir ki, nə edibsə, hansı bir qanlı-
qovğalı əməl işlədibsə, hamısı onu yaradan xaliqin yazısı ilə 
olubdur. Yenə də nə olacaqsa onu yaradanın iradəsilə olacaqdır: 
"Bəs onda belə olanda hanı mənim üçün o yazını yazan xaliq?" 
Digər tərəfdən Göyərçin həm də belə qənaətdədir ki, bu düyünləri 
onun həyatına vuran ətrafındakı insanlardır. 
Maraqlıdır ki, talesizliyinin səbəbini xaliqdə, məxluqda 
axtaran Göyərçin nədənsə, öz içindəki boşluğu, uçurumu, iblisi 
görüb anlaya bilmir. Doğrudur, sonda müəllif onu fiziki mənada 
uçurumun qarşısına gətirir: "Qanad açıb uçdu, uğursuz taleyinin 
sirrini xaliqindən soruşmağa getdi" (106, səh.457). Göyərçinin bu 
son addımı onun əməllərinin nəticəsi kimi də yozula bilər. Yozula 
bilər ki, qisas qiyamətə qalmaz, hər kəs əvvəl-axır öz əməllərinin 
cəzasını çəkməlidir. "Getdi" ifadəsi diqqəti xüsusilə çəkir. Çünki 
romanda bilirik ki, həmin ərəfədə Göyərçin artıq havalanmışdı və 
hər an o özünü məhv edər və hətta uçurumun ağuşuna da ata 
bilərdi. S.Rəhimov "atdı" yox, məhz "getdi" deyir. Çünki "getdi" 
Göyərçinin halətinə uyğun ifadədir. Çünki o, nə Şeyx Sənandır, 
nə Xumar, nə də ki, "Çox alçaldım da yüksəlmək istərim" (55, 
səh.191) – deyə özünü uçuruma atan Cəlal ("Uçurum") deyil. 
Göyərçin uçurumun qarşısına ağlını itirdiyi, havalandığı üçün 
gəlmişdi. Daha doğrusu, necə gəlmişdisə, elə də gedirdi. Beləsi 
üçün düzənliklə uçurumun təfavütü yoxdur. Sənan, Xumar, Cəlal 
və bu qəbildən olanlar uçurumun qarşısına məcnunanə halətlə 
yüksəlmək eşqilə gəlir. Göyərçin "qanad açıb" uçsa da Sənan və 
Xumar kimi "göylərə pərvaz" edə bilməz. Çünki özünün etiraf 
etdiyi kimi "qaynayan, aşıb-daşan ehtirası" üçün kifayət qədər 
"qanlı qovğalı əməllər" işlədib. Haqq dərgahına bu əməllə getmək 
olmazdı. Haqq dərgahı ruhu pak olanlar üçün açıqdır. Göyərçinin 
Himalay  Ənvəroğ lu __________________________ 
 203
xaliqindən taleyinin sirrini öyrənmək istəyi onun hüququdur. 
Lakin inanmaq çətindir ki, xaliqi ehtirasətə aludə olan Göyərçini 
əfv etsin. Lakin istəyinin özündən asılı olmadığını, olanların 
"xaliqin yazı-pozusu" ilə olduğunu iddia edən Göyərçini 
həyəcanlı etiraf məqamında gətirən müəllif, eyni zamanda, demək 
istəyir ki, Allah yanında tövbə qapısı açıqdır və hətta, lənət 
obyekti və nifrət rəmzi olan şər özü də Allahın pənahındadır. 
Görünür, məhz bu mənada S.Rəhimov qəhrəmanına "uç-
maq" imkanı vermişdir. 
S.Rəhimov "Şamo"nun 1964-cü ildə çap etdirdiyi üçüncü 
cildinin birinci hissəsinin bir fəslini "Uğultulu külək" adlandır-
mışdır. Təbiətlə insan xarakteri və taleyi arasında ahəngdarlıq 
arayan S.Rəhimov "Şamo"da bir çox problemləri bu uyarlığın 
kontekstində dəyərləndirir. Bu baxımdan "Uğultulu külək" fəsli 
də təsadüfi deyil. Bu, 1918-1919-cu illərin Bakısında cərəyan 
edən hadisələr və insanları qayğıları, onlara üzüntü gətirən pro-
seslərin xarakterləri ilə uyarlıq təşkil edir: "Bakı küləyi aram bil-
mədən uğultu ilə əsir" (111, səh.3) – deyən müəllif az sonra diq-
qəti başqa bir küləyə, bu dəfə "şimaldan üzü bəriyə uğuldayıb gə-
lən küləyə" (111, səh.9) yönəldir. Bu cümlələrdə maraq doğuran 
cəhətlərdən biri budur ki, müəllif Bakıda külək "əsir" deyirsə, 
şimaldan külək "gəlir" – deyir. Külək əsir anlamında da ictimai 
mühitə işarə var, çünki o, həm də uğultuludur. Şimal küləyi həm 
"uğultuludur", həm də "gəlir". "Gəliri" "gətirilir" kimi də başa 
düşmək olar. Əslində, bu, rəmzi mənada şimaldan gələn inqilab 
deməkdir. Maraqlı burasıdır ki, romanda şimal küləyinin 
gətirəcəyi dağıntı və fəlakəti dilinə gətirən məhz Gəray ağadır. O 
Gəray ağa ki, "millət şümürü" kimi ad çıxaran Leylək Ələmdarın 
əli ilə günahsız insanları öldürtdürüb Qarabağın kəhrizlərinə 
atdırmışdır və saysız-hesabsız günahsız qanlara bais olmuşdur. 
Lakin nə qədər qara əməllər sahibi olsa da, dediklərində həqiqət 
var və bunların bir qismi həm danışılan dövrün tarixi hadisələri 
ilə, həm də bu gün regionda özünü göstərən proseslərlə səsləşir. 
Bunu tarixi hadisələri obyektiv qiymətləndirən müəllifin mövqeyi 
kimi də yozmaq olar. Görünür, ədib "şimal küləyi"nə bu yolla 
______________________Азярбайъан романынын инкишаф проблемляри 
 
 204
etirazını bildirmişdir: "Şimaldan üzü bəriyə uğuldayıb gələn bu 
külək nəinki sənin parlamentinin başına sancılan o milli 
bayrağının, lap parlamentin özünün də, binasının da ətəklərini 
yerdən üzəcəkdir… Ancaq o dürlü-dürlü palıdı (Sultanı – H.Q.) 
nə Bakı küləyi yıxa bilər, nə də Rusiyadan uğuldayıb gələn 
revolyusiya küləyi " (101, səh.10). 
Göründüyü kimi, Gəray ağa şimaldan revolyusiya küləyinin 
gətirdiyi inqilabi hökumətə deyil, millətin özündən olan 
"diktatora" (101, səh.9) üstünlük verir. Əlbəttə, Gəray ağa bu 
zaman milli mənafedən daha çox sinfi marağı üstün tuturdu. Bunu 
onun dostu Ağaxana dediyi sözlərdən də görmək olar: "Bax. Bir 
gün sənin də, mənim də mülkümüz xaraba qalacaq, bəlkə xan 
sarayının divarları kimi dözüm gətirməyəcək… bu dıqqapa-
paqlardan, boğazı bantlılardan millətin dərdinə ağlayan 
olmaz."S.Rəhimovun Gəray ağanın dili ilə dediyi aşağıdakı fikir 
də diqqəti çəkir: 
"Sultan əvvəl-əvvəl bu içərini susdursun, yerölçən kimiləri 
–bolşevikləri sil-süpür eləsin! Möhkəm bir qoşun düzəltsin, 
milləti, vətəni öz enli sinəsilə qorusun! Sənin də, mənim də 
mülkümüzdən bir xeyir olsun! Sən özün də bu boşboğaz 
məclisdən gedib ayağını öz torpağında möhkəmlədərsən! Yoxsa it 
də gedəcək, ip də, parlament də gedəcək, məclis də, milliyə də 
gedəcək, islamiyyə də! …Müsavat da gedəcək, ədalət də!" (106, 
səh.10). 
XX əsrin ikinci onilliyinin sonlarında Gəray ağanın millət, 
vətən, milli qoşun düzəltmək haqqında milli pafoslu fikirlər 
söyləməsi mümkündür. Lakin Gəray ağa kimi bir tipin "müsavat" 
və "ədalət" sözlərini belə yüksək pafosla ifadə etməsi diqqəti 
müəllifin ünvanına, illərdən bəri onun pünhan saxladığı ovqata 
çəkir. Daxili əzminə güvənən ədib əlverişli məqam tapan kimi 
hətta mənfi obrazların dili ilə olsa da tarixi həqiqətləri "dəbərdir", 
şimaldan gələn təhlükəni yaddaşa çəkir, milli qeyrətin, 
vətəndaşlıq məsuliyyətinin mənəvi içərilərlə bağlı bir mahiyyət 
olduğunu nümayiş etdirir. 
Himalay  Ənvəroğ lu __________________________ 
 205
Bu mənada "Şamo" daim özünə münasibət tələb edən 
roman kimi bədii təfəkkürə daxil olur. Çünki qayəsi dərin qatlarla 
irəlilədilən "Şamo" struktur təhlil tələb edən əsərdir. Məsələn: 
Y.Seyidovun "Süleyman Rəhimovun romanları" (1975) 
monoqrafiyasında söylənilən fikirləri bu gün qeydsiz-şərtsiz qəbul 
etmək mümkün deyil: "Varlılar öz mövqelərini saxlamaq üçün 
zora arxalanmaqla kifayətlənmir, şüurlardakı ətalətdən, 
fanatizmin gücündən də faydalanaraq addımbaşı təkrar edirlər: 
"Allah birinə elə verər, birinə də belə", "Allah öz bəndəsini yaxşı 
tanıyır", "hər şey Allahdan asılıdır…" Bir sözlə, heç kəs dövləti 
hansı yolla ələ keçirdiyi, necə varlandığı barədə danışmaq istəmir, 
ətrafdakılara bu fikri təlqin etməyə çalışırlar ki, bizdən asılı heç 
nə yoxdur, nəyimiz varsa, Allah vermişdir, Allah belə məsləhət 
bilmişdir… 
Gülsənəmin qaçırılmasını isə gözəgörünməz Allahın adı ilə 
əlaqələndirmək Hatəmxan üçün əlverişli deyil. Əlbəttə, demək 
olar ki, "Allahın məsləhəti belə imiş…" Ancaq sonda Safo yox, 
Hatəmxan da "Allahın məsləhəti " ilə barışmalı, Gülsənəmi 
gəlinliyə qəbul etməlidir. Hatəmxan isə əsla yol vermək istəmir, 
cəhd edir ki, oğlunun "səhvini" düzəltsin…" Doğrudan da, 
romanda hər kəs nəyə isə "cəhd edir." Hatəmxan da, Safo da öz 
istədiklərinin ödənilməsinə cəhd edirlər. Hatəmxan şərə xidmət 
edirsə, Safo xeyirə xidmət edir. "Allahın məsləhətinə" qulaq asıb-
asmamaq şəxsin öz işidir. Əlbəttə, qulaq assa yaxşı olar. Allah 
bəndəsini "zorən təbib" etmir. O, bəndələrinə sərbəst, əmin-
amanlıq şəraitində yaşamağı məsləhət görür. Onlara ağıl, qəlb və 
göz verir ki, həqiqəti görsün, duysun və dərk etsin, inam və iman 
sahibi olsun. Kim ki, haqq yolu ilə getmirsə, əvvəl-axır öz 
cəzasını çəkəcəkdir. Ona görə Hatəmxanın min bir cəhdlə, hiylə 
və zorla oğlu Maronun, Y.Seyidovun dediyi kimi, "səhvini" 
düzəltməyə çalışmağı onun Safo qarşısında mövqe üstünlüyü 
deyil. Əksinə, cılızlığını, kiçikliyini, namərd bir yol tutduğunu 
göstərir. Çirkin əməllərə rəvac vermək görünür onun taleyinə 
yazılıb və alın yazısı kimi onu izləyir. 
______________________Азярбайъан романынын инкишаф проблемляри 
 
 206
Başqa sözlə, Safo yaxşılığından qalmırsa, Hatəmxan pisli-
yindən qalmır. Bu zahirən Hatəmxanla Safonun münasibətlərinin 
toqquşmasıdırsa, əslində xeyirlə şərin əbədi qovğasıdır və zaman-
zaman insanların əlaqə və münasibətlərində təzahür edir. Bu 
baxımdan S.Rəhimov öz mövqeyində sabitdir. Onun mövqeyinin 
dəyəri haqq yolunu dəstəkləməsindədir. "Haqqa bağlanmağın 
faydalı bir dərman" (Nəsimi) olmadığını çox gözəl bilən ədib 
təsadüfi demir ki, "Allah öz bəndəsini yaxşı tanıyır", "hər şey 
Allahdan asılıdır." Doğrudur, bu fikirlər obrazların dili ilə deyilir. 
Lakin müəllifdə insanlara həyat eşqi verən "güc nəğməsi"nə, 
"mərkəzi qüvvə"yə (Nəsimi) dönməz inam var. Ona görə haqqa 
bağlanmağı, ona etiqad etməyi "şüurlardakı ətalət", "fanatizm" 
kimi dəyərləndirən Y.Seyidovla razılaşmaq olmaz. 
Tənqidçi "ətalətlə" "fanatizm"i bir-birindən fərqləndirmir. 
Görünür, vulqar sosiologizm, empirik şüur, təsəvvürdəki zahirilik 
tənqidçiyə batində həqiqəti görmək imkanı verməmişdir. Nəsimi 
öz etiqadının fanatiki, yəni ideyası məftunu idi və ömrü boyu 
"ənəlhəqq"in şövqü ilə yaşamışdı, onun nuruna "bürünmüşdü." 
Əslində "Allah birinə elə verər, birinə də belə", "Allah öz 
bəndəsini yaxşı tanıyır", "Hər şey Allahdan asılıdır", "Allahın 
məsləhəti belə imiş" ifadələri Quranın ayələrindən süzülüb gələn 
kəlamlardır. Kimin necə əməl edib-etməməsindən asılı olmayaraq 
bu kəlamlar artıq inam və etiqad kimi insanlığın taleyinə daxil 
olub və onunla bərabər irəliləyir. Bu mənada Hatəmxanın Quranın 
buyurduqlarını özünə sərf eləyən tərzdə yozması heç də qəribə 
deyil. Insan şübhə etməkdə haqlı olduğu kimi, fikir və 
mülahizələrində də sərbəstdir. 
Poetika, bədii struktur əsərin mürəkkəb toxumalarını ifadə 
edən anlayış kimi, "Şamo"nun özünəməxsusluğunda yeni çalarlar 
kəsb edir. "Şamo" poetikasını kiçik povestin genişlənib romana, 
daha sonra isə çoxcildli epopeyaya çevrilməsi nəticəsində əldə 
etmişdir. Əsərdəki hadisələr 1913-1921-ci illərlə bağlı olsa da, 
müəllifin təfsilatlı üslubu Azərbaycan xalqının həyatının geniş bir 
dövrünü əhatə edir. "Şamo" çoxsurətli, çoxşaxəli roman-
epopeyadır. 1931-ci ildə 118 səhifə həcmində çap olunan bu əsərə 
Himalay  Ənvəroğ lu __________________________ 
 207
müəllif əl gəzdirə-gəzdirə 1940-cı ildə birinci cildini nəşr etdirir. 
Yazıçı özü "Şamo"nun bu ilk variantının "naşı bir əllə", "xəsis 
boyalarla" yazıldığını etiraf edir. Lakin bununla belə, əsəri 
"söküb-dağıtmaq istəmədiyini" (107, səh.41) də deyir. 
Romanın poetikasının, başqa sözlə, janr formasının özünə-
məxsus yolla inkişaf etməsi barədə ilk dəfə M.Arif fikir söylə-
mişdir: "Şamo"nun daha mükəmməl ikinci çapında (1940) əsər 
həcm etibarilə böyüməklə bərabər, hadisələr çoxalmış, müxtəlif 
xasiyyətlərə malik adamlar meydana çıxmışdır" (98, səh.341). 
50-ci illərdən başlayaraq roman-epopeyanın birinci cildi 
(1952-1955), ikinci cildi (1953, 1956), üçüncü cildi (1964), 
dördüncü cildi (1977), beşinci cildi (1978) nəşr olunmuşdur.  
Z.Kedrina "Epopeya yaratmaq yolunda" adlı məqaləsində 
"Şamo"nun meydana gəlməsinin səbəblərini dövrün, tarixi 
şəraitin xarakteri ilə əlaqələndirərək yazırdı: "Xalqın tarixi 
inkişafının dönüş mərhələsində xalq həyatının ən mühüm 
mərhələlərini açıb göstərən xalq epopeyasının yaradılması… 
ədəbiyyatın müəyyən bir dövrü üçün tipik xüsusiyyətdir" (75). 
"Şamo"nun poetikasını "xalq epopeyası" kontekstində 
dəyərləndirən tənqidçinin bu fikri bu gün yalnız əsərin tədqiqatı 
tarixi baxımından (1951) diqqəti çəkə bilər. Çünki "xalq epo-
peyası" anlayışı altında təsəvvür olunan poetik meyar "Şamo"nun 
roman-epopeya forması ilə üst-üstə düşmür. "Şamo"nun "xalq 
epopeyası" kontekstində dəyərləndirilməsini S.Rəhimovun sonra-
kı tədqiqatçıları, o cümlədən, Q.Xəlilov və Y.Seyidov da birmə-
nalı şəkildə dəstəkləməmişdilər. Z.Kedrinanın mülahizələri 
roman-epopeya üçün yox, məhz xalq eposları (epopeyaları) üçün 
məqbul sayıla bilər. Vaxtı ilə Hegel və Belinskinin epopeyanın 
xüsusiyyəti, meydana gəlməsinə səbəb olan amillər haqqında 
dediklərinə elə bir mühüm cəhət gətirmir. Əksinə, "Şamo"nu " 
"xalq epopeyası" modelində qiymətləndirməklə məsələyə bir 
qədər də dolaşıqlıq gətirir. Ona görə də sonralar Lebedinskinin 
"Xalq kütlələri hərəkatının əsil Homer gücü ilə göstərilməsi ro-
manın ən qüvvətli cəhətini təşkil edir" (16, səh.149) mülahizəsi də 
bu baxımdan təsadüfən meydana gəlməmişdir. Mülahizədə 
______________________Азярбайъан романынын инкишаф проблемляри 
 
 208
diqqəti çəkən "Homer gücü" və "xalq kütlələrinin hərəkatı" 
ifadələridir. Tənqidçinin fikrincə bunlar "romanın ən qüvvətli 
cəhətini təşkil edir". Əslində, tənqidçi "romanın" deyil, "xalq 
epopeyasının" desəydi daha düzgün olardı. Çünki romanda xalq 
kütlələri deyil, məhz aparıcı qəhrəman önəm kəsb edir. Ona görə 
də "Şamo"nu nə sırf epopeya, nə də sırf roman poetikası ölçüləri 
ilə dəyərləndirmək olmaz. Ona görə yox ki, əsərin adı "Şamo"dur 
və romanın aparıcı qəhrəmanının adı ilə adlanır. Əslində, bu, 
həqiqətən də belədir. Lakin əsəri romana çəkən bu əlamətlər onun 
janr məzmununu tam ifadə edə bilmir. Çünki romanda epopeyaya 
xas olan (yuxarıda qeyd edilən) xüsusiyyətlər də vardır. Bu ba-
xımdan "Şamo"da "hibrid", "sintez" meyli onun təbiətindən 
doğur. Ona görə də romanla epopeyanın üzvi vəhdət təşkil etdiyi 
bu əsərin roman-epopeya formasının poetik xüsusiyyətləri 
əsasında dəyərləndirilməsi daha düzgün olardı. Epik-obyektiv 
hadisələr, "xalq kütlələri" epopeyanın məzmununda önəmli yer 
tutur. "Şamo"da bunlar müəllif başlanğıcı ilə struktur vəhdət 
təşkil edir. 
S.Vurğunun S.Rəhimovu "romançı, böyük yazıçı, Azərbay-
can ədəbiyyatının ağır artilleriyası" adlandırdığı vaxt "Şamo"nun 
hələ ancaq birinci və ikinci cildləri çap olunmuşdu.  
Romanın ilk cildlərində, ilk variantlarında müəllifin şəxsi 
təəssüratları aparıcı olmuş, "dəbərdirilən xatirələr" onu daim 
səsləmişdir. 
Hər fəslinin səkkiz, on variantı olan bu əsərin ideyasının ya-
ranma tarixi haqqında ədib belə deyir: "Şamo"nun ilk rüşeymini 
də mən burada – Hocaz kəndində müəllim olduğum zaman (1923-
1924-cü illərdə – H.Q.) tapdım. O zaman müəllim dotslarımdan 
biri mənə nağıl etdi ki, müsavat hökuməti zamanı bir gün Sultan 
bəy Mağavuza – romanda mənim Şehli adlandırdığım kəndə 
gəlibmiş… həmin günü bir göyçək qızı da bir oğlana gəlin 
gətiriblərmiş. Bu qızın bakarətini almaq istəyən Sultan gəlinin 
nişanlısını bir neçə cavan oğlana qatıb səngərə sürüdülər, qızı isə 
gecə gərdəkdən çıxartdırıb birbaşa öz yanına gətirdi… Ertəsi gün 
səngərdə güllə dəyən oğlanın meyidini bu yandan, namusuna 
Himalay  Ənvəroğ lu __________________________ 
 209
təcavüz edildikdən sonra rüsvayçılığı qəbul etməyib özünü asan 
gəlinin də meyidini o biri yandan gətirirlər. Kənd əhalisi 
məhəbbətləri zalımlar tərəfindən tapdanan hər iki nakam cavanı 
qoşa dəfn edir… Əgər müəllim dostum hadisəni mənə nağıl 
etməsəydi, mən də neçə ildən bəri bu hadisə ətrafında düşünüb 
daşınmasaydım, indi də üzərində işlədiyim "Şamo"nu yaza 
bilməz, həmin hadisə ilə əlaqədar mürəkkəb bir dövrü əhatə edə 
bilməzdim" (109, səh.24). Mən fikirləşəndən sonra qəhrəmanın da 
adını tapdım –Şamo! Bütün bunlar məni rahat buraxmır, "dərsdə, 
işdə, tramvayda, gur danışıqlar gedən iclaslarda belə "Şamo" 
məndən üzülmür, beynimi, zehnimi məşğul edirdi" (109, səh.25). 
Romanda da yuxarıda qeyd edildiyi kimi Sultan bəy Şa-
monun sevgilisi Qəməri həqiqətən hələ gərdəkdə ikən Göyərçinin 
hiyləsi ilə gətirtdirib namusunu ləkələmək istəyir. "Müəllim 
dostunun" nağıl etdiyindən fərqli olaraq, S.Rəhimov başqa yol 
tutur. 
"Səngərdə həlak olan cavanın" əvəzinə tapılmış Şamo sə-
nətkarın bədii təfəkkürünün gücü ilə mübariz, qorxmaz bir qəh-
rəmana çevrilir. Əslində "Nakam gənclərin" qəmli taleyi roman 
üçün bir ideya idi. 
Məhz danışılan qəmli əhvalat əzəmətli, möhtəşəm bir 
"dastan-roman-epopeya"ya (58, səh.163) ideya vermişdir. 
Göründüyü kimi, Q.Xəlilov "Şamo"nun janrını nə 
"epopeya", nə "roman-epopeya", məhz "dastan-roman-epopeya" 
yəni üç hissənin (üç ünsürün) vəhdətindən doğan janr forması ki-
mi dəyərləndirir. Q.Xəlilovun tədqiqatında işlətdiyi bu "janr 
müəyyənliyi"ni heç də sinkretizm mənasında başa düşmək olmaz. 
Bununla belə həmin "ünsürlər"in vahid janr modelində 
təzahürünü mürəkkəb təkamül prosesinin nəticəsi kimi dəyər-
ləndirmək lazımdır. Çünki "dastan", "roman" və "epopeya" ayrı-
ayrı janr formalarıdır, hər birinin özünəməxsus tarixi və poetikası 
vardır. "Şamo" bu janrların yaşarlı ənənələri üzərində ucalmaqla 
bərabər, həm də orijinal bir yolla irəliləmiş, "hər şeyi" əhatə edən 
poetikasını yaratmışdı. S.Rəhimov bədii təxəyyülü son dərəcə 
qüvvətli olan, ilhamını öz içindən alan sənətkardır. Bu cəhət 
______________________Азярбайъан романынын инкишаф проблемляри 
 
 210
yazıçının fərdi üslubunda, təhkiyə tərzində, struktur məqam kəsb 
edən nəhayətsizliyə meylində təzahür edir: "Yazanda məndə hazır 
"ülgü" olmur… Mən yazanda heç bir ülgünü nəzərə almıram, 
"necə çıxırsa çıxsın deyirəm… Nəticədə belə çıxır. Yazmazdan 
bilsəm, dərzisayağı "ülgü" ilə kəsib biçsəm, heç nə yaza 
bilmirəm. Mən axtara-axtara işləyirəm. Qabaqcadan bütün bunlar 
mənə aydın olsaydı, mən işləyə bilməzdim. Məncə bədii əsər 
axtarış marağı ilə yaranır… hazır "ülgü" bədii əsərin birinci 
düşmənidir”(110). 
"Şamo"nun poetikasının xüsusiyyətləri ilə birbaşa bağlı olan 
bu mülahizələr həm də ədibin yaradıcılıq laboratoriyasının 
sirlərinin müəyyən məqamlarının açıqlanması baxımından diqqəti 
çəkir. Yazıçının "həyat yolu" əsərindən də aydın görünür ki, o, 
roman üzərində işlədiyi uzun illərdə öz qəhrəmanlarından, 
xüsusilə Şamodan heç vaxt ayrılmamışdır. Hətta hadisələrin zahiri 
ardıcıllığını gözləmədən, daxili bir zərurətlə, qəlbinin hökmü ilə 
əhvalatları qabaqlamışdır. Məsələn, ədib "Yazılmamış başdaş-
ları"nı, yəni "Şamo"nun son fəslini hələ altmışıncı illərin 
əvvəllərində yazıb qurtarmışdır: "Bir neçə il bundan qabaq 
"Şamo" romanının baş qəhrəmanı Şamo, mən istəmədən, yaradıcı 
təxəyyulumdə son döyüşlərin birində qəhrəmancasına həlak olur. 
Nə gizlədim, IV cildin axırını adlayıb "Yazısız başdaşları" fəslini 
də yazdım… Bu fəsli yazıb qurtaranda mən səksəndim!... Axı, 
mən uzun illər ərzində Şamonu qoruyub sağ saxlamışdım, başqa 
qəhrəmanlarım həlak olsalar da, mən ağır yara alan Şamoya ölüm 
qıymamışdım…" Aparıcı qəhrəmanın qəfil ölümünün doğurduğu 
kədərlə yaşadığı bir çağda ədibin son dərəcə istedadlı oğlu Şamo 
qəflətən vəfat etdi. Bu ağır dərd ədibin amanını kəsdiyi üçün o, 
"Şamo"nun IV cildini yazıb qurtara bilmirdi: "Şamo"nun IV 
cildini yazmaq çətin, yazmamaq daha çətindir. Indi "Şamo"nu 
tamamlamaq çox ağır iş olmuşdur. Axı, hər iki Şamo mənim 
qəlbimdə birləşibdir, belə vəziyyət, belə daxili ruhi gərginlik necə 
də fırtınalıdır… Baxırsan… burulqana düşürsən. Oğul itkisi… 
Qəhrəman itkisi… Bəlkə oğlum Şamo – Şamil öldüyünə görə 
qəhrəmanım Şamo qalsa yaxşıdır? Oğlum Şamo öldüyünə görə o 
Himalay  Ənvəroğ lu __________________________ 
 211
Şamo da romanın IV cildinin axırında bir mübariz kimi həlak olsa 
təbiidir?!"  
Məlum olduğu kimi, ədib sevimli qəhrəmanını romanın IV 
cildindən keçirdi və o, yalnız V cildin sonunda "bir mübariz kimi 
həlak" oldu. Bu şəxsi kədər ədibin ecazkar sənətilə qəmli bir 
əhvalata, hüznlü bir dastana çevrildi. Bütün bunlar həm də o 
deməkdir ki, "Şamo"nun jarnı, onun poetikası yazı prosesində 
yaranmışdır. Hətta yazıçı "istəmədən", "yaradıcı təxəyyülünün" 
ardınca getməli olmuşdur. Axtara-axtara işləyən, hazır "ülgü"nü 
"birinci düşməni" hesab edən sənətkar daim qəlbinin harayı və 
qəhrəmanlarının tale yolları ilə getmiş, bununla da məlum janr 
qəliblərinin və ölçülərinin fövqündə dayanmışdır. Yuxarıda 
ədibin "Həyat yolu", "Yazıçı və həyat" əsərlərindən gətirdiyimiz 
nümunələrdən aydın olur ki, ona nağıl edilən və ya hər hansı bir 
mənbədən alınan fakt və əhvalatları daim öz qəlbindən, təfəkkür 
süzgəcindən keçirmiş, bununla da onların epik obyektivliyinə bir 
şəxsi, subyektiv başlanğıc gətirmişdir. Yəni bu o deməkdir ki, 
"Şamo"da roman-epopeya "qaynağ"ı "tərəflərin" formal əlaqəsi 
deyil, daxili bir qüvvə ilə nizamlanan vəhdətdir. O ki qaldı 
Q.Xəlilovun "Şamo"nu "dastan-roman-epopeya" adlandırmasına 
bu pafosa xidmət edən, əsəri daha möhtəşəm göstərməyə yönəl-
dilən ifadədir. Bununla belə, əlbəttə "dastan"ın və "epopeya"nın 
janr pafosuna görə romanla tipoloji yaxınlığını inkar etmək ol-
maz. Bəzən də həcm özü bu kimi istilahların işlədilməsini şərtlən-
dirir. 
Yeri gəlmişkən qeyd etmək lazımdır ki, "Azərbaycan roma-
nının inkişaf tarixindən" (1973), "Süleyman Rəhimovun roman-
ları" (1975) monoqrafiyalarında "Şamo"nun janrı müxtəlif isti-
lahlarla ifadə edilmişdir: "dastan-roman-epopeya", "Azərbaycan 
kəndinin epopeyası", "xalq epopeyası", "roman-epopeya", "epo-
peya", "roman", "tarixi roman", "inqilabi tarixi roman", "vətəndaş 
müharibəsinin epopeyası" və s. Vaxtı ilə M.Arif və M.Hüseyn də 
öz məqalələrində "monumental roman", "epopeya" terminlərini 
diqqətə çəkmişlər. Bununla belə, heç bir yazıda "Şamo"nun janrı 
əsərin bütün mürəkkəb bədii toxumaları əsasında dəyərləndiril-
______________________Азярбайъан романынын инкишаф проблемляри 
 
 212
məmişdir. Bədii şüurunda geniş assosiasiya (ayrı-ayrı təsəvvürlər 
arasında əlaqə) imkanı olan S.Rəhimovun yaradıcılıq üslubunda 
janr ənənəvi qapalı modelini saxlaya bilmir, "açıq struktur"a 
çevrilir. Ona görə də "dəbərdilən xatirələr"lə ülgüsüzlük süjetin 
çözümündə bir-birini tamamlayır və zənginləşdirir. Başqa sözlə, 
"Şamo"nun "ülgü"süzlüyü elə onun boyuna biçilən "ülgü"südür. 
Hadisə və əhvalatlar çətinliklə də olsa, "uc-uca bağlanıb" süjet 
xəttində motivləndikcə, obrazların xarakteri çözüldükcə əsərin 
kompozisiyası zənginləşir, strukturu formalaşır və nəticədə 
"Şamo"nun janrı gerçəkləşir. Nə "dastan-epopeya" nə "roman-
epopeya", nə "xalq epopeyası", nə də yuxarıda qeyd edilən digər 
"təyinetmələr" "Şamo"nun janrını mütləq mənada ehtiva etmir. 
Bunlar "Şamo"nun poetik məzmununu nisbi mənada ehtiva 
edirlər. Yazıçının "oxuduğumuz tarix ötən mübarizə aləmini açıb 
vərəqləyir… xatirəmi dəbərdirdi" deməsi də bu baxımdan diqqəti 
çəkir. Çünki "tarix" və "ötən aləm" xatirələri dəbərdəndə" 
subyektin qəlb həyatından, fikri dünyasından keçərək formalaşır, 
başqa sözlə, "romanlaşır." Əslində "Şamo"da roman məzmunu 
təyinedicidir. 
"Roman-epopeya" və "epopeya" ifadələrinin "hallanması"na 
daha çox Y.Seyidovun "Süleyman Rəhimovun romanları" mono-
qrafiyasında rast gəlirik. O, eyni bir vəziyyətdə "roman-epopeya" 
dediyi kimi "epopeya" da deyir. Belə çıxır ki, bu istilahları 
tədqiqatçı bir-birindən heç də fərqli hesab etmir. Məsələn, 
monoqrafiyanın 22-ci səhifəsində müəllif yeddi yerdə "roman-
epopeya" və "epopeya" ifadələrini işlətmişdir. Monoqrafiyanın 
"Şamo"nun təhlili ilə bağlı digər səhifələrində də vəziyyət 
təxminən belədir. Tədqiqatçı incəlikləri nəzərə almadan çox 
asanlıqla "epopeya"nı "roman"a, roman"ı "epopeya"ya çevirə 
bilir. 
Monoqrafiyada S.Rəhimovun "Şamo" romanı üçün "ülgü" 
axtaran tənqidçi V.Q.Belinskinin epopeya haqqında fikirlərinə 
mötəbər mənbə" kimi istinad edir. Sonrakı təhlilləri də göstərir ki, 
V.Q.Belinskinin mülahizələrini tədqiqatçı araşdırması üçün 
kontekst seçmişdir. V.Q.Belinski vaxtı ilə yazırdı:  
Himalay  Ənvəroğ lu __________________________ 
 213
"Romanın nöqsanı kimi görünən bu cəhət (yəni baş qəhrə-
manın yoxluğu – H.Q.) əslində epopeyanın mahiyyətini təşkil 
edir" (121, səh.23). Yaxud: "Xalis epik mahiyyətdə olan bir əsər-
də…baş qəhrəman inkişaf edən hadisənin zahiri bir mərkəzidir… 
Çünki epopeyanın baş qəhrəmanı insan deyil, həyat özüdür" (29, 
səh.26). 
Rus tənqidçisindən gətirilən bu iki sitatdan heç biri "Şa-
mo"nun janrı və poetikası ilə səsləşmir. Məlum fikirlərə tənqidçi-
nin istinad etməsi zahiri xarakter daşıyır. Əvvəla, "Şamo"nun baş 
qəhrəmanı var və bu onun roman kimi məziyyətidir. Ikincisi, 
"Şamo" xalis epik mahiyyətdə olan bir əsər" deyil. Ona görə sözü 
gedən əsər "baş qəhrəmanı insan deyil, həyat özü" olan epope-
yadan fərqlənir. Söhbət "Şamo"dan gedirsə, onun Şamo adlı baş 
qəhrəmanı var. Doğrudur, monoqrafiya müəllifi "ədəbiyyat tari-
xində belə epopeyalar da məlumdur" (121, səh.23) deyə 
V.Q.Belinskiyə istinad etməsinə haqq qazandırır. Lakin aydın 
görünür ki, "belə epopeyalar" içində "Şamo" da gedir. Bu 
baxımdan aşağıdakı mülahizə təsadüfi deyil: "Epopeya ("Şamo" – 
H.Q.) xalqımızın gələcək müqəddəratının müəyyənləşdirilməsin-
də mühüm əhəmiyyətə malik bir dövrü göstərir" (121, səh.24). 
Göründüyü kimi, nə "roman", nə "roman-epopeya", yox, 
məhz "epopeya" deyilmişdir. Yəni sırf Belinskinin dediyi mənada 
epopeya. Ümumiyyətlə, həm Y.Seyidovun monoqrafiyasında, 
həm də Q.Xəlilovun "Azərbaycan romanının inkişaf tarixindən" 
əsərində "Şamo"nu epopeya tipində dəyərləndirmək meyli 
üstünlük təşkil etmişdir. Məsələn, Y.Seyidov belə bir fikirdə 
olmuşdur ki, "Şamo" Azərbaycan kəndinin epopeyası kimi 
düşünülmüşdür" (121, səh.26). Biz yuxarıda iki nakam gəncin 
qəmli sevgi macərası ilə "Şamo" romanının aparıcı qəhrəman-
larının tale yaxınlığı barədə fikir söyləmişik. Belə bir fikri əsas 
götürmüşdük ki, nişanlısı əlindən alınan və həmin gecə öldürülən 
gənclə Şamo arasında eyniyyət olmasa da, oxşarlıq var. 
Y.Seyidova görə isə "bu fakt (müəllim dostunun yazıçıya nağıl 
etdiyi əhvalat – H.Q.) surətin həyatiliyini, bilavasitə varlıqdan 
alındığını nəinki inkar etmir, əksinə bədii surətin 
______________________Азярбайъан романынын инкишаф проблемляри 
 
 214
müvəffəqiyyətini müəyyənləşdirmiş bu amili daha qüvvətlən-
dirmişdir" (121, səh.45). Tədqiqatçının "fakt" hesab etdiyi məlum 
qəmli əhvalat "Şamo" ilə müqayisədə damlanın dəryaya nisbətin-
dədir. Əsərin varlıqdan alındığını təsdiq edən "bu fakt" "bədii 
surətin müvəffəqiyyətini müəyynələşdirən amil" ola bilməz. Beş 
cildlik bir romanın süjetinin saysız-hesabsız motivlərindən olan 
Qəmərin gərdəkdən çıxarılıb Soltan bəyin yanına aparılması 
əhvalatı ilə "səsləşən" həmin "fakt" "Şamo"nu qüdrətli sənət əsəri 
kimi səciyyələndirən amil deyil. Bu, yalnız ideya-mənəvi təkan 
ola bilər. Əsərin novatorluğunun yozulması da təəccüb doğurur: 
"Epopeyanın ("Şamo"nun–H.Q.) mərkəzində bolşeviklər 
partiyasının rəhbərliyi altında siyasi mübarizəyə qoşulub, Sovet 
hakimiyyəti uğrunda mübarizənin gedişində yetişmiş xalq 
qəhrəmanlarının surəti dayanır və bu mənada o, novator əsərdir." 
Mətləbə daxil olmayan bu mülahizə xalis vulqar – sosiologizmdir. 
Məsələn: "Xalq həyatının realist inikası epopeyanın 
müvəffəqiyyətini təmin etmiş həlledici amildir" (121, səh.40) 
mülahizəsi də yeni heç nə demir. Belə çıxır ki, yalnız xalq 
həyatının realist inikası epopeya üçün həlledici amil ola bilər. 
Başqa sözlə, guya roman üçün digər amillər həlledici deyil və 
realist inikasdan başqa inikas yoxdur, xalq həyatı yalnız 
epopeyaya predmet verə bilər. 
Məlum olduğu kimi, Gülsənəmin qaçırılması əhvalatı ilə 
başlanan "epopeyanın süjeti" (121, səh.30) tədricən genişlənir. 
"Şamo"nun tədqiqatçısının "Epopeyanın mərkəzində baş 
qəhrəmanın taleyindən çox, mühüm tarixi dönüş dövründə xalqın 
taleyi durur" (117, səh.495) mülahizəsinin pafosu Belinskinin 
"tərifin"dən gəlir və "saf" epopeyaya aiddir. "Roman-epopeyada 
janrın tələbilə surətlər çox olur. Epopeyada cəmiyyətin bütün 
siniflərinin həyatı öz əksini tapır…" (117, səh.495). 
Göründüyü kimi, müəllif bir-birinin ardınca yazdığı iki 
cümlənin "roman-epopeya", digərinə "epopeya" işlətmişdir. 
Başqa sözlə, hər ikisinə eyni tələblə yanaşılır, fərqləndirici cəhət 
nəzərə alınmır. Belə çıxır ki, sərbəst şəkildə onların birini 
digərinin yerində işlətmək olar. "Roman-epopeya janrının tələbi" 
Himalay  Ənvəroğ lu __________________________ 
 215
– deyəndə görünür həm də "epopeya"nın "tələbini" nəzərdə tutur. 
Sonra da deyir ki, "Şamo" ictimai romandır" (117, səh.493). 
"Şamo"da surətlər həqiqətən çoxdur: Şamo, Alo, Safo, Gül-
sənəm, Həzi Həsən, Sara, Dağ Israfil, Mikayıloğlu, Kamran kişi, 
Imran baba, Sultan bəy, Müqim bəy, Gəray ağa, Ağaxan, 
Hatəmxan, Hacı Səfiqulu, Səyavuş, Hümmət, Heybət, Qeybalı, 
Yasavul, Kəlbalı, Talıbxan, Qızyetər, Alagöz, Qəmər, Qəmbər 
kişi, Sibir Matvey, Mirzə Polad, Göyərçin, Xosrov, Zərrintac, 
Ələmdar, Qaragilə, Ocaqqulu və b. Əslində surətlərin kəmiyyət 
göstəricisi əsərin janrı üçün müəyyənedici əlamət deyil. Diqqəti 
çəkən cəhət budur ki, hadisələrin təkanını Şehlidən alan bu roman 
Şehli hadisələri ilə də sona yetir. Roman Gülsənəmin Maro 
tərəfindən qaçırılıması ilə başlayırsa, Gülsənəmin Maronun 
meyidi qarşısında göz yaşları töküb ağlaması, Şamo və Qəmərin 
öldürülməsilə sona yetir. 
"Şamo" dərin psixoloji əsərdir. S.Rəhimovun psixoloji təhlil 
ustalığı bu əsərdə özünün yüksək zirvəsinə çatmışdır. Psixoloji 
təhlildən geniş və məharətlə istifadə edən surətlərin əməl və 
rəftarını mahir bir psixoloq kimi açıqlamışdır. Yazıçı qəlbin 
dəriniklərinə enir, onun ən sirli guşələrinə nəzər salır, 
qəhrəmanların ürəyindən keçənləri, idrakına hakim kəsilənləri 
bədii düşüncənin predmetinə çevirir. Məsələn, Göyərçin çırpınır, 
yalan danışır, cilddən-cildə girir, özünü meydanda zahirən qalib 
kimi göstərir. Amma, əslində acizliyini, bədbəxtliyini hamıdan 
artıq hiss edir. Onun Maronun anası Pasıya dediyi bu sözlərdə 
müəyyən bir həqiqət vardır: "Çölüm, qara nənə, sənə bərli-bəzəkli 
görünsə də, Allahın ədalətsizliyindən yana sinəmin altında 
çırpınan zədədən ürəyimdən qan axır." Eyni zamanda, romanın 
birinci cildinin əvvəlində Molla Qafarın əli ilə gəlini Gülsənəmi 
evdən qovan Pası qarının əsərin V cildində oğlunun Safo ailəsi ilə 
barışması, birləşməsi qənaətinə gəlməsi təkcə onu əhatə edən 
mühitin təsiri ilə deyil, həm də düşüncəsində baş verən 
dəyişikliklərlə bağlıdır. Pası kimi qart canavarın belə çevrilmə 
prosesi şübhəsiz müəllifin psixoloji vəziyyətlər yaratmaq ustalığı 
ilə bağlıdır. Nəhayət, romanın V cildində Pası arzularının 
______________________Азярбайъан романынын инкишаф проблемляри 
 
 216
puçluğunu anlayır. Istəyir ki, oğlu yenidən Gülsənəmlə birləşsin. 
"Şamo ilə tamam-kamal barışsın, bolşovoylarla bağlansın, 
bolşovoy Şamonun sayəsində əminamanlıq içində olsun" (104, 
səh.50).  
S.Rəhimovun psixoloji təfsilatı meydan verən bədii üslubu 
mənanın, mahiyyətin mənəvi dərinliklərdə aranmasına yol açır. 
Bəzən bu və ya digər detalın ayrı-ayrı məqamlarda romanın sü-
etində görünməsi məqsədli olub insanın daxilinə pəncərə açmağa 
yönəldilir. Məsələn, "Alagözü canavarlar parçaladı", "Gülsənəmi 
görüblər", "Bakıdan gələn kürklü əsgər", "Mayabud Zərintac", 
"Atıblar", "Yasavul Kəlbalıya atıblar", "Yasavulun ətli-əndamlı 
arvadı", "Leylək", "Gülsənəmin qaçırılması", "Qeybəli Şirin 
Xurşud xanı doğradı", "Kənkan Kavə" və s. bu kimi ifadələri dö-
nə-dönə bu və ya digər məqamlarla bağlı süjet xəttinə çıxarmaqla 
əsərin ideya-bədii mənasını, xüsusilə də yaddaşı dərinləşdirmək 
məqsədi güdülmüşdür. Bu baxımdan xüsusi tapşırıqla adamları 
qətlə yetirdiyinə görə "millət şümürü" kimi mənfur bir ad çıxarın 
Leylək Ələmdarla bağlı fəsillər diqqəti çəkir. Leylək Ələmdar 
romanın başlıca qayəsi üçün mühüm əhəmiyyət daşıyan aparıcı 
obraz deyil. Lakin romanın üçüncü cildinin bir neçə fəsli onun işi 
və "əməli" ilə bağlıdır. Çünki müəllif Leylək Ələmdar vasitəsilə 
bir neçə bəzi mətləblərin üstünə işıq salır, bir neçə şəxsin 
xarakterini, ictimai və mənəvi simasını, şərə qulluq etmələrini 
açıqlamaq imkanı əldə edir. 
Məsələn, III cildin birinci hissəsinin II fəsli: "Yaranal 
paltosu" (səh.11-16), III fəsli: "Daş-daş" (səh.16-24), IV fəsli: 
"Boğazı bantlı nazir" (səh.24-32), V fəsil: "Ağa nökərindənsə 
çoban kəpəyi" (səh.32-40), VI fəsli: "Qız qalasının 
qonşuluğunda" (səh.40-46), VII fəsli: "Lələkli xanım" (səh.46-
53), VIII fəsli: "Ağalar və gədələr" (səh.53-60), IX fəsli: "Ölüm 
hökmü" (səh.60-70) bilavasitə zahirindən Leyləklik tökülən 
Ələmdarın keçmiş əməllərinin və gələcəkdə onun əli ilə həyata 
keçiriləcək planlarının çözülməsidir. Sifarişlə adamları öldürüb 
Qarabağın kəhrizlərinə atan bu rəzil insanın həyatda yeganə istəyi 
ağası Müqim bəyin əndamlı arvadı "Zərrintaca yiyələnməkdir. 
Himalay  Ənvəroğ lu __________________________ 
 217 
Müəllif "Yaranal paltolu" bu Leyləyin Zərrintaca bağışlamaq 
üçün Bakının dükanlarından daş-qaş alarkən ehtirasdan necə 
haldan-hala düşdüyünü ustalıqla göstərir. Zahiri ilə daxili arasında 
tam bir oxşarlıq olan Ələmdarın şümürlüyü hətta daxiliyyə 
nazirini də maraqlandırır. "Daxiliyyə" ilə parlaman üzvü Gəray 
ağa arasında belə bir mükalimə olur: 
"Ələmdarın işi nə? 
-Millət şümürü. 
-Millət şümürü? –deyə Daxiliyyə naziri gülümsündü. 
Millət şümürü! 
Bəli, nazir əfəndi bizim lələ millət qəhrəmanıdır" (111, 
səh.68). 
Leylək Ələmdarın "süjeti"ndə onun zahiri portretini, daxili 
çürüklüyünü vəhdətdə təsvir edən müəllif onun "millət qəhrə-
manı" kimi qələmə verildiyi zaman necə təkəbbürlü görkəm al-
masını da incə üsullarla rəsm edir. "Onlar dördü də (Daxiliyyə, 
Gəray ağa, Müqim bəy, Leylək Ələmdar) baş-başa verdilər, 
müəyyən danışıqdan sonra Kankan Qeybəlini axtarıb ələ keçir-
mək, səssizcə öldürmək hökmünü verdilər. Bu işin də icrasını 
Leyləyə tapşırdılar" (111, səh.69). Ələmdarın tipində olan Qız-
yaqıt qarı da söz gəzdirməkdən, qadınları yalançı "müalicə" 
etməkdən tutmuş qatilliyə kimi hər işə qol qoyandır. 
Məsələn, qəddar və hiyləgər şəxs olan Müqim bəy pris-
tavlığın verdiyi ixtiyarata arxalanaraq şəxsi mənafeyini qoruyan 
tip olduğu üçün tünd boyalarla təsvir edilirsə, Qəmər, Gülsənəm, 
Alagöz əlvan, romantik boyalarla işlənir. Zərrintacla Alagözün 
mükaliməsi xoşbəxtliyi üst-üstə düşməməsinin doğurduğu qəmin 
ifadəsi baxımdan diqqəti çəkir. 
Zərrintac: "Sən çox gözəlsən, Alagöz!" 
Alagöz: "O da bədbəxtlikdən. Çünki yoxsulun gözəlliyi 
onun ölümü, tapdanmağı, təhqir olunmağıdır, xanım! Gözəlliyin 
də keşiyində durmağa qüvvət gərəkdir, xanım" (111, səh.133). 
Roman-epopeya janrı elədir ki, onda "sakin" olan hər hansı 
bir surət mükəmməl xarakter səviyyəsinə yüksəldilə bilər. Bu janr 
"gəldi-gedər" obrazların yeri deyil. Orada məkan tutmaq üçün 
______________________Азярбайъан романынын инкишаф проблемляри 
 
 218
gərək-mövqe tutasan, təfsilata meydan açasan. Bu baxımdan 
"Şamo"nun əsas surətlərinin hamısı romanın əvvəlindən sonuna 
qədər bu və ya digər şəkildə öz iş və əməlləri ilə aparıcı süjeti 
irəlilədir, müəllifin marağından "düşmürlər". "Gülsənəmi görüb-
lər…" şayiəsi ona görə süjetdə tez-tez "görünür" ki, Safonun, 
Şamonun, Maronun, Alonun, Fərzəlinin, Həzinin, hətta Pası 
qarının "namus ləkəsi" məsələsində mövqeləri tam açıqlansın və 
hər biri öz motivi ilə ümumi qayəni irəlilədərək dərinləşdirsin. 
Məsələn, Safo uzun illər sussa da, lakin Hatəmxanların təhqirini 
unutmur və onları heç cür bağışlaya bilmir, Şamonun Şehliyə 
qayıtmasını həyəcan içində gözləyir: "Gəlsin, gəlsin, bala!" Ya 
çiyin-çiyin verib bu alo tayfası ilə birlikdə Hatəmxan kimilərə 
özümüzü göstərək, .ya da hamılıqla buradan baş götürüb ilim-ilim 
itək". Çünki Safo da Fərzəli kimi inanır ki: "Namus yarası heç 
zaman sağalmaz, qəbirə gedər, sağalmaz!". 
Roman-epopeya müəllifi S.Rəhimov aparıcı qəhrəman Şa-
monun xarakterini tale yollarının müxtəlif dönüm və döngələrdən 
keçirir, onun düşüncəsində, şüurunda əmələ gələn dəyişikliklərə 
mühüm əhəmiyyət verir. Şamo yazıçının realist qələminin gücü 
sayəsində həm öz sinfinin ideologiyasının vurğunu, həm də 
hərtərəfli və mükəmməl işlənmiş canlı bir bədii xarakter, ləyaqəti 
uca tutan insan kimi diqqəti özünə çəkir. Insan xarakterlərinin 
mənəvi-psixoloji mühitlə sintezinə meydan verən "Şamo" roman-
epopeyasında konkret tarixi mərhələdə cəmiyyətin inkişafını 
müəyyənləşdirən mühüm siyasi hadisələr və xalqı ictimai müba-
rizə yoluna gətirib çıxaran səbəblər geniş bədii həllini tapmışdır. 
Deyilənlərə əsasən belə bir ümumi nəticəyə gəlmək olar ki, 
yaradıcılıq taleyini Azərbaycan romanının inkişaf yolu ilə 
bağlayan S.Rəhimov məhz öz "Şamo"su ilə roman kimi mürəkkəb 
bədii struktura malik bir janrın zirvəsinə yüksəldi. Yazıldığı əlli il 
ərzində əsər müəllifini görünməmiş bir surətlə irəlilətmiş, dünya 
ədəbiyyatı xəzinəsinə daxil ola biləcək bir sıra mükəmməl surətlər 
yaratmasına səbəb olmuşdur. Bu əsərlər içərisində "Şamo" romanı 
özünün forma və məzmunu ilə fərqlənir. "Şamo" konkret bir əsər 
kimi romanın süjet və kompozisiyasında, bədii təsvir və ifadə 
Himalay  Ənvəroğ lu __________________________ 
 219
vasitələrində, ümumən janrın poetika və tipologiyasında mühüm 
dəyişikliklərin yaranmasının əsasını qoymuşdur. Məhdudiyyət 
bilməyən bu roman Azərbaycan xalqının taleyinə önəm vermək 
üçün daim yeni problemlər qaldırır, müəllifini yeni-yeni 
axtarışlara sövq edir, yaradıcılıq meyllərini gücləndirirdi. Küll 
halında "Şamo" romanının bədii strukturu yeni keyfiyyətlərlə 
zənginləşmiş, bir sıra maraqlı orijinal üslub xüsusiyyətləri kəsb 
etmişdir. Əsərin süjeti və konfliktlərin çözülməsi, xarakterlərin 
incələnməsi, surətlərin qəlb həyatının, psixoloji aləmlərinin 
açıqlanması prosesi müəllifin roman yaradıcılığında özünəməxsus 
başlanğıcdan xəbər verir. 
Roman sənətinə son dərəcə ciddi yanaşan ədibin "Şamo"da 
nümayiş etdirdiyi poetik ustalıq heyranlıq duyğusu əmələ gətirir. 
Əsərin bədii strukturu elə tərtib edilib ki, burada cərəyan edən 
hadisələrin məzmunu və mahiyyəti müəllifin poetik qayəsi ilə 
üzvü surətdə bağlana bilsin. Romanda gerçəkləşən bədii struktur 
aparıcı qəhrəmanın və onunla bağlı olan digər surətlərin daxili 
aləmini, zamanın ideologiyasını, obrazların psixologiyasını qədə-
rincə ifadə edir. Tarixin zahirə çıxardığı problemlər yığcam bədii 
dildə, lakin eyni zamanda geniş epik planda, tarixi-ictimai-siyasi 
olayların strukturu təhlili fonunda açıqlanır. 
"Şamo" əsrin sürətini, zamanın qeyri-adi ahəngini kompozi-
siyasında kifayət qədər uğurla nizamlayır, böyük ideallarla 
yaşayan və fəaliyyət göstərən aparıcı qəhrəmanın tarixi taleyinin 
dönüm və döngələrini diqqətə çəkir. "Şamo"nun bədii struktu-
runun araşdırılmasından doğan nəticə həm də ondan ibarətdir ki, 
bu monumental sənət abidəsi öz quruluşuna görə roman-epopeya 
formasının poetikasına tam müvafiqdir. 
 
 
______________________Азярбайъан романынын инкишаф проблемляри 
 
 220
3.3. I.Əfəndiyevin bədii nəsrində roman 
janrının yeri 
 
lyas Əfəndiyevin bədii axtarışlarının məzmun və 
istiqamətlərinin müəyyənləşdirilməsi hələ 40-cı 
illərin ortalarından başlayır. Bu maraq onun 
1939-cu ildə çap etdirdiyi "Kənddən məktublar", 
1945-ci ildə nəşr olunan "Aydınlı gecələr", 
1945-ci ildə tamaşaya qoyulan "Intizar" və 1948-ci ildə göstərilən 
"Işıqlı yollar" pyeslərindən sonra özünü daha qabarıq hiss etdirdi. 
Yaradıcılığının ilk təkamül çağının bədii nümunəsi olan 
"Kənddən məktublar" povesti və bu adla çap etdirdiyi kitabına 
daxil olan hekayələrində zaman və şəxsiyyət problemi mühüm 
mövzu kimi ön plana çəkilir, tariximiz və taleyimiz başlıca 
predmetə çevrilirdi. 60 illik bir yaradıcılıq dövrü keçirən böyük 
ədibimizin poetikası, sənət sirləri və bədii axtarışları da son 
dərəcə zəngindir. Yəni 30-cu illərin axırlarından başlayıb 90-cı 
illərin ortalarına qədər davam edən I.Əfəndiyev yaradıcılığı təkcə 
kəmiyyət göstəricisinə görə deyil, həm də keyfiyyət, əsərlərin 
bədii sambalı baxımından da nümunə olmağa layiqdir. Çünki 
əsərlərində həyat həqiqətinə sadiqlik göstərən bu yazıçı səmimiy-
yəti, hadisələrə vətəndaş münasibəti, ovqatı lirik-emosional ruhda 
ifadə ustalığı ilə də səciyyəvidir. Ona görə istər bədii nəsrinin, 
daha doğrusu roman və povestlərinin, istərsə də dramlarının 
təkamülünü izləyəndə qarşıda açılan mənzərədən heyrətlənib 
sənətkarın ecazkar qələminin gücünə heyran olmaya bilmirsən. 
I.Əfəndiyev haqqında tədqiqatlarda belə bir fikir xüsusi 
vurğulanır ki, "ilk addımlarından başlayaraq, mənəvi-əxlaqi 
toqquşmaları ön plana çəkən ədib" bütün böyük sənətkarları cəlb 
etmiş bir məsələ: "əsil insan, əsil vətəndaş necə yaşamalıdır?", 
sualı üzərində düşünmüşdür" (119, səh.4). Daha dəqiq desək o, bu 
məsələləri bədii şüur predmetinə çevirmişdir. 1946-cı ildə 
I
Himalay  Ənvəroğ lu __________________________ 
 221 
görkəmli Azərbaycan tədqiqatçısı M.Arif "Dramaturgiyamıza bir 
nəzər" məqaləsində "Intizar" pyesini "təqdirəlayiq" (90, səh.185) 
əsər hesab etmiş, "pyesin psixoloji bir dram" olmasından razılıqla 
danışmışdır. Görünür, tənqidçini I.Əfəndiyevin ilk pyesi ilə bğalı 
bu qənaətə gətirən amil bədii formanın təzəliyi ilə yanaşı, həm də 
bu forma vasitəsi ilə müəllif başlanğıcının mümkün qədər orijinal 
açıqlana bilməsi olmuşdur. Əlbəttə, I.Əfəndiyevin dram 
yaradıcılığı ilə bağlı deyilənləri bu və ya digər şəkildə onun bədii 
nəsrinə də aid etmək olar. "Kənddən məktub"lar 30-cu illərin 
sonunda ədəbiyyata yeni ovqat, tariximizi və taleyimizi milli 
vətənpərvərlik ruhu ilə ifadə edən bir sənətkarın vətəndaşlıq 
qeyrətini gətirdi. Dövrün sərt "inqilabi gerçəkliyinin" zahiri 
pafosundan, zamanın hüdudlarından kənarda qəlbi kövrəldən, 
subyektiv məqamlardan güc alan, folklor ruhu ilə aşılanan mövzu 
və qəhrəmanlara meydan açmaq I.Əfəndiyevin ilk hekayələrinin 
özünəməxsusluğundan xəbər verirdi. "Qarımış oğlan", "Qızbəs 
xala", "Mirzə Iman", "Apardı sellər Saranı", "Qəhrəman ilə 
bülbülün nağılı", "Qarı dağı", "Tar", "Qaraçı və qızıl çiçək" və s. 
hekayələr müəllifin bu janrda uğurlarından xəbər verir. 
Hekayənin klassik poetikasından yaradıcılıqla bəhrələnən 
I.Əfəndiyev axtarışlar apardı və bu formanın zahiri həcmini 
saxlamaqla onu daxildən genişləndirməyin imkanlarını açıqladı. 
Bunu deyərkən biz yazıçının folklor poetikasından, lirik 
poeziyanın xüsusiyyətlərindən ustalıqla istifadə etməyi, ideyanı, 
hadisə və obrazın təkamülü ilə əlaqələndirməkdə nümayiş 
etdirdiyi incə vasitələri nəzərdə tuturuq. 
Buradan həm də o nəticə çıxır ki, hekayə kimi çevik, lakin 
daxili quruluşuna görə xeyli mürəkkəb olan janrda qələmini 
sınaqdan çıxaran, daha doğrusu, bu forma üstündə əməlli-başlı 
köklənib möhkəm qərar tutan ədib sonradan bədii nəsrin həcmli 
formalarına keçmək üçün özünü tam hazırladı. Başqa sözlə, 
hekayələrinin süjet motivləri nəinki bu və ya digər şəkildə 
______________________Азярбайъан романынын инкишаф проблемляри 
 
 222
romanlarında göründü. Həm də bu janrın poetikası üçün başlıca 
şərt olan yığcamlıq, hadisələrin müəllif mövqeyindən keçirilərək 
hərarət kəsb etməsi, subyektiv meylin lirik-psixoloji başlanğıcla 
vəhdəti kimi mühüm xüsusiyyətlər onun romanlarında tipoloji 
müəyyənlik oldu. Ona görə də I.Əfəndiyevin romanlarında özünü 
göstərən bu və ya digər rəngin və çaların mənbəyi, qaynaqları 
sələflərin ədəbi təcrübəsində axtarılsa da, yenə ən inamlı və 
önəmli ünvan ədibin özünəməxsus olan poetikasıdır. 
I.Əfəndiyev başqaları kimi ədəbi yaradıcılığa nə birdən-birə 
romanla başlamış, nə də bu janra gəlməyə tələsmişdir. "Kənddən 
məktublar" povestini və bir sıra hekayələrini hələ 1939-cu ildə 
çap etdirən yazıçının ilk romanını təxminən 20 ildən sonra 
yazması ("Söyüdlü arx", 1958-ci il) heç də təəccüblü görünmür. O 
mənada yox ki, müəllif özündə cəsarət tapmırdı, özünü bu janr 
üçün hələ tam hazır hesab etmirdi. Əlbəttə, ədib bu deyilənləri də 
nəzərindən qaçırmırdı. Lakin ən önəmlisi odur ki, yazıçı romana 
daxildən hazırlanırdı, o bu keçidi mexaniki hesab etmirdi, 
sənətinin təbii təkamülü kimi dərk edirdi. Roman hekayənin və 
povestin süjetinin, mövzu və qəhrəmanlarının ya süni, yaxud da 
sənət yolu ilə böyüdülüb romana çevrilməsi deyil. Bədii nəsrin 
tipologiyası bunları birləşdirsə də, əslində roman son dərəcə 
mürəkkəb, öz daxilindən güc alan, müəllifin yaradıcı axtarışlarına 
geniş meydan verən, "müxtəlif" komponentlərin vəhdətinə əsas-
lanan bir formadır. O, yazıçıdan zəngin həyat təcrübəsi, müşahidə 
dairəsinin genişliyini, real gerçəklikdəki arakəsmələri "söküb" 
yenidən "qurmaq" iqtidarı, hadisələri daxildən əlaqələndirmək 
bacarığı və bütün bunları sənət yolu ilə etmək ustalığı tələb edir. 
Özünə, şəxsi istedadına güvənən ədibin bu mənada ilk 
hekayəsindən çox sonra roman yazması təsadüfi deyil, bəlkə də 
təbii və qanunauyğundur. 
Himalay  Ənvəroğ lu __________________________ 
 223
Bu janra öz haqqı və hüququ ilə sahib olan ədibin ilk 
romanının və sonrakı romanlarının da ədəbiyyatımızda, xüsusilə, 
bədii nəsrdə mühüm hadisəyə çevrilib, məhz romansevərlərdə 
böyük maraq oyatması təsadüfi deyil. Təsadüfi deyil ona görə ki, 
böyük səbr və təmkinlə, həssaslıqla janrın ləyaqətinə yanaşan 
I.Əfəndiyev romanda öz yerini qəti müəyyən etdi. Onun şəxsində 
Azərbaycan romanı eninə deyil, dərininə inkişaf etməyə başladı. 
Janr zahiri təəssüratlardan, yersiz təsvirlərdən təmizləndi, sanki 
subyektin daxili aləminə çəkildi, poetikasında bu cəhətlərin 
qərarlaşmasına üstünlük verdi. Ilk romanlarının qəhrəmanları 
dövrümüzün canlı müasirləri olsalar da, heç də 
ideallaşdırılmadılar. Ideallaşan I.Əfəndiyevin sənəti, poetikasının 
özünəməxsus, davamlı komponentləri idi. Obrazlar ictimai ger-
çəkliyin doğurduğu tiplər olduğu üçün onlar ideallaşa bilməzdilər 
və müəllif də bunları mühitin fövqünə qaldırmır, şəraitlə vəhdətdə 
təsvir edirdi. Yəni xoşbəxtlikdən insani tərəf, müəllif baxışlarına 
yaxın olan subyektiv başlanğıc I.Əfəndiyev romanlarında daim 
üstünlük təşkil etmişdir. Bu meyl nəinki aparıcı qəhrəmanların 
şəxsində, eyni zamanda, onların xarakterlərinin açılması 
təkamülündə, ümumən, bütün bədii strukturda özünü göstərirdi. 
Çünki romanın hər bir zərrəsində müəllif başlanğıcı, həssaslığı 
hiss olunurdu və ən kiçik cəhət, zahirən "əhəmiyyətsiz" görünən 
də "nəzarətdən" yayınmırdı, yazıçı münasibətindən keçirilirdi. Ilk 
baxışda "həyat forması" kimi meydana çıxan romanlar əslində 
axtarışların və kəşflərin yüksək sənət yolu ilə reallaşan formasıdır. 
Romanların süjet və kompozisiyasını orijinal üsulla quran, 
gözlənilməz gedişlərlə oxucunu heyrətləndirən ədibin sənətinə 
maraq bu baxımdan təbiidir. Lakin bu zaman mübahisələrin, 
oxucu və tənqidçilər arasında fikir müxtəlifliyinin olması da 
mümkündür. Bu, I.Əfəndiyevin roman qəhrəmannlarının 
özünəməxsus xarakterləri, həyata baxışları ilə yanaşı, həm də 
təhkiyənin tərkibinin mürəkkəbliyi ilə bağlıdır. Orijinal yol 
______________________Азярбайъан романынын инкишаф проблемляри 
 
 224
tutmaq, yeni cığır açmaq, sənəti keçilməmiş yollarla irəlilətmək, 
qəhrəmanların xarakterlərindəki incə məqamları ustalıqla reallaş-
dırmaq müəllifə asan başa gəlmədiyi kimi oxucuların da bədii 
təfəkküründə birdən-birə "vətəndaşlıq hüququ" qazanmır. 
I.Əfəndiyev romanlarının poetik qənaətləri zamanın ədəbi 
prosesini qabaqlayır, tənqidçinin şüuruna yeni predmet verir. 
Onun romanlarının bədii təsir gücü böyükdür, nüfuz dairəsi geniş-
dir. Yazıçının "Söyüdlü arx" romanında Nuriyyə, "Körpüsalanlar" 
(1960) romanında Səriyyə, "Dağlar arxasında üç dost" (1963) 
romanında Səlimə, "Sarıköynəklə Valehin nağılı" (1978) 
romanında Sarıköynək qarşımızda yeni bir aləm açır, həyatı 
duymaq və dərk edib qiymətləndirməyin sirlərini meydana çıxarır 
və bəzən özləri bir sıra prinsiplərin daşıyıcılarına, meyarına çev-
rilirlər. Onlar bir tərəfdən canlı gerçəkliklə nəfəs alan xarak-
terlərdir, digər tərəfdən bütün özünəməxsusluqları ilə yaradılan 
bədii surətlərdir. Bunların ümumi, səciyyəvi cəhətləri fərdi 
xüsusiyyətlərini, maraqlarını heç vaxt üstələyib öz içərisində 
əritmir. Yəni gerçəkliyin hansı mündəricədə, nə kimi siyasi-ideo-
loji "rəngdə" olmasından asılı olmayaraq I.Əfəndiyev qəh-
rəmanları şəxsi, subyektiv-fərdi meyllərdən çəkinmirlər. Başqa 
sözlə, vətəndaşlıq pafosu ön planda olub müəllifin estetik idealı 
ilə birləşsə də, onlara öz həyatını yaşamaq imkanı verilir. Bu, 
onları "arzu olunan" ictimai ideala qovuşdurmasa belə, 
I.Əfəndiyevin aparıcı roman qəhrəmanları tale yollarına öncə 
Nuriyyənin ("Söyüdlü arx") ömür yolunun təhkiyəsi ilə, 
tərcümeyi-halının çözülməsi ilə başlayır. Lakin bu ilk uğurlu 
təkanın fiziki və mənəvi təsir gücü getdikcə artır, şiddətlənir. 
Nuriyyə Azərbaycan oxucularının sevimlisinə çevrilir. O, mənsub 
olduğu xalqla tez bir zamanda ünsiyyət yarada bilir. Nuriyyə ruhi-
mənəvi bütövlüyün, kamilliyin daşıyıcısına çevrilir, şəxsiyyətində 
ən zərif və incə keyfiyyətləri birləşdirdiyi və şəxsi duyğuları 
Himalay  Ənvəroğ lu __________________________ 
 225
ümuminsani istəyə qovuşdurub fərdi meyllərdən uca durduğu 
üçün nurlu və işıqlı obraza çevrilir. 
I.Əfəndiyev zaman, şəxsiyyət və tale problemləri ilə bağlı 
axtarışlarını ardıcıl şəkildə davam və inkişaf etdirirdi. Bu 
axtarışlar problemlərin müvafiq olaraq "Körpüsalanlar", "Dağlar 
arxasında üç dost", "Sarıköynəklə Valehin nağılı" çözümünə 
gətirib çıxardı. Başqa sözlə "Söyüdlü arx" romanında qoyulub 
həll edilən mənəvi problemlər sonrakı əsərlərdə bir qədər də 
genişləndi və dərinləşdirildi. Bu romanlar müəllifin insan və 
cəmiyyət, ailə, şəxsiyyət və ləyaqət anlayışları ilə bağlı bədii 
konsepsiyasını reallaşdıran dəyərli nümunələrdir. 
 "Söyüdlü arx" romanının aparıcı qəhrəmanı Nuriyyənin əxlaqi-
mənəvi qənaətləri mənsub olduğu xalqın milli mənəvi dəyərləri 
ilə birbaşa bağlıdır. I.Əfəndiyevin bu qəhrəmanının bizdə oyatdığı 
ilkin qənaəti məhz belədir. Sonradan görəcəyik ki, bunlar 
Nuriyyənin əməl və qayəsində, onun ömür yolunda reallaşır. O, 
hər şeydən öncə roman qəhrəmanıdır, sənət yolu ilə yaradılan 
obrazdır. Başqa sözlə, müəllif konsepsiyası əsasında işlənən insan 
surətidir. Lakin konkret idealın daşıyıcısı olsa da, həyatda ya-
şayan, fəaliyyət göstərən, özünün ömür yolu olan insandır. 
I.Əfəndiyev Nuriyyə obrazını yaratmaqla insan qəlbinin dərin-
liklərinə nüfuz edə bilən və bu qəlbdəki zərif tellərin kövrəkliyini 
həssaslıqla duyan bir sənətkar olduğunu nümayiş etdirdi. 
"Söyüdlü arx", xüsusilə, onun qəhrəmanı Nuriyyə haqqında vaxtı 
ilə tənqid və ədəbiyyatşünaslıq geniş və tutarlı fikirlər söyləmiş, 
əsərin uğurlarını müxtəlif baxımdan dəyələndirmişdir. Məsələn, 
Nuriyyənin bir obraz kimi pafosunu açıqlamağa çalışan Y.Seyi-
dov yazmışdır: "Bu yeni insan –sovet adamı bizim müasirimizdir, 
bizimlə birgə yaşayıb yaradır. Bəşəriyyət tarixində tamamilə yeni 
olan xarakteri uydurmaq, quraşdırmaq yox, varlığını dərindən 
öyrənmək, onun əməllərini görmək, arzularına qulaq asmaq 
lazımdır. 
______________________Азярбайъан романынын инкишаф проблемляри 
 
 226
Tarixdə bizə məlum olan hər bir epoxa, ictimai qurulu şöz 
idealına uyğun insan tipi yaratmışdır" (119, səh.78). Göründüyü 
kimi, tədqiqatçı Nuriyyəni "sovet adamı" kontekstində dəyərlən-
dirir. Başqa sözlə, obrazın pafosunu "sovet adamı" - "yeni insan", 
"bizim müasirimiz" olması ilə əlaqələndirir. O, "epoxaya, ictimai 
quruluşa", bu quruluşun "idealına uyğun insan tipidir" və "partiya 
və hökumətin qayğısı ilə oxumuşdur" (119, səh.82). Bütün bun-
lardan sonra tədqiqatçı "vətəndaşlıq borcunu" ön plana çəkərək 
qəti fikrə gəlir ki, "Nuriyyənin xarakteri vəzifəsinə, ictimai borca 
münasibətdə açılır" (119,səh.83). Lakin Nuriyyənin xarakterinin 
bir sıra mühüm cizgiləri həmin bu "vəzifə" yükünün altına gir-
məzdən və "ictimai borc" götürməzdən əvvəl açılmağa başlamış-
dır. "I.Əfəndiyev" monoqrafiyasının bir yerində Y.Seyidov sözü 
gedən əsərin predmetini dəqiq ifadə edən bir fikir söyləyir: "Sö-
yüdlü arx"da konflikt mənəvi planda, adamların ruhi aləmində ge-
dir (119, səh.84). Obrazı vəzifə borcuna, ictimai borca və və-
təndaşlıq münasibətinə görə qiymətləndirməyi ruhi-mənəvi "plan-
da" qiymətləndirməklə eyniləşdirmək olmaz. Aydındır ki, ruhi-
mənəvi tərəf əzəli və əbədi olandır. O, həm milli və bəşəridir, 
həm də birbaşa ilahi, substansional başlanğıcla bağlıdır. Vəzifə 
borcu, ictimai borc və vətəndaşlıq borcu ruhi-mənəviyə nisbətdə 
solğundur. 
Doğrudur, Nuriyyə təyinat yerinə gəlib Güney qışlaqda 
fəaliyyətə başladıqdan sonra vətəndaşlığını böyük işgüzarlıqla hə-
yata keçirir, sözün həqiqi mənasında fədakarlıq göstərir. Mühiti 
sağlamlaşdırır, Imi, Cimi kimi "işgüzar işsizlər"i yalnız "təşəb-
büs" irəli sürməkdən xilas edərək faydalı əməyə cəlb edir. Təkcə 
bu məsələdə deyil, bir çox vacib problemlərin həllinə, o 
cümlədən, Söyüdlü arxın Quzey qışlağa qədər çəkilməsinə səy 
göstərir, bu məsələyə münasibətdə Nəriman əmiyə təsir edərək 
onu öz fikrindən döndərir. Ümumiyyətlə, Nuriyyə hadisələrin 
Himalay  Ənvəroğ lu __________________________ 
 227 
cərəyanına qoşulandan sonra insanların əhval ruhiyyəsində yeni 
bir canlanma baş verir, onlarda öz iş və əməllərinə tənqidi 
münasibət yaranır, əvvəlki kimi işləməyin və yaşamağın qeyri-
mümkünlüyü qənaətinə gəlirlər. Nuriyyə qibtə ediləcək qədər 
işgüzar, şəraiti dərk edib qiymətləndirə biləndir, baş verən 
hadisələrin səbəb və nəticələri haqqında düzgün fikir söyləməyi 
bacarandır. 
Camaatla ünsiyyət yaratmaq, hər bir insanın psixologiyasına 
həssaslıq göstərmək, Nuriyyəni bir şəxsiyyət kimi səciyyələndirən 
bu xüsusiyyətlər onu xalqın, millətin intibahı yolunda əsil 
fədakara və cəfakeşə çevirir. Tənqid və ədəbiyyatşünaslıqda o 
zaman belə bir fikir də formalaşmışdır ki, "şəxsiyyətin xoşbəxtliyi 
və ləyaqəti onun əməyi ilə müəyyənləşir". Ona görə də Nuriyyə 
obrazının xarakterini məhz bu baxımdan "müəyyənləşdirmək 
prinsipi" ön plana çəkilmişdir. Halbuki, obrazı və obrazda 
predmetləşən müəllif ideyasını dərindən dərk edən hər bir kəsə 
gün kimi aydın olur ki, Nuriyyənin ləyaqətini yalnız əməyə, icti-
mai borca münasibətlə əlaqələndirmək onu birtərəfli anlamağa 
gətirib çıxarır. Yazıçı qəhrəmanın uğurlarını əmək cəbhəsində 
deyil, mənəviyyat aləmində aramağa çalışmışdır. Məhz bu sahədə 
müəllifin uğurları kifayət qədərdir. Nuriyyənin şəxsiyyətinin 
dərinliklərinə endikcə orada ümuminsani başlanğıcı hiss edirsən. 
Obraz özünün ruhi-mənəvi dünyası ilə, psixoloji həssaslığı ilə 
xalqın milli dəyərlərinə bağlıdır. Həm müəllifin, həm də onun 
aparıcı qəhrəmanı Nuriyyənin iqtidarını məhz ub istiqamətdə 
axtarmaq lazımdır. Ona görə də müəllif qəhrəmanını daha çox 
lirik-psixoloji əsasda göstərməyin, belə bir ovqatı ifadə etməyin 
qayğısını çəkməli olmuşdur. 
"Söyüdlü arx" birinci şəxsin dilindən, hadisələrdən xeyli 
keçəndən sonra qələmə alınmış bir "xatirədir". Nuriyyə öz "roma-
nını yazanda" o, artıq mühəndisə, "yaxşı adam"a ərə getmişdir. 
Bədii ədəbiyyatda, xüsusilə roman kimi mürəkkəb tərkibli bir 
______________________Азярбайъан романынын инкишаф проблемляри 
 
 228
əsərdə nəql edənin kimliyinin mühüm əhəmiyyəti vardır. Hadisə 
və əhvalatların birinci şəxsin dilindən təhkiyə edilməsi 
səmimiyyəti və inandırıcılığı artırsa da, əslində, buna nail olmaq 
və təhkiyəni bu formada davam etdirmək o qədər də asan deyil və 
bu müəllifin manevr etmək imkanını azaldır. Əslində təhkiyə 
ədasının seçilməsi və tətbiqi müəllifin səlahiyyətində olsa da, 
məzmuna, müşahidə edilib yaşanılan həyat materialının 
xarakterinə uyğun gəlməlidir. Başqa sözlə, təhkiyənin forması za-
hiri mahiyyət daşımır və müəllif konsepsiyası ilə, əsərin ideya 
məzmunu ilə bibraşa bağlı olur. Bu baxımdan Nuriyyənin "ro-
manı" hesab edilən "Söyüdlü arx"ı başqa bir təhkiyə tərzində nəql 
etmək indiki qədər təsirli, inandırıcı və səmimi ola bilməzdi. 
I.Əfəndiyev sanki bu əsərində təhkiyənin ən mümkün variantını 
seçibdir. Nuriyyə hadisələri nəql etdikcə, sanki onları yenidən 
yaşayır və oxucularını da eyni hərarətlə öz taleyinə qoşur, 
kədərini də, sevincini də onlarla bölür. Nuriyyə eyni zamanda 
müəllif qəlbinə, onun ruhuna doğma olan bir insandır. Yazıçı hə-
yatla nəfəs alan bu obrazın xoşbəxt olmasına, ailə səadətinə qo-
vuşmasına, sevdiyinə çatmasına daha çox sevinəndir. Roman bo-
yu müəllif öz qəhrəmanının bu qayğısını çəkir. Lakin həyat çox 
mürəkkəb və qəribədir, özünün yazılmamış qanunları ilə irəliləyir. 
I.Əfəndiyev son dərəcə təbii bir yol seçmiş, qəhrəmanın taleyinə 
yazılanları sənət yolu ilə ifadə etmişdir. 
Romanın ilk səhifəsində teatr institutunun məzunu kimi 
təqdim edilən gənc Nuriyyə az sonra xəyalına elə məsələlər gətirir 
ki, bu həm oxucunu həyat, təbiətin əzəli olması, ilkinlik haqqında 
düşüncələr aləminə çəkir, həm də qəhrəmanın mənəvi və idraki 
imkanının genişliyindən xəbər verir. "Birdən bu kiçik hadisə nə 
üçünsə xəyalımı çəkib, insanları hələ yer üzündə yaşamadığı 
zamanlara apardı. Bu geniş çöllər, bu nəhayətsiz sükut, bu munis 
aydınlıq onda da var idi, indi də var. Biz insanlar dünyaya nə 
Himalay  Ənvəroğ lu __________________________ 
 229
üçün gəldik? Təbiətin bu əbədi ahənginə nə əlavə etdik? Indi 
mənim çəkdiyim bu əziyyət, bu iztirab nə üçündür? Əgər mən 
olmasaydım bu gözəl gecə nə itirərdi?" (47, səh.8-9) cavabı 
müşkül olan, mücərrəd təfəkkürün doğurduğu bu suallar sanki 
həyatda öz yerini müəyyən etmək istəyən hər hansı bir kamil 
şəxsiyyətin öz içərisində baş qaldırır. Bu, həm də onu göstərir ki, 
Nuriyyə dünyamıza elə-belə gəlib gedən insanlardan deyil. O öz 
aləmi ilə gəlir və qarşısında konkret məqsəd aydınlığı var. 
Qəhrəmanını lirik-psixoloji istiqamətdə yaradan müəllif ictimai 
həyat hadisələrində iştirakını, müxtəlif insanlarla münasibətini 
məhz həmin daxili-mənəvi aləmin dərindən açılmasına yönəldir. 
Nuriyyənin hissi-subyektiv əsasda təkamülündə Murada sevgisi 
mühüm yer tutur. Sevgi hissi insanda ən ülvi və pak hissdir. Saf 
məhəbbəti qəlbində və ruhunda daşıyan ən xoşbəxt adamdır. Belə 
adamlar məhəbbətə geniş ümuminsani mənada yanaşır, şəxsi 
hisslərini qurban vermək iqtidarına malik olur, şəraitdən, maddi 
sevgidən, şəxsi maraqlardan ucada dururlar. 
Söhbət Nuriyyədən getdikdə demək lazımdır ki, o, ömründə 
bircə dəfə sevən qızlardandır. Hətta illərin həsrəti onun Murada 
olan məhəbbətinə kölgə sala bilməmiş, əksinə, bir qədər də 
qüvvətləndirmişdir. Nuriyyənin təhkiyəsində bu, özünü daha 
aydın hiss etdirir: "Mən ata-ana, bacı-qardaş ünsiyyəti görməmiş 
bir qız idim… Indisə budur, dünyada mənim üçün ən əziz, ən 
qiymətli olan adamı tapmışam." Romanın əvvəlində qəribə və 
insanı daxildən sarsıdan bir vəziyyət yaranır. Nuriyyə yenidən 
Muradla görüşərkən indi də onu qarşısıalınmaz bir ehtirasla 
sevdiyini qəlbinin dərinliyindən gələn bir saf duyğu ilə, lakin 
səssizcə, öz içərisində etiraf etdiyi anda gözlənilməz dramatik 
vəziyyətlə qarşılaşır. Elə həmin gecə eşidir ki, Murad evlidir, oğlu 
var. Nuriyyənin əxlaqi qənaətlərinin ümuminsaniliyi, ləyaqəti də 
məhz bu dramatik vəziyyətə münasibətdə açılır. Məlum olur ki, 
uğrunda hər cür fədakarlığa hazır olduğu Murad Səadət xanımla 
______________________Азярбайъан романынын инкишаф проблемляри 
 
 230
xoşbəxt deyil. Onun həddən artıq qısqanclığı Muradın həyatını 
zəhərləyir. Məsələ burasındadır ki, Nuriyyə həmişə özündən çox 
Muradı düşünmüş, onun xoşbəxtliyini istəmişdir. Lakin indi o, 
vəziyyəti belə görəndə münasibətini qəti müəyyənləşdirməlidir: 
"Məni düşündürən Muradın həyatı idi. O həyat mənim üçün hər 
şeydən əziz idi." Yaxud Nuriyyənin başqa bir etirafına, daxildən 
gələn səsinə diqqət yetirək: "Ah Murad! Mənim əzizim, sənin 
qadının olmaq… O qədər böyük səadətdir ki, sevincimdən az 
qalır nəfəsim tutulsun." Səadət, xoşbəxtlik ona həddən artıq yaxın 
olduğu bir zamanda, illərdən bəri həsrətini çəkdiyi sevgilisinin 
sinəsinə sığınmaq məqamında sanki hər şey birdən-birə dağılır, 
odlu məhəbbətlə sevən qəlbi mühakimə, düşüncə, məntiq əvəz 
edir: 
"-Otur, bir stəkan çaydan-zaddan iç, - deyə Nəriman əmi 
ona (Murada – H.Q.) təklif etdi, - Qorxma, bizdə olmağına arvad 
bir söz deməz. 
Mən bu axırıncı sözləri eşidərkən diksindim. Sonra özümdə 
qəribə bir halsızlıq hiss etdim. Elə bil bütün həyat qüvvələrim 
məni bir anda tərk edib getdi. Murad Nəriman əminin zarafatına 
cavab vermədi, tutqun və sərt bir ifadə ilə: -Xudahafiz, - deyib 
tələsik eyvandan düşdü. Darvazadan çıxıncaya qədər gözlərimi 
ondan çəkmədim. Mənə elə gəldi ki, onu təkrar itirdim. Elə bil ki, 
bu bir saatın içində yenidən qayıdan ümid və arzularım, səadətim 
motosiklin səsi ilə birlikdə gecənin sükutuna qarışaraq yox olub 
getdi. 
Mən gülümsəyərək Nəriman əmi ilə Qərənfil bacıya bax-
dım. Görünür, bu təbəssümdə qeyr-adi bir hal var idi. Qərənfil ba-
cı bilmirdi ki, mənim daha gülümsəməkdən başqa ayrı çarəm qal-
mamışdı" (47, səh.13). 
Romandan gətirdiyimiz bu nümunə geniş olsa da, vəziy-
yətin dramatikliyini qiymətləndirmək baxımından gərəklidir. 
Himalay  Ənvəroğ lu __________________________ 
 231
Çünki obyektiv qəhrəman olan Nuriyyənin subyektiv aləmi haq-
qında ilkin, lakin tutarlı təsəvvürə malik olmaq üçün təfsilat la-
zımdır. Burada Nuriyyənin qəlb həyatının gizlinləri lirikaya, obra-
zın psixologiyasının şəxsi planda açılmasına meydan verir. Vəziy-
yətin birdən-birə belə mürəkkəbləşib dramatik şəkil alması bir 
tərəfdən aparıcı qəhrəmanın mənəvi aləminin incəliyini üzə çı-
xarır, digər tərəfdən müəllifin ustalığından xəbər verir. Nuriy-
yənin qəlbinin incəliyini, kövrəkliyini çox gözəl bilən müəllifin 
onu birdən-birə sərt həqiqətlə, reallıqla qarşılaşdırması səbəbsiz 
deyil. Əvvəla, Nuriyyənin süjetinin əsasında canlı müşahidə, real 
həyat faktı dayanır. Fərqi yoxdur ki, bu, baş vermiş, yaxud 
olmamış əhvalatdır. Əsas məsələ odur ki, bu əhvalat olmuş hadisə 
kimi nəql edilir. Özü də birinci şəxsin dilindən. Burada birinci 
şəxs təkcə təhkiyəçi deyil, həm də aparıcı qəhrəmandır, 
hadisələrin mərkəzində dayanır və əhvalatla birbaşa bağlıdır. 
Bir şey bizə tam aydındır ki, təhkiyə onunla bağlı olan süjet 
və bütünlüklə əsərin arxitektonikası son dərəcə sənətkarlıqla 
qurulmuşdur. Müəllif kompozisiyada sanki əvvəldən fraqmentləri 
hansı nisbətdə yerləşdirməyi ölçüb-biçibmiş. Əslində "Söyüdlü 
arx" kimi bir lirik-psixoloji romanın strukturunu öncədən 
müəyyən etmək qeyri-mümkündür. Çünki süjet hadisələrin sis-
temli, ardıcıl inkişafı üsülü ilə deyil, "gözlənilməz" psixoloji de-
tallar, qəlb çırpıntıları, lirik-emosional məqamlar üzrə qurulmuş-
dur. I.Əfəndiyev də bu kimi məqamlardan qəhrəmanlarının xarak-
terinin və sonrakı ömür yolunun mənəvi mənasının açılması üçün 
mühüm detal kimi istifadə edir. Məsələn, Nuriyyənin 
gülümsəməsi, təbəssüm göstərməsi, "gülümsəməkdən başqa ayrı 
çarəm qalmamışdır", - deyə etiraf etməsi obrazın bir insan kimi 
böyüklüyünün əlamətidir. Nuriyyənin həyatına az-çox bələd olan 
hər kəs yaxşı anlayır ki, onun üçün bu gülümsəmək nə deməkdir, 
bu, nə qədər mənəvi-ruhi gərginlik bahasına başa gələn 
təbəssümdür. Lakin önəmlisi budur ki, o, vəziyyəti daxildə 
______________________Азярбайъан романынын инкишаф проблемляри 
 
 232
yaşayır, zahirdə isə təmkinini saxlayır, çılğınlıq etmir, haldan-hala 
düşmür, sanki hər şey öz qaydasında, öz axarındadır. Qəhrəmana 
dəyən bu qüvvətli zərbə eyni zamanda, onun böyük sınağa 
çəkilməsi idi. Nuriyyə ata-anasını da çox erkən itirmişdir və bu 
sonuncu itki onun üçün əvəzsiz idi. 
Bir neçə il hicran odunda yanan, həsrətlə Muradının yolunu 
gözləyən, romantik ruhlu Nuriyyə üçün axtardığını yenidən 
itirməsinin nə demək olduğu onun özünə və müəllifinə yaxşı bəlli 
idi. Məhz bu baxımdan aparıcı qəhrəmanın təhkiyəsi ilə müəllif 
təhkiyəsini struktur mənada bir-birindən ayırmaq çətindir. Çünki 
bu "təhkiyələr" formal olaraq lirik-psixoloji meylin təzahürünə 
xidmət edir. Nəticədə, həyat və insan haqqında təsəvvürlərimizi 
dərinləşdirir. Əslində, I.Əfəndiyevin Nuriyyəsi xoşbəxt adamdır. 
Itirdikləri də var. Lakin qazandıqları qat-qat çoxdur. Məsələn, onu 
tanıyıb, yaxından ünsiyyətdə olanların qəlbində yer salması, bir 
insan kimi mənəvi zənginlik timsalına çevrilməsi onun 
qazancıdır. O, bu hörməti işi və əməli ilə əldə etmişdir. Nuriyyə 
valideyn qayğısı görməsə də, belə qənaətə gəlir ki, dünya xali 
deyil. Həyatda yaxşı, xeyirxah insanlar çoxdur, elələri hər an 
mərhəmət göstərib təmənnasız yaxşılıq edəndirlər. O, həyatda 
belələridən daim hörmət və ehtiram görüb. Ələsgər dayını, Güllü 
xalanı heç zaman unuda bilməməsi də onda olan insani 
duyğuların yaşarlı olmasından irəli gəlir. Bütün bunlar yuxarıda 
söylədiyimiz fikrin bu və ya digər mənada təsdiqidir. Doğrudan 
da Nuriyyə xoşbəxtdir. Baxmayaraq ki, səkkiz yaşında ikən 
anasını itirib, əmisinin himayəsində olarkən onun arvadından 
olmazın pisliyin görüb, uşaq evində yaşamalı olub. Murad kimi 
bir könül sirdaşı tapıb, bir çox illər onun həsrətini çəkib, 
sevgilisini görmək arzusu ilə yaşayıb, hicran oduna için-için 
yanıb və uzun, üzüntülü ayrılıqdan sonra gözlənilməz bir şəraitdə 
itirdiyini tapıb, vüsalın doğurduğu sevinc necə gəlibsə elə də yox 
Himalay  Ənvəroğ lu __________________________ 
 233
olub. Başqasının xoşbxətliyinə sevinən, onu öz xoşbəxtliyi kimi 
qəbul edən Nuriyyənin sonda özündən 18 yaş böyük olan bir 
mühəndisə, özünün dediyi kimi "yaxşı bir adama" ərə getməsi də 
təsadüfi deyil. Biz bilirik ki, o "bu yaxşı adam"ı da sevindirəcək, 
onu xoşbəxt edəcək. 
Əlbəttə, biz çox arzu edərdik ki, Nuriyyə Muradla ailə qur-
sun və xoşbəxt yaşasın. Buna onun mənəvi haqqı var. Lakin ro-
manda təsvir olunanlar həyatdır. Başqa sözlə, sənət yolu ilə yara-
dılan həyatdır. Biz arzumuzda, xəyalımızda, idealımızda onları 
birləşdirə bilərik, lakin həyatda, təəssüf ki, bu mümkün olmayıb. 
Əks halda müəllif özü də bunu edərdi. Çünki qəhrəmanın qay-
ğısını hamıdan çox o çəkir. Əslində, Nuriyyə Muradın Səadətlə 
evləndiyini və bir oğlu da olduğunu biləndən sonra onunla vüsala 
can atmır və heç vaxt da atmazdı. Yuxarıda dediyimiz kimi, 
Nuriyyə ömründə bir dəfə sevən insanlardandır. Lakin bu sevgini 
bütün həyatı boyu yaşadandır. Hətta uğursuz olsa belə. Bu mə-
nada Nuriyyə xoşbəxtdir ki, onda pak məhəbbət duyğusu var, öz 
sevgisini qiymətləndirə bilir və başqasının hisslərinə hörmətlə 
yanaşır. Halbuki Muradı yenidən özünə qaytarmaq, cismən ona 
qovuşmaq imkanı var. Bir mənada buna onun haqqı var. Yalnız 
cəsarətli bir addım atmaq qalırdı. Lakin I.Əfəndiyevin qəhrəmanı 
buna getmədi və nəticədə indiki ucalığa qalxa bildi. Bəlkə Nuriy-
yəni heç el-oba o qədər qınamazdı. Lakin daxili qınaq ona dinclik 
verməzdi, mənəvi rahatlığını əlindən alardı. Çünki Nuriyyə 
daxilən başqa bir insan idi. Ictimai fəaliyyətində realizm üstünlük 
təşkil etsə də, içərisində ülvi bir romantika, ruhani bir qüdsiyyət 
hakim idi. Onun üçün başqasına mənəvi zədə vurmaq müşkül bir 
iş idi. Çünki mənəviyyat məsələlərində o, çox həssas idi. Ona 
görə də Nuriyyənin sevgisində mənəvi, ruhani tərəf üstünlük 
təşkil edir. Doğrudur, o, "romanı"nda mənəvi sevgini açıq ifadə 
etməsə də, ilkin məhəbbətin istisinə ömrü boyu qızınmağı üstün 
tutmağı buna əyani sübutdur. 
______________________Азярбайъан романынын инкишаф проблемляри 
 
 234
Nuriyyə üçün nikah müqəddəsdir. Muradla Səadətin 
nikahını pozmaq böyük günahdır. Ailə dağıtmaq, atanı övladına 
həsrət qoymaq Nuriyyənin mənəvi-əxlaqi prinsipinə yaddır. O, öz 
səadətini başqasının müsibəti üzərində qura bilməzdi. Ona görə 
yox ki, o, bizim müasirimiz idi, sovet adamı idi. Ona görə ki, ilk 
öncə əsil insan idi. mənəviyyatına zidd olan "xoşbəxtliyə" yol 
verməzdi. Çünki Səadət də günahsızdır, o da xoşbəxt olmaq 
istəyir. Murad kimi bir insanı sevməkdə haqlıdır. Bu haqqı onun 
əlindən almaq böyük bəlalara səbəb olardı. Nuriyyə belə bir 
addımı ata bilməzdi və bu cismani mənada nə qədər əzablı olsa 
da, mənəvi-ruhi mənada ona iradə, inam və dözüm verir, reallığın 
fövqündə durmağa səsləyirdi. Bu mənada I.Əfəndiyevin 
Nuriyyəsi fədakar insandır. Fədakarlıq onun vətəndaşlığında, 
insan səadətinə yanğısında, torpaq, millət, Vətən sevgisində və ru-
huna hakim kəsilən ümuminsani məhəbbətindədir. Şəxsi səadəti, 
fərdi sevgisini ümuminin xoşbxətliyindən ayırmayan Nuriyyə öz 
Muradı ilə mənən birdir, çünki ruhları eyni olanlardır. Belə halda 
cismani tərəf mənəvi vəhdət üçün mane ola bilməz. Ona görə 
Nuriyyə həm də cəfakeş insan səviyyəsinə yüksəlir. O, öz 
sevgisinin cəfasını çəkməkdən mənəvi zövq alır, ruhi qida 
götürür. Başqa sözlə, sevgi yolunda çəkdiyi cəfa, hicran ona vəfa, 
vüsal qədər şirindir. Nuriyyənin gücü, qüdrəti onun cəfakeş-
liyində, fədakarlığındadır. Cəfa çəkmək iqtidarı onun sərvətidir və 
ona xoşbəxtlik gətirir. Tanrı Nuriyyədən kəramətini Əsir-
gəməmişdir. Onu cismani tərəfdən də gözəl yaratmışdır. Nuriyyə 
həyata sanki yaxşılıq etmək, xeyirxahlıq etmək üçün gəlmişdir. 
Bu baxımdan onun bəzən öz həyatını unutması təsadüfi deyil. 
Bununla belə o, həyatda öz yerini tapır, ictimai idealda ərimir, 
şəxsiyyətini uca tutaraq mənəvi gücə tapınır. Sənət yolu ilə 
yaradılan bu obrazın ideala bağlılığı son dərəcə tutarlı faktlarla 
göstərilir. Nuriyyə heç zaman öz prinsiplərinə qarşı getmir və 
Himalay  Ənvəroğ lu __________________________ 
 235
onlardan kənara çıxmır. Bunu onun ayrılığı, hicranı Muradın 
ailəsinin dağılmasından üstün tutmasında da görürük. 
Sonuncuya cüzi də olsa, soyuqqanlı yanaşması onu "arzu 
olunan səadətə" çatdıra bilərdi. Lakin bu, qəhrəmanı ömrü boyu 
mənəvi əzaba salardı və bir insan kimi onu kiçildərdi, zövq-səfa 
əhlinə çevirərdi. Halbuki, Nuriyyə müəyyən maraqları qurban 
verməklə müasir dünyamızda ənənəvi əzabkeş insan sırasına daxil 
olur. Bununla I.Əfəndiyev göstərmək istəyir ki, hər bir tarixi 
dövrdə özünü ümuminsani səadətə, əxlaqi-mənəvi prinsiplərə, 
amala fəda edən insanlar ola bilər. Bunun üçün şəraiti düzgün 
qiymətləndirib onun "cazibəsindən" xilas olmağı bacarmaq 
lazımdır. Nuriyyə səadətin digərinin müsibətindən keçən yolunu 
əzablar bahasına başa gəlsə də, daxili bir mərdliklə kəsir, ağır da 
olsa, Muradına belə qovuşmaqdan qəti imtina edir. Nuriyyəni 
meydana çıxdığı dövrdə və sonrakı illərdə oxuculara sevdirən 
başqasının kədəri üzərində qurulan şəxsi səadətdən imtina etməsi, 
xalq və tanrı qarşısında günahsızlığı üstün tutmasıdır. Əlbəttə, 
bununla biz Nuriyyəni maddi aləmin həzzlərindən imtina edən, 
dünyanın fənalığını əsas tutan, cismani zövqü mənəvi rahatlığa 
qurban verən obraz kimi təqdim etmək istəmirik. O, öz əsrinin, 
zamanının övladı idi. Lakin bu da bəllidir ki, hansı şəraitdə 
yaşamasından asılı olmayaraq qüvvətli şəxsiyyətlərdə qəhrəma-
nilik, xalq ruhunun təcəssümü, ilahi başlanğıc qüvvətli olur. Əks 
halda Nuriyyə cismani zövqü qəbul edib, Muradın sinəsinə 
sığınıb ömür sürməyi üstün tutardı. Istər ədəbiyyatda, istərsə də 
obyektiv həyatda şəxsi səadəti ümuminsani xoşbəxtliyə qurban 
verən insanlar az olmamışdır. Əsrimizin 50-ci illərində yaşayıb, 
fəaliyyət göstərən Nuriyyənin də bir sıra cizgiləri bu mənada 
özündən əvvəlkilərlə tipoloji ümumilik kəsb edir. 
Nuriyyə taleyin hökmu anlamını qəbul etsə də, ona heç də 
asanlıqla təslim olmurdu. Bunu "romanının" ayrı-ayrı yerlərində 
də etiraf edir: "Onun şənliyi Muradla mənim aramda olan gizli 
______________________Азярбайъан романынын инкишаф проблемляри 
 
 236
gərginliyi yavaş-yavaş unutdurur. Muradın kefi açılırdı. Mən tez-
tez Hümmətlə zarafat edir, deyib gülürdüm. Lakin hər dəfə mən 
rayon icraiyyə komitəsinin sədri ilə danışanda Murad darıxırmış 
kimi yerində səbirsiz bir hərəkət edir, üzünü başqa səmtə 
çevirirdi. Bu isə təbii bir hiss idi. Biz öz taleyimizə asan təslim 
olmuruq". Burada "təbii hisslə" "tale" sanki bir-birinə ziddir. 
Birinci vüsala, ikinci hicrana çəkir. Lakin sonda tale üstünlük 
qazanır. Bu zahiri üstünlükdür. Əslində tale öz oyununu oynayır. 
Bu, daxilə, ümuminsani başlanğıca bağlıdır. Əks halda Nuriyyə 
təbii hissə sığınıb "qadağanlara" məhəl qoymazdı, gənc leyte-
nantına yiyələnərdi. Axı o özü "yaxşı adama" ərə gedəndən sonra 
da Muradı unutmur: "Muradı isə yalnız bircə dəfə, Dezdemona 
rolunu ifa etdiyim zaman səhnəyə yaxın lojaların birində 
görmüşəm. Mənim gənc leytenantımın saçları xeyli ağarmışdı. 
Lakin lojadan səhnəyə dikilən gözləri yenə də əvvəlki kimi sakit 
idi, ciddi və gənc idi. Zənn edirdim ki, o, səhnənin arxasına gəlib 
mənimlə görüşəcəkdir. Lakin gəlmədi. Mən də incimədim" (47, 
səh.195).  
Nuriyyənin bu təhkiyəsindən görünür ki, heç nə unudulma-
mışdır. Xüsusilə saç ağarsa da, "gözlərin əvvəlki kimi sakit, ciddi, 
gənc" olması Nuriyyənin təsəvvüründə, qəlbində, yaddaşında ilk 
görüşündə həkk olunub, ruhunda əbədi yaşarlıq kəsb edən sima 
heç zaman unudulan, dəyişən deyil. Illərin axarına qoşulan 
təsəvvürlər yenidən yaşanılır, mənəvi ömrə çevrilir. Yenidən 
Muradı çəkib gətirən, Nuriyyəyə Muradın gözlərini əvvəlki kimi 
gənc göstərən məhz bunlardır. 
I.Əfəndiyev qəhrəmanının mənəviyyatında mövcud olan 
özünəməxsusluğu ümuminsani və ruhi başlanğıc müstəvisində 
ifadə edir. 
Yazıçı Nuriyyə obrazı vasitəsilə öz dövrünün ictimai hə-
yatında yaxından iştirak edən, vətəndaşlığını qurub yaratmaqda 
Himalay  Ənvəroğ lu __________________________ 
 237 
görən insanın obrazını yaratsa da, əsərin ideya məzmunundan gö-
ründüyü kimi, o, burada mənəviyyat məsələlərini əsas götürmüş-
dür. Qəhrəmanında aradığı, onun taleyində predmetləşdirdiyi 
məhz bu meyllərdir. "Söyüdlü arx" romanındakı axtarışları onu 
təbii olaraq "Körpüsalanlar" əsərinə gətirdi. Bu əsərdə müəllif 
fikri bir qədər də mürəkkəb gedişlərlə ifadə olunur. Aparıcı 
qəhrəman olan Səriyyənin Nuriyyəyə bənzəri yalnız ayrı-ayrı 
məqamların tipoloji xüsusiyyətlərindədir. 
 "Söyüdlü arx"la "Körpüsalanlar" arasında cəmi iki-üç illik 
qısa bir müddət vardır. Nuriyyə ilə Səriyyə isə tamam başqa 
surətlərdir. Müəllifin Səriyyəni Nuriyyədən üstün tutduğunu, ya 
ona oxucudan fərqli münasibət bəslədiyini təsdiq üçün inandırıcı 
dəlillərimiz yoxdur. 
Bu romanlar bir daha təsdiq etdik ki, "varlıqla əlaqəsi qırıl-
mayan, inkişafı və yeniliyi diqqətlə izləyən ədib həyat həqiqətinə 
axıra kimi sadiqdir" (119, səh.115). 
Göründüyü kimi, I.Əfəndiyevin tədqiqatçısı daha çox təsdiq 
pafosuna meydan verir. Bununla belə, Nuriyyə ilə müqayisədə 
"Səriyyə isə tamam başqa surətdir" mülahizəsini qeydsiz-şərtsiz 
qəbul etmək olmur. Çünki ondan sonrakı cümlədə tədqiqatçı 
yazıçının "Səriyyəni Nuriyyədən üstün tutduğu", yaxud ona 
"fərqli münasibət bəslədiyi" haqqında "inandırıcı dəlilləri" ol-
madığını söyləyir. Hər cəhətdən I.Əfəndiyevi "həyat həqiqətinə 
axıra kimi sadiq olan ədib" kimi dəyərləndirən tədqiqatçının bu 
qeyri-müəyyən mövqeyi adama qəribə gəlir. Nuriyyə ilə Səriy-
yənin yazıçının bədii həyat konsepsiyasında, tipoloji bağlılıqda 
təhlil etmək imkanı olan tədqiqatçının əsərin başlıca mahiyyətinə 
cavab verməyən fikirləri təəccüb doğurur. Səriyyə orijinal 
üsullarla yaradılan, "həyat həqiqətinə axıra kimi sadiqliyin" ifa-
dəsi olan özünəməxsus bədii surətdir. Yazıçının sənət konsepsiya-
sının konkret ifadəsi olan Səriyyə məhz bu mənada Nuriyyə ob-
razının davam və inkişafıdır. Yəni gerçəkliyin bədii idrak pro-
______________________Азярбайъан романынын инкишаф проблемляри 
 
 238
sesində meydana gələn bu surətlər bir çox cəhətlərdən bir-birini 
tamamlayır. Lakin hərəsinin öz həyatı, öz xarakteri, öz taleləri 
vardır. Ona görə də "Səriyyə tamam başqa surətdir" iddiasının 
özü tam deyil. 
Yazıçı nə Nuriyyəni, nə də Səriyyəni ideallaşdırmamışdır. 
Bu obrazlar ideal insan səviyyəsinə yüksələ bilməzdilər də. Çünki 
onların yaşadığı ictimai gerçəklik özü mürəkkəb və ziddiyyətli 
idi, siyasət, ideologiya ruhi-mənəvi varlığı sanki öz içərisində 
əridirdi. Belə bir şəraitdə şəxsin vətəndaşlığı da mənəvi üstünlük 
vermirdi. Bununla belə, Nuriyyə obrazı ilə bağlı müla-
hizələrimizdən aydın görünəcək ki, I.Əfəndiyev qəhrəmanın 
şəraitin fövqündə durmaq cəhdlərini və bu zaman nümayiş 
etdirdiyi mənəvi iqtidarı önəmli hesab etmişdir. Bu baxımdan 
Səriyyənin Nuriyyənin "yolu" ilə getmədiyinə görə müəllifi 
qınamaq düzgün olmazdı. Əgər "həyat həqiqəti" deyilən bir 
anlamı obraz yaratmaqda məziyyət kimi qəbul etsək, onda 
yazıçıya irad tutmağa qətiyyən haqqımız yoxdur. Iradımız 
qəhrəmanın özünə ola bilər. Çünki o da özünəməxsus bir həyat 
həqiqətinin doğurduğu tipdir. Yəni güzgüdə çirkin görünəndə onu 
sındırmaqda nə lüzum var? Bu mənada Səriyyə öz həyatı, taleyi 
olan insan olsa da, bir obraz kimi o da müəyyən reallıqlara güzgü 
tutur. 
Yeri gəlmişkən qeyd etmək lazımdır ki, Səriyyə I.Əfəndi-
yevin ən çox mübahisə doğuran roman qəhrəmanıdır. Səriyyə 
obrazı ilə bağlı məsələlərə nəinki tənqid və ədəbiyyatşünaslıq, 
eyni zamanda geniş oxucu kütləsi də qoşulmuşdur. Roman çap 
olunan kimi oxucular ona geniş maraq göstərdi, müəllifin 
ünvanına saysız-hesabsız məktublar göndərildi. Səriyyə və Adil 
münasibətləri müxtəlif ədəbi məclislərin predmetinə çevrildi. 
Onların süjetinə, xüsusilə, Səriyyənin taleyinə Qəribcanın daxil 
olması bu mübahisələri bir qədər də genişləndirirdi. "Kimdir 
Himalay  Ənvəroğ lu __________________________ 
 239 
haqlı" - sualı çoxlarını məşğul etdi. Yalnız elə "Azərbaycan 
qadını" jurnalına otuzdan artıq məktub göndərilmişdi (34, 
səh.147). Redaksiya "Səriyyə haqlıdırmı?" başlığı altında müzaki-
rə də açmışdır. Məktublarda, əsasən, ailə münasibətləri ilə bağlı 
məsələlərə toxunulurdu. Müəlliflərin çoxu bu fikirdə idi ki, "bi-
zim cəmiyyətdə ailə müqəddəsdir", "əsas səbəb olmadan qadın 
kişidən ayrılmamalı, ailə dağıtmamalıdır". "Əgər ailədə qarşılıqlı 
hörmət, bir-birini başa düşmək, şüurlu, uzaqgörmək prinsipi ilə 
hərəkət edirsə, ailə dağılmaz, getdikcə möhkəmlənər" (34, 
səh.147) və s. M.Cəfər "Bir mübahisə münasibətilə" məqaləsində 
məktubları ümumiləşdirir, onlara münasibət bildirir. Lakin açıq 
hiss olunur ki, mövqeyində bir o qədər də sabit deyil. Çünki 
rəğbəti daha çox Səriyyə tərəfdədir. Səriyyənin ünvanına deyilən 
tənqidi iradlara cavab verərkən subyektivlik özünü göstərir. 
Subyektivlik Adilin tənqidində də duyulur. Məsələ burasındadır 
ki, "Körpüsalanlar" kimi lirik-psixoloji əsəri "məktublar"ın 
"müddəaları" ilə obyektiv qiymətləndirmək qeyri-mümkündür. 
Doğrudur, oxucu məktublarının belə miqyas almasına etinasız 
yanaşmaq da olmazdı. Çünki onların bəziləri subyektiv 
duyğuların təsiri altında yazılsa da, vətəndaşlığı, gənc ailənin 
dağılmasına soyuqqanlı yanaşa bilməməkdən doğan həyəcanı, 
hətta çılğınlığı başa düşmək və bunları isə hisslərin təzahürü kimi 
qəbul etmək olar. Məktubların bir çoxunda mövcud ictimai 
gerçəkliyin doğurduğu əhval-ruhiyyənin də təsiri az deyil. Biz bu 
fikirdəyik ki, roman, o cümlədən, onun aparıcı qəhrəmanı Səriyyə 
öz tərkibi etibarilə mürəkkəb və polifonikdir. Müəllifin onda ifadə 
etmək istədiyi ideya dərindədir. Bu ideyanı zahirdə axtarmaq, 
"prinsiplər" əsasında dəyərləndirmək mümkün deyil. Ona görə də 
obrazları qiymətləndirərkən nəinki oxucu, hətta peşəkar 
tənqidçilər belə nöqsana yol verirlər. Onlara elə gəlir ki, 
I.Əfəndiyev bütün maraqlarını Səriyyənin ideallaşdırılması, onu 
______________________Азярбайъан романынын инкишаф проблемляри 
 
 240
qabaqcıl Azərbaycan qadını kimi təqdim etməsi üzərində qurub. 
Qəhrəmanına müəllifin rəğbəti birmənalı deyil. 
Səriyyənin bir obraz kimi əsas xüsusiyyəti "müxtəlifliyin" 
sintezindədir. Əslində, bu "müxtəliflik" özünəməxsusluqdur. 
Müəllifin sənət qələbəsi ondadır ki, obrazın xarakterinin dinami-
kasını bütün reallığı ilə, o cümlədən, təbii, inandırıcı vasitələrlə 
açıb göstərir. Y.Seyidov etiraf edir ki, yazıçının bu obrazda möv-
qeyini mən dəqiq müəyyən edə bilmirəm. M.Cəfər mülahizə-
lərində sanki I.Əfəndiyevin mövqeyində durur. Lakin o, da 
əslində yazıçının idealını dəqiq müəyyən edə bilmir. Əxlaqi 
prinsiplər ictimailəşdiriləndə, məsələyə sosializm baxımından 
yanaşılanda, müasirliyi Səriyyənin zahiri hərəkətlərində axta-
randa, ruhi-mənəvi əsas unudulanda qiymət də subyektiv, keçici, 
"tarixi" və zamanın ruhuna uyğun olacaq. Ictimailik, vəzifə borcu, 
vətəndaşlıq prinsipləri ön plana çəkiləndə ümuminsani, milli-
mənəvi dəyərlər nəzərdən qaçırılacaq. "Bir mübahisə müna-
sibətilə" məqaləsində A.Bebelin "Qadın və sosializm" (M., 1969) 
kitabına müraciət edilməsi də təsadüfi deyil. Sosializm və qadın 
kontekstində problemə qiymət vermək siyasəti ideologiyanı ön 
plana çəkməkdir. Bu "prinsiplər" isə əsas məzmuna, ruhi-mənəvi 
başlanğıca münasibətdə zahiridir, keçicidir. Bu baxımdan 
"Körpüsalanlar" o zaman həqiqi qiymətini ala bilməzdi. Çünki 
tənqid və ədəbiyyatşünaslığın da meyarı birbaşa siyasətə, ideolo-
giyaya bağlı idi. Sənət isə zamanın ideoloji tapşırıqlarından yaxa 
qurtarmaq imkanını özündə saxlamağı bacarır. I.Əfəndiyevin 
əxlaqi-mənəvi məsələlərə özünəməxsus münasibəti var. Bu ona 
hadisələrin qiymətləndirilməsində, daxili sərbəstliyini, həqiqətin 
bədii ifadəsində mənəvi üstünlüyünü saxlamağa imkan vermişdir. 
Ona görə də I.Əfəndiyev kimi yazıçı birmənalı şəkildə Səriyyənin 
mövqeyini dəstəkləməzdi. 
Himalay  Ənvəroğ lu __________________________ 
 241 
Tənqid məsələnin çözülməsində məhz bu mənada prinsipial 
nöqsana yol verir və müəllifin mövqeyini zahiri arqumentlərlə 
müdafiə etməyə çalışırdı. Əslində, I.Əfəndiyev nigaha daxil olan 
tərəflərin ruhlarının eyniliyi, nigahın özünün müqəddəsliyi 
məsələsini önə çəkir. Qəhrəmanların ünvanlarına söylənilən və bir 
çox hallarda tənqidçilərin də razılaşdığı, yaxud etiraz etdiyi 
mülahizələri ümumi şəkildə nəzərdən keçirsək, vəziyyəti müəy-
yən qədər aydınlatmış olarıq. "Adilin bircə çatışmayan cəhəti var 
ki, o da şöhrətpərəstlik arzusunda olmasıdır"; "Ehtiyat igidin yara-
şığıdır; Kişi "icazə hüquqlarını öz əlinə almağa çalışdığından qa-
dın hüququnu, ictimai meyllərini, arzularını məhdudlaşdırdı-
ğından, qadının məğrur ürəyi bu alçaqlığı qəbul etmir. Beləliklə 
də, sevgi ailə xaricinə çıxır, yəni Adildən həqiqi həyat yoldaşı, 
səmimi məhəbbət, rəftar, açıq ürək görməyən Səriyyə əsil səmi-
miyyəti, məhəbbəti, qarşılıqlı sevgisini, açıq ürəyi ailədən kə-
narda axtarmalı olur. Bu hisslər də Qəribcanın üzərində toplanır" 
(34, səh.154). "Səriyyənin öz ərini evdə qoyub oğlanlarla tennis 
oynamağa getməsi, ərinin iradəsi əleyhinə hərəkətləri, ərinin 
razılığı olmadan oğlanlarla ayı ovuna getməsi məni əsəbləşdirir" 
(34, səh.152). Yaxud, haqlı deyil prinsipi əsasında tərtib edilən 
məktublarda ailə, məişət, əxlaq, o cümlədən, mənəviyyat məsə-
lələri haqqında müəyyən problemlərə toxunulur, ictimai və şəxsi 
meyllər irəli sürülür. Lakin açıq hiss olunur ki, "Bir mübahisə mü-
nasibətilə" məqaləsində Səriyyənin mövqeyi birmənalı şəkildə 
dəstəklənir. Iradları "əsassız" hesab edən məqalə müəllifi belə 
qənaətə gəlir ki, "məhəbbətin ailə xaricinə çıxması sosialist ailəsi 
üçün çox yabançı və təxribatçı bir haldır" "Səriyyə haqlıdırmı" 
sualına "yox, haqlı deyildir", – cavabını verənlər də məsələlərə bu 
nöqteyi-nəzərdən yanaşırlar, yəni ailənin dağılmasını istəmirlər, 
belə hallara acıyırlar. "Lakin bu yoldaşlar məsələnin çox mühüm 
bir cəhətini nəzərdən qaçırırlar. Unudurlar ki, insan taleyini 
______________________Азярбайъан романынын инкишаф проблемляри 
 
 242
taclandıran təmiz məhəbbətin ailə xaricinə çıxması məhz ailədə 
köləlik hüquqları qalıqlarının nəticəsidir…" 
Əvvəla, ciddi əxlaqi-mənəvi problemləri "Haqlı", "Haqsız" 
"prinsipləri" ilə həll etmək mümkün deyil. Ikincisi, məktub 
müəlliflərinin məhz nədə haqlı və nədə haqsız olmaları məqalədə 
kifayət qədər açılmır. Xüsusilə, Səriyyənin sevgisinin "ailə 
xaricinə" çıxmasına haqq qazandıran məktub müəllifinin mövqeyi 
yalnız ictimai-siyasi baxımdan dəyərləndirilir. Burada Adillə 
Səriyyənin qurduğu ailədə məhəbbətin xaricə çıxması ona görə 
"yabançı və təxribatçı bir hal" hesab edilir ki, bu, məhz "sosialist 
ailəsidir". Çox güman ki, yazıçı romanında əxlaqi-mənəvi 
baxışlarını "haqlı", "haqsız" prinsipləri üzərində qurmayıb və 
əsərin süjetini izlədikdə aydın görünür ki, qəhrəmanların tale-
yində reallıqla ruhi-mənəvi başlanğıc vəhdət təşkil edir. Lakin 
roman qəhrəmanlarının əməllərinə qiymət verənlər reallığı, zahiri 
məqamları əsas tuturlar. Bunlar ilk öncə ruhi-mənəvi tərəfi, 
ümuminsani başlanğıcı unudurlar. Unudurlar deyəndə, əslində, 
dəyərləndirməkdə çətinlik çəkirlər. Çünki, "sosialist cəmiyyətində 
qadın öz taleyinin hakimidir" (34, səh.154) "prinsipi" birmənalı 
şəkildə vulqar sosiologizmdir.  
Əlbəttə tənqidçinin mülahizələri ilə oxucu məktublarında 
irəli sürülən qənaətlərin "üst-üstə" düşməməsinə, hətta ziddiyyət 
təşkil etmələrinə normal hal kimi baxmaq olar. Onlardan 
yazıçının baxışları ilə razılaşmağı da birmənalı şəkildə tələb 
etmək olmaz. Lakin bədii vasitələrlə meydana çıxarılan həqiqət 
sərt, acı olsa da, qəbul etməliyik. Çünki həqiqətdir. Həqiqət isə 
zahirdə görünənlərdə, daha doğrusu, reallıq təsiri bağışlayanlarda 
yox, daxili məzmunda aranmalıdır. Səriyyənin və Adilin haqlı, 
yaxud haqsız olduğu ilk baxışda münasibətlərindən açıq-aydın 
"görünür". Bu, əlbəttə, aysberqin görünən tərəfidir. Lakin əsl 
məna onun görünməyən tərəfindədir. Başqa sözlə, qiymətlən-
Himalay  Ənvəroğ lu __________________________ 
 243 
dirilməsi və dərki müşkül olandadır. Əslində, ideologiyanın sənəti 
üstələmək və həqiqəti pərdələməkdə iqtidarlı olduğu bir məkanda 
və zamanda hər şeyi "görmək" və dəyərləndirmək də müşkül idi. 
I.Əfəndiyev bu romanında görünənlərdən daha çox "görünməyən-
lərin" həqiqətini bədii vasitələrlə, son dərəcə ustalıqla açıqlamış-
dır. Ilk öncə, tipik şəraitdə tipik xarakterin vəhdəti "prinsipinin" 
yanlış, stereotip olduğunu meydana çıxardı. Vaxtilə, F.Engelsin 
realizmlə bağlı dediyi bir mülahizəni bütün sonrakı dövrlərin 
ədəbiyyatına, milli xarakterlərin yaradılmasına şamil etməyin 
lüzumsuzluğu aşkarlandı. Məlum oldu ki, sosializm cəmiyyəti 
deyilən makromühit heç də həmişə ideal insanlar yetişdirmir. 
Məsələnin ideal qəhrəman prinsipi baxımından qoyuluşu 
düzgün deyil. Nə Adil, nə də Səriyyə ideal qəhrəman deyil. Müəl-
lif də qəhrəmanlarını sosializm cəmiyyətində yaşadıqları üçün 
ideallaşdırmaq fikrində deyil. Onlar yaşayan, cəmiyyətdə müxtəlif 
münasibətlərlə qarşılaşan və özləri də bu münasibətləri yaşadan 
və daşıyan insanlardır. Əgər şəraiti dərindən qiymətləndirsək 
onların nöqsanları, ailənin dağılmasında hər birinin neçə günah 
işlətdiyi aydın görünər. I.Əfəndiyevin reallığı sərt üzdən 
göstərməsi həmin bu günaha yol verməkdən çəkinməyə xidmət 
edir. Yazıçının "Körpüsalanlar" üçün seçdiyi forma, bu mənada, 
mühüm əhəmiyyətə malikdir. Roman formal cəhətdən Səriyyənin, 
Adilin, Qəribcanın təhkiyəsi əsasında qurulmuşdur. Hadisələri 
bilavasitə iştirakçıların dilindən nəql etmək lirik-psixoloji 
məqamları reallıqla əlaqələndirmək imkanı verir. Bu forma ideya-
məzmunun orijinal yolla açıqlanması baxımından maraq doğurur. 
Əsər Səriyyənin təhkiyəsi ilə başlayır. Bu təhkiyə ümumi 
strukturda mikroroman xüsusiyyəti kəsb edir. Həmin üsullarla 
yaranan Adilin, Qəribcanın "romanları" da nəticədə müəllifin 
konsepsiyasında birləşir. Səriyyənin təhkiyəsi zahiri formasına 
görə epik romanı xatırlatsa da, daxili emosional qüvvə onu minia-
tür romana çəkir. Çünki qəhrəmanın subyektiv aləmi hadisələrin 
______________________Азярбайъан романынын инкишаф проблемляри 
 
 244
sakit təsvirini, təfsilatı üstələyir: "Biz bir ilə yaxın idi ki, evlən-
mişdik. Mən yol texnikumunu qurtaran kimi də toyumuz ol-
muşdu… Həyatımdan razı olmamağa haqqım yox idi. Adil kimi 
adama ərə getmişdim" (47, səh.199). Göründüyü kimi, Səriyyə 
təhkiyəsinin əvvəlində həyatından narazı deyil, əksinə, taleyinin 
bu axarı ona sevinc gətirir. Lakin az sonra təhkiyəsində müəyyən 
məqamları bir qədər kəskin vurğulamalı olur: "Yad adamların 
yanında, məclisdə özümü necə aparmağım barədə mənə tez-tez 
məsləhətlər verərdi. Mən öyüd-nəsihət sevməsəm də inciməzdim" 
(47, səh.199-200). 
Hadisələrin sonrakı gedişindən aydın görünür ki, Səriyyənin 
məsləhəti, öyüd-nəsihəti sevməməsi öz işini görür. O, "inci-
məzdim" desə də, əksinə, inciyirmiş. Zahirdə hər şey öz təbii axa-
rında gedirsə, daxildə hələlik mənası tam bəlli olmayan bir 
"proses" gedir. Bu "prosesin" reallaşmasında Qəribcanın süjeti 
mühüm rol oynayır. Səriyyənin məhəbbətinin "ailə xaricinə" çıxa-
rılması "əhvalatı" məhz Qəribcanın süjetdə görünməsi, aram-aram 
onun həyatına və taleyinə daxil olması ilə başlayır. Səriyyənin bu 
dəyişmə prosesini sənətkarlıqla açıqlayan müəllif, eyni zamanda, 
qəhrəmanın dönüklüyü haqqında təsəvvürlərimizə meydan açır. 
Romanın heç bir yerində Adilin qadına kölə münasibətinə rast 
gəlməsək də, nədənsə bəziləri onda bunun mümkünlüyünü 
vurğulayırlar. Kişidə bu baxışı aramağın "ənənəsi"ni biz 
ədəbiyyatımızın ideoloji tələbi ilə əlaqələndiririk. Bu stereotip 
bədii şüura xüsusi vasitələrlə daxil edilirdi. Kişinin qadına milli-
mənəvi dəyərlər əsasında yanaşması, qayğı və tələbi köhnəliyin 
qalığı: "Bir mübahisə münasibətilə" məqaləsində qeyd edildiyi 
kimi "kölə" münasibəti kimi qələmə verilmişdir. Bu, canlı bədii 
xarakterlərə məlum ölçülərlə yanaşmağa gətirib çıxarır, müəllifin 
sənətkarlığını dövrün siyasi, ideoloji və əxlaqi prinsipləri əsasında 
aramaqla onun əhəmiyyətini azaldırdı. Şəxsin əxlaqı, 
Himalay  Ənvəroğ lu __________________________ 
 245
vətəndaşlığı, ictimai borcu onun ruhi həyatından, milli-mənəvi 
xüsusiyyətlərindən önəmli hesab ediləndə bu kimi anlaşılmazlıq 
yaranırdı. 
Mühüm mənəvi problem "sovet adamı", "sovet ailəsi" 
kontekstində qiymətləndirilirdi. Belə çıxır ki, Səriyyə ona görə 
dözümsüzlük göstərir və "sevgini ailə xaricinə çıxarır" ki, o sovet 
adamıdır, "öz taleyinin hakimidir?" Əlbəttə, müəllif öz romanında 
heç də bu qənaəti təlqin etmir. Məsələni sovet insanının əxlaqi 
prinsipləri əsasında həll etmir. O, məhz sosializm cəmiyyətində 
yaşayan, onun əxlaqi-mənəvi tələbləri əsasında tərbiyələnən, 
müxtəlif istiqamətdə real ictimai gerçəkliklə bağlı olan bir gənc 
ailənin yaranması prosesini göstərir. Kim istərdi ki, bu ailə 
dağılsın. Müəllif bu ailənin yaranmasının və dağılmasının 
şahididir, iştirakçısı deyil. Hərçəndi bəziləri onu qınayırdılar ki, 
nəyə görə bu ailənin dağılmasına yol verdi. Guya o, bir yazıçı-
vətəndaş kimi gərək buna dözməyəydi. 
Vaxtı ilə Hötedən soruşanda ki, sən "Tasso" əsərində hansı 
ideyanı vermək istəmisən? O, deyib ki, "mən ancaq öz Tassomun 
həyatını izləmişəm". I.Əfəndiyev də öz qəhrəmanlarının həyatını 
yazıb, prosesi bütün reallığı ilə açıqlayıb. Ailə həyatı tərəflərin 
ruhi-mənəvi birliyinə əsaslanmalıdır, nəinki tarixi dövrün, sinfin 
və partiyanın siyasi-ideoloji tələbinə. Biz əminik ki, müəllif 
sevginin "ailə xaricinə" çıxmasına, bu gənc ailənin dağılmasına 
hamıdan çox kədərlənir. Çünki mənəvi həyatın incəliklərinə bələd 
olan I.Əfəndiyevi nəticədən daha çox səbəb düşündürmüşdür. 
Halbuki, bəziləri nəticədən çıxış edir, səbəbi unudurlar. Səbəb çox 
vaxt gizli qalır, nəticə isə zahiri olur. I.Əfəndiyev oxucusunu 
Səriyyə ilə Adilin qurduğu bu ailənin dağılmasına səbəb olan 
izlərlə aparır, incə yollardan keçirir. Ona görə də yazıçı bizi 
prosesin özü ilə yaşadır, sevindirir, kədərləndirir, müxtəlif 
yozumlar doğuran suallar qarşısına qoyur. "Kimdir haqlı?" – sualı 
elə nəticənin qənaətindən doğur. Əslində, nəticəyə qədər, yəni 
______________________Азярбайъан романынын инкишаф проблемляри 
 
 246
sevginin "ailə xaricinə" çıxıb, tərəflərin taleyi qəti müəyyənləşənə 
qədər daxildə çox sular axır, aparıcı qəhrəmanlar könül aləmində 
yanır, mənəviyyat sınağa çəkilir. Bütün bunlar yüksək 
sənətkarlıqla, bədii tədqiqat üsulu ilə edildiyinə görə hər bir motiv 
şüura təsir edir, qəlb həyatına sakin olur. "Körpüsalanlar"da 
predmetləşən könül dünyasının sevgini "Ailə xaricinə" çıxarmaq 
"iqtidarı" deyil, nigahın, ailənin müqəddəsliyinin təsdiqidir. Məhz 
bu, romanın başlıca pafosudur. Yoxsa Səriyyənin Adilə olan 
münasibətinin dəyişib Qəribcanda sevgiyə çevrilməsi yazıçının 
günahı deyil. Ona görə də I.Əfəndiyev Səriyyənin əməllərinə 
ruhi-mənəvi məna vermir. Ruhi-mənəvi qiymət yalnız müəllifə 
məxsusdur. Onda ümuminsani ləyaqət, milli-mənəvi əsas var. 
Səriyyə, Adil və Qəribcan ailə səadətini, nigahın, sevginin ruhani 
mənasını dərk etmək iqtidarında deyillər. Müəllifə mənsub olan 
bu iqtidarı qəhrəmanlarında görməyəndə kədərlənir, qəmlənirik. 
Lakin eyniləşdirməyə haqqımız yoxdur. Qəhrəmanlar həyatda 
səhvlərə yol verə bilərlər. Müəllif isə bir vətəndaş kimi qəhrəmanı ilə 
bir zamanda yaşadığı taleyüklü məsələlərdə, nigahın qorunub 
saxlanmasında həlledici rol oynaya bilmədiyinin əzabını çəkir. Bu, 
ümuminsani, ruhani əzabdır.  
Səriyyənin etiraf etdiyi bir məqam bu ailənin əvvəldən 
mənəvi əsasda deyil, maddi özül, sirli bir maraq üzərində qurul-
duğuna işarədir: "Mən həyatımdan razı idim. Mən görmədiyim 
günə düşmüşdüm. Atamgildə yeddi baş ailə iki balaca otaqda 
yaşayırdıq. Indi isə… bayaq söylədiyim kimi, geniş, işıqlı otaqlar, 
televizor, soyuducu, paltaryuyan maşın, tozsoran… Ərimin atası 
adlı-sanlı həkim, yaxın bir qohumu nazir, başqa biri böyük bir 
trestin rəisi idi. Hər gecə kino, teatr, qonaqlıq… Indi bu sətirləri 
yazarkən bir an dayanıb "filosofanə" xəyallara dalıram… Insan 
həyatı nə qəribədir, - deyə düşünürəm, bəzən tuş tutub getdiyin 
yol haradan başlayır və səni haralara aparıb çıxarır… Əvvəl söyüd 
Himalay  Ənvəroğ lu __________________________ 
 247
salxımlarının zərif kölgəsi ilə sakit-sakit axan çay birdən nə 
amansız burulğanlar yaradır… Başqasına bəxş etdiyin səadət necə 
sərt bir tikan olub onun qəlbinə sancılır. Sən isə buna qarşı biganə 
olursan. Kim deyər ki, bunların hamısı bizim iradəmizdən asılıdır. 
Kim deyə bilər ki, mən Adil üçün və ya o mənim üçün yaxşı olmaq 
istəmirdik… Kim deyə bilər ki, ya mən ondan, ya da o məndən öz 
ömrümüzü əsirgərdik…" (47, səh.200-201) Vəziyyətin aydın 
təsəvvür edilməsi üçün bilərəkdən Səriyyənin etirafına belə geniş 
yer verdik. Əvvəla, qeyd etmək lazımdır ki, bu etiraf nə qədər 
səmimi olsa belə, onu məsuliyyətdən xilas etmir. Burada hər şey 
hissi iradənin hökmünə verilir. Bilavasitə onun hökmranlığı ilə 
əmələ haqq qazandırılır. 
Bizə belə gəlir ki, nigah kimi çox mühüm mənəvi-əxlaqi 
məsələləri hissin və duyğunun ixtiyarına vermək olmaz. Hiss və 
duyğu sevgi münasibətlərində mühüm mənaya malik olsa da, 
tərəflərin razılığı əsasında yaranan nigahı onların "hökmü" ilə 
dağıtmaq olmaz. Burada "filosofanə" sözünün dırnaq içərisinə 
salınması təsadüfi deyil. Ilk baxışda belə görünə bilər ki, bu 
Səriyyənin nitqidir və o, özü filosofluğunu dırnaq içərisində verir. 
Onun fikrincə, bu, əsil filosofluq deyil, yalnız Səriyyənin 
özünəməxsus fiolosofluğudur. Onun dediklərində bu mənada 
həqiqət var ki, tale, "alın yazısı" deyilən şey bəzən şəxsin 
özündən asılı olmur və doğrudan da bir çox hallarda istəyin əksi 
baş verir. Müasir dünyamızda hətta görürsən ki, bütöv bir xalqın 
öz müqəddəratını təyin etməsi müşkülə çevrilir. Bu, tamamilə 
başqa məsələdir və həlli bir sıra amillərlə bağlıdır. Lakin söhbət 
Səriyyə ilə Adilin ailəsindən getdiyi üçün qeyd etmək lazımdır ki, 
o, əvvəldən mənəvi-ruhi əsas üzərində qurulmamışsa da, onu 
möhkəmləndirmək olardı və müqəddəs olanı hissi zövqə qurban 
vermək olmazdı. Yenə bir qədər əvvələ qayıdıb filosofanə 
sözünün dırnaq içərisində yazılmasına fikir verək. Bu, diqqəti 
təsadüfi çəkmir. Həmin dırnaqda müəllif vurğusu var. 
______________________Азярбайъан романынын инкишаф проблемляри 
 
 248
I.Əfəndiyev Səriyyənin bu kimi "filosofluqla" özünə haqq 
qazandırmasına razı ola bilmir. Müəllif könüllərin azadlığını ailə, 
nigah məsələlərindən ayırmır və problemin məhz bu kontekstdə 
bədii təhlilini verir. 
Yazıçı Səriyyənin və Adilin ömür-gün yoldaşı seçmək kimi 
mühüm bir məsələyə baxışlarında ziddiyyətlərin olmasını da 
açıqlayır. Bu ailə çox sürətlə qurulduğu kimi eyni ahənglə də 
dağılır. Sevib seçmə olmayıb. Ailənin yaranması üçün ən əsas 
olan ruhi-mənəvi amil unudulub. Adil Səriyyəni texnikumda 
imtahan zamanı görüb xoşlayıb. Səriyyənin də Adildən xoşu 
gəlib. Özünün dediyi kimi yaraşıqlı, gələcəyi olan adam idi. O, 
maddi imkanına görə də tələblərə tam cavab verirdi. Əksinə, 
Səriyyənin ailəsi sıxıntı çəkirdi. Yəni maddi imkan mənasında 
tərəflər bir-birindən fərqli idi. Güman etmək olardı ki, onlar 
mənəvi birliyə üstünlük verib gənc ailəni məhz bu əsasda 
dikəldəcəklər. Romandan məlum olduğu kimi birlik, ruhi bağlılıq 
yarana bilmədi və bizim hamımızın ürək ağrısı ilə müşayiət 
etdiyimiz ailənin dağılma prosesi başa çatdı. Səriyyənin xoş-
bəxtlik haqqında qənaətlərini Qəribcanın şəxsində reallaşdırıl-
masına mənəvi qələbə, yaxud üstünlük kimi baxmaq, 
ümuminsani, milli-əxlaqi məna vermək olmaz. Bu xoşbəxtlikdə 
şəxsi-fərdi başlanğıc mühüm yer tutur. 
Müəllifin səadət haqqında qənaətləri qəhrəmanın təsəvvür-
lərindən xeyli genişdir. O, xoşbəxtliyi yalnız reallıq duyğusu ilə 
məhdudlaşdırmır. Bu məsələdə mənəvi paklığa meydan açan 
ideala üstünlük verir. Bununla da I.Əfəndiyev ümuminsani 
dəyərləri mikromühitin fövqünə qaldırır. Başqa sözlə, gerçəklik 
roman qəhrəmanlarına ideal səviyyəyə qalxmağa imkan verməsə 
də, müəllif qayəsi birbaşa ona bağlıdır. I.Əfəndiyev artıq fərdi 
duyğuları, şəxsi səadəti ümuminsani hisslərə, milli-mənəvi 
dəyərlərə qurban verməyi bacaran insanın – Nuriyyənin obrazında 
Himalay  Ənvəroğ lu __________________________ 
 249
bunu sübut etmişdir. Bu baxımdan "Sarıköynəklə Valehin nağılı" 
romanında yaradılan Sarıköynək surəti həmin istiqamətdə 
aparılan yaradıcılıq axtarışlarının davamı və inkişafı hesab edilə 
bilər. Onun obrazının xarakteri haqqında müəyyən fikirlər 
söyləmək tədqiqatın ideyasını dərinləşdirər, müəllifin obrazlarda 
predmetləşən bədii konsepsiyasının hansı vasitələrlə 
zənginləşməsi haqqında təsəvvürləri tamamlardı. Sarıköynəklə 
Valeh I.Əfəndiyevin roman qəhrəmanının varisləri kimi 
ümuminsani, həm də milli-mənəvi baxımdan diqqəti çəkirlər. 
Çünki müasir dünyamızda ictimai şəraitin tipikləşdirdiyi şər 
qüvvələrdən qorxub çəkinməyən, inamını itirməyən, məqsədə 
aparan yolu əxlaqi-mənəvi prinsipləri ilə təmizləyən bu 
qəhrəmanlar xüsusi bir tədqiqatın mövzusu olduğundan biz 
hələlik bu deyilənlərlə kifayətlənməli oluruq. 
 
 
 
 
 
 
 
______________________Азярбайъан романынын инкишаф проблемляри 
 
 250
IV FƏSİL 
 
ROMAN JANRININ TİPOLOJİ  
PRİNSİPLƏRİ  
 
ipologiya" romanın intəhasız dünyasın-
da ümumini (mövzu, struktur) müxtə-
liflikdə axtarmaq imkanı verir. Həm 
mövzu və təhkiyə, həm də struktur təs-
nifat tipoloji tədqiqatın predmetini 
təşkil edir. Məsələn, əgər roman geniş epik təsvirə meyl edirsə, bu 
tipoloji baxımından "mərkəzdənqaçma", yox əgər qəhrəmanın və 
müəllifin lirik görünüşü ön plana çevrilərək hadisələr sürətlə 
mərkəzə doğru meyl edirsə "mərkəzəqaçma" hesab edilir. Bəziləri 
romanın bu cür tipologiyasını məhsuldar hesab edir. Çunki bu 
üsul həm janrın spesifikasının, həm də romanın struktur 
imkanlarının açılmasına xidmət edir. Lakin ümumini axtarmaq 
səyi bəzən təkrarolunmaz fərdi cəhətlərin diqqətdən yayınmasına, 
böyük sənətkarları fərqləndirən bənzərsizliyə, etinasızlığa gətirib 
çıxara bilər. Çünki bənzəri olmayan yazıçını ümumi bir tipoloji 
prinsip əsasında birləşdirəndə fərdilik itir. 
Romanın hadisə, xarakter, zaman, məkan kimi tipoloji böl-
güləri ümumi xarakter daşıyır. Lakin onu hibritləşdirib 90-a qədər 
növünu əldə etmək mümkündür. Bununla belə, bölgülər hadisə, 
xarakter, süjet, təhkiyə və tale dairəsində dolanır. Məsələn, 
məlumdur ki, hadisə və xarakter arasındakı dialektik əlaqə təhkiyə 
vasitəsilə süjetdə reallaşır. Süjet və kompozisiya isə öz növbə-
sində janrın ümumi, eyni zamanda nümunəvi əlaqələrini müəyyən 
edir (144, səh.88). 
Eyni zamanda süjet ayrılıqda romanın çoxşaxəliyini bütün 
əlamətləri ilə müəyyən edə bilməz. Məsələn, fəlsəfi, monumental, 
sosial-psixoloji, ideoloji, satirik, tarixi, inqilabi, istehsalat, kənd, 
sənədli, ailə-məişət, realist, romantik, modernist, ekzistensialist, 
sürrealist, realist, sərgüzəşt, roman-epopeya, lirik, bioqrafik, 
səyahət, roman-esse, roman-oçerk, roman-pritça, roman –pamflet, 
"T
Himalay  Ənvəroğ lu __________________________ 
 251
roman-faciə, roman-xatirə, roman-xronika, monoloq, dialoq, 
panoram, roman-axtarış, roman-fakt, mərkəzdənqaçma, mər-
kəzəqaçma, dinamik, çoxplanlı, bulvar (bayağı), şəxsi, intim, 
dedektiv və s. bütün bunlar təbiidir ki, nəinki süjetə, heç struktur 
dairəyə də sığan deyil. 
Romanın təşəkkülü, tarixi inkişafı və sonrakı taleyi milli 
respublikalarda, o cümlədən bizim ölkəmizdə geniş monoqrafiya-
ların predmetinə çevrilsə də, tipoloji tədqiqat problemi kimi bu 
gün də özünün həllini gözləyir. Bununla belə, romanı müxtəlif 
səviyyədə və istiqamətdə tədqiq edən əsərlərin dolayı yolla olsa 
da, tipoloji tədqiqat konsepsiyasının yaradılmasında oynadıqları 
tarixi rolu nəzərdən qaçırmaq olmaz. 
Romanın inkişaf tarixini struktur əsasda deyil, xronoloji 
baxımdan öyrənmək meyli bu gün də var. Belə əsərlərdə əsasən 
mövzu, süjet əlamətləri geniş şəkildə nəzərdən keçirilir, onların 
dəyişməsinə səbəb olan amillər göstərilir. Romanların inqilabi 
epoxaya uyğun (126, səh.52) yazılması onların nəzəri tədqiqinə 
həsr olunan əsərlərin də konsepsiyasında ideoloji meylin 
qabardılmasına səbəb olurdu. Romanın bu tipli tədqiqatının 
biblioqrafiyasını vermək imkan xaricindədir. Lakin məlum 
olduğu kimi, belələri kifayət qədər yazılıb (126, səh.21-38). 
Romanın formalaşma prosesi aşağıdakı tipoloji ənənələrlə sıx 
bağlı olub: klassik realizm və romantizm ənənəsi, realist nəsr 
ənənəsi, folklor ənənəsi. Məlum olduğu kimi, ictimai-tarixi 
şəraitin oxşarlığı yaradıcılıq əlaqələrinin tipoloji əsasda 
inkişafında mühüm rol oynayır. Məsələn, "mərkəzdənqaçma" 
roman tipində hərəkət bir qayda olaraq qatılaşır və sıxlaşır, lirik 
ünsürlər "saf epikliyi " (125, səh.301) üstələyir. Lakin bunu janr 
formasında nə "çevriliş" nə də "deformasiya" hesab etmək olmaz. 
Ona görə ki, müasir roman problemini romanın müasirliyi proble-
mindən ayırmaq düz deyil. Çünki "roman hadisə", ("mərkəzdən-
qaçma") "roman-tale" ("mərkəzəqaçma") meylləri də sənətin və 
zamanın tələbinin nəticəsidir. Məsələn, "mərkəzdənqaçma" ro-
manının kompozisiyası novellavari sonluğa üstünlük verirsə, di-
gəri müəllif mərkəzinə meyl edir. Bu onu göstərir ki, romanın bə-
______________________Азярбайъан романынын инкишаф проблемляри 
 
 252
dii strukturası gerçəkliyin dinamik inkişafı ilə bağlı olub müasir 
idrak imkanları əsasında hərəkət edir. Ona görə də romanın 
epopeya tipini liro-epik tipdən fərqləndirmək mümkün olur. Onda 
romanın tarixində özünü göstərən "istehsalat", "kolxoz", "tarixi-
inqilabi" və s. mövzu tipləri ilə janr-struktur tiplər arasında hüdud 
da asanlıqla müəyyən olunar. Məsələn, vaxtı ilə "inşaat" və 
"zavod" romanları təsnifatına daxil olanlar tipoloji bölgüdə 
"roman-hadisə" tipinə aid edilmişdir. Vətəndaş müharibəsi və 
tarixi-inqilabi mövzular isə sırf epik roman tələbi kimi başa 
düşülmüşdür. Ona görə də vaxtı ilə Yuri Yanovskinin "Atlılar" 
romantik eposunun roman-poema adlandırılması, hətta müəllifin 
əsərini "poema" (27, səh.130) hesab etməsi ədəbi tənqiddə 
çaşğınlığa səbəb olmuşdur. Məlum olduğu kimi, Belinski 
poemanı prozaik təfərrüatlardan qaçaraq predmeti poetik anla-
rında təsvir edən, həyatı "yüksək məqamında" (28, səh.401) tutan 
janr kimi qiymətləndirmişdir. Məsələyə bu baxımdan yanaşanda 
romanın lirik-epik stixiyasının romantik "panoram" eposunun 
yaranmasına səbəb olması aydın görünür. Məsələn, 30-cu illərdə 
tarixi-inqilabi mövzu, həm epik meydanın genişlənməsinə, həm 
də xarakterlərin dərindən işlənməsinə meydan verirdi. Bu isə 
müvafiq olaraq bir tərəfdən eposun çiçəklənməsinə, digər tərəfdən 
şəxsiyyətin qaynar yüksəlişinə təkan verirdi. Eyni zamanda iri 
təhkiyə formasına meyl vətənpərvərlik və qəhrəmanlıq eposu 
yaratmaq tələbi ilə də izah edilə bilər. Lakin bəzən iri təhkiyə 
formasının "obyektivlik" tendensiyası tarixi səhvlərə də gətirib 
çıxara bilər. Məsələn, 30-cu – 40-cı və 50-ci illər romanında 
məhdud "kolxoz" və "istehsalat" bölgüləri bunu sübut edir. Əgər 
əvvəlki mərhələlərdə romanın inkişaf yolu janr hüdudlarının 
dəqiq bölünməsi ilə (roman-xronika, roman-epopeya, tarixi-
inqilabi roman, ailə romanı və s.) xarakterizə olunurdusa, sonralar 
mövzu əlamətinə görə, kənd romanı, fəhlə sinfi haqqında roman, 
mənəvi-etik roman və s. bölündü. Bu janrların differensiasiyası ilə 
bərabər, ideya-mövzu prinsiplərinin inteqrasiyasını və həyat 
materialını daha canlı ifadə etmək üçün janr və növ əlaqələrinin 
yaradılmasını da göstərir. Ona görə də romanın bu və ya digər 
Himalay  Ənvəroğ lu __________________________ 
 253
tipinin taleyi ümumən janrın taleyi ilə bağlanılır. Bununla belə, 
mərkəzində problem və qəhrəman dayandığına görə hətta romanın 
böhranı ideyasını da qəbul etmək olar. Çünki cəmiyyət həyatının 
və şəxsiyyətin böhranı romanın taleyində konkret rol oynayır. 
Başqa sözlə, roman cəmiyyətin sürətlə dəyişməsindən daha çox 
onun sabit və davamlı halına əsaslanır. Ümumiyyətlə, romanın 
təkamülü janrın intellektuallaşması ilə müşayiət olunur. 
Roman adı altında əvvəllər nəzərdə tutulan məna indiikin-
dən fərqlidir. Orta əsrlərdə bu, roman dillərində qeyri-mənzum 
(prozaik) formada yazılan əsərləri bildirirdi. Sonralar bu söz artıq 
etimoloji mənanı deyil, böyük həcmə malik olan süjetli əsərləri 
ifadə etdi. Bizim eramızın əvvəllərində meydana gələn antik 
roman bu janrın rüşeym (embrion) forması hesab edilir. Belə 
romanların süjet əsasını iki gəncin məhəbbət hadisəsi təşkil 
edirdi. Antik eposdan fərqli olaraq burada şəxsi maraq, öz xüsusi 
həyatını qurmaq, mühiti əlverişli etmək cəhdi mühüm yer tuturdu 
(13, səh.225). 
Lonqun "Dafnis və Xloya", Apuleyin "Qızıl eşşək" antik 
romanları öz zamanında şöhrət qazanan böyük sənətkarların 
marağına səbəb olsa da, ədəbiyyatın sonrakı inkişafına ciddi təsir 
edə bilmədi. Çünki macəralar, zahiri xarakterlər, obrazların 
səthiliyi, strukturanın bəsitliyi buna imkan vermədi. Bununla belə, 
antik romanın tapdığı janr forması bədii ədəbiyyatın arsenalına 
daxil olaraq sonrakı əsərlərdə geniş istifadə olunmağa başladı. 
Romanın formalaşması və genişlənməsi feodal cəmiyyə-
tində daha səylə davam və inkişaf etdirildi. Antik dünyada ya-
ranan romanlardan fərqli olaraq bu romanlarda şəxsiyyətə maraq 
güclü idi. Orta əsrlərdə cəngavərlik romanlarının, əfsanə və rəva-
yətlərin meydana gəlməsi cəmiyyət və sənət münasibətlərinin 
yeni epoxaya daxil olduğunu sübut edirdi. Öz vaxtında 
cəmiyyətin inkişaf tələblərini əks etdirən cəngavərlik romanı fəal 
mövqeyini uzun müddət qoruyub saxlaya bilmədi. Bu təkcə 
cəngavərlik romanlarının əyləncəyə, sərgüzəştə həddən artıq 
aludəlik göstərmələri ilə deyil, həm də feodal münasibətlərinin 
______________________Азярбайъан романынын инкишаф проблемляри 
 
 254
tənəzzülü, kapitalist münasibətlərinin meydana gəlməsilə izah 
edilməlidir. 
Keçid dövrünün romanlarından olan "Qarqantua və Panta-
qruel" (Rable), "Don Kixot" (Servantes) janrda realist prinsiplərin 
gücləndiyini nümayiş etdirdi. Ilk dəfə romanda zamanın sosial-
mənəvi münasibətlərini daşıyan tipik xarakterlər və xalq küt-
lələrinin nümayəndələri görünməyə başladı. "Don Kixot" feodal 
cəmiyyətin normativ qaydalarının illüziyasını dağıtmaqla bərabər, 
burjua dünyasının bayağılığını da kəskin tənqid etdi. Ümu-
miyyətlə, bu iki əsər gələcək böyük realist romanların təməlini 
qoydu. "Tarixi epoxanın uydurulmuş inkişafı" (103, səh.92) hesab 
edilən romanın bir termin kimi XII-XIII əsrlərdə meydana 
gəldiyni (131, səh.361) bildirənlərə etirazımız yoxdur. Çünki 
belələri roman sözünü roman dillərində yazılan təhkiyəli əsərlərlə 
əlaqələndirirlər. Yəni sonradan sifət ismə çevrilməsi mənasında o, 
böyük epik forma əsəri kimi adlandırılmağa başlandı (131, 
səh.361). 
Belə əsərlər ilkin burjua münasibətləri mərhələsində 
meydana gəldiyi üçün bəzi tədqiqatçılar romanı sırf burjuaziya 
dövrünün janrı kimi (131, səh.362) qiymətləndirirdilər. Guya 
ədəbi növ də müəyyən dövrdə meydana gəlir və ölür. Hər sinif öz 
janrını yaradır. Başqa sözlə, növ oxşar hadisələri fərqləndirmək 
kimi qəbul edilirsə, janr sırf tarixi hadisə hesab edilir. Əslində isə 
janrda ümumi və tarixi ünsürlər üzvi sintez təşkil edir. Bununla 
belə, "burjua" mərhələsində yaranan romanın struktur tərəfləri 
əvvəlki dövrlərin böyük epik forması ilə üst-üstə düşməyə bilər. 
Hətta məhəbbət və ailə həyatı kimi daimi mövzular da fərqi tam 
aradan qaldırmaq iqtidarına malik deyil. Çünki janr daim zamanın 
və üslubun təzyiqi altındadır. Ona görə Hegel romanı "Müasir 
burjuaziya epopeyası", Belinski "bizim zamanın (XIX əsrin 40-cı 
illərinin – H.Q.) eposu" adlandırarkən heç də onun məhz bir janr 
kimi həmin dövrdə meydana gəldiyini nəzərdə tutmamışlar. Bu 
mənada antik ədəbiyyatda "burjuaziya romanı"nın oxşarını deyil, 
onun izlərini, genezisini axtarmaq olar. Hərçəndi həyatın mürək-
kəb sintetik təsvirinə üstünlük verən epik formalar kimi romanla 
Himalay  Ənvəroğ lu __________________________ 
 255 
epopeyanın bir-birinə bənzəri var. Məsələn, insan şəxsiyyətinə 
münasibətdə antik epopeya ilə, "burjua romanı" kəskin 
fərqlənmir. Əksinə, həyatı geniş əhatə, mürəkkəb kompozisiya və 
s. komponentlər göstərir ki, bu janrlar arasında tipoloji yaxınlıq 
paralelləri çoxdur. XVIII-XIX əsrlərdə əsas məqsədi dövlət 
quruluşunu, mövcud ictimai qaydaları kəskin tənqid edən bir sıra 
romanların klassik ənənəsindən daha çox öz zamanlarının sənət 
tələbi ilə meydana gəldiyi bəllidir. Məsələn, Monteskyenin "Iran 
məktubları", Karamzinin "Rus səyyahının məktubları", L.Sternin 
"Sentimental səyahəti", N.Radişşevin "Peterburqdan Moskvaya 
səyahət", M.F.Axundovun "Kəmalüddövlə məktubları", Zey-
nalabdin Marağayinin "Ibrahim bəyin səyahətnaməsi", C.Məm-
mədquluzadənin "Danabaş kəndinin əhvalatları", S.M.Qəniza-
dənin "Azərbaycan ədəbiyyatı tarixində silsilə nəsrin ilk, ən yaxşı 
nümunələrindən olan "Məktubati-Şeydabəy Şirvani" və s. 
romanlarda istifadə edilən "məktub", "gündəlik", "yol xatirələri", 
"səyahət" və "əhvalatlar" konkret cəmiyyətin, həyat və əxlaq 
tərzinin tənqidi təsviri üçün münasib janr tipləri idi. 
 
4.1. Azərbaycan romanında 
     tipoloji meyillər 
  
üasir ədəbi prosesin mühüm tərkib his-
səsi olan romanın janr spesifikasına 
konseptual münasibət getdikcə əsaslı şə-
kildə qərarlaşmaqdadır. Indi janrın spe-
sifik xüsusiyyətləri və vəzifələri daha 
dərindən dərk olunur və o, bütünlükdə bədii ədəbiyyatın siste-
mində qiymətləndirilir. Romana belə bir baxışın meydana çıxma-
sında həm janrın özünün ənənəsinin, həm də son dövrlərdə 
yaranan nümunələrin mühüm rolu olmuşdur. Ona görə də bu gün 
müasir Azərbaycan romanının tədqiqi təkcə janrın aktuallığı ilə 
deyil, eyni zamanda problemin elmi-nəzəri və metodoloji prinsip-
lər əsasında müzakirə obyektinə çevrilməsilə diqqəti cəlb edir. Bu 
baxımdan son illərin romanları nəinki 70-80-ci illərin ədəbi və 
 M
______________________Азярбайъан романынын инкишаф проблемляри 
 
 256
ictimai gerçəkliyini qiymətləndirməkdə, eləcə də poetika, janr, 
üslub kimi mühüm ədəbiyyatşünaslıq kateqoriyalarının müasir 
elmi-nəzəri tədqiqatın predmetinə çevrilməsində mühüm rol 
oynayır. Çünki 70-80-ci illərin romanları həyatın özündə mövcud 
olan zidd meyllərin qəhrəmanın daxili təkamülü vasitəsilə 
verilməsini, bədii konfliktin mürəkkəb və ziddiyyətli insan 
xarakterlərinin qarşılaşdırılması yolu ilə ifadə edilməsini, bədii 
şərtiliklərdən bol-bol istifadə olunmasını, müasir romanlarımızda 
lirik-psixoloji üslubun üstünlük təşkil etməsinin səbəblərini ay-
dınlaşdırmaq və bir sıra digər vacib struktur əlamətlərin tətbiqini 
və ziddiyyətini qiymətləndirmək baxımından zəngin material 
verir. Bu, həm də əvvəlki illərin roman təcrübəsində sabitləşmiş 
estetik prinsiplərin sonrakı dövrlərin nümunələrində necə inkişaf 
etdirildiyini izləmək üçün də geniş meydan açır. 
B.Bayramovun "Arakəsmələr", Əfqanın "Gülyanaq", Gəray 
Fəzlinin "Kəhrəba işığında", M.Ibrahimovun "Pərvanə", T.Əfən-
diyevin "Zahid Məftun", H.Ibrahimovun "Günəş doğan yerdə", 
C.Bərgüşadın "Boz atın belində" (1970), S.Rəhimovun "Uğundu", 
Ə.Yusifoğlunun "Düşmənin düşməni", Ə.Cəfərzadənin "Aləmdə 
səsim var", C.Əlibəyovun "Anamın gəlini" (1971), S.Rəhimovun 
"Qoşqar qızı", H.Seyidbəylinin "Tərsanə" (1972), I.Qarayevin 
"Gecə keçir", Ə.Atabəylinin "Bütün bunlardan sonra", 
B.Bayramovun "Fəhlə qardaş" (1973), S.Qədirzadənin "Ulduzlar 
sayrışanda, N.Nağıyevin "Ifşa", M.Qocayevin "Maye qızıl", 
S.Rəhimovun "Şamo" (1974), Ə.Babayevanın "Haradasan, dost, 
haradasan?", V.Babanlının "Vicdan susanda", C.Əlibəyovun 
"Həyatın özü", Ə.Məmmədxanlının "Babək", I.Hüseynovun 
"Nəsimi", Ə.Cəfərzadənin "Yad et" (1975), I.Əfəndiyevin 
"Sarıköynəklə Valehin nağılı" (1976), M.Qocayevin "Gecələrin 
mahnısı", B.Bayramovun "Cıdır düzü", Ş.Arifin "Anamın 
yuxusuna girirsən", S.Əhmədovun "Yaşıl teatr", C.Əlibəyovun 
"Dözümlü məhəbbət", H.Abbaszadənin "Burulğanlar" (1977), 
Ə.Vəliyevin "Qarabağda qalan izlər", S.Əhmədovun "Toğana" 
(1978), Anarın "Beşmərtəbəli evin altıncı mərtəbəsi", C.Ələk-
bərzadənin "Çılpaqlı" (1979), Ə.Əbülhəsənin "Üç ildən sonra", 
Himalay  Ənvəroğ lu __________________________ 
 257
S.Rəhimovun "Ana abidəsi", I.Əfəndiyevin "Geriyə baxma, 
qoca", S.Əhmədovun "Yasamal gölündə qayıqlar üzürdü", 
M.Süleymanlının "Köç" (1980), Ə.Cəfərzadənin "Bakı-1501", 
C.Əlibəyovun "Qızıl at və torpaq" (1981), A.Abdullazadənin "Bir 
ovuc torpaq", B.Bayramovun "Fövqəladə hadisə və ya çöl pişiyi", 
Elçinin "Mahmud və Məryəm", S.Əhmədovun "Azığa doğru", 
Ş.Arifin "Qınamayın məni…" (1982), Ə.Nicatın "Nəğməyə 
dönmüş ömür", V.Babanlının "Müqəddəs ocaq", S.Səxavətin 
"Daş evlər", B.Bayramovun "Tək palıdın kölgəsi" (1983), 
I.Hüseynovun "Eşq dəlisi", Y.Səmədoğlunun "Qətl günü", 
Ə.Əylislinin "Ağ dərə", C.Əlibəyovun "Dünyanın karvan yolu", 
Ç.Hüseynovun "Fətəli fəthi", Ə.Qasımovun "Toy gecəsi", 
M.Süleymanlının "Aydınlaşma" (1984), H.Abbaszadənin 
"Əlibalanın ağır səfəri", B.Bayramovun "Karvan yolu", I.Hüsey-
novun "Ideal", Elçinin "Ağ dəvə", H.Mehdiyevin "Sənsiz keçən 
günlərim" (1985), F.Kərimzadənin "Çaldıran döyüşü", S.Dağlının 
Şirinduz", S.Vəliyevin "Qanlı ocaq" (1986), I.Məlikzadənin 
"Qırmızı yağış", S.Əhmədovun "Yasaq edilmiş oyun", F.Qocanın 
"Kələfin ucu" (1987), M.Süleymanlının "Səs", S.Əhmədovun 
"Gülməli kişinin axırı", I.Hüseynovun "Əbədiyyət", Qabilin 
"Ölüm həbləri" (1988), Ə.Hacızadənin "Dünyanı tanı", Ə.Əmiro-
vun "Axirətdən qabaq gəzinti", Elçinin "Ölüm hökmü", B.Bay-
ramovun "Üzlü, astarlı günlər" (1989), Q.Sadıqzadənin "Son 
mənzili Xəzər oldu", Ç.Ələkbərzadənin "Dünyanın qonduğu yer", 
M.Süleymanlının "Günah duası", S.Azərinin "Sonsuzluq" (1990) 
və s. göstərir ki, istər müasir Azərbaycan ədəbiyyatında, istərsə də 
milli bədii təfəkkürünün inkişafında roman janrının xüsusi yeri 
vardır. Maraqlı burasıdır ki, bu dövrün (70-80-ci illər) ədəbi 
prosesində 30-cu illərin əvvəllərində Azərbaycan romanına gələn 
nəsillə yanaşı bədii nəsrimizə, 60-70-ci illərdə daxili olanlar da 
müasir bədii təfəkkürdə mühüm rol oynayaraq vahid ədəbi 
zamanda birləşirlər. Danışılan mərhələni təmsil edən yazıçıların 
yaşı, üslubu, sənətkarlıq imkanları, mövzu dairələri müxtəlif 
olduğu kimi bədii əsərləri də ədəbi prosesdə özlərinə məxsus 
şəkildə yer tutur. Məlum olduğu kimi, bəzi romanlar ədəbi 
______________________Азярбайъан романынын инкишаф проблемляри 
 
 258
prosesdə bir fakt kimi, sadəcə olaraq onun boy artımında iştirak 
etdikləri halda, müəyyən qismi nəinki ədəbi prosesə samballı 
keyfiyyət dəyişikliyi gətirmiş, eyni zamanda bədii təfəkkürün 
özündə mühüm struktur yeniliyi yaratmış, qəlbin dialektikasının, 
şüur axınının, başqa sözlə inkişafın assosiativ əlaqələr fomrasının 
romanda kifayət qədər yer tutaraq janrın dünya standartları 
səviyyəsinə qalxmasına səbəb olmuşlar. Yetmiş-səksəninci illərin 
roman təsərrüfatı dövrün sosial-mənəvi hadisələrini həyati-estetik 
planda canlandıraraq yaradıcılıq meyillərinin üzə çıxarılmasında 
mühüm rol oynamış və mövsümi mövzulardan, zahiri 
aktuallıqdan yaxa qurtarmağa təkan vermişdir. Aktuallıq 
bədiilikdən təcrid olunanda şablonçuluq əmələ gəlir. Bu, vaxta ilə 
"kolxoz həyatından bəhs edən bir sıra iri həcmli yazılar üçün 
xarakterik idi" (40, səh.204). Görünür tənqidçi "iri həcmli yazılar" 
ifadəsini təsadufi işlətməmişdir. "Müasir roman necə olmalıdır?" 
(40, səh.212). problemi ətrafında geniş düşünən görkəmli yazıçı 
və tənqidçi Elçin Azərbaycan romanının yaxın tarixinə ekskursiya 
edir. O, bəzi tənqidçilərimizin yazılarına (59) istinad edərək 
romanımızın tarixini müvafiq olaraq "realist roman"la bağlamağa 
çalışanlarla razılaşsa da "bu iddialardakı həqiqəti bütün 
dürüstlüyü ilə aşkar etməyi Azərbaycan nəsrinin tarixi ilə məşğul 
olan tədqiqatçıların işi" (40, səh.213) hesab edir. 
Elçin "Tənqid və nəsr (1945-1965)" monoqrafiyasında nəs-
rimizin problemlərindən bəhs etməyi nəzərdə tutsa da, əsasən, 
"Ədəbiyyat və incəsənət" qəzetinin "Azərbaycan romanının yara-
dıcılıq problemləri" adlı rubrikası ilə bağlı mübahisələrə qoşulur. 
Elçinin monoqrafiyasının əsasına bilavasitə "roman öz klassik 
arxitektonikasına sadiq qalacaqmı və yaxud indi romandan belə 
bir sədaqəti tələb etmək düzgündürmü?" (40, səh.210) kimi sırf 
sənətkarılq məsələləri qoyduğu üçün biz ona məhz burada müna-
sibət göstərməyi məqsədəuyğun hesab etdik. Roman janrı ətrafın-
da mübahisələr bizim tənqid və ədəbiyyatşünaslığımızda daha çox 
50-ci illərin sonu 60-cı illərin əvvəllərindən geniş meydan almağa 
başlamışdır. M.Arifin "Azərbaycan sovet romanı", P.Xəlilovun 
"Ürək dostları" (Ə.Vəliyev), "Böyük dayaq" (M.Ibrahimov), 
Himalay  Ənvəroğ lu __________________________ 
 259 
"Ayrılan yollar" (I.Şıxlı), "Yanar ürək" (I.Hüseynov), "Yarpaqlar" 
(B.Bayramov), Q.Xəlilovun "Qara daşlar" (M.Hüseyn), "Yoxuş-
lar" (Ə.Əbülhəsən), "Şamo" (S.Rəhimov), "Böyük dayaq" roman-
ları haqqında dövrü mətbuatda çap olunan məqalələrində janrın 
problemləri haqqında ümumiləşdirmələr aparılaraq müasir dünya 
ədəbiyyatı baxımından məsələlərə qiymət verməyə çalışılmışdır. 
Həmin dövrün tənqidi yazılarında "məlumatfuruşluq"da (57) 
olmuşdur. Göründüyü kimi, Azərbaycan romanının yaradıcılıq 
problemlərinin "Ədəbiyyat və incəsənət" qəzetinin səhifələrinə 
çıxarılması o zaman təsadüfi olmayıb. Çünki həqiqətən də ədəbi 
yaradıcılığın bu janrının boy artımı ilə bağlı elə ciddi daxili 
problemləri əmələ gəlmişdir ki, artıq onun geniş elmi müzakirəyə 
böyük ehtiyacı var idi. O vaxt "Azərbaycan romanının yaradıcılıq 
problemləri" haqqında müzakirə yazıçı Əbülhəsənin "Azərbaycan 
romanı haqqında qeydlər" (45) məqaləsi ilə başlanmışdı. Lakin, 
həm bu məqalədə, həm də bu məsələ ilə bağlı başqa məqalələrdə 
(14) də "məlum həqiqətlər sadalanır və heç bir konkret məsələ 
barədə danışılmırdı" (40, səh.217). Məsələn, Əbülhəsən romanın 
gələcək inkişaf taleyini əməyin təsviri ilə əlaqələndirirdi. Onun 
fikrincə, bizim cəmiyyətimizdə işləməyən adam yoxdur. Bir halda 
ki, romanlarımızın qəhrəmanları müasirlərimizdir, deməli, onları 
iş prosesində təsvir etmək lazımdır. Bilinmir bunun mətləbə nə 
dəxli var, roman Janrının hansı problemini açıqlayır? Ona görə də 
təsadufi deyil ki, Ə.Əbülhəsən Azərbaycan romanı içərisindən 
məhz M.Süleymanovun "Fırtına", Ə.Sadığın "Sabahı yaradanlar" 
adlı bədii sambal etibarilə zəif əsərlərini nümunə göstərərək 
tənqidçiləri "bu romanların təcrübəsindən ətraflı danışmağa" 
çağırırdı. I.Əfəndiyev ona cavab olaraq "Müasirlik uğrunda" 
məqaləsində yazırdı: "Azərbaycan romanının inkişaf yolunu 
Əbülhəsən yoldaşın dediyi kimi, yalnız fiziki və zehni əmək 
prosesinin təsviri ilə məhdudlaşdırmaq qətiyyən düz olmazdı" 
(46). Başqa sözlə, "hər bir savadlı adam müəyyən məsələ 
haqqında bir əhvalat düzəldib yaza bilər, bunun sənətə dəxli 
yoxdur" (48, səh.170). 
______________________Азярбайъан романынын инкишаф проблемляри 
 
 260
I.Əfəndiyev məqaləsində bilavasitə müasir romanın janr, 
üslub və bədii sənətkarlıq məsələlərinə toxunur, yazıçıları klassik 
Azərbaycan və dünya romançılarından yaradıcı şəkildə öyrən-
məyə çağırır, çox asan yolla romana gəlməyə qarşı qəti etirazını 
bildirərək yazırdı: "…bizdə roman bəzən qəribə bir istihalə dövrü 
keçirir. Əvvəl dörd-beş çap vərəqindən ibarət bir hekayə, sonra 
iyirmi… sonra qırx… əlli çap vərəqi həcmində roman. Əvvəl 
tamamlanmış kimi görünən bir povest. …Sonra onun mabədi zühr 
edir. Daha sonra mabədinin mabədi…" (46). 
Yeri gəlmişkən qeyd etmək lazımdır ki, Azərbaycan roma-
nının tarixini hər hansı cərəyanla əlaqələndirmək və bunlardan 
birisini mütləqləşdirmək bu sahədə səmərəli nəticələr əldə etməyə 
imkan verməz. Məsələn, vaxtı ilə tənqidçi I.Ibrahimovun bir 
məqaləsində (62) Azərbaycan romanına realizm və modernizm 
nöqteyi-nəzərindən yanaşması buna misal ola bilər. Eləcə də 
Q.Xəlilovun "Azərbaycanda ilk realist roman" ("Ibrahimbəyin 
səyahətnaməsi"), "Azərbaycan romanında realizm" (15, səh.147-
171) ("Müəllimlər iftixarı", "Əsrimizin qəhrəmanları") və S.Əsə-
dullayevin "Aldanmış kəvakib ilk realist romandır" (15, səh.183-
193) məqalələrində romanın tarixi ilə realist cərəyanın bu janrda 
özünü göstərməsi sanki üst-üstə düşür. Lakin Azərbaycan ədəbiy-
yatında romanın tarixi realizmin tarixindən çox qədim olduğu 
üçün onu yalnız janrda tipoloji istiqamət kimi qiymətləndirmək 
olar. Həmin dövrdə "Azərbaycan romanının yaradıcılıq problem-
ləri" müzakirəsində xüsusi məqalə (96) ilə iştirak edən M.Arif ilk 
dəfə olaraq roman-epopeyaya ədəbiyyatşünaslığımızda tipoloji 
baxımdan qiymət vermişdir. O, S.Rəhimovun "Şamo", Əbülhə-
sənin "Müharibə" ("Dostluq qalası"), M.Hüseynin "Səhər" roman-
larını bu formaya nümunə gətirmişdir. M.Arif eyni zamanda "Gə-
ləcək gün", "Dumanlı Təbriz", "Qan içində", "Söyüdlü arx" və s. 
əsərləri nəzərdə tutaraq yazırdı: "…bütün bu nailiyyətləri ilə 
bərabər Azərbaycan romanının indiyədək keçdiyi yolu onun ilk 
mərhələsi adlandırmaq səhv olmazdı"(96). ("Mərhələyə" 
münasibətimizi yuxarıda bildirmişik). M.Arif müvafiq olaraq 
müasir Azərbaycan romanının "Mövzu dairəsinə", onun proble-
Himalay  Ənvəroğ lu __________________________ 
 261
matikasına" mühüm əhəmiyyət verdiyinə görə Azərbaycan 
romanında hələ "ağıllı, iradəli, böyük humanist qəlbə malik", 
"oxucuda dərin məhəbbət hissi oyadan", onu "irəliyə, qələbələrə 
doğru çağıran" bir qəhrəmanın olmadığını, ya da zəif olduğunu 
iddia edirdi. Göründüyü kimi, tənqidçi müəllifin qarşısında 
bilavasitə janr-estetik tələb deyil, məhz "qələbələrə doğru çağı-
ran" ideya-siyasi tələb qoyur. Bununla belə, o, I.Ibrahimovun yu-
xarıda qeyd edilən məqaləsində irəli sürdüyü "romanla povest 
arasındakı sərhəd aradan çıxmaqdadır" fikrinə, başqa sözlə "ro-
manla povesti bir-birinə qarışdırmağın", "hibridləşdirməyin" əley-
hinə çıxır. Elçinin xülasəsində belə bir fikir vurğulanır: 
"Azərbaycan romanının yaradıcılıq problemləri barədə demək 
olar ki, heç bir samballı fikrə rast gəlmək mümkün deyil; dəfələrlə 
deyilmiş məlum məsələlər bir daha sadalanırdı" (40, səh.294). 
Elçinin iradları kəskin olsa da, həqiqətə yaxındır. O, müasir 
Azərbaycan romanını "Olum ya ölüm" yox, məhz "necə olum?" 
sualı qarşısında qoyur və romanla povestin sintezi" (I.Ibrahimov), 
"fikir romanı" (Yaşar), "yeni roman", "fəlsəfi roman" kimi 
anlayışları qəbul etmir (40, səh.231). 
Bununla yanaşı, müasir Azərbaycan romanının inkişaf isti-
qamətləri, inkişafın ayrı-ayrı mərhələləri və yaradıcılıq problem-
ləri, ümumən janr-forma axtarışları kontekstində nəzərdən keçiril-
dikdə "romanla povestin sintezi", başqa sözlə, "hibriti", "fikir 
romanı", yəni "fəlsəfi roman" tipoloji anlayışlar kimi mücərrəd 
mühakimə predmeti ola bilər. Ona görə də bu kimi problem 
məsələlərə ümumi inkişaf istiqamətində, bədii faktlara əsasən 
tipoloji baxımdan qiymət verəndə götürsən ki, hər şey öz yerini 
tapır. Yəni "Müasir Azərbaycan romanında tipoloji meyllər" de-
dikdə nəinki "sintezi", "hibriti", "fəlsəfi romanı", eləcə də geniş 
polemika obyekti olan "roman-epopeya"nı, "roman-hadisə"ni, 
"roman-tale"ni, "mərkəzdənqaçma", "mərkəzəqaçma", lirik-psixo-
loji və s. meylləri nəzərdə tuturuq. M.Arifin 60-cı illərin əvvəl-
lərində qeyd etdiyi "roman-epopeya"nın problemi terminin yaran-
masından çox əvvəl meydana gəlib. Məsələn, "monumental" 
realizm, "əzəmətli epopeya", "epik əhvalat", "vətəndaş 
______________________Азярбайъан романынын инкишаф проблемляри 
 
 262
müharibəsinin epopeyası", "sintetik janr" epitetləri buna nümunə 
ola bilər. A.V.Çiçerin "Roman-epopeyanın yaranması" (1958) 
əsərində onu janr kimi qiymətləndirərək "Hərb və sülh"ü, bu ba-
xımdan ilk və eyni zamanda ideal nümunə hesab etmişdir. 
M.M.Baxtin hələ "Epos və roman" (1941) məqaləsində problemə 
metodoloji baxımdan yanaşaraq epopeya və romanın növ 
mənasında eposa mənsubiyyətləri üzərində xüsusi dayanmışdır. 
Sonrakı dövrlərin bəzi nümunələri, konkret desək "Sakit Don", 
"Şamo", "Dəli Kür", "Pərvanə" və s. göstərdi ki, həqiqətən də 
roman-epopeyada "hər iki janrın zəngin imkanları vəhdət təşkil 
edir" (126, səh.247). 
Bəzi tədqiqatçılar "roman-epopeya"nı "böyük epik forma", 
"romanın iri forması" adlandırmağı məsləhət görmüşlər. Lakin 
silsilə romanların və roman-xronika tipli əsərlərin həcm baxı-
mından bu janra daxil edilməsi səmərəli deyil. Roman-epopeya 
yaradıcılıq fərdiliyinə geniş imkan açan janr olduğuna görə ona 
olan meyli başa düşmək olar. Bununla belə, süni yollarla roman-
epopeyaya gəlmək arzu olunmaz nəticələr verər və sözçülüyə, 
yersiz təfsilata və təsvirçiliyə səbəb ola bilər. Digər tərəfdən bu 
formanın təhkiyəsi nəinki sənətkara "səlnamə", "rəvayət", "nağıl" 
kimi janrların poetikasından, süjet və qəhrəmanlarından istifadə 
edib sərbəst strukturu daxil etmək, eyni zamanda bunların müasir 
gerçəkliklə möhkəm sintezinə nail olmaq imkanı verir. Bu 
mənada "təkcə qol-budaqlı müxtəlif hadisələri əhatə etdiyinə görə 
yox, xalq həyatının köklü məsələlərinin ən tipik və xarakter 
cəhətlərini dərindən əks etdiyinə görə "Şamo"nun məzmunu artıq 
epopeya məzmununa çevrilmişdir" (56, səh.152). Y.Seyidovun 
fikrincə,"roman-epopeyaya xas olan xüsusiyyətlərin hamısı 
"Şamo" da mövcuddur" (121, səh.21). Çünki lirik romanın mərkə-
zində bir şəxsin həyatı dayanır və əksər hallarda əsər onun 
dilindən nağıl edilib qəhrəmanının etirafı kimi yazılırsa, epope-
yada baş qəhrəmanın taleyi başqa surətlərdə rabitədə verildiyi 
üçün onlar da hadisələrin zəruri iştirakçısı kimi diqqət mərkəzində 
dururlar. Roman-epopeya müəyyən bir dövrdə cəmiyyətin əsas 
sinif və təbəqələrinin həyatını göstərir, ayrı-ayrı ailələrin ro-
Himalay  Ənvəroğ lu __________________________ 
 263
manları, nəsillərin bir-birini əvəz etməsi, rabitəli surətlərin 
çoxluğu, həcmin böyüklüyü, süjetin şaxəliyi müəllifə imkan verir 
ki, qəhrəmanın taleyini, hadisələrə münasibətinin tarixini təfsilatı 
ilə izləsin. "Şamo" müəllifin sevimli qəhrəmanı olsa da, roman 
üzərində işlədikcə müəllifin iradəsindən asılı olmayaraq, bəlkə də 
onun əksinə realist sənətin tələbləri baş qəhrəman kimi düşü-
nülmüş gənci epopeyanın əsas surətlərindən birinə çevirmişdir 
(121, səh.22,23). Romanın "nöqsanı" kimi görünən bu cəhəti 
V.Belinski əslində epopeyanın mahiyyəti hesab edirdi. Onun 
fikrincə "xalis epik mahiyyətdə olan bir əsərdə… baş qəhrəman 
inkişaf edən hadisənin zahiri bir mərkəzidir… Çünki epopeyanın 
baş qəhrəmanı insan deyil, həyat özüdür" (29, səh.26). Gətirilən 
sitatlardan aydın görünür ki, nə Belinskinin "epopeyanın baş qəh-
rəmanı insan deyil, həyat özüdür" fikri ilə, nə də Y.Seyidovun 
epopeyanı "realist sənət tələbləri" ilə əlaqələndirən mövqeyi ilə 
razılaşmaq mümkündür. Çünki insan nəinki epopeyanın, ümumən 
bədii ədəbiyyatın başlıca predmetidir. Ona görə də baş qəhrə-
manın "zahiri bir mərkəz" kimi qəbul edilməsinin özü məsələyə 
zahiri qiymət verməkdir və bu, metodoloji baxımdan məqbul he-
sab edilə bilməz. 
"Şamo"nun süjet quruluşunu, təhkiyə xüsusiyyətini qiymət-
ləndirəndə belə qənaətə gəlirsən ki, S.Rəhimov bu formanın şəcə-
rəsini qədim ədəbiyyatdan götürmüş və epik dünyaduyumunda 
varisliyi saxlamışdır. Biz yuxarıda Homerin "Iliada" və "Odis-
seya"sından tutmuş ta Firdovsinin "Şahnamə"si, Nizaminin mən-
zum romanları, klassik Azərbaycan dastanları və nağılları da daxil 
olmaqla bədiiliyin həm "sərbəst", həm də hadisə və fabula va-
sitəsilə ifadə imkanını müşahidə etmişdik. Hər iki halda Hegel və 
Belinskinin mühüm saydığı keyfiyyət, müəllifin epik dünyadu-
yumunun meydana çıxması imkanı genişdir. Lakin burada ya-
radıcılıq fərdiliyinin və sənətkarlıq üsullarının tətbiqi mühüm rol 
oynaya bilər. 
Epik xarakterə malik roman (onun böyük forması olan 
epopeyanı demirik) tarixin öz arqumentinə əsaslanan epik ideyanı 
deyil, məhz təsvir edilən hadisənin süjetində həmin arqumentlərin 
______________________Азярбайъан романынын инкишаф проблемляри 
 
 264
təbii və sərbəst yerləşdirilməsini tələb edir. Şübhəsiz ki, bu tələbə 
ən çox cavab verən əsər "Şamo"dur. Çünki həm obyektə çevrilən 
hadisələrin özünün geniş bir dövrü və xarakterlər silsiləsini əhatə 
etməsi, həm də müəllifin roman üzərində uzunmüddətli işi bunu 
sübut edir. 
Romanın xalq eposu və "epopeya" ilə müqayisəsindən 
aydın görünür ki, o, fərdi bədii şüura, fərdi insan taleyinə və "da-
xili insana" (Belinski) üstünlük verən janrdır. Məsələn, V.Bein-
skinin fikrincə romanın sonrakı irəliləyişi və zənginləşməsi "sub-
yektiv başlanğıcın" (30, səh.24) inkişafı ilə müşayiət edilir. 
Bununla yanaşı, roman müxtəlif ədəbi növləri və janrları sintez-
ləşdirmək imkanına malikdir. Bu keyfiyyət ona XX əsr ədəbi pro-
sesində aparıcı rol oynamaq imkanı verir. Hələ XIX əsr klassik 
romanında epik başlanğıc və müvafiq olaraq realist roman tipinin 
üstünlük təşkil etməsi estetik idrakda da "ierarxiya" stereotipi 
əmələ gətirmişdir. Ona görə təsadüfi deyil ki, A.V.Çiçerin 
"dördüncü prozaik təhkiyə janrı" (38, səh.3) hesab etdiyi roman-
epopeyanı ayrılıqda nə romana, nə povest və hekayəyə rəqib 
saymırdı. Onun fikrincə, roman-epopeya "fəlsəfi, psixoloji və 
bədii imkanına" görə heç bir janrla müqayisə edilə bilməz və 
obyektiv olaraq hamısının fövqündə durur (38, səh.5). 
M.S.Ordubadi, Y.V.Çəmənzəminli, S.Rəhimov, H.Mehdi, 
M.Ibrahimov, Əbülhəsən, Ə.Vəliyev, eləcə də 50-ci illərdə ro-
mana gələn I.Əfəndiyev, I.Şıxlı, B.Bayramov, I.Hüseynov klassi-
kaya nə qədər meyl etsələr də, "saf"epik forma ilə məhdudlaşmır, 
gerçəkliyi dərindən bədii dərk üçün müxtəlif mürəkəb üsul və 
vasitələrdən istifadə edərək romanın həm "mərkəzdənqaçma", 
həm də "mərkəzəqaçma" tipinin janrın spesifikasında möhkəm 
kök salmasına əlverişli şərait yaradırdılar. Ona görə də bizi "dör-
düncü janrın" (növün – H.Q.) ümumi, nümunəvi cizgilərindən 
daha çox bütünlükdə Azərbaycan romanının inkişaf problemləri 
maraqlandırdığı üçün daha çox janrın inkişafına, müxtəlif tipoloji 
meylləri özündə birləşdirməsinə münasibət göstərəcəyik. 
Məsələn, "mərkəzdənqaçma" romanında bir qayda olaraq hərəkət 
sıxlaşır və qatılaşır, bir neçə günə, hətta bir neçə saata sığışdırılır. 
Himalay  Ənvəroğ lu __________________________ 
 265 
Yəni hadisə yayılmır, uzadılmır, əksinə qəhrəmanın həyatının 
həlledici məqamı ətrafında cəmləşdirilir. Bu, eyni zamanda 
qəhrəmanın bütün həyatını təsəvvür etmək imkanı verir. Çünki 
burada sadəcə empirik axın deyil, məhz romanın konfliktinin tə-
məlinə münasibəti müəyyən edən daxili zərurilik mühüm rol 
oynayır (147, səh.384). Bu meyl son dövrlərdə Azərbaycan roma-
nının görkəmli nümayəndələrindən olan I.Əfəndiyevin, I.Hüsey-
novun, S.Əhmədovun, Anarın, Elçinin, Ə.Əylislinin, 
Y.Səmədoğlunun, M.Süleymanlının və başqalarının əsərlərində 
özünü "subyektivliyin stixiyası" mənasında açıq hiss etdirməyə 
başlamışdır. Bu yaxınlara qədər belə fikir də var idi ki, guya 
realist roman subyektiv formanı "üstələyib". Bu da romanın inki-
şafında ana xətt kimi qələmə verilirdi. Lakin Azərbaycan roma-
nının müasir nümunələrində nəinki subyektivliklə, hətta lirik 
nəsrə güclü meyllə qarşılaşanda istər-istəməz janrın öz sərbəst 
həyatını yaşaması qənaətləri meydana çıxır. "Lirika nəsrimizə 
güclü sirayət etmişdir. Bu, təbii və çox müsbət haldır. Müasir 
nəsrimizə xas olan lirik təmayül, müəyyən mənada, poeziyamızın 
və musiqimizin təsirilə bağlıdır. O, körpəlikdən muğamların, xalq 
mahnılarının incə və həzin ahəngini, qəzəllərimizin, Qoşma-
larımızın lirik təravətini duyan… yazıçı psixologiyasının yaran-
ması ilə əlaqədardır" (41, səh.53). Məsələn, A.Əfəndiyevin 
fikrincə "Ə.Əylisli incə və həssas bir lirikdir" (41, səh.54). Tən-
qidçi bunu yazıçının "qəhrəmanlarının daxili aləminə dərin nüfuz 
etməyi, onların zərif duyğularını tərənnüm etməyi bacarması" ilə 
əlaqələndirir. Məsələn, "Dağlara çən düşəndə" romanında aparıcı 
qəhrəmanın Nəzifə adlı bir qızı sevməklə həyatın mənasını necə 
dərk etdiyini öz dili ilə təhkiyə etməsi həm forma, həm də 
məzmun baxımından əsəri lirikaya yaxınlaşdırır: "Balaca bir 
kənddə doğuldum, həyatın mənasını qanmamış davanın nə olğunu 
anladım. Mən həyatın mənasını bir qızın gözlərində axtardım…" 
Ə.Əylislinin "Adamlar və ağaclar" trilogiyasının aparıcı 
qəhrəmanı Sadığın "nağıllarını" nəzərdən keçirdikdə aydın 
görünür ki, "Balaca bir kənddə doğuldum, həyatın mənasını 
qanmamış davanın nə demək olduğunu anladım" ("Dağlara çən 
______________________Азярбайъан романынын инкишаф проблемляри 
 
 266
düşəndə") motivi yazıçının da həyatının ilk məqamlarını əhatə 
edərək onun bütün yaradıcılıq taleyindən keçən ana xətt olmuş-
dur. Yazıçının müharibə dövründə özünün uşaqlıq illərini yaşa-
dığını bildiyimiz üçün aşağıdakı deyilənləri eyni zamanda onun 
özünə ünvanlamaq olar: "Bala, sən nə pis vaxtda dünyaya gəldin" 
("Dağlara çən düşəndə"). Bu mənada müharibə dövründə (1941-
1945) həyata qədəm qoyan bir nəslin əhval-ruhiyyəsini lirik ricət-
lər vasitəsilə ifadə etmək təkcə Ə.Əylislinin mühüm yaradıcılıq 
xüsusiyyəti deyildi. Ona görə də həmin xüsusiyyətin: "həyatın 
mənasını qanmamış davanın nə demək olduğunu anlamağın" 
digər yazıçılarımızın da yaradıcılıq tərcümeyi-halında bu və ya 
digər şəkildə özünü göstərməsini müşahidə etmək mümkündür. 
Eyni zamanda "subyektivliyin stixiyası"nın (144, səh.132) 
son dövrlərin romanlarında özünü göstərən məhsuldarlığı janrın 
deformasiyasına deyil, zənginləşməsinə gətirib çıxarmışdır. 
Faktlar göstərir ki, subyektiv təhkiyə formasına meyl romanın 
təsvir imkanlarının genişlənməsi ilə vəhdət təşkil edir. Digər 
tərəfdən isə bu, müasir Azərbaycan romanının "saf" halda epik-
obyektiv şəkil ilə bərabər, lirik-subyektiv tipinin də geniş imkana 
malik olduğunu göstərir. 
Bununla yanaşı, bizim günlərin Azərbaycan romanında epik 
növün paralel süjetli, çoxxarakterli, geniş hadisələri əhatə edən 
ənənəsinin də inkişaf etdirildiyi müşahidə edilir. Buna S.Rəhimo-
vun üzərində yaradıcılıq işini 70-ci illərin ortalarına qədər davam 
etdirdiyi "Şamo", I.Şıxlının məşhur "Dəli Kür", M.Ibrahimovun 
"Pərvanə" roman-epopeyaları, B.Bayramovun "Arakəsmələr" və 
"Karvan yolu", I.Hüseynovun "Ideal və I.Əfəndiyevin 80-ci illərin 
əvvəlində "Geriyə baxma, qoca…" romanında nümayiş etdirilən 
üslub, son dövrlərdə tarixi romanlarımızda tətbiq olunan təhkiyə 
ədası, Elçinin, Y.Səmədoğlunun, S.Əhmədovun, Ç.Hüseynovun, 
M.Süleymanlının əsərlərində özünü göstərən sənətkarlıq meylləri 
əyani sübutdur. Lakin bütün bunlarla bərabər, 70-80-ci illərin 
Azərbaycan romanının ən yaxşı nümunələri göstərir ki, bu janrın 
predmetində hadisə və təsvir materialı deyil, məhz daha çox "fikir 
yükü" (144, səh.143) üstünlük təşkil edir. Müasir Azərbaycan 
Himalay  Ənvəroğ lu __________________________ 
 267
nəsr prosesi, onun roman və povest kimi aparıcı janrlarının 
yaradıcılıq axtarışları bu gün həqiqətən də fikrin meydanının 
genişləndirilməsinə xidmət edir. 
Roman janrının "subyektiv" və "obyektiv", "açıq" və 
"qapalı", epik və lirik strukturu ətrafında gedən mübahisələr eyni 
zamanda "mərkəzdənqaçma" və "mərkəzəqaçma" romanı anla-
yışına da aiddir. Hələ 60-cı illərin əvvəllərində yazıçı K.Simonov 
roman janrında iki tipoloji meyli xüsusi qeyd etmişdi. O, 
bunlardan birini "roman-hadisə", digərini isə "roman-tale" 
adlandırmışdı. Bu anlayışlar altında eyni zamanda "panoram" 
romanı və "xarakterlər romanı" nəzərdə tutulurdu. Bundan əlavə 
tənqid və ədəbiyyatşünaslıq "epik bölmənin "epikləşməsi" prose-
sini də xüsusi qeyd edirdi. Müasir Azərbaycan romanının təcrübə-
si göstərir ki, həm lirik, həm də epik meyl heç də bir-birini inkar 
etmir və əksinə, bir-birini tamamlayaraq qarşılıqlı surətdə 
zənginləşdirirlər. Ona görə də çoxsahəli janr olan romanın 
predmetinə bütün mübahisələrə son qoyan birmənalı qiymət 
vermək çətindir. Çünki bu predmet bilavasitə müasir roman, 
romanın müasirliyi və romanda müasirlik məsələlərini özündə 
birləşdirir. Bu baxımdan bəziləri müasir dövrü, "yığcam romanlar 
və povestlər dövrü" (31, səh.29) kimi səciyyələndirir. Lakin bura-
da yığcamlılığı məhz zahiri mənada qəbul etmək lazımdır. Mə-
sələn, Anarın, Elçinin, Ə.Əylislinin, Y.Səmədoğlunun, M.Süley-
manlının romanları bu mənada həqiqətən yığcamdır. Lakin bu 
əsərlərdəki yığcamlılığı roman təfəkkürünün xüsusiyyəti kimi 
başa düşmək lazımdır. Çünki epitetlərdən və metaforalardan 
tutmuş ideya-estetik fəallığı artıran bütün bədii vasitələr sistemi 
bilavasitə həmin əsərlərin predmetini təşkil etdiyi üçün həcmi 
birmənalı başa düşmək olmaz. Məsələn, S.Rəhimovun, M.Ibrahi-
movun, I.Şıxlının aparıcı əsərləri ilk baxışda belə təəssürat yarada 
bilər ki, guya romanın gələcək taleyi "roman-hadisə" ilə bağlı 
olacaq ("mərkəzdənqaçma" romanı). Lakin onların başlıca 
romanlarının süjet xəttini, xarakterlərin inkişafını, xüsusilə aparıcı 
qəhrəmanların təkamülünü dərindən izlədikdə aydın görünür ki, 
bu yazıçılarda "roman-taleyə" ("mərkəzdənqaçma" romanı) güclü 
______________________Азярбайъан романынын инкишаф проблемляри 
 
 268
meyl vardır. Yeri gəlmişkən qeyd etmək lazımdır ki, 70-80-ci 
illərin Azərbaycan nəsrində "roman-tale"yə doğru güclü meyl 
özünü aydın şəkildə göstərir. Xüsusilə Anarın, Elçinin, Ə.Əylis-
linin, Ç.Hüseynovun, R.Ibrahimbəyovun, M.Ibrahimbəyovun, 
S.Azərinin, R.Rövşənin "povest-taleləri" göstərir ki, yazıçılarımız 
şəxsiyyətə, subyektin daxili-mənəvi təkamülünə daha çox 
üstünlük verirlər. Bu onunla əlaqədardır ki, Azərbaycan romanı 
çoxşəkilli və çoxnövlüdür, "mərkəzəqaçma" isə yalnız onun 
budaqlarından biridir. Elə müasirlərimiz haqqında romannları 
götürək. Çoxşaxəlilik, çoxnövlük bu romanlarda da özünü 
göstərir. Məsələn, I.Əfəndiyevin "Sarıköynəklə Valehin nağılı" 
romanı ilə Anarın "Beşmərtəbəli evin altıncı mərtəbəsi" romanını 
və eyni zamanda onun "Macal", S.Azərinin "Dalanda" və Ə.Əy-
lislinin "Gilənar çiçəyinə dediklərim" "povestlərini təkcə müasir 
gerçəkliyin lövhələri deyil, həm də struktur məzmun kəsb edən 
lirik-subyektiv xüsusiyyətlərin tipoloji yaxınlığı birləşdirir. Ideya-
mövzu baxımından da bu əsərlərdə üst-üstə düşən cəhətlər 
çoxdur: zamanın əlamət və xüsusiyyətləri, qəhrəmanların qarşısı-
na qoyulan məqsəd və vəzifələr bu qəbildəndir. Məsələn, "roman-
tale" tipinin başlıca janr xüsusiyyəti mərkəzi obrazın taleyinin 
təsvir edilən hadisələrlə assosiativ əlaqədə olmasıdır. Tarixi 
hadisənin çərçivəsi bu roman tipində zaman baxımından məh-
duddur. Çünki həmin romanlarda əsas məsələ "keçmiş" və "gələ-
cək" zamanların sərbəst təsviri deyil, bilavasitə aparıcı qəhrəma-
nın mənəvi və intellektual fəaliyyəti nəticəsində keçmişin müasir 
düşüncəyə "proyeksiya" edilməsidir ("Adamlar və ağaclar", 
"Gilənar çiçəyinə dediklərim"). Lakin ilk baxışda bu konsepsiya 
ziddiyyətli görünə bilər. Çünki bəzi romanlarda ənənəvi baş 
qəhrəman olmaya da bilər. Məsələn, M.Ibrahimovun "Pərvan"ə 
romanında sözün həqiqi mənasında əvvəldən axıra qədər davam 
etdirilən aparıcı qəhrəman yoxdur. Eyni zamanda burada 
hərəkətin zaman çərçivəsi də məhdud deyil. Lakin bu da hələ 
"Pərvanə"nin "roman-hadisə" təsnifatına daxil edilməsinə zəma-
nət vermir. Ona görə də zahiri təəssürat və stereotip prinsiplər 
qiymət meyarı ola bilməz. "Vahid" normaya aludəlik müsbət nəti-
Himalay  Ənvəroğ lu __________________________ 
 269 
cə verməz və şablonçuluğa gətirib çıxarar. Əksinə, "Şamo" ro-
man-epopeya kimi ilk baxışda bilavasitə "roman-hadisə" böl-
güsünə uyğun gəlir. Lakin aparıcı qəhrəmanın taleyinin mərkəzi 
obraz kimi izlənməsi onu həm də "roman-tale" tipoloji bölgüsünə 
daxil etməyə imkan verir. Daha doğrusu, "mərkəzəqaçma" romanı 
("roman-tale") meyli – hadisələrin baş qəhrəmanının taleyi ətra-
fında mərkəzləşməsi aydın görünür. "Pərvanə"nin konsep-
siyasında "mərkəzdənqaçma" açıq hiss olunur. Bu isə romanın 
novellavari quruluşuna öz təsirini göstərmiş və "Pərvanə"nin 
həqiqətən də sıxlaşdırılmasına səbəb olmuşdur. I.Hüseynov da 
"Ideal" romanında hadisələrin sıxlaşdırılması yolu ilə getmişdir. 
Y.Səmədoğlu "Qətl günü", Elçin "Ölüm hökmü" romanlarında 
süjet əlaqəsindən daha çox emosional səslənməyə, obraz-simvola 
üstünlük vermişlər. Bu meylə üstünlük verilməsi son illərin digər 
romanlarında da aydın görünür. Bunu romanlarımızda güclənən 
lirik intonasiya, müəllif "mərkəzinə" istiqamət götürülməsi də 
sübut edir. Bütün bunlar belə bir həqiqətin etirafına gətirib çıxarır 
ki, roman yenə də əvvəlki kimi bədii inkişafın şırımında qalır. 
Müasir Azərbaycan romanının janr-estetik axtarışlarında 
tipoloji meyl kimi daxili monoloq da müəyyən yer tutur. Lakin 
onun rolunu həddən artıq şişirdib psixoloji təhlilin imkanları ilə 
eyniləşdirmək düz deyil. Çünki daxili monoloqa geniş meydan 
verildikdə romanı müəllif səsindən məhrum edir. Bununla belə, 
daxili monoloq müəyyən formada janrın inkişafı üçün faydalıdır. 
Çünki o, lirik-dramatik potensialı gücləndirən janr forması kimi 
romanın quruluşunda mühüm estetik məna daşıya bilər. Mo-
noloqun "monoloq-nitq, monoloq-təhkiyə" (120, səh.160) kimi 
müxtəlif tiplərindən müasir Azərbaycan romanında geniş istifadə 
edilməsi də bunu göstərir. Lakin monoloqların tiplərini süni 
şəkidə artırmaq da predmetsizliyə gətirib çıxara bilər. Yuxarıdakı 
sitatdan görünür ki, romanın istənilən komponentini və ünsürünü 
monoloqun bu və ya digər tipinə aid etmək olar. Janr formasına 
birbaşa təsir edən "daxili monoloq" göründüyü kimi "Müasirlik 
mövqeyindən" adlı əsərin müəllifinin diqqətini cəlb etməyib. 
Başqa bir əsərdə isə oxuyuruq: "Daxili monoloq daxili nitq, söh-
______________________Азярбайъан романынын инкишаф проблемляри 
 
 270
bət və düşüncə formalarında təzahür etdiyi kimi daxili təhkiyə 
formasında da təzahür edib, birinci şəxsə aid təhkiyəyə çevrilə 
bilər" (60, səh.60). Bu mülahizədən belə olur ki, monoloqun bir 
əsas tipi var ki, o da daxili monoloqdur. Yerdə qalanlar isə onun 
tərkib hissələridir. Lakin ziddiyyətli görünən cəhət budur ki, 
monoloqun "müxtəlif tiplərinə" (60, səh.60) dair "Müasirlik möv-
qeyindən" kitabından sitat gətirən M.Imanov öz konsepsiyasını 
bilavasitə daxili monoloq əsasında qurur: "Əlinə qələm götürən 
kimi elə bil bibim gedib məktəb illərinə çıxırdı; mən haradasa bir 
sehrli parta görürdüm. Mən bibimin müəllimlərini görürdüm, 
haradasa çiçək açmış ağacların altında onlar bizim kimi şagirdlərə 
nəğmə ilə dərs öyrədirdilər. Özünün məktəbə getmədiyindən 
bibim o qədər gözəl sözlər demişdi ki, o məktəbin yollarını da 
mən gülsüz-çiçəksiz təsəvvür edə bilmirdim" (41, səh.116). 
Y.Səmədoğlu "Qətl günü" romanında daxili monoloqları 
müəllif təhkiyəsi çərçivəsində yerləşdirərək əsərin əhatə dairəsini 
daha da genişləndirir. Bunun nəticəsində həm baş qəhrəmanın 
daxili aləmi incəliklərinə qədər işıqlandırılır, həm də onun 
yaşadığı mühit və münasibətdə olduğu adamlar psixoloji təhlilə 
cəlb edilir. Başqa sözlə, müəllif aparıcı qəhrəmanla bərabər digər 
surətlərin də hiss-həyəcanlarını əks etdirmək imkanı əldə edir. 
"Bilmirəm niyə, amma onu görən kimi nə sənətin sahibi olduğunu 
o dəqiqə başa düşdük. Və bir neçə anın içərisində bu on-on beş 
addımlıq məsafədən mən onun qadın bədəninin qızmar hərarətini 
hiss etdim. Dünyada böyük möcüzələr olmur, amma bəzi xoşbəxt 
adamların, daha doğrusu, xoşbəxt yox, qayğısız, laübalı adamların 
başına hərdən kiçik, möcüzələr gəlir. Bu da kiçik möcüzələrdən 
biriydi…" (124, 77) 
"Beşmərtəbəli evin altıncı mərtəbəsi" romanında da Təh-
minə ilə Zaurun taleyi bilavasitə daxildən gələn səslər əsasında 
meydana çıxarılır. Ona görə də qəhrəmanların "qəlb həyatını" 
dialektikada göstərən çox əlverişli bir üsul kimi bunun müasir 
Azərbaycan romanı üçün tipoloji istiqamət kəsb edərək S.Əhmə-
dovun, Ç.Hüseynovun, Elçinin, Ə.Əylislinin və başqalarının yara-
dıcılığında özünü daha geniş şəkildə göstərməsi təsadüfi deyil. 
Himalay  Ənvəroğ lu __________________________ 
 271 
Məsələn, Ç.Hüseynovun "Məhəmməd, Məmməd, Məmiş" əsərini 
roman həcminə qaldıran amil, heç şübhəsiz ki, ondakı kəskin 
psixoloji məqamlar və daxili-monoloqlardır. Bunu Anarın "Ağ 
liman" povesti haqqında da demək olar. Çünki bu əsərlərdəki çox-
şaxəlilik, çoxqəhrəmanlılıq, daxili monoloqların müxtəlif 
vasitələrlə üzə çıxarılması "povest" hüdudlarını aşır. Həcmi 
sıxlaşdırmaqla janrdaxili ölçülərin keyfiyyət fərqinə nail olan 
romançılar arasında S.Əhmədovun xüsusi yeri vardır. O, təkcə 
ciddi sosial-mənəvi problemləri romanın predmetinə çevirə 
bilmək imkanı ilə deyil, həm də insanların qəlbindən keçən 
"görünməz dalğa"lara struktur məna verərək onları canlandırması 
ilə seçilir. Onun "Görünməz dalğa", "Yaşıl teatr", "Dünyanın 
arşını", "Yasamal gölündə qayıqlar üzürdü", "Toğana" romanla-
rında bu xüsusiyyət özünü aydın şəkildə göstərir. Məsələn, "To-
ğana"nın strukturu müxtəlif personajların daxili monoloqlarına 
əsaslanır. Bu üsul surətlərə sərbəst düşünmək imkanı verməklə 
yanaşı, onların hadisələri mürəkkəbliyi və çoxcəhətliliyi ilə dərk 
etmələrinə də şərait yaradır. "Toğana" romanında zahiri əhvalatlar 
daxili süjetə keçid üçün müəyyən əsas yaradır. Ona görə də 
süjetdə müəllifin səsi ilə qəhrəmanın səsini fərqləndirmək çətin 
olur. S.Əhmədov "Toğana" romanında yazır: "Nənəş əmisinin, 
dədəsinin papağını görmüşdü, elə bilirdi ki, dədə, əmi elə həmin o 
saçaqlı, qara, iri papaqların özüdü. "Hə" deyib bu papağı heç 
nəsiz, içinə daş filan qoymadan birinə çırpsaydın, ürəyi gedərdi. 
O papaqlar belə papaqdı, indikilər tək bir əsim yellə göyə qalx-
mazdı! Ağır papaqlardı, samballı, təpərli! Amma açığını deyim 
ki, o papaqdan qorxurduq da… (49, səh.68). Yalnız son dərəcə 
diqqətli oxucu bu nümunədə müəllif təhkiyəsi ilə, personajın sə-
sini bir-birindən fərqləndirə bilər. Məsələn, "Nənəş əmisinin, də-
dəsinin papağını görmüşdü…" cümləsi ilə başlayan hissə 
təhkiyəçi-müəllif nitqi, "Amma açığını deyim ki, o papaqdan 
qorxurduq da…" cümləsilə başlanan parça personajın sözüdür. 
Lakin hadisələrin bir neçə personajın dilindən nəql edilməsi 
("Sarıköynəklə Valehin nağılı") hələ təhkiyəyə çoxplanlılıq 
gətirmir. Bunun üçün müəllif nitqinin iştirakı vacibdir. K.Talıbza-
______________________Азярбайъан романынын инкишаф проблемляри 
 
 272
də "çoxplanlı təhkiyəni obyektiv və subyektiv başlanğıcların vəh-
dəti, qovuşması" hesab edir. "Yəni bunlardan biri müəllifin, digəri 
isə qəhrəmanların və surətlərin mövqelərini ifadə edir (132). Ona 
görə də "Sarıköynəklə Valehin nağılı" romanının təhkiyə 
xüsusiyyətinə münasibət göstərən tənqidçi belə qənaətə gəlir ki, 
"nağılvarilik, hər şeydən əvvəl, surətlərin tipində, təqdimində, 
səviyyəsində, hadisələrin mahiyyətində özünü göstərir. Məsələn, 
müsbət surətlər ancaq müsbət kimi, mənfilər isə ancaq mənfi kimi 
təsvir olunublar. Realizmin epik üslubunda yazılmış əsərlərdə 
təsadüf etdiyimiz surətlərin daxilindəki müsbətlə mənfinin 
mübarizəsi bunlarda yoxdur" (132). Başqa sözlə, "realizmin epik 
üslubunu" mütləqləşdirmək yaradıcılıq axtarışlarının inkişafına 
mənfi təsir göstərə bilər. 
Ümumiyyətlə, bir janr kimi, romanda daxili monoloqun im-
kanları genişdir. Usta sənətkarlar onun verdiyi imkanlardan 
istifadə edərək nəinki janr ölçülərinə və bədii struktura, eyni 
zamanda, ideya-estetik prinsiplərin nüfuz dairəsinin artmasına da 
mühüm təsir göstərirlər. Məsələn, daxili mükalimə vasitəsilə 
qəhrəmanın özünün ikinci "mən"ini yaratmaq ustalığı buna ən 
yaxşı misaldır. Anar "Macal" "povest"ində gənc Fuadın daxili 
monoloqunu elə sənətkarlıqla qurur ki, onun qəlbində əks-səda 
tapan özgə qənaəti ikinci "mən" şəklində təzahür edir (60, 
səh.70). "Zərif təhlil" forması hesab edilən daxili monoloq 
məzmun və süjet baxımından geniş inkişaf etdirilmiş psixoloji 
təhlil strukturuna daxildir. Əgər 30-40-cı illərdə S.Rəhimovun 
üslubunda psixoloji təhlil geniş obyektiv təsvir xarakteri 
daşıyırdısa, 50-60-cı illər romanında I.Hüseynovun, I.Şıxlının və 
I.Əfəndiyevin şəxsində o, lirik-subyektiv mahiyyət kəsb etməyə 
başlamışdı. 
Tənqidçi A.Hacıyev "Dramaturgiyanın və bədii nəsrin 
poeziyası" məqaləsində qeyd edir ki, "Söyüdlü arx"da hadisə və 
əhvalatları Nuriyyənin danışması romanın təbiilik və reallığını, 
həyatiliyini artırır…" (60, səh.173). Bu, həm də əsərdə lirik 
boyaları gücləndirirdi. Ilk romanında hadisə və əhvalatları 
danışmaq məsuliyyətini qəhrəmanına etibar edən I.Əfəndiyev 
Himalay  Ənvəroğ lu __________________________ 
 273 
sonrakı romanlarında da bu üslubu davam və inkişaf etdirmişdir. 
A.Hacıyev çox doğru olaraq "yazıçı və müasirlik" məsələsini çox 
ciddi və mürəkkəb problem hesab edir. Doğrudan da, "fakt 
toplamaq, dövrümüz üçün səciyyəvi mövzu seçmək hələ hər şey 
demək deyildi." Bu mənada "janrın tələblərini unudub mövzu 
arxasında gizlənmək", "məzmunu bilə-bilə böyüdüb "yersiz 
haşiyələrə çıxmaqla" "roman yaratmaq" olmaz." (60, səh.173). 
Məlum olduğu kimi, son dövrlərdə Azərbaycan romanının 
daha çox lirik-psixoloji axına düşməsi təsadüfi deyil. Çünki 
Müasir Azərbaycan romanının əvvəlki dövrlərin empirik təsvir 
çərçivəsini aşaraq sosial-fəlsəfi ümumiləşdirməyə, hadisələri daha 
çox metaforik planda göstərməyə səy etməsi də buna sübutdur. 
Məsələn, Y.Səmədoğlunun "Qətl günü", F.Qocanın "Kələfin 
ucu", Ç.Hüseynovun "Ailə gizlinləri", Elçinin "Ölüm hökmü", 
S.Əhmədovun "Yasaq edilmiş oyun", I.Hüseynovun "Məhşər", 
"Ideal", "Əbədiyyət" və s. romanlarında sosial-fəlsəfi ümumiləş-
dirmə və metaforik plan eyni zamanda, xüsusi intonasiya kəsb 
edir. Anarın "Beşmərtəbəli evin altıncı mərtəbəsi", Ç.Hüseynovun 
"Məhəmməd, Məmməd, Məmiş", S.Əhmədovun "Yasamal gö-
lündə qayıqlar üzürdü", Y.Səmədoğlunun "Qətl günü" roman-
larında və müasirlərimiz haqqında olan digər əsərlərdə müəlliflər 
"eksperimental" süjetlərə daha intensiv müraciət edir, qəhrə-
manları məqsədyönlü şəkildə gərgin situasiyalarda "sınaqdan" 
keçirərək əsərin bədii ideyasını daxili səbəblər əsasında meydana 
çıxarırlar. Bu tipli romanlarda təhkiyənin xronoloji ardıcıllığı 
düşünülmüş şəkildə "pozulur", zamanın müxtəlif "qatları" 
qarşılaşdırılaraq yeni və kəskin struktur gedişlər əldə edilir. Bu 
mənada mifoloji təfəkkür ünsürlərinin müasir təhkiyədə ("Köç", 
"Qətl günü" və s.) görünməsini realizm ənənələrindən kənara 
çıxmaq yox, məhz bədii axtarışlar kimi qiymətləndirmək 
lazımdır. Çünki bu axtarışlar romanın bədii strukturunun, gerçək-
liyin dinamik inkişaf dəyişikliyinə yeni üsulla cavab verməyi ifa-
də edir və Azərbaycan romanına dünya ədəbi prosesi müstəvi-
sində canlı tipoloji əlaqə əsasında qiymət vermək zəmini yaradır. 
Müasir Azərbaycan romanı oxucunun intellektual potensialı 
______________________Азярбайъан романынын инкишаф проблемляри 
 
 274
üstündə kökləndiyi üçün assosiativ-məntiqi təhkiyə formasından 
istifadə edərək özünün estetik potensialını artırmaq qayğısını əsas 
tutur.  
Bədii axtarışlardan söhbət getdikdə "mərkəzəqaçma" və 
"məkrəzdənqaçma" tiplərinə bir daha münasibət göstərməyi lazım 
bilirik. Çünki onların ətrafında yaranan söhbətlər birbaşa janrın 
poetikasına aiddir. Məlum olduğu kimi epopeya müvafiq olaraq 
"mərkəzdənqaçma" ədası üzərində köklənən formadır. Bu gün 
onun meydanının genişlənməsi üçün zahiri mənada heç bir maneə 
olmasa da, janrın həmin formasında yazıçılarımızın məhsuldarlığı 
ürək açan deyil. Çünki epopeya üçün tarixin dərin və şaquli 
kəsiyinin bitkinliyi mühüm şərtdir. Başqa sözlə, burada hadisələr 
bir neçə bədii-psixoloji "mərkəz" ətrafında qruplaşır. Genişlənən 
və obyektivləşən psixoloji mərkəz hər dəfə zahirə, əsərin təşkili 
prinsiplərinə deyil, məhz daxilə çəkilir. Xəyal təhkiyənin fabula 
əsası ilə üzvi şəkildə birləşir. Şəxsi tale isə öz əsasına görə epik 
olan tarixi situasiyadan keçir. Bununla belə, bədii təcrübə göstərir 
ki, epopeya bu gün də yarana bilər. S.Rəhimovun, M.Hüseynin, 
Əbülhəsənin, M.Ibrahimovun, I.Şıxlının yaradıcılıq imkanları 
vaxtı ilə bunu əyani şəkildə sübut etmişdir. Çünki həyat və tarix 
özü bu gün də həmişə olduğu kimi böyük epik məzmun 
"ehtiyatına" malikdir. Ona görə əsas çətinlik müasirliyi necə və 
hansı ölçüdə duymaq qabiliyyətindədir. Əgər bu gün hər hansı bir 
adamın həyatı mübarizələrdə keçirsə, təbiidir ki, o özündə epos 
qəhrəmanının şərtlərini ifadə edir. Məsələn, ayrı-ayrı fərdlərin 
taleyində mühüm rol oynayan müasir sosial-mənəvi qütbləşmənin 
öz ideya əsasına görə epik xarakterə malik olduğunu qəbul 
etməklə biz yuxarıda qeyd edilən keyfiyyətlərə malik olan hər bir 
müasir adamın epos qəhrəmanı ola bilməsi imkanını etiraf etmiş 
oluruq. Bu mənada məşhur "Şamo", "Dəli Kür" və "Pərvanə" 
romanlarında olduğu kimi, son illərin məhsulu olan "Ailə 
gizlinləri", "Kələfin ucu", "Dəyirman", "Beşmərtəbəli evin altıncı 
mərtəbəsi", "Sarıköynəklə Valehin nağılı" və s. romanlarımızın da 
qəhrəmanlarının taleyində cəmiyyətin epik xarakteri az rol 
oynamır. Deməli, lirik-subyektiv başlanğıc əsasında köklənən və 
Himalay  Ənvəroğ lu __________________________ 
 275
"mərkəzəqaçma" romanı tipində yazılan sonuncu əsərlər öz janr – 
növ xüsusiyyətinə görə epik təmayüllü "mərkəzdənqaçma" 
romanlarından "cin səddi" ilə ayrılmır. 
Göründüyü kimi, müasir Azərbaycan romanı janr və üslubi 
axtarışların əhatə dairəsinə görə geniş imkanlara malikdir. O, eyni 
zamanda yazıçıya insan konsepsiyasını şəxsiyyət və cəmiyyət 
münasibətləri üzərində qurmaq imkanı verməklə, həm böyük 
həcmli panoram eposların, həm də kəskin problemli "mikro 
roman"ların yaradılması yollarına da geniş meydan açır. Bu 
baxımdan nəsrin üslub tipologiyasının araşdırılmasında janrın 
rolu və mövqeyi xüsusi əhəmiyyət kəsb edir. Çünki janr həm 
tipoloji vahid, həm də davamlı bədii formadır. 
 
______________________Азярбайъан романынын инкишаф проблемляри 
 
 276
4.2. Azərbaycan romanıında bədii 
üslub müxtə lifliyi 
 
omanın Azərbaycan ədəbiyyatında aparıcı janr 
kimi özünü göstərməsi 30-cu illərdə qabarıq 
şəkil aldı. Həmin dövrdə Y.V.Çəmənzəminli, 
M.S.Ordubadi, S.Rəhimov, M.Hüseyn, M.Ib-
rahimov, Ə.Əbülhəsən, Mir Cəlal, Ə.Vəliyev 
kimi Azərbaycan romançıları yetişərək ədəbiyyatın qarşısında 
duran mühüm vəzifələri layiqincə yerinə yetirməyə başlamışdılar. 
Zamanın irəli sürdüyü ictimai-siyasi məsələlərin romanlarımızda 
öz əksini tapması göstərir ki, bu mərhələdə bədii nəsrin daha çox 
iri forması maraq dairəsində olmuşdur. Azərbaycan romanının 
sonrakı inkişafı da sübut etdi ki, o bir janr kimi əvvəlki mər-
hələlərin qabaqcıl ənənələri ilə üzvi əlaqədə boy atmışdır. "No-
vatorluq" pərdəsi altında ənənədən uzaqlaşmağa qarşı kəskin eti-
raz edən M.Hüseyn vaxtı ilə "Müasir Azərbaycan romanının əsas 
yaradıcılarını" ona həssaslıqla yanaşmağa çağırdığı halda özü 
nədənsə Azərbaycan romanının tarixini 30-cu illərdən başlayır. 
"Sovet yazıçılarının birinci Ümumittifaq qurultayından sonra 
keçən iyirmi il müddətində Azərbaycan sovet ədəbiyyatının ən 
böyük nailiyyəti məncə, Azərbaycan romanının yaranmasından 
ibarətdir. Ilk nəzərdə bu hadisə çox qəribə görünə bilər: necə 
olmuşdur ki, uzun inkişaf yolu keçmiş və zəngin poeziyasının 
tarixi yüz illərlə ölçülən bir ədəbiyyatda roman janrı əsasən, son 
iyirmi il müddətində yaranmışdır? Belə görünür ki, roman xalqın 
tarixində müəyyən ictimai amillər olmadan meydana çıxa bilməz. 
Yəni romanın yaranması üçün təkcə böyük ədəbi istedadların və 
görkəmli poetik şəxsiyyətlərin mövcudiyyəti hələ kafi deyildir… 
roman ədəbi janr kimi xalqın azadlıq hərəkatı meyillərinin və 
ictimai şüurun qüvvətlənməsi ilə əlaqədardır" (88, səh.229). 
Yuxarıda bu kimi konsepsiyalara kifayət qədər münasibət 
göstərildiyindən biz burada yenidən faktların dili ilə danışmaq 
fikrində deyilik. Lakin maraqlıdır ki, M.Hüseyn 50-ci illərin 
əvvəlində (1954) yazdığı məqaləsində ("Azərbaycan romanı 
R
Himalay  Ənvəroğ lu __________________________ 
 277
haqqında") "Müasir Azərbaycan romanını" ənənəyə söykənməyə 
çağıranda hansı zəngin ənənəni nəzərdə tuturdu. Cəmi "iyirmi" 
yaşı olan "Azərbaycan sovet romanını nəzərdə tuturdusa, qeyd 
etmək lazımdır ki, bu romanın ilk nümayəndələrindən olan 
M.Ibrahimov özü də hələ həmin dövrə qədər yalnız "Gələcək 
gün"ü (1948) yazmışdı. M.Hüseyn "son iyirmi il müddəti"ni ona 
görə xüsusi qeyd edir ki, romanın yaranmasını guya "xalqın 
azadlıq hərəkatı meyllərinin və ictimai şüurunun qüvvətlənməsi 
ilə əlaqədar" olduğunu bildirsin. Göründüyü kimi, M.Hüseyn 
Azərbaycan romanının yaranmasının tarixini bizim günlərdən 
(30-cu illər) başlayır və onun meydana gəlməsini "demokratik və 
istiqlaliyyət ideyalarının" vüsət aldığı zamanla bağlayır. Vaxtı ilə 
F.Köçərli də Azərbaycan romanının təkamülünün gecikməsini 
cəmiyyətdə qadının rolunun, onun azadlıq meyillərinin 
məhdudlaşdırılması ilə əlaqələndirirdi. 
Əllinci illərdə cəmiyyətin inkişafı bədii fikrin strukturuna 
və inkişafına ciddi təsir edir. Bunu "Ayrılan yollar", "Yanar ürək", 
"Böyük dayaq" kimi romanların yaranması da sübut edir. 
Ədəbiyyatımızın yüksəlişi üçün çox əhəmiyyətli olan sadə 
adamların, zəhmətkeş insanların taleyinə həssaslıq və humanizm 
kimi keyfiyyətlər aşılayan bu romanların əsas ideyaları sonrakı 
əsərlərdə də inkişaf etdirilməyə başladı. Bununla da romanlarımız 
reallığa, şəxsiyyətə, insan psixologiyasına və mənəvi-əxlaqi 
problemlərə daha dərin maraq göstərməyə başladılar. Romanın 
axtarışları ideya və məzmunla yanaşı janr-üslub məsələləri 
üzərinə də yönəldi. Məsələn, vüsətli epik lövhələrə, panoram və 
şaxəli təsvirlərə üstünlük verən romanlarla bərabər, 60-cı illərin 
əvvəllərindən başlayaraq janr ölçüləri nəzərə çarpacaq dərəcədə 
dəyişmiş, yığcam romanlar da yaranmağa başlamışdır. Bunu 
yazıçılarımızın roman təfəkküründə janr-üslub vəhdətinə nail 
olmaları kimi qiymətləndirmək lazımdır. Zamanın ideyalar dra-
mını tədqiq etməyə xüsusi meyl edən Azərbaycan romanı sənətlə 
gerçəklik arasındakı ədəbi münasibətlərə daha çox üstünlük 
verməyə başladı. "Bütün janrların janrı" (146, səh.60) kimi roman 
fərdi üslubun da tipoloji inkişafına imkan verir. Məsələn, I.Əfən-
______________________Азярбайъан романынын инкишаф проблемляри 
 
 278
diyevin "Söyüdlü arx" (1958), "Körpüsalanlar" (1960) və "Dağlar 
arxasında üç dost" (1963) və s. əsərləri həm tarixi, həm də bədii 
sənətkarlıq mənasında Azərbaycan romanının yeni inkişaf 
mərhələsinin məhsulu kimi qəbul edilə bilər. "Söyüdlü arx"la 
müqayisədə "Körpüsalanar"dakı obrazlarının süjet və kompo-
zisiya həllinin "qeyri-tipikliyi" bədiilik baxımından sonuncuya 
müəyyən üstünlük verir. "Söyüdlü arx"ın roman ölçüləri təkcə 
həcmindən deyil, həm də bütün struktur komponentlərindən də 
aydın görünür. "Körpüsalanlar" həm həcminə, həm təhkiyə 
xüsusiyyətinə, həm də qəhrəmanların süjetinə görə, daha çox 
povest janrı üstündə köklənmişdir. Buradan belə bir nəticə çıxır 
ki, janrın həcmi bədiiliyin "mütləq" səviyyəsini ifadə etmir və 
əsərlərin müqayisəsi baxımından bu və ya digər tərəfə heç bir 
estetik üstünlük vermir. Bununla belə roman janrında yazılan əsər 
povest janrında yazılan əsərlə həm janrına görə, həm də tipo-
logiyasına görə müqayisə edilə bilər. Lakin burada da ölçü hissini 
itirmək olmaz. Məsələn, I.Əfəndiyevin "kənd" nəsri ilə ("Söyüdlü 
arx", "Dağlar arxasında üç dost") "şəhər" nəsri ("Körpüsalanlar", 
"Sarıköynəklə Valehin nağılı") arasında mövzu tipologiyası 
baxımından müqayisə aparmaq istənilən səmərəni verməz. Yaxşı 
olar ki, I.Əfəndiyevin "şəhər" nəsri ilə B.Bayramovun ("Arakəs-
mələr"), Anarın ("Ağ liman", "Beşmərtəbəli evin altıncı mərtə-
bəsi", "Macal"), V.Babanlının ("Vicdan susanda"), S.Azərinin 
("Dalanda"), "şəhər" mövzusunda yazdığı romanlar müqayisə 
edilsin. 
Bəzən roman təfəkkürünün dolğunluğunu əsərin zahiri həc-
mi ilə müəyyən etməyə çalışırlar. Lakin romanın qəhrəmanının və 
öz həyatının tarixi dönüş mərhələsini yaşayan xalqın, yaxud onun 
ayrı-ayrı adamlarının "epik ideyasının", başqa sözlə "bütün həya-
tının" ensiklopedik ölçüdə göstərilməsi hələ roman təfəkkürünün 
böyüklüyü demək deyil. Çünki roman təfəkkürünün həcmi əsərdə 
"deyilən"lə yanaşı, duyulanı və idrak ediləni də ifadə edir. 
Sonuncular daxili məzmunu bildirir. 
Anarın "Beşmərtəbəli evin altıncı mərtəbəsi" romanı məhz 
bu baxımdan diqqəti cəlb edir. Məsələn, bu romanla bilavasitə 
Himalay  Ənvəroğ lu __________________________ 
 279 
şəhər məişəti deyil, məhz mövcud ictimai varlığın problemləri əks 
etdirilir. Müəllif şüurlu şəkildə varlığı məişətdən xilas edərək onu 
"şüurun və qəlbin dialektikası" axınına qoşur. Roman daim 
fikirdən hissə və ya əksinə, hissdən fikrə doğru irəliləyən rasional 
şüurun son dərəcə dəqiq təhlilləri ilə özünün bədii məntiqini 
əmələ gətirir. Müvafiq olaraq yazıçı süjetin çərçivəsindən 
"kənara" çıxsa da, romanın özündə olan janr "təhkimliliyini" 
qəbul etməli olur. Eyni zamanda Y.Səmədoğlunun "Qətl günü" 
romanında aparıcı qəhrəmanın müəlliflə və bilavasitə özü ilə 
mükalimə və mübahisə etməsinin əsərin strukturuna ciddi təsir 
etdiyini görməmək mümkün deyil. Romanın bu "tipdə qurulması 
təkcə "Qətl günü", yaxud I.Hüseynovun "Məhşər" və "Ideal" 
romanları üçün deyil, həm də son dövrdə yazılan Azərbaycan 
romanının müəyyən qisminin mühüm kompozisiya və ümumən 
bədii struktur prinsipidir. Hərəkətin kəskin mübahisələr, daxili 
monoloq və dialoqlar, çoxsəslilik nöqteyi-nəzərlərin və "va-
riant"ların müxtəlifliyi əsasında qurulması müasir romanın 
struktur tərzi kimi son dövrdə Azərbaycan yazıçılarının sərf-nəzər 
etdiyi üsullardandır. Təkcə "Qətl günü", M.Süleymanlının "Köç", 
I.Hüseynovun "Yaşıl teatr", "Ideal", "Məhşər", S.Əhmədovun 
"Yaşıl teatr", "Azığa doğru", "Yasamal gölündə qayıqlar üzürdü", 
Əfqanın "Katib", "Gülyanaq", C.Əlibəyovun "Mənim analı 
dünyam", I.Əfəndiyevin "Sarıköynəklə Valehin nağılı", "Geriyə 
baxma, qoca", Ç.Ələkbərzadənin "Çalpaqlı", H.Abbaszadənin 
"Burulğanlar", C.Bərgüşadın "Siyrilmiş qılınc" romanlarında 
zahiri hadisə və faktlar, tarixin xronikası deyil, məhz fikir və hiss 
vurğulanır. Bu, həm "kənd", həm "şəhər" həyatının, həm də elm 
və zəhmət adamlarının təsvirində özünü aydın şəkildə göstərir. 
Məsələn, "şəhər" mövzusunda yazılan "Beşmərtəbəli evin altıncı 
mərtəbəsi" romanında dramatik psixologizm fərdi talelərin 
təsvirində təhkiyənin hadisə "vurğusu"nu minimuma endirməklə 
bədii çərçivəni daxildən genişləndirmiş və bununla da predmetin 
dəyişməsinə səbəb olmuşdur. Belə halda romanın novator 
mahiyyəti ənənəvi situasiya ilə pərdələnir. Məsələn, Təhminə və 
Zaur romantik məhəbbət qəhrəmanları kimi iztirab çəkməli 
______________________Азярбайъан романынын инкишаф проблемляри 
 
 280
olurlar. Ənənəvi qəhrəmanlar kimi onlar da məhəbbətin odunda 
yanırlar. Lakin Anarın qəhrəmanlarının sakin olduqları real həyat 
mərtəbəsi (beşinci mərtəbə) onların səadətinə deyil, iztirablarına 
səbəb olur. Qəhrəmanlardan biri – (Təhminə) öz xoşbəxtliyini 
mövcud olmayan mərtəbənin (altıncı mərtəbə) sakini olmaqda 
görür. Ona görə də ruhi həyata qovuşmağa (altıncı mərtəbə) can 
atır. O mərtəbəyə ki, klassik-romantik qadın qəhrəmanları əsil 
səadəti orada – ruhlar aləmində arayırdı. Bu mənada Anarın 
Təhminəsinin son dərəcə mürəkkəb, ziddiyyətli, Keşməkeşli və 
qeyri-romantik bir aləmdə yaşadığına baxmayaraq stixiyası 
məhəbbətin romantikasına köklənməsi onu Nizami və Füzulinin 
bəzi "talesiz", lakin ümuminsani məhəbbəti yüksəldən qəhrəman-
larının sakini olduqları mənəvi məkanın övladına çevirir. Bu 
baxımdan varlığın fövqünə qalxa bilməyən gündəlik həyat və 
onun "şəhər" nəsri göründüyü kimi, fərdi üslubun imkanı sa-
yəsində özünün "ənənəvi" romantik qəlb həyatını qoruyub saxlaya 
bilir. Anarın "Beşmərtəbəli evin altıncı mərtəbəsi" romanından 
fərqli olaraq Y.Səmədoğlunun "Qətl günü" romanı müxtəlif 
zaman proyeksiyaları üzərində qurulub. Məlum olduğu kimi, bu 
romanın məzmunu özündə təkcə gündəlik hadisələri və məişət 
təfərrüatlarını deyil, məhz bilavasitə ümummilli və ümuminsani 
problemləri ifadə edir. 
Vaxtı ilə dünya romanı özünün iri həcmli əsərlərində tanın-
mış və məşhurlaşmışdır. Bu mənada romanın poetik dünyasında 
"Səfillər", "Hərb və sülh", "Abay", "Sakit Don", "Şamo" mühüm 
yer tutur. Bu qəbildən olan əsərlər uzun müddət və sanki bütün 
dövrlər üçün janr nümunəsi, onun ideal modeli hesab edilmişdir. 
Lakin zaman keçdikcə romanda özünüdərk prosesi gücləndi və 
həcm anlayışına münasibət dəyişildi. Məsələn, Y.Səmədoğlunun 
184 səhifədən ibarət olan "Qətl günü" romanını həmin əsərlərlə 
nisbətdə götürəndə heyrətlənməyə bilmirsən. Həcmin zahiri mə-
nasında "zəmin-asiman" fərqi vardır. Halbuki, 184 səhifəlik bir 
roman müəllif ömrünün nə az, nə çox, düz dörd ilini aparmışdır. 
Bu da təsadüfi deyil. Çünki yazıçı həcmi sıxlaşdırmaqla fikrin 
meydanını genişləndirib və əsərini elə bir məqam üzərində 
Himalay  Ənvəroğ lu __________________________ 
 281 
kökləyib ki, orada həyat, tale, tarix və onun hökmü, ali məişət 
təfərrüatları və müasir insanın əhval-ruhiyyəsi sintez təşkil edib. 
Burada hər bir cümlənin, sözün rəmzi mənası var. "Qətl günü" 
romanının üzündə verilən göz və onun damlaları təkcə bu əsərin 
ideyasını predmetləşdirmir, eyni zamanda insanlığın faciəli tale-
yini predmetləşdirir. Vaxtı ilə böyük Füzuli də "tökər qan çeşmi 
giryanım" və "gözümdən axan qanlı su" deyəndə təbiidir ki, təkcə 
öz halını deyil, həm də ümumən lirik qəhrəmanın tragik taleyini 
ifadə edirdi. Ona görə də insanlığın keçdiyi yola nəzər salan "Qətl 
günü" romanının ləyaqətini daxili ideya və məzmunda axtarmaq 
qənaəti meydana çıxır ki, bu da birbaşa janrın poetikası ilə bağlı 
olan və ona təsir edən məsələdir. 
Füzulinin lirik qəhrəmanı da həmdərd tapmayanda, "düş-
mək qəvi", "gövran bisikun" olanda gözündən "qanlı su" axıdır. 
Y.Səmədoğlunun romanında şair qətlinə fərman verilir. Edam 
zamanı şair "ömrü boyu uca qamətlərini və ala gözlərini vəsf 
etdiyi gəlinləri, qızları görəndə gözündən bir damla da yaş axdı: 
bu damla da ağ deyildi. Bu damla da qırmızı idi" (124, səh.150). 
Ona görə də yazıçı belə qənaətə gəlir ki, "…Şairi zindandan çı-
xarıb edam yerinə aparanda al günəş dağların başında qan tuluğu 
kimi sallanıb durmuşdu". Yeri gəlmişkən qeyd etmək lazımdır ki, 
Y.Səmədoğlu ayrı-ayrı şəxslərin əhval-ruhiyyəsilə və konkret 
vəziyyətlə bağlı olaraq günəş, qırmızı, göz, külək, ulduz, soyuq, 
buz və s. rəmzi atributlardan geniş istifadə edir. Məsələn, "Neçə-
neçə sənələr bundan qabaq günəş elə bir ah çəkmişdi ki, dünyanın 
suları yoxa çıxmışdı, yarpaqları qurumuşdu…", Baba Kahanın 
dibsizliyində bir külək yatağından baş qaldırırdı…". Şairi edam 
etdirəndən sonra "xədim hökmdar"da, xacə Ənvər də saray 
zirzəmisində buzlanıb ölürlər. Romanın aparıcı qəhrəmanı xəstə 
olası adam (xəstə olan adam) da ölüm ayağında "mənə soyuqdur 
doktor…" deyir. 
Romanın başlıca ideyası, fəlsəfi qənaəti insanların münasi-
bətinə və tragik talelərinə səbəb olan amilləri göstərməklə bərabər 
"tarixin bətninə", güzgü tutmaqdır". Baba Kahanın oyumundan 
qopmuş qəfil külək də müsibət gətirir. "Xədim hökmdar"da 
______________________Азярбайъан романынын инкишаф проблемляри 
 
 282
insanlığın qənimidir. Bütün zamanlarda və cəmiyyətlərdə Sədi 
Əfəndilərə düşmən kəsilənlər olub. Ona görə də müasirlərimizin 
obrazlarından olan "xəstə" qəzəvi-qədərə inanır və dünyanın 
faniliyi ideyasını daim özünə təlqin etdirir. Bir halda ki, cəmiyyət 
Sədi Əfəndi kimilərin qətlinə fərman verir, deməli, dünyada haqq-
ədalət yoxdur. Romanın 176-cı səhifəsində Y.Səmədoğlu yazır: 
"Və bir də haçansa gözləri açıq qalmış bir şairin, haradasa gün 
işığına çıxmış yarımçıq bir misrasını, qara buludlar üzərində 
parıldaşan ulduzların gümüşü işığına qovuşurdu; əcəldən möhlət 
istədim, möhlətimi əsirgədi… 
Zəminəni tələsik o biri otağa qovub, yataq otağının qapısını 
arxadan bağlamış Mark Georgiyeviç Berqmanın isə az qalmışdı 
ağlı başından çıxsın. Çünki xəstənin açıq qalmış gözlərində hərəsi 
alma boyda iki ulduz yanırdı. 
Doktor tez əlini uzadıb o gözləri qapadı". Göründüyü kimi 
əcəl heç kimə möhlət vermir. Çox-çox sənələr bundan əvvəl 
edama məhkum edilən şairə də, iyirminci əsrin tragik qəhrəmanı 
olan Sədi Əfəndiyə də, yaxın müasirimiz xəstə olan adama da və 
onun həmkəndlisi "Moşunun qohumu" doxdur Mahmıda da. 
Lakin müəllifi düşündürən suallardan biri budur ki, ölüm şərbətini 
içib onun körpüsündən keçən adamlar hansı əməllərin sahibidir? 
Nə qədər qətl günü olar? Baba Kahanın partladılması günü, nə 
üçün qətl günü oldu? Romanda Baba Kaha və insan taleyi qarşı-
qarşıya durur. Bir sözlə əsərin struktur məzmunu elə dərin daxili 
ideyalar doğurur ki, bunun nəticəsində nəinki bədii təfəkkürün, o 
cümlədən məntiqi idrakın da üfuqləri xeyli genişlənir. Bu isə 
bilavasitə janrın poetikasına və estetik tutumuna ciddi müsbət 
təsir edir. Baba Kahanın zülmətində baş verən əhvalatlar, gələn 
xəbərdarlıqlar insanı müasir dünyamızda romantik, fantasmaqorik 
bir aləmə aparır, xəstələnən adam yuxularında xeyir-şər 
dünyasına qovuşur. Ona görə də "Qətl günü" janr tipologiyasına 
görə nə "roman hadisə", nə "roman tale", nə də "xarakterlər 
romanı"dır. Əsərdə "roman-esse"", "roman-pritça" xüsusiyyəti 
üstünlük təşkil edir. 
Himalay  Ənvəroğ lu __________________________ 
 283 
Romanın ilk səhifəsində epiqraf kimi verilən aşağıdakı 
fikirlər əsərin ideya-məzmunu ilə bilavasitə səsləşir: "-Yolun ha-
radır, qardaş. - "Son mənzilədir, bacım." Həqiqətən də romanda 
yolunu son mənzilə salanların taleyindən bəhs edilir. Eyni za-
manda romanın süjet xətti və təhkiyə strukturu sanki "Bir xəstənin 
qulağına gələn səslərdən" yaranır. Əsərin 5-ci səhifəsində 
dünyanın o başında yatağından baş qaldıran və Baba Kahanın 
zülmətində gərnəşən, torpaqda dərin şırımlar açan külək roman 
boyu müxtəlif talelərə qənim kəsilir və hətta xəstənin özünü də 
son mənzilə yola salır: "Telefon dəstəyində uğultulu bir külək 
əsirdi, xəstənin bədəninə elə bir üşütmə doldu ki, dişləri bir-birinə 
dəydi. Amma özü dediyi sözləri eşitmədi… Arxadakı qapı da, 
qabaqdakı qapı da kip bağlı idi və yalnız telefon dəstəyindən 
gələn boğanaqlı küləyin səsindən nə qulaq-qulağı eşidirdi, nə də 
göz-gözü görürdü. Sonra Baba Kahanın oyumundan qopmuş qəfil 
külək topa-topa qara buludları, topa-topa ağ buludları boğanaqlı 
axarına qatıb, adi küləklər şəhəri olan bir şəhərin göy üzünə yığdı, 
ayı və ulduzları görünməz elədi, son gücünü də toplayıb bütün 
kilidli qapıları taybatay açdı" (124, səh.175-176). Göründüyü 
kimi, xəstənin qulağına gələn səslər adi adamın qulağına gələn 
səslərdən fərqlidir. Səslər ideyanı bir tərəfdən mücərrədləşdirir, 
digər tərəfdən insan taleyində və konkret süjetdə onu pred-
metləşdirir. 
"Qətl günü" bir müəllifin, ümumən müasir Azərbaycanın 
romanının sənətkarlıq imkanlarını meydana çıxaran çox dəyərli 
əsərdir. Məsələn, "Dərd də azar kimi, gələndə batmanla gəlir" 
kəlamının romanın müxtəlif yerlərində kompozisiya ünsürü kimi 
təkrarlanması təkcə ideyanı mücərrədləşdirmir, eyni zamanda 
onun folklor poetikası üstündə köklənməsinə zəmin yaradır. Ona 
görə də romanın süjetində predmetləşən ideya obrazların zahiri 
fəaliyyət meydanının genişlənməsinə imkan vermir. 
«Romandakı şərti-metaforik obrazlardan ikisi öz məna 
tutumu ilə xüsusilə seçilir: Baba Kaha və Kirlikir. Roman 
haqqındakı tənqidi məqalələrdə bu obrazların mahiyyəti, açılışı ilə 
bağlı maraqlı fikirlər söylənmişdir» (118, səh 64). 
______________________Азярбайъан романынын инкишаф проблемляри 
 
 284
Yazıçı "xəstə, hələ xəstələnməmişdən qabaq", "gələcəyin 
xəstəsi" ifadələrini işlətsə də, əsasən qəhrəmanının xəstə olduğu 
dövrü, onun ruhi-mənəvi sarsıntılar keçirdiyi məqamları təsvir 
edir. Müəllifin əsərdə tətbiq etdiyi incə sənətkarlıq üsulları öz 
bəhrəsini vermiş və əslində keçilməmiş yollarla gedərək roman 
təfəkküründə yeni şırımlar açmışdır. Idrakı qanadlandırmaq, qəlb 
həyatına gizli yollar açmaq, fikri keçidlər və körpülər salmaq, 
hadisələrin daxili mənasını açmaq üçün birinci şəxsin danışığı ilə 
müəllif təhkiyəsini ustalıqla əlaqələndirmək "Qətl günü" romanı-
nın məziyyətləri olmaqla yanaşı, həm də bu və ya digər şəkildə 
janrı fərdi yaradıcılıq imkanı hesabına zənginləşdirməyə xidmət 
edir. Baba Kaha öz zülməti ilə Olimp dağının zirvəsində əyləşən 
Allahlar Allahı Zevs kimi taleləri müəyyən edir və insanları 
cəzalandırır. "Nizəli-qalxanlı adamların" keşik çəkdiyi uzaq keç-
mişin hökmdarları, yaxın keçmiş - "Zülfüqar kişinin Mahmuda 
təfərrüatı ilə danışdığı uryadnik əhvalatı" (124, səh.175-176), Adil 
Salahovların Sədi Əfəndilərə sorğu-sualları, "xəstə olan adam"la 
"kirli kir"in mükalimələri müəllif konsepsiyasında assosiasiya 
əlaqəsi əmələ gətirir. Bu isə bədii təfəkkürlə yanaşı mücərrəd 
təfəkkürə də geniş meydan verir. Romançının konsepsiyasına 
görə elə bir cəmiyyət və zaman qatı məlum deyil ki, orada insanın 
taleyi "Sinəsindən yaralanmış", torpağın üstündə çabalayan turacı 
xatırlatmasın" (124, səh.5). "Qətl günü" romanında aparıcı 
qəhrəmanın – xəstə olan adamın" təhkiyəsi, müəllif təhkiyəsi 
hadisələrin gedişində birləşərək vahid bədii konsepsiya əmələ 
gətirir. Bu, romanın janr estetikasını zənginləşdirməklə bərabər, 
onun ümumi strukturunu da mürəkkəbləşdirir. Romanın süjeti 
gərilən və davamlı funksional "kəsiklərin" tarıma çəkilməsini 
xatırladır. Burada kulminasiya bizi daim keçmişə aparırsa, 
düyünlərin açılmasını indiki zamana yönəldir. Nəticədə hər iki 
zaman sənətkarın münasibətindən keçir. Müasirliyə keçmişin 
davamı kimi baxmaq romanda yeni janr prinsipi kimi meydana 
çıxır. Əgər geniş struktur təhlil aparılsa, "Qətl günü" romanının 
özünəməxsus bədii sistemi, yazıçının yaradıcılıq dəst-xətti və 
davamlı fərdi üslubu aşkar edilər. Elə ümumi süjeti "xəstə olan 
Himalay  Ənvəroğ lu __________________________ 
 285 
adamın" "romanı" üstündə kökləmək ustalığı buna əyani 
sübutdur.  
Son dövrlərin romanını struktur təhlildən keçirəndə onun 
bədii sistemində ayrı-ayrı komponentlərin inkişafı aydın 
müşahidə edilir. Bunu I.Əfəndiyevdən tutmuş M.Süleymanlıya 
qədər bütün romançılarımızın uğurlu yaradıcılıq axtarışlarından 
da görmək olur. Janrın irəliləyişi yazıçılarımızın bədii təfəkkürün-
dəki roman imkanı ilə bağlıdır. Məsələn, 70-ci illər Azərbaycan 
romanında C.Əlibəyovun "Həyatın özü", H.Seyidbəylinin 
"Tərsanə", B.Bayramovun "Fəhlə qardaş" əsərlərində "istehsalat" 
mövzusunun yenidən görünməyə başlaması göstərdi ki, əvvəlki 
"istehsalat" romanlarından fərqli olaraq bu romanlarda fəhlə 
həyatı əhatəli və geniş lövhələrdə, ruhi-mənəvi proseslər əsasında 
təsvir edilmişdir. Hər üç romanda süjetin şaxəli, predmetin 
çoxcəhətli bədii idrakın vüsətli olması diqqəti cəlb edir. Başqa 
sözlə, bu romanlarda fəhlənin işi və onun xarakteri həm estetik-
idraki baxımdan, həm də bədii sənətkarlıq mənasında daha 
qabarıq şəkidə nəzərə çarpdırılır. Yazıçılarımız müvafiq olaraq 
"istehsalat" mövzunun zahiri tərəfini: sovet dövrü ədəbiyyatı üçün 
ənənəvi olan tərəfi deyil, bilavasitə mənəvi həyatın bədii tədqiqini 
əsas predmetə çevirmiş və bununla da qəhrəmanların nüfuz 
dairəsini kifayət qədər genişləndirə bilmişlər. Vaxtı ilə "kolxoz" 
və "istehsalat" mövzusunda yazılan əsərlərdə xronologiya, təsvir 
üstünlük təşkil edirdisə, müasir "kənd" və "şəhər" romanı 
xatirəyə, retroya meydan verir. "Kolxoz" və "istehsalat" möv-
zuları anlayışı bu gün yalnız tipoloji mənaya malikdir. Bu ba-
xımdan həmin mövzular müasir anlamda tənqidə dözməsə də, nə 
ədəbiyyatımızın həmin mövzularla bağlı məhsulunun, nə də 
onların qabarıq verilməsinə səbəb olan tarixi mərhələnin üstündən 
xətt çəkmək olar. 
S.Əhmədovun romanlarında isə yaddaşa qayıtmaq və tarixə 
söykənmək istəyən qəhrəmanlar mühüm yer tutur. Onun "To-
ğana" və "Azığa doğru" romanlarının başlıca ideyası milli varlıq 
üstündə köklənməyin vacibliyini təlqin edilməsidir. S.Azərinin, 
Ç.Hüseynovun, M.Ibrahimbəyovun, R.Ibrahimbəyovun, M.Süley-
______________________Азярбайъан романынын инкишаф проблемляри 
 
 286
manlının da əsərlərində qəhrəmanların mənəvi axtarışlarına 
üstünlük verilir. M.Ibrahimbəyovun "Ondan yaxşı qardaş yox 
idi", Elçinin "Toyuğun diri qalması", "Dolça", M.Süleymanlının 
"Duzsuzluq", "Dəyirman", Ə.Əylislinin "Mənim nəğməkar 
bibim", "Tənha narın nağılı", "Adamlar və ağaclar", "Söyüdlərin 
sarı işığı", R.Rövşənin "Daş" əsərləri zahiri həcminə görə povest 
adlandırılsalar da müəlliflər bir çox hallarda öz personajları ilə 
mürəkkəb dialoqa girərək daxildən onlar üçün roman zəmini 
yaradırlar. Məlum olduğu kimi, bu əsərlər əsasən pritça-simvolika 
üstündə kökləndiyi və məcazları kifayət qədər bol olduğu üçün 
onların janr həcmini ilk baxışdan birdən-birə müəyyən etmək 
çətindir. Romanın "çoxjanrlı janr" (126, səh.474) olması, başqa 
janrlardan istifadə etməsi və onları hətta öz içərisinə "udması", 
estetik "konfliktə" girməsi digər janrlarla müqayisədə ona 
üstünlük verir. Başqa janrlardan fərqli olaraq roman təhkiyədə 
zaman və məkan çərçivəsini haçalamaq və eyni zamanda bir-
ləşdirmək imkanına malikdir. O, dialoqa və subyektiv başlanğıca, 
epoxanın dərin ziddiyyətlərinə və ən mühüm ictimai-tarixi 
hadisələrinə maraq göstərən və "hazır gerçəkliklə" canlı əlaqə 
yaradan janr kimi bədii təfəkkürün roman imkanına əsaslanır. Yu-
xarıda adları çəkilən həmin romanlar (povestlər) mövzu və yara-
dıcılıq fərdiliyi baxımdan müxtəlif olsalar da, aparıcı qəhrə-
manları tale oxşarlığı cəhətdən birləşirlər. Həqiqətən də Anarın, 
Ə.Əylislinin, M.Ibrahimbəyovun, R.Rövşənin roman və povest-
lərində süjet aparıcı qəhrəmanın taleyi və "şəxsi həyatı" əsasında 
qurulmuşdur. "Köç", "Tənha narın nağılı", "Sarıköynəklə Valehin 
nağılı", "Daş" və bir sıra başqa əsərlərdə bədii görmənin və təs-
virin realist epik prinsiplərindən daha çox "nağıl"ın romantik 
prinsiplərindən, folklor təhkiyəsinin texnikasından istifadə 
edilmişdir. Məsələn, R.Rövşən "Daş" adlı roman-pritçasında 
insanın mahiyyətini açmağa, xeyrin və şərin həqiqi meyarlarını 
dürüstləşdirməyə və bununla əlaqədar olaraq insanın davranış 
formalarını və başqa dəyərlərini müəyyənləşdirməyə səy göstərir. 
Bu onunla izah olunur ki, "roman-rəmz"in kompozisiyası "fəal" 
süjetli romanlarla müqayisədə mücərrəd xarakter daşıyır və 
Himalay  Ənvəroğ lu __________________________ 
 287 
qəhrəmanlar çox zaman simvola çevrilirlər. Romanın bu tipi "saf" 
epikliyi, hadisələrin obyektiv inkişafını deyil, fikri-mənəvi 
meylləri üstün tutur, hətta bəziləri sonuncunu "romanın ən ciddi 
vəzifəsi" (140, səh.84) hesab edirlər. 
"Sarıköynəklə Valehin nağılı", "Ondan yaxşı qardaş yox 
idi", "Yaşıl teatr", "Qətl günü", "Beşmərtəbəli evin altıncı mərtə-
bəsi" romanlarında müəllif müdaxilələri müvafiq olaraq lirik hə-
yəcanlı notların çoxalmasına səbəb olur. Məsələn, "Köç", "Qətl 
günü", "Ölüm hökmü" romanları ilk baxışdan sanki obyektiv Alə-
mə pəncərə açırlar. Müəlliflər hərəkəti sərbəst şəkildə bir za-
mandan digərinə keçirə bilir və eyni vaxtda bir neçə personajı 
təhkiyənin mərkəzində saxlayıb iştitrakçıları daxili konfliktdə 
birləşdirə bilirlər. Bu tipli romanlarda intonasiya, emosional kök-
lənmə təsvirin obyektiv-təhkiyə ədası ilə deyil, mahiyyət etibarilə 
lirik-subyektiv və romantik ehtirasların coşması əsasında yaranır. 
Ona görə də müasir Azərbaycan romanının janr strukturuna 
birmənalı yanaşma istənilən nəticəni vermir. Məsələn, "Qətl 
günü" romanında epik idieyanın mövcudluğu faktdır. Çünki bu-
rada tarix və müasirlik, fərdi tale və xalq taleyi birləşir. Müəllifin 
düşüncələri isə eyni dərəcədə həm keçmişə, həm indliyə, həm də 
gələcəyə istiqamətlənir. Digər tərəfdən, "Qətl günü" özünün 
gərgin daxili romantik-psixoloji intriqasına görə son dərəcə lirik 
əsərdir. Doğrudan da, əsərə "realizm" nöqteyi-nəzərindən yanaş-
dıqda müəyyən sual və iradlar meydana çıxa bilər. "Realizm" 
nöqteyi-nəzərindən "kənara çıxmaq" halları təkcə "Qətl günü"ndə 
deyil, son dövrdə yazılan bir çox başqa Azərbaycan romanlarında 
da müşahidə edilir. Bu tipli romanlarda təhkiyə strukturu 
bilavasitə predmetin epik-obyektiv inkişaf əlaqələrindən doğmur. 
Lakin bununla belə həmin əsərlərdə də süjet-kompozisiya xəttini 
ümumi məzmundan ayırmaq olmaz. Məsələn, "Qətl günü" 
romanında epik xarakter yalnız əvvəldə və sonra özünü göstərir 
ki, bu da əsərin janr məzmununa təsir edir. Ona görə də "Qətl 
günü" öz janrını bilavasitə lirik-romantik başlanğıc üstündə 
kökləyə bilmir. Çünki burada tarixin "şəxsi" dramı deyil, onun 
faciəsi ön plana çəkilir. Bununla belə onu bilavasitə epik əsər 
______________________Азярбайъан романынын инкишаф проблемляри 
 
 288
adlandırmaq da çətindir. Romanda hadisənin meydanı hiss olu-
nacaq dərəcədə dardır, hərəkətin axarı ayrı-ayrı insanların ta-
leyindən kənara çıxsa da ümumən müəllif fikrinin və mövqeyinin 
təsiri altındadır və şəxsi-lirik intonasiya ilə nizamlanır. Burada 
diqqəti cəlb edən cəhət ondan ibarətdir ki, "indiki zaman" sadəcə 
məzmunlu tərəf kimi bilavasitə janr problemi hesab edilir. Çünki 
realist istiqamətli əsərlərdə sənətkarın öz zamanına qoşulması 
təbiidir. 
Anarın, Elçinin, Ə.Əylislinin roman və povestlərində də 
qəhrəmanlar həyatın öz axarına, həqiqətin "dibinə", ideala güzgü 
tuturlar. Həmin əsərlərdə xeyirlə-şərin bir-birinə bağlılığı və eyni 
zamanda onları aralamağın "çətinliyinin" göstərilməsi mühüm yer 
tutur. Bununla yanaşı guya müasirliyin "hazır olmayan fakturası-
nın" sənətkarları qeyri-müəyyən mövqeyə, yəni təsvir predmetinə 
qiymətdə müəyyən sosial-mənəvi meyarları itirməyə gətirib 
çıxarması qənaətini qəbul etmək də ədalətsiz olardı. Lakin bu da 
həqiqətdir ki, yazıçılarımız müasir materialı romana çevirməkdə 
daim çətinlik çəkirlər. 
Müasir Azərbaycan yazıçıları romanlarında monoloqdan, 
"daxili insan" (Belinski) obrazından geniş istifadə edərək ümu-
mən janrda lirik-dramatik potensiyalın güclənməsində fəal mövqe 
tuturlar. Ona görə də romanlarımızın strukturasının zənginləşməsi 
bir tərəfdən həmin daxili monoloqla bağlıdırsa, digər tərəfdən 
təhkiyədə "ənənəyə, obyektiv-təsvir ədasına"qayıtmaq" meyli ilə 
əlaqədardır. Bu, roman təfəkkürünün janrın daxili imkanları ilə 
birbaşa bağlılığını aydın göstərir. Məsələn, I.Hüseynovun 
"Məhşər" romanı ilə S.Əhmədovun "Toğana" romanını yalnız 
cərəyan edən hadisələrin hədsiz zaman uzaqlığı, dövr müxtəlifliyi 
ayırmır, burada təsvir predmeti də bir-birindən kəskin şəkildə 
fərqlənir. Əgər tarixi əsərdə obrazların şəxsi həyatları da 
görünürsə və bu daha çox azadlıq ideyaları uğrunda mübarizədə 
göstərilirsə, müasir mövzulu roman olan "Toğana"da iştirakçılar 
şəxsi planda, bilavasitə istirahət vaxtlarındakı həyatları ilə, bir 
qədər də romantik planda canlandırılır. Lakin hər iki müəllif qəh-
rəmanların daxili aləmini, düşüncələr axarını, fikri qənaətlərini 
Himalay  Ənvəroğ lu __________________________ 
 289 
genişliyi və ardıcıllığı ilə açıb göstərməyə üstünlük verir. Eyni 
qənaətə "Xudafərin körpüsü" (F.Kərimzadə), "Mahmud və 
Məryəm" (Elçin) kimi tarixi romanlarla müasir mövzuda yazılan 
"Gilənar çiçəyinə dediklərim" (Ə.Əylisli) və "Ceyrançöllü Qoç 
Kərəməli" (V.Nəsib) əsərlərinin qarşılıqlı müqayisəsi zamanı da 
gəlmək olur. Ona görə məsələ mövzunun "tarixi" və yaxud 
"müasir" olmasında deyil. Çünki hansı tarixi dövrdə yaşamasın-
dan asılı olmayaraq insan insandır və o, öz dövrünün sosial-mə-
nəvi məzmununu daşıyır. Yazıçılarımız qəhrəmanlarının daxili 
dünyalarının elə nazik tellərini tərpədir ki, mücərrəd zaman deyil, 
onlarda mövcu olan ümuminsani meyllər meydana çıxsın. 
Göründüyü kimi, zaman insanları birləşdirən amillərdən yalnız 
biridir. Məsələyə insan konsepsiyası baxımından yanaşanda 
"tarixi" və "müasir" mövzular və onların daşıyıcıları haqqında ki-
fayət qədər amil tapmaq olar. "Dəli Kür", "Pərvanə" və "Məhşər" 
kimi romanlarda xalqı milli-tarixi taleyi ilə vəhdətdə göstərmək 
eyni zamanda zəngin mənəvi dəyərlərin də meydana 
çıxarılmasına səbəb olur ki, bunu konkret zaman ölçüsünə 
sıxışdırmaq mümkün deyil.Insan konsepsiyası əsasında tarixi tale 
axtarışları, sonrakı illərdə F.Kərimzadənin "Xudafərin körpüsü", 
Elçinin "Mahmud və Məryəm", I.Əfəndiyevin "Geriyə baxma, 
qoca…", Ç.Hüseynovun "Labüdlük" romanlarında davam etdiril-
di. Tarixi-nəsrimizdə yeni dirçəlişi əks etdirməklə yanaşı onlar 
bilavasitə bu sahədə aparılan ideya və forma axtarışlarını da nü-
mayiş etdirirlər. Lakin "Geriyə baxma, qoca…" romanında həyat 
materiallarının pərakəndə təqdimi xronologiyanın səpələnməsi 
ümumiləşdirmələri dərinləşdirməyə, tariximizin mürəkkəb dövrü 
haqqında konkret həqiqəti çatdırmağa imkan verməmişdir. 
"Labüdlük"də isə müəllifin bədii formanı mürəkkəbləşdirməyə 
həddən artıq səy göstərməsi problemin vacibliyinin, müasirliyinin 
və sənətkarın mövqeyinin axıra qədər dərk edilməsini çətin-
ləşdirir. Tarixi həqiqətə sədaqətin güclənməsi xalq həyatının 
təfərrüatlarına, milli xarakterlərə meylin artması və bunların 
romanlarımızda predmetləşdirilməsi "Xudafərin körpüsü" roma-
nında daha aydın şəkildə öz əksini tapmışdır. Romanda Azər-
______________________Азярбайъан романынын инкишаф проблемляри 
 
 290
baycan dövlətçilyi məsələləri və onun bel sütunu Şah Ismayıl 
Xətainin uşaqlığı və gənclik illəri, mübarizələrdə keçən ömrünün 
ilk səhifələri canlandırılır. Bununla yanaşı, romanda Şah Ismayıl 
Xətainin tarixi siması ilə bədii xarakteri bir-birini tamamlayır və 
müəyyən fərqlərin olmasına baxmayaraq romanın süjeti tarixi 
bütün keşməkeşlərilə, zamanı bütün burulğanları ilə göstərməyə 
imkan verir. Ona görə də bu əsər bəzi tərcümeyi-hal romanların-
dan fərqli olaraq şəxsiyyətin empirik və ya sosial-mənəvi 
həyatının təfsilatı deyil, məhz zamanın epik əlaqələrini birbaşa 
əsas təsvir obyektinə çevirərək dövrün ümumiləşmiş obrazını 
yaratmağa üstünlük verən tarixi qəhrəmanlıq "dastan"ıdır. Bila-
vasitə idrak inikası obyekti kimi götürülən Ağqoyunluların haki-
miyyəti illərinin siyasi mənzərəsi romanın çoxşəkilli süjet struktu-
runu, müvafiq olaraq hadisələrin iştirakçılarının sayına və 
bununla yanaşı tarixi roman janrının poetikasına mühüm təsir et-
mişdir. Doğrudan da, burada salnamə, tarixi xronika xüsusiyyəti 
açıq hiss edilir. Tarixi xronika xüsusiyyəti Elçinin "Mahmud və 
Məryəm" romanında da müşahidə edilir. Lakin mövzunu ənənəvi 
yolla irəlilədən F.Kərimzadədən fərqli olaraq Elçin təhkiyədə 
qəfil keçidlərə, "uyuşmayan" ünsür və komponentlərin vəhdətinə, 
süjetin gözlənilməz gedişlərinə meyl edir. 
Azərbaycan romanında 50-ci illərin ikinci yarısından özünü 
göstərən mühüm keyfiyyət dəyişiklikləri ilk növbədə janr-üslub 
axtarışlarına aiddir. Bu cəhəti yuxarıda "Yanar ürək" (1956), 
"Ayrılan yollar" (1956), "Böyük dayaq" (1957), "Söyüdlü arx" 
(1958) kimi romanların timsalında müşahidə etmişdik. Bu dövrdə 
artıq romanlarımız yeni gerçəkliklə rastlaşır və ona görə də 
tamamilə fərqli münaqişələri, mətləbləri, qəhrəmanları əks etdir-
məli olur. Bədii şüur artıq həyat haqqında öz müstəqil qənaətlərini 
daha fəal şəkildə ifadə etməyə başlayır. Çünki roman hadisələrin 
mahiyyətini, bədii həqiqətin gücünü, müəllif ideyasının 
səmimiliyini nümayiş etdirməklə yanaşı daxili-mənəvi aləmin 
şərhinə də geniş diqqət yetirir. Bununla da roman daha mürəkkəb 
əlaqə və münasibətlər axarına daxil olur. B.Bayramovun "Arakəs-
mələr", C.Əlibəyovun "Özümü axtarıram", V.Babanlının "Vicdan 
Himalay  Ənvəroğ lu __________________________ 
 291
susanda", Ç.Hüseynovun "Məhəmməd, Məmməd, Məmiş", 
Əfqanın "Gülyanaq" romanlarında özünü göstərən janr-üslubi 
imkanlar mövzunun tələbilə yanaşı, həm də bilavasitə müəlliflərin 
niyyətlərini, yaradıcılıq təbiətlərini və sənətkarlıq qabiliyyətlərini 
də nümayiş etdirir. Məsələn, Ə.Əylisli "Adamlar və ağaclar" 
romanının aparıcı qəhrəmanı Sadığın obrazı ilə bir müəllif kimi 
konseptual mövqe tutmuşdur. Lakin bununla eyni zamanda janra 
daxili-subyektiv istiqamət gətirmişdir. Çünki nəzərə almaq 
lazımdır ki, aparıcı qəhrəman da epoxanı, onun ictimai-mənəvi 
mənzərəsini hərtərəfli, bütün genişliyi ilə ifadə edə bilməzdi, 
onun buna sadəcə olaraq imkanı da çatmazdı. Ona görə də müəllif 
obrazın səciyyəsini, iç qata keçirir. Bu Sadığı aparıcı qəhrəman 
kimi əlavə təfərrüatlardan azad edir və nəticədə müəllifin obrazı 
ilə Sadığın surətini daxili kontekstdə bir araya gətirir. Beləlliklə 
də romanda lirik-psixoloji meylin, şəxsi-subyektiv başlanğıcın 
fəallığına təbii imkan yaradılır. Bunu qəhrəmanın mürəkkəb, sərt 
və amansız, gərgin, lakin eyni zamanda fədakarlıqla dolu 
epoxadan öz uşaqlıq dünyasının yaddaşında qalan acı və qayğılı, 
sonradan isə nağıl kimi şirinləşən, xatirəsində predmetləşən 
günlərinin hadisəsini nəql etməsindən də görmək olur. "O vaxt 
dünyada özgə heç nə yox idi: bir ev vardı, bir ağaclı-budaqlı həyət 
vardı; dağlar idi, günəş idi; bir mən idim, bir nənəm idi; bir də 
inəyimiz vardı ki, o da atam kimi, səhər gedərdi axşam 
qayıdardı." Göründüyü kimi, yazıçı uşağa xas olan qavrayış 
xüsusiyyətini saxlamaqla bərabər onun həqiqətinin 
"poeziyasından "füsunkarlığı ilə canlandırılmışdır. Təhkiyədəki 
kövrəklik, lirik-emosional boyalar süjeti təşkil edən hadisələrin 
ardıcıl, xronoloji davamına deyil, bilavasitə məntiqi assosiasi-
yalara, hisslərin əlaqəsinə əhvali-ruhiyyədləki keçidlərin həssas-
lıqla izlənilməsinə və bunların səciyyəvi poetik lövhələrdə inika-
sına əsaslanır. Ona görə də Sadığın nağılı epizodik təəssürat yığı-
mı deyil, məhz həm psixoloji cəhətdən, həm də bədii baxımdan 
mükəmməl təhkiyə prosesidir. Bu mənada Ə.Əylislinin lirik-
subyektiv təhkiyəsi ənənəvi süjet və kompozisiya çərçivəsindən 
kənara çıxaraq birbaşa janrdaxili vəziyyət əmələ gətirir. Yəni 
______________________Азярбайъан романынын инкишаф проблемляри 
 
 292
hadisələrin inkişafı və mənalandırılması şüurdan, analitik təfək-
kürdən daha çox emosional idrakın, hissiyyatın və lirik-romantik 
qavrayışın fəallığı əsasında predmetləşdirilir. Bu, janrın özündə 
tipoloji bir yön əmələ gətirir və hadisələr subyektiv qavrayışdan, 
obrazın daxili aləmindən güc alaraq özünün xüsusi təhkiyə əda-
sını meydana çıxarır. Ona görə də Sadığın daxili obrazı ilə müəllif 
"mən"i arasında bir bağlılıq yaranır. "Adamlar və ağaclar" zahirən 
qəhrəmanın ancaq uşaqlıq xatirələrini canlandırmaq və bu hü-
duddan kənara çıxmayan əsər kimi görünsə də, "mətləbin ictimai 
məğzi həmişə sətiraltı mənada, təhkiyənin ruhunda duyulur. 
"Adamlar və ağaclar" trilogiyasının əvvəlki hissələrində də bunu 
müşahidə edirik, təkcə bibi ilə əlaqədar söhbətimizdən də bunu 
görmək mümkündür. Üçüncü hissədə isə görünür, qəhrəman 
böyüdüyündən, onun əlaqələri, müşahidələri genişləndiyindən 
kəndin ictimai mənzərəsindən bilavasitə söhbət açmaq mümkün 
olur" (54, səh.89). 
Doğrudan da etiraf etmək lazımdır ki, "genişlik" iddiasında 
olmayan bu kimi "povestlər" təhkiyə ustalığına, deyim tərzinə 
görə zaman və onun mənəvi dəyərləri haqqında bitkin mündəricə 
ifadə imkanı əldə edə bilirlər. Ona görə müəyyən üslubi ədası 
(komizm, esseizm, kinayə, sarkazm) və ovqatı ilə fərqlənən belə 
əsərlər çox zaman "miniatür povest" (77, səh.128) çərçivəsindən 
kənara çıxır. Povest nasirin məharətini meydana çıxaran "imkanlı 
janr" (77, səh.128) olsa da, "həyat materialını tam halda, bütün 
çeşid və çalar əlvanlığı ilə canına çəkən roman"ı (77, səh.128) 
əvəz edə bilməz. Əsas motiv bundan ibarətdir ki, roman "əhatə 
bütövlüyü", "gerçəkliyin panoram əksi" adı altında süjet, kom-
pozisiya və mövzu pintiliyini kənar gözdən gizlədə bilirsə, po-
vestin aynasında bütün bunlar əlin içi kimi görünür" (77, 
səh.128). Bu baxımdan F.Kərimzadənin "Qarlı aşırım", M.Süley-
manlının "Dəyirman", Ç.Hüseynovun "Məhəmməd, Məmməd, 
Məmiş", Ə.Əylislinin "Adamlar və ağaclar" povestlərinin struktur 
imkanlarını zahiri məqamlar və meyarlarla müəyyənləşdirmək 
düzgün deyil. "Xalis fabula baxımından Mövlud Süleymannlının 
"Dəyirman"ı çox sadədir. Povestdə zahirən sanki heç nə baş 
Himalay  Ənvəroğ lu __________________________ 
 293 
vermir. Lakin bu, yalnız ona görə belə təsir bağışlayır ki, hərəkət 
burada daxilə hopmuş, mətndə əridilmişdir" (77, səh.139). Tünd 
boyalarına, sərt realist palitrasına, çılpaq fizioloji aşkarlığına və 
natural əyaniliyinə görə "Dəyirman", "Tələ"nin (Emil Zolya) 
özüdür və buradakı qadınların ah-vayında Jerveza Kuponun şivəni 
eşidilir – o, hələ də əyalətdəki meyxanaları gəzir və meyxanadakı 
ərini axtarır" (77, səh.140). Əlbəttə, bu "paralel"də tipoloji 
yaxınlıq axtarmaq meyli də özünü göstərir. Janrın "yaddaşına" 
işarə edilməsi də bunu bildirir. "Bilmirəm, bu paralel planlı-şüurlu 
şəkildə ağlıma gəldi, yoxsa təhtəlşüur köməyə gəldi, janrın 
"yaddaşı" öz işini gördü" (77, səh.140). Bizə belə gəlir ki, elə 
məhz janrın "yaddaşı" öz işini görüb və "təhtəlşüur köməyə 
gəlib." Çünki Emil Zolyanın üslubuna xas olan xüsusiyyətlərin 
eyni ilə M.Süleymanlıya tətbiqi yalnız mücərrəd təfəkkürün 
imkanı daxilində mümkün olur. "Burada da hər şey patetik və 
fövqəlciddidir, hər şey eyni zamanda və eyni dərəcədə həm 
maddi, həm də simvolikdir. Həm həyat, həm də… mifdir" (77, 
səh.140). 
60-70-ci illər Azərbaycan nəsri "yeni bir dalğa" kimi mey-
dana çıxır. Bu dalğa sənət sahilinə Anar, Elçin, Ə.Əylisli, Ç.Hü-
seynov, F.Kərimzadə, S.Azəri, R.Rövşən kimi yazıçıları gətirdi. 
Bunların bəziləri "şəhər mövzusu"na (77, səh.140), başqa bir 
qismi isə "kənd nəsrinə" (77, səh.135) xüsusi meylləri ilə fərqlə-
nirdilər. Yeri gəlmişkən qeyd etmək lazımdır ki, "kənd nəsri" və 
"şəhər mövzusu" tipoloji mənada keçmış ittifaqda altmışıncı il-
lərdə bədii nəsrə gələnlərin boy artımını, sənət imkanlarını göstə-
rən amil kimi də diqqəti cəlb edirdi. Ona görə də Yaşarın "Əkrəm 
Əylislinin "kənd nəsrini" V.Belovun, V.Rasputinin… "kənd 
nəsri" ilə müqayisə edirlər" (77, səh.135) qənaətinə gəlməsi 
təsadüfi deyil. 
Yaxud Ç.Hüseynovun "Məhəmməd, Məmməd, Məmiş" 
(1975) povestindən çıxış edərək bir məsələni qeyd etmək yerinə 
düşər. Məsələn, müəllif özü bu əsəri yuxu görmələrdən, bunların 
yozulmasından, sadəlövh rəmzlərdən, nağılvari qrotesklərdən, 
sentimental haşiyələrdən, proloqa oxşar epiloqdan ibarət "povest" 
______________________Азярбайъан романынын инкишаф проблемляри 
 
 294
hesab etmişdir. Bu kimi struktur komponentlər bizi ruhən nağıl-
rəmz aləminə, onun poetikasına aparsa da, əslində əsərdə real 
problemlər üzərində düşünən müasirlərimizin canlı bədii 
xarakterləri, nağılvari başlanğıc pərdəsi arxasından Məmişin 
obrazının əsas cəhətləri özünü göstərir. Məlum olur ki, Məmiş nə 
cəngavər, nə aşiqdir, nə də ki, nağıllarımızdakı şahzadələrə 
bənzəyir. O, sadəcə olaraq – dənizdən neft çıxaran gənc fəhlədir. 
Lakin diqqəti cəlb edən cəhət budur ki, əsərin çoxşaxəli, 
"çoxlaylı" strukturu dastan-nağıldan tutmuş – monoloqa qədər ən 
müxtəlif janr əlamətlərini özündə birləşdirir. Məsələn, analitik 
əsər üçün bir o qədər də səciyyəvi olmayan təhkiyə forması (das-
tan, rəvayət forması) müəllifə əhvalatları müəyyən qədər irəlicə-
dən düşünülmüş istiqamətdə inkişaf etdirmək və kompozisiyada 
müəyyən nisbəti saxlamaq imkanı vermişdir. Ona görə də əsərin 
faciəli sonluğu da hadisələrin "öz axarından" daha çox müəllif 
"iradəsi" kimi meydana çıxır. 
30-cu illərin ictimai hadisələrinin rəmzi ifadəsi olan "Yasaq 
edilmiş oyun" (S.Əhmədov) romanının bədii tədqiq obyektinin 
əsasını insanlığın həqiqətə, xeyirə, işığa can atması, "Əbədiyyət" 
(I.Hüseynov) romanında isə zamanın iki "çat"ının əhatəsi durur. 
Burada yenidənqurma dövründə "Şüşəli pavilyonda" baş verənlər 
bu günü, 30-50-ci illərin mühüm taleyüklü hadisələrinin Mədəd 
Əmirli tərəfindən yozulması dünəni bildirir. Bu mənada "Əbə-
diyyət" şərtiliyə qüvvətli meyli ilə fərqlənir. Şərtilik təbii olaraq 
hadisələrin zaman və məkan daxilində sərbəst axınını ləngitsə də, 
daxili süjetdə reallıqla irreallığı qovuşdurur. Zaman çərçivəsinin 
genişləndirilməsinə səy edilməsi Elçinin "Ölüm hökmü" roma-
nında da müşahidə edilir.“Ölüm hökmü» romanında hadisələr son 
dərəcə ziddiyyətli və qarmaqarışıqdır. Hadisələrin inkişafı 
perspektivi üzərində yalnız bir məntiq hakimdir: repressiya 
məntiqi” (102, səh. 134). Romanda 20-80-ci illərdə Azərbaycanda 
baş verən kəskin mənəvi sarsıntılar və böhran çağları, cəmiyyətin 
daxili ziddiyyətlərinin real mənzərəsi əks olunmuşdur. Burada 
pula, vəzifəyə hərisliyin sosial-genetik kökləri, ictimai bazası da 
açılıb göstərilir. Elçin bilavasitə cəmiyyət həyatını sərtləşdirən, 
Himalay  Ənvəroğ lu __________________________ 
 295 
onu amansızlaşdıran ideologiyanın fəlsəfi əsasına toxunur və 
onun bəşəri dəyərlərə söykənmədiyini açıqlayır. Çünki doğrudan 
da 30-cu illərin dəhşətlərindən keçən bir cəmiyyət, şübhəsiz, 
millətin taleyi üçün vacib olan dəyərləri, insani ləyaqətləri 
bütünlüklə qoruyub saxlamaqda və mənəviyyatın aşılanmasının 
qarşısını almaqda çətinlik çəkərdi. Bununla belə, 30-cu illərin 
rejiminin təzyiqi altında da Xosrov müəllim, Arzu, müstəntiq 
Ələkbərov kimilərinin yetişməsi mümkün olmuşdur. 
"Yasaq edilmiş oyun" romanında ilk baxışdan belə görünə 
bilər ki, əsərdə bilavasitə 30-cu illərin totalitar rejiminin törətdiyi 
faciələrdən danışılır. Lakin burada müəllif çox orijinal struktur 
gedişlər edir. O əsas ideyanı xalqın müdrik oyun silsiləsinin ma-
hiyyətinin açıqlanması prosesində vurğulayır. Məsələn, "Padşah" 
oyunu ilk baxışda romanın süjet xəttində zahiri məna yaşayır. 
Lakin bu oyunun mənaaltı məna çalarları ikinci oyun üçün daxili 
süjet hadisəsi rolu oynayır. Bu həmin illərdə xalqın başına 
gətirilən amansız "cəllad" oyunudur. Romanda hadisələr inkişaf 
etdirildikcə ikinci oyunun tragik mahiyyəti birinci oyunun məzhə-
kə ruhlu hadisələri ilə assosiativ şəkildə daxildən əlaqələnir. 
Göründüyü kimi, zaman və onun problemləri həm tipik 
mövzular, həm də oxşar talelər meydana gətirir ki, bunlar da müx-
təlif üslublu yazıçıları vahid tipoloji istiqamətdə birləşdirərək 
ümumən bədii nəsrimizin və onun aparıcı qolu olan roman janrını 
zənginləşdirməyə yönəldir.  
"Müasir Azərbaycan romanı: janrın poetika və tipologiyası" 
tədqiqatına cəlb edilən bədii materiallar, müxtəlif elmi müla-
hizələr və xüsusi tədqiqat əsərləri belə bir ümumi nəticə doğurur 
ki, milli bədii zəmin əsasında maraqlı və mürəkkəb bir yol keçən 
Azərbaycan romanını, xüsusilə onun son dövrlərini həm ədəbi 
prosesin müstəvisində, həm də müqayisə və tutuşdurmalar əsasın-
da tipoloji baxımdan tədqiq etməklə janrın imkanlarının 
bütünlüklə meydana çıxmasına nail olmaq mümkündür. 
Kitabda Azərbaycan romanını mənşəyi məsələsinə mühüm 
yer ayrılması təsadüfi deyil. Çünki bu məsələ məlum olduğu kimi, 
təkcə milli Azərbaycan romanının inkişaf tarixini izləyib onu 
______________________Азярбайъан романынын инкишаф проблемляри 
 
 296
müasir dövrə qədər gətirib çatdırmağı deyil, məhz eyni zamanda 
Azərbaycan romanının bir janr – struktur vahid kimi keçdiyi yolla 
yanaşı, həm də onun daxili məzmununun və tərkib hissələrinin 
zənginləşməsi və kamilləşməsi prosesini tədqiq edib ümumiləş-
dirməyi nəzərdə tutur. Roman təsəvvürü altında nəzərdə tutulan 
strukturun estetik kamillik dövrünə qədər izlənilməsi göründüyü 
kimi, yalnız tipoloji tədqiqat əsasında mümkün ola bilərdi. Çünki 
roman janr, növ, forma və məzmun kimi mühüm estetik 
kateqoriyalarla birbaşa bağlı olduğu üçün onun problemləri də 
bilavasitə bu kateqoriyalardan keçir. Ona görə də tədqiqatda 
ümumi şəkildə olsa da, həmin kateqoriyaların romanla bağlı olan 
əlaqələrinə toxunulur. Məlum olduğu kimi, romanda ənənə və 
varisllik məsələsi geniş mübahisə doğuran problemlərdəndir. Bu 
sahədə müxtəlif konsepsiyalar vardır. Bəziləri onu eposun varisi 
kimi qiymətləndirirsə, digərləri onun tərkibində müxtəlif janrların 
iştirakını, o cümlədən, folklor və onun aparıcı janrlarından olan 
nağıl və dastanı xüsusi qeyd edirlər. Faktlar göstərir ki, dünya 
ədəbiyyatında romanın nəinki qəhrəmanlıq və nağıl eposu ilə, o 
cümlədən, mifoloji eposla da sıx əlaqəsi varıdr. Araşdırmalardan 
məlum olur ki, hətta romanın mühüm komponentləri bu qədim 
janrlarla birbaşa tipoloji bağlılığa malikdir. Digər tərəfdən mif, 
əfsanə və əsatirlərin, xüsusilə nağıl və dastanların mövzunun 
tələbləri baxımından təhlilə cəlb edilməsi göstərdi ki, bu janrlar 
istər romanın genezisində, istərsə də, sonrakı inkişafında mühüm 
rol oynamışlar. Romanın rüşeym halından başlayan inkişafının 
struktur xüsusiyyətləri belə bir qənaət doğurur ki, bu janrın yalnız 
hibrid və yaxud sintez əsasında qiymətləndirilməsi düzgün deyil. 
Çünki "janrların janrı" hesab edilən romanın stixiyası və strukturu 
həm qohum janrlardan təsirlənmək hesabına, həm də məhz öz 
inkişafı əsasında zənginləşir. Faktlar göstərir ki, roman tarixi 
inkişafında çox mürəkkəb bir yol keçib. Onun formalaşması və 
janr təkamülü asan başa gəlməyib. Romanın ayrı-ayrı milli 
ənənələr və dünya ədəbiyyatının ümumbəşəri dəyərləri üstündə 
köklənən nümunələrinin tipoloji baxımdan nəzərdən keçirilməsi 
aydın şəkildə göstərdi ki, yunan mifoloji eposu, Şərq qəhrəmanlıq 
Himalay  Ənvəroğ lu __________________________ 
 297 
və nağıl eposu bu janrın formalaşmasında necə də başlıca rol 
oynamışlar. 
Digər tərəfdən romanın tarixi, xüsusilə yunan və Roma 
ədəbiyyatındakı nümunələrinin qədimliyi belə bir fikir doğurur ki, 
o, müstəqil bir janr kimi sərbəst inkişaf etməklə bərabər, öz 
strukturuna həm forma, həm də məzmun baxımından "qohum" 
janrların müvafiq komponentlərini öz tərkibinə qatmaq iqtidarına 
malik olmuş və bununla da strukturasını və stixiyasını xeyli 
zənginləşdirmişdir. Tədqiqat belə bir yekun nəticəyə gəlir ki, 
"Müasir Azərbaycan romanı" ümumən Azərbaycan romanında 
sadəcə olaraq xronoloji dövr və konkret zaman kəsiyinin bədii 
məhsulu deyil, məhz onun janr-tipoloji axtarışlar baxımından yeni 
bir mərhələdir. Daha doğrusu, belə bir qənaət ciddi şəkildə vurğu-
lanır ki, bu mərhələdə müxtəlif yaradıcılıq axın və istiqamətləri 
üzvi şəkildə birləşib milli roman üslubuna qovuşaraq dünya roma-
nını öz tipoloji imkanı ilə daxildən xeyli zənginləşdirir. 
Bu baxımdan tədqiqatın ideyaları bir neçə istiqamətdə pred-
metləşdirilir: milli Azərbaycan romanının təkamülü, inkişafı, 
ümumbəşəri təfəkküründəki tutduğu yer, janrın poetikası, tipolo-
giyası və s. 
 
4.3.Anarın bədii nəsrinin özəllikləri. «Ağ limanda»n 
«Beşmərtəbəli evin altıncı mərtəbəsi»nə 
 
örkəmli nasir, dramaturq, publisist, tənqidçi, 
kinodramaturq, ssenarist və ictimai xadim 
olan Anar (1938) ədəbiyyat aləmində erkən 
yaşlarından tanınmağa başlamışdır. 1989-cu 
ildə "Azərbaycan" jurnalının 4-cü sayında çap 
etdirdiyi "Sandıq hekayələri" silsiləsinə daxil olan əsərləri (1958) 
göstərir ki, Anar ədəbi yaradıcılığa erkən yaşlarında başlamışdır. 
50-ci illərdə yazılan hekayələrini 80-ci illərdə çap etdirən Anar bu 
əsərlərə bədiilik, peşəkarlıq, dil baxımından çoxlu iradlar 
tutmağın mümkünlüyünü ("Iztirabın vicdanı") (1958) səmimi 
etiraf edir: "Otuz il sonra həmin yazının bir cümləsini, bir sözünü 
G
______________________Азярбайъан романынын инкишаф проблемляри 
 
 298
dəyişmədən olduğu kimi oxuculara təqdim edərkən xəcalət 
çəkmirəm. Təcrübəsiz müəllifin sənətkarlıq xətalarını bağışlamaq 
olar…" (17, səh.17). 
60-cı illərin ədəbi gəncliyinin nümayəndəsi olan Anar tez 
bir zamanda geniş oxucu marağının obyekti oldu, elmi və ədəbi-
estetik fikri özünə çəkdi. 60-cı illərin dalğasında nəsrə gələn Anar 
və onun gənc qələm yoldaşları Azərbaycan nəsrinə yeni ovqat 
gətirdilər, ədəbiyyatımızın yönünü mövzu və qəhrəman axtarış-
larına, müasirliyə istiqamətləndirdilər. Bunu deyərkən biz məz-
mun, ideya və forma təzəliyini nəzərdə tuturuq. Dil, psixologiya, 
fərdi üslub və deyim tərzləri bir-birindən fərqli olsa da, bu dövrün 
ədəbi gəncliyini təbiilik, təvazökarlıq, insanlarla mənəvi ünsiyyət 
duyğusu birləşdirirdi. Yəni mənəvi kamillik və əxlaqi axtarışlar, 
əsasən, şəhər mövzusunda yazan Anarı, Elçini, Y.Səmədoğlunu 
yeni kənd nəsrinin nümayəndəsi kimi tanınan S.Əhmədovla, 
Ə.Əylisli ilə birləşdirirdi. 
"Həyatın mənası nədədir? – sualına Anarın əsərləri və qəh-
rəmanları adətən bir cür cavab verirlər: mənəvi ünsiyyətdə! Fərd-
lər, nəsillər, ömürlər və əsrlər arasında fasiləsiz rabitədə" (77, 
səh.147). 
40 ilə yaxın bir müddətdə Azərbaycan bədii nəsrinin 
inkişafı yolunda qələm çalan Anar bu gün bədii yaradıcılığının ən 
kamil çağındadır. Anarın əsərləri mövzudan, janrdan və yazdığı 
dövrün xüsusiyyətlərindən asılı olmayaraq daim müasiri olduğu 
gerçəkliyin, insanın və zamanın dərkinə yönəldilmişdir. O, nəinki 
povest, roman və dramlarında, eyni zamanda bədii nəsrin kiçik 
forması olan hekayələrində də ciddi mənəvi problemlər qaldıraraq 
onları yüksək sənətkarlıqla bədii idrak predmetinə çevirmişdir. 
"Keçən ilin son gecəsi", "Bayram həsrətində", "Asılqanda işləyən 
qadının söhbəti", "Zəncir", "Taksi və vaxt", "Gürcü familiyası", 
"Mən, sən, o və telefon", "Yaxşı padşahın nağılı" və s. ciddi 
üslubda yazdığı hekayələri və "Molla Nəsrəddin - 66" satirik 
hekayələr silsiləsi, "Dantenin yubileyi", "Dədə Qorqud", "Macal", 
"Əlaqə", "Ağ liman", "Beşmərtəbəli evin altıncı mərtəbəsi" kimi 
Himalay  Ənvəroğ lu __________________________ 
 299 
povest və romanları onun əxlaqi düşüncələri, mənəvi qənaətləri, 
insan, zaman və vətəndaş haqqında müəllif konsepsiyasıdır. 
Hələ 1971-ci ildə yazdığı "Ağ limanlar və qırmızı gəmilər" 
məqaləsində görkəmli Azərbaycan tənqidçisi akademik M.Arif 
Anarın istedadına dərin hörmətini ifadə etmiş, gənc olmasına 
baxmayaraq ondan ümidverən bir sənətkar kimi bəhs etmiş, 
ədəbiyyata yeni bir təravət g ətirdiyini xüsusi vurğulamışdır: "Bu 
təravət milli keyfiyyətlərə malik olmaqla bərabər, bədii ədəbiy-
yatın ümumi inkişafı, taleyi ilə də bağlıdır. Anarın mövzusu da 
yenidir, amma dediyimiz təravət təkcə mövzuya, yazıçının təsvir 
etdiyi aləmə, hadisə və insanlara aid deyildir. Anarın hekayələ-
rində fövqəladə hadisələrə, igidlik, şücaət, qəhrəmanlıq göstərmək 
iddiasında olan adamlara rast gəlmirik" (87, səh.286). 
Qüdrətli tənqidçinin dediyi kimi doğrudan da Anarın 
janrından asılı olmayaraq əsərlərinin personajları ilk baxışda adi 
adamlardır. Məsələn, radio, kino, nəşriyyat, mətbuat, teatr işçisi, 
ali məktəb müəllimi, həkim və başqa kateqoriyadan olan bu 
adamlar Anarın əsərlərində aparıcı qəhrəman olur və bir-biri ilə 
əlaqə və münasibət yaradırlar. Belə ki, Anarın "Asılqanda işləyən 
qadın" hekayəsinin qəhrəmanı nəinki bizi tanıyır, hətta bizimlə 
maraqlanır və dərdimizi də çəkir. Sarı, mixəyi və qara paltoların 
altında döyünən insan qəlbini, onun sevinc və iztirablarını duyur 
və düşünür. Bu hekayə yazıçının ilk əsərlərindən olsa da, səsi –
sorağı yaxşı gəlmişdir. "Mən, sən, o və telefon" hekayəsində 
telefonla qız axtarılır. Zarafata oxşayan bu üsulla yazıçı 
qəhrəmanlarının hərəkətinə meydan açır. Bu, hekayə kimi kiçik 
janrda Anara bədii kəşflər etmək imkanı yaradır. "Dantenin 
yubileyi"ndə gənc yaşlarından teatra gəlmiş, uzun illər onun isti-
soyuğuna tablaşmış, teatr sənətinin böyük tələblərinə cavab verə 
bilməsə də, ömrünün axırınadək ondan ayrıla bilməyən bir səhnə 
vurğunundan bəhs edilir. Hekayənin aparıcı qəhrəmanı Feyzulla 
Kəbirlinski səhnəyə çıxmaq qabiliyyətini tam itirsə də, teatrda 
qalıb qapıçılıq etməyə belə razı olur, təki sənət ocağından uzaq 
düşməsin. Zahirən o, izzət-nəfsdən məhrum olan adam təsiri 
bağışlayır, lakin ona edilən təhqir və tənələri teatr sənətinin tələb 
______________________Азярбайъан романынын инкишаф проблемляри 
 
 300
etdiyi qurban kimi qəbul edir. Bununla da sadə və adi insan olan 
personajında Anar mürəkkəb bir tipin varlığını yaratmışdır. Başqa 
sözlə bu obrazda həm xoşbəxt, həm də bədbəxt adamın tipik 
xüsusiyyətləri ümumiləşdirilmişdir.  
Səhnədə üç kəlmə sözü əməlli deyə bilməyən bu adamda 
paxıllıq deyilən şey yoxdur, gənc istedadların teatra gəlişinə 
ürəkdən sevinir, acıdil olmasına baxmayaraq, ata-anasız bir 
körpəyə ata nəvazişi göstərir. Bu sadə, adi insanda həm kölgəli, 
həm də işıqlı cəhətləri görüb onların təzadını, daxili 
mürəkkəbliyini açmaq səyi hekayənin başlıca məziyyəti kimi 
təzahür edir. Anar sözü gedən qəhrəmanına müxtəlif tərəflərdən 
yanaşaraq onda olan insani cəhətlərin meydana çıxmasına şərait 
yaratmışdır. "Gürcü familiyası" hekayəsində sövqi-təbiilik şüura 
qalib gəlir. Bu cəhət Anarın digər əsərlərinin qəhrəmanlarında da 
özünü göstərir. Bu hekayədə Əsmərin birdən könlündən keçir ki, 
Moskvadan Bakıya uçsun, uşaqlıq dostu Oktayın ad günündə 
iştirak edib elə həmin gün də qayıtsın. Anar "Dəli şeytan deyir" 
məsələsindən həm Əsmərin, həm də "Ağ liman"da Nemətin 
arzusunun həyata keçirilməsində istifadə etmişdir. Yəni "Dəli 
şeytan deyir" Əsmər Moskvadan Bakıya gözlənilmədən uçsun, 
Nemət isə gecənin bir yarısında Dadaşı yuxudan oyadıb ondan 
Təhminənin gözlərinin rəngini soruşsun. Anar hekayələrin bir 
qismini gənc yaşlarında yazsa da, onlardakı problemlərin həlli 
üsulları sanki zəngin həyat təcrübəsinə malik olan bir ədibin 
qələmindən xəbər verir. 
"Molla Nəsrəddin-66"da Anar bir yumorist, satirik kimi 
meydana çıxır. Bunu deyərkən biz onun bu silsilədə özünü 
göstərən hazırcavablığını, tənqidinin pafosunu, kinayəsinin 
kəsərini, istehzalı gülüşünün ünvanlı olmasını nəzərdə tuturuq. 
Böyük müəllimi Mirzə Cəlilin satirik üslubunu dərindən 
mənimsəyib ona çağdaş dövrün vətəndaşlıq pafosu aşılayan Anar 
"Zəncir", "Kəlam qonaqlığı", "Zarafat", "Əl əli yuyar" kimi ideya-
bədii baxımdan qiymətli hekayə və felyetonlar yazmışdır. Onun 
"Molla Nəsrəddin" üslubunda yazdığı əsərlər həm mövzu, həm də 
məzmun və forma baxımından orijinal yaradıcılıq nümunələridir. 
Himalay  Ənvəroğ lu __________________________ 
 301 
"Zəncir" hekayəsində hər kiçik xidmətdən təmənna ummaqla 
təmənnasızlıq, meşşan əhval-ruhiyyəsi ilə ictimai xidmət ovqatı 
qarşılaşdırılır, qənimətçilik psixologiyası insanın ləyaqətini 
alçaldan, onun mənəvi gözəlliyinə kölgə salan bir xüsusiyyət kimi 
kəskin tənqid edilir. 
Oxucu marağını daim özünə çəkən "Macal" povestində 
aparıcı qəhrəman olan Fuadın karyerizmindən, həm özü, həm də 
yaxınları və doğmaları üçün yadlaşmasından bəhs edilir. O, 
imkanlı adama çevrildikcə imkansızlara laqeyd münasibət gös-
tərir, valideynlərinin acınacaqlı mənzil şəraitinin yaxşılaşdırılması 
qayğısına qalmır, macal tapıb onların görüşünə gedə bilmir. 
Ümumiyyətlə, macalsızlığı bəhanə edərək etinasızlıq bataqlığına 
düşür. Xüsusilə, qayınatası Şövqü Şəfizadənin köməyi ilə yeni 
vəzifəyə təyin olunacağı ərəfədə söz-söhbətə səbəb olacaq 
hallardan çəkinmir. Müəllimi Fuad Salahlının dəfnində iştirak 
etmir, tələbə dostu Oqtayı dinləmək istəmir, arvadı Ruqiyyəyə 
biganəlik göstərir. Beləliklə Anar bu povestdə şəxsiyyət və mühit 
problemini mənəvi-psixoloji kontekstdə təhlil edir, subyekti 
təkliyin faciəsinə çəkən amilləri açıqlayır. Anarın "Al liman" 
povesti və "Beşmərtəbəli evin altıncı mərtəbəsi" romanı cəmiyyət 
həyatında, insanın mənəviyyatında və əxlaqında, psixologiyasında 
gedən mürəkkəb proseslərin dəyərləndirilməsi və müəllif 
mövqeyinin qabarıq ifadəsi baxımından çağdaş ədəbiyyatımızda 
mühüm hadisə hesab edilir. Anar dram əsərlərində də mühüm 
mətləblərə toxunmuşdur: "Keçən ilin son gecəsi"ndə bütün 
həyatını övladlarının xoşbəxtliyinə həsr etmiş Həmidə xalanın 
obrazını yaratmış, "Şəhərin yay günləri"ndə Qiyas müəllimin 
şəxsində vicdan saflığını, düzlük, həqiqət və ədaləti ifadə etmiş, 
"Sizi deyib gəlmişəm"də Mirzə Cəlilin ömür yolunun müəyyən 
məqamlarını "klassik satirik üslub"da canlandırmış, "Adamın 
adamı" komediyasında insan və onun mühitini, "Təhminə və 
Zaur" pyesində saf məhəbbəti və mənəvi eşqi tərənnüm etmişdir. 
Anarın "Uzun ömrün akkordları", "Dədə Qorqud" filmləri 
də geniş tamaşaçı marağına səbəb olmuşdur. Tarixi-qəhrəmanlıq 
dövrlərinin yaddaşından qopub gələn Anarın "Dədə Qorqud"u 
______________________Азярбайъан романынын инкишаф проблемляри 
 
 302
müasirliklə aşılanmış qiymətli bir filmdir. "Uzun ömrün 
akkordları" isə dahi Azərbaycan bəstəkarı, dramaturqu, alimi, 
publisisti, nasiri və ictimai xadimi Üzeyir Hacıbəyovun zəngin 
həyatından, çoxşaxəli yaradıcılığından bəhs edən dəyərli əsərdir.  
 Yazıçının nailiyyəti qəhrəmanları öz ömürləri üzərində 
düşündürməsində və bizi onların taleyi ilə təsirləndirməsindədir. 
Bu baxımdan Anarın "Ağ liman" (1965) povesti diqqəti cəlb edir. 
Povestin aparıcı qəhrəmanlarının bir qismi həqiqətən öz yaşayış-
larının mənasını axtarırlar və bu baxımdan həyatlarının gedişin-
dən narazıdırlar. Ona görə də belələri əsərdə meşşan əxlaqının 
cüzi təzahürlərinə tənqidi yanaşırlar. Məsələn, Nemətdə öz yaşa-
yışından narazılıq əhval-ruhiyyəsi o qədər güclüdür ki, bəzən adi 
məişət xırdalıqları da onun nəzərində gülünc görünür. Məsələn, 
gecənin bir yarısı Nemətin Təhminəyə zəng edib onun gözlərinin 
rəngini soruşarkən ailə üzvlərinin maqnitofon yazısında səslənən 
danışıqlarının təkrarlanmasından narazılığını ifadə etməsi bunu 
aydın göstərir: "Əşi, dünən maqnitofon almışam, səsimizi yazmı-
şıq. Da buna neçə dəfə qulaq asarlar? Beş dəfə, on dəfə, yüz dəfə 
… Hər qonaq gələndə təzədən qurulur, eyni sözlər, ibarələr, 
gülüşlər. Məni dəhşət basdı. Mənə elə gəldi ki, bu elə mənim 
həyatımın rəmzidir. Dəyişməz, durğun, donub qalmış. Indi də 
dəhşətlə fikirləşirəm ki, sabah yenə qulaq asacaqlar. Adam istəyir 
lap başını götürüb qaçsın. 
-Daha niyə qaçırsan, ondansa yazını poz. 
-Pozum? 
-Hə, nədi, bu ağlına gəlməmişdi? 
-Inanırsan ki, yox? Ağlıma haradansa bir fikir düşmüşdü ki, 
yazılana pozu yoxdur. 
Hər ikisi güldü" (18, səh.120). 
Göründüyü kimi, Nemət həqiqətən ailə məişət təfərrüatını 
öz həyatına köçürür. Bu prosesi həyatının rəmzi hesab edir. 
Qəhrəmanın fikrincə o da belə "dəyişməz, durğun və donmuşdur." 
Lakin onun araya salıb işlətdiyi "Yazılana pozu yoxdur" eyhamı 
rəmzi xarakter daşıyır. Dərin iztirab keçirən, öz ətrafında yaranan 
mühitə kinayəli yanaşan Nemət həyatı dərindən dərk etmək 
Himalay  Ənvəroğ lu __________________________ 
 303 
iqtidarında deyil, mühitinin mənəvi-psixoloji təhlilini verə bilmir. 
O, meşşanlıqdan ibarət hesab etdiyi həyatını bəyənmir, onu inkar 
edir. Gözəl arzular, "qayəli ömür yolu" əhval-ruhiyyəsilə yaşayır, 
amma bu həyat üzərində hərtərəfli düşünə bilmir. Halbuki ağılı, 
savadı, zəkasının analitik imkanı bizdə şübhə doğurmur. Bununla 
belə meşşanlıq təzahürlərinin təhlili və tənqidi heç də əsərin əsas 
qayəsi deyil. Ona görə də yazıçının konsepsiyasını "meşşanlarla 
mübarizə" "problemi" ilə məhdudlaşdıran mülahizələrlə razılaş-
mayanlar haqlıdır” (54, səh.109). 
"Ağ liman" povestində yazıçını həqiqətən də yüksək mə-
nadan məhrum ömrün boşluğu, qanadsızlığı kimi mühüm mənəvi 
problem düşündürür. O, məhz bu baxımdan qəhrəmanının, onu 
əhatə edən adamların həyatını, düşüncələrini bədii təhlil süzgəcin-
dən keçirir. 60-cı illərin sonu, 70-ci illərin əvvəllərində Annarın 
yaradıcılığına tənqidin münasibəti birmənalı olmayıb. Maraqlı 
vəziyyət alınır. 1971-ci ildə M.Arif "Ağ limanlar və qırmızı 
gəmilər" məqaləsində Anarın hekayələrini, xüsusilə "Ağ liman" 
povestini yüksək qiymətləndirdiyi halda elə həmin ildə görkəmli 
tənqidçi və ədəbiyyatşünas S.Əsədullayev Azərbaycan yazıçıla-
rının V qurultayında "Iki qurultay arasında (1966-1970-ci illərdə 
Azərbaycan nəsrinin inkişaf problemləri və tendensiyası)" adlı 
məruzəsində (Məruzə 1971-ci ildə məqalə şəklində çap olun-
muşdur – H.Q.) qəribə görünsə də M.Arifə istinad edərək Anarın 
qəhrəmanlarını idealsızlıqda günahlandırır. Guya onun "əsərlərin-
də gerçəklik əyri güzgüdəki kimi təhrif olunmuş şəkildə gös-
tərilir", "Məmməd Nəsir ayılmadan sərxoşdur və öz-özü ilə nərd 
oynayır. Səfdər gündüzlər rəqəmlərin hallyusinasiyasının (qa-
rabasması – H.Q.) hökmranlığı altında olur, gecələr telefonla öz 
otağında öz nömrəsini yığıb zəng edir. Nemət gecə saat 4-də zəng 
edib Təhminənin gözlərinin rəngini soruşur…" "Nemət heç yu-
xuda da orijinal deyil, Anarın qəhrəmanlarının "kollektiv" yuxusu 
da orijinal görünmür" (3). Tənqidçinin Anarın qəhrəmanlarına 
verdiyi bu "qiymət"dən sonra təəccüblə düşünürsən ki, əgər yazıçı 
əsərində məhz "yüksək işıqlı həyat" idealından məhrum olan, 
yaxud belə bir ideal axtaran adamlardan bəhs etməyi, oxucunu 
______________________Азярбайъан романынын инкишаф проблемляри 
 
 304
qayəsiz ömrün sönüklüyü, əzablı olması ilə tanış etməyi qarşısına 
məqsəd qoymuşsa, bəs onda bunun nəyi xoşa gəlmir? Axı həmin 
mətləbi "yüksək, işıqlı həyat idealına" malik müasirlərimizin 
timsalında əks etdirmək doğru olmazdı" (54, səh.108). 
Əsas məsələ, belə bir obrazın müəllif baxışının, həyat qəna-
ətinin bilavasitə daşıyıcısına çevrilməməsindədir. Inana bilmirsən 
ki, tənqidçi S.Əsədullayev müəllifə belə bir məsləhət verməyin 
səmərəsizliyini hiss etməsin. Çünki yazıçının əsas niyyəti 
qəhrəmanları öz ömürləri üzərində düşündürmək və bizi onların 
taleyi ilə təsirləndirməkdir. Anarın qəhrəmanları öz yaşayışlarında 
yüksək məna axtarır və bu məna səviyyəsindən də öz 
həyatlarından narazılıqlarını bildirirlər. Odur ki, əsərdə meşşan 
əxlaqının təzahürlərini kəskin tənqid edən müəllif diqqəti onların 
daxili mahiyyətinə yönəldir. 
Müdrik Azərbaycan tənqidçisi M.Arifin bu əsər haqqında 
söylədiyi fikirlər öncə sənət meyarı baxımından diqqəti çəkir: 
"Anarın "Ağ liman" povesti ilk dəfə çapdan çıxanda onu narazılıq 
hissilə qarşılayanlar da olmuşdur. Tənqidçilərdən biri Anarın 
təsvir etdiyi adamların cəmiyyətimiz üçün səciyyəvi olmadığını, 
hər cür idealdan, inamdan məhrum olduğunu göstərmiş, yazıçını 
həyatın nəbzini tuta bilməməkdə təqsirləndirmişdir. Əlbəttə, biz 
qətiyyən bu fikirdə deyilik" (87, səh.290). 
Göründüyü kimi, M.Arif o zaman çox gənc yazıçı olan 
Anarın yaradıcılığının dəyərini başqalarından fərqli olaraq siyasi-
ideoloji tapşırığa cavab verməsində, cəmiyyətin "ab-havası" ilə 
səsləşməsində deyil, sənətkarlığında, bədii təsir gücündə, qəhrə-
manları təbii göstərmək meylində və həqiqəti mənəvi-psixoloji 
kontekstdə ifadə etmək ustalığında aramışdır. Ona görə də Anna-
rın "yaradıcılıq qələbələri hələ qabaqdadır" deyə ona böyük ümid-
lə baxan tənqidçi məqaləsində sona qədər düzgün, qayğı və tələb-
karlığı özündə birləşdirən obyektiv mövqe tutur: "Biz yazıçını 
açıq tendensiya yoluna çəkmək fikrində deyilik, biz ondan 
Əsməri, Təhminəni, Neməti mütləq "ifşa etməyi" tələb etmirik. 
Istədiyimiz odur ki, oxucu yazıçının onu haraya çağırdığını aydın 
bilsin" (87, səh.290). M.Arif "yalançı bir həyat yaşayan" onu 
Himalay  Ənvəroğ lu __________________________ 
 305
sevməyən, açıqdan-açığa ona "xəyanət edən ərdə ömür sürən" 
"Təhminənin axırda povestdə ən ağıllı və kamil bir adam kimi nə-
zərə çarpması"nı, yuxuda "ağ limanda qırmızı gəmilən görməsi"ni 
(87, səh.290) Anarın qəhrəmanına öz həyatını yaşamaq imkanı 
verən sənətinin uğuru hesab etmişdir. Ona görə də əsərdə meşşan 
əxlaqının təzahürləri, neqativ cəhətlər, yəni "əyri güzgüdə 
görünən", "deformasiya"ya uğrayan tərəflər həyatımızın səciyyəvi 
xüsusiyyəti kimi verilmir. Əks halda bu, müəllif baxışının, estetik 
idealının yanlışlığı kimi meydana çıxardı. 
Kim nə deyirsə desin, Anar "Ağ liman"da zamanın fəlsəfi 
və sosial problemlərinə konkret olaraq milli tale müstəvisində 
baxır. Y.Qarayevin obrazlı ifadəsincə desək, "Ağ limandan baş-
lanan yol" "…bizim günlərdə" həqiqət axtarışının xüsusiyyətini 
təşkil edir və Anarın bu günkü nəsri də elə həmin xüsüsiyyətlə 
aşılanır" (81, səh.6). Y.Qarayevin qeyd etdiyi kimi məhz həmin o 
"Həqiqət axtarışı" xüsusiyyəti ilə aşılanan Anar yaradıcılığı nəinki 
nəsrin özündə, eyni zamanda ədəbi tənqiddə də hüdudları 
genişləndirirdi. Ona görə də yazıçının "həqiqət axtarıcılığı" ilə 
bəzən tənqidçinin qənaətləri uyğun gəlmirdi. Buna təbii baxmaq 
lazımdır. Çünki Anar öz bədii axtarışlarında tənqidi qabaqlaya 
bilmişdir. Sənətə insan konsepsiyası ilə yanaşan Anar tarixi za-
manın stereotiplərindən uzaqlaşmağın mümkünlüyünü bədii üsul-
larla ifadə etmişdir. Başqa sözlə, Anar xarakterlərin mahiyyətini 
onların öz hərəkətlərindən, qayənin isə bədii məntiqdən nəşət 
etməsinə şərait yaratmışdır. Bu cəhət onun yaradıcılığında bədii 
əksetdirmə üsullarının zənginliyinə səbəb olur. Məhz bu mənada 
həlledici şərt təhkiyənin "həyatiliyi", müəllif mövqeyi, onun hansı 
mənəvi meyarı əsas götürməsidir. Bu mənada povestin lap əv-
vəlində özünün yuxusu və onun yozumu ilə tanınan Nemət ol-
duqca real, inandırıcı təsir bağışlayır və biz görürük ki, o öz yaşa-
yış tərzindən narazıdır, yazıçı da bu hissi onda qiymətləndirməyə 
çalışır. Yalanın doğru kimi təqdim edilməsinin, həqiqətə eti-
nasızlığın bəzən şəri reallaşdıran səbəbə çevrildiyini unutmaq ol-
maz. Ona görə də şərlə uyuşa bilməmək özlüyündə onu inkar et-
məkdir. 
______________________Азярбайъан романынын инкишаф проблемляри 
 
 306
Nəzərə almaq lazımdır ki, mübariz olmaq və bu yolla irəli-
ləmək o qədər də asan deyil. Mübarizlik sadəcə olaraq xasiyyət 
əlaməti deyil. Mübarizlik o zaman mənalı və cəlbedici olur ki, 
obrazın həyat mövqeyini ifadə etsin, idrakdan doğsun və aydın 
məqsədin təsbitinə doğru yönəlsin. Nemətdə belə şüur, fəaliyyət 
aydınlığını bir də ona görə müşahidə etmirik ki, o, bura qədərki 
mərhələnin – oyanma, ayılma mərhələsinin hüdudlarında canlan-
dırılmışdır: "Sonra marşrutlu avtobus haqqında dünənki fikirlərini 
xatırladı. 
Sonra qulaqlarında maqnitofon yazıları canlandı: 
 "Bir də mən görsəm ki…" – bu cümlə nəbz kimi beynində 
döyünməyə başladı. 
O biri otaqda saat üç dəfə vurdu və qəfilcə bir an içində 
Nemət hər şeyi başa düşdü. 
Fikirləri durulub aydınlaşdı və Nemət hər şeyi birdən 
anladı. 
Anladı ki, pəncərənin axar-baxarı nə qədər cazibəli, mənzə-
rəli, gözəl olsa da, o, Nemət bu görünüşə nifrət edir. Nifrət edir, 
çünki o, bu mənzərəyə məhkumdur. Ömürlük məhkumdur. Heç 
bir zaman bu pəncərə, qatar pəncərəsi kimi hərəkətə gəlib 
dəyişməyəcəkdir. Bu pəncərəni xalça kimi dörd mismarla onun 
həyatına mıxlayıblar. Ömrü boyu bu pəncərədən baxıb Qız qalası-
nın təpəsini, Akademiyanın yeni binasını, bankı, dəyirmanı 
görəcək. 
Adam öz həyatını qadını atan kimi ata bilmir, insan öz 
həyatını axıracan yaşamalıdır. Həyat yükünü axıracan 
daşımalıdır… 
Nemət dəhşət içində anladı ki, bir də onun həyatında heç bir 
vaxt heç bir şey olmayacaqdır. Nə ürkək duyğuların nigarançılığı, 
nə gözləmə, nə aldanma, nə ümid, nə bahar gecəsi son tramvayın 
pəncərəsində diskinən ulduzlar… 
O, həyatını gündə oynadığı rolundan bıqmış bir aktyor kimi, 
qatarlara qoşulub dəyişməz relslərlə gedən parovoz kimi son 
mənzilə, son pərdəyə, son dayanacağa, son sükuta çatdırmalıdır. 
Son qaranlığa, son səsin susduğu yerə… 
Himalay  Ənvəroğ lu __________________________ 
 307 
O qanunların, qadağanların, normaların əsiridir. 
Onları poza bilməz" (18, səh.110-111). 
Heç kəsə sirr deyil ki, müəllifin obrazına yaratdığı bu dü-
şünmək imkanı, bu şüur axını qəlbinin dialektikası ilə birləşərək 
onun qərarını əlindən alır, cavabı "müşkül" olan suallar önünə 
gətirir. Nemət artıq alışdığı, vərdiş etdiyi həyatının "sönüklüyünü" 
qəfildən anlamağa başlayır, "süjetini", hərəkətlərini durğunluqdan 
xilas etməyə çalışır. Taleyindən və yaşayışından narazı olan Ne-
mət sıxıntını aradan qaldıra bilən qəhrəman tipi kimi 
yaradılmayıb. Insanın əsil həyatı hansı hisslərlə, hansı arzularla 
yaşaması barədə düşüncələrilə başlayır. Yəni insan yalnız ağlının, 
daxili xüsusiyyətinin tələbilə həyatın mahiyyətinə varmalı və 
müstəqil səy göstərməlidir. Istiqamətləndirməklə, diqtə etməklə, 
təlqin etməklə, təzyiq və "dirijorluq"la qəhrəmanı əsl mənada 
müəyyən bir "sahilə" çıxarmaq mümkün deyil.  
Təcrübəsi, şüur və mənəvi potensialı qədərincə olmayan ob-
raz, təbiidir ki, həyatın obyektiv gedişinə dözə bilmir, tənhalığın 
faciəsini yaşamalı olursa, nəyə görə onda bu hal "deformasiya" 
kimi başa düşülməlidir? 
"Ağ liman" povesti Anar həqiqətini özünəməxsus vasitələrlə 
formalaşdıran dəyərli sənət əsəridir, həqiqəti insanın qəlbinə və 
idrakına aşılamağın orijinal nümunəsidir. Çünki gerçəkliyin mən-
zərəsi, obrazların daxili təkamülü, formalaşma prosesi – inandırıcı 
və təbiidir. Bəzi başqa əsərlərdə olduğu kimi, qəhrəmanlar hər 
hansı bir maneəni tez bir zamanda dəf etmir, həyatın bütün 
ziddiyyətlərinə qətiyyətlə "sinə gərmirlər", lakin öz ömürlərini 
yaşayırlar, taledən qaçmırlar, sadə və səmimidirlər. Müəllif 
fikrinin, niyyətinin təsirliliyi üçün bədii həqiqətin inandırıcılığı 
başlıca şərtdir. Anar "Ağ liman" povestində əsas niyyətini: 
Nemətin, Təhminənin, Zaurun qəlblərinə hakim kəsilən başqa cür 
yaşamaq istəyini formalaşdırır. Bu baxımdan Nemətin öz həyatı 
haqqında söylədiyi qənaət çox xarakterikdir: "Bu gün mən çox 
şeylər anladım, anladım ki, mən daha bundan sonra indiyədək 
yaşadığım kimi yaşaya bilmərəm." Beləliklə, Nemət daim ideala 
can atır, həyatda öz yerini müəyyən etməyə çalışır: "Mən bütün 
______________________Азярбайъан романынын инкишаф проблемляри 
 
 308
bunları arzu edirəm. Bu məqsədlərin yolunda necə deyərlər 
canımı, qanımı verərəm. Çox yaxşı. Amma bax, şəxsən mənim, 
otuz üç yaşlı tərcüməçi Nemət Namazovun konkret məqsədi, işi 
nə olmalıdır? Mənim nə xüsusi bir parlaq istedadım, nə böyük bir 
bacarığım var ki, xariqül'adə işlər görüm" (18, səh.118) 
Göründüyü kimi, Anar öz qəhrəmanına sadəcə olaraq ömür 
sürüb həyatı başa vurmaq imkanı vermir. O, obrazı müəyyən 
problemlərlə qarşılaşdırır, konkret suallar qarşısında qoyur. 
Çarəni isə müəllif yox, məhz qəhrəman özü axtarıb tapmalıdır. 
Çətin, mürəkkəb və hamar olmayan yollarla getsə də, cığırı özü 
açır. Uğurlu ya uğursuz olsun. Bu mənada "Ağ liman" insanın iç 
dünyasını açıqlayan, meyl və axtarışlarını təcəssüm etdirən bir 
əsər kimi diqqəti cəlb edir. 
Ümumiyyətlə, altmışıncı illərdən üzü bəri ədəbi prosesin 
aparıcı yazıçılarından biri olan Anarın nəsr təsərrüfatı, xüsusilə, 
"Ağ liman" povesti və "Beş mərtəbəli evin altıncı mərtəbəsi" 
romanı çağdaş Azərbaycan ədəbiyyatında bir sıra mühüm 
sualların izahını zəruri edir. Məhz "Ağ liman" belə məsələlərdən 
birinə – bədii inikasın zaman və məkan hüdudlarında baş verən 
dəyişikliklərin insan ovqatında təzahürünün tədqiqinə yönəldil-
mişdir. Ilk baxışdan belə görünə bilər ki, "Ağ liman" povestində 
meşşan əxlaqının təzahürlərinin tənqidi ön plandadır və müəllif 
aparıcı qəhrəmanın "donuq və yeknəsəq" həyatı haqqında gerçək 
təsəvvür yaratmaq üçün onun ömrünü həmişəki, "dəyişməz" 
axınında canlandırır. Lakin diqqət yetirdikdə etiraf etməmək 
olmur ki, təfsilatı ilə, yaxından tanış olduğumuz iki adi gün məhz 
qeyri-adi mənasına görə Nemətin ömrünün bütün əvvəlki 
günlərindən fərqlənir. Məhz həmin günlərdə onda öz həyatının 
"sönüklüyü", "dözülməzliyi" haqqında aydın bir qənaət yaranır, o 
özünə də, ab-havasına öyrəşdiyi mühitə də ayıq, diqqətli nəzər 
salır. 
"Anar… "Ağ liman"da ənənənin sərhəddini pozur və öz 
insan konsepsiyasını əkinçinin, fəhlənin konkret həyat təcrübəsi 
və əmək meyarı ilə yox, ziyalının "mənəvi dəyər" və "əxlaqi 
sərvət" təsəvvürünü guşə daşı ilə yoxlayıb sınaqdan keçirir 
Himalay  Ənvəroğ lu __________________________ 
 309
(Estetik idealın sənət ünvanına yolu qırmızı gəmi ilə ağ limandan 
keçir)" (77, səh.150). 
Maraqlıdır ki, lap ilk hekayələrindən Anar hər şeyi zaman 
müstəvisində, vaxt bölgüsünün mizanı ilə təsnif edir. Zaman ona 
etiraf, həqiqət və müdriklik sınağı, ən qənirsiz münsif kimi lazım 
olur. Çalxalanan, ələnən və axan zaman obrazı Anarın bütün 
əsərlərində olduğu kimi "Ağ liman" povestində də gizli, yaxud elə 
açıq qəhrəmandır. Ünvan, reys, telefon, sürət, təvəllüd, qatar, 
yuxu, rəqəmlər, mövsüm tarixləri – vaxt fəlsəfəsi ilə dərk edilən 
bütün bunlar həm də ruha, idraka, hissə yol açır. Həmin bu vaxt – 
zaman atributları povestin lap əvvəlindən görünməyə, obrazların 
həyatının mənasının ifadəsinə çevrilməyə başlayır. Klassik yazılı 
ədəbiyyatda, folklor əsərlərində bir çox qəhrəmanların tale 
kitablarının yazılmasında, onları keçmiş və gələcək yollarında 
dolaşdıran bir üsuldan – yuxu görmədən "Ağ liman"da geniş isti-
fadə edilmişdir. Əsərin əvvəlində Nemət yuxu görür. Bu çox 
qarışıq bir yuxudur, müxtəlif hadisələr, zaman və məkan bir-
birinə qarışıb. 
Başqa sözlə, yuxuya məxsus yaddaş, təsəvvür və idrak 
xüsusiyyəti Nemətin bu röyasında özünü göstərir. Yuxu Neməti 
özünə qaytarır, yaddaşındakıları pozulmağa qoymur. Xüsusilə, 
döşündən asdığı 333-cü nömrə, Kislovodsk və Krasnovodsk 
şəhərlərinin xatırlanması, kassirin Bakıya icazəsi varmı sorğusu, 
"zol-zol" geyimli adamlar: "Amma insafları varmış. Səfalı yerə 
sürgün eləyiblər. Atamı deyə bilmərəm, anam yazıq istiyə dözə 
bilmir" – deyən Nemətin valideynlərinin Şərqi Qazaxıstana sür-
gün edilməsini xəyalına gətirir, Taldı-Kurqan, Alagöl, Manança 
kimi sürgün yerlərini yaddaşında dolandırır, Sovet Ittifaqının 
siyasi xəritəsini başının üstündən asıb ölkənin cənub sərhəddini 
fikrindən keçirir, Şərqi Qazaxıstan birdən-birə qopub Kislovodsk 
kimi səfalı bir yerə çevrilir və daha bir çox motivlər yuxu Vasitə-
silə çözülür, keçmişin sıxıntıları səhifələnir, obrazın dilində dəfə-
lərlə səslənən "yazıya pozu yoxdur" anlamı "alın yazısı" mənası 
alır. Ona görə də, yuxu "Anarın zaman və rabitə konsepsiyasında 
Keçmiş – yenidən qayıtmağa tələsdiyimiz ünvan və mənzil deyil, 
______________________Азярбайъан романынын инкишаф проблемляри 
 
 310
gələcəyə boylanmaq", "irəliyə hərəkət" üçün "mənəvi 
mühərrik"dir(77, səh.155). 
"Ağ liman" bədii ideyasının ifadə formasına görə çağdaş 
estetik düşüncə tərzinə müvafiqdir. O, hər cür reqlamentçiliyə, 
yekrənglik və ehkam epidemiyasına, qapalı sosial və psixoloji ste-
reotipə, ideoloji "durğunluq və mənəvi standartlara, dəftərxana, 
inzibati meşşanlıq və bürokratiya əleyhinə çevrilmiş əsərdir. Açıq, 
müstəqil, sərbəst təfəkkürün hüdudsuz fazasında zaman qapalı 
orbitdən – ehkam cazibə dairəsindən çıxır, yalnız bir istiqamətdə 
irəliyə hərəkət edir. Lakin irəliyə doğru bu hərəkətin yolları 
hamar deyil. Ona görə qəhrəmanlar belə bir yolla getməyi arzu 
etsələr də, həm daxili, həm də zahiri maneələrlə üzləşir. Povestin 
sonunda Nemətlə Təhminənin söhbətlərində tərəflər müəyyən 
detalları həyatın mənası baxımından müxtəlif cür dəyərləndirirlər. 
Məsələn, "pəncərə" onlarda qanadlı, qanadsız fikirlər doğuraraq 
rəmzi mahiyyət kəsb edir. Nemət ona durğunluğun, dəyişməzliyin 
rəmzi kimi baxırsa, Təhminəni xəyal pəncərədən daha uzaqlara, 
gələcəyə aparır: 
"-Bilmirəm. Təhminə, heç bilmirəm keçmiş həyatıma nə ad 
verim. Durğunluq, ətalət, meşşanlıq bataqlığı. 
-Pah atonnan! 
-Gülmə. Artıq bu cür yaşamaq mümkün deyil. Iş, ev, ailə, 
maaş, qonorar, mebel, televizor, maqnitofon… Mən bu çərçivədə 
boğuluram, Təhminə. 
-Nemət, əzizim, qonorar da, televizor da, maqnitofon da pis 
şeylər deyil. Ancaq gərək onların əsiri olmayasan. 
-Elədir. Bax bayaq evimin pəncərəsindən baxırdım. Pən-
cərinin axar-baxarı, mənzərəsi çox gözəldir. Bütün şəhər görü-
nür… Ancaq mən düşündüm ki, bu mənzərə artıq mənim qəlbimi 
titrətmir, çünki bu mənzərəyə məhkumam. Ömürlük məhkumam. 
Heç bir zaman bu pəncərə qatar pəncərəsi kimi hərəkətə gəlib 
dəyişməyəcək. Bu pəncərəni xalça kimi dörd mismarla mənim 
həyatıma mıxlayıblar… 
Himalay  Ənvəroğ lu __________________________ 
 311
-Düz demirsən axı. Qatar pəncərəsi – filan, bütün bunlar 
gəlişigözəl sözlərdir, ancaq həqiqət deyil. Dünyada hər şeydən 
yüksək isə həqiqətdir. 
-Niyə həqiqət deyil? 
-Niyə? Bu saat deyim. Bax, deyirsən ki, on ildir pəncərədən 
baxıb Akademiyanın binasını görürəm. Düz deyil. On il yox, heç 
üç il bundan qabaq da bu bina tikilməmişdi. Bu bir. Ikincisi 
deyirsən ki, ömrüm boyu eyni mənzərəni görürəm. Bu da 
yalandır. Çünki bir ildən sonra, məsələn, tutaq ki, sirkin yeni 
binası hazır olacaq, onu görəcəksən. Ayrı təzə binalar tikiləcək. 
Yəni sənin pəncərən özü tərpənməyəcək, ancaq ordan görünən 
mənzərə, həyat dəyişir, dəyişəcək, başqalaşacaq. Sən pəncərəni 
rəmzi mənada deyirsən, mən də rəmzi mənada deyirəm ki, pən-
cərədən diqqətlə baxsan, görərsən ki, həyat necə qaynayır, dəyişir. 
Hə susursan? Görürsən ki, mən haqlıyam… Bəzi Adamlar…üçün 
nə pəncərədən görünən mənzərə var, nə də qapının dalındakı 
həyat. Ikinci qism adamlar pəncərədən baxır. Pəncərədən 
dünyanı, həyatı seyr edirlər, seyrçidirlər" (18, səh.116-117). 
Bu bir qədər təfsilatlı nümunə Nemətlə Təhminənin həyata 
baxışı, xarakterlərindəki özünəməxsusluğu tam açıqlayır. Pəncərə 
Nemətə durğunluğun, həyatının dəyişməzliyinin rəmzi kimi gö-
rünürsə, əksinə, Təhminə pəncərədən həyata baxır, onu inkişafda, 
dəyişmədə görür. Bununla belə o da pəncərədənsə qapıya 
üstünlük verir. Nemət çılğınlıq göstərir, romantikaya qapılır. 
Təhminə "realistdir", düşüncədə analitikdir. Lakin hər ikisini bir-
ləşdirən ümumi cəhət saflıq, mənəvi-əxlaqi dəyərlərə münasibət-
lərindəki yaxınlıqdır. Nemət həyat adamı olsa da, eyni zamanda 
ideal bəsləyən insandır. Əsərin bir yerində o, bunu xüsusi 
vurğulayır: "-Bilirsən, Təhminə, sənin dediklərin çox doğru və 
gözəl fikirlərdir. Ancaq məsələ ondadır ki, bütün bunlar yenə də 
abstraksiyalardır, mücərrəd məfhumlardır. Mənə isə konkret 
cavablar lazımdır. Başa düşürsən, mən bilmək istəyirəm ki, 
şəxsən mən – Namazov Nemət nə üçün yaşayıram, hansı amalla, 
hansı məqsədlə? Məni düzgün başa düş. Mən nihilist və skeptik 
deyiləm" (18, səh.118). 
______________________Азярбайъан романынын инкишаф проблемляри 
 
 312
Göründüyü kimi, yazıçı bir-birinə dərin hörmət bəsləyən iki 
şəxsin həyat, yaşayış, insanlıq, ideal haqqında düşüncələrinə elə 
axar verir ki, bu mülahizələr zahirən zidd görünsə də, əslində 
bədii-fəlsəfi axtarışlar kontekstində bir-birini tamamlayır. Əlbəttə, 
bununla belə müəllifin hüsn-rəğbəti Təhminənin həyat haqqındakı 
mühakimələrinə bağlanır. Bu cəhəti vaxtı ilə M.Arif də "Ağ 
limanlar və qırmızı gəmilər" (1971) məqaləsində xüsusi vurğu-
layaraq Təhminənin "ağıllı və kamil bir adam", "ağ liman və ağ 
limanda qırmızı gəmilər görən" insan hesab etmişdir. Təhminənin 
ömür yolunun müəyyən səhifələrini çevirdikdə həyat və insan, 
ömrün və yaşamağın mənası haqqında dərin düşüncələrinin heç 
də təsadüfən olmadığı qənaətinə gəlirsən. O, nəşriyyat idarəsində 
Dadaş kimisinin rəhbərliyi altında işləsə də, ali təhsilli filosofdur. 
Azərbaycan mədəniyyəti, musiqisi və incəsənəti haqqında 
mükəmməl təsəvvürə malikdir. Təhminə çox gözəl bilir ki, tale də 
bir cür "oyundur", hökmü zaman verir. Bu hökmdə dünyanın, 
insanın, özünün kədərini duyur, əbədiyyətə ruhu saf, mənəviyyatı 
pak halda qovuşmaq istəyir. Ona görə də həyatın obyektiv 
gedişinə təsir edib onu dəyişdirmir, bunun vacibliyini başa düşsə 
də, talenin açdığı yolla Irəliləyir. Bununla belə şəxiyyətin 
cılızlaşmasının, mənəvi yoxsulluğun qarşısını almağa çalışır. 
Anar povestində mücərrəd rəng ideyasına, onun doğurduğu 
assosiasiyaya geniş meydan vermişdir. Məsələn, gecənin bir yarı-
sında Nemət Dadaşa zəng vurub ondan Təhminənin gözlərinin 
rəngini soruşur. Hətta tənqidçiləri də təəccübləndirən bu istək və 
arzusu o qədər incə üsulla, psixoloji cəhətdən elə həssaslıqla əsas-
landırılmışdır ki, burada qeyri-təbii heç bir şeyə rast gəlmirsən, 
bunu ani bir vəziyyətdə meydana gələn ovqat kimi qəbul edirsən. 
Dadaşdan Təhminənin gözlərinin rəngini öyrənə bilməyən Nemət 
ən sonda məcbur qalıb yuxusuna haram qatan səbəbkarın özünə 
zəng edir. Nemətin Təhminənin gözlərinin rəngini öyrənmək 
istəyi ilə bağlı əhvalat povestdə geniş yer tutur. Məsələn, cəmi 
122 səhifədən ibarət olan bu əsərin son 10 səhifəsi Nemətin gecə 
yarı Təhminənin gözlərinin rəngini öyrənmək arzusu ilə bağlı 
söhbətlərdir. Yeri gəlmişkən demək istərdik ki, əsərin başlıca 
Himalay  Ənvəroğ lu __________________________ 
 313
estetik qayəsinin, müəllifin fəlsəfi fikirlərinin açıqlanıb 
ümumiləşdirilməsində məhz bu səhifələrin mühüm rolu vardır. Bu 
məsələdə tam aydınlıq yaratmaq üçün 114-cü səhifədə Nemətlə 
Dadaşın telefon danışığından bir hissəni ixtisarla veririk: 
"Bəli, - Dadaşın səsi yenə də sakit və təmkinli idi. 
-Mənəm, Nemətdir. 
-Eşidirəm. 
-Dadaş müəllim, sizdən bir şey soruşmaq istəyirəm. 
Təhminənin gözləri nə rəngdədir? –birnəfəsə dedi. 
Dəstə sükuta qərq oldu… 
-Nemət, get yat, - dedi, -gecdir. 
-Dadaş müəllim, əgər siz elə bilirsiz ki, mən sərxoşam, çox 
səhv edirsiniz. 
Dadaş kəskin və sərt bir ədayla: 
-Nə demək istəyirsən? – dedi. 
-Heç nə. Bircə Təhminənin gözlərinin rəngini bilmək 
istəyirəm. 
Dadaş daha sərt və əsəbi bir tərzdə: 
-Bu sualı mənə niyə verirsən? –dedi. 
"Aha, deyəsən özündən çıxırsan. O mötəbərlik maskan 
yerindən oynayır." 
-Bilirsən nə var, Nemət, - dedi, - zəng elə özündən soruş. 
"Bu adam sabun kimidir, -deyə Nemət düşünür – onu 
tutmaq mümkün deyil. Sürüşüb əlindən çıxacaq." 
-Telefon nömrəsini bilmirəm. 
Dadaş əvvəlki kimi sakit və təmkinlə Təhminənin telefon 
nömrəsini dedi" (18, səh.114-115). 
Bundan sonra Nemətin Təhminə ilə telefon söhbəti başlayır. 
Lakin gözlərinin rəngini soruşmaq həyat, tale haqqunda 6 
səhifəlik söhbətdən sonra Nemətin yadına 120-ci səhifənin lap 
sonunda düşür. 
"-Sağ ol. 
-Sağ ol, - əsnədi, - hələlik. 
-Dayan, dayan. Yaxşı, axı əsas məsələ yaddan çıxdı. 
-Hansı məsələ? 
______________________Азярбайъан романынын инкишаф проблемляри 
 
 314
-Sənin gözlərinin rəngi. 
Güldü. 
-Gözlərim elə rəngdədir ki, heç bir sözə, tərifə sığışmaz. 
Gərək özün görəsən. Sabah işdə baxarsan" (18, səh.120). 
Son dərəcə səmimi aparılan və qəhrəmanların mənəvi-
psixoloji aləmlərinə geniş pəncərə açan söhbət bununla qurtarmır. 
Söhbət daha bir səhifə davam etdirilir və Nemətin yuxusu ilə 
povest sona yetir. Bu baxımdan süjetin çox maraqlı bir 
kompozisiya quruluşu meydana çıxır. Yəni povest Nemətin 
yuxusu ilə başlayır, yenə onun yuxusu ilə sona yetir. Lakin 
povestin əvvəlində yuxu görən Nemətlə sonunda yuxu görən 
Nemət artıq "eyni adam" deyil. Povestdə cərəyan edən hadisələr, 
xüsusilə Təhminə onun yaddaşına, mənəvi-psixoloji aləminə 
mühüm təsir edib. Indi artıq o, yuxusunda Şərqi Qazaxıstanı, 
"Taldı-Kurqanı", Alagölü, Manançını, "zol-zol" geyimli Adam-
ları, sürgün yerlərini, sürücüləri, maqnitofondakı eyni səsləri 
deyil, Təhminə kimi "dəniz, ağ liman və bu ağ limanda qırmızı 
gəmilərin dayandığını" görür (18, səh.122). Bunun xüsusi rəmzi 
mənası var. Çünki əgər Nemət də Təhminənin gördüyü və ona 
danışdığını eynilə görürsə, demək gələcəyə inam, ümid bəsləmək 
olar. Yəni haradasa "var sübh". Neməti bu inam məqamına 
gətirmək təbiidir ki, Təhminənin xidmətidir, onun mənəvi 
təsirinin nəticəsidir. 
Rəng və onun doğurduğu məna çalarları: Anar 
yaradıcılığına son dərəcə yaxın və doğma olan bu dünyaduyumu 
vasitəsi "Ağ liman"da ovqat yaratmaq üsulu kimi də diqqəti çəkir. 
Yəni rəngin, özü də Təhminə kimi bir gözəlin gözünün rənginin 
belə qabarıq ifadəsi təsadüfi deyil. Burada yozumlar çoxdur. Hələ 
vaxtı ilə Nizami və Füzuli də gözəlin gözlərini tərif etmişlər. 
Gözdə ilahi, hürufi, bəşəri başlanğıc vardır. Əlbəttə, Təhminənin 
gözlərinin rəngi sona qədər müəyyənləşdirilmir. Bu mümkün 
deiyl. Qəhrəman özü də bunu bildirir. Görünür müəllif də bu 
məsələnin çözülməsini qarşıya məqsəd qoymayıb. Lakin rəng 
anlamının çözülməsi vacibdir. Çünki povestin mücərrəd ideyası 
rəngdə, daha doğrusu, ağ limanda və qırmızı gəmidə 
Himalay  Ənvəroğ lu __________________________ 
 315 
predmetləşib. Böyük bir dənizin sahili. Uzandıqca uzanan dəniz, 
bomboş sahil, sahil sarı, qumları sarı, dəniz gömgöy, ləpəsiz, ağ 
liman, qırmızı gəmi, qıpqırmızı. 
Bütün bunlar səbəbsiz deyil. Belə romantik rəmzi atributlar 
hər adamın yuxusuna girən deyil. Murtuz, Dadaş, Səfdər, 
Məmməd Nəsir, Manaf, Spartak belə yuxular görə bilməzlər. 
Hətta çox güman ki, Zaur özü də bu kimi yuxular görmək imka-
nına malik deyil. Çünki həm xaliqin, həm də məxluqun yanında 
özündən asılı olan və olmayan günahları olmuşdur. Rənglər 
Anarın əsərlərində çox mətləb və mənalardan xəbər verir, çox 
rəmzləri yada salıb təfəkkürdə assosiasiya imkanını genişləndirir. 
Rənglərin dili ilə danışmaq, rəngi insanın mənşəyi ilə bağlamaq, 
cəmiyyətdəki sosioloji, psixoloji durumu rənglərə münasibətlə 
əlaqələndirmək meyli yeni deyil. Lakin etiraf etmək lazımdır ki, 
ilk dəfə məhz böyük Azərbaycan şairi R.Rza rənglər mövzusunda 
silsilə şerlər yazmışdır. 1963-cü ildə "Azərbaycan" jurnalında çap 
olunan "Rənglər" o zamankı tənqid tərəfindən birmənalı qarşılan-
madı. Lakin zaman ən ədalətli hakim oldu. Hər şey öz qanuni 
yerini tutdu. "Rənglər"in bədii-fəlsəfi qüdrəti hamı tərəfindən 
qəbul edildi. Anarın "Ağ liman"ında (1965) rənglərlə insan 
ovqatının əlaqələndirilməsi təsadüfi deyil. Insan rəngə tapınıb, 
ona inam göstərib. Rəng varlıq üçün hava, su, od, torpaq kimi 
zəruri ünsürdür. Rəng dünyadərki, gerçəkliyi duyumun 
vasitəsidir. Rənglərin poeziyası, sosiologiyası, fəlsəfəsi və s. 
R.Rzanın aşağıdakı misralarında üzvi vəhdət təşkil edir: 
 Ağ, qara, sarı, yaşıl, qırmızı, 
 Hərəsi bir sınaqla bağlıdır. 
    Biri həsrətimizi xatırladır, 
 Biri dərdimizi, biri arzumuzu, 
 Hərəsində bir məna arayıb 
          Bir səbəb görən var(112, səh.130). 
   
Təbiidir ki, bu misraların ifadə etdiyi məna dərin olmaqla 
idraka geniş meydan açır. Məsələn şair "Ağ işıq"da ümid, insan 
ülfəti, sevinc, dost əli, açılmış düyün, insan adına layiq işlər, 
______________________Азярбайъан романынын инкишаф проблемляри 
 
 316
məhəbbət, ömrün mənası, qəlbin aynası, anlayan, duyan insan 
kimi anlamları "görür". Qırmızı isə ümid, uzaq ulduzların yaxın 
yolu, bir də insan alnı açıq, gözləri etibar dolu və s. assosiasi-
yalarını yaradır. Şairə görə qırmızı anlamında həm də dözüm, 
ümid yolu, insanlara məhəbbət, çılpaq həqiqət mənası var. Yaşıl –
uğurlu yola səpilən işığı; mavi – dalğasız dənizi; sarı – həyatdan 
ayrılmış xəyalı, yol çəkən gözləri ifadə edir. 
Bir anlığa "Ağ liman" povestində Təhminənin, Nemətin 
ömür yolunun axar-baxarına varanda, onların həyat, tale, mənəvi-
əxlaqi dəyər haqqında qənaətləri ilə yaxından tanış olanda, eyni 
zamanda görəndə ki, heç birisi yaşayışlarından razı deyillər, 
ideallarını həyata keçirmək imkanları yoxdur, arzu, istək real 
gerçəkliklə uyğun gəlmir, şərait romantik qanadları qırır, onda 
ümid yuxuya – göy dənizə, həyatdan ayrılmış xəyala, ağın, 
qırmızının sevinc, məhəbbət və inam çalarına qalır. 
R.Rzanın "Rənglər"ində olan zəngin poetik-fəlsəfi mənanın 
qədərincə dəyərləndirilməsi necə müşgülə çevrilmişdisə, eləcə də 
"Ağ liman"a münasibətdə də belə bir vəziyyət yaranmışdı. Ona 
görə ki, "Anar.. "Ağ liman"da ənənə sərhəddini pozur və öz insan 
konsepsiyasını…sınaqdan keçirir." Doğrudan da ilk dəfə bu 
povestdə şəhər həyatı, meşşan əxlaqı və mühiti, adi məişət 
təfərrüatları ilə bağlı sadə, "xırda" insanlar belə geniş həcmdə 
bədii tdəqiqatın predmetinə çevrilir, obraz və xarakter kimi 
meydana çıxmaq imkanı qazanır. Bu mənada Anar özünün böyük 
sələflərinin sənət yolunu davam və inkişaf etdirir, ədəbiyyatımızın 
yaşarlı ənənələrinə söykənir. Lakin onu da unutmaq olmaz ki, 60-
cı illərə qədər ədəbiyyatımızda siyasət, ideologiya, inzibati-
bürokratik aparatın tapşırığına uyğun yazmaq "prinsirləri" 
üstünlük təşkil edirdi. Kolxoz, kollektivləşmə, sənaye, inqilab, 
vətəndaş müharibəsi, sinfi mübarizə və s. məsələlərin ədəbiyyatın 
aparıcı mövzusuna çevrilməsi adi hal almışdı. Qəhrəmanlar da bu 
"problemlər"lə bağlı adamlar içərisindən seçilirdi. 
Beləliklə, qapalı bir vəziyyət yaranırdı, ədəbiyyat müəyyən 
dairədən kənara çıxa bilmirdi. 60-cı illərdə cəmiyyətdəki 
ilıqlaşma ədəbiyyatda da özünü göstərməli idi. Lakin bu proses 
Himalay  Ənvəroğ lu __________________________ 
 317
çox ağır gedirdi. Uzun illər müəyyən olunmuş hüduddan kənara 
çıxa bilməyən yazıçılar makromühitdə özünü göstərən ovqat və 
meylləri ya gec duyur və yaxud onu sənətə gətirməyin mümkün 
yollarını arayıb tapa bilmirdilər. Bununla belə, zaman, tarixi 
gerçəklik sənətkarları yeni meyllərə, milli-mənəvi dəyərlərə, 
sənətin başlıca predmeti olan insan amilinə doğru istiqamətlən-
dirirdi. Bu baxımdan Anar zamanı, tarixi şəraiti fəhm ilə duydu, 
"xırda və adi" adamları böyük mənəvi problemlərin daşıyıcısı 
kimi sənətin müstəvisində qərarlaşdırdı. Estetik idealını "Ağ 
liman" qəhrəmanlarının bədii tədqiqi üzərində quran Anarın: 60-
cı illərdə keçilməmiş yollarla gedən bu yazıçının qayəsinin və 
qəhrəman ideyasının o zaman birmənalı qarşılanmaması təbii idi. 
Əksinə bu vaxt onları birmənalı qəbul etməyin özü qeyri-təbii 
olardı. Çünki yenilik heç vaxt birdən-birə qəbul edilmir. Bunun 
üçün də müəyyən vaxt, müddət keçməlidir. Bədii təfəkkür, o 
cümlədən, tənqidi idrak özü də estetik sərvətləri dəyərləndirmək 
prinsiplərini "götür-qoy" etməlidir. Ona görə də təsadüfi deyil ki, 
Təhminənin "tez-tez gördüyü" "eyni bir yuxu"nu sonradan Nemət 
görürsə, bunu tənqid ona irad tutur. Əslində, Nemətə yox, onun 
müəllifinə irad tutulur. Motiv də budur ki, Nemət həyat adamı 
deyil, hətta yuxusunu da "iqtibas" edir. Lakin Təhminənin 
danışdığı yuxunu təkcə Nemət deyil, onun vəziyyətində olan 
(məhz onun keçirdiyi hissləri keçirən) bir başqası da görə bilərdi. 
Axı, burada söhbət ənənəvi üsulla yaranan obrazdan deyil, canlı 
insandan, mənəvi proseslərdən gedir. Təbii yolla, öz axarı ilə 
gedən obrazın belə bir vəziyyətə düşməsi mümkündür. Anar 
obrazlarının xarakterini dərindən göstərən bədii vasitələri hədəfə 
sərrast yönəldir. Nemətin Təhminə ilə mükaliməsi zamanı böyük 
Füzulidən nümunə gətirilməsi bu baxımdan təsadüfi deyil: 
 
"Ey Füzuli, şami-qəm əncamına yoxdur ümid, 
Bir təsəllidir sənə ol söz ki, derlər var sübh" (18, səh.116). 
 
Təbiidir ki, Dadaş Füzulidən bu beyti nümunə gətirməzdi. 
Gətirsə də, Nemət kimi hisslə, zövqlə ruhuna çəkib yoza 
______________________Азярбайъан романынын инкишаф проблемляри 
 
 318
bilməzdi. Çünki Təhminə kimi qıza Dadaşın göstərdiyi münasibət 
Füzuli eşqini yozmağa mənəvi haqq verməzdi. Anar insan 
sərrafıdır və o, özü də buna qıymazdı. Bu məqamlar zərrə-zərrə 
yığışıb Anarın bədii nəsrində insan konsepsiyasını müəyyən edir, 
onun poetikasını zənginləşdirən vasitələrin toplusuna çevrilir. 
Çoxlarına adi, sadə, xırda adam kimi görünən Nemət görün həmin 
beytdən çıxan mənaları necə dəyərləndirir: "-Bir bu "derlər" sö-
zünə bütün dünya poeziyasını dəyişmərəm. Başa düşürsən, 
"derlər", yəni görməyib, eşidib deyirlər. Kimsə deyib ki, haradasa 
sübh var, bircə bu təsəlli olmasa, şami-qəmdən, yəni axşam qə-
mindən yaxa qurtarmaq olmaz" (18, səh.116). 
Povestin süjetini izlədikdə aydın olur ki, Nemət və Təh-
minə, eyni zamanda, Zaur özü ictimai mühiti dəyişdirmək, xarü-
qəl'adə işlər görmək iqtidarında deyillər. Başqa sözlə, bu heç 
onların qarşısında qoyulan məqsəd də deyil. Bunu "Beşmərtəbəli 
evin altıncı mərtəbəsi" romanında Zaurun süjetindən aydın görü-
rük. Lakin yuxarıda Nemətlə bağlı söhbətimizi davam etdirərək 
qeyd etməliyik ki, o, böyük vəzifələri yerinə yetirən, cəmiyyətin 
dayaqlarına təsir edən şəxsiyyət kimi göstərilməsə də, duyan, 
düşünən, qəmlənən, coşan, gözəlliyi, Füzuli eşqinin fəlsəfəsini 
dərk edən insan kimi göstərilirsə, bu onun bəsidir. Təəccüblüdür, 
burada "deformasiya", "əyri güzgü" haradadır. Yaxud, bunu 
axtarmaq "psixologiyasını" necə başa düşmək olar? 
Povestin sonuncu səhifəsində (121) Təhminənin Nemətə 
danışdığı yuxuda belə detallar var: "Sahil bomboşdur. Bircə 
mənəm. Təp-tənha." Bu, Təhminənin taleyidir ki, onu kölgə kimi 
izləyir. Hələ əsərin 58-ci səhifəsində Təhminənin gözlərinin ifadə 
etdiyi mənada tənhalığı, tale yollarında keçirəcəyi üzüntülər aydın 
duyulurdu. Qəhrəmanın taleyi, sonda aşkar olan aqibəti nəinki 
gözlərindən oxunurdu, hətta fəhmlə dərk edilirdi: "Zaur çevrilib 
Təhminəyə baxdı. Təhminə tuşla çəkilib uzadılmış kipriklərini 
qaldırdı. Birdən Zaur onun gözlərinin lap dibini gördü. Səhrada 
qəflətən qum axıb-çöküb quyu açılan kimi, Təhminənin 
gözlərində nə isə uçub dağılmışdı, gözlərin lap dibində, bəlkə də 
dibsizliyində nə isə zil qaranlıq bir lağım ağzı açılmışdı. Qəlbin 
Himalay  Ənvəroğ lu __________________________ 
 319 
gizlinlərinə açılan lağım, uçuruma aparan bir yolun ağzı" (18, 
səh.58). 
"Qara matəm rəmzi də ola bilər, məhəbbət rəmzi də, nifrət 
rəmzi də" (112, səh.130), "həsrətli gözlər" "qaranın dərd çalarını" 
ifadə edə bilər. Gözlərdən subyektin ovqatını, taleyinin axarını 
oxumağın klassik poeziyada zəngin ənənəsi var. Lakin Anar epik 
qəhrəmandakı lirik-psixoloji başlanğıcı fəhmlə dərk etdiyi kimi, 
bu ovqatı həm də özünəməxsus şəkildə formalaşdırmışdır. Zaurun 
"Beşmərtəbəli evin altıncı mərtəbəsi" romanında (Təhminənin 
taleyinin istiqaməti məlum olduğu əsərdə) deyil, məhz "Ağ 
liman"da (Təhminənin "ömür yolu"nun başlanğıcında) Təhmi-
nənin gözlərindəki mənanı oxuması adi vəziyyətdə mümkün olan 
iş deyil. Bunun üçün qəhrəman gərək şövqə gəlsin. 
Zamanı saxlamaq, anı qaytarmaq fiziki mənada qeyri-
mümkündür. Lakin mənəvi mənada, xəyal aləminin iqtidarı ilə ta-
rixə və yaddaşa qayıtmaq, hissin və idrakın imkanlarından istifadə 
edərək olmuşları yenidən yaşamaq olar. Bu , Anara povestdə 
inam, ümid və sevinclə qəmin və kədərin sintezinə nail olmağa 
imkan vermişdir. 
Anar "Ağ liman"da "vaxt fəlsəfəsi"ni (77, səh.150) bədii 
kontekstdə dəyərləndirir. Povestdə vaxt yalnız sərlövhədə yox, 
təsvirlərdə, bədii təhlil süjetində də əsas rol oynayır. Bəzən hətta 
hisslər vaxt epitetlərilə vəsf edilir: "Vaxt hey axır. Vaxt hər yaranı 
sağaldır. Vaxt bizi məğlub edir. Vaxt bizi xilas edir." Anarda 
"rəqəm-zaman vahidi", "saat-zamanın simvoludur" (77, səh.151). 
Gecənin bir vaxtında təklik və kimsəsizlik tilsimindən canını 
qurtarmaq üçün özünü ora-bura vuran, hətta öz telefon nömrəsini 
yığan kassir Səfdərin həmişəki kimi yenə də qəbirlərin üstündəki 
yazıları oxuması axirət fəlsəfəsini, əməl və qayə adamı anlamını 
yaddaşa gətirir: "Əsgər Teymurov: 1905-1957; Tofiq Babayev: 
1927-1946; Adlar və rəqəmlər. Yəni bu rəqəmləri bura yazmaq 
vacibdir? Yəni adamlardan elə bu iki şey qalır? Adı və iki tarix? 
Axı niyə belə? Axı əslinə qalsa, bu yazıların adamın şəxsən özünə 
dəxli də yoxdur. Adını özü qoymayıb. Familini də həmçinin, 
təvəllüdü, ölümü də özündən asılı deyil. Olmaz ki, bura adamın 
______________________Азярбайъан романынын инкишаф проблемляри 
 
 320
şəxsən özünə dəxli olan şeylər yazsınlar. Məsələn, kim idi, bu 
dünyada nə pis iş görüb, nə iş qoyub gedib, ya məsələn, tutalım 
xasiyyəti necə idi? Kimə nə yaxşılığı, nə pisliyi keçib? Övladı 
olub, yoxsa yox, öləndən sonra kimi qalıb? Yoxsa quru 
rəqəmlərdən nə çıxsın?" (18, səh.81-82). Lakin "Yoxsa quru 
rəqəmlərdən nə çıxsın?" – deyən Səfdər Faiq Mərdanovun və 
Bəhmən Salayevin qəbir daşlarına nəzər yetirəndə "Qeyri-ixtiyari 
rəqəmləri toplamağa başladı" (18, səh.82). 
Göründüyü kimi, Səfdər rəqəmlərdən qaçsa da, onlardan 
yaxa qurtara bilmir. Rəqəmlər kölgə kimi onu izləyir, həyatının, 
taleyinin bir hissəsinə çevrilir. Ümumiyyətlə, "Təklik tilsimi" 
başlığı altında verilən hadisələr povestdə cəmi 11 səhifəni (78-88) 
əhatə edir. İlk səhifədən son səhifəyə qədər Səfdər dayının seyri, 
müşahidələri, yuxuları vaxtın və rəqəmlərin dili ilə dərk olunur. 
Səfdər kişinin vaxt və rəqəmlərə verdiyi dəyəri, onlarla insan 
ömrünün mənasını əlaqələndirməsini görəndə, bəzi tənqidçilərin 
vaxtı ilə onu nəyə görə bəyənmədiyini anlaya bilmirsən. De-
diklərinin həqiqiliyi zərrə qədər şübhə doğurmur, hərəkətləri və 
qənaətləri də psixoloji cəhətdən əsaslandırılır. Kimsə fikirləşə 
bilər ki, burada müəllif iradəsi, mövqeyi, konsepsiyası mühüm rol 
oynayır. Yoxsa Səfdər rəqəmin, vaxtın "fəlsəfəsi"ni haradan belə 
incəliyinə kimi bildi və bunlarda həyatın, ömrün mənasını aradı? 
Obrazın iş və əməlinə müəllifin "qarışması" nisbidir. "Ağzının 
müxtəlif yerlərində cəmi-cümlətanı 9 dişi qalan" (18, səh.79) 
Səfdər nəinki rəqəmlərlə düşünür, hətta sanki həyatı, ömrünün 
bütün mənası bu rəqəmlərə bağlıdır. Bunlar sadəcə nömrə, rəqəm, 
vaxt ölçüsü, saat deyil, həyatı dərk və əks etdirməyin simvolları-
"obrazları"dır. Bunlar təkcə Səfdərin təfəkkür tərzinə, danışıq 
üslubuna məxsus "obrazlar" deyil, ümumiyyətlə, onun 
"romanında" təzahürü münasib bilinən dünya dərki üsuludur, 
zamanla danışıq formasıdır. 
Təbiidir ki, tarixlə, zamanla mövcud şəraitlə bu kimi əlaqə 
yaradıb hökm vermək həm də müəllifin nüfuz və səlahiyyət 
dairəsindədir. Ona görə Səfdərin qənaətləri (təbiidir ki, 
"macəraları" yox), əsasən müəllifin "vaxt fəlsəfəsi" anlamı ilə 
Himalay  Ənvəroğ lu __________________________ 
 321
səsləşir. Əlbəttə, bunları əvvəldən "razılaşdırılmış" qənaətlərin və 
mühakimələrin üst-üstə düşməsi kimi anlamaq olmaz. "Təkliyin 
tilsimi" ilə dərindən tanış olan hər kəs vaxt və rəqəmlərdə əzəli və 
əbədi başlanğıcları görməklə (həm də müəllif başlanğıcı 
mənasında) bilavasitə hər bir bədii obraz kimi Səfdərin öz xa-
rakteri, öz ünvani ilə bağlı olan xeyli detallara, motivlərə, əməl-
lərə rast gələ bilər ki, bunlar bilavasitə surətin xarakteri, onun tə-
kamülünün realizmi ilə bağlıdır. Yəni, özünün real, fərdi həyatını 
yaşayan bu tip əməllərində də özünəməxsusdur. Anarın ustalığı 
isə bütün bu fərdi cizgiləri görüb "olduğu kimi" əks etdirə bilmə-
sindədir. Rəqəmlərin "vaxt fəlsəfəsi" "zaman simvolu" anlamında, 
idrakı isə bilavasitə müəllif konsepsiyasına bağlıdır. 
Inamından, şəxsiyyətinin tutumundan və mənəvi ləyaqətinin 
iqtidarından asılı olmayaraq, hər bir surət, həyat, ideal, həqiqət, 
ləyaqət və s. haqqında müəllif fikrini də formalaşdırır. Bu 
baxımdan, Səfdər dayı da povestin təlqin etmək istədiyi qayəyə öz 
töhfəsini verir. Qayə, estetik ideal isə təkcə bir obraz üzərində 
deyil, əsərin bütün mürəkkəb toxumaları üzərində qurulur. Yəni 
Səfdər–həyatla canlı nəfəs alan bu adam povestin ideya-bədii 
strukturunda bir "vahid" kimi müəyyən ideya-bədii yük daşıyır. 
Povestdə qəhrəmanları bir-birinə "bənzədən" yuxu motivi də mü-
hüm dəyər kəsb edir. Əsərin əvvəli Nemətin yuxusu ilə başlayır, 
sonu onun yuxusu ilə qurtarır. Son səhifədə Təhminə də tez-tez 
gördüyü, "eyni bir yuxunu" Nemətə danışır. "Təkliyin tilsimi" 
"romanının" qəhrəmanı yuxu görməkdə bütün normaları aşır: 
"Yuxu görmək Səfdərə lap cavanlıqdan qalmışdı. Görürsən adam 
olur ayda-ildə bir dəfə yuxu görməz. Səfdər Allahın hər günü 
yuxu görərdi. Mina da hər gecə yuxu görərdi. Səhər oyananda 
yuxularını bir-birinə danışırdılar. Elə bil hərəsi bir uzaq səfərdən 
qayıtmışdı. Qürbət ölkələrdə yediklərini, içdiklərini, gördüklərini, 
eşitdiklərini bir-birinə danışırdılar. 
Küçədəki qəzet lövhəsinin qabağında ayaq saxladı. Qəzetin 
dördüncü səhifəsinə elə bil yuxarıdan aşağıyacan rəqəm səpələn-
mişdi, istiqraz cədvəli çap olunmuşdu. 
3…5…6…9… - rəqəmlər, rəqəmlər. Uduşlar, peşmançılıq. 
______________________Азярбайъан романынын инкишаф проблемляри 
 
 322
Səfdər dayı düşündü: bunlar nədir ki, adicə quru rəqəmlər, 
amma bax, məsələn, üç altıdan yox, 7-dən sonra gələndə kiminsə 
bəxti gətirir, kiminsə hıçqırığı içində qalır" (18, səh.83-84). Səf-
dər rəqəmlə düşünmək, hər şeyin əsasını rəqəmlə əlaqələndirmək, 
ağla sığanı və gözlə görünəni rəqəmlə müqayisə etmək sahə-
sindəki "axtarışlarında" bir qədər də irəli gedir: "Birdən Səfdər 
dayıya elə gəldi ki, küçədəki adamlar da rəqəmlərə oxşayır. Bax o 
dar kəmər bağlamış kök arvad 8-ə oxşayır, o iri başlı 9-a, hamilə 
arvad 6-ya oxşayır. Uzun dimdikli papaq qoymuş oğlan 7-yə 
bənzəyir. O tərəfdən iki arıq, kəkilli oğlan gəlir – 11. Başqa bir 
arıq oğlan yumru-matan bir arvadla yanaşı addımlayır – 10" (18, 
səh.84). 
Göründüyü kimi, Səfdər dayı bu yaşda kifayət qədər təxəy-
yülə, fantaziyaya malik adamdır. Rəqəmlə insanın zahiri görünü-
şünü əlaqələndirməyi bacarır. Çünki o, ömrü boyu rəqəmlərlə ya-
şayıb, düşünüb, başqa obrazlardan fərqli olaraq rəqəm onun tale-
yində mühüm rol oynayır. Ümumiyyətlə, "Ağ liman"da vaxt, 
rəqəm, nömrə özünün həm "adi", həm də rəmzi mənasında mü-
hüm yer tutur. Burada rəqəm psixoloji, sosial, mənəvi və rəmzi 
mənada obrazların xarakter və ovqatı ilə əlaqəlidir. Ona görə də 
əsərdə rəqəmin tutduğu yer həm fərdi, həm də konseptual xarakter 
daşıyır. Yəni bir var rəqəmin ümumən əsərdə tutduğu yer, bir də 
obrazın həyatında yeri. Bunlar başqa-başqa şeylərdir. Lakin sözü 
gedən əsərin strukturunda "tərəflər" vahid ideyanı "formalaşdıran" 
vasitələr kimi vəhdət təşkil edir. Bu baxımdan, qəhrəmanların 
yuxularını gecə saat 4 radələrində görmələri də, elə təxminən bu 
vaxtlarda arzu bəsləmələri də təsadüfi deyil, müəllif tərəfindən 
irəlicədən düşünülmüş, xəyal və romantika üçün ən münasib bir 
çağdır. 
"Ağ liman"da Nemət və Təhminə daha geniş təhlil edilir. 
Əlbəttə, burada həm də Təhminə ilə Zaurun romanının – yəni 
"Beşmərtəbəli evin altıncı mərtəbəsi" əsərinin əsasının qoyulduğu 
da hiss olunur. Doğrudan da, Təhminə ilə Zaurun ilk görüşləri ta-
leyüklü olub, onları məhəbbət macərasına aparan yola işıq salır, 
sevincli-kədərli, eyni zamanda, unudulmaz günlərin təməlinin 
Himalay  Ənvəroğ lu __________________________ 
 323
qoyulduğundan xəbər verirdi. Təhminə ilə Zaurun süjeti "Iki-bir", 
"Üçüncü", "Zaurun Təhminəyə məktubu" "fəsil"lərini əhatə edir. 
Bunlardan yalnız "Üçüncü"də Təhminə və Zaurun münasibətləri 
bilavasitə canlı mükalimə, qarşılıqlı əlaqə formasında davam 
etdirilir. "Məktub"da isə Zaurun Təhminəsiz keçən qəmli həyatı 
əks olunur. Lakin müəllif onların süjetində təfsilata varmasa da 
bəzi tutarlı gedişlərdən və qüvvətli detallardan istifadə edir ki, 
bunlar sonra "Beşmərtəbəli evin altıncı mərtəbəsi" romanında öz 
bəhrəsini verir. 
Yazıçı hələ "Ağ liman"da Təhminəni əhatə edən mühit və 
vaxtın onu necə dəyişməsi haqqında konkret təsəvvür yaradır. Ey-
ni zamanda, dəyişmənin, "təkamülün" qəhrəmanın qəlb həyatında 
bir boşluq yaratdığı da göstərilir. 
"Təhminə: 
-Mən idarəyə gələndə uzun zaman işçilərlə dil tapa bilmir-
dim, - dedi. – Mənə elə gəlirdi ki, heç vaxt onlarla dil tapa bilmə-
yəcəyəm. Amma vaxt adamı bilirsən necə dəyişir?" (18, səh.54). 
Povestin "Üçüncü" adlanan "fəsli"ndə qəhrəmanlar təbii 
istəkdən, cismani ehtirasdan mənəvi kamilliyə yol çəkir, körpü 
salırlar. 
Təhminə və Zaur sevgini kainat və təbiət hadisələrinin 
ahəngdarlığı ilə əlaqələndirərək ona əzəli və əbədi bir məna 
verməyə çalışırlar: "…qulağındakı səslər, bu gün, dünən, bu 
axşam, bu gecə, dənizin səsi, ay, buradakı ulduzlar – hər şey, hər 
şey yığılıb bir vəhdətə çevrilmişdir. Istək, ehtiras, həyəcan, yol 
gözləyən, tələsən, axtaran bir vəhdətə. Və bu vəhdət başqa bir 
möcüzəyə, qaranlıq, gizli bir vəhdətə qovuşmalı idi. Başqa bir 
insanın bütün həyatını, keçmişini, indisini, gələcəyini, fikrini, 
qəlbini, kədərini, ümidini, sevincini, aldanışlarını, bezarlığını 
onun – Zaurun heç bir zaman bilmədiyi və bilə bilməyəcəyi 
mübhəm bir aləmi özündə cəmləşdirən vəhdətə qovuşmalı idi, 
qovuşurdu… 
Zaur Təhminənin üzünü, saçlarını, iztirablarını, gülüşünü 
qumların haşiyəsində görürdü. 
______________________Азярбайъан романынын инкишаф проблемляри 
 
 324
Təhminə Zaurun sifətini qaranlıq göyün, ulduzların haşiyə-
sində görürdü. Və bu an varlığının hər hüceyrəsinə inanırdı ki, bu 
ehtiras, bu intizar, bu ağrı mütləq, mütləq nəticələnməli, 
sonlaşmalı, yeni bir həyata, yeni bir insana çevrilməli, onlar ikisi 
üçüncünü yaratmalıdırlar" (18, səh.74). Göründüyü kimi, "ikisi 
üçüncünü" yaratmalı deyəndə onlar (xüsusilə, Təhminə) daha çox 
mənəvi baxımdan çıxış edirlər. "Üçüncü" təsəvvürü "vəhdət" 
anlayışına, ruhi-mənəvi yozuma da diqqəti çəkə bilər. "Zaurun 
Təhminəyə məktubu" "fəsli"ndə isə məktub müəllifinin sözlərində 
etiraf, həsrət, ümid, inam və peşmançılıq var: "Gülmə, Təhminə, 
bəlkə mən bu məktubu heç sənə göndərmədim, cırıb atdım. 
Ancaq göndərsəm də, göndərməsəm də, mən artıq sənsiz yaşaya 
bilmərəm. Sən elə bilirsən mən kütəm, keyəm, heç nə başa 
düşmürəm. Mən sənin dediklərini, duyduqlarını hiss edirəm. Inan 
mənə ki, hiss eləyirəm. Mən bilmirəm bizim uşağımız olacaq, ya 
yox, ancaq mən səninçün həm ər, həm də övlad olmaq istəyirəm. 
Sənin davamın olmaq istəyirəm. Mən səninçün həm ikinci, həm 
də üçüncü, dördüncü, beşinci, altıncı, yeddinci, səkkizinci, nə 
bilim neçənci olmaq istəyirəm. məktubu qurtarıram. Son sözü 
yazıb kibrit çəkib bu məktubu yandırıram. Son söz…Təhminə…" 
(18, səh.78). 
 Ünvana çatmayan bu məktub insanın hissi, sevinci, kədəri, 
məhəbbəti, çılğınlığı və fərdi psixologiyası haqqında dolğun 
təsəvvür yaradır. Zaurun Təhminəyə yazdığı bu məktubda ehtiras, 
coşğun ruh və çılğınlıq var, "Sənin davamın olmaq istəyirəm". 
Dərin bir duyğu altında yazılan məktub yandırılır. Üç nöqtələr, 
"son söz, "Təhminə" ifadəsi hicran odu gətirir, yanğı verir. Bunlar 
"Beşmərtəbəli evin altıncı mərtəbəsi" əsərində Təhminə və 
Zaurun "roman" və talelərinin haradan, necə və hansı hisslər 
altında başlayıb davam etdirildiyi baxımından da maraq doğurur. 
Anar "Beşmərtəbəli evin altıncı mərtəbəsi" (1977) roma-
nında da "Ağ liman"dan tandığımız və talelərinə qəlb yanğısı ilə 
qoşulduğumuz qəhrəmanların cismani və mənəvi həyatlarında baş 
verən meyllərin tədqiqini davam və inkişaf etdirir. Insan 
psixologiyasında gedən mürəkkəb proseslərin təzahürünə imkan 
Himalay  Ənvəroğ lu __________________________ 
 325
yaradır, ən başlıcası isə odur ki, bunları son dərəcə səmimi və 
humanistcəsinə dəyərləndirir. Bu roman Anara konkret, real bir 
gerçəklikdə əxlaqi, əqli və insani münasibətlərin zamanla rabitə 
məqamlarını tutmaq və dəqiqləşdirmək imkanı verir. Bu əsəri ilə 
yazıçı Y.Qarayevin ünvanı düzgün müəyyən edən obrazlı fikrincə 
"Beşmərtəbəli çərçivədən" kənara, ənənəvi dəmir-beton özüldən 
yüksəyə və dərinə hərəkət edən lift kimi o da bədii forma və 
üslubun məlum "özülündən", ənənə sərhəddindən kənara çıxır, 
əlaqə və rabitəni özü ilə "fövqəlmühitlər" arasında axtarır. Adətən 
belə "lift" onu hara isə özündən qırağa, adiliyin qurtardığı əraziyə 
aparır və ağlın adiləşmiş, normaya çevrilmiş, hər günkü şablon-
larına, ehkama diqqəti cəlb etmək və həyəcan harayı qaldırmaq 
üçün lazım olur» (77, səh.148). 
Mücərrəd təfəkkürün qənaətləri olan bu müşahidələrdə 
romanın başlıca ideyası ifadə edilmişdir. Lakin belə əsərin ideya-
bədii məzmunu daha geniş dəyər tələb edir. Məsələn, "livt" əsərin 
sonunda fikrin ifadə vasitəsinə çevrilir, süjetin, bütünlüklə 
romanın struktur ideyasını predmetləşdirmək imkanına malik 
deyil. 
Bütünlüklə bu roman ədəbiyyatımızın potensialını dəyərlən-
dirmək imkanı verən əsər hesab edilə bilər. "Beş mərtəbəli evin 
altıncı mərtəbəsi" məharətlə yazılan romandır. Bu baxımdan onun 
məziyyətləri çoxdur. Həyat təfsilatlarının insanların daxili-
psixoloji aləminin ayrı-ayrı cizgilərində, bilavasitə qəhrəmanların 
qarşılıqlı münasibətlərində inikası çox şey deyir. Əsərin quruluşu, 
təhkiyə tərzi elədir ki, nətiəcədə Təhminəni də, Zauru da, onları 
əhatə edən mühiti də gözlərimiz önündə canlandıra bilirik. Bu 
baxımdan, Təhminənin özü və Zaur haqqında qənaətləri yazıçının 
psixoloji təsir vasitəsi kimi çox mətləblərin üzərinə işıq salır: 
"…Təhminə sanki Zaurun fikirlərini oxuyubmuş kimi özü 
danışmağa başladı: 
-Zaurik, - dedi, - bunu bil: mənim barəmdə çox şey danışar-
lar və bundan sonra, məhz bax elə sənə daha çox iftiralar uydurub 
deyəcəklər… Əgər ürəklərinə damsa ki, biz səninlə doğrudan-
doğruya xoşbəxtik bunu heç vaxt bağışlamayacaqlar bizə… Yüz 
______________________Азярбайъан романынын инкишаф проблемляри 
 
 326
çirkab tökəcəklər başımdan və çalışacaqlar ki, bunların hamısı 
sənin qulağına çatsın. Amma bu da həqiqətdir ki, mən hələ heç 
kəsi səni sevən kimi sevməmişəm və indiyəcən heç kəsə də 
deməmişəm ki, səni sevirəm… Bax ən böyük, ən həssas həqiqət 
budur… Zaurik, dünyada bir həqiqət,bircə həqiqət var – qəlbin 
həqiqəti və səadət, xoşbxətlik də elə budur vallah… Bax, bu 
axşam var dünyada, bir meşə var, quşlar oxuyurdu bu meşədə, sən 
varsan, mən varam, bir-birimizi sevirik, bir yerdə olanda bəxtiyar 
oluruq – budur bax həqiqət və bundan başqa heç bir ayrı həqiqət 
yoxdur" (18, səh.222). 
Son dərəcə məsum, romantik, qəlbin həqiqətindən, 
məhəbbətin xoşbəxtliyindən savayı başqa bir həqiqət və 
xoşbəxtlik tanımayan və bütün bunları Zaurun şəxsində, ona 
sevgidə tapan Təhminə sanki əsrimizin 60-cı illərinin mürəkkəb 
sosial-mənəvi iqlim şəraitində yaşayan qəhrəmana oxşamır. 
Romantik həqiqət axtarıcılığında Şeyx Sənan, Aydın, Oqtay 
Eloğlu yolunu izləyir. Lakin Təhminəni əhatə edən mühitin 
psixologiyası qəribə və son dərəcə mürəkkəbdir. Əxlaqi-mənəvi 
paklıq anlamı müxtəlif maneələrlə bağlıdır. Qəlbin həqiqəti ilə 
irəliləmək müşküldür və qəlbin saflığı, harayı, fərdi həyəcan 
markomühiti dəyişdirə bilməz. Doğrudan da Təhminə bütün 
"göstəricilərə" görə xoşbəxt olmağa layiq olduğu halda bunu əldə 
edə bilmir. Düzdür, Zaurla keçən günlərini o, ömrünün ən xoş, 
səadətlə keçən çağları hesab edir. Lakin bu anlar çox qısa 
olduğuna görə həsrəti, hicranı artırırdı. Halbuki, tanrı cismani 
gözəlliyin bütün artributlarını Təhminədə cəmləşdirmişdir. Ədalət 
naminə etiraf etmək lazımdır ki, o, mənəvi-ruhi cəhətdən də çox 
üstündür, içərisində zəngin bir hiss-duyğu dünyası var. 
Anar həyat barədə ciddi düşünən sənətkardır. Və əsərin 
təfərrüat – detal bolluğu da, süjet şaxələri də, çoxlu lirik-romantik 
boyalar da ümumi qayəni fikir çalarları ilə zənginləşdirir. Biz 
qəhrəmanları müxtəlif şəraitlərdə, müxtəlif insanlarla ünsiyyətdə 
görürük. Nəticə etibarilə deyərdik ki, roman həyatın, yaşayışın, 
səadətin mənası üzərində müəyyən düşüncələrə imkan verən, 
oxucunu qoyulan problemin mahiyyətinə cəlb edən "lirik 
Himalay  Ənvəroğ lu __________________________ 
 327 
monoloqu" xatırladır. Özü də bu monoloqda yeknəsəqlik, mono-
tonluq duyulmur, çünki dramatik gərginlik, psixoloji incəlik və 
publisistika da ona yad deyildir, təhkiyə boyu bu çalarlar bir-
birini əvəz edir. Zaurla Təhminənin məhəbbət macərasının 
təfsilatını romanın əsas mövzusu kimi axıracan izləyirik; bu 
aparıcı xətt təkcə qəhrəmanların "intim" aləminə nəzər salmaq 
bacarığı ilə deyil, həm də əsərin "ictimai", "mənəvi" laylarını 
özünə hopdurması ilə təsirlidir. Roman ona görə cəlbedicidir ki, 
obrazların düşüncə tərzi və davranışı bizə "tanış" görünür. "Ağ 
liman"dan tanıdığımız qəhrəmanlar burada öz süjetləri ilə estetik 
şərhin əsaslı yeniliyinin təzahürünə meydan açırlar.  
"Ağ liman" polifonik əsər idi və təhkiyənin çoxçalarlığı sa-
yəsində yığcam bir süjetdə, kiçik bir lövhədə qəhrəmanlar xarak-
terlərinin və həyatlarının müəyyənliyi ilə göz önünə gəlirdilər. 
Odur ki, hələ povest səhifələrindən Təhminənin də, Zaurun da, 
onların ətraflarının, tutalım Təhminənin ərinin, Zaurun valideyn-
lərinin və Dadaşın da necə adam olduqlarını yaxşı duymuşuq. Xü-
susilə, Təhminənin riyakarlığa nifrətinə, hisslərinin səmimiyyə-
tinə inanmışıq, bu gözəl qadının "bədbəxtliyinə" acımışıq. Eyni 
zamanda, Zaurun şəxsiyyət kimi Təhminənin istəyi səviyyəsinə 
qalxmadığını, duyğularının, mühakimələrinin hələ yetkin olma-
dığını da sezmişik. Beləliklə, povestdə xarakterlərin müəyyən 
xüsusiyyətləri, mühitin səviyyəsi aşkar idi. Yəni qəhrəmanların 
sonrakı taleyini, münasibətlərinin davamını mahiyyət etibarilə 
yanılmadan xəyala gətirmək olurdu. Buna görə də povestdə 
yığcam, qənaətlərin məğzi, cövhəri kimi Verilən məqamlar dol-
ğun inikas obyektinə çevrilməyə layiq idi. Müəllifin ustalığı sayə-
sində qatılıq durulmadan təfsilata varılmış, bunun nəticəsində də 
qəhrəmanların bədii nüfuz dairəsi genişlənmiş və dərinləşmişdir. 
Bu baxımdan mühiti, insanları daha mürəkkəb, çoxcəhətli 
əlaqələrdə qavramaq imkanı yaranmışdır. Biz Təhminənin 
həyatının müəyyən məqamlarını povestdən bilirdik. Romanda isə 
müəllif oxucunun bilavasitə onun evinə, yatdığı otağa daxil olma-
sına imkan yaradır. Onun ev-eşiyinin səliqə-səhmanından tutmuş 
Zaurla sevişmələrinə, küsüb-barışmalarınacan bütün təfsilatları 
______________________Азярбайъан романынын инкишаф проблемляри 
 
 328
şəxsən müşahidə edirik; eləcə də Təhminənin əri Manafla əvvəlki 
qiyabi tanışlığımız əyani görüşlə möhkəmlənir; Zaurun ata-anası 
haqqında qısaca təsəvvürümüz romanda geniş təsvirlərlə, 
xarakterlərin əxlaqi-mənəvi dəyərlərinin açıqlanmasına yönəldi-
lən detallarla tamamlanır. 
Povestdə də Dadaşın məkrli adam olması bəlli idi, romanda 
onun daha hiyləgər adam olduğu meydana çıxır. Məsələn, onun 
nahar zamanı toyuğun yağlı budunu dişlərinə çəkərkən ağzının 
yanlarından axan yağla sir-sifətindən axan tərin bir-birinə 
qarışaraq ikrah hissi doğurması və s. kimi kiçik detallar obrazın 
mənəvi-əxlaqi dəyəri haqqında real təsəvvür doğurur. Bütün 
bunlar mühit və adamlar haqqında təsəvvürləri dərinləşdirir. Yəni 
əvvəldən tanış cizgilər əyaniləşdirilir, həyat reallığında və geniş 
planda təcəssüm etdirilir. Bu isə xarakterlərin və ümumən mühitin 
əvvəllər xəyalımıza gəlməyən xüsusiyyətlərini görməyə, onları 
dərk edib ümumiləşdirməyə imkan verir. Hələ povestdən 
Təhminənin meşşan əhatəsində yaşayan, lakin daxilən bu aləmdən 
seçilən, həyatı saflığı, gözəlliyi ilə yaşamaq istəyən bir gözəl 
qadın kimi tanıyırdıq. Romanda obrazın bütün bu keyfiyyətləri 
daha konkret və daha ətraflı canlandırılır. Roman bizi qəhrəmanın 
yaşayış, düşüncə tərzi, daxili sarsıntıları, kövrək hissləri, intim 
dünyası, bir sözlə şəxsi taleyi ilə yaxından, daha dərindən tanış 
edir. Təhminə həmçinin mühitin ona münasibəti, onun haqqında 
mühakimələr kontekstində göstərilir. Təhminənin haqqında ol-
mazın sözlərini deyirlər. Kişiləri yolundan çıxaran da, heç bir 
abır-həya tanımayan da guya Təhminədir. Zivər xanım onu 
"eşqbazlıq mənbəyi", Dadaş "cavan oğlanları lup udan bir afət", 
əri Manaf "bəzəkli bir ev əşyası" adlandırır. Hətta Zaur özü də 
ona əvvəllər gəzib kef çəkmək niyyəti ilə yanaşır. Elə buna görə 
də Təhminə ətrafdakıların onun haqqında nə düşündükləri ilə 
hesablaşmır: "Mənim haqqında nə danışırlar qoy danışsınlar, 
vecimə deyil, mən elə hesab edirəm ki, insanın öz daxili əxlaqı 
olmalıdır və əgər bu əxlaq varsa, insan öz daxili əxlaqına 
sadiqdirsə, bütün zahiri şeylərin heç bir əhəmiyyəti yoxdur." Bax 
elə Təhminənin nöqsanlarından biri məhz mühitin psixologiyasını 
Himalay  Ənvəroğ lu __________________________ 
 329 
düzgün qiymətləndirə bilməməsində, özünə həddən artıq 
güvənməsində, təklənməsinə şərait yaratmasındadır. 
Təhminə filosof olsa da, məntiqə, qəlbin həqiqətinə tapınsa 
da, həyat təcrübəsinin azlığı zahirlə batini ayırmaqda səhvlər 
buraxmasına səbəb olur. Bununla belə, arasıkəsilməyən şayiələr, 
iftiralar, meşşan aləminin hədələri, təhqirlər bir qadın kimi onun 
heysiyyətinə toxunur, qəlbini yaralayır, əzab verib qərarını 
əlindən alır. Təsadüfi deyil ki, Təhminənin faciəsini məhz elə 
ətrafında fikir formalaşdıran bayağı mühakimələri, təqib və 
təzyiqləri gerçəkləşdirir. Burada Zaurun xarakterindəki bəzi 
nöqsanların da rolu az olmur. Belə ki, Təhminə haqqında 
böhtanlar onun ürəyinə tez yol tapır, şəkk-şübhəsini artırır, sev-
gilisi ilə öz arasında uçurum yaradır. Zaur sərbəst davranmağa ça-
lışsa da, mühitin tələblərinə tabe olmalı olur. Onun fikri-mənəvi 
oyanışı gec başlayır. Başqa sözlə, bu oyanış çox təəssüf ki, 
qətiyyətsizliyi üzündən özünü də məhv etdiyini anlayandan sonra 
başlayır. Nəhayət, gec də olsa, başa düşür ki, həyatının ən böyük 
mənası Təhminə ilə bağlı imiş. Lakin əhatə olunduğu mikromühit 
onların hər ikisinin həyatının mənası olan xoşbəxt olmaq 
arzusunu məhv edir. Dadaşların, Spartakların, Murtuzların, Aliyə-
lərin… ömürləri başa çatandan sonra sönüklüyü necə də bariz 
görünür. Məhz Təhminənin məhəbbətli ömrü fonunda qanadsız, 
miskin yaşayış tərzi inkar olunur. Bildiyimiz kimi meşşan 
psixologiyasının tənqidi "Ağ liman" povestinin əsas 
motivlərindən idi. Romanda bu, daha ətraflı tənqid edilir: həm də 
Təhminənin xarakterindəki işığın cazibədarlığı timsalında, bila-
vasitə gözəlliyin, təmiz insani münasibətlərin təsdiqi zəminində. 
Yazıçı meşşanlığın "dünya duyumunu", sosial mahiyyətini də an-
lamağa çalışır. 
Təhminəni əhatə edən mühit qorxuncdur, içərisində baş qal-
dıran ən saf hissi – məhəbbəti çiçək açmağa qoymur. Təhminə 
sevgiyə tapınırdı, məhəbbətində həyatının mənasını, ümid və 
təskinlik axtarırdı. Dadaşlar, Zivərlər əhatəsində Təhminə üçün 
yeganə bir "yaşıl işıq" yanır – o da Zaurun məhəbbəti idi. Zaur bu 
işığı qoruya bilmir. Onda insani saflığa meyllə yanaşı, eqoist 
______________________Азярбайъан романынын инкишаф проблемляри 
 
 330
ehtiraslar da müşahidə edilir. Ətrafdakıların tələb və təsirinin 
doğru olmadığını duyur, amma bunlardan yaxa qurtara bilmir. 
Alçalmaq, Spartak kimiləri ilə eyniləşmək istəmir. Lakin şüurdan 
çox instinktlərin hökmü ilə davranır. Nəticə etibarilə məhdud 
mühakimə və hisslər onun Təhminəyə münasibətinə üstün gəlir, 
onu ram edir. Bəzən Zaurun düşüncələri bir qədər də dərinə gedir, 
ümid, ədalətə inam hissi onda sevinc duyğuları əmələ gətirir: "O, 
əmin idi ki, hətta ata-anası belə hissin şiddətini bilsələr, heç bir 
etirazları qalmaz. Məgər öz oğullarının düşmənləridir ata-anası, 
məgər arzuları onu xoşbəxt görmək deyildi və əgər belədirsə, 
Zaur ömründə birinci dəfə olaraq sözün əsil mənasında xoşbəxt 
ikən nə deyə bilərdilər axı? Bu xoşbəxtlik nəinki ata-anasına, 
hətta qonşularına, Aliyə xanımgilə də sirayət etməli idi. Zaur 
inanırdı ki, Murtuzovlar belə, Firəngizi nə qədər Zaura ərə 
verməyi arzulasalar da, onun indiki xoşbəxtliyi qarşısında 
çəkilməliydilər, "qismət bu imiş" – deyib Zaurla Təhminəyə uzun 
birgə ömür arzulamalıydılar… Firəngiz, doğrudan da, yaxşı 
qızdır, fağır… Evlənmək olardı onunla, ala bilərdim onu, yaxşı 
ailə qura bilərdik. Amma nə edəsən ki, bu dünyada Təhminə var 
və Zaurun bəxtinə də məhz belə qəliz və xoşbəxt sevgi düşüb" 
(18, səh.230). 
Məlum olduğu kimi, bir qədər əvvəl, romanın 222-ci 
səhifəsində Təhminə də xoşbəxtliyini məhz Zaurla bağlılığında 
gördüyünü etiraf edir:"…xoşbəxtlik də elə budur… sən varsan, 
mən varam, bir-birimizi sevirik" (18, səh.222). 
Əslində bütün istəklərdə qəbahət yoxdur, qəbahət Zaurun 
xoşbəxtlik təsəvvürünün natamamlığındadır, çünki bu şirin xəyal-
larda ikicə şey unudulur: bir məhəbbət, bir də yaşayışın mənası, 
hansısa bir amala can atma. Zaur yalnız Təhminənin ölümü ilə 
bunu anlayır, dərk edir ki, adi gündəlik ömrü ilə həyatının "altıncı 
mərtəbəsinə" – Təhminənin ülvi hisslərini qiymətləndirmək 
səviyyəsinə ucala bilməmişdir. Onun nəhayətsiz iztirabları, 
peşmançılığı da buradan başlayır. Sonda arzu olunmayan, lakin 
Zaurun həyatının məntiqi axarı kimi səciyyəvi olan bir ömür, 
tərcümeyi-hal yekunlaşır. Yəni Zaur sərxoş Məmmədnəsirlərin 
Himalay  Ənvəroğ lu __________________________ 
 331
cərgəsinə qoşulur. Xasiyyətlərində, əməllərində, yaşlarında, 
nəhayət, talelərində elə bir fərq görünmür: "Məmmədnəsirin yaşı 
80-i çoxdan keçmişdi, amma hələ də gümrah idi və Allahın var 
günü səhər tezdən bir-iki stəkan "Ağdam" portveyni vurardı 
bədənə. Doğrudur, indi əvvəlkindən çox az içirdi, amma əvvəlki 
təkin mütamadiyyən hər gün içirdi… Axır vaxtlar Zaurla tez-tez 
içirdilər – illər keçdikcə onların yaş fərqləri itib getmişdi və indi 
kənardan baxan elə güman edərdi ki, iki qoca şərab içə-içə ötən 
günləri, keçmiş xatirələri yada salır, nəşriyyatda birgə keçmiş 
uzun ömürlərindən söhbət edirdilər…" (18, səh.352). 
Təhminənin cismani ölümü mənəvi ömrünü əbədiləşdirir, 
Zaurun həyatının sönüklüyünü, onun xatirələrində məhz Təhminə 
ilə bağlı dəyərini aşkarlayır. Axırda Təhminənin xatırlanmasının 
da rəmzi mənası vardır: gözəl insanlar ölmürlər. Onlar hətta bəsit 
mühitdə də mənəvi tərpənişə, özünüidraka meyl oyada bilirlər. 
Zauru əsərin sonlarında düşüncələr axarına salan Anar ona, 
nəhayət, belə bir həqiqəti etiraf etdirir ki, "çox mənasız bir ömür 
sürüb bu dünyada" (18, səh.350). Bununla belə, bizə elə gəlir ki, 
Zaur bir mənada həm də xoşbəxtdir. Onun üçün ki, Təhminə kimi 
gözəl bir qız onun taleyindən keçib, həyatını və mənəviyyatını 
zənginləşdirib. Əks halda, Anar "On səkkizinci fəsil"ə böyük 
Azərbaycan şairi M.Füzulinin aşağıdakı məşhur beytini epiqraf 
verməzdi: 
 Yandı canım hicr ilə, vəsli-ruxi-yar istərəm, 
 Dərdiməndi – fərqətəm, dərmani-didar istərəm. 
Bu beytin altında Anar Zaurun Təhminənin ölüm xəbərini 
eşidəndən sonra keçirdiyi daxili təlatümü təsvir edir: "Heç bir 
vaxt təsəvvür edə bilməzdi ki, evlər, küçələr adamı bu qədər ağ-
rıda bilər. Evlər, küçələr, maşınlar…" Leyli anasına vəsiyyət edib 
dünyadan getdikdən sonra Füzuli xirədməndin (alimin) dilindən 
bir könül dağlayan qəzəl söyləyir. Onun birinci beyti belədir: 
"Bu aləm kim, könül, qeydin çəkərsən möhnətü qəmdir, 
Fəna sərmənzilin seyr eylə kim bir xoşca aləmdir" 
 (94, səh.221). 
______________________Азярбайъан романынын инкишаф проблемляри 
 
 332
Əlbəttə, biz "Leyli və Məcnun" poemasından bu misraları 
nümunə gətirməklə Leyli və Məcnunla Təhminə və Zaurun 
sevgisini eyniləşdirmək fikrində deyilik. Lakin sadə və pak 
sevgini əzəli və əbədi cövhər tək kimin yaşamasından asılı 
olmayaraq "eşq dərdinə mübtəla olan", dərmanını isə yalnız 
"tərkican"dan ibarət bilən hər kəsin əslində, yəni zatında Leylidən 
və Məcnundan bir nişanə vardır. Əks halda,möhtərəm yazıçımız 
Anar romanına Füzulinin can yandıran qəzəlləri ilə naxış 
vurmazdı. Füzuli misralarında çox qəribə təzadlar, incə mənalar 
vardır. Lirik qəhrəman (aşiq) könlünə xitabən bu aləm qeydini 
(zəncirini) çəkməyin qəm, möhnət olduğunu etiraf edir. Xoşca bir 
aləm olan fəna sərmənzilini (yoxluq aləmi, axirət, o dünya, 
cənnət, əbədi həyat aləmi) seyr etməyi məsləhət bilir. 
Təfəkkürümüz assosiasiya əsasında bəzi müqayisələr aparmağa 
imkan verir. Təhminə qəm, möhnət aləmini tərk edib "fəna 
sərmənzilində" (romanda beş mərtəbəli evin altıncı mərtəbəsində) 
sakir olursa, Zaur qəm, möhnət dünyasında (bu aləmdə) qalır, 
başqa sözlə, digərləri kimi məlum binanın real mərtəbələrindən 
birində məskən tutur. Ideal mərtəbəyə qalxmaq üçün dünyanı 
fəlsəfi dərk etməklə yanaşı, gərək eşqin gücünə, ölməzliyinə 
inanasan, faniliyi dərk edəsən, Füzuli qəhrəmanları kimi "hər 
ovuc torpağın bir adəm" (94, səh.221) olduğunu anlayasan, 
ölümdən qorxmayasan, "təriqi-üns" (94, səh.221) tutasan (dost-
luq, mehribanlıq yolu). 
"Beş mərtəbəli evin altıncı mərtəbəsi" romanının on 
səkkizinci fəslində Təhminənin ölümündən doğan kədərin Zaurda 
yaratdığı ovqatdan bəhs edilir. Mədinə Zaurla söhbətində 
Təhminə haqqında deyir: "Eh, ay Zaur, nə danışırsan… Elə bil 
yox imiş, heç nə qalmadı bədbəxtdən. Amma bilirsən, necə gözəl 
insan idi. Necə qızıl kimi ürəyi vardı?… Səni də yaman çox 
istəyirdi, Zaurik, indi istəməsin. Həqiqətən istəyirdi… Sən 
gedəndən sonra bilirsən nələr çəkdi yazıq?" (18, səh.344). Mə-
dinənin Təhminə haqqında dedikləri bir neçə cəhətdən diqqəti 
cəlb edir: vüsal həsrəti ilə alışıb yanan qəhrəman hicrana dözə 
bilmir, könlündə məhəbbət, dilində Zaur, bu fani dünyanı tərk 
Himalay  Ənvəroğ lu __________________________ 
 333
edib ruhlar aləminə qovuşur. Mədinə "indi istəməsin…" deyir. 
Yazıçı bu məqamlarda üç nöqtələrlə danışır. Indi istəsə nə olar? 
Axı vaxtı ilə Leyli dünyasını dəyişən zaman Məcnunu da "tərki-
aləmə" çağırırdı: 
Gər sadiq isən bu yolda, sən həm 
Səbr eyləmə, eylə tərki-aləm 
Gəl kami-dil ilə olalım yar, 
Bir yerdə ki, yoxdur ona əğyar…(94, səh.220) 
 
Leyli öz sevgilisinin sadiq olduğunu bildiyindən səbr etmə-
dən tərki-aləm olmağa çağırır. Əlbəttə, bu, ölümə, yox olmağa, 
hətta fani olmağa da çağırış deyil. "Kami-dil ilə yar" olmağa 
çağırışdır. Yəni, o yerə ki, orada əğyar yoxdur, kami-dilə (ürəyin 
istəyinə, könül ləzzətinə) imkan var. Təhminə isə bu çağırışla, bu 
istəklə dünyadan getmir. Zauru bu səviyyədə duran aşiq bilmir. 
Əğyarlar içərisində yaşayıb fani dünyada ömür sürən Zaur mənəvi 
sıxıntılar keçirsə də, cismani həyatını beli bükülənə, Məmməd 
Nəsirlə eyniləşənə qədər "uzadır". Təbiidir ki, Anar onu 
Təhminənin qalxdığı ideal mərtəbəyə ucalda bilməzdi. Real mər-
təbə üçün doğulanı yazıçı ideal mərtəbəyə necə qaldırsın? 
Eyni zamanda, yazıçı Mədinənin ürək yanğısı ilə dediyi bir 
fikirlə də razılaşmır. Mədinə deyir: "Elə bil heç yox imiş, heç nə 
qalmadı bədbəxtdən." Əvvəla "bədbəxt" sözü ilə heç biz özümüz 
də razı deyilik. Mənəvi mənada o xoşbəxtdir. Başqa cür o, ideal 
mərtəbəyə, "beş mərtəbədən" yüksəyə necə qalxardı? Ikincisi, 
yazıçı "Epiloq"da Təhminənin ruhi-mənəvi ömrünün həddən artıq 
davamlı olduğunu dəfələrlə xüsusi vurğulayır: "…söhbət arası 
kimsə birdən Təhminəni yada saldı. Nemət idi, deyəsən, 
Təhminəni yada salan, dedi ki, bu gecə qəribə yuxu görmüşdüm, 
heç ağlınıza gəlməz kim gəlib girmişdi yuxuma – Təhminə. Bəli, 
Təhminə, özü də o vaxtkı yaşında, cavan, hamımızın yadında ne-
cə qalıbsa, bax o sayaq gözəl, yaraşıqlı, cazibədar" (18, səh.349). 
______________________Азярбайъан романынын инкишаф проблемляри 
 
 334
Məlumdur ki, Anar bir çox bədii ideyasını yuxu üzərində 
qurur, qayəsini onun vasitəsilə açır, insan psixologiyasının 
ümumən cismani və mənəvi həyatın müxtəlif yozumlarını verir. 
"Ağ liman"dan da bilirik ki, Nemət çoxlu yuxular görür. Lakin bu 
yuxu romanda onun sonuncu yuxusudur. Bu həm də onun 
Təhminəni yuxusunda görə bilmək ləyaqətini özündə saxlama-
sının sübutudur. Özü də "gözəl, yaraşıqlı, cazibədar, cavan, o 
vaxtkı yaşında." Müəllifin də hüsn-rəğbət göstərdiyi Təhminənin 
– ruhlar dünyasının bu gözəl qızının nurunun yenidən könüllərdə 
görünməsi təbiidir. Fani dünyada qalan hanı: "XX əsrin axırına 
onların çərçivəsindəki adamlardan Nemət, Sürəyya, Zaur və 
Firəngiz sağ idi" (18, səh.348). Maraqlı burasıdır ki, Nemət, Zaur 
və başqaları Təhminə həyatdan gedəndən sonra da onu həsədlə 
xatırlayırlar. Zaur yenə də Təhminəni haçansa görəcəyinə ümid 
edir. Xəyalına gətirir ki, küçənin o tərəfindən gənc bir qadın tini 
burulacaq, qəfil bir külək onun ürəyinin içində əsəcək, unudulmaz 
bir qoxunu gətirəcək onun xəyalına… və qocanın qəlbində – 
dünyada ən basılmaz qüvvə olan bir hiss – ümid oyadacaq." 
Məhəbbət, saf eşq ideyasını Füzuli lirikası üzərində kökləyən və 
bu istiqamətdə qəhrəmanlarının sonrakı taleyini tədqiq edən Anar 
romanın "Epiloq" hissəsində böyük şairdən bir beyt nümunə 
gətirir: 
 
Həq bilir, yar deyil, canü-dilimdən qaib 
Nola gər qaib isə dideyi-giryanımdan (18, səh.348). 
 
Beytin ifadə etdiyi ovqat Zaurun əhval-ruhiyyəsi ilə 
səsləşir. Beytin ifadə etdiyi məna budur ki, "tanrı bilir, yar əgər 
ağlar gözümdən kənarda olsa da, canımdan-qəlbimdən kənarda 
deyil." Epiqrafdan sonra romanda oxuyuruq: "…Nə bileydi Zaur 
ki, bir neçə gün keçəcək, bəlkə bir neçə ay keçəcək, il keçəcək və 
Zaur yenə də günlərin bir günündə – daha buna heç şəkk-şübhə 
Himalay  Ənvəroğ lu __________________________ 
 335 
ola bilməz – yenə də günlərin bir günündə Təhminəni görəcək… 
Onlar az qala sifət-sifətə toqquşacaqlar – Zaur və Təhminə… 
Təhminə Zauru görüb gülümsünəcək – həmin o ağ düyməli 
qırmızı paltarında olacaq Təhminə, həmin o 30 il bundan qabaqkı 
paltarında və məlum olacaq ki, vaxtın Təhminəyə heç bir dəxli 
yoxdur – heç dəyişməyib Təhminənin sifəti, nə bədəni, nə yaşı… 
30 il əvvəlki təkin gülümsünəcək Zaura və Zaur da dili-dodağı 
titrəyə-titrəyə Təhminənin adını çəkəcək, amma adını çəkən kimi 
Təhminə çevriləcək, küçədəki adamlara qoşulub itəcək" (18, 
səh.350-351). Zaurun xəyalında aradığı Təhminə, yaxud xəyali 
Təhminə göründüyü kimi, ona rahatlıq vermir, gecə-gündüz onun 
qərarını əlindən alır. Axı, o, özünün etiraf etdiyi kimi Təhminənin 
adı çəkiləndə, yaxud xəyalına gələndə "dili-dodağı titrəyir." Bu 
əsil məhəbbətdir, qəhrəmanın öz sevgisini səmimi etirafdır. Lakin 
məlum olduğu kimi, artıq çox gecdir. Məşuqə cismani aləmdən 
köçüb, yalnız xəyalı, gözəlliyi, ruhu qalıb. Zaur xəyali Təhminəni 
izləməkdə davam edir: metro, qatar, nəhayət, lift. O, liftin 
hərəkətini izləyir -2, 3, 4, 5, 6. Lift 6-cı mərtəbəyə qalxıb dayanır. 
Zauru vahimələndirən nəinki 6-cı mərtəbənin düyməsinin 
olmamasıdır, eyni zamanda, ümumiyyətlə, 6-cı mərtəbənin 
olmaması və binanın beş mərtəbəli olmasıdır. Çöldəki işıq 
tablosunda da yox imiş altıncı mərtəbə. Zaurun gözünə 
görünürmüş bu rəqəm. Zaur and içə bilər ki, lift məhz altıncı 
mərtəbəyə qalxmışdır. Lakin nə mərtəbələrdə, nə də damın 
üstündə qırmızı paltarlı qadını gördüm deyən olmur. Zaur özü bu 
hadisəni qəribə və izahsız vaqiə hesab edir. Romanın Zaurun 
qocalığına qədər davam edən süjeti Məmməd Nəsirin bir müdrik 
fikri ilə tamamlanır: "-Əgər adamlar başa düşsəydilər ki, 
beşmərtəbəli binanın altıncı mərtəbəsi də ola bilər, onda nə vardı 
ki,…" (18, səh.352). 
Romanın sonluğuna, ümumiyyətlə, süjetdən doğan ideyaya 
rəmzi məna verən Anar eyni zamanda fikrini mücərrədləşdirir, 
______________________Азярбайъан романынын инкишаф проблемляри 
 
 336
onun yozum imkanını artırır. Yəni Məmməd Nəsirin alğına gələn 
bu fikirdə dünyanın faniliyi, axirət anlamı, təsəvvüf fəlsəfəsinin 
qənaətləri də, amal, əməl, ideal, insanlıq, bu günün adamını 
mənəvi ucalığa dəvət təsəvvürü də var. Çünki bütün fəsillərdə 
dahi Füzulidən epiqraf gətirən, "Epiqraf"da şairimizə daha çox 
arxalanan, Təhminə və Zaurun sevgi macərasını "Leyli və Məc-
nun" məhəbbət dastanı kontekstində sınağa çəkən Anar "Beş mər-
təbəli evin altıncı mərtəbəsi" romanı ilə sübut etdi ki, hər bir dövr-
də beş mərtəbəli evin altıncı mərtəbəsinə qalxan insanlar ol-
muşdur. Ən böyük hakim olan vaxt özü belə hər şeyə, hər kəsə tə-
sir edib dəyişdirdiyi halda belələrini – Təhminə kimilərini də-
yişmir. Cavanlıq, gözəllik, cazibədarlıq – bunlar üçün əbədi dəyər 
olur. Çünki əsilləri, zatları cövhərdən ibarətdir. Belə olmasaydı 
Anar Füzuli qəhrəmanlarının taleyi və eşqi ilə XX əsrin ikinci 
yarısında yaşayan iki insanın – Təhminə və Zaurun məhəbbətini 
sınağa çəkməzdi. Romandan həm də belə bir fikir də doğur ki, 
zaman, vaxt hər şeyi dəyişir, lakin saf eşq, pak sevgidən, 
məhəbbətlə döyünən qəlbin istəyindən və həqiqətindən başqa. 
 
 
 
Himalay  Ənvəroğ lu __________________________ 
 337
NƏTİCƏ 
 
onoqrafiyaya cəlb edilən bədii materiallar, 
müxtəlif elmi mülahizələr və xüsusi tədqiqat 
əsərləri belə bir ümumi nəticə doğurur ki, milli 
bədii zəmin əsasında maraqlı və mürəkkəb bir 
yol keçən Azərbaycan romanını, xüsusilə onun 
son dövrlərini həm ədəbi prosesin müstəvisində, həm də müqayisə və 
tutuşdurmalar əsasında tipoloji baxımdan tədqiq etməklə janrın 
imkanlarının geniş çevrədə meydana çıxmasına nail olmaq 
mümkündür.  
Kitabda Azərbaycan romanının mənşəyi məsələsinə mühüm yer 
ayrılması təsadüfi deyil. Çünki bu məsələ məlum olduğu kimi təkcə 
milli Azərbaycan romanının inkişaf tarixini izləyib onu müasir dövrə 
qədər gətirib çatdırmağı deyil, məhz eyni zamanda Azərbaycan 
romanının bir janr-struktur vahid kimi keçdiyi yolla yanaşı, həm də 
onun daxili məzmununun və tərkib hissələrinin zənginləşməsi və 
kamilləşməsi prosesini tədqiq edib ümumiləşdirməyi nəzərdə tutur. 
Roman təsəvvürü altında nəzərdə tutulan strukturun estetik kamillik 
dövrünə qədər izlənilməsi göründüyü kimi yalnız tipoloji tədqiqat 
əsasında mümkün ola bilərdi. Çünki roman janr, növ, forma və 
məzmun kimi mühüm estetik kateqoriyalarla birbaşa bağlı olduğu 
üçün onun problemləri də bilavasitə bu kateqoriyalardan keçir. Ona 
görə də tədqiqatda ümumi şəkildə olsa da, həmin kateqoriyaların 
romanla bağlı olan əlaqələrinə toxunulur. Məlum olduğu kimi 
romanda ənənə və varislik məsələsi geniş mübahisə doğuran 
problemlərdəndir. Bu sahədə müxtəlif konsepsiyalar vardır. Bəziləri 
onu eposun varisi kimi qiymətləndirirsə, digərləri onun tərkibində 
müxtəlif janrların iştirakını, o cümlədən folklor və onun aparıcı 
janrlarından olan nağıl və dastanı xüsusi qeyd edirlər. Faktlar göstərir 
ki, dünya ədəbiyyatında romanın nəinki qəhrəmanlıq və nağıl eposu 
ilə, o cümlədən mifoloji eposla da sıx əlaqəsi vardır. Araşdırma aydın-
ladır ki, romanın mühüm komponentləri bu qədim janrlarla birbaşa 
tipoloji bağlılığa malikdir. Digər tərəfdən mif, əfsanə və əsatirlərin, 
xüsusilə nağıl və dastanların mövzunun tələbləri baxımından təhlilə 
M 
______________________Азярбайъан романынын инкишаф проблемляри 
 
 338
cəlb edilməsi göstərdi ki, bu janrlar istər romanın genezisində, istərsə 
də sonrakı inkişafında mühüm rol oynamışlar. Romanın rüşeym 
halından başlayan inkişafının struktur xüsusiyyətləri belə bir qənaət 
doğurur ki, bu janrın yalnız hibrid və yaxud sintez əsasında qiymətlən-
dirilməsi düzgün deyil, çünki «janrların janrı» hesab edilən romanın 
stixiyası və strukturu həm qohum janrlardan təsirlənmək hesabına, 
həm də məhz özinkişaf əsasında zənginləşir. Faktlar göstərir ki, roman 
tarixi inkişafında çox mürəkkəb bir yol keçib. Onun formalaşması və 
janr təkamülü asan başa gəlməyib. Romanın ayrı-ayrı milli ənənələr 
və dünya ədəbiyyatının ümumbəşəri dəyərləri üstündə köklənən 
nümunələrinin tipoloji baxımdan nəzərdən keçirilməsi aydın şəkildə 
göstərdi ki, yunan mifoloji eposu, Şərq qəhrəmanlıq və nağıl eposu, 
türk xalqlarının dastan eposu Nizaminin mənzum romani eposu bu 
janrın formalaşmasında başlıca rol oynamışlar.  
  Digər tərəfdən romanın tarixi, xüsusilə yunan və Roma 
ədəbiyyatındakı nümunələrinin qədimliyi belə bir fikir doğurur ki, o, 
müstəqil bir janr kimi sərbəst inkişaf etdirməklə bərabər, strukturuna 
həm forma, həm də məzmun baxımından «qohum» janrların müvafiq 
komponentlərini qatmaq iqtidarına malik olmuş və bununla da 
poetikasını və estetikasını xeyli zənginləşdirmişdir. Tədqiqatda həm 
də belə bir nəticəyə gəlinir ki, «Azərbaycan romanının inkişaf 
problemləri» kontekstində incələnən Müasir Azərbaycan romanı 
sadəcə olaraq xronoloji dövr və konkret zaman kəsiyinin bədii 
məhsulu deyil, məhz onun janr-tipoloji axtarışlar baxımından yeni bir 
mərhələsidir. Daha doğrusu, belə bir qənaət xüsusi vurğulanır ki, bu 
mərhələdə müxtəlif yaradıcılıq axın və istiqamətləri üzvi şəkildə 
birləşib milli roman üslubuna qovuşaraq dünya romanını öz tipoloji 
imkanı ilə daxildən xeyli zənginləşdirir.  
 Ümumiyyətlə, monoqrafiyada romanın bir janr olaraq nəzəri-
estetik problemləri, inkişaf mərhələləri, çağdaş Azərbaycan romanının 
tipoloji prinsipləri, üslub zənginliyi, tarixi poetikası, janrın 
təkamülündə xüsusi mövqeyi olan bəzi sənətkarların yaradıcılığı yeni 
ədəbiyyatşünaslıq təfəkkürü müstəvisində araşdırılır. 
  
Himalay  Ənvəroğ lu __________________________ 
 339
İSTİFADƏ EDİLMİŞ ƏDƏBİYYAT 
 
1. Алиев Х. Современный Азербайджанский роман. Б., 1978. 
2. Асадуллаев С. Заметки о романе. Б., 1970. 
3. Асадуллаев С. Эстетический идеал и социальная актив-
ность писателя. Б., 1984. 
4. Azadə R. Azərbaycan epik şeirinin inkişaf yolları (XII-XVII 
əsrlər). B., 1975. 
5. Aristotel. Poetika, B., 1974. 
6. Azərbaycan məhəbbət dastanları. B., 1979. 
7. Axundov Y. Azərbaycan sovet tarixi romanı. B., 1979. 
8. Azərbaycan klassik ədəbiyyatı kitabxanası. 20 cilddə, I cild, B., 
1982. 
9. Azərbaycan ədəbiyyatı tarixi. I cild, B., 1960. 
10. Axundov M.F. Kəmalüddövlə məktubları. B., 1969. 
11. Azərbaycan sovet ədəbiyyatı tarixi. Iki cilddə, I cild, B., 1967.  
12. Алпанов А. Алексей Толстой-мастер исторического 
романа. М., 1958. 
13. Абрамович Г.А. «Введение в литературоведение». М., 1979. 
14. Azərbaycan romanı. «Ədəbiyyat və incəsənət» qəzeti, 17 
avqust, 1963. 
15. «Azərbaycan» jurnalı, 1965, №11. 
16. «Azərbaycan» jurnalı, 1971, №12. 
17. Anar. Sandıq hekayələri (Vaqif Cəbrayılzadə). «Azərbaycan» 
jurnalı, №4. 
18. Anar. Seçilmiş əsərləri. Iki cilddə, II cild, B., 1988. 
19. Axundov M.F. Əsərləri. II cild, B., 1951.  
20. Axundov M.F. Əsərləri. II cild, B., 1961. 
21. Боршуков В. Османова Р. Методологические проблемы 
изучения советского романа. Бах: Советский роман. М., 
1978. 
22. Бабаев Э.Г. Из истории русского романа ХЫХ века. М., 
1984.  
23. Бертельс Е.Б. Избранные труды. История персидско-
таджикской литературы. М., 1960. 
24. Бертельс Е.Б. Избранные труды. Низами и Физули. М., 
1962. 
25. Бертельс Е.Б. Низами. Ы, Б., 1940. 
______________________Азярбайъан романынын инкишаф проблемляри 
 
 340
26. Belinski V. Rus ədəbiyyatı klassikləri haqqında. B., 1954. 
27. Бабакин О. Юрий Янковский. Киев, 1967. 
28. Белинский В.Г. Полн.собр.соч. Том 7, М-Л, 1956. 
29. Belinski V.Q. Seçilmiş əsərləri. B., 1948. 
30. Белинский В.Г. Собр., соч. в 3-х т.Том.2, М., 1948. 
31. Бондарев Ю. Взгляд в биографию. М., 1971. 
32. Бахтин М.М. Вопросы литературы и эстетики. М., 1975. 
33. Бахтин М.М. Проблема поетики Достоэвского. М., 1963. 
34. Cəfərov M. Bir mübahisə münasibətilə. Bax: «Həyat 
romantikası», B., 1968. 
35. Cəfərov N. Klassiklərdən müasirlərə.B., 2004. 
36. Çəmənzəminli Y.V. Romanları. B., 1968. 
37. Çəmənzəminli Y.V. «Qan içində». B., 1968. 
38. Чичерин А.В. Возникновение романа-епопеи. М., 1975. 
39. Elçin. Mahmud və Məryəm. B., 1982. 
40. Elçin. Tənqid və ədəbiyyatımızın problemləri. B., 1981. 
41. Əylisli Ə. «Adamlar və ağaclar». B., 1970.  
42. Əfəndiyev A. Lirik nəsr haqqında. «Müdriklik səlahiyyəti». B., 
1976. 
43. Əfəndiyev I. «Sarıköynəklə Valehin nağılı». B., 1979. 
44. Əfəndiyev P. Azərbaycan şifahi xalq ədəbiyyatı. B., 1981. 
45. «Ədəbiyyat və incəsənət» qəzeti, 31 avqust, 1963. 
46. Əfəndiyev I. Müasirlik uğrunda. «Ədəbiyyat və incəsənət» 
qəzeti, 7 sentyabr, 1963. 
47. Əfəndiyev I. Seçilmiş əsərləri, B., 1964. 
48. Əfəndiyev I. «Gənclik povesti». «Azərbaycan» jurnalı, 1953, 
№7. 
49. Əhmədov S. «Toğana», B., 1981. 
50. Əlişanoğlu T. Tarixin həqiqəti, ədəbiyyatın şahidliyi. «Azər-
baycan» jurnalı, 1999, №7. 
51. Hacıyev Asif. Sonsuzluq yolçuları. «Azərbaycan» jurnalı, 1990, 
№6. 
52. Hüseynov T. Tarixi roman ustası. B., 1986. 
53. Hacıyev A. Mirzə Ibrahimov. B., 1982. 
54. Hüseynov A. Nəsr və zaman. B., 1980. 
55. H.Cavid. Dram əsərləri. B., 1975. 
56. Xəlilov N.. Nəsrimizlə sənətkarlığın bəzi məsələləri. «Azərbay-
can» jurnalı, 1954, №4. 
Himalay  Ənvəroğ lu __________________________ 
 341 
57. Xəlilov Q. Azərbaycan romanı haqqında bəzi qeydlər. «Azər-
baycan», 1961, №7. 
58. Xəlilov Q. Azərbaycan romanının inkişaf tarixindən. B., 1973. 
59. Xəlilov Q. Azərbaycanda ilk realist roman. «Ədəbiyyat və 
incəsənət» qəzeti, 12 dekabr, 1964-cü il. 
60. İmanov M. Müasir Azərbaycan nəsrində psixologizm. B., 1991. 
61. İsmayılov Y. Mir Cəlalın yaradıcılığı. B., 1946. 
62. İbrahimov I. Yaradıcı axtarışlar lazımdır. «Ədəbiyyat və 
incəsənət» qəzeti, 14 sentyabr, 1963. 
63. История русского советского романа. Книга 2-я. М.-Л., 
1965. 
64. Жирмунский В.М. Сравнительное литературо-ведение 
Востока и Запада. М.-Л., 1979. 
65. Крачковский И. Избранные сочинения. Том 2, М., 1956. 
66. Кероглы Х.Г. Огузский героический эпос. М., 1976. 
67. Кероглы Х.Г. «Взаимосвязи эпоса Средней Азии, Ирана и 
Азербайджана» Наука. М., 1983. 
68. Крачковский И. Ю. Легенда о Хосрове и Ширин в 
литературах народов Востока. М., 1960.  
69. Кулиев Г.М. Типология восточного романтического эпоса 
и формирование Азербайджанского романа. Автореф. докт. 
филол. наук. Б., 1976. 
70. Кожинов В.В. Роман-эпос нового времени. Бах: Теория 
литературы. М., 1964. 
71. Kojinov V.V. Romanın mənşəyi. M., 1963; Bax: Xəlilov Q. 
Azərbaycan romanının inkişaf tarixindən.  
72. Kitabi-Dədə Qorqud. B., 1988. 
73. Koroğlu. B., 1974. 
74. Köçərli F. Seçilmiş əsərləri. B., 1963. 
75. Кедрина З. Епопейа йаратмаг йолунда, «Ядябиййат» гязети, 17 
март, 1951. 
76. Кожинов В.В. Становление классического стиля в русской 
литературе. Бах: Типология стилевого развития нового 
времени. «Наука» М., 1976. 
77. Qarayev Y. Meyar şəxsiyyətdir.B., 1988. 
78. Qarayev Y. Realizm: sənət və həqiqət. B., 1980. 
79. Qarayev Y. Nəsrin yeniliyi. Bax: Meyar şəxsiyyətdir. B., 1988. 
80. Qarayev Y. Tarix yaxından və uzaqdan. B., 1996.  
______________________Азярбайъан романынын инкишаф проблемляри 
 
 342
81. Qarayev Y. Ağ limandan başlanan yol; Anar. Seçilmiş əsərləri. 
Iki cilddə, I cild, B., 1988. 
82. Ги Де Моппасан. Полн. собр. соч. Том 13, М., 1950. 
83. Гете и Шиллер. Том Ы, М.-Л., 1937. 
84. Гегель. Соч., Том ХЫЫ, М., 1938. 
85. Лихачев Д.С. Развитие русской литературы Х-ХВЫЫ веков 
«Наука», Л., 1973. 
86. Məmməd Arif. C.Cabbarlının yaradıcılıq yolu. B., 1956; 
Cəfərov M.C. H.Cavid. 1960. 
87. Məmməd Arif. Sənətkar qocalmır. B., 1980. 
88. Mehdi Hüseyn. Əsərləri. On cilddə, X cild, B., 1979. 
89. Məmmədov Ə. Azərbaycan bədii nəsri, B., 1983.  
90. Məmməd Arif. Seçilmiş əsərləri. Üç cilddə, I cild, B., 1967. 
91. Мелентинский Е.М. Средневековый роман. М., 1983. 
92. Mir Cəlal. Nəsrimizin baniləri; Bax: «Klassiklər və müasirlər». 
B., 1973. 
93. Məmmədzadə H. «Ibrahimbəyin səyahətnaməsi» və onun 
müəllifi haqqında. Bax: Ibrahimbəyin səyahətnaməsi (müqəd-
dimə). B., 1982. 
94. Məhəmməd Füzuli. Əsərləri. Beş cilddə. II cild, 1958. 
95. Məmmədov K. Y.V.Çəmənzəminli. B., 1981. 
96. Məmməd Arif. Böyük məsuliyyət hissi ilə. «Ədəbiyyat və 
incəsənət» qəzeti, 5 oktyabr, 1963. 
97. Миллер Б.В. Персидско-русский словарь M., 1953. Bax: 
Təhmasib M.H. Azərbaycan xalq dastanları (orta əsrlər). B., 
1972. 
98. Müxtəsər Azərbaycan ədəbiyyatı tarixi. Iki cilddə, II cild. B., 
1944. 
99. Nizami. Xosrov və Şirin.B., 1972. 
100. Новый ЛЕФ, 1928, №9. 
101. Огнев В. Ономастика романтической поэзии. «Литератур-
ная газета», 26 февраля. 
102. Paşayeva N. Insan bədii tədqiq obyekti kimi. B., 2003. 
103. Puşkin A.S. Poln. sobr. soç. Tom II, M., 1949. 
104. Rəhimov S. «Şamo», V cild, B., 1978. 
105. Rəhimov S. «Şamo», I cild, B., 1965. 
106. Rəhimov S. «Şamo», I cild, B., 1955. 
107. Rəhimov S. «Həyat yolu», «Azərbaycan» jurnalı, 1960, №6. 
Himalay  Ənvəroğ lu __________________________ 
 343 
108. Rəhimov S. «Qulu, əzizim Qulu»: 26.XI.1970. Bax; Dağ 
vüqarlı sənətkar. «Kommunist» qəzeti, 11 noyabr, 1990. 
109. Rəhimov S. Seçilmiş əsərləri. On cilddə. I cild, B., 1968. 
110. Rəhimov S. Yazıçı və həyat. B., 1961. 
111. Rəhimov S. «Şamo», III cild, B., 1964. 
112. R.Rza. Seçilmiş əsərləri. Dörd cilddə, II cild, B., 1968. 
113. Разумовская М.В. Становление нового романа во Фран-
ции и запрет на роман 1730-х годов. Изд-во «Ленинград». 
1981. 
114. Ралф Фокс. Роман и народ. Л., 1939. 
115. Радциг С.И. История древнегреческой литературы. М., 
1997. 
116. Россия. 1923, №7. 
117. Seyidov Y. Istedadın qüdrəti; Bax: S.Rəhimov, «Şamo», I 
cild, 1978.  
118. Salamoğlu T. Müasir Azərbaycan romanı: janr təkamülü (XX 
əsrin 80-ci illəri), B., 2007. 
119. Seyidov Y. I. Əfəndiyev. B., 1975. 
120. Salmanov Ş. Müasirlik mövqeyindən. B., 1982. 
121. Seyidov Y. S.Rəhimovun romanları. B., 1975. 
122. Süleymanlı M. «Köç», B., 1984. 
123. Xəlilov Q. Azərbaycan romanının inkişaf tarixindən.B., 1973. 
124. Səmədoğlu Y. «Qətl günü», B., 1984. 
125. Советское литературоведение за пятьдесят лет. М., 1967. 
126. Советский роман (Новаторство. Поэтика. Типология). 
«Наука», М., 1978. 
127. Шкловский В.В. О теории прозы. М.-Л., «Круг», 1925. 
128. Шталь Н.В. Художественный мир Гомеровского эпоса. 
М., 1983. 
129. Теория литературы. Роды и жанры. М., 1964.  
130. Типология стилевого развития нового времени. «Наука» 
М, 1976. 
131. Тимофеев Л. И. Основы теории литературы. М., 1971. 
132. Talıbzadə K. Yazıçı ideyası və təhkiyə. «Ədəbiyyat və 
incəsənət», qəzeti, 4 aprel, 1980. 
133. Talıbzadə K. XX əsr Azərbaycan tənqidi. B., 1956. 
134. Təhmasib M. Azərbaycan xalq dastanları (orta əsrlər), B., 
1972. 
______________________Азярбайъан романынын инкишаф проблемляри 
 
 344
135. Уеллек Р. И Уоррен О. Теория литературы (Инэилисъядян 
тяръцмя), М., 1978. 
136. Урбан.Е. Его зовут Имре Козак. «Литературная газета». 8 
март, 1965. 
137. ÜIK (b) P MK-nın «Zvezda» və «Leninqrad» jurnalları haq-
qında, dram teatrlarının repertuarı və onu yaxşılaşdırmaq təd-
birləri haqqında, «Böyük həyat» kinofilmi haqqında. V.Murad-
elinin «Böyük dostlar» operası haqqında və s. 
138. Vəliyev K. Üzü işığa doğru. Bax: Elçin. «Mahmud və Mər-
yəm» (müqəddimə), 1982. 
139. Vahabzadə B. S.Vurğun. B., 1984. 
140. Вопросы литературы, 1971, №8. 
141. Веселовский А.Н. Историческая поэтика. М-Л., 1940. 
142. Виноградов В.В. Сюжет и стиль. М., 1963. 
143. Yusifov X. Nizaminin lirikası. B., 1968. 
144. Якименко Л. На дорогах века. М., 1973. 
145. Zeynalabdin M. «İbrahimbəyin səyahətnaməsi». B., 1982. 
146. Залыгин. Литературные заботы. М., 1972. 
147. Затонский Д. Искусство романа и ХХ век. М., 1973. 
 
 
 
 
 
 
Himalay  Ənvəroğ lu __________________________ 
 345
KITABIN İÇİNDƏKİLƏR 
 
Silsilənin uğurlu davamı və yaxud nəsrin hərəkəti janrın 
yaddaşında ................................................................................. 3 
 
GİRİŞ ........................................................................................  8 
  
I FƏSİL. ROMAN JANRININ NƏZƏRİ-ESTETİK  
                 PROBLEMLƏRİ VƏ İNKIŞAF MƏRHƏLƏLƏRİ ..  17 
  
II FƏSİL. AZƏRBAYCAN ROMANININ BƏDİİ  
                  QAYNAQLARI ..................................................... 36 
2.1. Janrın folklor qaynaqları ........................................ 52 
2.2. M.F.Axundovun «Kəmalüddövlə məktubları»nın   
       roman poetikası ....................................................... 96 
 
III FƏSİL. AZƏRBAYCAN ROMANI İLK İNKİŞAF  
                    MƏRHƏLƏSİNDƏ ........................................... 128 
3.1. Azərbaycan romanının ideya-estetik  
       Xüsusiyyətləri ........................................................ 128 
3.2. S.Rəhimovun roman yaradıcılığının bəzi  
       məqamları. «Şamo» romanı .................................. 177 
3.3.I.Əfəndiyevin bədii nəsrində roman janrının yeri  . 213 
 
IV FƏSİL. ROMAN JANRININ TİPOLOJİ  
                   PRİNSİPLƏRİ ................................................... 242 
4.1 Azərbaycan romanında tipoloji meyllər ................. 247 
4.2. Azərbaycan romanında bədii üslub müxtəlifliyi .... 267 
4.3. Anarın bədii nəsrinin özəllikləri. «Ağ limanda»n,  
      «Beşmərtəbəli evin altıncı mərtəbəsi»nə  ............... 288 
 
NƏTİCƏ ................................................................................. 327 
 
İSTİFADƏ OLUNMUŞ ƏDƏBİYYAT ............................... 329 
  
______________________Азярбайъан романынын инкишаф проблемляри 
 
 346
 
  
 
 
 
  IMALAY ƏNVƏROĞLU 
 
AZƏRBAYCAN   
ROMANININ  İNKİŞAF 
PROBLEMLƏRİ 
 
 
(Azərbaycan dilində) 
 
 
 
 
 
 
Kompüter dizaynı: Dürdanə Mirtağıqızı  
 
Yığılmağa verilmiş 11.01.2008 
Çapa imzalanmış 02.04.2008  
Şərti çap vərəqi 21. Sifariş № 101 
Kağız formatı 60x84 1/16. Tiraj 500 
 
Kitab «Nurlan» nəşriyyat-poliqrafiya müəssisəsində  
hazır diapozitivlərdən çap olunmuşdur.  
Direktor: prof. N.B.Məmmədli 
E-mail: nurlan1959@rambler.ru 
Tel: 497-16-32; 850-311-41-89 
Ünvan: Bakı, Içərişəhər, 3-cü Maqomayev döngəsi 8/4. 
Himalay  Ənvəroğ lu __________________________ 
 347
Himalay Ənvər oğlu (Qasımov) 
 
Himalay Ənvər oğlu Qasımov Naxçıvan şəhərində anadan olmuşdur. 
1966-cı ildə ADPU-nun tarix-filologiya fakültəsini bitirdikdən sonra üç il 
Naxçıvan şəhər 2 saylı orta məktəbində müəllim işləmişdir. H.Qasımov 1970-
1974-cü illərdə ADPU-nun Azərbaycan ədəbiyyatı tarixi kafedrasında baş 
laborant vəzifəsində çalışmışdır. 1974-cü ildə «Azərbaycan şeirində süjetli 
lirika» mövzusunda namizədlik, 1995-ci ildə «Müasir Azərbaycan romanı: 
janrın poetika və tipologiyası» mövzusunda doktorluq dissertasiyası müdafiə 
etmişdir. 1996-cı ildə «Azərbaycan və dünya ədəbiyyatı tarixi» kafedrasının 
professoru və 2003-cü ildə müdiri vəzifəsinə seçilmişdir. 2006-cı ildə 
Azərbaycan Respublikası Prezidentinin sərəncamı ilə «Tərəqqi Medalı» ilə 
təltif edilmişdir. Himalay Ənvəroğlu ali məktəblərin filologiya fakültələri üçün 
«Ədəbiyyat nəzəriyyəsi», «Müasir Azərbaycan ədəbiyyatı tarixi» proqramlarını 
tərtib etmişdir. O, «Ədəbiyyat nəzəriyyəsindən mühazirələr» (1981), 
«Bədiiliyin meyarı» (1990), «Müasir Azərbaycan romanı: janrın poetika və 
tipologiyası» (1994), «Müasir Azərbaycan romanının qaynaqları» (1994), 
«Azərbaycan şeirinin poetikası» (1996), « Müasir Azərbaycan ədəbiyyatında 
yaradıcılıq meylləri» (1998), «Şəhriyarın lirikası və etiqadı» (1999), 
«Azərbaycan ədəbiyyatının yaradıcılıq problemləri» (2004), prof. E.Quliyevlə 
birlikdə «Şəhriyar poetikası» (2006), «Səməd Vurğunun poetik dünyası» 
(2006), dos. N.Nəcəfovla birlikdə «XX əsr Azərbaycan ədəbiyyatşünaslığı 
məsələləri» (2007), «H.Cavidin lirikası və dramaturgiyası» (2007) dərs vəsaiti 
və monoqrafiyaların, Azərbaycan ədəbiyyatının yaradıcılıq problemlərini 
incələyən 100-ə yaxın çeşidli elmi-nəzəri məqalələrin müəllifidir. 
AMEA-nın Nizami adına Ədəbiyyat İnstitutunda və müxtəlif 
universitetlərdə İxtisaslaşdırılmış Dissertasiya Şuralarının üzvü olmuşdur. 
Hazırda BDU-da filologiya üzrə İxtisaslaşdırılmış Dissertasiya Şurasının 
üzvüdür. 
 
