1 
 
NAĞI KEYKURĠN 
 
 
 
 
 
 
 
 
 
NAĞIBƏY ġEYXZAMANLININ 
XATĠRƏLƏRĠ 
VƏ 
ĠSTĠQLALĠYYƏT FƏDAĠLƏRĠ 
 
 
 
 
 
 
 
 
 
 
 
 
 
 
Bakı – 2007 
 
2 
 
 
Redaktor:     coğrafiya elmləri doktoru  
                      Mahmud Xəlilov 
 
 
 
 
 
 
 
 
 
 
Kitabda Azərbaycanın istiqlaliyyət illərində cərayan edən hadisələrdən 
bəhs edilir. 
Kitab Nağıbəy Şeyxzamanlının xatirələri əsasında tərtib olunmuşdur. 
Kitab geniş oxucu kütləsi üçün nəzərdə tutulmuşdur. 
             Kitabın işıq üzü görməsində əməyi keçən bütün şəxslərə təşəkkür edirik.  
 
 
 
 
 
 
 
 
 
 
 
 
 
 
 
 
 
 
 
 
 
 
 
3 
 
TƏQDĠMAT 
 
Təqdim olunan «Nağı bəy Şeyxzamanlının xatirələri və İstiqlaliyyət 
fədailəri» kitabında Azərbaycanın istiqlaliyyəti uğrunda keçilən çətin yollardan 
bəhs olunur. Kitab «Nağı bəy Şeyxzamanlının xatirələri» yerləşdirilmiş əsas hissə 
və istiqlaliyyət fədailərindən bəhs edən hissədən ibarətdir. Əsas hissə olan «Nağı 
bəy Şeyxzamanlının xatirələri» bir neçə dəfə nəşr edilmiş (İstanbul 1967, Bakı 1997) 
və 2007-ci ildə tərəfimizdən yenidən yığılaraq oxuculara təqdim olunmuşdur. 
«İstiqlaliyyət fədailəri» adlı ikinci hissədə həmin dövrə aid bir çox önəmli 
məlumatlar müxtəlif ədəbiyyatlardan istifadə olunaraq toplanmışdır. Bu hissədə 
müxtəlif sxemlər və şəkillər verilmişdir. 
Kitabı nəşrə hazırlamaqda məqsədimiz Nağı bəy Şeyxzamanlının inamını 
doğrultmaq, xalqımızın istiqlalı uğrunda fədakarcasına çalışmış insanların keçdiyi 
yolu fəxrlə xatırlamaq, iftixar hissi ilə dolu tariximizi gələcək nəsillərə 
çatdırmaqdır. Tariximizdən gələn bu inamımızı gələcək nəsillərin də yaşadacağına 
inanırıq. İnanırıq ki, istiqlal eşqi ilə dolu bu fikirlər daim yaşayacaq. 
 
Azərbaycan Cümhuriyyəti tarixini yazacaq, müvərrix bu üsyanı tədqiq 
edəcək və təfsilatı ilə əlbəttə incələyəcəkdir. 
Məmməd Əmin Rəsulzadə 
 
Xalqımızın beyninə yerləşdirdiyimiz istiqlal məfhumundan mənəvi varlığımıza 
hopmuş hürriyyət ruhunu söküb atmaq mümkün deyil. 
Nəsib bəy Yusifbəyli 
 
Bütün müqəddəs ideyalara inandığım kimi buna da əminəm ki, nə rus, nə 
də başqa bir yad rejim köklü olaraq Azərbaycanda nə dayana biləcək, nə də 
yaşayacaqdır. İstiqlal fikrini və imanını bütün inanclarımızdan üstün tutan 
Azərbaycan xalqı yenidən öz istiqlalına qovuşacaqdır. Mənim fani vücudum və 
həsrət dolu gözlərim o xoşbəxt günləri görməyə bilər. Ancaq buna inanıram ki, 
keçmişdən daima iftixar payı almış olan xalqımız bu əsərimi ölkəmdə şəkillərlə 
bəzəyib, yenidən nəşr etdirəcəkdir. Onlar bu dastan dolu şanlı keçmişi öyrənəcək 
və yurdunun istiqlalı uğrunda fədakarcasına çalışmış ata-babalarını ehtiramla yad 
edəcəklər.  
Nağı Keykurun (ġeyxzamanlı) 
 
 
 
 
 
 
4 
 
AZƏRBAYCAN ELMLƏR AKADEMĠYASI 
MĠLLĠ MÜNASĠBƏTLƏR ĠNSTĠTUTU 
 
 
 
 
 
I HĠSSƏ 
 
 
 
NAĞI BƏY ġEYXZAMANLININ XATĠRƏLƏRĠ 
 
 
 
 
 
Azərbaycan istiqlal mücadiləsinin xatirələri.  
 
Böyük xeyriyyəçi Hacı Zeynalabdin Tağızadə  
(xatirə dəftərindən bir yarpaq)  
 
Dərdləşmə  
 
 
 
 
 
 
 
 
 
 
 
 
 
 
 
 
 
 
5 
 
NAĞI BƏY ġEYXZAMANLI 
HAQQINDA BĠR NEÇƏ SÖZ 
 
Sovetləşmə  illərində   azərbaycanlıların   bir   çoxu  mühacir həyatı 
yaşamaq məcburiyyəti qarşısında qalmışdır. Bunlar arasında Azərbaycan   
Demokratik   Respublikasının   rəhbərləri,   müxtəlif vəzifələrə   çalışmış   şəxslər  
də  az  olmamışdır.   Belə   görkəmli şəxslərdən biri də indiki Milli Təhlükəsizlik 
Nazirliyinin sələfi sayılan  «Əksinqilab  ilə  mübarizə  təşkilatı»nın  rəisi  Nağı  
bəy Şeyxzamanlı olmuşdur. 1883-cü ildə Gəncə şəhərində anadan olan 
N.Şeyxzamanlı hələ gənc yaşlarından Azərbaycanın ictimai-siyasi həyatında 
mühüm rol oynamışdır. Belə ki, o əvvəlcə Gəncədə fəaliyyət göstərən «Difai» 
partiyasının (bu partiyanın əsası Əhməd bəy Ağayev tərəfindən 1905-ci ildə Bakı 
şəhərində qoyulmuşdu), sonra isə «Türk Ədəmi-Mərkəziyyət firqəsi»nin fəal 
üzvlərindən biri   olmuş   və   Azərbaycanın  müstəqilliyi  uğrunda  yorulmadan 
mübarizə   aparmışdır.   «Türk   Ədəmi-Mərkəziyyət   firqəsi»   ilə «Müsavat»   
partiyası   birləşdikdən   sonra   da   Nağı   bəy   siyasi fəaliyyətini davam 
etdirmişdir. 
Nağı bəy ADR elan olunduqdan sonra ən çətin və mürəkkəb sahə sayılan 
təhlükəsizlik orqanına - əks-kəşfiyyata rəhbərlik etmişdir. Belə ki, 1919-cu ilin 
avqustundan 1920-ci ilin martına kimi «Əksinqilab ilə mübarizə təşkilatı»nın rəisi 
olmuş, Azərbaycanın dövlətçiliyi və müstəqilliyinin keşiyində dayanmış, eləcə də 
bu təşkilatın formalaşmasında böyük işlər görmüşdür. 
XI Qızıl Ordunun Azərbaycanı işğalı zamanı onun böyük qardaşı, 
«Əksinqilab ilə mübarizə təşkilatı»nın ilk rəisi, parlamentin üzvü Məmmədbağır 
Şeyxzamanlı (1880-1920) bolşeviklər tərəfindən güllələnmiş, Nağı bəy isə vətən 
xaini elan edilmiş və həbs olunması haqda qərar çıxarılmışdır. Axtarışda olan Nağı bəy 
Azərbaycandan getmək məcburiyyətində qalmışdır. O, Bakıdan Gəncəyə, Gəncədən 
Tbilisiyə, Tbilisidən Türkiyəyə getmişdir. 
Mühacir ömrü yaşayan Nağı bəy Türkiyədəki həmvətənləri ilə sıx əlaqədə 
olmuş və onların yaratdığı «Azərbaycan» kültür dərgisinin işində fəal iştirak 
etmişdir. Azərbaycanın azadlığı uğrunda mübarizə aparan və onun dövlətçiliyinə 
daim sadiq qalan Nağı bəy Türkiyədə olduğu zaman da Vətəni unutmamış, həmişə 
onun taleyi ilə maraqlanmışdır. O, Azərbaycanda baş verən ictimai-siyasi hadisələri 
bir daha təhlil etmiş, fikir və düşüncələrini məqalə, eləcə də kitab halında çap 
etdirmişdir. Onun «Böyük xeyriyyəçi Hacı Zeynalabdin Tağızadə» (1957), 
«Dərdləşmə» (1963) və «Azərbaycan istiqlal mücadiləsinin xatirələri» (1964) 
əsərlərinə Azərbaycanda baş vermiş hadisələrin bir az uzaqdan - Türkiyədən təhlili 
və qiymətləndirilməsi kimi baxmaq olar. 
Ürəyi daim Azərbaycanla döyünən Nağı  bəy  1967-ci ildə ömrünü üç 
övladına bağışlayır. 
6 
 
Türkiyədə çıxan aylıq «Azərbaycan» kültür dərgisində onun ölümü ilə 
əlaqədar böyük bir nekroloq verilmişdir. Nekroloqdan da aydın olur ki, o, 
Türkiyədə də böyük nüfuza malik olmuşdur. Mərhumun nekroloqunda oxuyuruq: 
«Nağı bəy bütün ömrü boyunca bu məsələdə heç bir kimsəyə və hər hansı cərəyana 
kiçik güzəştə belə getməmişdir. O, ağır xəstə olarkən də yurdunu və mübarizəsini 
bir an belə unutmamışdır. Elə bu səbəbdən də məzarı başına toplanan qohum-
əqrəbası, tanışları, dostları onu göz yaşları içində, hörmət və sevgi ilə torpağa əmanət 
etmişlər». 
Ömrünün sonuna kimi Azərbaycanın müstəqilliyi uğrunda mübarizə 
aparan N.Şeyxzamanlınm bu üç əsərini və onun ölümü ilə əlaqədar yazılmış 
nekroloqu ilk dəfə müstəqil Azərbaycanın geniş oxucu kütləsinə təqdim edirik. 
Fikrimizcə, bu əsərlər 1918-1920-ci illərdə Azərbaycan Demokratik 
Respublikasının tarixi və taleyini daha ətraflı öyrənmək baxımından tədqiqatçılar 
üçün də faydalı olacaqdır. 
 
Cəlal Qasımov  
filologiya elmləri namizədi 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
7 
 
AZƏRBAYCAN ĠSTĠQLAL 
MÜCADĠLƏSĠNĠN XATĠRƏLƏRĠ 
 
Ġstanbul 1964 
 
ÖN SÖZ 
 
Əziz oxuculara təqdim etdiyim xatirələrimin ən mühüm saydığım tərəfi 
Azərbaycan İstiqlal Mücadiləsi dövrüdür. Bu mübarizə dövrünün böyük hissəsi 
gizli olaraq cərəyan etdiyindən təbii ki, mətbuatımızda əks olunmamışdır. 
Söhbətimizin mövzusu olan bu mübarizə XIX əsrin əvvəllərində 
Azərbaycan xanlıqlarının süqutundan sonra başlamışdır. Hər hansı dövlət və ya 
millətdən yardım və dəstək görmədən mədəni dünya qarşısında milli davamızı 
müdafıə edəcək nə bir müəssisə və nə də bir mətbuat orqanı olmadan aparılan bu 
mübarizə müəyyən bir proqram daxilində həyata keçirilmişdir. Bu fəaliyyət gizli 
aparıldığından həqiqi tarixi yazılmamışdır. Bu mübarizənin sürətli inkişafı 1905-ci 
il Birinci rus inqilabı illərinə təsadüf olunur. Çarlığın müstəbid idarəsi altında 
olmasına baxmayaraq, Azərbaycanın gizli təşkilatı qüvvətli idi. Çarlıq ancaq orduya 
və məmur zümrəsinə arxalanırdı. Azərbaycan mübarizə təşkilatının dayağı isə xalq 
dövrünü arxada qoyub millət dövrünə girən və milli davasına sədaqətlə sarılan xalq 
qüvvəsi idi. Xalq bir işarə gözləyirdi. Həmin bu işarə də 1917-ci ilin fevralında 
verildi. Çar devrildi, imperiya dağıldı və rus milləti də öz çarını ailəsi ilə birlikdə 
məhv etdi. Azərbaycan istiqlalçıları ildırım sürəti ilə hücuma keçdilər və rus 
qüvvələrini tərksilah edərək idarəetməni əllərinə aldılar. Gəncədə milli hökumət 
quruldu. Bu fövqəladə hadisələr də şəraitə uyğun olaraq mətbuatda əks etdirilə 
bilmədi. Xatirələrimdən də göründüyü kimi Gəncədə qurulan milli hökumət 
Bakıda qurula bilmədi. Bakıda iqtidarı və idarəni düşmənlərimiz əllərinə keçirdilər 
və Leninin Moskvasına bağladılar. Bakıda milli davamızı müdafıə edən qəzetlər və 
jurnallar susduruldu. Bu milli mətbuat orqanları nəşr edən mətbəələrimiz 
dağdıdıldı və işçiləri də güllələndi. İstiqlal Mübarizəsinin ağırlığı tamamilə 
Gəncənin üzərınə düşmüşdü, qısa bir zamandan sonra əmin-amanlıq təmin olundu 
və məmləkət milli kadrlar tərəfindən idarə edilməyə başlandı. İstiqlalçılar yalnız 
hərbi qüvvə baxımından özlərini zəif  hiss etdiklərindən qardaş Türkiyədən yardım 
istədilər və. aldılar. Onlar Türkiyədən gələn köməyə arxalanaraq Bakını 
düşmənlərdən təmizlədilər. 
1906-cı ildə deputatlarımız azərbaycanlılardan da rus ordusuna əsgər 
alınmasına dair təklif vermişdilər. Çar hökuməti isə bizə etibar etmədiyi üçün bu 
təklifi rədd etdi. Əgər təklif qəbul edilmiş olsaydı azərbaycanlılar da digərləri kimi 
hərbi təlim və tərbiyə görərək milli hərbi kadr yaratmağa nail ola biləcəkdilər. 
Bütün müqəddəs ideyalara inandığım kimi buna da əminəm ki, nə rus, nə 
də başqa bir yad rejim köklü olaraq Azərbaycanda nə dayana biləcək, nə də 
8 
 
yaşayacaqdır. İstiqlal fikrini və imanını bütün inanclarımızdan üstün tutan 
Azərbaycan xalqı yenidən Öz istiqlalına qovuşacaqdır. Mənim fani vücudum və 
həsrət dolu gözlərim o xoşbəxt günləri görməyə bilər. Ancaq buna inanıram ki, 
keçmişdən daima iftixar payı almış olan xalqımız bu əsərimi ölkəmdə şəkillərlə 
bəzəyib yenidən nəşr etdirəcəkdir. Onlar bu dastan dolu şanlı keçmişi öyrənəcək və 
yurdunun istiqlalı uğrunda fədakarca çalışmış ata-babalarını ehtiramla yad edəcəklər.
 Əziz  oxucularımız, bu milli davaya çox əmək sərf olunmuş və bu yolda 
çox qanlar tökülmüşdür. Bütün bunlar istiqlal yolunda aparılan mübarizələrdə adi 
hallardır. Amma, ağır şərait və imkansızlıq üzündən bizim mübarizəmiz olduqca 
çətin keçmişdir. Bu sətirlərlə tariximizin İstiqlal mübarizəsi dövrünə aydınlıq gətirə 
biləriksə, özümüzü xoşbəxt sayacaq və milli məqsədimizə nail olduğumuzu 
düşünəcəyik. Bizim şəxsən istəyimiz də bundan başqa bir şey deyildir.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
9 
 
GĠRĠġ 
 
XIX əsrin əvvəllərində rus çar imperializmi Azərbaycan xanlıqlarını işğal 
etməyə başlamış və bu işi on il ərzində tamalaya bilmişdi. İşğal edilən xanlıqların heç 
bir hüququ tanımadan rus imperiyasına ilhaq edilmişdilər. Bunlar Bakı, Gəncə, 
Qarabağ, Şəki, Şirvan, Quba, Lənkəran xanlıqları ilə bir neçə kiçik sultanlıqdan 
ibarət idi. 
Azərbaycan  xanlıqları o dövrlərdə  aralarında  birlik  qura bilməmişdilər. 
Bu səbəbdən də rus imperializmi bunlan bir-bir asanlıqla işğal edə bilmişdir. 
Ancaq, başlarına gələn bu fəlakətdən sonra bu xanlıqlar öz əhalisi ilə ruslara qarşı 
amansız bir mübarizəyə başladılar. Dinləri, dilləri, ənənələri və adətləri bir olan bu 
insanlar tez dil tapdılar, qaynaşdılar və bir varlıq olaraq ortaya çıxdılar. Ruslar ən 
çətin mübarizəni bu xanlıqlardan  Gəncə xanlığı  ilə apardılar və böyük tələfat 
verdilər. Rus ordularının komandanı general Sisianov Gəncə xanı Cavad xana 
hədələyici ultimatumlar göndərir və Cavad xanın ruslara qarşı vuruşmasının 
milçəklə fılin mübarizəsinə bənzədərək «Gəl təslim ol, imperator səni əfv edər» 
deyirdi. Cavad xan isə inadından dönməyərək mübarizəsini davam etdirirdi. O, 
Sisianova «Mən ölməmiş siz Gəncəyə girə bilməzsiniz» cavabını verirdi.Nəhayət,     
mühasirənin heç bir  nəticə verməyəcəyini hiss edən ruslar şəhərin içindən   keçən   
çayın məcrasını dəyişdirdilər. Bir tərəfdən aclıq, susuzluq, digər tərəfdən də ağır 
topların müntəzəm olaraq şəhərə atəş açmaları nəticəsində xalqın müqaviməti 
zəiflədi. Bundan istifadə edən ruslar şəhərə girə bildilər. Ancaq Cavad xan və oğlu 
şəhid olduqdan sonra. 
Şəhərə girən vəhşi rus əsgərləri qarşılarına çıxan hər bir canlını   
amansızcasına   məhv   edirdilər.   Bu   rus   çarının   onlara qələbədən sonra 
verdiyi zəfər haqqı idi. Mühasirə zamanı şəhərdəki qocalar, xəstələr və  uşaqlar    
Gəncənin böyük caməsinə sığınmışdılar. Növbə cameyə çatır. Ancaq camenin 
qapısında rus əsgərlərini rusca bilən bir ağsaqqal qarşılayır və onlara «Bura qışla 
deyil, Allahın evidir. Burada yalnız ibadət edilir. Buraya silahla gırılməz.    İçəridə    
qocalar,    qadınlar   və   uşaqlar   var. Hamısı Allahlarına sığınmışlar. Mərhəmət 
edin» deyir. Əsgərlər əvvəlcə agsaqqal qocanı öldürür vo sonra içəri girərək 
oradakıları qılıncdan keçirirlər. Camenin qanını təmizləmək bir həftə çəkir. Bax 
budur rus  mədəniyyəti...   Şairlər  tərəfindən  Gəncə  xanlığı   və   onun qəhrəman 
xanı Cavad xan üçün yazılan misralar hələ də Azərbaycan xalqının dilində 
əzbərdir. Şair Qazaxlı dilbozun dastanının son misrası belədir:  
 
«Elə ki, Cavad xan vurdular,  
Sanki qırıldı beli Gəncənin». 
 
 
 
10 
 
TARĠXDƏ GƏNCƏ 
 
(İslam Ensiklopediyası, Gəncə məqaləsi) 
 
Böyük ticarət yolları üzərində zəngin və münbit bir ərazidə qurulmuş olan 
Gəncə çox əski dövrlərdə iqtisadi cəhətdən xeyli inkişaf etmişdir. Gəncəlilərin 
cəngavərlikləri və şücaətləri də məşhurdur. l22l-ci ildə monqollar ilk dəfə 
Gəncənin qala divarları ətrafında göründükləri zaman qəhrəmanlıqları ilə tanınmış 
olan bu şəhərə yaxınlaşmağa cəsarət etməmiş və aldıqları qızıl və parçalarla 
kifayətlənərək çəkilib getmişdilər. 
XIII əsrin erməni səlnaməçilərindən Gəncəli Kirakos qeyd etmişdir ki, 
«Monqollardan qaçaraq Azərbaycana gələn Xarəzmşah Cəlaləddin Eldənizlilərin 
xanı Özbək xanın Təbrizdən qaçaraq sığınmış olduğu Gəncəni zəbt etdi. Ancaq, bu 
hadisədən bir neçə il sonra gəncəlilər üsyan qaldıraraq, şəhərdəki Xarəzmşahın 
adamlarını öldürməyə başladılar. Buna baxmayaraq Cəlaləddin 1231-ci ildə üsyanı 
yatırmağa müvəffəq oldu və üsyanın 30 nəfər əsas iştirakçısından başqa heç kəsə 
toxunmadı. O, əsgərlərinə şəhəri talan etmələrinə də icazə vermədi. 
Gəncə XIV əsrin sonunda Böyük Teymura müqavimət göstərmiş, boyun 
əyməmişdir. Erməni səlnaməçisi Kirakosa görə, Cəlaləddindən sonra iki dəfə 
Azərbaycana gələn monqollar, 1235-ci ildə gəncəlilərin silahlı müqaviməti ilə 
üzləşdilər. Bir həftə mühasirə altında qalan şəhərin ələ keçəcəyini başa düşən şəhər 
əhalisi düşmən əlinə keçməməsini təmin etmək üçün yurdlarını büsbütün 
yandırdılar. Məhv ediləsi nə var idisə, hamısını məhv etdilər. Bundan hiddətlənən 
monqollar da şəhər əhalisini qılıncdan keçirdilər. Azərbaycan Cümhuriyyətinin 
keçmiş İstanbul elçisi Yusif Vəzirlinin 1920-ci ildə İstanbulda nəşr etdiyi 
«Azərbaycanın iqtisadiyyatı, tarixi və coğrafiyası» adlı kitabın 24-cü səhifəsində 
deyilir ki, «Gəncə xalqı qədim tarixdən bəri hürriyyətini müdafiə və mühafizə 
etməklə məşhurdur. Gürcülərin istila məqsədi ilə hücum etmış qüvvələrinə qarşı 
sinə gərib mərdanə mübarizədə rəşadət göstərən Gəncə vaxtilə Çingiz xanın da 
diqqətini cəlb etmişdir. Xanın ordusu Qafqazı tarmar edərkən Gəncəyə 
toxunmamışdır. Gəncə Milli təşkilatı ilə Azərbaycanda birincilik qazanmış bir 
şəhərdir. Azərbaycanın istiqlalı yolunda böyük rol oynayan şəxslərin əksəriyyəti 
Gəncədədir. Gəncə Şeyx Nizaminin vətənidir». 
Rusların 1803-cü ildə Gəncəni işğal etdikləri zaman törətdikləri 
vəhşiliklər haqqında qısa da olsa yuxarıda bəhs etmişdik. Tarixi bir hadisəyə 
toxunaraq bu bəhsi bitirəcəyik. Rus tarixçilərinin bildirdiklərinə görə, Cavad xan 
gəncə qalasının bürcündə şəhid edilmiş və qalib rus zabitləri onun meyidini 
görməyə tələsirlər. Bu zaman qalanın bürcündə belə bir mənzərə olmuşdur: bir 
tərəfdə Cavad xan və oğlu Hüseyn xanın meyidləri, o biri tərəfdə isə silahları 
əllərindən alınmış Azəri döyüşçüləri. Bu döyüşçülərdən biri xanına və xanzadəsinə 
son ehtiram vəziyyətində durmaqdadır. Bu zaman zabitlərlə qala bürcünə çıxan bir 
11 
 
rus çavuşu Cavad xanın meyidini küfr edir və cəsədə bir qılınc zərbəsi vurur. 
Ehtiram vəziyyətində olan döyüşçü silahsız vəziyyətdə olduğunu bir anlıq 
unudaraq cəld əlləri ilə rus çavuşunun xirtdəyindən yapışır. Mübarizənin sonunda 
ikisi də cansız halda yerə sərilir. Rus çavuşu döyüşçünün dəmir barmaqlarının 
gücündən, Azəri döyüşçüsü isə boğarkən digər rus döyüşçüsünün vurduğu qılınc 
zərbəsindən həlak olur. Bu hadisəni rus tarixçisi «Qafqaz kalendarı» adlı 
məcmuədə «Qəhrəman çavuşumuzu Cavad xanın cani döyüşçüsü boğaraq 
öldürdü» deyə təsvir edir. Bax budur rus mədəniyyəti... 
Rusların Gəncə və Azərbaycan xalqına göstərdikləri vəhşilik və qəddarlıq 
unudulmayacaq qədər ağırdır. Kiçik yaşlı gəncəli uşaqlar böyüklərdən, yaşlılardan, 
xalq şairləri tərəfındən söylənmiş dastanlardan bu həqiqətləri öyrənirlər və o yaşda 
ruslara nifrət etməyə başlayırlar. Onlar heç bir zaman ruslara isinməmiş və onlara 
nifrət dolu nəzərlərlə baxmışdılar. Özlərinə güvənən kənd cavanları bir fürsət 
düşən kimi rus məmurlarını öldürür və sonra da silahlarını alıb dağlara çəkilirdilər. 
Kənd cavanlarının bu hərəkətlərindən sonra rus məmurları ilə amansız bir 
mübarizə başladı. Xalqımız əsarət yerinə azadlığı seçən bu cavanlara «Qaçaq» adını 
vermişdi. Onlar öldülər, öldürdülər və şöhrət qazandılar. Qaçaqlar öz 
qəhrəmanlıqları ilə rusların gözlərinin odunu aldılar. Şairlərimiz onlar haqqında 
dastanlar yaratdı və xalq da ağızdan-ağıza dolaşan bu dastanları əzbər deyərək 
yayırdı. Gəncənin dağları və dərələri qaçaqlarla dolu idi. Hər kəndlinin evi qaçağın 
yatağı oldu. Gəncənin cavanları da təşkilatlanmağa başladılar. Rusların jandarma 
alayı hansı qaçağın üzərinə hücum etməyə hazırlaşırdısa, dərhal o qaçağa   xəbər 
göndərilirdi. Hamıya aydın idi ki, o zamanlar Azərbaycanın hər tərəfindən amansız 
bir istiqlal mübarizəsi var idi. Ancaq biz burada yalnız Gəncə ətrafında cərəyan 
edən hadisələrdən bəhs edəcəyik. Mübarizə özünü hər sahədə  göstərirdi.  Gəncə 
ziyalıları da bu mübarizəyə əllərindən gələn köməyi edirdilər. Tarixi yazılmamış 
bu mübarizə uzun illər davam etdi. Azərbaycan xalqı o dövrlərdə hər hansı bir 
qüvvənin ruslarla müharibəyə girməsini gözləyirdi. Biz bu qüvvənin  şeytan  da  
olsa,  özümüzə  müvəffəq  sayaraq,  yardım edəcəkdik.   Nəhayət bu gözlədiyimiz 
də gəlib çatdı və adı, cismi bizlərə məchul olan kiçik yapon milləti ruslarla 
müharibə etməyə başladı. Müharibənin getdiyi ərazi bizdən çox uzaq olduğundan 
yaponların xeyrinə döyüşmək mümkün deyildi. Əlimizdən ancaq əlimizi göyə 
qaldırıb Ulu Tanrıdan yaponlara kömək diləmək gəlirdi. Tanrının yardımı ilə 
yaponlar rusları həm quruda, həm də dənizdə   məğlubiyyətə   uğratdılar.   Rusların   
bu müharibədəki məğlubiyyəti imperiyanın   mərkəzini sarsıtdı.Bütün sosialist 
partiyalar rus çar üsul-idarəsinə, qarşı xalqı üsyana qaldırdılar. Qeyri-ruslar, yəni 
məhkum millətlər imperiyanın əsarətindən xilas olmağa çalışırdılar. 
Ruslar yaranmış bu vəziyyətin onlara  fəlakət  gətirəcəyini bilirdilər. Buna 
görə onlar yaponların ağır müharibə təzminatını qeyri-şərtsiz  qəbul  etdilər.   Çar  
hökuməti  yaponlarla  müqavilə bağladıqdan sonra ölkə daxilindəki hadisələrin 
qabağını almaq üçün ciddi tədbirlər görməyə başladı. Hökumət bu yolda hər cür 
12 
 
qanuni və qeyri-qanuni hərəkətdən çəkinmədi. Onlar əvvəlcə Rusiyanın mərkəzi   
şəhərlərindəki   şovinist   rusları   yəhudilərin   əleyhinə qaldırdılar. Beləliklə, bir 
çox şəhərlərdə yəhudilər əleyhinə qırğınlar baş verdi. Tarixdə misli görünməmiş 
bir yəhudi soyqırımı törədildi. Rus millətinin hər sinfi: monarxisti də, sosialisti də 
bu soyqırımda iştirak etdi. Çar hökuməti mərkəzi şəhərlərdə istəyinə nail olmuşdur. 
Artıq rus milləti Rusiyanın mərkəzi vilayətlərində sinfi  mübarizəni  unudub,  
yəhudi  soyqırımı  ilə  məşğul  olmağa başlamışdır.  Ancaq, çar hökumətinin böyük 
bir narahatçılığı da var idi.  Azərbaycanın üsyan etməsi  və xüsusilə,  əvvəlcə  
Gəncəyə edilmiş rus zülmünün intiqamını  gəncəlilərin almağa çalışmaları 
hökuməti çox narahat edirdi. Bu narahatçılıqla hərəkətə keçən çar         
hökumətinin   yaratdığı   faciənin   ikinci   pərdəsi   Azərbaycanda oynamağa 
başlandı. Gəncə vilayətinin Qarabağ qəzasının mərkəzi Şuşa şəhərində ermənilər 
türklərin üzərinə hücuma təhrik edildilər. Şuşada olan rus diviziyasının komandanı 
general Kalaşçapov ermənilərin türklər tərəfindən məğlubiyətə uğradıldığını 
görüncə diviziyasında olan erməni əşgərlərinə mülki paltar geyindirib ermənilərin 
köməyinə göndərmişdir. Bundan sonra Gəncə əhalisi də Şuşadakı qardaşlarına kömək 
etməyə başladılar. Bundan xəbər tutan Çar hökuməti vaxt itirmədən erməni-türk 
qırğınını Gəncədə törətdi. Rus hökuməti bununla da kifayətlənməyərək bu milli 
münaqişəni Azərbaycanın mərkəzi olan Bakıda da törətdi. Azərbaycanın hər 
tərəfində ermənilər türklərin üzərinə hücum etmişdilərsə, hər yerdə məğlub 
olmuşdur. 
Azərbaycanın tarixi boyunca ermənilər həmişə türklərdən çəkinmişdilər 
və onlarla qarşı-qarşıya gəlməyə cəsarət etməmişdilər. Ruslar Qarabağın Şuşa 
şəhərində ermənilərə açıq-aşkar etdikləri yardımı Bakıda və Gəncədə edə 
bilməzdilər. Əslində vilayət mərkəzi olan bu şəhərlərdə rusların hər bir hərəkəti 
ziyalı azərilərin nəzarəti altında idi. Ancaq, bu vilayət mərkəzlərində ruslar az da 
olsa əlaltından ermənilərə kömək etməyə çalışırdılar. Çar hökuməti bu şəkildə 
Azərbaycanda da istəyinə nail olmuşdur. Yəni 1905-ci il inqilabını yatırmaq üçün 
azərbaycanlıları ölüm-dirim mübarizəsi ilə üz-üzə qoymuşdur. Nəticə etibarilə 
1905-ci il inqilabının parlaması ilə sönməsi bir oldu. Mübarizədən qalib çıxan 
ruslar bir bəyannamə nəşr edərək qeyri-rus millətlərə bəzi haqq və hüquqları bir 
nemət kimi qarşıladılar. Əslində ilk həmlədə geniş şəkildə istifadə edilən haqlar 
bunlar idi: 
l.«Dövlət Duması»nın (parlament) qurulması və buraya hər millətdən 
deputatlar göndərilməsi; 
2.Hər millətə din azadlığı verilməsi və yenə hər millətin öz dilində dərs 
keçə bilən məktəblərin açmasına, qəzet və jurnal nəşr etməsinə icazə verilməsi; 
3.Azadlıq, ədalət və bərabərliyin təmin edilməsi. Bir müddət çar hökuməti 
bu verilən haqlardan öz mənafeyi üçün istifadə etdisə də, məhkum millətlər də 
özləri üçün müəyyən işlər görə bildilər. Bu haqların əldə edilməsi ilə birlikdə 
Azərbaycanın hər tərəfində öz ana dilində dərs keçən məktəblər açıldı. Bakıda 
13 
 
gündəlik nəşr olunan 20 qəzetdən başqa, həftəlik və aylıq çıxan jurnallar da var idi. 
Bu mətbuat orqanları Azərbaycanın hər tərəfinə göndərilirdi. Bundan başqa 
Azərbaycanın hər tərəfində olduğu kimi, Gəncədə də dörd cəmiyyət quruldu: 
1. «Xeyriyyə» Cəmiyyəti 
2. «Maarif» Cəmiyyəti 
3. «Dram» Cəmiyyəti 
4. «Difai» firqəsi 
«Xeyriyyə» Cəmiyyətinin məqsədi topladığı pullarla xalqımızın bütün 
ehtiyaclarını ödəmək idi. Çar hökuməti türkcə dərs keçən məktəblərin açılmasına 
icazə verirdisə, onun dövlət büdcəsindən maliyyələşdirilməsini qadağan edirdi. 
«Dram» Cəmiyyətinin vəzifəsi isə əsərlər səhnələşdirərək ikinci məktəb olan teatr 
vasitəsi ilə xalqımızın gözünü açmaq və bu yolla topladığı pullarla milli davamızı 
dəstəkləmək idi. 
«Difai» firqəsinə gəlincə bu ehtiyacdan yaranmış bir təşkilat idi. Bu 
təşkilat xalqımızla insan kimi davranmayan, onlara qarşı cinayətkar hərəkətlər edən, 
erməni-azəri milli münaqişəsində ermənilərə açıqdan-açığa yardım edən rus 
hökumət nümayəndələrinə layiqli cəzalarını vermək ücün yaranmışdı. Xalqımıza 
qarşı cinayət törətmiş hər bir hökumət nümayəndəsinin hərəkəti tədqiq olunur və 
sonra öldürülürdü. Sonra bu dövlət məmurunun nə üçün öldürülməsi haqqında nəşr 
olunmuş bir bəyannamə ilə məlumat verilirdi. Bəyannamə həmişə «Difai» 
firqəsinin möhürü ilə möhürlənirdi. 
 
 
«DĠFAĠ» PARTĠYASININ 
YARANMASININ SƏBƏBLƏRĠ 
 
Çar üsul-idarəsi 1905-ci  il inqilabını  puça çıxarmaq üçün Azərbaycan 
şəhərlərində əsrlərlə yan-yana dost kimi yaşamış türk və erməni millətlərinin 
arasına nifaq saldı. Çar hökuməti bu zaman ermənilərə  kömək  etməkdən  belə 
çəkinmədi. Ruslar azərbaycanlıların xoş gününü heç vaxt istəməmişdilər. 
Azərbaycan xalqı, bu gün olduğu kimi milli varlığı, din, dil, adət və ənənəsi ilə 
daima rusların  diqqətini  cəlb  etmişdir.   azərbaycan xanlıqların istiqlalına çar 
Rusiyası tərəfindən zorla son qoyulduqdan sonra da xalqın tərəqqi və təkamül 
yolunda göstərdiyi fəaliyyəti və əldə etdiyi   uğurları   davam   etdiyi   üçün   rusları   
təşvişə   salırdı. Çar Rusiyasının ən mühüm siyasətindən biri Azərbaycan türklərini 
qaranlıq və cəhalət içində  saxlamaq olmuşdur. Azərbaycan ziyalılarının ardıcıl  
şəkildə  nümayiş  etdirdiyi  qeyrət  sayəsində gündən-günə artan bu fəaliyyət xalqı 
rifah içində bir istiqbala və zəngin vətənlərinin məsud qoynunda idellarının bu 
sonsuz səadətinin əzəli və əbədi nuruna qərq oldular (28 May 1918). İzahına 
ehtiyac gördüyümüz bu qeydlərdən sonra, «Difai» firqəsinin yaranma səbəblərini və 
hadisələri xatirə dəftərindən nəqlən açıqlamağa keçək. 
14 
 
Gəncə şəhəri Gəncə çayı ilə ikiyə ayrılmışdır. Şəhərin dağlıq hissəsində və 
dağlara doğru olan kəndlərdə ermənilər, obalıq hissəsində obaya uzanan kəndlərdə 
isə türklər yaşayırdı. Gəncənin türk məhəllələri arasında Noraşen adlı bir erməni 
məhəlləsi də var idi. Əsas türk məhəllələri isə bunlar idi: Ozan, Zərrabi, Əttarlar, 
İmamlı, Dördyol, Soflu, Səfərabad, Toyuqçu, Böyük Bağban, Bala Bağban, 
ermənilərin yaşayış hissəsində isə üç türk məhəlləsi -Molla Cəlilli, Çaylı, 
Hacıməlikli məhəllələri də var idi. Türklərlə ermənilər arasında nifaq düşəndən 
sonra bu məhəllələrin sakinlərindən qadınlar, uşaqlar və yaşlılar Gəncə çayını 
keçərək Türklər yaşayan məhəllələrə pənah aparırdılar. Məhələdə qalan kişilər isə 
ermənilərə qarşı vuruşurdular. Ermənilər qadınlı-kişili türk məhəllələrində boş 
qalmış evlərə soxulur və talan edirdilər. 
İgidliyi ilə məşhur Tatoğlu Qara öz adamları ilə birlikdə ermənilərə ağır 
zərbələr vururdu. Ermənilərin özləri onu öldürməyə cürətləri çatmadığından rus 
əsgərlərini ələ alaraq onların vasitəsi ilə öldürtdülər. Tatoğlunun ruslar tərəfındən 
öldürülməsini Gəncə əhalisi hüznlə qarşıladılar. Bu hadisədən sonra türk-erməni 
münaqişəsi təzədən qızışır. Ermənilər tərəfınə iş üçün getmiş olan müsəlmanlar orda 
öldürüldüyü kimi, türk məhəllələrində alver edən ermənilər də burada qətl 
edilirdilər. Diqqəti cəlb edən bu idi ki, çar hökuməti və məmurları bu mühüm qanlı 
qırğına münasibətdə seyrçi mövqe tuturdu. 
Qırğının ikinci günü iki tərəf də hazır vəziyyətdə bir-birilərinə hücum 
etmək işarəsi gözləyirdi. Bu əsnada Bakıda və Qarabağda da qanlı savaşların 
başlandığı xəbəri Gəncədə sürətlə yayılmağa başladı. Əldə edilən məlumata görə, 
Qarabağdan gələn xəbərlər daha faciəli idi. Qarabağda ruslar ermənilərə silah və 
hərbi sursatla kömək etdikləri üçün türkələrdə silah və hərbi sursatın çatışmadığı 
hiss olunurdu. Qarabağa yardım etmək isə çətinləşirdi. Səbəbi isə Qarabağa gedən 
dağlıq yolun ermənilərin, Gəncə-Yevlax dəmir yolu isə  rusların nəzarəti altında 
idi.  Bir müddət sonra Gəncədə rus alayında qulluq edən və əslən Qarabağlı olan 
mayor Zülfüqar bəy Bağırbəylinin
1
 şəxsi əşyaları adı altında Qarabağa silah 
atdırmaq mümkün oldu. Hadisənin üçüncü günü səhər erkən Kazak alayı 
komandiri general Fleyşerin (əslən alman idi) komandanlığı altında bir  bölük  
süvari  kazak  bölüyü  sürətlə meydana  girdi. Kazaklar böyük Gəncə meydanında 
görünər-görünməz meydanın Dörd yol küçəsində və Sofulu tərəfdən kazakların 
                                                          
1 Bağırbəyli Zülfüqar bəyin Birinci Dünya Müharibəsində   1915-ci ildə Qafqaz 
cəbhəsində ucqar Olti qəzasında məchul bir güllə ilə vurulduğunu ailəsinə xəbər verdilər. 
Sonradan məlum oldu ki, Zülfüqar bəy bir erməni tərəfindən vurulmuşdur. Ancaq rus 
komandanlığı tərəfindən qatil axtarılmamış və cinayət “məchul güllə ilə törədilmiş” deyə ört 
– basdır edilmişdir.  
 
15 
 
üzərinə xalq yaylım atəşi açdı vo kazaklar meydanda bir neçə ölü və yaralı qoyaraq 
tez geri çəkildilər. Bir saat sonra polis rəisi və polislər meydana gələrək, silahları 
xalq tərəfındən alınmış cəsədləri və yaralıları apardılar. Bu kazak bölüyü meydana 
nə üçün gəlmişdi və nə etmək istəyirdi? Anlaya bilmədik. O gün axşama doğru 
məşhur qaçaq Dəli Alı kəndlərdən toplanmış iki min silahlı cavan ilə şəhərə girdilər. 
Şəhərin məşhur adamları bir yerə toplaşıb, müsəlmanları gözləyən  
təhlükəni  aradan  qaldırmaq  üçün  müəyyən  tədbirlər görməyə başladılar. Onlar 
qərara aldılar ki, qaranlıq düşəndə dağlıq tərəfdən ermənilərə hücum etsinlər. 
Nəhayət şəhərdən toplanmış min nəfər cavan da Dəli Alının dəstəsi ilə birləşərək 
axşam saat 7-də erməni məhəllələrinə hücuma keçdilər. Gəncədə xalq qüvvələri 
Ələkbər bəy Rəfıbəyli tərəfindən idarə olunurdu. «Nəşri-maarif» və «Xeyriyyə  
Cəmiyyəti» binası  qərargah  olmuşdur.  Ələkbər bəy buradan xalqa müəyyən 
göstərişlər verir və vəziyyətə  nəzarət edirdi. Gəncə şəhərində vəziyyətin gərginliyi 
çar üsul-idarəsinin yüksək rütbəli məmurlarını narahat etməyə başladığı üçün onlar 
general-qubernator   (vali)   Bauyerin ətrafına toplaşmış  və nə edəcəklərini 
bilmirdilər. Nəhayət onlar belə bir qənaətə gəldilər ki, xalq hərəkatını Ələkbər 
bəydən başqa heç kəs dayandıra bilməz. Onlar bu məqsədlə Ələkbər bəyin yanına 
gələrək «Ələkbər bəy şəhərin yarısını məhv etmək fəlakətdir və ermənilər də 
tutduqlan işdən peşmandırlar» deyərək ondan bu xalq hərəkatının dayandırmağı xahış 
edirlər. Nəhayət, bu xahiş-minnətlərdən sonra Ələkbər bəy bu hərəkatı 
dayandırmaq əmrini verir. 
Hər iki tərəfdə sakitlik təmin olunur və general-qubernator on türk və on 
erməni dəvət edərək onları barışdırır. Dəli Alı da iki minlik dəstəsi ilə şəhəri tərk 
edib dağlara çəkilir. Sonradan öyrənirik ki, ermənilərlə türklərin barışmaları 
Bakıda, Qarabağda olduğu kimi Tbilisidə də olmuşdur. 
Ancaq Tbilisi barışığı daha maraqlı olduğu üçün təfsilatı ilə yazıram: Bu 
dəfə barışıq Qafqaz canişininin yanında olur. Türklər bu barışıq zamanı on nəfər 
gürcünün də olmasını istəyirlər və on erməni, on türk, on gürcü canişinin hüzurunda 
toplaşırlar. 
Canişin uzun bir nitq söylədikdən sonra barışığın olmasını istədiyini və 
var qüvvəsi ilə faciənin bir də təkrar olunmayacağına söz verərək və onlara 
barışmalarını təklif edir. Təbii ki, gürcülər və ermənilər  barışıq   istəyirlər.   
Türklər  isə: «biz barışıq  olmasın demirik, ancaq Tbilisidə ermənilər əksəriyyət 
təşkil etməkdədir. Biz türklər isə böyük Tbilisin bir məhəlləsində yaşamalıyıq. Biz 
qırğın törətmədik,  soyqırıma  məruz  qaldıq.  Hökumət də  bu  faciəli hadisəyə 
laqeyd qaldı. Əgər gürcü xalqı olmasa idi, əmin olun ki, türklərdən sülh üçün on 
nəfər də tapa bilməyəcəkdiniz. Demirik ki, barışmırıq, ancaq bizim tələblərimiz 
var. Canişin tələblərin nədən ibarət olduğunu soruşur. Türklər: 
1 -Ermənilərin katalikosu Tbilisə gələrək bizim Şeyxülislamdan qətl 
üçün əfv diləyəcək; 
16 
 
2 –Qətl edilmiş türklərin qatilləri hökumətə təslim ediləcək. 
Ermənilər   isə   bu   maddələrin   aşağıdakı   şərtlərlə   yerinə yetirilməsini 
istəmişlər: «Katalikos   xəstədir.   Onun   tərəfindən Yepiskop   Baturyan   
Şeyxülislamın  yanına gedərək qətllərdən kədərləndiyini bildirəcək. Ancaq, 
qatilləri rus məhkəməsinə verə bilmərik, çünki məhkəmə olarsa, bu iş uzanar. 
Bunlan erməni millətinin vicdanına həvalə edək. Onlar öz vasitələri ilə qatillərin 
cəzasını  versinlər».  Ancaq  çar hökuməti  törətdiyi  hadisəni  var qüvvəsi ilə ört-
basdır etməyə çalışırdı. Məsələ qapanmışdı, ancaq hadisədə   ruslarla   ermənilərin   
birlikdə   hərəkət   etmiş   olduğu xalqımızı  çox ehtiyatlı və tədbirli olmağa sövq 
edirdi.  Qafqaz canişininin xahişi ilə Bakıda qəzet çıxaran, xalqın, xüsusilə də 
ziyalıların rəğbətini qazanmış və milli Azərbaycan işləri ilə məşğul olan  Əhməd  
bəy Ağaoğlu  Gəncəyə  gəlmişdir.  Xalq  hökumət tərəfindən böyük caməyə dəvət 
edilmişdir. Camə ağzına qədər dolu idi və mən də orada idim. Əhməd bəyi ilk dəfə 
görürdüm. Ağaoğlu minbərin ikinci pilləkəninə çıxaraq, xalqa müraciət etməyə 
başladı: ” Möhtərəm gəncəlilər, türklərlə ermənilər arasında baş verən son hadisə     
hamımızı pərişan etdi. Nə müsəlmanlıq, nə də insanlıq belə vəhşi hərəkətə razı ola 
bilməz. Bu hadisə nədən oldu, nə üçün oldu, səbəbkarı kimdir, deyə tədqiq və 
müzakirəyə başlasaq, heç bir nəticə əldə edə bilmərik.  Türklər və ermənilər  olub-
keçənləri utmalıdırlar. Onlar bilməlidirlər ki, yer üzündə Allahın yaratdığı nə qədər 
vəhşi və yırtıcı heyvan varsa, başqa heyvanları parçalasa da  öz həmcinslərinə   
toxunmurlar. Nə qədər ağır olsa da, bildirməliyik ki, vəhşi heyvanların 
etmədiklərini insanlar edir. Çar üsul-idarəsindən əsrlərlə əvvəl Qafqazda türklərlə 
ermənilərin dost və yaxşı   qonşuluq   münasibətində   yaşadığını   unutmaq   olmaz. 
Tarixdə   bu   naqis    hadisəyə    oxşar   heç    bir    hadisə    qeydə alınmamışdır». 
O vaxt gizli təşkilatımız ilhamını bir  neçə  məşhur millətpərvərlərimizdən   
alırdı.Bunların başında Ələkbər bəy Rəfıbəyli, Ələkbər və Ələsgər Xasməmmədli 
qardaşları, Nəsib bəy Yusifbəyli, doktor Həsən Ağaoğlu dururdu. Onlar camedəki 
bu görüşdən sonra, Əhməd bəy Ağaoğlunu axşam yeməyinə dəvət edərək, onunla 
geniş söhbət edirlər. Azərbaycan xalqının gələcəyi qaranlıq olduğu və irəlidə ruslar 
ermənilərin əli ilə bir pislik edə biləcəklərini nəzərə alaraq, xalqı yenidən 
təşkilatlandırmaq lazım idi. Bu təşkilatlanma vasitəsilə rus hökuməti ilə mübarizə 
etmək və ruslara   anlatmaq   gərək   idi   ki,   biz   asanlıqla   istismara   baş 
əyməyəcəyik.  Rusların  gözünü  qorxutmaq  üçün  bir gizli  terror komitəsi 
qurmağa, gizli firqənin «Difai» firqəsi deyə adlandırmaq qərara alınır. Az 
keçmədən «Difai» firqəsinə möhür hazırlamır. Firqənin ilk qurbanı Kiresçinski 
olmuşdur. Bu rus məmuru Gəncə general-qubernatorunun (valinin) Qarabağda 
müşaviri olmuşdur. Pis əməllərinə görə ona Gəncədə heç kim salam verməzmiş. 
Qəddar və pis əməllər sahibi olmasını özü də etiraf etmiş, bu məmur başqa yerə   
təyin  olunmasını da hökumətdən  xahiş   etməyə  məcbur olmuşdur. Qətlin ertəsi 
günü gecə «Difai» fırqəsinin möhürü ilə divarlara bəyannamələr yapışdırılmışdır. 
17 
 
Bir həftə  sonra «Difai» firqəsi  Bilal adlı  bir qarabağlının general   
Kalasapovu   öldürmək   üçün  Tbilisiyə göndərir. Kim olmuşdur bu Kalasçapov? 
O, Qarabağda diviziya komandiri olmuş və   diviziyada   qulluq   edən   erməni   
əsgərlərinə   mülki   paltar geydirərək, silahsız türkləri qətl etdirmişdir. Bu 
səbəbdən Tbilisiyə  göndərilən   Bilal   iki   gün sonra, ermənipərəst   generalı   
küçədə öldürmüşdür.Beləliklə, ermənipərəst rus məmurları məhv edilirdilər. 
«Difai» firqəsi öldürülənlərin günahlarını yaydığı bəyannamələrdə aydın göstərirdi. 
Bu hadisələrdən sonra rus məmurları qorxu içərisində bütün hərəkətlərini 
ölçərək, addım atırdılar. Onlar ciddi-cəhdlə «Difai» firqəsinin kimlər tərəfındən 
idarə edildiyini öyrənməyə çalışırdılar. Ancaq cəhdləri boşa çıxır, xalqımızdan bir 
şey öyrənə bilmirdilər. Çünki xalq bir şey bilmirdi, bilsə də heç nə söyləməzdi. 
«Difai» firqəsi heç bir yerdə qeydiyyatda deyildi, ancaq bir möhürü vardı. Bu 
möhürün kimdə olduğunu firqəni idarə edənlər də bilmirdilər. Rus hökuməti 
«Difai» firqəsinin bir üzvünü tapıb xəbər verənə və yaxud möhürü əldə edənə 
50000 qızıl pul mükafatı verəcəyini vəd etmişdir. bu qiymətli vədlərə baxmayaraq 
hökumət «Difai» firqəsi haqqında heç bir məlumat əldə edə bilmirdi. Ancaq 
rusların təzyiqi artdığına görə firqə fəaliyyətini müəyyən bir zaman üçün 
dayandırmaq məcburiyyətində qaldı. Səbəbi isə bir xəbərin alınması oldu. Rus 
idarələrində «Difai»nin xeyrinə işləyən adamlar var idi. Bunlardan ən mühümü çar 
hökumətinin gizli polisində tərcüməçi və katib işləyən Sədrəddin adlı bir şəxs idi. 
Günlərin birində o, «Difai» firqəsinin üzvü olmasını güman etdiyi bir nəfərə xəbər 
verir ki, Molla Hadı adlı bir şəxs gizli olaraq polisə gəlir və beş dəqiqə sonra 
tanımadığım bir erməni müfəttişinin otağına aparılır. Zənnimcə erməni Molla 
Hadıya tərcüməçilik edir və onlar bu otaqda qalaraq uzun müddət söhbət edirlər. 
«Difai» toplantılarına ara verir, ancaq bütün cəhdlərini rusların nəyi təqib 
etdiklərini öyrənməyə yönəldirlər. Molla Hadı göz altına alınır. Tədqiqat 
nəticəsində Molla Hadının ruslara satıldığı aydınlaşır. Molla Hadının soyu araşdırılırsa 
da, onun Gəncəyə nə vaxt gəldiyi müəyyən edilə bilmir. Ancaq öyrənilir ki, Molla 
Hadını hər axşam mülki geyimli bir polis mühafızə edərək evinə qədər müşayiət 
edir. Gündüzlər də polis onu mülki paltarda arxasınca gəzərək qoruyur. «Difai» 
firqəsi Molla Hadının qətlinə fərman verir və bir gün sonra o qətlə yetirilir. Polislər 
cənazəsini evinə gətirirlər. Cənazə bir gün evində qalır. Mollalardan heç biri cənazə 
namazını qılıb dəfn eyləməyə cəsarət etmir. Nəhayət Molla Musa adlı birisi «Difai» 
firqəsinin üzvü ehtimal etdiyi bir tanışına yanaşır və ona «cənazə evdə qaldı, sən 
icazə ver mən gedim cənazə namazı qılıb dəfn etdirim» deyir. Tanışı Molla Musanın 
üstünə hirslənib deyir: «Mənə nə, nə üçün məndən soruşursan, kim sənə nə edər 
get dəfn etdir». Molla Musa bu cavabı ”Difai” firqəsi tərəfındən icazə sayır və 
Molla Hadını dəfn etdirir. Mən burada uzun müddət fəaliyyət göstərmiş «Difai» 
firqəsinin gördüyü bütün işləri sadalayası deyiləm. Beləliklə çar hökuməti ilə 
“Difai” firqəsinin arasındakı mübarizə 1906-cı ildən 1909-cu ilin ortalarına qədər 
davam etdi. Xalqımızın da, «Difai» firqəsinin də gəldiyi qənaətə görə, artıq rus 
18 
 
məmurları hər vasitə ilə özlərini sevdirməyə çalışırdılar. Bu illərdə mən də gizli 
təşkilatda çalışırdım. Toplantılarımızın   birində   yoldaşlarımızdan   biri:   Artıq   
«Difai» fəaliyyətini   dayandırır.   Möhürü saxlayacağammı, yoxsa   məhv ediləcək 
deyə soruşdu. Mirzə Məhəmməd «onu yox etməyəcəyik, o möhür gələcək 
Azərbaycan muzeyində saxlanacaq» dedi. Bununla da möhürün Mirzə 
Məhəmməddə olduğu aydınlaşdı. 
1909-cu ildə Gəncə şəhərinə Rusiyadan Kruçkov familiyalı kənd 
təsərrüfatı mühəndisi olan bir rus gəldi. O, bütün ziyalılar ilə görüşür və hər kəslə 
səmimi yoldaşlıq edirdi. Bir axşam şəhər klubunda ətrafına bəzi ziyalı gəncləri 
toplamış. Kruçkovu gördüm və mən də onlara yaxınlaşdım. Kruçkov özünü bizlərə 
təqdim edir və və «mən kənd təsərrüfatı mühəndisiyəm, ixtisasını çoxdan atdım, 
indi  isə mən beynəlxalq «Espiranto» dili təşkilatının üzvüyəm. Burada 
«Espiranto» dili kursu açacağam və siz gənclərə iki ay içərisində yazmağı, 
oxumağı və sərbəst danışmağı öyrədəcəyəm. Dünən erməni cəmiyyətindən çox razı 
qaldım. Siz də kurslara yazılm   ki,   dərhal   dərsə   başlayaq»   dedi.   Beləliklə,   
maarif idarəsindən icazə alındı. Şəhərin ibtidai məktəblərinin birində dərsə 
başladıq. Kruçkov bir tərəfdən dərsə davam edir, digər tərəfdən xalqın bütün 
təbəqələri ilə dil tapır və təbliğat aparırdı. O, demək olar ki, şəhərdəki bütün 
cəmiyyətlərlə yaxından əlaqə saxlayırdı. O, bir gün məndən «siz ruscadan türkcəyə 
tərcümə edə bilirsinizmi?» deyə soruşdu. Mən də cavabında «sizi bir nəfərlə tanış 
edərəm, o sizə kömək edər» dedim. Mən onu gimnaziyada türk dili müəllimi olan 
Mirzə Məhəmmədlə tanış etdim. Onlar bir-biri ilə tezliklə dil tapdılar. 
Kruçkov bir gün mənə özünün inqilabçı sosialist partiyasının uzvü 
olduğunu söylədi. Aradan iki ay keçdi, ancaq onun dil dərsləri o qədər də 
müvəffəqiyyət qazana bilmirdi. Bir axşam Mirzə Məhəmmədin xanımı təlaş içində 
yanıma gəldi və dedi: «Başımıza fəlakət gəldi. Rus gizli polisindən gəlib, evi alt-üst 
etdilər və nə qədər sənəd var idisə götürüb apardılar. Onlar evdə tapılan möhürdən 
də şübhələndilər və onu da yoxlamaq üçün özləri ilə idarələrinə   apardılar».   Mən  
dərhal «Difai»nin möhürünün ələ keçdiyini anladım. Mirzə Məhəmmədin xanımı 
və iki kiçik yaşlı oğlu var idi. Ona təsəlli verib oturmağını xahiş etdim. Ancaq 
qadın oturmayaraq «Uşaqları evdə tək buraxıb sizə xəbərə qaçdım» dedi və tələsik 
getdi. Mən dərhal gizli polisdə katib və tərcüməçi işləyən dostumun yanına getdim. 
O, məni evin bağçasında qəbul etdi. O da mənim qədər  kədərli  idi.  Biz  bir 
müddət  bir-birimizin üzünə baxaraq danışmadıq. Nəhayət mən nə edəcəyimizi 
soruşdum. O isə «bir şey edə bilməyəcəyik, möhür bütün millətçilərimizi məhv 
edəcək» dedi. «Dostum, bizi bu fəlakətdən qurtarsan, sən qurtara biləcəksən». O 
isə cavabında «mənim əlimdən nə gəlir. Mən bütün sənədləri möhürlə birgə seyfə 
qoydum. Rəis mənə səhər tezdən gəl bu kağızları tədqiq et, xüsusilə möhür çox 
əhəmiyyətlidir» dedi. Mən  ona belə təklif etdim:   «Dram  cəmiyyətində  
saxladığımız inqilabçı sosialist partiyasının möhürünü gətirib sizə verim, siz də bu 
möhürü səhər «Difai» firqəsinin möhürü ilə dəyişdirin və məhv edin». O, mənim 
19 
 
bu təklifimi qəbul etdi mən dərhal möhürü gətirib ona verdim və sabah axşam 
görüşməyi qərara aldıq. Biz səhəri gün öyrəndik ki, bizim Kruçkov da həbs edilib. 
Mən axşamı dörd gözlə gözləyirdim. Nəhayət axşam oldu və tərcüməçi dostumla 
görüşdüm. O, vəziyyəti belə anladır: «İçəri girəndə gördüm ki, soba gurhagur 
yanır. Tez seyfi açıb möhürü oradan götürüb sobaya atdım və yerinə cibimdəkini 
qoyub qapısını bağladım. Sobada əllərimi qızdırarkən rəis içəri girdi və mənimlə 
salamlaşdıqdan sonra «Tez seyfı aç! Möhür məni bütün gecə narahat edib. Oxu 
görək o nə möhürdür»  dedi.  Mən  dərhal  seyfi  açıb  kağızları  və  möhürü 
götürdüm.  Möhürü  mürəkkəbə  batırıb  kağızın  üzərinə  basdım. Möhürün 
yazılan aydın görünür. Bir yerdə baxırıq. Rəis möhürün türk dilində olduğunu 
görüb oxu nə yazılıb deyir. Mən möhürün bir sosialist   möhürü   olduğunu   
söylədim.   Kağızlardan   rusca   olan bəziləri    türkcəyə   tərcümə    olunmuşdursa    
da,    bəziləri    hələ tamamlanmamış   vəziyyətdə   idi.   Mən   tərcüməçi   
dostumun  bu sözlərindən   sonra   bir   ah   çəkdim   və   gözlərimi   yumdum   və 
düşüncəyə   daldım.   Sevinir   və   həm   də   kədərlənirdim.   Bizə müqəddəs olan 
«Difai» möhürü - müstəqil Azərbaycan muzeyim zinətləndirəcək möhür - Azəri 
düşməni, Qarabağ canisi general Kalaşçapovu Tbilisidə, vali müşaviri Kreçkinskini 
və polis müdiri Banikovu Gəncədə, erməni Vasilini və ən nəhayət, Molla Hadını 
qətl edilmələrini xalqa bəyan edən kağızı bəzəyən möhür düşmən sobasında 
yanırsan. Sən ey müqəddəs möhür sobada yanmağınla xalqımızı son dərəcə böyük 
bir fəlakətdən xilas edirsən.       
  Gözlərimi   açıb   tərcüməçi   dostuma   baxıram.   Bilmirəm 
sevincdənmi, yoxsa kədərdənmi gözlərim yaşarır. Sonra tərcüməçi dostum sözünə 
davam edərək bunları qeyd etdi: «Biz Kruçkovla Mirzə Məhəmmədi üzləşdirdik». 
İstintaq zamanı Mirzə Məhəmməd susur, Kruçkov isə verilən suallara dərhal cavab 
verirdi:  «Mən bu sənədləri Mirzə Məhəmmədə rus dilindən türk dilinə tərcümə 
etmək üçün vermişəm. Bu zaman polkovnik Mirzə Məhəmməddən «sən 
sosialistsənmi?» soruşur.  Mirzə Məhəmməd «xeyr» deyir. Polkovnik «əgər sən 
sosialist deyilsənsə, bu sosialist firqəsinin sənin evində nə işi var?» Yenə bu vaxt 
Kruçkov yenidən söhbətə qarışır və «möhürü mən ona vermişəm, möhür mənimdir» 
deyir. 
Bu söhbətdən  sonra  Mirzə  Məhəmməd  yavaş-yavaş «vəziyyəti» 
anlamağa  başlayır.Sonra Kruçkov həbs olunaraq Rusiyaya göndərilir. Mirzə 
Məhəmməd də Rusiya Daxili İşlər Nazirinin əmri ilə 5 il müddətinə Gəncədən İran 
sərhəddinə yaxın bir yerə sürgün olunur. Gəncə gəncləri göz bəbəyi kimi sevdikləri 
Mirzə Məhəmmədin ailəsini 5 il heç bir şeydən əziyyət çəkməyə qoymurlar. Mirzə 
Məhəmmədin sürgün olunmasından sonra Gəncə gimnaziyasında boş qalan  
müəllim yerinə «Maarif» Cəmiyyəti tərəfındən Mirzə Hüseyn adlı bir müəllim 
namizəd göstərilmişdir. Ancaq  şəhərin  rus  olan  maarif müdiri  bu  şəxsi  təyin  
etmək istəmirdi. O, boşalmış bu yerə Əli Rza adlı o qədər də məşhur olmayan bir 
şəxsi təyin etmək istəyirdi. Gəncə «Maarif» Cəmiyyəti vəziyyəti Ələkbər bəy 
20 
 
Rəfibəyliyə bildirdi. O, axşam klubda maarif idarəsinin müdiri ilə görüşəcəyini 
qeyd etdi. Rəfibəyli klubda yaşlı maarif müdirindən gimnaziyaya Mirzə Hüseynin 
təyin olunmasına razılıq verin demişdir. Ələkbər bəyin bu sözlərindən sonra müdir 
bir az  fikirləşdikdən   sonra  Gəncə   gimnaziyasına   Mirzə  Hüseynin müəllim  
təyin   olunmasına  razılıq  vermişdir.   1917-ci   ildə rus imperiyası dağılmış, çar 
taxtından salınmış və Kerenskinin başçılığı ilə müvəqqəti   hökumət   qurulmuşdur.   
Millətlər   zindanı olan Rusıyada hər məhkum millət milli qayələri üçün çalışır və 
imkan düşdükcə mərkəzdən  uzaqlaşırlar. Kerenski də Rusiyanın parçalanmasına 
mane olmaq və Rusiyanın əvvəlki bütü məhkum millətlərini mərkəzə bağlamaq 
istəyirdi. Bu məqsədlə Peterburqdan Rusiyanın hər tərəfinə təlimatlar göndərilirdi. 
Vəzifələrindən uzaqlaşdırılmış valilərin (qubernatorların C.Q., M.Ə.) 
səlahiyyətləri mərkəzi bələdiyyə rəisinə keçir və bunlara Vilayət Komissarı 
deyilirdi. Bu dövrdə Gəncə şəhərinin bələdiyyə rəisi olan mərhum Xəlil bəy 
Xasməmmədli Vilayət Komissarı olaraq işə başladı. Şəhərin görkəmli və siyasi 
işlərdə özlərini tanıtmış 25 türk və erməni bələdiyyə idarəsinə dəvət edildilər. 
Kerenski isə təlimat verməkdə davam edirdi. Təlimatların birində Vilayət 
Komissarının rəhbərliyi altında icraiyyə komitəsinin təşkili (Исполнительный 
Комитет) və bu komitəyə siyasi partiya və cəmiyyətlərin də bir üzv daxil edilməsi 
tələb olunurdu. Gəncə şəhərində əhalinin əksəriyyətini türklər təşkil edirdi. Bu 
səbəbdən də türklər və ermənilər ayrı-ayrı qurduqları siyasi təşkilatlarından birisi 
türk və digəri erməni olmaqla sənət və əsnaf təşkilatlarından iki üzv ilə  Bələdiyyə   
Məclisində iştirak  etdilər. Bələdiyyə Məclisinin qəbul etdiyi proqramın ətrafında 
müzakirlər başlandı və seçki keçirildi. Türk və erməni təşkilatlarından İcraiyyə 
Komitəsinə seçilənlər yüksək təhsil görmüş millətçilər idi. Yalnız sənət və əsnaf 
cəmiyyətlərindən bir türk və erməni  seçilmişdi.  Bunlara Bələdiyyə Məclisindən 
əlavə edildi. Bunların da biri türk, digəri erməni idi. Seçkidən hər iki tərəf razı idi. 
Növbə siyasi partiyalara gəlmişdi. Sosialist bir erməni söz istədi. O zaman 
Rusiyada iki sosialist firqəsi var idi. Erməni bu partiyaların tarixlərindən uzun-
uzadı bəhs etdikdən sonra hər partiyadan iki nəfərin üzvlüyə qəbul olunmasını 
istədi və namizədlərin adlarını dedi. Bunlardan ikisi rus, biri erməni, biri də gürcü 
idi. Erməni sözünü bitirər-bitirməz zalda gurultu başladı. Türklərdən bir nəfər söz 
aldı və erməniyə xitabən: «Vətəndaş, bu saydığın sosialistlər çox qiymətli və 
bacarıqlı ola bilər, bunların varlığı və dəyəri sosialist mərkəzlərini məmnun edə 
bilər. Bu vilayətin xalqı sosialist deyil, millətçidir. Bunları ancaq türk və erməni 
millətindən olan millət xadimləri idarə edir və etməkdədirlər. Hər iki sosialist 
partiyasından bir türk və bir erməni seçilməlidir. Bunlar da burada yalnız xalqımıza 
aid məsələlər ilə məşğul   olmalıdırlar və sosialist partiyalarının   mərkəzləri   ilə 
əlaqələrini kəsməlidirlər». Müzakirə sona çatırdı. Bu zaman iclasın sədri iki 
məktubdan bəhs edəcəyini bildirdi. Məktubdan biri Gəncə şəhərində  yaşayan  
ruslar  tərəfındən   yazılmışdı.   Onlar  İcraiyyə Komitəsinə   ruslardan   da   bir   
nəfərin   qəbul   edilməsini   xahiş edirdilər. Buna türklər etiraz etdilər və 
21 
 
məktubun müzakirə edilməsi rədd edildi. Ermənilər isə susurdular. İkinci məktub 
isə əsgərlərin ”Soldatski  Deputat» adlanan təşkilatına aid idi. Bu məktubda  
şəhərdə olan 15 min əsgəri təmsil etmək üçün məclisə beş nəfər nümayəndə daxil 
edilməsi xahiş olunurdu. Yenə türklərdən bir neçə nəfər söz alaraq sərt etirazlarını 
bildirdilər. Onlar «Rus əsgərləri hayasız və lazımsız yerə Gəncə şəhərində 
qalmaqdadırlar». Onların burada qalmağına artıq heç bir ehtiyac yoxdur. Əslində 
isə İcraiyyə Komitəsinin ilk işi onları Rusiyaya göndərmək olmalıdır. Getmək 
istəmədikləri təqdirdə zorla tərk-silah edilərək vaqonlara doldurulub dəmiryol 
idarəsinə təhvil verilməlidirlər dedilər. «Soldatski Deputat» təşkilatından 
göndərilən məktub rədd edildi və onların rusiyaya göndərilməsi təklifı isə qəbul 
edildi. İclas öz işini hələlik davam etdirirdi. Türklər məclisə «Adəmi-Mərkəziyyət» 
Partiyasından bir nəfərin daxil edilməsini təklif etdilər. Təklif qəbul edildi. Dörd 
saat davam edən müzakirə sona çatmaqda idi. Bu zaman bir erməni ayağa qalxaraq 
«vətəndaşlar, bilirsinizmi ki, erməni millətinin iki mühüm siyasi partiyası vardır: 
biri «Daşnak», digəri isə “Hınçak”dır» dedi. O, “Hınçaq” ın tarixini uzun-uzadı 
anlatdı və sözünə davam edərək bildirdi ki, bu partiyanın qayəsi qonşularla sülh 
şəraitində yaşamaqdır. Məclisə bu partiyadan da bir üzv seçilərsə türklər heç bir 
şey itirməzlər, onsuz da onlar çoxluq təşkil edirlər. Hamı susurdu. Mən dördüncü 
sırada oturmuşdum. Öndəki bir yoldaşa: «sən də «Difai» firqəsindən də bir üzv 
qəbul edilməsini və namizəd olaraq firqəni idarə edən Nağı bəyi təklif et» dedim. 
Yoldaş sözümü dinlədi və dediklərimi yerinə yetirdi. Mən ayağa durub adımı və 
ünvanımı söylədim. Bu zaman iclasda iştirk edən türklərin və ermənilərin gözləri 
məndə idi. Onlar on il çar hökumətini dəhşət və qorxu içində saxlayan gizli «Difai» 
firqəsinin təmsılçisini görürdülər. Bizim qayəmiz məclisdə əksəriyyəti təmin etmək 
idi. «Difai» firqəsinə ehtiyac yox idi. Xalqımız istədikləri kımi rus üsul-idarəsini 
ləğv edirdi. 
Müzakirə bitdikdən sonra iclasın müfəssəl protokolu tutuldu o ertəsı gün 
Kerenskiyə göndərildi. Bir həftə sonra Kerenskidən teleqram alındı. Teleqramda 
«Difai» firqəsinin tarixi və əsasnaməsi barədə məlumat istənilirdi. Tezliklə 
istənilənləri göndərdik. Biz artıq «Difai» firqəsinin yenidən fəaliyyət     
göstərilməsinin zəruriliyini hiss edirdik. Biz firqənin fəaliyyətini nizama salmaq 
məqsədilə ilk iş olaraq silahlı gənclərdən Gəncə şəhərinin hər məhəlləsində «Difai» 
ocağı qurduq. Bu ocağın üzvlərinə hərbi təlim keçmək üçün hər ocağa bir zabit 
təyin edildi. İki ay keçdikdən sonra mükəmməl bir hərbi qüvvəsi olan «Difai» 
firqəsinin yardımı ilə Gəncə Milli Komitəsi rusların 218 və 219-cu ehtiyat 
alaylarının silahlarını alıb, özlərini isə şəhərdən dəmiryolu stansiyasına gətirdilər. 
«Difai» firqəsinin hərbi təlim və məşqləri rus əsgərlərini, hətta erməniləri də 
qorxudurdu. 
Birinci Dünya müharibəsində ruslar Qafqaz türklərinin könüllülərindən 
ibarət olan altı alaydan bir diviziya təşkil edib, ona «Dikaya diviziya» adı verdilər. 
Bu diviziya rusların Tatar alayı dedikləri Azərbaycan alayı da daxil olmaqla 
22 
 
Dağıstan, Kabardin, İnquş, Osetin, Çeçen və müxtəlif Qafqaz millətlərindən təşkil 
edilmişdi. Ruslar bunlara hörmət və ehtiram etmədiklərindən vəhşi firqə mənasını 
verən «Dikaya diviziya» demişlər. 
Yeri gəlmişkən bunu da qeyd edək ki, Azərbaycan xalqı azəri türkləri 
olduğunu ruslara qəbul etdirə bilmədi. Ruslar xalqımıza israrla Tatar, dilimizə 
Tatar dili dedilər. Onlar ziyalıların etirazları nəticəsində Tatar sözünü 
işlətmədilərsə də, yenə də türkcəni qəbul etmədilər və «Vətən dili», yaxud yerli dil 
dedilər. «Dikaya diviziya» 1917-ci il inqilabında rus əsgərlərinin təbliğatına 
uymadılar. Rus əsgərləri kimi öz zabitlərini öldürmədilər və hərbi nizam-intizama, 
ənənə və adətə sadiq qalaraq öz zabit heyəti ilə Qafqazdan özləri ilə apardıqları 
atlarının üstündə Vətənə döndülər. Diviziyanı təşkil edən və rusların Tatar alayı 
dedikləri Azərbaycan alayı da şəhərin böyük meydanında sıraya düzüldü. Ətrafda 
camaat toplaşdı. Bir tərəfdə məktəb tələbələri, digər tərəfdə «Difai» firqəsinin 
silahlı qüvvələri durmuşdu. Baş tərəfdə şəhərin məşhur şəxsləri, qarşı tərəfdə isə 
Azərbaycan alayı yerləşdi. Saat 11-də alay nizamla farağat vəziyyəti aldı və alayı 
şəhər Milli Komitəsi «Xoş gəlmisiniz» deyə salamladı. Sonra Milli cəbhədə 
xalqımızın nələr etdiyi haqqında çıxışlar edildi. «Difai» firqəsi adından söz mənə 
verildi. Mən belə nitq söylədim: «Əziz və qəhrəman qardaşlarım! Siz könüllü 
yazılarkən, rus ordusu ilə bərabər almanlarla vuruşmağa gedərkən sizdən bir heyət 
gizli təşkilatımıza gəlmişdi. Biz onlarla görüşüb uzun müddət söhbət etdik. Könüllü 
olaraq cəbhəyə gedişinizi xalqın bəyənmədiyi bizə söyləndi. Siz isə «müharibəyə 
getməkdə məqsədimiz ruslara kömək etmək deyil, qayəmiz sadəcə olaraq müharibə 
görmək və müharibə üsullarını öyrənməkdir» deyə cavab verdiniz. Siz haqlı 
çıxdınız. Göstərdiyiniz qəhrəmanlıqlan mətbuat dönə-dönə qeyd  etdi. Rus   
imperiyası çökdü. Rusiya anarxiya içində qovrulduğu kimi, rus ordusu da cəbhəni 
tərk etdi. Əsgərlər öz zabitlərini öldürdü. Hərbi nizam-intizam deyilən şeydən heç 
bir əsər-əlamət qalmadı. Ancaq siz öz zabit heyətinizlə milli nənə və adətinizə 
sadiq qalaraq böyük bir enerji və intizamla alqımızın önündə durursunuz, xalqımız 
sizi sevinclə bağrına basır. Milli Komitəmiz uğurla idarə etməkdə və xalqımızı 
təhlükəsiz sülh içində   yaşatmaqdadır. «Difai»  fırqəsi Milli Komitəni silahlı 
qüvvələri ilə dəstəkləyir. Xalqımız Azərbaycan ordusunun nüvəsi olan   sizlərdən   
böyük   işlər   gözləməkdədir».  Mən sözlərimi bitirdikdən sonra alayın imamı olan 
şair Məhəmməd Hadi sözə başladı: «Əziz vətəndaşlarım! Alayımızı təşkil edən 
Azərbaycan türklərinin göstərdikləri hərbi qabiliyyət və qəhrəmanlığı haqqında çox 
şey söyləmək olar. ancaq mən burada bir hadisədən bəhs edəcəyəm. Qızğın 
müharibə gedirdi.  Samsonovun komandanlığı altında olan rus ordusu ilə alman 
qüvvələri möhkəm vuruşurdular. Samsonov ordusunun sağ cinahını «Dikaya 
diviziya»sı qoruyurdu. Almanlar rus ordusunun müqavimətini qıraraq, onu 
mühasirəyə aldılar. Almanlar mühasirəni daraldarkən ətrafla əlaqəsi kəsilən alay 
komandanımızın tədbirli rəhbərliyi ilə alayımız almanlara hücum edərək, cəbhəni 
yardı və alayı ikiyə bölərək, yarılan mühasirənin sağ və solunu sıxışdırmağa 
23 
 
başladı. Beləliklə, beş alaydan ibarət olan qafqazlı  qardaşları  alman 
mühasirəsindən xilas edildi.  Bu mühüm    hadisə     həftələrlə     rus     mətbuatının     
səhifələrində işıqlandırıldı. Çar alayın  bu  qəhrəman hərəkətinə görə onun 
bayrağma ən yüksək nişanını taxdı». Hörmətli və əziz şairimiz Məhəmməd  
Hadinin sözləri xalq tərəfindən sürəkli alqışlarla alqışlandı. Mən də   
həyəcanlanmışdım.   Hamı   kimi   məni   də sevindirən bu əhəmiyyətli hadisəni 33 
ildən sonra İstanbulda sabiq Dikaya diviziya»mn Dağıstan alayının zabitlərindən 
olmuş Əhməd bəy Avarlıdan eşitdim. 
 
 
«GƏNCƏDƏKĠ MÜBARĠZƏ» 
 
1905-ci ildən sonra Azərbaycanın hər tərəfində rus məmurları ilə 
mübarizə  sürətlənmişdi. Gəncə şəhərində qurulan bir Milli komitə bütün milli 
işlərimizi idarə etməyə başlamışdır.       
 Ən geniş fəaliyyət qaçaqların rus məmurları ilə olan amansız mübarizəsi 
idi. Burada qaçaqların göstərdikləri qəhrəmanlıqlardan geniş bəhs etməyəcəyəm.   
Bu   mövzuya aid ətraflı məlumat Ankarada nəşr olunan «Azərbaycan» jurnalının 
1960/61-ci illərdəki 1, 2, 3, 4, 5, 6, 7, 8, 9, 10, 11 və 12-ci saylarında verilmişdir. 
1905-ci ildə başlayan mübarizə dayandırılmadan 1914-cü ilə qədər davam 
etdirildi. Birinci Dünya müharibəsinin başlanmasından sonra, mübarizənin əhatə 
dairəsi və metodu da dəyişdirilmişdir. Artıq qayaqlar köhnəlmiş berdanka (Martin 
əyarı) tüfənglərini beşaçılan deyilən mauzer tüfənglərlə əvəz etmişdilər. Qaçaqlar 
və xalqımız bu tüfəngləri haradan alırdı? Alman ordularının önündə pərişan halda 
ordunu buraxıb qaçan rus əsgərləri silahları dəyər-dəyməzə satırdılar. Özlərini 
cəbhəyə çatdıran Gəncə cavanları bu tüfəngləri satın alaraq müxtəlif yollar və 
vasitələrlə onları Gəncəyə çatdırırdılar. 
1916-cı ilin əvvəllərində Alman cəbhəsində rus orduları dalbadal 
məğlubiyyətə uğramışdır. Artıq zabit heyətinin çox hissəsi məhv olmuşdur. Ruslar 
bu itkilərin yerini doldurmaq üçün Rusiyanın müxtəlif şəhərlərində açdıqları 
kurslarda dörd ay ərzində ehtiyat zabitlərini tələm-tələsik hazırlayaraq cəbhəyə 
göndərirdilər. Biz rus ordusunu belə zabitlərlə dolmasına sevinirkən, rus məlumat 
agentlikləri heç gözləmədiyimiz belə bir xəbər verdi: Qafqaz türklərindən orduya 
əsgər alınacaq. Bu xəbər xalq arasında müəyyən təsir yaradır. «Difai» firqəsi 
silahlanıb dağlardakı qaçaqlarla birləşməyi düşünür. Bu vaxt Milli Komitədən bir 
şəxs Gəncə valisi ilə görüşür və xəbərin doğru olduğunu öyrənir. Milli Komitə 
vəziyyəti müzakirə edir və üç nəfərlik bir nümayəndə heyətini Tbilisiyə, canişinin 
yanına göndərilməsini qərara alır. 
Ələsgər bəy Rəfibəyli (təqaüdçü), Xəlil bəy Xasməmmədli (vəkil, 
bələdiyyə rəisi) və Gəncə xanı Cavad xanın nəvəsi vəkil İsmayıl xandan ibarət bir 
heyət Tbilisə yola düşür. Heyətdəki hər iki vəkil hələ 1907-ci ildə Dumada 
24 
 
Gəncədən seçilmiş deputat olan zaman azərilərin hərbi qabiliyyətlərindən bəhs 
edərək Azərbaycandan da orduya əsgər alınmasını təklif etmişdilər. Ancaq çar 
hökuməti azəri xalqına inanmayıb, onlara daima şübhə dolu nəzərlərlə baxdığı 
üçün bu təklif rədd edilmişdir. Bu iki vəkil canişinlə görüşən zaman Dumadakı bu 
hadisədən bəhs edərək, xalqın qəlbinin qırıldığını və onların əsgərliyə çağrılmasını 
düzgün iş olmayağacağını söyləyirlər. Ancaq canişin bu haqlı sözlərı dinlədikdən 
sonra «Bəli, Siz bu məsələdə haqlısınız, xalqınız da haqlıdır. Ancaq indi məqam 
gəlmişdir. Xalqınız orduya əsgər versin, onlar da. Cəbhədə qəhrəmanlıqlarını    
göstərsinlər və hökuməti utandırsınlar. Bunun başqa cür yolu yoxdur. Dediyimiz 
buna etiraz olunmamalıdır» deyir. Vəkillərin susmaq məcburiyyətində qaldığını 
görən Ələkbər bəy Rəfibəyli sözə başlayır: (Ələkbər bəy 70 yaşlı təqaüdçü, 
uzunboylu, enlikürək, sərt baxışlı, ciddi görkəmli, məntiqli və yerli-yerində 
danışan, mədəni, cəsarət sahibi və xalqın sevimlisi olan bir şəxsdir. Bütün milli 
problemlərimizin həll olunmasını da o, öz üzərinə götürmüşdür. Eyni zamanda 
Azərbaycan tarixində şah əsərlər yaradan gizli “Difai” firqəsinin  fəxri sədri idi. 
Bütün xalqımız kimi,düşmənlərimiz də onunla hesablaşmaq məcburiyyətində 
idilər. Ələkbər bəy mülki işlərdə dürüstlüyü və ədaləti ilə şöhrət qazandığı 
üçün çar hökuməti onu yüksək bir orden olan «Stanislav» ordeni ilə təltif etmişdir). 
«Hörmətli canişin həzrətləri, yaşım yetmişi keçib. Çara qarşı bir düşmənçiliyimin 
olmamasını döşümdəki nişandan anlaya bilərsiniz. Mən hər yerdə və kimə qarşı 
olursa-olsun açıq danışanları   sevirəm. Sizə bir sual verəcəyəm: siz hökumət 
tərəfindən gizli bir qərar olaraq bizi məhv etməyə bir qərar vermisizmi?» Bu 
sözləri eşidən canişin təəccüblənir və Ələkbər bəyə eşitdiklərinin tamamilə əsassız 
olduğunu, bunu düşünməyin belə səhv olduğunu söyləyir. Sonra Ələkbər bəy 
sözünə davam edərək: «Madam ki, belədir, məni diqqətlə dinləyin. Bir saatdan 
bəri danışılanları dinləyirəm. Dostlarımın məntiqli sözlərinə olmaz deyə cavab 
verirsiniz. Sizdən soruşuram: hökumətiniz hansı üzlə biz dən yardım gözləyir və 
əsgər istəyir? Yüz ildən bəri bizlərlə daima əsir kimi rəftar etdiniz. Vətəndaşlığa da 
qəbul etmədiniz. Qonşularımız olan erməni və gürcülər üçün açdığınız məktəblərin 
yüzdə birini bizim üçün açmadığımız və bizləri qaranlıqda qoydunuz. Elm, bilik  
görməyən  cahil  kütlədən  hər şey gözləmək olar. Rejiminiz xalqımıza sevgi yerinə 
nifrət aşılamış və nəticədə cahil quyduğunuz bu xalqdan əsgər istəyirsiniz. 
Toplayacağınız əsgərlər də sizin bu rejimə nifrət etməkdədir. Hətta cəbhədə də 
əsgərlər sizdən intiqam almaq məqsədi ilə əllərinə verəcəyiniz silahları özünüzə 
qarşı çevirərək düşmən tərəfinə keçəcəklər. Sonra da hökumətiniz istər-istəməz bu 
hərəkətin hesabını arxa cəbhədə qalan xalqımızdan alacaq. Əslində hökumətimizin 
tarixində bunun nümunələri vardır. Bax, mənim sizdən soruşduğum şeylər bu 
mülahizələrə əsaslanmaqdadır” deyir. Canişin Ələkbər bəyi dinlədikdən sonra bir az 
yumşalır və «Söylədikləriniz doğrudur. İstəsəniz belə  bir  iş   görə  bilərik.   
İmperator  həzrətləri  əsgər toplanması  üçün  əmr verməmişdən əvvəl  mənim 
münasibətimi soruşur.  Mənə qalsa, sizdən    alınacaq əsgərlər  cəbhəyə 
25 
 
göndərilməsin, arxa cəbhədə istifadə edilsinlər. Bunu sizə təmin edə bilərəm» deyə 
bir fikir irəli sürür. Ancaq Ələkbər bəy canişinin sözlərinə bu cavabı verir: «Bu 
olmaz. Belə bir hərəkət xalqımıza edə biləcəyiniz hərəkətlərin ən ağır olar.  Əgər 
arxa cəbhədə istifadə etmək üçün işçi qüvvəsinə ehtiyacınız varsa, bunu elan edin 
və verəcəyiniz muzdu da bildirin.  İstəyən gedər».  Bu sözlərin qarşısında fikir 
yürütməkdən aciz qalan canişin Ələkbər bəydən nə etmək lazım olduğunu soruşur. 
Bundan sonra Ələkbər bəy təkrar sözə başlayır: «Mən bir təklif edəcəyəm, 
nəticəsindən siz də razı qalacaqsınız,  biz də.  Ancaq  bəri  başdan  bunu bildirək: 
bizim xalqımız süvari ordusundan başqa heç bir ordunu istəməyəcək. Siz Qafqazda 
əsgərlik etməyənlərdən könüllü əsgər toplamağa başlayın. Xalqımızın  adlı-sanlı 
şəxsləri də bu  işə  yardım edərlər. Görəcəksiniz, toplanacaq  əsgərlərin cəbhədə   
göstərəcəyi qəhrəmanlıqlar sizləri də, bizləri də, hətta sizin əsgərlərinizi də heyran  
edəcəkdilər». Bu  danışıqlardan  bir həftə sonra  belə  bir vəziyyət elan edildi. 
Yalnız Azərbaycandan deyil, Qafqazın digər əyalətlərindən də könüllülər çıxdı. 
Qeyd: Ələkbər bəyin bu dəyərli təklifi haqqında canişin müfəssəl bir raport yazıb 
çara məlumat vermişdir. Bu raportdan  istifadə edən çar hökuməti də arxa cəbhə 
işlərində istifadə olunacaq işçiləri Rusiya xalqlarından toplamayıb, Çindən 
gətirtmişdir. 
Müharibə boyunca arxa işləri bu 200 min muzdlu çinliyə gördürürdülər. 
Ancaq 1917-ci il inqilabından sonra çar hökuməti devrildikdon sonra bu çinlilər də 
yiyəsiz qalmış və heç bir təşkilat onların ölkələrinə geri göndərilməsini boynuna 
götürmürdü. Fürsəti əldən verməyən  Lenin   bu   çinlilərdən  istifadə etmişdir. 
silahlandırılan çinlilər «Çeka»ların ixtiyranı verilmiş və bunların sayəsində  
bolşevik  hakimiyyəti  möhkəmləndirilmişdir.  Bununla əlaqədar olaraq rus xalqı 
belə bir məsəl düzəltmişdir: «Sovet rejimi -  yəhudi  beyni,   çin  süngüsü  və  rus  
axmaqlığı  ilə  qorunur». Azərbaycanlıların verdiyi bir alay ilə digər Qafqaz 
əyalətlərinin verdiyi beş alay birləşdirilərək bir diviziya quruldu. Təlim görmüş 
əsgərlərdən təşkil edilmədiyi üçün diviziyaya yad bir məna daşıyan «Dikaya 
diviziya» adı verildi. Bu diviziya haqqında gərəkli məlumat Ankarada  nəşr   
olunan   «Azərbaycan»   jurnalında   verilmişdir. Xalqımız kütləvi. olaraq əsgərliyə  
cəlb  olunmaq  təhlükəsindən Əkbər bəy Rəfibəylinin sayəsində xilas olur. Ancaq 
üç ay sonra Gəncə valisinə Qafqazdakı almanlarla əlaqədar bir teleqram gəlir. 
Ruslar o zamanlar almanlarla sərhədlərini almanlardan təmizləmək və Qafqazı 
xristianlaşdırmaq məqsədi ilə Qafqazda alman koloniyaları qurmuşdular. 
Teleqramda bildirildiyinə görə alman koloniyalarında yaşayan almanlar üç təbəqəyə 
ayrılmışdır: birinci təbəqənin əmlakına 60 qızıl, ikinci təbəqənin əmlakına 40 qızıl, 
üçüncü təbəqənin əmlakına isə 20 qızıl qiymət qoyulmuşdur. Halbuki alman 
kəndlilərindən ən kasıbının ev, tarla, əkinçilik alətləri, atları və digər heyvanlarının 
dəyəri bir neçə yüz qızıl dəyərində idi. Ən məlum hal isə əmlaklar təsdiq edilən 
qiymətlə xristian olan digər vətəndaşlara verilməli və almanlar da Sibirə sürgün 
edilməli idilər. Ədalətdən uzaq olan bu hadisə Gəncə xalqını çox pərişan etdi. 
26 
 
Şəhərin məşhur şəxsləri bir yerə toplaşaraq məsələni müzakirə etdilər, sonra belə 
qərara gəlirlər ki, Ələkbər bəy Gəncə valisi ilə görüşüb söhbət etsin. 
Alınan qərardan sonra Ələkbər bəy Gəncə valisi Kovalyovun yanına gedir 
və gəlişinin səbəbini anlatdıqdan sonra sözə belə başlayır: - Gəncədə olsun, 
Qafqazın digər vilayətlərində olsun bir şəhərdə sizin qədər uzun zaman valilik edən 
başqa bir şəxs yoxdur. Xalqımızın sizə qarşı sonsuz bir sevgisi vardır. Gəncənin 
özündə və ətrafında hər kəs sizdən ədalətli vali kimi bəhs edir. Siz bu hörməti 
Gəncə əyalətində türk, erməni, müsəlman, xristian deyə heç kimi 
fərqləndirməməyinizlə qazanmısınız. İndi isə keçək əsas məsələyə: alman 
kəndliləri haqqında Çarın göndərdiyi əmri öyrəndik. Bunu eşidən azərilər çox 
məyus oldular. Rusiyanın bir ucunda Almaniya ilə  müharibə edirsinizsə, buradakı 
alman kəndlilərinin nə qəbahəti yar. Onlar ordunuza əsgər verirlər, vergilərini 
vaxtlı-vaxtında ödəyirlər. Onlar da bütün Rusiyada yaşayan xalqlar kimi hökumətə, 
orduya yardım etməkdən geri qalmırlar.  Rahat yaşadıqlar halda oları pərişan 
etmək, var-dövlətlərini dəyər-dəyməzə əllərindən alıb başqasına vermək və özlərini 
də Sibirə sürgün etmək heç də ağlabatan iş deyil. Belə bir hərəkət qanuna 
sığmadığı kimi vicdana da sığmaz. Xalqımız  xəbəri eşidən gündən almanlar qədər 
üzüntü içindədir. Xalqımız  bu gün almanların başına gətiriləcək faciənin sabah da 
onlara tətbiq olunacağı qənaətindədir.  Onların yeganə ümidi sizin belə bir haqsız 
zülmə razı olmayacağmızdır. Əgər bu qərarı həyata keçirsəniz, çox səhv bir iş 
görmüş olarsınız. Əgər hökümət  qərarında  israr  edərsə,   bunun  nəticəsi   heç   də  
yaxşı qarşılanmayacaqdır. Onda siz bütün xalqımızın dövlətə qarşı üsyana qalxdığını 
görəcəksiniz və bunun da yeganə səbəbkarı yenə də hökumətimiz olacaqdır. Əgər 
belə xoşagəlməz hadisə baş verərsə bir vali kimi sizin də məsuliyyətiniz az 
olmayacaqdır». 
Ələkbər bəyin bu təşəbbüsü öz təsirini dərhal göstərdi və rus hökuməti 
verdiyi qərarı ləğv etdi. Bu hadisədən bir xeyli sonra məsələdən xəbərdar olan 
alman kəndliləri Rəfibəyliyə öz təşəkkürünü bildirmək üçün onun yanına gəldilər. 
Birinci Dünya müharibəsi dövründə alman kəndlilərini müdafiə edən 
Gəncə nəyə görə İkinci Dünya müharibəsi zamanı həmin alman kəndlilərini 
müdafiə edə bilmədi? Bolşevik rejimi çalışqanlıqları ilə tanınmış alman kəndlilərinin 
var-dövlətlərini əllərindən aldıqdan sonra nə üçün Sibirə sürgün etdi? Bu sualların 
cavabı çox qısa və bəsitdir: 1920-ci ilin aprelində Azərbaycanı işğal edən Qızıl Ordu 
və rejimin «Çeka»sı tarixdə misli görünməmiş bir qəddarlığını buradakı xalqa 
nümayiş etdirdi. Gəncə bu zülmə dözə bilmədi. Yenə tarixdə üsyan oldu. Üsyançılar 
7-8 gün ərzində şəhərə hakim oldular. 
Bolşeviklərin statistikasına görə, Qızıl Ordu bu üsyan zamanı 6 min nəfər 
itirdi. Ancaq üsyanın 9-cu günü bolşeviklər şəhəri  dörd tərəfdən mühasirəyə 
alaraq, ermənilərin də köməyi ilə üsyanı yatıra bildilər. Şəhərə girən Qızıl Ordu 
böyük bir qırğın törətdi. Bu qırğından sonra bolşeviklər Gəncənin bir daha belini 
27 
 
dikəldə bilməyəcəyi qənaətinə gəldilər. Bax bu səbəbdən 1934-cü ildə gəncəlilər 
alman kəndlilərinin Sibirə sürülmələrini səssizcə, kədərlə seyr etdilər. 
Gəncə üsyanının təfsilatını da sonra verəcəyik. Gəncəlilər milli 
mübarizəmizi Milli Komitənin rəhbərliyi altında açıq və qapalı görünən məsələlər 
deyə iki hissəyə ayırmışdı. Açıq məsələlərı Ələkbər bəy Rəfibəyli, gizli məsələləri 
isə Nəsib bəy Yusifbəyli idarə etməkdə idi. Milli Komitə bu şəxslərdən ibarət idi: 
1. Nəsib bəy Yusifbəyli (hüquqşünas, Gəncə Bələdiyyə rəisinin 
müavini, Ədəmi-Mərkəziyyət firqəsinin lideri); 
2. Ələkbər bəy Rəfibəyli (təqaüdçü);  
3. Xəlil bəy Xasməmmədli (Gəncə şəhəri Bələdiyyə rəisi, hüquqşünas); 
4. Ələkbər bəy Xasməmmədli (vəkil); 
5. Əliş bəy Xasməmmədli (vəkil); 
6. Həsən bəy Ağaoğlu (doktor); 
7    Aslan bəy Səfiyurdlu (vəkil); 
             8.   Böyükmirzə Mohəmməd (müəllim); 
9    Kiçik Mirzə Məhəmməd (müəllim); 
10. Mirzə Hüseyn (müəllim); 
11. Məhəmməd Bakir Şeyxzamanlı (Bələdiyyə üzvü); 
12. Həsən Fəttah bəy (bank mühasibi); 
13. Komitəçi Hacı Əli (tacir); 
14. Sarı Hacı Ələkbər (tacir); 
15. Nağı Şeyx (Gəncə Gənclik Təşkilatının rəisi). 
Milli  Komitənin  qərarı  ilə  Nəsib  bəyin  sədrliyində  beş nəfərlik icra 
heyəti də yaradılmışdır:  
l.Nəsib bəy (Firqə lideri);  
2.H.F. (polkovnik, zabitlərimizin təmsilçisi);  
3. Aslan bəy Səfiyurdlu (sosialistlərimizin təmsilçisi);  
4.Pişnamazzadə Molla Məhəmməd (Dinimizin təmsilçisi);  
5.Əhməd Cavad (gənclərimizin təmsilçisi).  
Bu heyət daimi olaraq vəzifəsini icra edirdi. Fəaliyyətimiz bu qaydada 
davam edərkən Türk Ordusu Sarıqamışa hücum etdi. Bu ani hücum qarşısında 
ruslar təlaşa düşüb, nə edəcəklərini bilmirdilər. Onların ilk tədbiri İrəvandakı 
Mərkəzi Bankı boşaldaraq, Gəncəyə daşıdılar (o zamanlar  Qafqazdakı Rus Mərkəzi 
Bankı İrəvanda idi). Eyni zamanda Qafqazdakı bütün dövlət məmurlarına 200 
manat (20 ədəd rus qızılı) verərək hazırlaşmalarını əmr etdilər. Ancaq bu 
məmurların arasında olan türklər vəziyyəti Gəncə gizli Komitəsinə bildirdilər. 
Gizli Komitə vəziyyəti müzakirə etdikdən sonra, Türk məmurlarının pulları 
almaları, ancaq təhrik ediləcəkləri zamanı getməyəcəklərini  bildirmələri  qərarını  
çıxardı.  Xalqa  da ruslar çəkildikləri   təqdirdə   sevinclərini   büruzə   verməmək   
tapşırıldı. Təssüf   ki,   Sarıqamışa   edilən   hücum   müvəffəqiyyətsizliklə 
nəticələndi.     Tarix     boyunca     cəbhələrdə     düşmənə     qarşı qəhrəmanlıqları 
28 
 
ilə ad çıxaran Türk Mehmetçikləri Sarıqamışda təbiətin amansız qışına və hərbi 
əməliyyatlar zamanı edilən səhvlər nəticəsində məğlub olmuşdur. Türk ordusunu 
məğlub edən qara qış düşmənə zəfər bəxş etmişdir.  On minlərlə Mehmetçik 
donaraq ölmüş, minlərlə türk qəhrəmanı isə əsir düşmüşdü. Əsirlər ruslar 
tərəfindən dərhal vaqonlara doldurularaq  Sibirə  göndərilirdilər. Yolda ruhlarını 
Tanrıya təslim edən yaralı və xəstə Mehmetçiklərin cəsədləri    yol    boyundakı 
dəmir    yolu    stansiyalarında    qatar dayandırılaraq xalqa verilir və xalqımız da 
onları göz yaşları içində dəfn edirdi. 
Milli davalarımızı davam etdirmək üçün hər bir işi vaxtında nəzərdən 
keçirib nəticə çıxarmalı və bunun üçün də fəaliyyətimizi sürətləndirməliyik. Bir 
neçə nəfərin yalnız bu işlərlə məşğul olması lazım idi. Bunu əsasən Gənclik 
Təşkilatının rəhbəri olduğum dövrdə başa düşmüşdüm. 
 
 
GƏNCƏ   GƏNCLƏR TƏġKĠLATININ FƏALĠYYƏTĠ 
 
Gəncə Gənclər Təşkilatının gördüyü işlər və fəaliyyəti Milli Komitəni 
olduğu kimi, xalqımızı da məmnun etmiş və hörmətini qazanmışdır. Özüm kimi bir 
neçə dostumun da yalnız milli işlərimizlə məşğul olmalarını təmin etdikdən sonra 
çalışmalarımızı sürətləndirdi. 
Təşkilatımız əsir daşıyan qatarlardan götürülən cəsədləri qəbul etmək 
üçün stansiyada daimi növbətçi saxlayırdı. Bir gün stansiyadan keçən bir qatardan 
dörd cəsəd düşürüldü xəbərini aldıq. Dərhal toplaşaraq əziz şəhidlərimizə cənazə 
mərasimi təşkil etdik. Göz yaşları içində söylənən nitqlərdən sonra onları əbədi 
məzarlara qoyduq. Anadoluda doğulan Türk Mehmetçiyi türklük uğrunda döyüşə 
atılır, ölür və yenə də Türk torpağı olan Azərbaycanda torpağa tapşırılırdı. 
Mərasimdən sonra Gəncə şəhər Bələdiyyə rəisi Xəlil bəyin yanına 
gedərək Gənclik Təşkilatı adından onunla söhbət etdim və vəziyyəti anlatdım. 
İstədiyim bu idi: Qafqaz cəbhəsində əsir aldıqları əsgərləri ruslar vaqonlara 
dolduraraq Sibirə göndərirlər. Xəstə olan əsirlər üzücü və ağır yola dözməyərək 
can verirdilər. Cəsədlər yolda stansiyalarda yerə düşürülürdü. Rus hökumət 
nümayəndələrinin bu qeyri-insani hərəkəti xalqımızı qeyzləndirirdi. Xəlil bəy məni 
dinlədikdən sonra Gəncə valisi ilə görüşəcəyini və nə lazımdırsa edəcəyini söylədi. 
Və nəticəni bilmək üçün axşam şəhər klubuna gəlməyimi tapşırdı. 
Axşam kluba getdim və Xəlil bəyi gördüm. Xəlil bəy mənə «Vali ilə 
görüşdüm. Sabah stansiyada geniş bir bina boşaldılacaq, orada düşərgə və 
xəstəxana qurulacaq. Hərbi qospitaldan həkimlər dəvət olunacaq, ayrıca olaraq 
hökumət və bələdiyyə həkimləri də bu işə cəlb olunacaqlar. Tbilisidən hərəkət 
edəcək əsir dolu qatarlar əvvəlcədən   Gəncəyə   bildiriləcək,   həkimlər   dərhal   
stansiyaya gedərək  qatardakı  əsirləri   gözdən  keçirəcək  və  xəstə  olanlar 
düşərgədə çaxlarılacaqlar» - dedi. Xəbərə son dərəcə sevindim və təşkilatımın 
29 
 
adından Xəlil bəyə təşəkkür etdim. Təşəkkürə lüzum olmadığını, bu kimi işlərin 
bizim kimi onun da vəzifəsinin olduğunu və bundan sonra da bir istəyimiz olursa, 
bunu çəkinmədən ona söyləməmizi   xahiş   edən  Xəlil   bəy   daha   sonra  məni   
axşam yeməyinə dəvət etdi. Ancaq aldığım xəbərdən duyduğum sevinci 
dostlarımla bölüşdürmək üçün tələsdiyimdən Xəlil bəyə təşəkkür etdim və ona 
«Xəlil bəy, Sizdən bir ricam da mənim həkimlərlə birlikdə heyətdə iştirak 
etməyimi    təmin etməkdir. Yəni əsirlər həkimlərin söylədiklərini anlamazlar. 
Heyətdə tərcüməçi olaraq iştirak etmək istəyirəm» - dedim. Təklifimi məqbul 
sayan Xəlil bəy bu işi sabah Vali ilə görüşəndə razılaşdıracağını bildirdi. Həqiqətən 
ertəsi gün stansiyada böyük bir bina boşaldıldı. Daha sonra binanın ətrafı məftil 
şəbəkə ilə çevrələndi və nəzarət üçün əsgərlərlə əhatə olundu. Mən də həmin gün 
valilikdən tərcüməçi olmağımı bildirən rəsmi sənədi aldım. Bu vəzifə üçün haqq 
almayacağımı öyrənən vali və Mərkəzi Komandanlıq mənə ayrıca təşəkkür 
məktubları göndərdilər.   Əsirləri  qarşılayacaq  heyətdə  üç  həkim,  mərkəzi 
komandanın  yavəri     və  tərcüməçi  olaraq  mən  də  var  idim. Həkimlərin üçünü 
də şəxsən tanıyırdım. 
Həmin   gün   əsir   daşıyan  bir   qatarın   saat   14-də   Gəncə 
stansiyasında olacağını xəbər verdilər. Heyətlə bir yerdə stansiyaya gedərək   
gözləməyə   başladıq.   Ancaq   qatarın   stansiyaya   daxil olmasından on dəqiqə 
əvvəl bir bölük rus əsgəri stansiyanı dövrəyə aldı. Perrondakı mülki xalq gözləmə 
salonuna dolduruldu. Ancaq bir az sonra məni salona çağıran xalq rus əsgərlərinin 
əsirlərə hədiyyə verilməsinə icazə vermədiklərini, hələ bu əsgərlərin içində erməni 
olarsa,  heç əsirlərin də yanına buraxılmayacaqlarını  söylədilər. Vəziyyəti mərkəzi 
komandanın yavərinə bildirdim. Yavər bildirdi ki,  qatarda  28  vaqon  var.  
Hədiyyələr  28  kisəyə  yerləşdirilib verilməlidir.   Vəziyyəti   xalqa   izah   etdim   
və   dərhal   kisələr hazırlanmağa   başlandı.   Bir   az   sonra   qatar   gəldi. 
Heyətimiz vaqonlara    girərkən    mən    də    türkcə    xəstə    olub-olmadığını 
soruşurdum. Biçarələr şaşqın-şaşqın bizə baxır və özlərini müayinə etdirmirdilər.   
Onların   bizə   inanmadığını   görüb   onlarla   söhbət etməyə   başladım:   «İndi  
durduğunuz  stansiya  Gəncə   şəhərinin stansiyasıdır.    Və    şəhərin    də    əhalisi    
türkdür.     Sizin    öz qardaşlarınızdır. Stansiyada xəstəxanamız var, xəstə olanlar 
burada müalicə olunduqdan sonra yollarına davam edəcəklər». Mənim bu 
söhbətimdən sonra xəstə olmayanlar da xəstəxanaya getmək istəyirdilər. Heyətimiz 
müayinə nəticəsində 40 nəfər xəstə müəyyən etdi. Daha sonra biz xəstə olmayan 
vaqonlara da girdik və bütün əsirlərin əhvallarını soruşduq. Həkimlər əsirlərə 
müxtəlif suallar verirdilər. Daha sonra xalq tərəfindən hazırlanmış kisələri 
vaqonlara «Türk xalqı tərəfindən Sizlərə hədiyyədir» deyərək verməyə başladım. 
Bu zaman vaqonların birinin pəncərəsindən gənc bir zabit bizi səsləyərək onların 
vaqonlarına da gəlməmizi xahiş etdi. Biz vaqona girdik. Zabit bizə: «Mən 
xəstəyəm, çox xəstəyəm. İki həftədir heç bir şəkildə istirahət etməmişik. 
Vaqonumuzda həkim var, ancaq dərman yoxdur» - dedi. O, sözünü bitrər-bitirməz 
30 
 
həkim olduğu anlaşılan bir bəy bizə yanaşdı və xəstənin vəziyyətini anlatdı: 
Həkimlər öz aralarında müzakirə etdikdən sonra mənə tərəf dönərək «Xəstəni 
götürək. Əgər arzu edərsə, həkimi də məmnuniyyətlə burada saxlaya bilərik. Bizə 
kömək edər» - dedilər. Həkimlərin qorarını türk hokiminə və zabitinə anlatdım və 
hər ikisi də razılaşdılar. Hamımız birlikdə xalqla dolu salondan keçdik. Xalq 
hamılıqla ayağa qalxaraq əsirləri salamladılar. Qatar isə yavaş-yavaş stansiyadan 
uzaqlaşırdı. 
Xəstələri xəstəxanada yerləşdirdik. Mən ayrılmaq istəyən zaman baxdım 
ki, əsirlər mənim getməyimi istəmirlər. Onlara darıxmamağı, hər gün gələcəyimi 
və başqa qonaqlar da gətirəcəyimi söylədim. Daha sonra xəstəxanadan ayrılıb 
şəhərə gəldim və olub keçənləri yoldaşlarıma anlatdım. Biz öz aramızda hər gün 
əsirlərə vacib olan yemək və siqaraları çatdırmağı qərarlaşdırdıq. Beləliklə, 
yüzlərlə xəstə əsiri qəbul edib müalicə etdikdən sonra Sibirə - düşərgələrə yola 
salırdıq. Qurduğumuz düşərgənin xəstəxanasında daimi olaraq 200 xəstə olurdu. 
Bunların başında əsir zabit Murad bəy dururdu. O və həkim düşərgənin sözü keçən 
adamı olmuşdular. Mərkəz Komandanının yavəri də əlimizdədir. Ayrıca 
düşərgənin rəisi də sözümüzdən çıxmırdı. Dostlarımız və yoldaşlarımızla 
düşərgəyə gəlir və burada istədiyimiz qədər qala bilirdik. Biz əsirləri 
Azərbaycanda türkcə nəşr olunmuş kitablarla və qəzetlərlə təmin edirdik. Bakıda 
Məmmədəmin Rəsulzadənin nəşr etdirdiyi «Açıq söz» qəzetini gündəlik olaraq 
əsirlərə çatdırırdıq. Gəncədəki bütün müəllim və şairləri  düşərgəyə  dəvət edir və  
əsirlərin  darıxmamasını  təmin edirdik. Onların ən çox sevdiyi şair Əhməd Cavad 
idi. Bir gün Gəncə tacirlərindən Hacı Həsən mənim yanıma gəldi və əsirlərə bir 
ziyafət vermək istədiyini söylədi. Vəziyyəti Xəlil bəyə bildirdim və validən icazə 
almasını xahiş etdim. Bir neçə gün sonra Xəlil bəy məni yanına çağırdı və «Hacı 
Həsənə söylə ki, zəngin və gözəl bir ziyafət versin. Əsirlərdən başqa vali, mən, 
Mərkəzi Komandan, hökumət,  Bələdiyyə həkimləri  və  şəhərin məşhur şəxsləri də 
ziyafətdə iştirak edəcəyik» - dedi. Vəziyyəti Hacı Həsənə bildirdim. Ertəsi   gün   
300   nəfərlik   bir   ziyafət   hazırlandı.   Düşərgənin bağçasında masalar qurulmuş 
və buraya ən yaxşı Azəri çalğıçıları çağrılmışdır.   Qonaqlar:  Vali,  Bələdiyyə  
rəisi,  biri  türk,  digəri erməni olan Bələdiyyə rəisinin müavinləri, Mərkəzi 
Komandan və yavəri, polis müdiri, prokuror, bank müdirləri, şəhərdə mövcud olan 
cəmiyyətlərin rəisləri,   türk və erməni tacirləri və müəllimlərdən ibarət idi. Yemək 
əsnasında Bələdiyyə həkimi Həsən bəy türkcə bir nitq söyləyərək «Əsir 
qardaşlarım, siz burada özünüzü əsarətdə və qürbətdə saymayın. Ətrafınızda 
yaşayan şəhərlilər və kəndlilər də sizin kimi  türkdürlər,  yəni sizin öz 
qardaşlarınızdır.  Bu günkü ziyafəti sizə qardaşınız Hacı Həsən ağa öz pulu ilə 
verməkdədir» dedi. Bu zaman Hacı Həsən yerindən durdu və «Doktor bəy, onlar 
bizi əsarətdən qurtarmaq üçün müharibə edirlər, onlar bizim üçün canlarını   
verirlər.   Bir   yemək   nədir   ki?»   -   dedi.   Bu   sözlər ziyafətdəkilər arasında 
bir soyuq sükunət yaratdı.  Ancaq doktor Həsən bəy «Hacı, Hacı, sən otur yerində, 
31 
 
mən danışaram» deməklə böyük bir səhv etmiş olan Hacını susdurdu. Hacı 
Həsənin söylədiyi sözlərin mənasını anlayan ermənilər bığlarının altından 
gülürdülər. Ziyafət çox gözəl keçdi və əsirlər çox razı qaldılar. Ziyafətdə iştirak 
edən qonaqlar da məmnun çöhrələrlə evlərinə dağıldılar. 
 
 
MÖHTƏġƏM MÜSAMĠRƏ 
 
1916-cı ilin yanvar ayında  Gəncə Xeyriyyə Cəmiyyətinin (qardaş 
köməyi) mənfəətinə bir gecə tərtib edilmiş və gecənin fəxri rəisliyini Gəncə valisi 
Kovalyov üzərinə götürmüşdü. Mən bu gecəyə düşərgədəki əsir türk zabitini və 
həkimini də dəvət etmək istədim və fikrimi yoldaşlarıma da bildirdim. Biz onlar 
üçün Mərkəzi Komandandan icazə almaq məqsədilə onun yanına getdik. Bizi 
yavər qarşıladı. Mən yavərlə tanış idim. Fikrimizi yavərə bildirdik.   Yavər   məni   
komandanın   yanına   apardı.   Komandan istefada olan bir polkovnik idi. Babam 
yerində olan komandan əl ilə saqqalını tumarlayaraq nə istədiyimi soruşdu.  Yavaş-
yavaş sözə başladım. Qoca polkovnik məni diqqətlə dinləyirdi. Sözlərimdən 
məmnun   olduğunu   çöhrəsindən   anlayırdım.   Mən   isə   içimdən gəlməyən, 
səmimiyyətdən uzaq, aldadıcı sözlərimi inandırıcı bir tonla     sıralayırdım:  
«Polkovnik  həzrətləri, yer üzündəki müsəlmanların bir qismi böyük dövlətlərin 
himayəsində yaşayırlar. İngiltərə və Fransanın himayəsində yaşayan müsəlmanlar 
bütün insani  haqlarından, hətta vətəndaşlıq haqlarından məhrum kölə kimidiriər. 
Ancaq Rusiya İmperatorunda yaşayan biz müsəlmanlar 35 milyon olmaqla rus 
mədəniyyətindən istifadə edərək, rus milləti ilə bərabər haqq və hüquqlara sahibik. 
Azadlığımızı və mədəni həyatımızı  düşərgədə  olan əsir Türk zabitinə və həkiminə 
də anlatmaq lazımdır. Bunun üçün bir rus zabiti nəzarətində hər iki əsiri keçiriləcək 
müsamirəyə dəvət etməmizə icazə vermənizi xahiş edirəm». Polkovnik    gülümsər    
gözlərini    gözlərimə    dikərək «Yavrum, çox gözəl söyləyirsən. Ancaq bu iş təkcə 
hərbi iş deyil, Valinin   də   icazəsi   şərtdir.   Əgər   vali   icazə   verərsə,   mənim 
tərəfimdən də bir qadağan yoxdur» - dedi. Bundan sonra valinin yanına gedərək 
vəziyyəti ona anlatdım. O da razı oldu.  Ancaq Mərkəz Komandanlığı ilə görüşüb 
icazəsini aldığımı bildirdikdə düşərgəyə telefon edərək gərəkli əmri verdi. 
Sevincimin həddi-hüdudu yox idi. Vəziyyəti dostlarıma bildirdim. 
Sevincdən uçurduq. Müsamirə günü düşərgə rəisi yanıma gələrək validən aldığı 
əmri bildirdi. Mən də ona vəziyyətdən xəbərdar olduğumu və axşam müsamirədən 
əvvəl əsirlərlə birlikdə mənim yanıma gələrlərsə, birlikdə yemək yeyə biləcəyimizi 
söylədim. Axşam bir yerə toplaşaraq böyük bir mehmanxananın restoranında 
yemək yedik. Salonda yemək yeyən yüzlərlə ziyalı gənc Türk əsirlərinin şərəfinə 
qədəh qaldırdılar. Saat 20-də müsamirəyə getdik. Vəziyyət xalq üçün böyük bir 
sürpriz oldu. Hamının gözləri əsirlərdə idi. Müsamirənin keçiriləcəyi teatr salonuna 
keçirik. Bizim üçün dörd nəfərlik yer hazırlanmışdı. 
32 
 
«Qardaş Köməyi» təşkilatı Birinci Dünya müharibəsi əsnasında 
qurulmuşdu. Qayəsi budur: Rus ordusunun, Türkiyəni Şərq vilayətlərini işğal 
etdikləri zaman rusların və xüsusi olaraq rus orduları sırasında olan erməni 
əsgərlərinin vəhşiliklərinə məruz qalan Türk xalqı imkan tapdıqca Qafqazın 
içərilərinə köçkün olaraq qaçırdılar. Onlar ancaq bu yolla özlərini qurtara bilirdilər.   
Təşkilat  Azərbaycana gələn qaçqınlara yardım edir və işğal olunmuş vilayətlərdə 
sahibsiz qalan türk uşaqlarını toplayaraq Azərbaycana gətirirdi. Bir tərəfdən 
uşaqlar, digər tərəfdən rus və erməni əsgərlərinin vəhşiliyinə dözə bilməyən türk 
xalqı qardaşları Azərbaycan xalqının ağuşunda yer tapırdılar. «Qardaş Köməyi» 
təşkilatı bunları qurduqları köçkün yurdlarında yerləşdirmişdi. Körpələr üçün uşaq 
bağçaları və yurdları qurulmuş, məktəbyaşlı olanlar isə məktəblərdə 
yerləşdirilmişdilər. Azərbaycanın hər vilayətində və qəzasında «Qardaş 
Köməyi»nin şöbələri vardır. Xalqımızın səyi ilə toplanan pullarla köçkünlərin 
bütün məsrəflərini təmin edə bilirdik. Bu təşkilat «Qardaş Köməyi» adlı dolğun bir 
jurnal da nəşr etmişdir. Eşitdiyimə görə bir neçə nüsxəsi İstanbulda da vardır. 
Biz yerimizdə oturduq. Səhnədə bir çoban qoyun otarır. Onun yanında iki 
nəfər gənc xalq aşığı «Koroğlu»dan dastanlar söyləyir. İxtiyar çoban onları 
dinlədikdən sonra dönür və «Övladlarım, mənə gəncliyimi anlatdınız. O sazı verin, 
mən də bir şey çalıb söyləyim» -deyir. Gənclərdən biri sazını çobana uzadır və 
çoban sözə belə başlayır: (çoban rolunda oynayan məşhur musiqişünas və bəstəkar 
Cəlil bəydir) 
 
Ziya Göyalp dastanı: 
 
Sürüdən qoyunlar həmişə dəstə-dəstə  
Ayrılmış sürüdən qalmamış baxım  
Asmanın üzümü dağılmış salxım  
Olmaq istər, amma bağban harada?  
Gedəyim arayım çoban harada?  
Uca dağlar çökmüş, belləri qalmış 
 
Coşğun çayların selləri qalmış  
Xanlar yox meydanda əlləri qalmış  
Düşənlər çox, amma qalxan harada?  
Gedəyim arayım Xaqan harada? 
 
Türk yurdu yuxuda, ey düşmən saqın  
Uyuyan ölkəyə edilməz axın.  
Dan yeri ağarmış, igidlər qalxın 
 
 
33 
 
Baxm yurd nə halda, vətən harada?  
Gedəyim arayım Vətən harada? 
 
Hər kəsin gözündə vətən öz yurdu  
Sərhəddin düşməni, dərənin qurdu  
Yad ellər Turanda xanlıqlar qurdu  
Turandan yadları qovan harada?  
Gedəyim arayım o xan harada? 
 
Krım harda qaldı, Qafqaz nə oldu?  
Kazandan Tibetədək rus doldu.  
Hatayda analar saçını yoldu  
Şən yurdlar nə halda, viran harada?  
Gedəyim arayım İran harada? 
 
Başları ağarmış ixtiyar dağlar  
Anar əski günü sel coşar, çağlar  
Qaranquş ah çəkər, göyrəçin ağlar  
Uzaq bir səs sorar: Turan harada?  
Gedəyim arayım soran harada? 
 
Qurultay toplansın Tanrı dağında  
İlxan taxta çıxsın Ehma bağında  
Bəylər solda dursun xanlar bağında  
Sevmək günah deyil sevinc çağında  
Görüncə toplanmış xanan harada?  
Gedəyim arayım canan harada? 
 
Oğuz xan bayramı baharda olsun  
Otaqlar, çadırlar çiçəklə dolsun  
Gənc qızlar oynasın, igidlər solsun  
Bir aşıq bayılmış, dərman harada?  
Gedəyim arayım Loğman harada? 
 
Müsamirənin proqramına daxil olan folklor hissəsində Azəri oyunlarının 
və musiqisinin incəliklərini göstərirlər. Mətbuatda əks olunmaya bu şerləri 
xalqımız əldən-ələ keçirərək əzbərləyirdi. Əsirlərdən məmnun qalıb-qalmadıqlarını 
soruşuram. Mənə cavab olaraq  «GördükIərimizi  başqası  söyləsəydi  doğrusu  
inanmazdıq. 
 
34 
 
Əsarətdə bu qədər varlıq yarada bilmək böyük müvəffəqiyyətdir» -
deyirdilər. Teatr hissəsi bitdikdən sonra Türkiyə salonuna keçirik. Bu salonda türk 
dilində musiqi çalınır. Müsafirlərə qəhvə verilir. Biz dördümüz də bir masada 
otururuq. Digər bir masada da Qafqaz canişinin müavini Vatatski, tərcüməçisi 
şimali qafqazlı Heydər Bamat və Gəncə valisi Kovalyov oturmuşdular. Vatatski və 
Bamat Gəncədə müvəqqəti qonaqdırlar. Türk dilində çalan çalğıçıların rəhbəri 
Cəmil gözümün içinə baxır. Mən onun nə istədiyini anlayır və gözümlə çalması 
üçün işarə edirəm. Orkestr «Sevastopol önündə yatan gəmilər» marşını çalır. Vali 
bizim masaya dönərək «Həqiqətən Osmanlı salonu» - deyir. Mən də təşəkkür 
edərək «sayənizdə» cavabını verirəm. Müsamirə beləcə bitir. 
 
 
ANARXĠYANIN DOĞDURDUĞU 
HADĠSƏLƏR 
  
 1916-cı   ilin   sonlarında     çar  üsul-idarəsinin     mərkəzi, cəbhələrdə 
yediyi ağır zərbələrin təsirindən sarsıntı içində idi... Rusiyanın bir çox yerləri və 
xüsusilə də Sibir özbaşına qalmışdı. Sibirdən Qafqaza axın başlamışdı. Bir tərəfdən 
vaxtilə katorqaya məhkum olub Sibirə göndərilənlər, digər tərəfdən də Sarıqamışda 
əsir düşüb Sibirə sürgün edilən Türk zabit mehmetçikləri axın-axın Qafqaza doğru 
yola düşürdülər. Onlar gələcəkləri yeri də müəyyən etmişdilər. Gəncə, vaxtilə 
Gəncədə qurulan düşərgə və xəstəxanada gördükləri hörmət onları maqnit kimi bu 
şəhərə çəkməkdəydi. 
Sibirə məhkum olunmuşlar Gəncəyə gələr-gəlməz kəndlərinə gedirdilər. 
Bəziləri Sibirdə tanış olub dostlaşdıqları əsir Türk zabit və əsgərlərini də özləri ilə 
gətirərək kəndlərinə qonaq aparırdılar. Bir gün dostlarımdan biri mənə Sibirdən 
əsir bir türk zabitinin gələrək mehmanxanada yerləşdiyini söylədi. Tez 
mehmanxanaya getdim. Sonra öyrəndim ki, onun Gəncənin ətrafında 
Qaracaalevlidə qohumları var və oraya qonaq gedib. Bir həftədən sonra onunla 
görüşə bildim. Gənc bir zabitdir. Bənizi saralmış və qansız görünürdü. Adı 
Hüsaməddin idi (Əski Kars millət vəkili Hüsaməddin Tuğac). 
O, mənə Sibirdən necə qaçdığını, keçdiyi ucsuz-bucaqsız diyarların 
hamısının Türklərə məxsus olduğunu anlatdı. Hüsaməddin bəy daha sonra 
sözlərinə belə davam etdi: «Hər yerdə gördüyüm türklər əllərindən gəldiyi qədər 
mənə kömək etməyə çalışırdılar. Keçdiyim yollar təhlükəli idi. Ancaq təsadüf 
etdiyim insanların türk olması məni cəsarətləndirdi». 
Hüsaməddin bəy və mən bir-birimizi ilk görüşdən sevdik. Mən elə o gün 
dostlarımla onu görüşdürüb tanış etdim. Onu Nəsib bəyin yanına da apardım. 
Hüsaməddin bəy az bir zamanda milli davamızın açıq və gizli tərəflərini bizim 
qədər öyrəndi və çalışmalarımızda iştirak etdi. 
35 
 
Bu zamanlarda bir neçə bədbəxt bolşevik təbliğatına uyub məşhur torpaq 
sahibi Zülqədərlilər nəslindən olan Allahyar bəyin mülkünə basqın edərək onun 
ailəsindən bir neçə nəfəri qətlə yetirdilər. Bu məlum xəəor Gəncədə böyük üzüntü 
yaratdı. Bu vəziyyətin digər mülkədarların da başına gəlməsinin qarşısını almaq üçün 
Gəncədə iki heyət qurularaq hadisə yeri olan Zəyəmə göndərildi. Birinci heyət 
Pişnamazzadə Molla Məhəmmədin rəhbərliyi ilə molalardan və tacirlərdən, ikinci 
heyət isə Hüsaməddin bəyin rəhbərliyi altında müəllim və münəvvərlərdən ibarət 
idi. Bu iki heyət kəndləri gəzərək müəyyən izahat işləri apardılar. Bir xeyli türk 
əsiri Sibirdən gəlib Gəncə şəhərində toplanmışdı. Bunların peşələrinin təyin 
edilməsi də olduqca çətin idi. Təşkilatımızın bu türk əsirlərini sağ-salamat 
Türkiyəyə göndərilməsini təmin etməyə nail olduq. Bu əsirlər mərkəz Gəncə 
olmaqla Yevlax stansiyası Qarabağ-Xudafərin körpüsü ilə İrandan keçməklə 
Türkiyəyə gedirdilər. Hər mənətəqə əsirləri digər məntəqəyə təslim edir və 
beləliklə də bir həftə sonra əsirlərin Türkiyəyə çatdıqları haqqında xəbər alınırdı. 
Biz göndərdiyimiz türk əsirləri içərisində etibar edib inandıqlarımıza Türkiyəyə 
göndərmək üçün hazırladığımız məktubları da verirdik. Bu məktublarda Rusiyanın 
daxili vəziyyəti, sosialistlərin çarizmə qarşı fəaliyyətləri, qeyri-rus millətlərinin 
istiqlal hərəkətləri, rus ordusunun hərbi qiymətinin qalmadığını, nizam-intizamsız 
qoyun sürüsünü andıqlarını və nəhayət, bütün rus millətinin böyük bir mənəvi 
pozğunluq içində olduqlarını anlatdırdıq. Bütün gənclər səfərbər halda durmadan, 
yorulmadan çalışırdı. Biz təşikilatın maddi tərəfini qətiyyən düşünməzdik. Gəncə 
Milli Komitəsinin xəzinəsi «Gənclik Təşkilatı»nın üzünə həmişə açıq idi. Ehtiyacı 
olan vəsait dərhal Milli komitənin vasitəsilə xalqdan toplanırdı. Bir gün 
yoldaşlardan biri rus gizli polisinin şefi olan Rəhim bəyin məni axtardığını və 
mənimlə görüşmək istədiyini söylədi. Rəhim bəy Qazağın   Şıxlı   kəndindən   idi.   
O   da  əvvəllər  bizimlə   birlikdə «Gənclik təşkilatı»nda çalışmış və sonra polis 
xidmətinə keçmişdir. Vəzifəsi böyüyüb rəis oldu. 1912-ci ildə Gəncədə müəllim idi. 
İbtidai məktəb müəllimi işləyən zaman başına bir hadisə gəlmişdi. Rəhim bəyin 
işlədiyi məktəbdə tədris rus dilində, müəllimlər rus, erməni, gürcü, şagirdlər isə 
türk uşaqları idi. Bir gün Rəhim bəy rus dilində coğrafiya dərsi keçərkən sinfə 
mərkəzdən gəlmiş bir rus müfəttişi girərək dərsi dinləyir. Bu zaman Rəhim bəy 
xəritənin qarşısında durub şagirdə sual verir və şagird də çalışırdı. Bir  ara, müfətiş də 
müəllimin icazəsi ilə şagirdə belə bir sual verir: Övladım, mənə Qafqaz millətlərini 
say.» Şagird bu suala «Qafqaz millətləri Türk, Gürcü və erməni millətlərindən 
ibarətdir» cavabını verir. Bu cavabdan çaşan müfəttiş «Övladım, böyük rus 
millətini unutdun» deyir. Uşaq qızararaq çaşır. Rəhim bəy dərhal müdaxilə edir və 
«Xahiş edirəm uşağı çaşdırmayın. Uşaq Qafqazın əsil millətlərini sayır. Ruslar 
buralara sonradan gəlmədir» deyir. Bu hadisədən bir ay sonra Rəhim bəy səbəbi 
göstərilmədən müəllimlikdən azad edilir. 
Mən Rəhim bəyin məni axtardığını eşidəndən sonra, ertəsi gün onunla 
görüşdüm. Məni sevgi ilə qarşıladı. Ondan rus rejiminin səni necə oldu ki, gizli 
36 
 
polisə xidmətə götürdüyünü soruşdum. Rəhim gülərək «Bəli, bu ilk görüşdə 
təəccüblüdür. Ancaq hadisə Peterburqda Maarif  Nazirliyindən qırağa çıxmamışdır. 
Mən isə müəllimlikdən çıxarıldıqdan sonra  Gəncə valisinə müraciət etdim və məni 
polisə qəbul etdilər. Ancaq ürəklərimiz əvvəlki kimi eynidir. Buna əmin ola 
bilərsiniz» dedi. Rəhim bəy daha sonra sözlərinə belə davam etdi: «Sizi buraya 
çağırmaqda məqsədim mühüm bir məsələni aydınlaşdırmaqdır». Sonra masasının 
gözündən bir şəkil çıxarıb mənə uzatdı. Gördüm ki, bir türk paşasının şəklidir. 
Şəkildəki şəxsin kim olduğunu soruşdum. Mənə bir gizli sənəd verərək oxumağımı 
xahiş etdi. Sənəddə Sarıqamışda ruslar tərəfindən əsir götürülən türk ordusu 
komandanı İhsan Paşa Sibirdən qaçmışdır. Onun Qafqaza gəlmək ehtimalı vardır. 
Onu tutub dövlətə təhvil verənə mükafat verilməsi də nəzərdə tutulmuşdur. Bir 
müddət bir-birimizə baxdıq. Nə edəcəyimizi soruşdum. Rəhim bəy mənə «Sizinlə 
bu Paşa haqqında söhbət etmək istərdim. İhsan paşa üçün çox diqqətli olmalıyıq. 
Gəncə şəhərində bir neçə əsir türk zabiti vardır.  Ancaq onlar gizli yaşayırlar. Paşa 
isə belə yaşamağa razı olmaz. Əgər o Gəncəyə gəlmişsə və günün birində gəlirsə 
onun şəhərə girməsinə imkan verilməməli və ona kəndlərdə sığınacaq verilməlidir» 
- dedi və ayrıldı. Mən məlumatı aldıqdan sonra apardığım bütün araşdırmalara 
baxmayaraq bir iz əldə edə bilmədim və İhsan Paşanın Qafqaza gəlmədiyi 
qənaətinə gəldim. İhsan paşanın Sibirdən qaçması və aqibəti o zaman bizlər üçün 
məchul qaldı. 
Bu maraqlandığım qaçışın təfsilatını 1922-ci ildə Trabzonda öyrəndim. 1920-
ci ildə Qızıl Ordunun Azərbaycanı işğalı zamanı Gürcüstanın mərkəzi şəhəri olan 
Tbilisə, Gürcüstanın bolşeviklər tərəfindən işğalından sonra da Ana Vətənə - 
Türkiyəyə müraciət edərək Trabzon şəhərində yerləşdim. O zamanlar türk milləti 
istiqlal savaşı aparırdı. Millət səfərbər olmuşdu. Türkiyəyə axın-axın gələn 
mühacirlərə sığınacaq və yardım edəcək heç bir təşkilat yox idi.  Mühacirlərə 
ancaq Trabzon xalqı himayə edirdi. Mən də əlimdən gəldiyi qədər kömək edirdim. 
Dükanıma yanında üç oğlan uşağı olan bir adam girdi. Salam verdikdən sonra 
«Mən azərbaycanlıyam. Yer üzündəki cəhənnəmdən qaçaraq buraya gəldim. 
Mənim Tükiyədə dostlarım var. Onları və xüsusilə də İhsan Paşanı axtarıram. Onun 
İstanbulda olduğunu öyrəndim. Məni üç uşağımla birlikdə İstanbula göndərməyinizi 
xahiş edirəm. Paşanı tapıb uşaqları ona təhvil verə bilərdim. Mən necə də olsa 
özümü dolandıra bilərəm» dedi. Daha sonra cibindən bir kağızla bir şəkil çıxarıb 
mənə uzatdı. Aldım oxudum. İyirmi yeddi türk zabitinin adı yazılmışdı. Bunun nə 
olduğunu soruşdum. O, bunu mənə belə anlatdı: «Gənc olarkən bir hadisə ilə 
əlaqədar rus məhkəməsi tərəfindən katorqa işinə cəlb olundum. Quba 
şəhərindənəm, məni məhkəmə qərarından sonra Sibirə göndərdilər. On il orada 
qaldım. Sonra azad buraxdılar. Yaxşı pul qazanırdım. Evləndim üç dənə uşağım 
oldu. Bax bu da uşaqlar. O zaman Birinci Dünya müharibəsi baş verdi. Bir neçə 
aydan sonra Türkiyə də bu müharibəyə qoşuldu. Beynimdə min bir cür xəyalım 
37 
 
dolaşır və Vətənim Azərbaycan rusların əlindən necə xilas olacaq - deyə 
düşünürdüm. 
Buna çox ümidli idim. Bu arada Qafqaz cəbhəsində əsir düşən türklərin 
Sibirə göndərildiyini gördüm. Gələn əsirlərə əlimdən gəldiyi qədər kömək etməyə 
çalışırdım. Bu arada rus əsir düşərgəsindən iyirmi yeddi zabit qaçırdım. Onlara 
vətəndaşlıqlarını bildirən sənəd də düzəltdim və özlərinə də bir xeyli pul verərək 
Qafqaza yola saldım. Bu gördüyünüz şəkil İhsan Paşa, ştab rəisi Fəthi bəy və 
mənim şəkillərim idi. O zamanlar beynimdə İhsan Paşanı qaçırmaq planını cızırdım. 
Nə olursa olsun, bir türk Paşasını rus əsarətində qoymayacağam. Bu fikrimi bir 
görüşümüz zamanı İhsan paşaya açdım. Paşa təkrar ələ keçməyindən qorxurdu. 
Ona heç həyəcan keçirməməsini söylədim. Paşa mənə iki nəfər olduqlarını bildirdi. 
Mən də iki vətəndaşlığı bildirən sənədi hazırlayıb onları düşərgədən qaçırdım. 
Ailəmi orada qoydum və özümə çoxlu pul götürərək üç nəfər Çinə keçdik. Artıq 
azad idik. Mən geri dönməzdən əvvəl Paşaya qaçmalarını təmin etdim. İyirmi 
yeddi zabitin qeydlərini ona göstərdim, oxudu, çox məmnun oldu. Biz də yazaq 
dedi. Mən də əziz Paşam sizdən qeyd deyil, şəkil istəyirəm. Üçümüz də birlikdə 
şəkil çəkdirək dedim. Bax bu şəkli çəkdirdik Qubalım sözlərini bitirmişdi. Qalxıb 
əlini sıxdım. Və uşaqlarını da öpdüm. Onlara hədiyyələr aldım. Bunları bir qonaq 
evində yerləşdirib istirahətlərini təmin etdim. Onları necə olursa olsun, İstanbula 
göndərəcəyimə söz verdim. Onlardan ayrıldıqdan sonra Trabzon valisinin yanına 
getdim və məsələnəi ona danışdım. O da məni şəhərin bələdiyyə rəisinin yanına 
göndərdi. Bələdiyyə rəisinə də dərdimi anlatdım. O da məni paroxod nəqliyyatı 
agentliyinə göndərdi. Ancaq agentlik dörd nəfəri bir səfərdə İstanbula göndərə 
bilməyəcəyini bildirdi. Onlar hər səfərdə ancaq bir nəfəri göndərə biləcəkləri 
təminatını verdilər. Heç bir nəticə əldə edə bilməyib dükanıma qayıtdım. Nə 
edəcəyimi bilmirdim, çünki dörd nəfərin bilet pullarını və yol xərclərini ödəyə 
biləcək vəziyyətdə deyildim. Bir xeyli düşündüm. Belə sıxıntılı anlarımda 
tanrımdan həmişə yardım görmüşdüm. Düşünərkən ağlıma polis əfəndi gəldi. 
Əziz oxucularım, burada sizə qəhrəman Türk polisini anlatdım Trabzonda 
bir dostumla sərraflıq (bir dövlətin pulunu müəyyən faizlə başqa bir dövlətin 
puluna dəyişmək C.Q.M.Ə.) edirdim. Bir gün dükanımıza bir polis girdi və 200 
frankı dəyişmək istədiyini söylədi və daha sonra sözlərinə belə davam etdi: 
«Birinci Dünya müharibəsi zamanı Çanaqqalda əsgər idim. Ölümlə üz-üzə gələrək 
düşmənlə müharibə edirdik. Qarşımızda fransızlar var idi. Bir gün onlara şiddətli 
bir süngü döyüşü etdik. Fransızlar bizim süngü döyüşümüzə davam gətirə 
bilməyib, döyüş meydanında xeyli  ölü və yaralı qoyub geri çəkildilər. Döyüşdən 
sonra əsgərlərimiz iki böyük çuxur qazdılar. Bir çuxura şəhid türk əsgərlərini, 
digərinə isə düşmən ölülərini basdırdıq. Əsgərlərimizdən biri huşunu itirmiş fransız 
zabitini çuxura tərəf sürüyərkən onu gördüm və əsgərə «dayan, bu ölməmiş» deyə 
səsləndim». Daha sonra tibb işçilərini çağıraraq fransız zabitini xəstəxanaya 
aparmalarını bildirdim. Fransız zabiti həyəcanımı görüncə həyatını qurtarmağımı 
38 
 
anlamışdı. O, əlimi sıxaraq təşəkkür etdikdən sonra birlikdə xəstəxanaya getdik. 
Bizi həkimlər qarşıladı və fransız zabiti ilə fransızca danışmağa başladılar. Bu zaman 
mən də xilas etdiyim şəxsin bir fransız generalı olduğunu öyrəndim. Bu zaman 
fransız generalı həkim vasitəsilə mənim adımı, soyadımı və ünvanımı soruşdu. 
Mən də yazıb verdim. 
Müharibə   bitmiş,   sülh   dövrü   başlamışdı.   Hökumətimiz mövcud 
əsirləri qalib dövlətlərə qaytarmışdı. Düşmənlərimiz isə sülh müqaviləsinə əməl 
etməyərək İstanbulu işğal etmişdilər. Mən o zamanlar tərxis olunmuşdum və 
Üsküdarda polis vəzifəsində işləyirdim. Bir gün müdiriyyət mənə telefon edərək 
bildirdi ki, səni fransızların     Türkiyədəki     ordusunun     Baş   komandanlığından 
istəyirlər.   Doğrusu   qorxdum,   getmək   istəmədim.   Vəziyyətimi müdirin 
müavininə danışdım. O da mənim getməyimi məsləhət gördü, getdim. Məni bir 
generalın yanına apardılar. Otaqda olan tərcüməçi  məndən  generalı  tanıyıb,  
tanımadığımı  soruşdu.  Bu, həyatını xilas etdiyim fransız generalı idi. General 
əlimi sıxdı və mənə verdiyi raportla Fransız hökumətinin mənə beş min frank 
hədiyyə və ömürlük ayda iki yüz frank maaş təyin olunduğunu söylədi.   Aldığım   
beş   min   frankı   İstanbulda   dəyişdim.    Və məmləkətim olan Trabzona gəldim. 
«Polis əfəndinin o zamanlar qürurla anlatdığı  və  mənim də  sevinclə  dinlədiyim  
bu  hadisə gözlərimin önündən bir kino kimi gəlib keçdi. Mən bu düşüncələr içində 
olduğum zaman Qubalı da dükana gəldi. Bərabər Trabzon alay   komandanının   
yanına   getdik.   Xatirimdə   qaldığına   görə, polkovnikin adı Qalib bəy idi. 
Uzunboylu arıq bir adam idi. Bizi çox səmimi    qəbul    edən    polkovnikdən    
məni    bir    neçə    dəqiqə dinləməsindən  xahiş etdim və əvvəl polis əfəndinin,  
sonra da Qubalının  macərasını  anlatdım.  27  zabitin  qeydlərini  və  İhsan Paşanın 
şəklini göstərdim. Polkovnikə «Bəy əfəndi, üç uşağı ilə bu tayı bərabər olmayan 
mücahidi İstanbula göndərməkdə acizəm. Bir neçə dövlət orqanına müraciət etdim, 
ancaq heç bir nəticə əldə edə bilmədim. Bizləri siz hərbçilər yaxşı anlaya bilərsiniz. 
Bu işdə mənə kömək etmənizi xahiş edirəm» - dedim. Polkovnik mücahidin əlini 
sıxdı və sonra seyfini açaraq, ona 25 lirə pul verdi. Yavərinə dedi: «Bu əfəndini 
götürüb Paroxod Agentliyinin rəisinin yanına apar.  Məndən  salam  söylə.  Üç  
uşağı   ilə  bu  əfəndini  «Pake» paraxodu ilə İstanbula göndərsin və peşələrini 
təmin etsin» - dedi. Beləliklə, mücahidi üç uşağı ilə İstanbula yola saldım. Onları 
bir daha görə bilmədim. Ancaq sonralar öyrəndim ki, qubalı mücahid İstanbula 
gələn kimi İhsan Paşanı tapmış və uşaqları ona təhvil vermişdir. İhsan Paşa da uşaqları 
internat məktəbində yerləşdirmişdir. 
Aradan dörd il keçmişdi. İstanbula gəldim. Qubalı mücahidi axtardım. 
Onun və oğlunun birinin öldüyünü söylədilər. Digər iki oğlunun hərbi məktəblərdə 
oxuduqlarını öyrəndim. Sonra uşaqların izini tamamilə itirdim. 
Türk əsirlərinin Sibirdən Gəncəyə axını davam edirdi. Gəncədə bir gün bir 
mehmanxana sahibi yanıma gələrək üç türk zabitinin mehmanxanasına gəldiklərini 
söylədi. Dərhal mehmanxanaya getdim və zabitlərlə görüşdüm. Ancaq bunlar 
39 
 
Sibirdən deyil, Türkiyədən gəlmişdilər. Vəzifələri də Qafqazda olub-keçənləri 
Türk ordusuna bildirmək idi. Onlar İraq cəbhəsində olan Türk ordusunun bir 
korpusundan idilər. Mənim ilə söhbət edən zabitin adı Müzəffər idi. Mənə «Sizin 
verdiyiniz məlumatlardan çox istifadə edirdik. Buraya da sizin yazdığınız plan üzrə 
gəldik. Artıq bu vəzifəni biz yerinə yetirəcəyik» - dedi. Baxdım ki, iş olduqca 
ciddidir. Onların bu şəraitdə mehmanxanada qalmaları çox təhlükəlidir. Onlara 
təşkilatçı yoldaşlardan Cəmil bəyin evində iki otaq hazırladıq. İaşələri təşkilatımız 
tərəfındən təmin edilirdi. Üç zabit burada sərbəst çalışırdı. Onlar Türkiyəyə keçəcək 
olan əsirlərə şifrəli məktublar verirdilər. Müzəffər bəy o zaman leytenant 
rütbəsində idi. Müharibə qurtardıqdan sonra Hərbi Akademiyada oxuyaraq 
qərargah zabiti olmuşdu. Mən ilk görüşümüzdə onun gələcəyinin çox parlaq 
olacağını hiss etmişdim. O, biliyi, düşünmə, analiz etmə bacarığı ilə seçilirdi. 
Müzəffər bəyin sonralar rütbəsi böyüyərək general oldu və Türkiyənin Baş 
Ştabında yüksək vəzifə tutdu. Sonralar isə istefaya çıxdı. Onun son vəzifəsi İzmir 
valiliyi idi. Elə bu vəzifədə də vəfat etdi. Bu general Müzəffər Tuğsavuldur. Nur 
içində yatsın. 
1916-cı ildə Gəncədə leytenant olaraq gördüyüm Müzəffər bəylə 20 ildən 
sonra 1936-cı ildə İstanbulda yenidən rastlaşdım. Bu necə olmuşdur. Maraqlandığım 
bir hadisə yaddaşımdan heç vaxt silinməz. Bir dəfə gördüyüm və maraqlandığım bir 
şəxsi aradan nə qədər zaman keçərsə-keçsin təsadüfən gördüyüm zaman dərhal 
tanıyıram.   Həmçinin   bir   gün   İstanbulda   Şirkəçidən   keçirdim. Qarşıdan gənc 
və yaraşıqlı bir general gəlirdi. Generala diqqətlə baxdığım    zaman   göz-gözə   
gəldik   və   keçdik.    Ancaq   mən yanılmadığıma əmin idim. Dərhal geri dönərək 
«Paşam bağışlayın, sizin  adınız  Müzəffər  bəydirmi?»  -  deyə  soruşdum.   O,  
mənə diqqətlə baxdıqdan sonra «Bəli» - dedi. Mən «Paşam 20 ilə yaxındır bir-
birimizi görməmişik. Məni tanıya bildinizmi?» - deyə soruşdum. Paşa məni tanıya 
bilməmişdi. Bundan sonra «Mən gəncəli Nağıyam, Paşam»  -  dedim.  Bir-birimizə  
sarılaraq öpüşdük.  Birinci  Dünya müharibəsinin   sonuna   doğru   çar   
hökumətinin   dağılmaq   üzrə olduğunu gizli  sosialist təşkilatlarından öyrəndik.  
Bizim ailənin torpaqları  Gəncənin üç kilometrliyində  idi.  Bir gün  torpağımız 
ərazisində gəzərkən bağbanın bir ov tüfəngi ilə mənə tərəf gəldiyini gördüm. Bu 
tüfəng bizim torpaqlarımızda icazəsiz ov edən ovçunun tüfəngi idi. Bir az sonra 
ovçu da bağbanın arxasında göründü. Mənə «Mən Gəncə stansiyasının müdiriyəm. 
Özüm də gürcüyəm» - dedi. Gürcünün tüfəngini geri verdim və ona birlikdə yemək 
yeməyi təklif etdim. Yeməkdən sonra söhbət etməyə başladıq. Təbiidir ki, bir 
gürcü ilə bir azərinin söhbəti çar rejiminin əleyhinə olacaqdı. Bir-birimizdən   
çəkinməyərək   sözə   başladıq.    Gürcü   rus   çarının istibdadından   yaxın    
günlərdə   xilas   olacağımızı    və    birlikdə qardaşcasına yaşayacağımızı ümidlə 
söylədi. Mən gürcüyə cavab olaraq «Rus idarəsi imperialist bir idarədir. İnşallah 
yaxın günlərdə  Qafqazdan çəkilib gedəcəklər. Biz Qafqaz millətləri də hər birimiz 
müstəqil dovlət olacağıq» - dedim. Ancaq gürcü bu fikirdə deyildi. «Mən sizin 
40 
 
kimi düşünmürəm. Mənim mənsub olduğum təşkilat sosialist təşkilatıdır. Biz 
sosialistlər millət anlayışını qəbul etmirik. Rusiyada   yaşayan   rus   və   qeyri-rus   
millətlər   hamısı   birlikdə qurulacaq sosialist quruluşunda yaşamağı istəyirik. Biz 
belə bir dövlət  quruluşunu  yaratmaq  üçün  çalışırıq.   Siz  Qafqaz türkləri 
sosialist təşkilatınız olmadığıından baş verəcək inqilabı hazırlıqsız 
qarşılayacaqsınız. Tanıdığım azərilər ilə görüşmüşəm. Hamısı rus rejiminə nifrət 
edirdilər. Ancaq bizim təşkilata qoşulmurlar. Halbuki elə gizli hadisələr cərəyan 
edir ki, sizin onlardan xəbəriniz olmur. Mən 20 illik sosialistəm. Bundan başqa 
qayəm yoxdur» - deyir. İkimiz də burada hiss edirik ki, dünya görüşlərimiz kəskin 
olaraq bir-birindən fərqlidir. Gürcü ayrılarkən mənim də çar rejimi düşmən 
olduğumu nəzərə alaraq gələn bazar günü bəzi gizli sənədləri gətirəcəyini bildirdi. 
Gürcü dediyi kimi bazar günü yenə gəldi. Gizli sənədləri mənə verdi və özü də ova 
çıxdı. Mən də bir ağacın kölgəsində oturaraq bu gizli sənədləri maraqla oxumağa 
başladım. Həm oxuyur, həm də gözlərimə inanmırdım. Oxuduqlarımın hamısı 
Dumada cərəyan edən və mətbuatda çap olunmayan materiallar idi. Oxuduqlarım 
məni çar üsuli-idarəsinin yaxın günlərdə mütləq devriləcəyinə bir daha inandırdı. 
Duma deputatlarından  Çxeidze Duma kürsüsündən var qüvvəsi ilə hayqırır. «Çar 
üsuli-idarəsi idarə deyil, saxtakarlıq şəbəkəsidir. Saxtakarların gizli zirzəmilərdə 
pul kəsmələri kimi, Çar idarəsi də saysız-hesabsız pul çıxarır». Digər bir deputat, 
Skoblev «Çar hökuməti tamamilə xalqın cibinə girəndir. Cibgirlərin xalqın cibinə 
girərək pullarını oğurladığı kimi, Çar idarəsi də artırdığı vergilərlə xalqın 
xəzinəsindən pullarını çəkir» -deyir. Hər iki deputatın sözləri xoşuma gəldi. 
Gürcünü tanıyırdım, ancaq Skoblevin adını ilk dəfə eşidirdim. Hələ onun rus 
olması da xoşuma gəlmişdi. Qəlbimdən hər iki deputatın da əllərini şükranlıqla 
sıxmaq keçdi. Nə xoş təsadüfdür ki, Skoblev ilə 1919-cu ildə Azərbaycan 
Cümhuriyyətinin mərkəzi olan Bakıda görüşdüm və əlini sıxdım. Milli Azərbaycan 
Cümhuriyyətinin məsud günlərindən biri. O axşam qaynım Əli bəyin evində idim. 
Birlikdə «Momuz» kabaresinə getdik. «Momuz»un sahibi münəvvərlərdən məşhur 
Hacı Həsənli Xudat bəy idi. O, məni də kabarenin rəsmi açılışına dəvət etmişdi. 
Ancaq o zaman vacib işim olduğundan iştirak edə bilməmişdim. Bizi görüncə çox 
məmnun oldu. Salon çox gur idi. Burada Bakının hörmətli milyoner ailələri, 
bankirlər, generallar, vali, yüksək  zümrəyə mənsub olan şəxslər də var idi. Kabare 
ona görə xoşuma gəlirdi ki, burada hər şey səmimi idi. Burada bir-birini 
tanımayanlar masaları uzaq da olsa salamlaşır və şərəflərinə badə qaldırırdılar. 
Proqram zəngin, ancaq yorucu deyildi. Bəzən birisi yerindən qalxaraq söz 
söyləmək istədiyini bildirir: «Möhtərəm xanımlar və bəylər! Mən Rusiyadanam, 
yəni cəhənnəmdən Azərbaycana mühacirət etdim. Mənim kimi yüzlərlə kişi bu 
ölkəyə sığınmışdır. Bu mühacirlər arasında olan Moskva Operasının solisti xanım 
Kosiç də bu axşam bizimlə birlikdə buradadır. Gəlin hamımız ondan bizə bir şərqi 
oxumasını xahiş edək». Hamı alqışlayır, ancaq kimsə sənətkarın harada oxuduğunu 
bilmirdi. Bu zaman masalardan birindən uzunboylu bir xanım qalxır və şərqi 
41 
 
söyləməyə başlayır. Hər kəsi heyran edən bu səs uzun müddət alqışlanır. Daha 
sonra başqa birisi 40 yaşlarında bir bəy yerindən qalxır və «Mən Azərbaycana 
mühacirət etdim. Özümü sizə təqdim  edirəm.  Mən Kerenski  hökumətinin sabiq 
əmək naziri Skoblevəm. Öyrəndiyimə görə bu axşam Azərbaycan Cümhuriyyətinin 
əmək naziri Səfyurdlu Aslan bəy də bizimlə burada olmaqdadır. Mən üzərimə 
götürdüyüm nazirlikdə müvəffəqiyyət qazana bilmədim. Səadəti cəhənnəmi tərk 
etməkdə gördüm. Qədəhimi Aslan bəyin şərəfinə qaldırıram və Tanrıdan ona 
uğurlar diləyirəm» - deyir. Bundan sonra Aslan bəy yerindən durub Skoblevə 
təşəkkür etdi. Bu zaman masamıza bir gənc yanaşdı və özünü şair Skaradevski 
deyə təqdim etdi. Bizə «Mən salonu gəzərək qonaqların kim olduğunu öyrənirəm. 
Bir saat sonra səhnədə onları təqdim edəcəyəm. Sizə də özünüzü təqdim etməyi 
xahiş edirəm» -deyir. Əli bəy adını və neft işi ilə məşğul olduğunu söylədi. Mən də 
əksinqilab ilə mübarizə təşkilatının rəisi olduğumu söylədim. Duyar-duymaz 
üzümə baxdı və «Deyin ki, işim bitdi» - dedi. 
Mən Skoblevin əlini sıxdım və «Dumada Çar üsuli-idarəsi haqqında 
söylədiklərini əvvəl oxumuşam və çox xoşuma gəlib. Tanış olmağıma şadam» - 
dedim. Skoblev «Nə söyləyim, kommunizm dünya mədəniyyətinin xərçəngidir» - 
cavabını verdi. Bu zaman şair Skaradevski vəd etdiyi kimi səhnəyə çıxdı və 
salonda olanları bir-bir təqdimetmə tərzi və söylədiyi şerlərə dinləyənləri heyran 
etdi. Ən sonda bizim masaya işarə edərək «Əli bəy neft kralıdır. Yoldaşı isə çox 
təhlükəli və qorxuncdur. Xaricə sürgün olunmaq istəmiriksə, susaq» - deyə sözünü 
yarımçıq kəsdi. Skoblev ilə tanış olmağımız bu şəkildə oldu. 
İndi isə bir parça geriyə, qaldığımız yerə qayıdaq. Mən Gəncə stansiyasının 
müdiri ilə əlaqəmi davam etdirir və ondan faydalı məlumatlar əldə edirdim. Bir 
tərəfdən rus cəbhəsindəki məğlubiyyətlər, digər tərəfdən Rusiya daxilində sosialist 
təşkilatlarının göstərdikləri fəaliyyətlər çar idarəsinə vurulan bir zərbə idi. Artıq çar 
rejimi son günlərini yaşayırdı. 
 
 
1917-CĠ ĠL BÖYÜK RUS ĠNQĠLABI 
 
Hamımızın gözlədiyimiz gün nəhayət gəlib çatdı. Çürümüş nəhəng ağaca 
bənzər imperiyanın yıxılması ilə Rusiyanın hər tərəfindən anarxiya başlamışdı. 
Çoxmillətli Moskvanı da qeyri-sabitlik bürümüşdü. Mərkəzdəki inqilabçılar 
toplaşaraq Kerenskinin rəhbərliyində müvəqqəti hökuməti qurdular. Ancaq bu 
hökumət çox davam gətirmədi. O dövrlərdə Rusiyada hakim olub onu idarə etmək 
çox çətin idi. Hələ Kerenski kimi xaraktercə zəif bir insan burada duruş gətirə 
bilməzdi. Mərkəzdə Kerenskinin ESER təşkilatı bolşeviklərlə mübarizə aparırdı. 
Rusiyanın digər tərəflərində isə hərbçilər hakimiyyəti əllərinə almağa çalışırdılar. 
Onlar bəzi yerlərdə buna nail də olmuşdular. Hətta bu təşkilat türklərin əksəriyyət 
təşkil etmələrinə baxmayaraq, erməni və rus əsilli fəhlələrə arxalanaraq Bakıda 
42 
 
hakimiyyəti əlinə keçirdi. Gürcüstanın mərkəzi olan Tbilisidə hərbi təşkilat Ölkə 
Seymi idi. Bu təşkilat bir tərəfdən gürcülərlə mübarizə edir, digər tərəfdən də 
Qafqazı Moskvanın hərbi təşkilatına bağlamaq istəyirdi. Bu zamanlarda Gəncə 
şəhərində isə vəziyyət belə idi: «Şəhərdə iki rus ehtiyat alayı (218-219) var idi. 
Bunların əsgərləri ermənilərlə anlaşaraq hərbi təşkilat (Soldatski Deputat) 
qurmuşdular. Onlar biz türklərə təzyiq edərək şəhərə hakim olmaq istəyirdilər. Biz 
isə hər iki ehtiyat alayının rus əsgərlərini və erməni təşkilatlarını qarşımızda dura 
bilməyəcək bir qüvvə sanırdıq. Hər an hakim vəziyyətdə idik. Bu zaman Gəncə 
şəhərinə Qafqaz cəbhəsindən bir kazak süvari alayı gəldi və kazarmalarda 
yerləşdilər. Kazakların gəlişi şəhərdəki rus əsgərlərinə cəsarət vermiş və vəziyyət 
bir anda dəyişmişdi. Rus əsgərləri bir neçə mülki əhalini vurmuş və buna cavab 
olaraq da bir neçə rus əsgəri öldürülmüşdü. O gün qaranlıq düşərkən əsgərlər 
kazarmalarına, xalq da evlərinə dağıldılar. 
Eyni axşam Bələdiyyə rəisi fəlakətin böyüməməsi üçün fövqəladə bir 
yığıncaq keçirir. Yığıncağa şəhərdəki rus hərbi qüvvələrinin yüksək rütbəli 
zabitləri, Gəncə Milli Komitəsinin üzvləri və bir də kazak polkovniki dəvət edilir. 
Bu yığıncaq Gəncənin Türk məhəlləsindəki Bələdiyyə binasında keçirildi. 
Müzakirələr axşam saat 20-də başladı. Yığıncağı Bələdiyyə rəisi -Xəlil bəy idarə 
edirdi. Müzakirələr çox qızğın və mübahisələr şəklində gedirdi. Bu zaman hərbi 
nümayəndənin rəhbəri Andreyev söz aldı və əsəbi halda yüksək bir tonla: 
«Söyləyəcəklərim bir rus əsgərinin son və qəti sözüdür. Sabahdan etibarən 
küçələrdə görünəcək hər silahlı mülki vətəndaşın silahı əlindən alınacaq və özü də 
cəzalandırılacaqdır» - dedi. Bundan sonra Milli Komitə rəisi Nəsib bəy yerindən 
qalxdı və Bələdiyyə salonunu cingildədən gur səsi bu çıxışı etdi: «Mən də sizlərə 
türk xalqının qərarını elan edirəm. Sabahdan etibarən Gəncə küçələrində silahlı 
olaraq görünən hər rus əsgərinin silahı əlindən alınacaqdır». Nəsib bəyin sözləri 
salonda olan türklər tərəfindən hərarətlə qarşılandı. Hərbçilərin nümayəndələri 
salonu tərk etməyə hazırlaşarkən şəhərdə olan kazak alayının komandanı 
Bələdiyyə rəisindən söz istəyir. Rus əsgərlri geri dönüb polkovniki ayaqüstə 
dinləyirlər. Salonda tam sakitlikdir. Kazak alayının polkovniki getməyə hazır olan 
rus hərbçilərinin nümayəndələrinə dönərək bunları söyləyir: «Bütün Rusiyada 
mövcud olan silahlı rus əsgərləri hərbi andı unudaraq komandirlərini ya boğmuş, 
ya da başqa formalarla öldürmüşdülər. Ancaq mən alay komandiri olaraq alayımla 
cəbhəyə getdiyim kimi, yenə alayımın komandiri olaraq məmləkətimizə dönürəm. 
Siz rus əsgərlərinə bunu xatırladıram. Bu gün Moskva ətrafında çarpışan iki 
cərəyan vardır. Bunlardan biri Leninin bolşevizmi, digəri isə Kerenskinin 
demokratizmi. Siz bu cərəyanlardan hansına mənsub olursunuz olun. Hər iki 
cərəyanın liderləri də millətlərin müqəddəratlarını özlərinə aid olduğunu elan 
etmişdilər. Bu ölkədə yaşayan xalqın ruslarla heç bir əlaqəsi yoxdur. 
Hökumətlərini öz əllərinə almaq istəyirlər və buna da haqları var. Siz əgər mənim 
kazaklarımın bu şəhərə gəlişindən cəsarətlənirsinizsə, bunu yaxşı bilməlisiniz ki, 
43 
 
mənim kazaklarım sizin haqsız hərəkətinizə tərəfdar deyillər və əsla da ola 
bilməzlər». Polkovnikin sözləri xalqımız tərəfindən hərarətlə alqışlanır. Rus 
əsgərləri saralmış və qorxmuş vəziyyətdə salonu tərk edirlər. Xalq kazak 
polkovnikini küçəyə qədər çiyinləri üstə çıxarırlar. 
Biz polkovnikə yay klubunda ziyafət verməyə hazırlaşarkən o klubda 
Milli Komitə rəisi mərhum Nəsib bəylə görüşür. Bu zaman yanlarına yaxınlaşaraq 
onları ziyafətə dəvət edirəm. Ancaq Nəsib bəy mənə «indi ziyafətin vaxtı deyil, gör 
polkovnik nə söyləyir» deyir. Polkovnik «dostlarım, məsələ çox ciddidir. Mən nə 
qədər onlarla sərt danışdımsa da, kazaklarıma tamamilə güvənirəm. Sabah rus 
əsgərlərinin xalq ilə çarpışması zamanı, kazaklar rus əsgərlərinə yardım edərlər. 
Mən alayıma istirahət etdirmirəm, gecə yarısı stansiyaya doğru hərəkət edərəm. 
Sizə qarşı rəğbətimi isbat üçün də alayın ehtiyat silah və sursatını sizə qoyub 
gedəcəyəm» - dedi. Bundan sonra şəhərin məhəllələrini bir neçə nəfərlə dolaşaraq 
ruri təlimatı verdik. Aldığımız qərar belə idi: «Dan yeri ağaranda bütün 
qüvvələrimiz məhəllələrində hazır gözləyəcəklər. Mənim məntəqəm Dördyol 
məhəlləsi idi. Stansiya küçəsi bü məhəllədən keçir. Kazak polkovnikinin verdiyi 
qərara görə hər on dəqiqədə yüz kazak keçəcək». 
Ertəsi   gün   kazaklar   keçməyə   başladı.   Xalqımız   onlan alqışlayır.  
Bu  arada  bir-birilərinə  sarılıb  öpüşənlər  də  olurdu. Nəhayət   sübh   tezdən   
kazaklar   yola   salınmışdı.    Kazakların getməsindən sonra məhəllə varlılarından 
Məhəmmədəli dayı bizi sabah çayına  dəvət  etmişdi.   Biz  oraya  gedərkən bir  
növbətçi həyəcanla yaxınlaşdı və silahlı olan rus əsgərinin kazarmalarından çıxıb 
stansiyaya doğru getdiklərini xəbər verdi. Dərhal geri döndük. Məşhur qaçaq 
Qənbər yoldaşları ilə birlikdə həmin rus əsgərlərini dövrəyə alıb tərpənmələrinə 
imkan verməyərək tərksilah edirlər. Sonra  bu   əsgərlər   həbs   olunaraq   «Ümid»   
pambıq   fabrikinin zirzəmisinə  salındılar.  Beləliklə,  axşama  qədər  şəhərdə  
silahlı olaraq   görünən   rus   əsgərlərinin   silahları   əllərindən   alınaraq yuxarıda 
adını çəkdiyimiz zirzəmiyə salındılar. Gecə toplaşan Milli Komitə günün 
hadisələrini müzakirə edirdi:  Axşama qədər 60 silahlı   rus   əsgəri   
yaxalanmışdısa,   silahsız   çıxanlara   heç   kəs toxunmamışdı.  Rus əsgərləri bizi 
hədələsələr də  artıq heç bir tədbirə əl atmamışdılar. Milli Komitə tərəfindən o gün 
şəhərdə müharibə vəziyyəti elan edildiyindən xalq səfərbər edilərkən silahlı 
küçələrdə dolaşırdı. Komitənin iclası gecə saat 24-ə qədər davam etdi. Xalqımızın 
həyəcanı və günün uğurları diqqətə alınaraq iclasın sonunda  qəbul   olunan   
qərarda  öz  əksini  tapdı:   «Gecə   səhər açılmadan dörd kazarma xalq 
qüvvələrimiz tərəfindən mühasirəyə alınacaq və hər kazarmaya Komitə 
üzvlərindən dörd nəfər gedərkən silahları təslim olunacaq. Bu zaman təslim 
olmayıb müqavimət göstərən məhv ediləcək. Milli Komitənin binası önündə 
toplaşanlar qərarı öyrənib məhəllərə lazımı təlimatlar vermişdilər». 
Səhərə yaxın saat 4-də kazarmalar mühasirəyə alındı. Təşkil olunan 
nümayəndə heyətində məndə var idim. Biz lazımi işarəni alan kimi bizə tapşırılmış 
44 
 
kazarmaya yaxınlaşdıq. Kazamra dörd bir tərəfdən   mühasirəyə   alınmışdı.   
Kazarmanm   qapısını   döydüm. İçəridən bir səs kim olduğumuzu soruşdu. Ona 
Milli Komitə üzvü olduğumu söylədim. Bir az sonra qapı açıldı. Rus əsgərlərinin 
rəngləri qaçmış və sapsarı olmuşdu. Qapını açan çavuşa Komitənin qəranını təbliğ 
etdikdən sonra təslim olmalarını söylədim. Çavuş bir az düşündükdən sonra 
silahlan təslim etdikləri təqdirdə onlara imzalı sənəd verib-verməyəcəyimi soruşdu. 
Bir tərəfdən müsbət cavab olsada. Mövcud silahların nömrələrini də qeyd etdirmək 
istədi. Çavuşa isə bunun vaxtın azlığına görə mümkün olmayacağını və ancaq 
tüfənglərin (makanalı tüfənglərin) neçə dənə olduğu haqqında imzalı sənəd verə 
biləcəyimizi anlatdım. Bunu qəbul edən çavuş daha sonra silahlarını təhvil 
verəndən sonra onların sonrakı talelərinə təminatı kim verəcəyini soruşdu. Mən ona 
cavab olaraq qapının önünə toplaşmış rus əsgərlərinin və çavuşun da eşidə biləcəyi 
səslə «sizi əhatə edən və silahlarını almaq istəyən xalqımız türkdür. Hər qüvvə və 
qüdrətə malik olsalarda, vəhşi deyillər. Silahlarını təhvil aldıqdan sonra sizi 
stansiyaya aparıb Rusiyaya, evinizə yola salacağıq» dedim. Silahları təhvil alınan 4 
kazarmanm əsgər və zabitləri elə o gün stansiyaya gətirildilər. Artıq Gəncə 
şəhərinin içində rus əsgəri deyə bir varlıq qalmamışdı. Milli Komitə hər şeyə hakim 
idi. Şəhərdəki polis və qəzalardakı jandarm idarələri Milli Komitənin əmrinə tabe 
idi. Azlıqda qalan erməni və ruslarda təhlükəsiz yaşamaqda davam edirdilər. Bu 
hadisədən bir az sonra məni və qaçaq Qənbəri Tatoğullanın toyuna dəvət 
etmişdilər. Mən toyda əylənərkən Milli Komitə rəisi mərhum Nəsib bəydən Milli 
Komitənin qərarını bildirən bir xəbər aldım. Verilən xəbərə görə Tbilisdən bir rus 
diviziyası Gəncə üzərinə gəlirmiş. Rus diviziyası şəhərdən 30 km məsafədə 
yerləşən Şəmkir stansiyasında qarşılanacağından bizim Şəmkirə qədər olan 
yolboyundakı kəndlilərə vəziyyəti bildirib ertəsi gün tezdən Şəmkir stansiyasında 
olmağımız istənilirdi. 
Milli Komitənin əmrini yolboyundakı kəndlilərə elan etdikdən sonra ertəsi 
gün səhər tezdən hamımız birlikdə Şəmkirə çatdıq. Bu zaman nə görsək yaxşıdır? 
Gəncənin bütün əli silah tutanları oraya toplaşmışdı. Bu xəbəri Milli Komitəyə 
Tbilisdə rus əsgərlərini qovub yurdlarına hakim olan gürcülər vermişdilər. Onlar bir 
zirehli qatarın içindəki 300 nəfər gürcü əsgərini də bizə köməyə göndərmişdilər. 
Xalq qüvvələrimiz və zirehli qatar içindəki gürcü əsgərləri Şəmkir stansiyasında 
hazır vəziyyətə gözləyirdi. Bir az sonra rus əsgərləri ilə dolu qatar stansiyaya 
yaxınlaşıb xalqdan 300 mert alan dayandı. Onların yanına bir heyət göndərdik. 
Uzun müddət    danışıq  apardıq.  Sonra rus  əsgərlərindən  bir  heyəti stansiyaya 
dəvət edərək vəziyyəti onlara anlatdıq və göstərdik. Müzakirədə zirehli qatarın 
komandanı - gürcü polkovnikidə iştirak edirdi. Biz ruslara təslim olmaqdan başqa    
çarələri  olmadığını anlatdıq və silahlarını təslim etdikləri təqdirdə    vətənlərə gedə 
biləcəklərini də bildirdik. Təklifımizi qəbul etdilər və silahlarını gecə  təslim  
edəcəklərini  söyləyirdilər.   Alınan  qərara  görə  rus qatarının vaqonları bir-bir 
zirehli qatara yanaşacaq və silahlar təslim edildikdən sonra yollarına davam 
45 
 
edəcəklər. Universitet və litsey tələbələrindən bir qrupuna silahları təslim almaq 
tapşırılmışdı.   İlk vaqon zirehli qatara yanaşaraq silahlarını təslim etdi. Ancaq 
ikinci vaqon zirehli qatara yanaşdığı zaman ani olaraq vaqonların qapıları açıldı və 
ruslar tərəfindən zirehləri qatarın təkərlərinə atəş açmağa başladılar. Bir tərəfi 
çəkən zirehli qatar hərəkət edə bilmədi. Rus əsgərləri hücuma keçərək atəş açmağa 
başladılar. İlk anlarda 15 tələbə ilə 40-a qədər gürcü əsgəri vuruldu. Ancaq, rus 
əsgərlərinin bu vəhşi,  alçaq hərəkətlərini  görən xalq qüvvələrimiz hücuma 
keçərək  axşama  qədər  rusların  müqavimətini   qırdılar.   Qaranlıq düşməyə  
başlayarkən  silahlarını  yerə  atan rus  əsgərləri  təslim olmağa   başladılar.   Ertəsi   
gün   isə   rus   əsgərlərini   vaqonlarına doldurub Rusiyaya göndərdik. 
Rus diviziyasını məğlub edən xalqımız, şəhərə qayıtmış və rus 
əsgərlərindən alınan silahlar silahları olmayanlara paylanılmışdı. Ancaq kimsədə 
zəfər və şənlik nəşəsi yox idi. Çünki savaşda 15 şəhid vermişdik. Ertəsi gün xalqın 
göz yaşları arasında şəhidlərimizə dəfn mərasimi keçirildi. Şəhidlərimizin 
məzarları başında çıxış edən Milli Komitə rəisi mərhum Nəsib bəy nitqini «Nə 
mutlu ki, ilk şəhidlik zirvəsinə çatan bu gün dəfn etdiyimiz əziz övladlarımız 
oldular.» cümləsi ilə bitirdi. Bu hadisədən sonra Bakıda Qafqaz qurultayı toplaşdı. 
Qurultayda Gəncə xalqını idarə edən «Ədəmi Mərkəziyyət Partiyası»nın sədri 
Nəsib bəy ilə «Müsavat Firqəsi»nin sədri Məmmədəmin Rəsulzadə hər iki 
partiyanın da qayəsinin bir olduğunu nəzərə aldıqdan sonra birləşməyi qərara 
aldılar. Hər ikisinin də müştərək qayəsi istiqlal idi. Müzakirə edilən partiya 
proqramında Misaqi Millinin və Konstitusiyanın ana xətləri müəyyən olunmuşdu. 
Bu zamanlarda rus əsgərləri Qafqaz cəbhəsini boş qoyaraq geri 
çəkilirdilər. Qaçan bu əsgərlərin bir məqsədi Rusiyaya evlərinə qayıda bilmək olar 
Rusiya hökuməti Qafqaz cəbhəsindəki bu anarxiyanın qarşısını almaqda aciz idi. 
əslində elə Rusiyanın hər yerində anarxiyanın bu vəziyyətini ən yaxşı bilən 
müttəfiqləri olan ingilislərlə, fransızlar idi. bu iki böyük dövlət rusların 
müharibəsindən çıxdığını görüncə Qafqaz cəbhəsini erməni və gürcü əsgərləri ilə 
doldurmağa çalışırdılar və Qafqazı idarə edən Seym hökumətinə də gürcü, erməni 
və azərilərdən bir korpus qurulması qərarına gəldilər. Azərbaycan nümayəndəliyi 
qəran Gəncə Milli Komitəsinə bildirdi. 
Rus ordusunun ehtiyat silahları Tbilisi şəhərində saxlanılırdı. Gürcülər 
korpus qurmaq qayəsi ilə onlara düşən silah paylarını aldılar. Ermənilərin payına 
düşən silahlar da İrəvana göndərildi. Ancaq bizə silah verilmir və qatarlarla 
Azərbaycandan keçən rus əsgərlərinin silahlarını bizə aid olduğunu və bunları 
almağımızın gərəkliyini bildirirdilər. Qatarların keçəcəyi vaxt əvvəlcədən Gəncə 
Milli Komitəsinə bildirildi. Ancaq bu zaman ingilis və  fransız diplomatları  ilə  
hərbi     mütəxəssislərin  Tbilisiyə  tez-tez gəlib-getdiklərini   gizlicə   öyrəndik.   
Gürcü   və   ermənilər   ingilis   və fransızlardan   aldıqları   pullarla   erməni   və   
gürcü   korpuslarını hazırlamaqla məşğul  idilər.  Ancaq nəticədə heç  bir şeyə  nail 
olunmadı.  Pullar və sərf olunan zəhmətlər hədər getdi. Bakıda yerləşən  rus   və  
46 
 
erməni   qüvvələrinin   Gəncə   üzərinə   hücuma hazırlaşdıqlarını duyurduq. Bu 
zaman Tbilisidən hərəkət edən bir rus korpusunun Gürcüstan tərəfindən 
sərhədimizi keçərək Gəncə xalqı  ilə haqq-hesab çəkməyə  gəldiyini  Tbilisidən  
vurulan  bir teleqramla öyrəndik. Vaqonlara doldurulmuş korpus bütün təchizatı ilə   
Gəncə   üzərinə   gəlməkdə   idi.   Ancaq   qatar  sürətlə   deyil, zəncirləmə üsulu 
ilə hərəkət edirdi. Yəni vaqonların əllicə metrə sağında və solunda piyada əsgərlər 
gəlməkdə idilər. Vaqonlardakı rus əsgərləri tüfəng mənzili daxilində nə qədər canlı 
görürdülərsə nişan alıb vururdular. Rusların bu vəhşiliyinə qarşı yolboyundakı olan  
kəndlərdə   olan  xalqımız  və  rus  əsgərləri   ilə  dolu  olan vaqonlara atəş  açır,  
ruslara  böyük  ziyan  verirdilər.   Ruslar  ilə sərhədimizi keçib Şəmkir stansiyasına 
qədər - 135 km-lik yolu – iki gün, iki gecə qət etdikləri    vaxtda daima yolboyunda 
yerləşmiş kəndlərimizin sakinləri tərəfindən atəşə tutulmuşdular. Hələ gecə 
qaranlıq düşəndə kəndlilər vaqonlara daha çox yaxınlaşır və rus əsgərlərini daha 
asan məhv edirdilər. 
Ruslar Şəmkir stansiyasına gəlib çatdıqları zaman artıq xalq qüvvələrinin 
qarşısında dayana bilməyəcəklərini yəqin edib təslim olmağı məqsədəuyğun hesab 
etdilər. Biz onları Şəmkir stansiyasında qarşılamağa hazırlaşarkən hər cür tədbirləri 
görmüşdük. Mühasirəyə alındıqlarını anlayan ruslar bizə ağ bayraqlı bir 
nümayəndə heyəti göndərdilər. 
Biz ağbayraqlı rus nümayəndə heyətini qarşıladıq. Görünüşlərindən çox 
pərişan olduqları aydın görünürdü. Bizə korpus komandanının səlahiyyətli bir 
heyəti ilə görüşmək istədiyini bildirdilər. Mən bir yoldaşımla getdim. Biz qatarın 
durduğu yerə yaxınlaşarkən bir dəstə əsgərlə qarşılaşdıq. Rus əsgərlərinin vəziyyəti 
çox pərişan idi. onlar bizim ətrafımıza toplaşaraq «Lənət olsun, biz bu silahları 
verməyə çoxdan razıyıq. Artıq yetər, biz öz evimizə sağ-salamat getmək istəyirik» 
deyirdilər. 
Vaqonları   keçərək   korpus   komandanının   olduğu   vaqona gəldik. 
Ancaq   yolda   qorxunc   bir   mənzərə   ilə   qarşılaşdıq. Vaqonlarda   saysız-
hesabsız   yaralı   var   idi.   Bir   də   yollarda kəndlilərimiz tərəfindən vurulan 
əsgərlərin meyidlərini odun kimi vaqon aralarında düzmüşdülər. Bizi bir vaqona 
mindirdilər. Vaqon teleqraf tellərinə bir tellə bağlı idi. Görünür, onlar ya Tbilis ilə, 
ya da Bakı ilə danışırdılar. Biz içəri girən kimi danışığı kəsdilər. Vaqon içində ayaq 
tərəfdə əmrə hazır olan bir neçə əsgər dürmüşdü. Gənc və tək olduğu  bir ehtiyat 
zabiti  bizə özünü korpus komandanı Vasiliyev deyə təqdim etdi.  Daşıdığı 
rozetdən  hüquqçu  olduğu məlum idi. biz komandanın gənc olmasına 
təəccüblənmədik. Çünki artıq   rus   əsgərlərinin   maaşa   qulluq  edən   zabitlərini      
çoxdan özlərindən uzaqlaşdırmışdılar. Komandan bizdən kimlər olduğunu soruşdu. 
Milli Komitə üzvü olduğumuzu söylədik. Vasileyev bizə «vəziyyəti   bir-birimizə   
izah   etməyə   ehtiyac   görmürəm.   Rus idarəsinin    süqutundan    bəri    anarxiya 
qasırğası hər tərəfi bürüməkdədir. Bütün gördüklərimiz anarxiyanın nəticələridir» 
dedi. Mən  ona  cavab  olaraq  «biz  anarxiyanı  beşikdə  boğduq.  Milli 
47 
 
qüvvələrimiz     milli     nizam-intizama   sadiq     olmaqla     milli rəhbərlərimizin 
əmrlərinə tabedirlər. Buraya qədər gördüklərimiz anarxiya deyil, xalqımızın 
əsgərlərinizin vəhşi hərəkətlərinə haqlı etirazıdır. Siz iki aydan bəri bu ölkədən quş 
uçmaz, karvan keçməz olduğunu hələ öyrənmədinizmi? Siz nəyə güvənərək yola 
çıxdınız? Bu gün siz burada bir korpusunuz və qarşınızda heç bir şəkildə hərbi 
təlim-tərbiyə görməmiş xalq qüvvələri mövcuddur. (110) Hər halda ən böyük 
qüvvənin xalq qüvvəsi olduğunu bilirsiz. Hələ o xalq türk xalqıdır və qarşısındakı  
rus əsgərlərinin  heç bir mərəkəzə tabe olmadıqlarını da bilsələr vəziyyət tamamilə 
dəyişər. Bu vəziyyətdə bizə təslim olmaqdan başqa bir çarə qalmır» dedim. 
Rus əsgərləri sözümüzü dinləyərək təslim oldular və silahları alındıqdan 
sonra yenidən vaqonlara doldurularaq Rusiyaya göndərildilər. 
Artıq Gürcüstan tərəfdən rus əsgərlərinin gəlməyəcəkləri qənaətinə gəlmişdik. 
Ancaq daima həmişə olduğu kimi təhlükəni şimaldan gözləyirdik. Azərbaycanın qəlbi və 
mərkəzi Bakı rus və erməni əsgərlərinin işğalı altında idi. Bakını düşməndən 
təmizləmək lazım idi. Ancaq bu xalq qüvvələri ilə başa gələcək iş deyildi. 
Vəziyyətə bir çarə arayan Milli Komitə Gəncədə bir toplantı keçirdi. Toplantıya 
Milli Komitə üzvlərindən başqa şəhərin adlı-sanlı üzvləri də dəvət edilmişdilər. Bu tarixi 
toplantını açan Nəsib bəy vəziyyəti izah etdikdən sonra nitqini bu cümlələrlə bitirdi: 
«Xalqın içindən toplanmış xalq qüvvələrinin gördüyü işlər xalqın gözünün qabağında 
cərəyan etmişdi. Hər hərəkətimiz zəfərlə nəticələnmişdi. Ancaq bu qəhrəman 
hərəkatlar nəticəni əldə etməkdən çox uzaqdır. Bu dəfə Azərbaycanın mərkəzi Bakı 
düşməndən təmizlənməlidir. Əslində başsız bədən olmaz və yaşaya bilməz. Gerçək olaraq 
böyük bir yardıma ehtiyacı vardır və bu yardımı da bizə ancaq Osmanlı İmperiyası 
edə bilər. Burada Osmanlı İmperiyasına bir səlahiyyətli nümayəndə heyətinin 
göndərilməsini və hərbi yardım istənilməsini qərara alaq». Nəsib bəyin bu sözü sürəkli 
alqışlarla qarşılandı. Bu təşəbbüsün nəticəsinin müsbət olacağına bütün toplantı 
iştirakçıları inanmışdılar. Osmanlı İmperiyasına nümayəndə göndərilməsi üçün Milli 
Komitəyə tam səlahiyyət verildi. Ertəsi gün Milli Komitə rəisi mərhum Nəsib bəy 
məni yanına çağırtdırdı. Nəsib bəy məni Milli Komitə binasındakı otağında qəbul etdi 
və sözünə belə başladı: «Nağı, bilirsən ki, böyük toplantı Osmanlı Dövlətinə bir 
nümayəndə heyəti göndərmək üçün tam səlahiyyət verdi. Bu ağır və təhlükəli vəziyyəti 
səndən başqa heç kəsə tapşıra bilmərəm. Hər tərəfdə anarxiyadır və cəbhələr rus 
əsgərləri ilə doludur. Hərəkət etdiyin andan etibarən səndən heç bir şəkildə xəbər ala 
bilməyəcəyik. Sağ qalıb-qalmayağam haqqında da heç nə bilməyəcəyik. Ancaq sənə 
güvənirəm və düşmənə asanlıqla baş əyməyəcəyinə inanıram. Hüsaməddin bəy də 
çoxdandır ki, Türkiyəyə getmək istəyirdi. Mon isə ona mane olurdum.onunla bir xeyli 
söhbət etdim və razı qaldım. Hüsaməddin bəy də səninlə gedəcək. O, sərhəddi 
keçəndən sonra sənə hər cür yardım edəcək. O bizim kömək istədiyimiz Osmanlı 
İmperiyasının bir zabitidir. Hüsaməddin bəy xalqımızı gördü və görülən bütün işləri bilir. 
Orada türk ordusuna bir raport verəcək. Bizi dəstəkləyəcəyinizə əminəm». Nəsib bəy 
üzümə baxır və məndən cavab gözləyirdi. Ona «Nəsib bəy, vəzifə milli müqəddəsdir. 
48 
 
Yalnız düşmənə deyil, əcəl ilə pəncələşib vəzifəmi yerinə yetirmədən Allahın Əzrailinə 
də can vermərəm. Buna əmin ola bilərsiniz» dedim. Nəsib bəydən sonra Hüsaməddin 
bəylə də görüşdüm və ikilikdə hərəkət etməyə hazırlaşmağa başladıq. Ancaq hərəkətimizi 
çox gizli apardığımızdan heç kimlə vidalaşmırdıq. Tamamlanacaq bir işim qalmamışdı. Son 
olaraq Müzəffər bəyin yanına gedərək vəziyyəti anlatdım və Hüsaməddin bəy ilə 
birlikdə getdiyimizi söylədim. Bizə veriləcək şifrəsi olub-olmadığını soruşdum. Müzəffər 
bəy çox uzun bir şifrəsi olduğunu, ancaq ertəsi gün gəlib götürməmi xahiş etdi. Ertəsi gün 
gedib həmin şifrələri aldım, 
Gedəcəyimi bir də anama söyləmək lazım gəlirdi. Axşam erkəndən evə getdim. 
Anam məni görəndə çox sevindi: «Oğlum, necə oldu ki, evə belə tez gələ bildin?» deyə 
soruşdu. Anam haqlı idi. Heç vaxt gecə yarıdan əvvəl evə gəlməzdim. Həyatımda ən 
çətin sual qarşısında qalırdım. Məsələni anama necə anladacaqdım. Onun sevincli üzünü 
necə kədərləndirəcəyəm? Uzun müddət üzünə baxdım və üzərimə aldığım vəzifənin 
müqəddəsliyindən cəsarət alaraq: Ana, bu axşam bərabər yemək yeyəcəyik. Gecə də 
səninx otağında yatacağam. Sabah uzun bir səfərə çıxıram. İnşallah, sağ-salamat qayıdıb 
gələrəm» dedim. Daha sonra anama bu bu vəzifəni mənə Nəsib bəy tərəfindən verildiyini 
anlatdım. Anam ağlayaraq «Yox oğlum, mən sənə icazə vermərəm. Əgər məni 
eşitməyib getsən südümü halal etmərəm. Oğul, sən heç düşündünmü? Evdən bayıra, 
küçəyə çıxmaq da təhlükəlidir. Sən necə erməni və rus əsgərləri ilə dolu şəhərləri, 
cəbhləri keçib Türkiyəyə gedə biləcəksən. Bu həqiqətdə ölümə getməkdir. Mən necə 
razı ola bilərəm» deyirdi. Cavab verməyin çətin olduğuna baxmayaraq özümü 
topladım və «Ana, qərarım qətidir. Bu qərarımdan məni heç bir qüvvə döndərə bilməz. Sən 
mətin ol və mənə dua et. İnşallah sağ-salamat qayıdaram» cavabını verdim. Ertəsi gün Milli 
Komitəyə getdim. Etimadnaməni imzalatdırıb möhürlətdirdikdən sonra aldım. vidalaşma 
zamanı Nəsib bəy mənə «Nağı, sən İstiqlal Komitəsinin üzvüsən. Olub-keçənləri 
Osmanlı dövlətinə anlat və de ki: Millətimiz müstəqil yaşamağı qarşısına 
qoymuşdur və bu yolda hər cür fədakarlığı etmişdir. Azərbaycanın dörddə üçü bu 
gün rusların hakimiyyətindən qurtarılmış vəziyyətdədir. Onlar zəif yerimiz olan 
hərbi gücümüzü qüvvətləndirsinlər. Bizə qardaş əli uzatsınlar, əlimizdən tutsunlar 
və istiqlalımızı elan etməmizə kömək etsinlər. Ancaq bizi özlərinə ilhaq etmək 
istəsələr gəlməsinlər. Biz öz düşmənlərimizlə birtəhər hesablaşıb başımıza çarə 
qılarıq» dedi. Axşam yoldaşlar Hüsaməddin bəylə mənə axşam yeməyi 
verəcəkdilər. Butun yoldaşlar şair Əhməd Cavadın gəlməsini gözləyirdi. Milli 
Komitənin baş katibi olan şair Əhməd Cavad bir az sonra Nəsib bəylə birlikdə 
gəldilər. Gecə yarısına qədər yeyib-içdik, söhbət etdik və öpüşüb ayrıldıq. 
 
 
 
 
 
 
49 
 
TÜRKĠYƏNĠN YARDIMINI TƏMĠN ETMƏK 
 
Hüsaməddin bəylə mən stansiyaya gəldik. Səfərimiz gizli olduğundan heç 
kim bizi yola salmağa gəlməmişdi. 1918-ci iln yanvar ayı idi. Dostlarımızı, 
xalqımızı, ölkəmizi təhlükələr içərisində qoyub qatara mindik və Tbilisiyə yola 
düşdük. Sabah saat 8-də Tbilisiyə çatdıq və Xeyriyyə Cəmiyyətinə getdik. 
Cəmiyyətin rəisi doktor Xosrov bəylə görüşüb məqsədimizi bildirdik. Bizə 
Xeyriyyə Cəmiyyətinin üzvü olmağımıza dair sənəd verdi. Artıq bizim bu 
vəsiqələrlə bütün Qafqaz cəbhəsinin dolaşmaq səlahiyyətmiz vardı. Vəsiqələri 
aldıqdan sonra Xosrov bəylə vidalaşıb Batuma hərəkət etmək üçün stansiyaya 
gəldik. Ancaq nə bilet almaq, nə də Batuma getmək imkanı var idi. Çünki, rus 
əsgərləri üçün Azərbaycan yolu ilə Rusiyaya getmək təhlükəli olduğundan Batum 
yolu ilə getməkdə idilər. Batuma hərəkət edən qatarlara mülki şəxslərin minməsinə 
icazə verilmirdi. Belə bir çətin vəziyyət qarşısında qohumum Kazımı axtardım. 
Kazım dəmiryolumüfəttişi idi və Tbilisidə Azərbaycan xalqını təmsil edirdi. 
Vəziyyəti ona anlatdım. Kazım getdi və bir saatdan sonra gəldi. Bizə gülə-gülə 
«sizin üçün qatara kiçik bir vaqon qoşdurdum. Mən də sizinlə bərabər Batuma 
qədər gedəcəyəm. Ancaq stansiyalarda pəncərələrin qabağında oturmayın. Qatar 
hərəkət etdikdən sonra pəncərə önündə otura bilərsiniz. Vaqon isə özümün işim 
üçün Batuma gedirəm deyə ala bildim» dedi. Yolboyundakı stansiyalarda qatar 
durunca biz vaqonun içərisində bardaş qurub oturduq. Beləliklə, çox rahat şəkildə 
Batuma gəlib çatdıq. 
Batumda da rus əsgərlərinin əlindən tərpənmək olmurdu. Qatarla gələn rus 
əsgərləri paroxodların azlığından günlərlə Batumda qalmalı olurdular. Şəhər 
anarxiya içində idi və küçələrdə rus əsgərləri veyil-veyil gəzirdilər. Azacıq 
şübhələndikləri əsgərin zabit olub-olmadığını yoxlayırdılar. Zabitlər də 
qorxularından əsgər geyinmişdilər. Biz çox çətinliklə bunların arasından keçərək 
bir mehmanxanaya girə bildik. Əşyalarımızı bir otağa yerləşdirib bayıra çıxdıq və bir 
yeməkxanaya gedərək yemək yedik. Mehmanxanaya dönərkən mehmanaxana 
sahibi işıqları yandırmağı məsləhət gördü və işığı yanmayan otaqların rus əsgərləri 
tərəfindən alma biləcəyini söylədi. Mehmanxana sahibinə sabah səhər yeməyinə 
pul verdik və təzədən yatdıq. Sabah səhər yemək yeyərkən qapı döyüldü və içəriyə 
yeddi-səkkiz nəfər rus əsgəri girdi və zabit axtardıqlarını söylədilər. Hüsaməddin 
bəyin əynindəki dəri pencəyin çiynində spolet yeri axtardılar. Daha sonra 
axtardıqlarını tapa bilməyib çıxıb getdilər. Bizi Kazımı Tbilisiyə qayıtmaq üçün 
stansiyaya qoyub Batum Xeyriyyə Cəmiyyətinin sədri doktor Mahmud bəyin 
yanına getdik. Məqsədimizi anlatdıqdan sonra bizitəhlükəsiz bir yolla Türkiyəyə 
keçirilməsini xahiş etdik. Sonra birlikdə doktorun evinə gəldik. Evdə Tbilisidə nəşr 
olunan «Mola Nəsrəddin» jurnalının mühərrirlərindən Axıskalı Ömər Faiq bəylə 
görüşüb tanış olduq. Doktor onun da Türkiyəyə getmək istədiyini bizə əvəl 
söyləmişdi. Biz doktorun evində çay içib söhbət edərkən, qapının zəngi çalındı və 
50 
 
içəri bir şəxs girdi. Doktor hörmətlə qarşılayıb bizə də təqdim etdiyi bu şəxs əslən 
Qirəsunlu olub. Batumda tütün ticarəti edirmiş. Adı Bünyadoğlu idi. Doktor bizi 
Xeyriyyə Cəmiyyətinin üzvləri kimi təqdim etdi. Bünyadoğlu doktora «Mahmud 
bəy, sizdən xahişə gəldim. Bəlkə siz də siniz. Trabzon tərəfindəki rus əsgərlərinin 
Çəkilməsindən sonra Türk çeteləri Rum kəndlərinə hücum edirlər. Rumslar da 
mallarını, kəndlərini buraxıb Trabzona doğru qaçırlar. Biz bu vəziyyəti Tbilisidə 
olan hərbi komandantına da bildirdik. 
Trabzona bir nümayəndə heyəti göndərərək təhqiqat aparıb nəticəni də 
onlara bildirəcəyik. Göndərəcəyimiz bu heyətə Xeyriyyə Cəmiyyətinin üzvlərindən 
iki nəfərin də daxil edilməsini təmin etmənizi xahiş edəcəyəm» dedi. Bundan sonra 
doktor Mahmud bəy bizim üzümüzə baxdı və biz də «Bəli Mahmud bəy, əgər əmr 
etsəniz gedərik» dedik. Bünyadoğlu Tbilisidə Xeyriyyə Cəmiyyətindən aldığımız 
vəsiqələrin nömrələrini və adlarımızı dəftərinə qeyd edərək ertəsi gün Trabzona 
gedəcək paroxod ilə hərəkət edəcəyimizi söylədi. Ertəsi gün mindiyimiz paroxodda 
Bünyadoğlu bizi rum heyəti ilə tanış etdi. Hamısından böyük hörmət görürdük. 
Arada bir göyrətəyə çıxırdım. Bu zaman orada bir neçə erməni gənci gördüm. 
Bunların erməni olduqlarını üzlərindən və rus dilində danışdıqları zaman 
tələffüzlərindən hiss etmişdim. Bunların haraya getdiklərini öyrənmək üçün yanlarına 
yaxınlaşıb danışıqlarını dinləməyə başladım. Siyasi mövzularda söhbət edən bu 
gənclərdən ikisi erməni, digəri isə gürcü idi. Gürcü növbə ilə danışan erməniləri 
dinləyirdi. Ermənilərdən biri «Rusiyanın müharibədən çıxması bizim planlarımızı 
alt-üst etdi. Ancaq ümidimizi itirməmişik. Bütün dünyada hamı Anqlo-Saksonların 
müharibədə qələbə çalacaqlarını, Almaniyanın və Osmanlı dövlətinin isə məğlub 
olacağı qənaətindədir. Təbii ki, müharibənin sonunda Avropa dövlətləri Türkiyəni 
parçalayacaqlar. Biz erməni və gürcülər o zamana qədər hazırlaşaraq əl-ələ 
verməliyik. Ermənilərin və gürcülərin də Türkiyədə alacaqları torpaqlar vardır. Bu 
müharibədə Avropa ölkələri bizə kömək edəcəklər. Biz ermənilər düşündüyümüz 
bu planı Tbilisidə siz gürcülərə də bildirdik. Ayrıca Pontusçu rumlar ilə də 
razılaşdıq. Trabzon əv ətrafını Türkiyədən təmizləyərək rumlara verəcəyik. Onlar 
da bu bölgədə Pontus dövləti quracaqdılar. Böyük Avropa dövlətləri onlara yardım 
edəcəklərinə söz vermişdilər. Bütün bu planın tətbiq olunması və yerinə yetirilməsi 
üçün məşhur erməni fədaisi İqranyan da təlimatlandırılmışdır» deyirdi. Bütün bu 
eşitdiklərimi Hüsaməddin bəyə də anlatdım. 
Paroxodumuz trabzon limanına yanaşıb dayandı. Limanda bizi qarşılayan 
rumlarla birlikdə Mitropolitxanaya getdik. Rumlarla dolu olan Mitropolitxanada 
bizi bir salona gətirdilər. İçəridə rumların adlı-sanlı şəxslərindən 30-40 nəfər var 
idi. Mitropolit bizim rum dilində bilmədiyimiz üzündən Türkcə danışacağını 
söylədikdən sonra sözü vəkil olduğunu anladığımız bir ruma verdi. Vəkil çıxışında 
bu sözləri söylədi: «Möhtərəm qonaqlarımız, siz Trabzona gec gəldiniz və rum 
xalqının pərişan halını görmədiniz. Vəziyyəti sizə anlatdım. Sabah xalqımın laz 
çeteçelərindən çəkdiklərini öz gözlərinizlə görəcəksiniz. Gördükdən və müəyyən 
51 
 
qənaətə gəldikdən sonra birlikdə bir raport hazırlayıb və imzalayıb Qafqaz 
Seyminə bildirək» dedi. Vəkildən söz alıb danışan şəxs «Əfəndilər, bu torpaqlar 
Osmanlı dövlətinə aiddir. Ruslar bu torpaqları işğal etmişdilər və indi də çəkilib 
getdiklərinə görə Türklərin bu yerlərinə görə Türklərin bu yerləri geri almağa 
haqları vardır. Ancaq Rum kəndlərinə girənlər Osmanlı hərbi qüvvələri deyil, 
çeteçilər deyil- Törədilən bütün vəhşilikləri çeteçilər edirlər. Türklər heç bir zaman 
kəndlərə girib deyilən vəhşilikləri etməzlər, buna inanırıq» dedi. Bu şəxsdən sonra 
mən söz alaraq Rusiyada baş verən inqilabdan bəhs etdim və sözlərimə davamla 
«Rusiyada bu gün anarxiya hökm sürməkdədir. Hərbi və mülki idarələr 
dağılmışdır. Rusiyanın heç bir tərəfi mərkəzi hökumətə tabe olmur, sosialist 
cərəyanlar bir-birləri ilə çarpışmaqdadır. Rusiyada yaşayan qeyri-rus millətlər də 
mərkəzdən ayrılıb müstəqil dövlət qurma ərəfəsindədirlər. Məncə tədqiqatımızı 
başa vurduqdan sonra Osmanlı dövləti və ordusu ilə də görüşməliyik. Onlara bir 
heyət göndərərək vəziyyəti onlara da anlatmalıyıq» dedim. Sözlərim oradakıların 
heç birinin xoşuna gəlməmişdi. Hələ Ellen Komitəsinin rəisi Nikola əfəndi çox 
hiddətli bir şəkildə bu çıxışı etdi və mənə «Əfəndi, Osmanlı dövləti və ordusu ilə 
əlaqə saxlamağa səlahiyyətimiz yoxdur. Biz ancaq Tbilisi «Krayevvoysiyez»in 
istədiyi raportu verməliyik. Hələlik siz sabaha qədər istirahət edin. Sabah sizə rum 
kənd və kəndlilərinin halını göstərəcəyik» dedi. Nikola əfəndinin çıxışından sonra 
iclas bitdi. Biz içəridə dörd nəfər qaldıq: Mitropolit, Hüsaməddin bəy, bir rum və 
mən. Mitropolit ruma tərəf dönərək bizim istirahətimizin təmini ilə məşğul olmasını 
və ertəsi gün səhər tezdən də bizimlə birgə olmasını tapşırdı. Rumun bayıra 
çıxmasından sonra Mitropolit bizə «Əfəndilər, mən Almaniyada təhsil aldım. Həm 
almanların, həm də türklərin dostuyam. Eyni zamanda türk orduları komandanı 
Vahab Paşa ilə də xoş münasibətdəyəm. Dünən ondan bir məktub aldım. Rusların 
qoyub getdikləri ərzaq və sairlərin mühafizə edilməsini xahiş edir. Ancaq siyasi 
vəziyyət bambaşqadır. Erməni mücahidi Tiqranyan buraya 400 nəfər dəstəsi ilə 
gələrək bizim rum gəncləri ilə anlaşaraq Trabzon ətrafındakı bütün türk kəndlilərini 
dağıdıb bütün xalqını da məhv etmək istəyirlər. Onlar bununla da mərkəz Trabzon 
olmaqla rumların Pontus hökuməti qurmalarını təmin edəcəklər. Bu səbəbdən də 
sizin Osmanlı hökuməti ilə əlaqə yaratma və nümayəndə heyəti göndərmə 
təklifiniz xoş qarşılandı». Mitropolit daha sonra Vahab Paşanın göndərmiş olduğu 
məktubu bizə göndərdi. Məktubu oxuyan Hüsaməddin bəy Vahab Paşanı yaxşı 
tanıdığını, hələ hərbi məktəbdə müdir olduğu zaman  ona yavərlik etdiyini söylədi. 
Bundan sonra biz mitropolitə «Sabah vəzifəmizi yerinə yetirəcəyik, ancaq sonra 
geri qayıtmayacağıq. Əslində Türkiyəyə getmək istəyirik» dedi və bizə kömək 
etməyi xahiş etdik. Ayrıca olaraq İstanbulda Osmanlı hökumətinə onun türkləri 
himayə etdiyini və bizə yardım göstərdiyini söyləyəcəyimizi də bildirdik. Daha 
sonra mitropolitlə vidalaşaraq ayrıldıq. Gecə saat 10-da qaranlıq və tənha Trabzon 
küçələrində addımlayırıq. Bir diş həkiminin evi olduğunu qapıdakı lövhədən 
anlaşılan yerdə durduq. Bizi müşayət edən rum buranın oğlunun evi olduğunu dedi 
52 
 
və qapını döydü. Rum qapıya çıxan şəxsə türkcə «Bu iki qonaqdan biri sizdə, biri 
də bizdə istirahət edəcək» dedi. O gecə mən diş həkiminin evində qaldım. Mənə 
çox hörmət edirlər. Bizim Xeyriyyə Cəmiyyətinin üzvləri olduğumuzu, rum 
nümayəndə heyəti ilə Batumdan gəldiyimizi bilirdilər. Söhbət etməyə başladıq. Diş 
həkimi şübhəli və ümidsiz bir şəkildə «Baxanq vəziyyət nə olacaq» dedi.   Həkimin  
xanımı   «mənim  də  ümidim  yox.   Bunları  yola gətirmək   çətin   və   
imkansızdır.   Bir   türk   atalar   sözü   vardır: «Heyvanlarda qaz, insanlarda laz». 
Bunlar ishal olunmaz» deyirdi. Ertəsi gün mitropoltxanaya gəldik. Orada bizi 
gözləyən faytona Hüsaməddin  bəy, mən və Ellet Komitəsi rəisi Nikola mindik. 
Nikola  əfəndi   bizi   türk  çeteçilərinin   olduğu   yerə  aparacaqdı. Faytonla  
hərəkət  etdik.  Nikola  əfəndi  bizə  yolboyundala  rum kəndlərinin vəziyyətini 
göstərir. Türkcə suallar verir və kəndlilər də cavab verirdilər. Biz yol boyunca rum 
camaatının Trabzona tərəf getdiyini görürdük. Biz onlardan nə üçün kəndlərini tərk 
etdiklərini soruşduqda   cavablarında   türklərin   basqınlarından   qorxduqlarını 
bildirirdilər.   Onlara   «Türklər  ilə  bərabər  yaşadınız,   çalışdınız, birlikdə çiyin-
çiyinə düşmənə qarşı vuruşdunuz. Osmanlı ordusu geri çəkilincə yerlərini ruslar 
işğal etdilər. Bəlkə əvvəllər rusların gəlişinə sevinmişdiniz. Ancaq bir müddət 
sonra rus əsarətinin, rus vəhdətinin nə qədər ağır və çətin olduğunu anladınız. 
Türklərdən qorxmayın, onlardan qaçmayın. Türklər öz xalqına pislik etməzlər» 
deyirik. Ancaq rumlar israr və gələnlərin Laz çeterləri olduqlarını və onların  hər  
cür  vəhşi   hərəkət  etmələrinə   inanırdılar.   Dayana bilməyib «Sizin kəndinizə nə 
etdilər?» deyə soruşdum. Rumlar isə çeteləri   görmədiklərini,  ancaq      
görsəydilər     onları    sağ buraxmayacaqlarını söylədilər. Mənim sözlərimin 
Nikola əfəndinin xoşuna gəlmədiyini hiss edirdim. Yolumuza davam edirik. Nikola 
əfəndiyə «Əzizim, bunlar Öz kölgələrindən qorxurlar» dedim. O heç bir cavab 
vermədi. Bir az sonra faytonumuz dayandı. İrəlidə dərin bir uçurum var idi. orada 
olan rumlar bizə çeteçiləri göstərirlər. Biz həqiqətən  uçurumun o biri tərəfindən   
çeteçi   libasında silahlı insanlar görürdük. Nikola artıq geri qayıtmaq istəyirdi. Biz 
isə «Dur baxaq. Onlar ilə görüşüb kim olduqlarını müəyyənləşdirək» dedik. Ancaq 
Nikola əfəndi dərəyə enməyə razı olmadı. Mən də ona «Bizi iki   saat   burada   
gözləyin.   Biz   İslam   Xeyriyyə   Cəmiyyətinin məmurlarıyıq. Bizə qarşı hərəkət 
etməzlər» dedim. Nikola əfəndini orada qoyduq.  Hüsaməddin bəylə bərabər bir 
ağacın ucuna cib dəsmalı  bağladıq və  dərəyə  endik.  Çeteçilərdən  iki  nəfər bizi 
qarşılamağa   gəldilər.    Dərənin   dibində   çeteçilərlə   qarşılaşırıq. Salamlaşdıqdan 
sonra  bizdən kim olduğumuzu  soruşdular.  Mən cavabverməyərək Hüsaməddin 
bəyə artıq vəzifənin sənə keçdiyini söylədim. Çeteçilər rəsmi olduqlarını və 
Qəhrəman bəy adında bir yüzbaşının rəhbərliyi altında olduqlarını söylədilər.  
Hüsaməddin bəy «Övladlarım, bizi Qəhrəman bəylə gorüşdürün» dedi. Bir xeyli 
getdikdən sonra bir kənddə Qəhrəman bəylə qarşılaşdıq. Qəhrəman bəy 
Hüsaməddin bəylə qohum çıxdı. Axşam yeməyinə Qəhrəman bəyin qonağı olduq. 
Gecə keçənə qədər biz Qafqazdan Qəhrəman bəy  də  Türkiyədən  bəhs  etdik.   
53 
 
Ertəsi  gün  bir  də  bələdçinin müşayiətində Pulatxana limanına endik. O gecə 
Murad bəy adlı bir şəxsin evində qonaq qaldıq. Pulatxanədə bizi Tireboluya 
aparacaq bir  qayıq   tutdular.   Dəniz  çox  təhlükəli   idi.   Fırtınalı   şəraitdə 
Tireboluya çatdıq. Orada da bir gecə qaldıq. Tirebolu Qara dəniz sahilində çox 
abad bir qəsəbə idi. Rusların mənfur üzvləri, kirli çəkmələri o sevimli qəsəbəni 
fəlakətə uğratmamışdır.  Tirebolda bizdən əvvəl Batumdan gəlmiş mühərrir Ömər 
Faiq bəylə görüşdük. Daha sonra nahiyyə müdiri vasitəsi ilə bir motorlu qayıq 
istədik. Qiresun valisi motorlu qayığın sabah səhər Tireboluda olacağını bildirdi. O 
gecəni Tireboluda keçirdik.  Ertəsi gün səhər tezdən qalxaraq hazırlaşdıq. Ömər 
Faiq, mən və Hüsaməddin bəy Tirebolu limanına endik və motorlu qayığı 
gözləməyə başladıq. Hər üçümüz də sevinc içində gah söhbət edir, gah da dərin 
düşüncələrə qərq olurduq. Bir ara mən yuxulu kimi öz-özümə danışmağa başladım: 
«Əgər Türkiyənin yardımını almağa müvəffəq olsaq istiqlalımızı elan edər və 
müstəqil olarıq. Beləliklə, dünyada ikinci bir Türkiyə yaranmış olar». Mən hələ 
sözlərimi bitirməmiş Ömər Faiq bomba kimi partladı: «Sən nə söyləyirsən? 
Sarıqamışda on minlərlə şəhid verən Türkiyə Qafqazı işğal etməyəcəksə sizə necə 
istiqlal verəcək hə». O belə bağırır, həm də məni hədələyirdi: «Sən Osmanlı 
dövlətinin rəhbərləri ilə görüşəcək və fikrini anladacaqsan hə. Sən zindanlarda 
çürüyəcəksən». Bu sözlərdən sonra Ömər Faiq çıxıb getdi. Bu hadisədən üzülən 
Hüsaməddin bəy mənə «Mən hökumətin İstiqlal haqqındakı fikrini bilirəm. Ancaq 
sən Azərbaycan münəvvərlərinin fikrini söyləyirsən. Bu fikir və istək yalnız sənə 
aid deyil ki. Mən də hökumətə raport verəcəyəm və Azərbaycanda görüşdüyüm 
bütün münəvvərlərin hamısı eyni fikirdə olduqlarını raportumda göstərəcəyəm» 
dedi. Bir neçə saat sonra Ömər Faiq qəsəbədən qayıtdı və yanımıza gəldi. Ancaq 
danışmırdıq. Bu zaman uzaqdan motorun səsini eşitdik. Bir az sonra motorlu qayıq 
gələrək körpüyə yanaşdı və bizi götürdü. Motorlu qayıqda Ömər Faiqlə üzbəüz 
oturduq. 
Qiresuna çatarkən hökumət nümayəndələri, xalq və məktəb tələbələri bizi 
qarşıladılar. Qiresunun Bələdiyyə rəisi də bizə bir ziyafət verdi. Ertəsi gün 
hazırladıqları atlarla yola çıxdıq və at belində keçən bir günlük yolçuluqdan sonra 
da Qafqaz Cəbhəsi qərargahının yerləşdiyi Suşehrinə yaxınlaşdı. Onlarla birlikdə 
ordu qərargahına gəldik. Bu zaman mənim sevincimin həddi-hüdudu yox idi. 
Birnəfəsə ordu komandanına söyləyəcəklərimi düşünürdüm. İlk öncə  Qafqazda  
rus  ordu  qüvvələrinin,  rus   çar  idarə-üsulunun qalmadığını    bildirəcəyəm.    Nə    
qədər    məmnun    olacaqlarını düşündükcə sevincim bir neçə qat da artırdı. 
Nəhayət növbə ordu komandanı Vahab Paşa ilə görüşməyimizə gəldi. Paşanın 
duruşu, baxışı, çevikliyi, əzəməti və ədası məni məftun edirdi. Vahab Paşa 
danışmağa başladı. O danışır, mən dinləyirdim. Ancaq dinlədikcə də sevincim    yox    
olur    və    qulaqlarıma    inanmırdım.    Kefininin pozulmasına əhəmiyyət 
vermirəm. Həyatımda kim bu sözləri mənə söyləməyə cəsarət edə bilərdi. Əziz 
oxucularım, anladanda siz də təəccüblənəcəksiniz:   Vahab  Paşa  «Mən  bir  neçə  
54 
 
ildir  Qafqaz cəbhəsi komandanıyam.  Qafqazlıları  tədqiq edib öyrəndim.  Siz 
qafqazlılar da, biz albaniyalılar kimi təmizliyi sevirsiniz. Bu pis türk nəfərlərini 
həm də bu görkəmdə Qafqaza göndərə bilmərəm» deyir. Məni elə bil ildırım 
vurdu. Heç bir cavab vermədim. Alban, bu söz mənə o qədər yad deyil. Ancaq yer 
üzündə alban deyilən bir millətin  varlığından  xəbərdar  deyiləm.   Çünki,  rus  
məktəbində oxumuşdum. Osmanlı tarixi də qısa olaraq keçilirdi. Kiçik bir millət 
olan albanlardan isə bəhs olunmamışdı. Ancaq Balkan müharibəsini izlədiyimdən 
müharibə əsnasında İşkodrada Əsəd Paşa adlı bir diviziya komandiri  olan albanın  
Osmanlı dövlətinə qarşı üsyan etdiyim rus qəzetlərində oxumuşdum. 
Mən Vahab Paşa ilə görüşərkən Ömər Faiq də yanımda idi. Vahab Paşa 
Hüsaməddin bəylə ayrıca görüşmüşdür. Ertəsi gün hərəkət edəcəyimiz zaman 
Hüsaməddin bəyin paşa tərəfindən saxlanıldığını öyrəndik. Hüsaməddin bəylə bir 
xeyli görüşə bilmədik. Görüşərkən bir-birimizə sarılaraq öpüşdük. Hüsaməddin 
bəyə dərdimi danışmaq üçün fürsət tapa bilmədim. Ömər Faiqlə isə danışmırdıq. 
Ancaq hərəkətlərindən onun da bu işə mənim qədər sıxıldığını anlayırdım. Vahab 
Paşa Baş komandan olan Ənvər Paşadan bizi bir an əvvəl İstanbula yola salmaq 
əmri almışdı. Bizi araba ilə Sivasa, oradan da avtomobillə Uluqışlaya qatara 
çatdırdılar. Yol uzunu biz iki yolu bir-birimizə nifrət edirdik. İki küsmüş məmur 
kimi rəsmi danışırdıq. Ancaq hər ikimiz də bizimlə təmasda olanlara bu incikliyimizi 
hiss etdirmirdik. Qatarlar kömür olmadığından odunla işləyirdi. Bu da onların 
sürətlərinin zəif olmasına səbəb olurdu. 
Uluqışladan Konyaya getdik. Konya stansiyasında bizi vali və «İttihat və 
Tərəqqi»nin məşhur şəxslərdən Müammar bəy qarşıladı. Bizi şəhərə apararaq 
gəzdirdilər. Həzrəti Mevlanayı ziyarət etdik. Məktəbləri dolaşdıq. Bələdiyyə rəisi 
bizə bir ziyafət verdi. Daha sonra bizi stansiyaya qədər ötürdülər. 
Konyadan qatarla Karahisara gəldik. Qatar dayandı, günəşli bir gün idi. 
Karahisar şəhərinin mənzərəsi məni çox cəlb etdi. Stansiya müdirindən qatarın 
burada nə qədər dayanacağını soruşdum. «Hər halda üç saatdan az deyil. Nə üçün 
soruşurdunuz əcəba?» dedi müdir. Mən də «Qəsəbəyə getmək istəyirəm. Bura 
mənim çox xoşuma gəldi» dedim. Qəsəbə stansiyaya çox yaxın idi. gedib qəsəbəni 
gəzdim. Müharibə illərində Qafqaza Türkiyədən quru yemiş gətirilməmişdi. Çox 
gözəl şəkildə düzülmüş əncirləri görüb qibtə etdim. Baqqala yaxınlaşaraq mənə bir 
az əncir verməsini söylədim. Ancaq baqqalın nə qədər istədiyini soruşması 
qarşısında çaşdım. Bir az verməsini söylədim. Mənə «bir kilo verimmi?» deyə 
soruşdu. O vaxt kilo yerinə okka işlənirdi. Mən də verilməsini söylədim. Bir kiloya 
xeyli əncir düşmüşdü. Ancaq zərəri olmadığını düşündüm. Yolda çoxlu əsgər var 
idi. Onlarla bölüşdürməyi nəzərdə tuturdum. Türkiyədəki ölçüləri bilmədiyim kimi 
pulun növlərini də bilmirdim. Bildiyim yalnız kağız lirə idi. Lirəni  baqqala  
uzatdım.   Lirəni  alan  baqqal  yabançı   olduğumu anladığmdan mənə «Baxın, bu 
kağız lirə beş məcidiyyədir (köhnə söz Türkiyədə 20 quruşluq gümüş pul, C.Q., M. 
Ə.)» dedi və mənə dörd ədəd kağız pul verdi (dörd küncündə 20 yazılı). Baqqal 
55 
 
sözlərinə davam edərək «Bunlar da bir məcidiyyə. Bir məcidiyyə də əncir. 
Hesabımız tamam» dedi. Baqqaldan ayrıldım. Yolda ölçülərdən okkayı, pul 
növlərindən də məcidiyyəni öyrəndim deyə düşünürdüm. 
Yolumuza   davam   edərək   şəklini   gördüyümüz,   özünün həsrətini 
çəkdiyimiz İstanbula - Heydər Paşa stansiyasına gəldik.Mən İstanbulu ilk dəfə 
görürdüm. Ömər Faiq isə İstanbulda olmuş və hər tərəfini yaxşı tanıyırdı. Qatar 
dayandı. Ömər Faiq və mən qatardan düşüb körpüyə endik. O, ildırım sürəti ilə iki 
bilet aldı və paroxoda mindik və o biri tərəfə keçib körpüyə çıxdıq. Sonra bir 
faytona   minərək   Meserret   mehmanxanasına   gəldik.   Kiçik   əl çantalarımızı 
mehmanxanada qoyəraq bazara getdik. Ömər Faiq bizə nə lazım olduğunu 
söyləyərək bir bağlama düzəlməsini sifariş etdi. Məmurlar bizdən pasportlarımızı 
göstərməyimizi xahiş edirlər. Biz də   göstəririk.   Bu   zaman   mağaza   müdiri   
bizə   yaxınlaşaraq pasportumuza baxır və bizə «Əfəndim, biz burada malları 
sənədlə satırıq. Onun üçün də məmurlar sizdən sənəd göstərməyi xahiş etdilər.   
Siz bu  dövlətin,  millətin  qonağısınız,  ən  əmr  etsəniz verərik» deyir. Daha sonra 
bizə lazım olan əşyaları yığıb bağladılar. Pulunu soruşduq. Müdir təkrar müdazilə 
etdi və «biz sizdən pul almayacağıq» dedi. Nə qədər israr etdiksə fayda vermədi, 
yəni pul almadılar. 
Biz    bu    yarım    ay    müddətində    təmizlənməyə    imkan 
tapmamışdıq. Boş vaxtımızdan dərhal istifadə edib hamama getdik və sonra yenə 
mehmanxanaya getdik. Mehmanxanaya gələndə artıq bizi ümumi  işlər müdirinin 
müavini Əsəd bəy (sabiq Amasiya vəkili)  gözləyirdi.  O, bizə  «Əfəndim,  biz sizi 
Heydər  Paşada qarşılamağa getdik. Ancaq sizi tapa bilmədik. Bu mehmanxanada 
olduğunuzu öyrənərək dalınızca gəldik. Sizin üçün «Pera Palas» mehmanxanasında 
otaq hazırlanmışdır, oraya gedəcəyik» dedi. Əsəd bəy bizə axşam saat beşdə sizi 
Babi Alidə Baş nazir həzrətləri ilə görüşdürmək üçün gəlib aparacağını söylədi və 
getdi. Saat hələ iki idi. Ömər Faiqlə danışmadığımdan bizə ayrılan otaqda oturub 
dərin düşüncələrə dalıram: «Demək saat beşdə Tələt Paşa ilə görüşərək vəzifəmi 
yerinə yetirəcəyəm. Mənim üçün heç bir mane yox idi»-Ömər Faiq qəzet oxuyurdu. 
Saat dördün yarısı. Vaxt yaxınlaşır. Mən yerimdən qalxaraq Ömər Faiq bəyə 
yaxınlaşıb «Faiq bəy, bir az sonra sizinlə birlikdə Osmanlı dövlətinin Baş naziri ilə 
görüşməyə gedəcəyik. Bilirsiniz ki, sizin vətəniniz Ahıskadır. Sizinlə bizim 
aramızda    Gürcüstan    vardır.    Gərək    Gürcüstandan    o   tərəfə keçməyəsiniz. 
Ora Azərbaycandır və sizin ölkənizlə heç bir əlaqəsi yoxdur. Ora haqqında söz 
söyləmək yalnız mənim səlahiyyətim daxilindədir. Bir-birimizi başa 
düşməməyimizə burada son qoyaq. Mənim söyləyəcəyim sözlərin məsuliyyəti 
mənə aiddir» deyirəm. Ömər Faiq bu sözlərimə heç bir cavab vermir. Daha sonra 
Əsəd bəylə birlikdə Babi Aliyə gəlirik və düz saat beşdə də Tələt Paşanın 
kabinetinə giririk. Sevincim və həyəcanım bir-birinə qarışmışdı. Kabinet böyük bir 
otaqdan ibarətdir. Baş tərəfdə böyük bir masa vardı. Tələt Paşa masanın arxasında 
oturmuşdu. Sağ tərəfində isə Xəlil bəy (Menteşe) oturmuşdu. Masanın qabağında 
56 
 
iki boş stul var idi. Biz masaya yaxınlaşıb görüşür və otururuq. Mən etimadnaməmi 
çıxarıb Tələt Paşaya verdim. Aldı oxudu və möhürdəki ay-ulduzun gözəlliyindən 
çox məmnun qalaraq etimadnaməni Ənvər paşaya və Xəlil bəyə göstərərək 
«möhürdəki ay-ulduzun gözəlliyinə baxın» dedi. Mən sözə başladım «Əziz 
paşalarım, Azərbaycan xalqı 100 ildir ki, hakimiyyətinin zülmü altında inləməkdə 
idi. Qafqaz Rusiya tərəfindən işğal olunarkən səkkiz xanlığın xalqı  olan azərilər, 
yəni dini bir.  Bili  bir,  adət və  ənənələri bir olan  millətimiz Türk millətidir. 
Millətimiz rus hakimiyyətinə qarşı gecəli-gündüzlü hər fədakarlığa  qatlaşaraq  
çalışdılar.  Bu  çalışmaların  rus  çarlığının devrilməsində böyük rolu olmuşdur.  
Qafqazda başsız qalan rus ordusu   pərişan   halda   idi.   Millətimizin   silahlı   
qüvvələrinin hücumuna, təzyiqinə dözə bilmədilər. Onlar az bir vaxtda silahlarını 
ataraq çəkildilər. Azərbaycanın hər tərəfində xalqı idarə edə biləcək milli komitələr 
quruldu.  Artıq anarxiyadan heç bir əsər-əlamət qalmadı.   Ancaq bu   gün  üçün  
yaxşı   olan  bu  vəziyyət  sabah təhlükəlidir.   İqtisadiyyatımız,   ictimai   
vəziyyətimiz,   imanımız, mədəniyyətimiz hər sahədə rus millətindən qat-qat üstün 
olduğu da azəri türklərinin istiqbalı qaranlıq görünür. Müstəqil yaşamağa öyrənmiş 
millətimizin böyük bir nöqsanı vardır. Xalqımızın vaxtilə hərbi təlim və tərbiyədən 
məhrum edilməsi və rus çarı Dəli Pyotrun vəsiyyətnaməsi gərəyincə İran və 
Türkiyə, Rusiya himayəsi və nüfuzu altına keçmədən Qafqazdan əsgər alınmasını 
əmr etməsi bu əsikliyi doğurmuşdur. Azərbaycan xalqı sizdən yardım gözləyir.Siz 
qardaş əlinizi bizə uzadaraq yardım edin. Müstəqil olaq. Siz bizi  çəkib öüzünüzə 
qatmaq istəsəniz biz buna razı ola bilmərik. (Bu zaman mərhum Tələt Paşa 
salondakılara «baxın ilhakı nə gözəl türkcə anladır» dedi.) bizə böyük hərbi qüvvə 
göndərməyin. Bizə hərbi mütəxəssis və çavuş kadrları göndərin. Bizdə az bir 
zamanda böyük hərbi qüvvə qurmağın imkanı vardır. Türk olduğumuz üçün 
istənilən qüvvə qanımızda mövcuddur. Xalqımızm milli qüvvətinə güvənərək az 
bir zamanda rusları torpağımızdan təmizləyib ata bildik». Mən sözümü 
bitirmişdim. Tələt Paşa Xəlil bəyə baxaraq «Bravo xəlil bəy» dedi və bizə tərəf 
dönərək «Əfəndim, dünən firqə mərkəzində bu məsələni müzakirə edirdik. Xəlil 
bəy nəyin bahasına olursa-olsun hər fədakarlığa qatlaşıb Qafqazda bir İslam dövləti 
qurmamız fikrini müdafıə edirdi. (Mən dərhal sözə qarışdım: «Bəli, biz islamıq, 
ancaq Türk olduğumuzdan Milli Türk hökuməti qurulmasını düşünürük və 
istəyirik» dedim). Bu vəziyyətə çox məmnun olduq və «inşallah edəcəyik» dedik. 
Danışıqlarımızın rəsmi hissəsi bitmişdi. Mən Birinci Dünya müharibəsinin 
ilk illərində rus mətbuatının «Osmanlı dövlətinə ən ağır zərbəni ingilis ordusundakı 
müsəlmanlar, xüsusilə də ərəblər vurur» deyə yazdığım söylədim və «Bu din 
qardaşlarımızın içində Türk mehmetçiyini də nişan alaraq canına qıyan bir kəs 
varmı?» deyə soruşdum. Bu suala Tələt Paşa belə cavab verdi: «Mən ərəblərin 
millətçi liderləri ilə bu məsələni müzakirə etdim və onları ərəb millətinin ingilislər 
tərəfində olmamasını razı saldım». Sözə Ənvər Paşa qarışdı. «Bunlardan başqa 
ingilislər ərəblərə müharibənin sonunda xilafəti bizdən alıb ərəblərə verəcəklərini 
57 
 
vəd etmişlər». Mən «Paşam, xilafəti də onlara verəydiniz» dedim. Ancaq bu 
sözlərə Ənvər Paşanın çox hirsləndiyini hiss etdim. Üzü qızardı və əsəbi bir səslə 
«ola bilməz, son nəfərin Xəlifə həzrətlərinin yanında şəhid olması gərək» cavabım 
verdi. Artıq söhbətimiz bitmişdi. Bu zaman Ömər Faiq «Paşam, mən qəzetçiyəm. 
Azərbaycan mətbuatında çox çalışmışam. Azərbaycan xalqı Türklüklərini qəti dərk 
etmiş bir millətdir. İstiqlala layiqdirlər. Güclü bir ədəbiyyata malikdirlər. Ancaq 
mənim xahişim budur ki, bizim qəzamız Ahıska düz Türkiyənin sərhəddindədir. 
Oranın sizə ilhaq olunmasını istəyirəm» dedi. Tələt Paşa «Əmin olun, Paşa 
həzrətləri bu arzunuzu yerinə yetirər. Sabah təşkilatı qurmağa başlayacağıq» dedi. 
Əziz oxucularım, bunu da əlavə edim ki, Osmanlı dövləti rəhbərliyi ilə görüşən 
zaman mən bir dövlətin səlahiyyətli vəkili deyildim. Danışıqlarımızda heç bir 
etiket yox idi. Böyük Türk Millətinin bir qolu olan azəri türkləri öz qüvvələrinə 
dayanaraq əsarət zəncirini qırmışlar, vətənlərini düşməndən təmizləmişlər. İndi də 
bir övladım böyük qardaşları olan Osmanlı İmperatorluğu rəhbərliyinin yanına 
göndərmişdilər. Bu görüş və anlaşma iki qardaşın dərdləşməsi idi. 
Qaldığımız mehmanxanaya gəldik. Sevincimin həddi-hüdudu yox idi. 
Ömər Faiqlə göz yaşları içərisində öpüşdük. Ömər Faiq lap düz yerində məni 
dəstəkləmişdi. Ertəsi gün Hərbi Nazirliyə dəvət edildim. Nazirlikdə cənab Yavər 
Kazım bəylə (Kazım Orbay) ilə görüşdüm. Digər yavərlər ilə də tanış oldum. 
Cənab Yavər Kazım bəy məni Umur Şərqiyə Ali Baş Hamba ilə tanış etdi. Yarım 
saatdan sonra məni Ənvər Paşanın kabinetinə gətirdilər. Ənvər Paşa məni gülə-gülə 
qarşılayıb qarşısında oturtdu və «dünən verdiyiniz məlumat məni çox sevindirdi. 
Sevincim və nəşəm hələ davam etməkdədir. Hərbi təlim-tərbiyə görməmiş xalq 
qüvvələri nə müdhiş varlıq, nə yenilməz qüvvə imiş» dedi. Mən də dərhal «Bəli 
Paşam, o xariqəni yaradan Türk millətidir. Paşam, mənim verdiyim izahat Azəri 
Türkləri haqqındadır. Rusiyada 35 milyon türk-müsəlman yaşamaqdadır. Bunlar 
Türküstan, İdil, Ural, Krım, Şimali Qafqaz və digər yerlərdə yaşamaqdadırlar. Bu 
saydıbım türk xalqları hər tərəfdə öz torpaqlarından rusları qovmuşdular. Artıq bu 
yerlərdə rus hərbi qüvvələri deyilən heç bir şey qalmamışdır. Ancaq təəssüf ki, əsil 
rus milləti 80 milyondur. Günün birində bu millət özünü ələ alacaq və ətrafını 
hədələməyə başlayacaqdır. Bizim təşvişimiz bu gün üçün deyil, sabah üçündür 
cavabını verdim. Ənvər Paşa «Bilirsinizmi ki, rus çarı devrildikdən sonra 
hakimiyyətə gələn Kerenski, müharibəni qələbəyə qədər davam etdirəcəyini bütün 
dünyaya elan edərək həm bizi, həm də almanları narahat etmişdir. çar üsul-
idarəsinin çürük olduğunu almanlar və biz bilirdik. Halbuki, Kerenski idarə etdiyi 
hökumətə deyil, 80 milyon rusa arxalanırdı» dedi. Paşa daha sonra mənə Qafqaz 
İslam ordusunun yaradılmağa başlandığını və bir yüksək rütbəli zabitlərlə təmin 
olunacağını, bunun üçün bir komissiya qurulduğunu anlatdı və «Sizin də 
komissiyada olmağımzı uyğun saydıq». İndi isə sizə gələcək Qafqaz İslam Ordusu 
komandanı şahzadə «Fərrux ilə tanış edəcəyəm» dedi. İçəriyə gənc bir zabit girdi. 
Ənvər Paşa bizi tanış etdi. Sonra birlikdə yavərin otağına keçdik. Orada da bir az 
58 
 
söhbət etdikdən sonra ayrıldıq. Şahzadə ilə bir daha görüşə bilmədim. Daha sonra 
Ömər Faiqlə Məclisi Məbusana (Deputatlar məclisi - C. Q., M. Ə.) getdik. Orada 
məclis rəisi Hacı Adil bəylə tanış olduq. Axşam Pera Palas mehmanxanasında 
hökumətin senzur idarəsi ilə mətbuatın anlaşması məqsədi ilə hökumət tərəfindən 
veriləcək axşam yeməyinə dəvət edilmişdik. Hacı Adil məndən məclis barədə 
fikrimi soruşdu. Mən də «Bəy əfəndi Məclisində 24 çalmalı saydım. Onların burada 
nə işi var?» deyə soruşdum. Hacı Adil bəy «İndi çox yaxşı vəziyyətdədir. İlk 
məclisimizdə 24 çalmasız tapa bilməzdiniz» dedi. Sonra mənə Qafqaz haqqında 
suallar verdi. Cavablarını bildiyim qədər verdim. Ən axırda isə Bakı milyoneri, 
xeyriyyəçi Hacı Zeynalabdin Tağını soruşdu. Ona Hacı haqqında bildiklərimi 
anlatdım (təfsilatı Ankarada nəşr edilən «Azərbaycan» dərgisində verilmişdir). 
  Bu zamanlar hər gün qurulacaq ordu ilə əlaqədar komissiyanın işində 
yaxından iştirak edərək müraciət edənləri yoxlamadan keçirdikdən sonra qeydə 
alırdıq. Ancaq görüşdüyüm siyasi xadimlərdən «İttihat və Tərəqqi» Partiyasının 
mərkəzi qərargahında yalnız Tələt, Ənvər və Camal paşaların Türk ordusunun 
Qafqaza getmələrini istədiklərini, digərlərinin isə buna razı olmadıqlarını 
öyrəndim. Mən demək olar ki, hər gün Ənvər paşa ilə göriişdüm. Görüşümüzün 
birində özümü topladım və Ənvər paşanın mənim xatirimi istədiyindən istifadə 
edərək dedim: «Paşam, sizinlə açıq danışmaq istəyirəm. Biz Qafqaz türkləri iki 
qüvvəyə inanırıq. Yuxarıda Allah, aşağıda Ənvər paşa. Eşitdiyimə görə sizin Nuru 
adlı bir qardaşınız vardır. Sizdən xahiş edirəm Qafqaza gedəcək hərbi qüvvənın 
başına Nuru Paşanı təyin edin. Paşam, ölkəmiz dünyanın ən zəngin yerlərindən 
biridir. Qocaman div olan Rusiyanı qudurdan, sağa-sola hücum etdirən Bakı 
neftidir. Bu ncftin 70%-i biz azəri türklərinindir. Xalqı zəhmətkeş və çalışqandır. 
Eyni zamanda olduqca qəhrəmandır. Bir də Paşam, sizin Qafqaza gedəcək hərbi 
qüvvələrə komandan təyin etdiyiniz şahzadəni hər axşam Pera Palas 
mehmanxanasının salonunda içki içib rəqs etdiyini görürəm. Qafqazda belə 
hərəkətləri xoşlamırlar». Ənvər Paşa məndən «Hacı bəy, sizin orada içki 
içmirlərmi?» deyə soruşdu. Mən isə bu suala «İçirlər Paşam, ancaq pivə kimi zəif 
alkoqollu içki olan şərab «Vodka» deyilən sərt içkidən isə ruslar istifadə edirlər. 
Bizdə içki içərlər, ancaq sərxoş olmaq üçün deyil» cavabını verdim. Məni dinləyən 
Ənvər Paşa «çox yaxşı» dedi. Sonra telefon edərək Qafqaza gedəcək zabitlərin içki 
içib-içmədiklərinin də yoxlanmasını əmr etdi və sonra mənə «Nağı bəy, Nuru çox 
gəncdir, necə olar?»dedi Mən də dərhal «Paşam, Nuru Paşanın Trablis-qərbdəki 
fəaliyyəti haqqında burada heç kəsdən məlumat ala bilmədim. Rus mətbuatı Nuru 
Paşadan və onun fəaliyyətlərindən uzun-uzadı bəhs edən materialları Qafqazda 
oxumuşdum. Və bir də Paşam, sizin qardaşınız olması yetər» dedim. Ənvər paşa 
«Yaxşı sabah söhbət edərik» dedi və ayrıldıq. 
Ertəsi gün Hərbi Nazirliyə gələndə dərhal məni Ənvər Paşanın yanına 
apardılar. Ənvər Paşa həmişə olduğu kimi məni yenə də gülərüzlə qarşıladı və 
«Bəli, Nağı bəy, istədiyiniz oldu» dedi. Mən də «Paşam, çox sevindim və sabah 
59 
 
bütün Qafqaz türkləri də sevinəcəklər» dedim. Ənvər Paşa məndən Azərbaycanda 
İsa Aşurbəyov adlı bir nəfəri tanıyıb-tanımadığını soruşdu. Mən də «Çox yaxşı 
tanıyıram, Paşam. Zəngin bir ailəyə mənsub, vətənpərvər bir şəxsdir» dedim. 
Ənvər Paşa ayrıca Aşurbəyovun türkiyəli Rüşəni bəy adında bir dostu olduğu və 
bunların mücadilə üçün pul istədiklərini söylədi. Rüşəni bəyi tanımırdım. Ancaq 
işin içinə pul məsələsi girincə iş dəyişmişdi. Ənvər paşaya «Paşam, iş dəyişdi. İsa 
bəy bakılıdır. Bütün Qafqaz təşkilatlarının məsrəfləri Bakıdan təmin edilməkdədir. 
Azərbaycanda, hələ Azərbaycanın mərkəzində pul məsələsi düşünülə bilməz. İsa 
bəy bunu məndən yaxşı bilir. Göndərməyin, mən məsuliyyəti öz üzərimə 
götürürəm. Bu işdə nə isə bir anlaşılmazlıq var» dedim. Ənvər Paşa mənim 
sözlərimi qəbul etdi və pul göndərilmədi. Bu zaman içəri bir paşa girdi. Ənvər paşa 
«bax istədiyin Nuru bu» deyərək bizi tanış etdi. Nuru paşa ilə birlikdə İslam 
ordusunun qərargahına gəldik. 
Günlər keçir. Nuru paşanın ştab rəisi miralay (polkovnik -C.Q., M.Ə.) 
Nazim bəylə birlikdə (İstiqlal savaşı zamanı Sakaryada şəhid olmuşdur) gərgin bir 
şəkildə çalışır və kadrları tamamlayırdıq. Mən vəziyyətdən çox razı idim. Nuru paşa 
həm özü işləyir, həm də bizi işlədirdi. Bu arada bir görüşümüz zamanı Ənvər 
Paşanı çox məmnun gördüm və bundan cəsarət alaraq «Paşam, sizdən Hüsaməddin 
bəyin rütbəsinin bir dərəcə artırılmasını xahiş dəyişdim» dedim. Ənvər Paşa «Nağı 
bəy, əsir düşən bir zabitin necə əsir düşdüyü tədqiq edilməlidir. Baxarıq günahı 
necədir?» dedi. Mən dərhal «Paşam, bizim orada görüşdüyümüz iş nəzərə alınırmı? 
Ruslar ilə mücadiləmizdə Hüsaməddin bəyin böyük rolu vardır» dedim. İki gün 
sonra Ənvər Paşa məni hüzuruna çağırdı. Dərhal etdim. Gülər üzlə «Nağı bəy, 
Hüsaməddin bəyin raportunu aldım və Çox məmnun qaldım. İstifadə edəcəyik. 
Özünün də rütbəsini bir dərəcə   yüksəltdim»   dedi.   Sevindim   və   ona   təşəkkür   
etdim. Hüsaməddin bəy raportunda general Əli Şıxlinskidən bəhs edirdi. Ənvər 
Paşaya «Paşam, Dünya müharibəsində biz azərilərdən dörd general rus ordusunda 
ordu komandanı olmuşdular. Yalnız bir gürcü generalı   korpus   komandanı   ola   
bilmişdir.   Azərilərdən   ordu komandanı   Səməd  bəy  mehmandarlı  rus-yapon  
müharibəsində korpus komandanı olaraq ən yüksək nişanım almışdı. İkinci general 
Əli ağa Şıxlinskidir. O, rus ordusunun artileriya üzrə müfəttişi idi. Üçüncü    
general    Xan   Naxçıvanskidir.    Dördüncüsü    isə   Xan İrəvanskidir. Bu 
generallar bizim ruslarla mücadiləmizdə heç bir rol oynamadılar» dedim. Qeyd 
komissiyasının işi davam edir, ancaq mən bu arada heç bir fikir bildirmirdim. 
Əslində qeyd olunanlardan heç kimi tanımırdım. Ancaq bir gün əslən qafqazlı olan 
Tahir adında bir müəllimin imam olaraq orduya daxil olmaq məqsədi ilə müraciət 
etdiyini gördüm. Etiraz etdim və dedim ki: «Qafqaza gedən ordu deyil ki, imamı 
olsun. Orada müəllim əfəndilərə iş yoxdur. Çünki oradakı müəllimlərə Dünya 
müharibəsində iştirak etmək qadağan olunmuşdur. Bir cümə axşamı Ənvər Paşa 
mənə «Nağı bəy, sabah sultan tərəfindən qəbul ediləcəksən. Saraydan avtomobil 
gəlib sizi götürəcəkdir» dedi. Cümə günü deyilən vaxtı avtomobil gəlib məni 
60 
 
Yıldız sarayına aparıldı. Sultan Rəşad namazda idi. Biz bir başqa otaqda söhbət 
edərək gözləyirdik. Sultanın namazdan çıxdığını bizə xəbər   verdilər.   Bayıra   
çıxdıq.   Bəhriyyə   orkestri   marş   çalır, vəkillərlə mən də sıraya düzülmüşdük. 
Sultan yanında da Ənvər Paşa salam almış vəziyyətdə bizə doğru gəlirdilər. 
Vəkillərin hamısı fəsli olduğu halda təkcə mən gümüşü papaqla gözə çarpırdım. 
Düz yanımıza   yaxınlaşdıqları   zaman   Sultan   Ənvər   Paşaya   məni göstərərək 
«Bu kimdir?» deyə soruşur. Ənvər Paşa «Qafqaz vəkili Nağı bəydir» cavabını 
verir. Sultan mənim türkcə bilib-bilmədiyimi soruşur və sonra yanımızdakı 
pilləkənlərlə yuxarı çıxaraq otağına girir. Biz də onun arxasınca pilləkənləri 
çıxaraq qarşıdakı otağa giririk. Bir az sonra Ənvər Paşa gələrək mənə «Nağı bəy, 
Sultanın hüzuruna qəbul olunurusunuz» dedi. Sultanın otağına bərabər girdik. Mən  
ədəblə  salam  verdim.   Sultan məni  gözləri  ilə  süzdü  və «Demək türkcə  
bilirsən»  dedi.  Mən  də  «Bəli   Sultanın,   mən türkəm» dedim. Sultan mənə 
«mən səni çərkəz zənn etdim» dedi. Mən dərhal «Qafqazda 5 milyon türk vardır. 
Bunların içərisində çərkəzlər    200000-ə    qədərdirlər»    dedim.    Sultan    Rəşad    
bu sözlərimdən məmnun olmadı və «demək zalım çar onları məhv edib tükətmiş» 
dedi.  Sonra o, mənə anasının    çərkəz olduğunu və çərkəzləri çox sevdiyini 
söylədi. Mən «Sultan həzrətləri, Rusiyada 35 milyon Türk-İslam vardır. Əsrlərlə 
zalım rus çarlarının zülmü altında   inləməkdə   idilər.   Allahın  köməyi   ilə   Çarı   
devirəcək zəncirləri qopardıq. Məni vəkil edərək «get müsəlmanların hörmətli 
xəlifəsinə   salamımızı    çatdır»   dedilər.    «Hamımız    sənə   dua etməkdəyik» 
dedim. Bu sözlərimdən çox məmnun olan    Sultan Ənvər   Paşaya   tərəf  döndü  
və   «Nağı   bəyə   üçüncü   dərəcəli məcidiyyə    verin»    dedi.    O    zaman   əncir   
aldığım   baqqalın məcidiyyələri yadıma düşdü. Ənvər Paşa «Sultan həzrətləri, 
Nağı bəy   və   yoldaşları   ruslarla   çətin   müharibələr   apararaq   onları 
Qafqazdan qovmuşlar. Müharibə medalının devrilməsini əmr edin» dedi. Biz 
bayıra çıxdıqda Ənvər Paşa əlimi sıxdı və əmirlərə verilən üçüncü məcidiyyə 
nişanı ilə təltif edildiniz, təbrik edirəm» dedi. Bu zaman anladım ki, alacağım 
məcidiyyə deyil, məcidiyyə nişanıymış. «İttiham və Tərəqqi» Partiyasının 
mərkəzindən doktor Baba Şakir ilə doktor Nazim bəylər mehmanxanaya gələrək 
vizit vərəqələrini mənim    üçün    qoyub    getmişdilər.    Bu    sualların    hamısına 
doğru-düzgün, ətraflı cavab verdim. Baba Şakir bəy Xocalarla inqilabımızda necə 
dil tapa bildiniz «Sizi başa düşdülərmi?» deyə soruşdu. Ona belə cavab verdim: 
Xeyr, Xocalar toplaşaraq bir İslam Partiyası qurdular. Şərait istəyirik dedilər. İlk 
zamanlar əhəmiyyət vermədik.   Bizim   partiyamız,   yəni   Türk   Ədəmi   
Mərkəziyyət Partiyası   bütün   milli   mənafelərimizə   cavab   verən   prinsipləri 
proqramında əks etdirdiyindən qüvvətli idi. Bütün ziyalılar, tacirlər və bütün 
hörmətli şəxslər partiyanın ətrafında sıx birləşdilər. Ancaq biz sonradan bu 
xocalıların əleyhimizə təbliğat apardıqlarının şahidi olduq. Onlar xalqa deyirdilər 
ki, Partiya lideri olan Nəsib bəy bir kitab nəşr edərək ətrafında gəncləri toplamış və 
Qurani Kərimin əleyhinə təbliğat aparır. Bunun qarşısını almaq məqsədi ilə biz 
61 
 
böyük bir xalq toplantısı təşkil edib onları xalq qarşısında təkzib edilməz dəlillərlə 
məğlub etdik. Biz bu xalq toplantısında xalqın təzyiqi ilə belə bir qərar çıxartdıq. 
Xocalar, mollalar camelərdə oturaraq, nigah kəsəcək, cənazə mərasimini idarə 
edəcək, xalqın anlamaq istədiklərini  izah  edəcək  və  qətiyyən  dünyəvi  işlərə 
qarışmayacaqlar. Dini işlərimizlə onlar, milli işlərimizlə yalnız biz məşğul 
olacağıq. Bu qərardan sonra da onlar heç vaxt bizim milli  işlərimizə mane 
olmadılar. Məsələ bununla da öz həllini tapmış oldu». 
Bir neçə gün sonra Nuru Paşanın hərbi mütəxəssislərdən ibarət kadrların 
təşkilini tamamladığı və hərəkətə hazır olduğu xəbərini aldım. «Nuru Paşanı 
Heydərpaşadan yola salırıq. Ənvər Paşa və yavərləri, digər paşalar və hökumət 
üzvlərindən bir neçə nəfər gözləmə salonundayıq. Qatar artıq yola düşməyə hazır 
və yola salanların hamısı perrona çıxırlar. Ənvər Paşa və qardaşı Nuru Paşa tək 
qalırlar. Məndə perrona çıxanlar arasında idim. Birdən məni çağırdılar, geri 
döndüm. Oradakılar məni «Sizi Nazir həzrətləri istəyir» dedilər, getdim. İki qardaş 
baş-başa dayanmışlar. Yaxınlaşıram. Ənvər Paşa bir əlini Nuru Paşanın, digər əlini 
isə mənim çiynimə qoydu və «Siz ikiniz də mənim qardaşımsınız. Sizə son sözüm 
bu» dedikdən sonra Qafqazda görəcəyimiz işlər haqqında təlimat verdi.»... 
Bir sabah yenə Hərbi Nazirlikdən çağırıldım. Məni Ənvər Paşa görmək 
istəmişdi. Mən içəri girərkən o, yerə gülərüzlə «Nağı bəy hazırsınızmı?» dedi. Mən 
də «Paşam hər dəqiqə hazıram» cavabını verdim. Paşa mənə «axşam saat 5-də 
Rəşid paşa paraxodu ilə Göstəncəyə, oradan da Braylova, sonra Ruminyadakı 
korpus ilə əlaqədar Trabzona gedib oradan Batuma gedəcəksiniz. Bir xahişini, 
istəyiniz varmı?» deyə soruşdu. Mən cavabında «tez getmək istəyirəm Qafqazda 
çox iş görmək lazım gələcək. İnşallah Nuru paşa müvəffəqiyyət qazanacaqdır. Mən 
onun üçün hər cür fədakarlıqları edəcəyəm. Əmin ola bilərsiniz» dedim. O, bir an 
üzümə baxdıqdan sonra «Nağı bəy «Umuru Şərqiyyə» rəisi Əli Basxana iki dəfə 
Sizə pul təklif etmiş, ancaq qəbul etməmisiniz. Sizə pul lazım olacaqdır. Mən 
istəyirəm ki, Siz Qafqazda xüsusi işlərinizdə deyil, Nuru ilə bərabər çalışasınız» 
dedi. Mən də «Paşam, pulum var. İki aydır Türkiyə torpaqlarındayam, ayaq 
basdığım andan etibarən Sizin hesabınıza yaşayıram. Əgər pula ehtiyacım olsaydı 
əmin olun ki, istəyərdim. Batuma qədər yenədə Sizin hesabınıza gedəcəyəm. 
Qafqazda isə pula ehtiyacım olmaz. Paşam, Sizə söz verirəm, fəxri olaraq üzərimə 
götürdüyüm vəzifəmi davam etdirəcəyəm» dedim. Ənvər paşa ilə vidalaşıb 
ayrıldım. 
Mən Türkiyədə İttihatçıları idealist bir insan xarakterinə malik olanlar 
kimi gördüm. Hamısında İslam Birliyi tərəfdarı kimi keyfiyyətlər gördüm. O, İslam 
Dünyasının varlığını hər şeydən, hər varlıqdan üstün tuturdu. Halbuki o, axırda ən 
böyük zərbəni müsəlman olan Ərəb Dünyasından yemişdir. 
 
 
 
62 
 
QƏZET ĠCMALI 
ERMƏNĠ MÜHƏRRĠRLƏRĠNDƏN 
 
A.İ.Petrosian «Abnovleniya» dərgisində Azərbaycan xalqına və onun 
müstəqil hökumətinin quruluşu dövründəki fəaliyyəti icmal olaraq belə 
fərqləndirmişdir. (Azərbaycan qəzeti, 15 noyabr 1919, Bakı, sayı 247). 
«Qısa zamanda demokratiya ailəsi içərisində yer alan ilk demokrat 
müsəlman türk dövləti olan Azərbaycan və onun əhalisini təşkil edən 
azərbaycanlılar hər şeydən əvvəl siyasi varlıqlarını böyük bir məharətlə bütün 
dünyaya göstərdilər. Azərbaycan hökuməti mövcudiyyəti dövründə xalq və 
mələkət üçün bir çox işlər gördü. Quruluşunun hələ ilk ilində ibtidai və orta məktəb 
açdı; ilk Universitet qurdu və müxtəlif mədəniyyət müəssisələri təsis etdi, 
kitabxanalar, oxu odaları yaradıldı, müxtəlif qəzet və dərgilər nəşr olundu; rüşvətə 
qarşı şiddətlə mübarizə aparıldı; ölkədə xalq üçün zəruri məhsulların qiyməti aşağı 
salındı; rəsmi və sosial işlər ciddi nəzarət altına alındı; xalqın mənafelərinə ziyan 
vuran idarə işçilərini amansız şəkildə cəzalandırdı; yeni bir ordu qurdu; və ən 
mühümü xalq arasında din və millət fərqi aradan qaldırıldı. 
 
 
QAFQAZA DÖNÜġ 
 
Axşam saat 5-də limandan Rəşid paşa paraxoduna minərək göstəncəyə 
gedirik. Paraxodda «Təşkilatı Məxsusə» tərəfindən Qafqaza göndərilən şəxslərlə 
görüşürəm. Bunlar sabiq sədr əzəm Kamil paşanın oğlu Fuad bəy, Bəkir Sami bəyin 
oğlu Şövkət bəy, təyyərəçi Camal və başqaları idi. nəhayət Göstənciyə çatdıq. 
Ancaq, burada bizə məlum oldu ki, Tuna çayında sərsəri bir mina görünmüşdür. 
Bu səbəbdən də çay ilə üzmək təhlükəlidir. Paraxodumuz Tuna çayına girə 
bilmədiyindən Göstəncidə gözləyəcək və sonra korpusda qatarla Göstəncəyə 
gələrək paraxoda minəcəkdir. Biz bu vəziyyət haqqında alman komandanlığından 
özümə bir tərcüməsi götürdüm. Mən Ruminiya mərkəzinin Görkəmli yerlərini 
gəzir və hərbi yeməkxanada da nahar edirdim.  türk zabiti mənə «Sizinlə bir alman 
zabiti görüşmək istəyir, əgər razı olarsınızsa, bərabər gedərik» dedi. Mən alman 
zabiti ilə görüşdüm. Almaq zabiti Qafqaz haqqında məlumat almaq istəyirdi. 
Mən də Rusiyanın siyasi və hərbi idarələrinin vəziyyətinin sıfra endiyini, 
hərbi qüvvələrinin tamamilə Qafqazdan qovulduğunu təfsilatı ilə anlatdım. 
Qafqazdakı türklərin müsəlman olduğunu və bir türkiyəli kimi düşündüklərini də 
anlatdıqdan sonra «Biz Qafqaz Türkləri siz almanları da sevirik. Müharibə 
əsnasında beş alman kəndinin sakinlərinin mallarını müsadirə etmək və özlərini də 
Sibirə göndərmək istədilər. İmkan vermədik və onlan himayə etdik. Ruslar daima 
bizlə hesablaşmaq məcburiyyətində qalmış və bizdən çəkinmişdilər» dedim. 
63 
 
Hilmi Paşanın komandanlığındakı Rumıniya cəbhəsi korpusu Rəşid Paşa 
paroxoduna mindirildi və Göstəncədən yola düşdük. Qara dənizdə Trabzon 
istiqamətində gedirdik. Vaxtaşın radioqramma ilə cəbhələrdəki vəziyyət haqqında 
məlumatlar alırdıq. Paroxodla getdiyimizin ikinci günü radioqramla Türk 
ordusunun Bammu işğal etdiyi bildirildi. Bundan sonra biz də Batuma gəldik. 
Paroxod limana yaxınlaşır. Paroxodu qarşılamağa gələnlərin yarıdan çoxu yaxından 
tanıdıqlarım idi. gəncədən, Bakıdan, Qarabağdan, Şəkidən və Azərbaycanın başqa 
vilayətlərindən, qəzalarından gələn yüzlərlə azəri türkü var idi. mən onları görüb 
tanıyıram. Onlar məni görə bilmirlər. Onların hamısı mənim Türkiyədə olduğumu 
bilirdilər. Ancaq mənim Rumıniyadan gələn ordunun içində olduğumu ağıllarına 
gətirmirdilər. Paroxod körpüyə tamamilə yan alır və artıq körpüdəkilər də 
paroxodun göyrətəsində olanları tanımağa başlayırlar. Məni göyərtədə görənlər 
təəccüblənirlər. Hamı sevinc içində idi. körpüdə çox gözəl bir mənzərə yaranmışdı. 
Paroxod da Türk paroxodu idi, üzərində dalğalanan sevimli bayraq da. Paroxodun 
göyərtəsindən Batumu və xalqı mehmetçiklər sevinclə seyr edirdilər. Paroxodun 
göyrətəsindən körpüyə enirəm. Tanışlarım məni əhatə edir və öpüşüb görüşdük. 
Məndən soruşurlar: «Paroxod Rumıniyadan gəlir, sən harada mindin?» mən onlara 
«Əziz qardaşlarım, paroxodu İstanbuldan boş götürüb Rummiya cəbhəsində 
vəzifəsini şərəflə yerinə yetirmiş Türk ordusunu Qafqaza gətirirəm» deyirəm. 
Sevincdən hamımızın gözləri yaşlıdır. Məni mehmanxanaya apardılar. Burada 
bütün həmşəhərlilərimlə görüşürəm. Mən onlardan «nə üçün belə çox adamla 
gəlmisiniz» deyə soruşdum. Onlar mənə «yox canım, gəlmək o qədər də çətin 
deyil. sən Türk əsgərlərini buraya qədər gətirdin. Biz də buradan ölkəmizə qədər 
müşayiət edəcəyik.  Sənin gəlməyin çox yaxşı  oldu,  yəni  bizə rəhbərlik edərsən. 
Seymin üzvləri istiqlal istəyirlər. Biz isə Azərbaycanın Türkiyəyə ilhaqını istəyirik» 
deyirlər. Mən bu sözlərə çox təəccübləndim. Onlara əsil həqiqətin nə olduğunu 
anlatmaq imkansız olduğunu hiss edib bir şey söyləmədim. Onlar coşmuşdular. 
Uca səslə: «Bizi hirsləndirməsinlər. Biz onları Batum küçələrində məhv edə 
bilərik» deyirdilər. Mən çox kədərləndiyimdən səsimi çıxarmırdım. Hətta bu 
sözləri söyləyənlər arasında uzun illər bərabər fəaliyyət göstərdiyim yoldaşlar da 
var idi. Bu şəxslər həmişə məni sevər və hörmət edərdilər. Onlar milli işlərimizdə 
göstərdiyim istiqaməti münaqişəsiz qəbul edərdilər. Fəaliyyətimizn hədəfınin 
istiqlal olduğun bilməmiş deyildilər. Əgər mən də istiqlalçıyam desəm əleyhinə 
gedəcəklərinə əmin idim. 
İlhaqçılar ilə mübahisə etmək mənə çox çətin idi. ruslarla mübarizəmizdə 
bu qədər güc sərf etməmişdim. Bu məsələni həll edə bildikdən sonra dərin nəfəs 
aldım. 
Tarixçi Əhməd Refik bəyin «Qafqaz yolları» adlı əsərini oxudum. Xatirə 
dəftərimdə adı çəkilən bir hadisə haqqında ətraflı yazılmış olduğunu gördüm və 
bunu xatirəmə daxil etməyi münasib gördüm. 
64 
 
«Bir yarım ay ərzində Batumun həyatında xeyli dəyişikliklər olmuşdur. 
Küçələrində əhali artmış və mehmanxanaları Osmanlı məmurları  və  Qafqazın  
Türk-Müsəlman  yaşayan  bölgələrindən gəlmiş qonaqlarla dolu idi. küçələrdə, 
bulvarda, parklarda, teatrlarda Qafqazın ən uzaq nöqtələrindən gələn və 
osmanlılarla birləşmək istəyənlərə təsadüf edilirdi. Bulvarın «İhtisap» kazinosunda 
əllərini masaya dayayaraq sərt və atəşli sözlərlə bir-birinə müraciət edən, bəzən də 
məlul və mətüəəssir düşünən bir zümrə var. Bunlar osmanlılarla müzakirədə iştirak 
etmək üçün Batuma gələn gəncəli, bakılı, tbilisili, və qarabağlı müsəlmanlardır. 
Hamısının siması da qayğılı və işgüzar bir görkəmdədir. Məqsədləri Qafqazın 
istiqlah deyil, osmanlılarla birləşməsi, yəni ilhaqıdır. Fikrən azad, dinc və sərbəst 
yaşayan  bu  xalq  şiəlik və  sünnilik kimi  adi  məzhəb fərqlərinə əhəmiyyət 
vermir. Şapka geyməklə dini hisslərin məhv olmayacağına   inanan   bu   zümrə   
millət   məhəbbətini   hər   növ aqənin, hər növ qüvvənin gücündə görür. Batum 
Qafqaz sülh müzakirələrinin mərkəzinə dönmüşdür. Gah Gəncədən şeyxülislam 
gəlir gah  əhali  içindən  seçilmiş  vəkillər Tbilisiyə  göndərilir. Müzakirələr, 
nitqlər, teleqraflar bir-birini əvəz edir. 
Qafqaz rus üsuli O idarəsindən xilas olmaq əzmini bütün fəaliyyəti ilə 
göstərir. Bunların nəzərində ruslar ana vətəni istila edən işğalçılardır. İndi isə bu 
zümrəyə daxil olanların nəzərləri Türklərə, yəni İstanbula dikilmişdir» («Qafqaz 
yolları» səh. 72-75). 
Batuma gəldikdən sonra ilk gündən görüşə bilmədiyim şəxslərlə də 
görüşdüm. Hamısı eyni fikirdə idilər. Bunların arasında vəkil, həkim, şeyxülislam, 
tacir, sənətkar, ziyalı müəllimlər və məmurlar da var idi. onlar məni fikirlərimi 
söyləmək üçün sıxışdırırdılar. Onlara «içərinizdən on nəfər seçin, onlarla söhbət 
edəcəyəm» dedim. Razı oldular. Sakit bir yer müəyyənləşdirib orada görüşməyi 
qərara aldıq. Onlardan ayrıldıqdan sonra Məmməd Əmin Rəsulzadə və nəsib bəy 
Yusifbəylinin yanına gedərək onlarla görüşdüm. Onlara bir neçə saat ərzində olub-
keçənləri danışdım. Nəsib bəy mənə «bilirsənmi, burada nələr olur?» dedi. Mən də 
«Nəsib bəy, hamısını bilirəm. Sabah onların başa düşənləri ilə görüşəcəyəm. 
Ümidvaram ki, onlara həqiqəti başa sala biləcəyəm» dedim və onlardan ayrıldım. 
Oradan birbaşa Türkiyə Sülh heyəti rəisi Xəlil bəyin yanına getdim. Bir xeyli 
söhbət etdik və söhbət əsnasında vəziyyəti ona da anlatdım. O isə mənə «bunu 
yalnız siz söyləyə bilərsiniz» dedi. Mən də cavabında «ilhaqçılara heç bir söz 
söyləmək istəmədim, çünki söyləsəm də qəbul etməyəcəklər. Sabah onların öz 
aralarından seçəcəkləri baş bilənləri ilə görüşəcəyəm. Əgər onları razılığa gətirə 
bilsəm sizin razılığınızla onların yeddi-səkkiz nəfərin sizin yanınıza gətirəcəyəm. 
Onlar sizi dinlərlər. Bizim istiqlalımızı bizimlə görüşdən «İttihat və Tərəqqi» 
partiyasının mərkəzi qərargahında xəyalınızda qurub müdafiə etmişsiniz. Qurmaq 
istədiyimiz istiqlal qurulmadan qara cahillər tərəfindən hədələnir» dedim. Xəlil bəy 
mənə «Sizi anlayıram, əgər məni dinlərlərsə, sabah görüşün. O biri gün saat onda 
mənim yanıma gəlin. Ümid edirəm ki, nəyəsə müvəffəq olacağıq. Nağı bəy, 
65 
 
Seymin üzvləri ilə görüşdük və anlaşdıq. Onlardan son dərəcə razı qaldıq» dedi və 
ayrıldıq. Mən axşam Nəsib bəyin yanına getdim. Bərabər yemək yedik və xeyli 
söhbət etdik. Mənə kədərli-kədərli: «Anarxiya zamanı xalqdan çəkmədiyim 
sıxıntını burada çəkirəm» dedi. Ona «siz çox fikir verməyin. Xəlil bəylə görüşdüm 
və o biri gün bir neçə nəfərlə onu görüşdürəcəyəm. Ümidvaram ki, istədiyimizə 
nail olacağıq» deyə təsəlli verdim. Ertəsi gün toplantıya getdim. Onlarla xeyli 
söhbət edib olub-keçənləri xatırlatdım. Ənvər paşanın və Tələt paşanm qərarlarını 
söylədim. Bir az yumşaldılar. Ancaq söylədiklərimin həqiqət olmalarına şübhə ilə 
yanaşdıqlarını hiss edirdim. Onlara «İstəsəniz sizi sabah Xəlil bəylə görüşdürərəm. 
Xəlil bəyin də bu fikirdə olduğunu özünüz görərsiniz» dedim. 
Ertəsi gün saat 10-da on nəfərlə Xəlil bəyin yanına gedirik. Xəlil bəy bizi 
qəbul edir. Mən onları Xəlil bəyə bir-bir təqdim edirəm. Tanışlıqdan sonra onların 
hər biri minlərlə imza atılmış kağızları Xəlil bəyə göstərdilər və hamısı birdən 
«Möhtərəm bəyimiz xalqımız istiqlal istəmir, biz də istəmirik. Osmanlı dövlətinin 
bir parçası olmaq istəyirik» dedilər. Xəlil bəy gözəl söhbəti ilə bunları razı sala 
bildi. Onlara son söz olaraq «Biz süngümüz ilə Qafqaza girdik. Siz bizə ilhaq 
olmaq istəməsəydiniz də biz sizi süngü, ordu ilə ilhaq edərdik. Ancaq buna imkan 
yoxdur.bizim birləşməmizi nə düşmən, nə də dost dövlətlər qəbul edər. Biz sizə 
yardım edirik və edəcəyik. İstiqlaliyyət qurub müstəqil yaşamanız üçün lazımi 
qədər əsgərimizi göndərəcəyik. Öz vətənimiz kimi sizin vətəninizi də qoruyacağıq. 
Evlərinizə dönün və qurulacaq istiqlaliyyəti dəstəkləyin» dedi. 
Axşam Məmmədəmin və Nəsib bəylərlə görüşüb Xəlil bəylə ilhaqçıların 
arasında olan söhbətin nəticəsini bildirdim. Onlar vəziyyətin belə nəticə ilə 
qurtarmasından çox razı qaldılar. Sonra mən Nəsib bəyə «Gəncədə Nuru paşanı 
qarşılamaq lazımdır. Sabah axşam yola düşəcəyəm» dedim. 
İlhaqçılar yeməklərini böyük bir yeməkxanada Türk hökuməti hesabına 
yeyirdilər. Bir gün mən də onlarla nahar edərkən onlar mənə «canım, Türk 
ordusunun oraya getməsinə biz narazı deyilik. Bizə söylədilər ki, türklər gəlmək 
istəyirlər, ancaq Seymin üzvləri mane olurlar» dedilər. Mən də onlara cavabında 
«Qardaşlarım, burada qalmağa heç bir ehtiyac yoxdur. Mən axşam yola düşürəm. 
Bu günlərdə Ənvər paşanın qardaşı Nuru paşa Gəncəyə gələcək. Onu orada 
qarşılamaq lazımdır» dedim. 
Axşam yola düşəcək qatara mindiyim zaman bütün ilhaqçıları da Gəncəyə 
gedən gördüm. Gəncəyə çatdıq. Dörd aylıq ayrılıqdan sonra anama qovuşdum. 
Anam ağlayaraq mənə «sənin bu səfərin çox uzun çəkdi. Son mənim 
sonbeşiyimsən. Bir daha səni gözümdən uzağa buraxmayacağam» dedi. Yazıq 
anam haradan o bilsin ki, zalım rus təkrar canlanacaq, rəngini dəyişdirib qızıla 
boyanacaq vo zülmünü bir neçə qat artıraraq ölkəmizi işğal edəcək. 
Ruslar böyük oğlunu güllələyib şəhid edəcək və sevdiyi sonbeşiyini də 
müqəddəs vətənindən didərgin salacaqdı. 
66 
 
Gəncədə mənə xəbər verdilər ki, Nuru paşa Qarabağa çatmış bir gün sonra 
da Gəncədə olacaq. Mən dərhal ertəsi gün Yevlax stansiyasına hərəkət etdim. 
Yevlaxda bir saat gözlədik. Gəncədən gedən heyət Nuru paşanı Qarabağda 
qarşılamışdı. İzdihamlı birl süvari dəstəsi arasında Nuru paşa Yevlax stansiyasına 
gəlib çatdı. Görüşməmiz  zamanı   Nuru  paşa   «Görüşdüklərimdən   hey   səni 
soruşdum» dedi. Xalqımız Nuru paşanı çox təmtəraqla qarşıladı. Nurı paşa ilə 
İstanbulda Heydərpaşa vağzalında ayrılmışdıq. Ondan sonra başıma gələnləri ona 
anlatdım. Nuru paşa özü ilə bərabər gətirdiyi zabitləri, çavuşları və hərli ştab rəisi 
polkovnik Nazim bəyi Bakı cəbhəsinə göndərdi. 
Batumdan göndərilən və Nuru paşanın əmrinə veriləcək hərbi qüvvə   ilə   
əvvəldən   almanlarla   anlaşmış   olan   gürcü   milləli tərəfindən   dəmiryolu   ilə   
keçib   Gəncəyə   getməklərinə   icazə verilirdi.     Bu     vəziyyət     qarşısında     
Cəmil     Cahid     bəyin komandanlığında olan alay Qarsdan quru yolla 
Ermənistana, sonra Dilican üzərindən Qazax şəhərini ilə keçirərək Ağstafa 
vağzalına gəlib çatdılar və oradan da qatarla Gəncəyə gəldilər. Onları Gəncə xalqı 
çox təntənəli qarşıladı. Qarşılanına mərasimi aşağıdala kimi olmuşdur:  Gəncə xalqı  
şəhər meydanına toplaşmışdılar.  Dövlət idarələri   və   məktəbləri   həmin   gün   
işləmirdi.   Ona   görə   də müəllimlər   dəstə   halında   öz   yerlərini   tutmuşdular.   
Müharibə illərində    Türkiyənin    ruslar    tərəfindən    işğal    edilmiş    Şərq 
vilayətlərindən     Xeyriyyə     Cəmiyyəti     tərəfindən     toplanaraq Azərbaycanın   
bir  çox  şəhərlərindəki   uşaq   evlərində   saxlanan sahibsiz uşaqlardan dörd 
yaşından yuxarı olanlar da meydanda dəstə halında   düzülmüşdülər.   Meydanın   
ətrafını   əhatə   etmiş   əhali sevincdən   gözləri   yaşarmış   halda   əsgərlərə   
baxırdılar.   Uşaq evlərindən gəlmiş uşaqlar əsgərlərə yanaşaraq onlara sarılırlar və 
haralı   olduqlarını   bildirirlər.   Əsgərlər   uşaqların   hər  birisi   ilə mehribanlıqla 
görüşür və əzizləyirlər. Bu zaman maraqlı bir hadisə olur. Əsgərlərlə görüşən 
uşaqlardan biri atasını tanıyır və ata-oğul sevincdən bir-birinə sanlaraq ağlayırdılar. 
Ətrafdakı minlərlə adam bu yaranmış vəziyyətə dözə bilməyib ağlayırdı. Onlar 
dərddən, qəmdən yox sevincdən ağlayırdılar. 
Gəncə şəhərinin ermənilərlə məskun olan məhəllələri Cəmil Cavid bəyin 
alayı  tərəfindən  mühasirə  edilərək  itaətə məcbur olunurlar.   Aylarla  mühasirədə  
qalaraq  ərzaqdan  korluq   çəkən ermənilər könüllü şəkildə mühasirədən çıxaraq 
Türk ordusunun gəldiyinə inanırlar.  Bir erməni heyəti də Nuru paşaya təşəkür 
etməyə gəlir. Artıq şəhərdə asayiş təmin olunur. Türk və erməni xalqı    arasındakı 
düşmənçilik  aradan  qalxır. Nuru paşanın komandanlığı altında Osmanlı Türkləri 
ilə Azəri Türkləri yan-yana Azərbaycan Cümhuriyyətinin mərkəzi olan Bakını 
xilas etməyə qoşulurlar.   Bu  zaman  Bakını  rus,  erməni  və  ingilis  qüvvələri 
müdafiə   etməkdə   idilər.   Onlar   iki   türk   qardaşın   birləşmiş mehmetçiklərinə 
qarşı dayana bilərdilərmi? 1918-ci il sentyabrın 15- də son hücum nəticəsində 
rusları, erməniləri və ingilisləri Xəzər dənizinə tökdülər. Azərbaycan hökuməti 
müvəqqəti mərkəzi olan Gəncədən Bakıya köçdü. Azərbaycan xalqı və hökuməti 
67 
 
əl-ələ verərək   səylə   hər   sahədə   durmadan   çalışırdı.   Nuru   paşanın təşəbbüsü 
ilə ilk iş olaraq bir hərbi rnəktəb açılır və Azərbaycan ordusuna   zabitlər   
hazırlamağa   başlayırlar.   Nuru   paşaya   xahiş etməklə Batumdakı Vahib paşanın 
sərəncamında olan Hüsaməddin bəyin   də   Gəncəyə   göndərilməsini   təmin   edə   
bildim.      Bakı düşməndən tamamilə təmizlənə bilmişdi. Ancaq rus qüvvələrinin 
bir hissəsi Lənkəran qəzasını öz işğalları altında saxlamağa nail olmuşdular. 
Azərbaycanın bir hissəsi olan Lənkəran da düşməndən təmizlənməliydi. Ağ 
rusların əlində olan Xəzər dənizinin hərbi gəmiləri   də   bolşevik   düşməni   
olduqları   halda   müştərək   rus mənafeyi   naminə   Lənkərandakı   bolşevik   
qüvvələrinə   kömək edirdilər. Nuru paşa Lənkəranda olan son rus qüvvələrini də 
dənizə tökmək məqsədi ilə Lənkəranın sərhəd qonşusu olan İranda Türk 
irqinə mənsub və qəhrəmanlıqları ilə məşhur olan Şahsevənlərlə əlaqə 
yaradılmasını və onlarla birgə Lənkərandakı rusları oradan qovub çıxarmaq 
istəyirdi. O, bu vəzifəni Hüsaməddin bəylə mənə tapşırdı. Biz də vəzifəmizi yerinə 
yetirmək üçün Salyana getdik. Oradan İrana keçməyə hazırlaşırdıq ki, bir qara 
xəbər gəldi. Yəni Türkiyə məğbul olmuş və müqavilə bağlanmışdır. Biz Bakıya 
deyil, Gəncəyə qayıtdıq. Sonradan öyrənirik ki, Türkiyə Mondros sazişini 
yerinə yetirmək məcburiyyətində qalaraq ingilislərin İstanbulu işğal etmələrindən 
sonra burada qurulmuş Tefvik paşa kabineti teleqrafla türk   ordusunun   
Azərbaycandan   çıxmasını   Nuru   paşaya   əmr etmişdir. Azərbaycan dövlətinin 
və xalqının istinadgahı olan Osmanlı dövləti çökmüş və Azərbaycan yalnız arxasız 
qalmışdır. Üç nəfərlik bir nümayəndə  heyəti  vaxtilə  İran  Ənzəlisinə  sığınmış  
ingilis qüvvələrinin komandanı general Tomsonla görüşmək məqsədi ilə Ənzəliyə 
gedir. Birinci Dünya müharibəsindən qalib çıxan ingilis qüvvələrinin məğrur 
generalı Tomson heyəti ilə müzakirə aparmağı lüzum görməyir və son söz olaraq 
«Bizim öyrəndiyimizə görə Azərbaycan  xalqının   ümumi   arzusundan   doğan   
bir  respubiika yoxdur. Ancaq Türk komandanlığının intriqası ilə təşəkkül tapmış 
bir hökumət vardır. Madam ki, siz bunun əksini iddia edirsiniz. O halda gəlib 
tədqiqat apararıq» deyir. Beləliklə, Azərbaycan xalqını və hökumətini saya 
salmayan general Tomson Ənzəlidə olan ingilis qüvvələrini Bakıya göndərir. Enyi 
zamanda rus generalı Biçeraxov da   ruslardan  və  ermənilərdən   təşkil   olunmuş   
qüvvəsini   Bakı limanına   çıxarır.   İngilislər   və   ruslar   xalqı   arasında   ayrı-
ayrı məzmunlu   bəyannamələr  yayırlar.   Ermənilər  və  ruslar  sevinc içərisində 
şənlik etdikləri halda, azəri türkləri isə kədərli, dərdli halda hökumətlərinin nə 
qərar verəcəklərini gözləyirdilər. Bclə bir vəziyyətdə Azərbaycanın Dövlət rəisi 
mərhum Fətəli xan general Tomson ilə görüşür. Onların söhbətləri çox mübahisəli 
və sərt olur. General     Tomson    Azərbaycan    Cümhuriyyətini    tanımadığını, 
müttəfiqi olan rusların torpağına gəldiyini söyləyir. Fətəli xan isə Azərbaycan 
xalqının     qərarı     və     istəyi     ilə     Azərbaycan Cümhuriyyətinin və 
istiqlalının elan edildiyini  və  bunun bütün dünya   dövlətlərinə   bildirdiyini   
söyləyir.   Fətəli   xan   sözlərinə davamla: «Siz böyük bir millət və böyük bir 
68 
 
imperiyasınız. Eyni zamanda    mədəni     bir    miilətsiniz.  Bizim istiqlaliyyətimizi 
tanımalısınız» deyir. General Tomson da: «Bu söylədikləriniz siyasi şeylərdir və 
iki dövlət arasında cərəyan edər. Halbuki mən bir əsgərəm» cavabını verir. Fətəli 
xan da: «Madam ki, siz əsgərsiniz, mən də istiqlaliyyətini elan etmiş Azərbaycan 
Cümhuriyyətinin baş naziriyəm. Biz sizi buraya dəvət etmədik. Sizdən ölkəmizi 
tərk etməyi tələb edirəm» deyir. Bu cavab qarşısında general tomson tərcüməçiyə 
dönərək «Baş nazir həzrətlərinə söyləyin ki, hər hansı bir hərbi qüvvəni çıxarmaq 
üçün hərbi qüvvəyə sahib olmaq gərək. Bildiyimə  görə qurduğunuz 
Cümhuriyyətin   ordusu   hələ qurulmamışdır»   deyir.   Fətəli     xan   tərcüməçiyə:     
«General həzrətlərinə söyləyin ki, o yalnız hərbi birliyə malikdir. Ya xalq 
qüvvələrin nə olduğunu bilmir və ya hər xalqı Hindistan xalqı zənn edir. Biz 
Azərbaycan Türkləri istiqlaliyyətimizi elan etməmişdən öncə 100 minə qədər rus 
əsgərini xalq qüvvələrimizin gücü ilə süpürüb sərhədlərimizdən kənara atdıq. Əgər 
inad edərlərsə, bir ovuc ingilis əsgərini dənizə tökmək qəhrəman xalqımızın gücü 
ilə bir neçə saatlıq məsələdir. Ancaq biz nə onlardan pislik görmək, nə də onlara 
pislik etmək istəyirik» cavabını verir. 
Soyuqqanlı ingilis millətinin generalı məsələni belə görüb yumşaq 
danışmaq üsuluna keçir və «ancaq hökumət rəhbəriniz Mirzə Əsədullah bəy 
olacaq» deyir. Fətəli xan: «Qətiyyən ola bilməz. Bu təklifiniz bizim daxili 
işlərimizə müdaxilədir. Biz bu təklifı qəbul edə bilmərik» deyə onun sözünü kəsir. 
Hər iki tərəfin qəbul   etdikləri   anlaşma  nəticəsində   idarə   Azərbaycan  idarəsi 
olacaq. Bakı  şəhərində yalnız  ingilis  hərbi  qüvvələri  qalacaq. İngilislərlə Bakıya 
gəlmiş rus generalı  Biçeraxov süvariləri ilə birlikdə Azərbaycanı tərk edəcək. 
Azərbaycan ordusu Bakı şəhərinə girməyəcək və Azərbaycan daxilində Osmanlı 
ordusu qalmayacaq. Ümumiyyətlə,    hər   iki    tərəf   anlaşmaya   riayət   
etməlidirlər. Azərbaycan  hökuməti  polis  qüvvələrinin  gücü  ilə  ermənilərin 
ixtişaşlarını yatırdığı kimi Bakıda 1918-ci ilin mart ayında on min məsum Türk 
xalqının qanını tökən  qatil  bolşevik Şaumyan ilə birlikdə fəaliyyət göstərmiş 
bakılı erməni milyoneri Lalayevi də həbs etmiş və mühakiməsi olmadan Bakıdan 
Gəncə həbsxanasına göndərmişdi. O, orada mühakiməsini və edamını gözləyərkən 
öldü. Mondros barışığı ilə Türk ordusunun Azərbaycanın hər tərəfində olan  hərbi  
qüvvələri Gəncəyə    toplaşmışlar.    Onlar   Azəri mehmetçikləri ilə vidalaşırlar. 
Yenə hamının gözləri yaşarır, ancaq bu artıq sevinc yaşı deyil, ayrılıq və kədər göz 
yaşları idi. Anadolu mehmetçikləri    ilə    azəri    mehmetçikləri    bir-birinə    
sarılaraq ağlaşırdılar. Bunları seyr edən xalq da özünü saxlaya bilməyib ağlayırdı. 
Mətin ağabəy Mehmetçik öz   qardaşına təsəlli verərək «Artıq siz yetişdiniz, 
vətəninizi müdafiə edə bilərsiniz. Əgər qara xəbər gəlməsəydi daha çox qalardıq. 
Nə edək, biz də getməliyik. Bizim də vətənimizə düşmən dolmuş, onlan süpürüb 
atmalyıq» deyirdi. Beləcə Anadolu İstiqlal Savaşının kahinliyini edən Türk 
Mehmetçiləri azəri  qardaşlarına təsəlli  verirdilər.  Biz isə yenə köməksiz, arxasız 
və yalqız qalmışıq.  Tanrımızdan  başqa Nuru Paşanın açdığı hərbi məktəb məzunu 
69 
 
olan zabitlərimizə və Bakının bolşevik-daşnak tör-töküntülərindən   
təmizlənməsində   yan-yana vuruşan ağabəylərdən təcrübə toplamış gənc 
ordumuza güvənərək yaşamaqda idik. Qədirbilən Azərbaycan xalqı onun köməyinə 
gələn türk  qardaşlarına,   sərkərdələrinə  olan  minnətdarlığını   qəlbinin 
dərinliyində saxlayıb nəsildən-nəslə yaşatmaqdadır. 
Gəncədə olan vaxt eşitdim ki, ingilislər Nuru paşanı tutub Batuma 
gətirərək hərbi tribunalda mühakimə edəcəklər. Onlar Nuru paşanı guya Bakıda 
erməni soyqırımı etdiyinə görə günahlandırırlar. Dərhal Bakı ilə telefon əlaqəsi 
saxlayıb xəbərin doğru olduğunu öyrəndim. Gəncə ermənilərindən bir sənəd almaq 
lazım idi ki, Nuru paşanın Gəncəyə gəlişində ermənilərə heç bir pislik etmədiyi 
kimi erməniləri  mühasirədən  qurtarıb  azadlıq  verdiyini,   həyatlarının 
təhlükəsizliyini təmin etdiyini isbat etmək mümkün olsun. Sənədin alınması üçün 
Gəncənin görkəmli şəxsləri ilə bərabər Erməni Milli Təşkilatına müraciət etdim. 
Sənədi almağıma qəti inanırdım. Ancaq ermənilər xahişimizi rədd etdilər və: «Biz 
uşaq deyilik. Çox yaxşı bilirdik ki, Nuru paşanın bizə pislik etməməsi məqsədli 
deyil. nuru paşa çox yaxşı bilirdi ki, Gəncədə erməni soyqırımı edilsə idi, Bakıda 
bir türklə rastlaşmayacaqdı. O gözlədi ki, Bakını işğal edib oradakı soyqırımı 
bitirsin və ondan sonra Gəncədə başlasın. Ancaq müvəqqəti barışıq oldu. Osmanlı 
ordusu soyqırımına vaxt əldə edə bilmədi» dedilər. Biz də əliboş geri qayıtdıq. 
Bakıya gələrək Nəsib bəylə görüşdüm və sənəd ala bilmədiyimi ona söylədim. 
Nəsib bəy mənə «Mən səni heç vaxt bu qədər pərişan görməmişəm» dedi. Mən də 
«Nəsib bəy, ermənilər çox nankorluq etdilər. Nuru paşanın almağa haqqı olan 
sənədi almadan gəldim» dedim.  Nəsib bəy gülərək: «Üzülmə, Nuru paşanı 
qurtarmanın daha asan yolu var. Batumdan    mənə    xəbər    gətirdilər    ki,    
Hopa    bəyləri    plan hazırlamışlar. Nuru paşanı zor işlətməklə  xilas edəcəklər. 
Ancaq maddi cəhətdən çətinlik çəkirlər. Sən dərhal 200 min manat götürüb Batuma 
get» dedi. Mən sevinc içərisində «Əmr edin pulu versinlər, axşam yola düşüm» 
dedim. Pulu alıb Batuma gəldim və Azərbaycan konsulu Dr.Mahmud bəylə 
görüşdüm. Mən gəlişimin məqsədini ona anlatdım  və  Nuru paşa ilə necə  görüşə  
biləcəyimi  soruşdum. Doktor: «İmkan yoxdur, ancaq Mürsəl paşa ilə görüşə 
bilərsən. O da ingilislərin nəzarəti altındadır» dedi. Mən dərhal gedib Mürsəl paşa 
ilə görüşdüm. Mürsəl paşa: «Mənə bir şey olmaz, ancaq Nuru paşanı 
buraxmayacaqlar. Ola bilsin ki, onu edam etsinlər. Onun qaçırılması təşkil 
edilməlidir» dedi. Mən gəlişimin səbəbini anlatdım. Çox razi qaldı. Mürsəl paşa 
gizli saxladığı kağızı mənə verdi. Aldım oxudum. Bu bəyannaməni Almaniyadan 
göndərmişdilər. Paşa mənə «bunu çoxaldıb  İslam  Dünyasına yaymalı  və  İslam 
Dünyasını  cihada çağırmalı. Qurtuluş bundadır, başqa çıxış yolu yoxdur» dedi. 
Mən mürsəl paşanı dinlədikdən sonra: «Paşam, bu bir mərsiyyədir. Çox təsirli 
yazılmışdır. Bu yanıqlı sözlərə ancaq göz yaşı ilə cavab verilir. İndiki dövrdə İslam 
dünyasında birlik yox, qüvvə yox və olmaz. Olsa da bir şey çıxmaz. Allahıma 
inandığım ki, inanıram ki, Türkiyənin bir türk kəndində olan qeyrət, iman, vətənə və 
70 
 
dinə bağlılıq müraciət edəcəyiniz İslam dünyasında yoxdur. Bu boş işdir. Bu 
bəyannaməni yazanların özləri də yazdıqlarına inanmırlar. Əgər inansalar idi 
Xristian Dünyasma deyil, islam ölkələrinə sığmardılar. Varlıq, qüwə yalnız milli 
imandadır. Mən sizin xatirinizə bu bəyannaməni götürürəm» dedim. Bəyannaməni 
kimə oxudumsa hamınm da mən fıkirdə olduğunu gördüm. Mən Bakıya qayıtdıqdan 
sonra Nuru paşanın qurtulmasım xəbər verdilər. 
Səkkiz gündən sonra Nuru paşa ilə Bakıda görüşdük. Mən Bakıda olarkən 
Nəsib bəylə görüşdüm və Mürsəl paşanın verdiyi bəyannaməni ona göstərdim. O, 
başdan bir az oxudu və: «Əzizim, ingilislərin səni yaxalaya biləcəklərindən 
qorxmadınmı?» dedi. Mən də bu haqda heç düşünmədiyimi söylədim. Nəsib bəy 
mənə: «Nağı bəy, əksinqilab ilə Mübarizə Təşkilatını qurduq. Səni bu idarəyə rəis 
təyin etmək istəyirəm. Qəbul edərsinizmi?» deyə soruşdu. Mən də işlərimə heç 
kimin müdaxilə etməməsi şərti ilə qəbul edəcəyimi söylədim. Nəsib bəy mənim bu 
şərtimi qəbul etdi və «Təşkilatın nizamnaməsini oxuyacaqsan. Bu idarə Daxili İşlər 
Nazirliyinə deyil, birbaşa Baş Nazirə tabe olacaqdır» dedi. Qəbul edib yeni 
vəzifəmə başladım. 
Əksinqilab ilə Mübarizə Təşkilatının yaranmasının zəruriliyini 
respublikamızın ilk ilində çar generalı Denikinin mütəmadi olaraq bizi hədələməsi 
və başqa müxtəlif hadisələrin baş verməsi olmuşdur. Buna görə də hökumətimiz 
Əksinqilab ilə Mübarizə Təşkilatının yaradılması planını Parlamentin müzakirəsinə 
verir. 
Məclis böyük çoxluqla bu layihəni qəbul edir. İdarədə işləyəcək kadrların 
üçdə ikisi «Müsavat»dan, üçdə biri isə “Hümmət” partiyasının üzvlərindən ibarət 
idi. Layihəyə görə idarənin rəisi müsavatçı, müavini isə hümmətçi olmalı idi. Bu 
sosialist hümmətçilərin içərisində Beriya da var idi. Üzərimə götürdüyüm vəzifə 
ağır və məsuliyyətli idi. Düşünürdüm ki, bu işin öhdəsindən gələ biləcəyəmmi? 
Ancaq çox keçmədən işin asan olduğunu hiss etdim. Əslində işə qəbul olunmuş 
kadrların əksəriyyəti öz vəzifə borclarını ləyaqətlə yerinə yetirən şəxslər idi. Hər 
məmur işdən dördəlli yapışmışdı. Bunlardan başqa mülki əhali tərəfdən də hər gün 
bizi maraqlandıran işlər haqqında məlumatlar alırdıq. Biz bu məlumatları alan kimi 
tez məsələni həll edirdik. Mən bu    vəzifəni    üzərimə    götürdüyüm    zaman 
şimal sərhəddini ağqvardiya generalı Denikin hədələyirdi. Bakıda işğal etmələrini 
dördgözlə gözləyirdilər. Bir gün əməkdaşlarımızdan biri iranlı bir baqqalın 
dükanında oturmuş. O, içəri girən bir rusun dükanın arxa tərəfinə keçdiyini və 
əlindəki bağlamanı oraya qoyduğunu görür. Rus getdikdən sonra əməkdaşımız 
baqqaldan bu rusun içki içə-içə məktublar yazdığını   söyləyir və «Onun dükanın 
arxasında bir çantası da var». İçi sənədlərlə doludur. Mən rusca bilmədiyimdən 
oxuya bilmədim və onun özündən soruşanda komissiya üzvü olduğunu söylədi. 
Çantanı arxada bir yerdə  saxlayıb, istəsən  sən də baxa bilərsən deyir. 
Əməkdaşımız  bu sənədlərə  gözucu baxır və şübhəsinin   doğru   olduğunu,   yəni   
bu   adamın      ağqvardiyaçı ordusunun   cəsusu   olduğunu   anlayır.    O   tez 
71 
 
bayıra   çıxaraq mərkəzdən   bir   əməkdaş da   çağırtdırır. Dükana gələn   əməkdaş 
bayırda , əvvəlki   isə dükanın içərisində rusu gözləyirlər. Rus geri qayıdır və üç 
saat əvvəl dükanda gördüyü gəncin yenidən burada olduğundan   şübhələnərək  
baqqala   «bu   axşam   məni   gözləmə gəlməyəcəyəm» deyir və bayıra çıxır. Onun 
arxasınca bayıra çıxan əməkdaş rusu saxlayır və o birisinə: «Bu rusu idarəyə apar» 
deyir. Əməkdaşımız özünü itirən rusa baqqal dükanındakı bütün əşaysını da özü ilə 
götürməyi tələb edir. Bu zaman o baqqalla üzləşdirilir. Baqqal onun dükanda 
qoyduğu çantanı gətirib əməkdaşımıza verir. Onlar birlikdə idarəyə gəlirlər. Olmuş 
əhvalat haqqında idarənin əməkdaşı mənə raport verir. Çantadakı sənədlər tədqiq 
edilir və aydın olur ki, general Denikinin hesabına cəsusluq edən yüzbaşı Starkov 
yarım aydan bəri çox qiymətli məlumatlar toplaya bilmişdir. Onun topladığı   
sənədlərdən   elələri   var   idi   ki,   onlar   yalnız Azərbaycan  ordusunun  Baş  
Qərargahına  məxsus  sənədlər  idi. Sənədlə birgə hərbi Nazirliyə gedirik. Mərhum 
general Həmid Qaydabaşıya (Azərbaycan ordusunu Baş Qərargah rəisi idi) əlimdə 
olan sənədləri göstərdim. O, bu sənədlərin seyflərində olanlardan üzü   çıxarıldığını   
bildirdi.   Strakov   sənədlərlə   birlikdə   yazdığı raportunda yazırdı ki, mən bu 
sənədləri Azərbaycan ordusunun qərargahından   hərbi   Nazir   general   
Mehmandarovun   nəvəsinin mürəbbiyəsi vasitəsilə əldə etmişəm. Raportu eyni ilə 
Baş nazirə də göstərdim. Tədqiqat davam etməkdə idi. Tədqiqat nəticəsində bu 
qənaətə gəldim ki, mürəbbiyə məsələsi uydurmadır. Sənədlər başqa vasitələrlə   
əldə   edilmişdir.   Bu   arada   bunu   da   bildirdim   ki, ağqvardiyaçı rusların 
Azərbaycana hücum etmələri bizə anlaşdıqdan sonra Baş nazirliyin sədrliyi ilə dörd 
nazirdən ibarət bir Müdafiə Komitəsi qurulmuşdu. Mənim əlaqəm Baş nazir Nəsib 
bəy, hərbi nazir general Mehmandarlı, nəqliyyat naziri Aslan bəy Məlikaslanlı və 
Xarici İşlər Naziri Məhəmməd Yusif bəydən ibarət olan bu komitə ilə idi. 
Komitəyə verdiyim raport oxunduqda general Mehmandarlı çox əsəbləşdi. Ertəsi 
gün idarədə kabinetimin pəncərəsindən baxarkən general Mehmandarlının 
avtomobilinin idarəmizin önündə durduğunu gördüm. Onu dərhal qapıda 
qarşıladım. Çox əsəbi görünürdü. Oturmaq istəmədi. Məndən «Nağı bəy, siz bu 
alçağın məlumatına inanırsınızmı?» deyə soruşdu. Mən də «Paşam, sənədi verəni 
gizlətmək üçün yüzbaşı Starkov mürəbbiyə məsələsini uydurmuşdur. İcazənizlə iki 
günə qədər məsələni tamamilə aydınlaşdıracağam. Ancaq qərargah zabitlərindən 
istədiyimi nəzarət altına ala bilmək üçün indidən icazənizi istəyirəm» cavabını 
verdim. General Mehmandarlı: «Bu, milli və istiqlalımızla bağlı bir işdir. Kimi 
istəyirsiniz onu da nəzarət altına ala bilərsiniz. Bir də məndən icazə istəməyin. 
Ancaq mən bu alçağı görmək istəyirəm» dedi. Starkov içəri girdi və generalı görən 
kimi diz çöküb ona yalvarmağa başladı. General bu mənzərə qarşısında: «alçaq, 
qorxaq, cəzan ölümdür. Sənin kimi şərəfsiz və qorxaq bir yüzbaşını rus ordusunda 
ilk dəfə görürəm» dedi və mənimlə vidalaşıb getdi. Yüzbaşı isə hələ də diz çökmüş 
vəziyyətdə qalırdı. Onun aparılmasını əmr etdim. Starkov raportlarında 
Azərbaycandakı bütün ermənilərin hazır vəziyyətdə rus ordusunu gözləməkdə 
72 
 
olduqları, hətta aryıca Azərbaycandakı varlıların və mülkədarların ürəklərinin də rus 
ordusu üçün vurduğunu yazırdı. O, Azərbaycan dövlətinə və hökumətinə qarşı qiyam 
qaldırmış Qatır Məmmədin də rus ordusunu çağırdığını verdiyi raportuna əlavə 
edirdi. Nəhayət, Starkov istintaqın sonunda varlıların və mülkədarların haqqında 
söylədiklərinin uydurma olduğunu boynuna aldı və elədiyi cəsusluq hərəkətinə 
görə layiqli cəzasını aldı. 
 
 
 
BERĠYA 
 
Beriya «Hümmət» Partiyasının zəmanəti ilə Əksinqilab ilə Mübarizə 
Təşkilatına işə götürülmüşdür. O zamanlarda sərhədlərimizi çar generalı Denikin 
hədələyirdi. O, rus çar üsul-idarəsinin yenidən bərpa olunmasını istəyirdi. Beriya 
sosialist kimi çar    üsul-idarəsinin    qatı    əleyhinə    idi.    İşimizə    yarayacağını 
bildiyimizdən qəbul etmişdim. 21 yaşında ciddi görkəmli bir şəxs idi. Onu senzura 
şöbəsinə götürmüşdüm. Az sonra onun işinə çox can yandırdığını görüb şöbəyə şef 
təyin etdim. O, bir anası olduğunu və çox kasıb yaşadıqlarını mənə bildirmişdi. 
İdarədən aldığı maaş və ərzaqla maddi vəziyyətini  bir az düzəldə bilmişdi. Təmiz 
işi, enerjisi, qafqazlı gürcü olması və ruslara qarşı son dərəcə nifrəti olması   ilə   
özünü   mənə   sevdirmişdi.   Xəzər   dənizi   yolu   ilə limanımıza   gələn 
paroxodların   sərnişinlərindən   ələ   keçirdiyi məlumatları mənə ətraflı surətdə 
raport verirdi 
Beriya bir sabah  mənə belə  bir raport verdi:  «Bunu bir sərnişin  əşyaları   
içərisində  tapmışam.   Məktub  müəllifinin   bir tələbə olması aydın hiss olunur. 
Məktub oğlu tərəfindən anasına yazılmışdı:  «ana,  çox yaxında rus qoşunu 
Müzəffəranə Bakıya girəcəkdir.   Şəhərin   bütün   binaları   ikibaşlı   qartal   
bayrağımızla bəzənəcəkdir. Çox keçmədən Tbilisidə də gürcü bayrağı yerinə rus 
bayrağı dalğalanacaqdır» deyirdi. Məktubun sonunda da on beş gün sonra onu 
gətirəcək paroxodun adı yazılmışdı. Beriya mənə xahişlə bu tələbəni qarşılamaq 
vəzifəsini ona tapşırmağı xahiş etdi    Onun xahişini qəbul etdim.  15 gün sonra o, 
tələbəni qarşılayıb idarəyə gətirmişdi. İfadəni oxudum və tələbəni gətirmələrini 
söylədim. İçəri bənizi saralmış 17 yaşında bir rus uşağı girdi. Görkəmindən litsey 
tələbəsinə oxşayırdı. Uşağı sərt nəzarətlə süzüb “hansı rus ədəbiyyat müəllimindən 
öyrəndin ki, o çirkin sözləri öyrəndin və bunlarla məktubunu bəzədin» deyə 
soruşdum. Uşağın qorxusundan cavab verə biləcək halı qalmamışdı. Uşağı başqa 
otağa keçirtdilər. Sonra bu uşağın anasını və bacısını içəri çağırdılar. Onlar içəri girər- 
girməz ayaqlarımıza düşərək yalvarmağa başladılar. Ana: «Bircə oğlumu  
öldürməyin»,  qız da  «qardaşımı  bizə  bağışlayın» deyə ağlaya-ağlaya xahiş 
edirdilər». Mən onlara: «Ağlamayın və məni yaxşı dinləyin. Madam ki, oğlun 
uşaqdır, biz də vəhşi insanlar deyilik, qorxulu bir şey yoxdur. Ancaq oğlunuzun nə 
73 
 
işlə məşğul olduğunu   söyləyin»   dedim.   Qadın:   «Tələbə   idi.   Mənə   qulaq 
asmayıb qaçdı və orduya könüllü yazıldı. İndi çox peşman olmuşdur. Xahiş edirəm 
onu bağışlayasınız» dedi. Qadından burada evi olub-olmadığını soruşdum. 
Kirayədə yaşadığını və başqalarının evində xidmətçilik etdiyini bildirdi. Qadına 
«indi də gedin hazırlaşın və üç gün sonra mənim yanıma gələrsiniz. Sizə oğlunuzu 
təhvil verdikdən sonra   hər   üçünüzü   də   paroxoda   mindirərək   Rusiyaya   
göndərəcəyik» dedim. Ana və qız çox sevindilər. İki gün sonra hər üçünü də 
paroxoda mindirib Rusiyaya yola saldıq. Beriya mənim bu hərəkətimi 
bəyənməmişdi. O mənə «Nağı bəy, sizin rus düşmənliyinizi çox zəif gördüm. Nə 
üçün siz o ilan balasını cəzasız buraxdınız» dedi. Mən də ona «Beriya, mən də səni 
bu qədər vəhşi və qəddar bilməzdim. Sənin haqqında əldə etdiyim məlumata görə 
sən hələ məktəbdə oxuduğun zaman dostlarına böyüyəndə amerikaya gedib orada 
Qanqster olacağını söyləyərmişsən. Demək, sən belə bir ruh daşıyırsan. Doğrusu 
inanmazdım. Özü də o, hissə qapılmış bir uşaqdır» cavabını verdim. 
Bolşeviklər Qafqazda general Denikin ordusunu darmadağın etdikdən 
sonra artıq bizim üçün ağqvardiyaçı təhlükəsi qalmamışdı. Ancaq Denikinin yerinə 
arxasını Rusiyanın mərkəzi olan Moskvaya dayayan bolşeviklər kimi bir təhlükəli 
qüvvə də vardır. Artıq biz də fəaliyyətimizi bolşeviklər əleyhinə çevirmişdik. Mən 
hələlik Beriyanı vəzifədən çıxarmamışdım. Yerli bolşeviklər əleyhimizə fəaliyyətə 
keçmişdilər. Biz də onları daima təqib edir və göz açmağa aman vermirdik. Bu 
zaman Beriya yoxa çıxdı. Onu bir müddət axtardım, ancaq ondan bir soraq verən 
olmadı. Nəticədə belə bir qənaətə gəldim ki, artıq o, respublikada yoxdur. İki aylıq 
maaşını anasına göndərdim. 
Elə bir vaxt gəldi ki, Azərbaycan rus bolşevikləri tərəfindən işğal  edildi  
və  mən  Gürcüstana  keçməyə  məcbur  oldum.  Bir şirniyyat   mağazasında   
rastlaşdıq.   Bu   zaman   Gürcü   hökuməti menşevik olub bolşevikləri təqib edirdi. 
Beriya məni görən kimi yaxınlaşdı  və əl verib salamlaşdıq.  Hiss etdim ki,  o 
mənimlə qarşılaşmağa o qədər  də   məmnun   deyil.   Ancaq   mənim  xoş 
münasibətimi görüb bir az toxdadı. Ondan «Beriya nə üçün mənə bildirmədən 
Gürcüstana keçdin?» deyə soruşdum. Beriya da «hiss edirdim ki, sizin tərəfdən 
kommunist yoldaşlarım təqib olunurlar. Ona görə də bu təşkilatda qalmağın daha 
mümkün olmadığı qərarına gəldim.   Artıq   sizinlə   yolumuz   tamamilə   
ayrılmışdı.  Anama maaşlarımı vermisiniz təşəkkür edirəm» dedi. Mən ona «Beriya 
Azərbaycanda rusların törətdiklərindən xəbərin varmı? Xalq rus çarına rəhmət 
oxuyurlar» dedim.  Beriya mənə «Nağı  bəy, siz yanılırsınız, bu gün siz 
bolşeviklərdən qaçırsınız. Ancaq bolşevik rusluq deyil. Bolşeviklər Qafqaza 
azadlıq və səadət gətirirlər. Sabah sizin sevdiyiniz Türk, Şərq və İslam dünyası 
kapitalistlərin əlindən bolşeviklərin   sayəsində   xilas   olacaqlar.   Nə   isə   bunu   
istiqbal göstərəcək. Ancaq siz söyləyin, nə etmək istəyirsiniz?» dedi. Mən yola 
düşmək üçün hər hazırlığımı tamamlamışdım. Ancaq hələ qəti qərara gəlmədiyimi 
söylədim. Beriya «Nağı bəy, inanın mənə. Yaxınlarda   bolşeviklər   buraya   da   
74 
 
gələcəklər. Sizin buradan uzaqlaşmağınızı tövsiyyə edirəm» dedi. Mən də Beriyaya 
«əgər burada qalsam  və məni  yaxalasalar qurtara bilməzsən  eləmi?» dedim. O, 
isə cavabında «qurtara bilmərəm» dedi. Onda «Bax Beriya buradaca sərbəstcə bir-
birimizlə söhbət edirik. Sən kommunistsən. Bir an təsəvvür et ki, mən 
müttəhiməm, son də ittihamçı. Sən məni özün qədər tanıyırsan. Məni nə ilə ittiham 
edəcəksən? Ədalətsiz bir hərəkətimi söyləyə  bilməzsən.  Heç bir kasıbı varlının  
ayağına vermədim. Daima onlara kömək etməyə çalışdım. Ancaq bolşevik 
yoldaşların məni utanmadan xalq düşməni etdilər. Söylə, çəkinmə. Hansı  
hərəkətim xalqa qarşı olmuşdur» deyə soruşdum.  Beriya susurdusa,  ancaq  cavab  
da  vermək  istəyirdi.   Nəhayət  o  «bu bolşevik inqilabıdır. Bəlkə içərisində 
günahkar olan bir 100 nəfəri güllələyəcəklər»  dedi.  Mən,  «Beriya,  artıq  sənə  nə  
söyləyim. Əliheydər  deputatdı.  Məni  inandırmaq  istəyirdi  ki,  bütövlükdə 
«Müsavat» Partiyası hakimiyyəti sosialistlərə verərsə Qızıl Ordu Azərbaycana       
girməyəcəksə  Azərbaycanın  istiqlaliyyətini tanıyacaqlar. Mən Əliheydərin bu 
sözlərinə cavab olaraq dedim ki, Əliheydər, bu gələn rusdur. Nə rəngə 
bürünürlərsə, bürünsünlər rusluqlarını edəcəklər. Beriya, əmin ol ki, öldürülmək 
növbəsi sən Beriyaya da gələcəkdir» dedim. Çox gec olsa yəqin iki, Beriya 
söylədiyim sözləri özünükülər tərəfindən güllələndiyi zaman yada salmışdır. 
Çünki, Azərbaycanda nə qədər bolşeviklərin gəlməsini istəyən   Əliheydərlər  var   
idisə   Beriyanın  cəlladları   tərəfindən güllələnmişdilər. 
Kremldə Beriyanı da qətlə yetirdilər. Sonra Stalini də rahat buraxmadılar, 
yəni özünə gücləri çatmasa da meyidini cəzalandırdılar. Çünki Moskva rus 
imperiyasını qurur və dirçəldirdi. Əgər bu gün Xruşşov kimiləri işlətdikləri 
cinayətləri və etdikləri vəhşilikləri qeyri-rus olan Stalin və Beriyaya yükləmək və 
öz millətlərini məmnun etmək istəyirdilərsə yaxşı bilməlidirlər ki, millətlər zindanı 
olan Rusiyada soyqırımına məruz qalan qeyri-ruslar sırf rus millətindən ibarət olan 
terror dəstələri tərəfindən törədilmişdir. Bu cinayətlər rus milləti hesabına 
törədilmişdir. Ancaq, bu lənətləri oxumağa rus millətinin haqqı yoxdur. Çünki, 
Rusiyanın   genişləndirilməsində  rus   çarlarına  nəsib  olmayanları Stalin təmin 
etmişdir. Rus milləti bu həqiqəti inkar edərsə nankorluq etmiş olar. Beriya 
Azərbaycanda    və xüsusilə də Bakıda azəri gənclərinə qarşı kütləvi qətlam tərtib 
etdirmişdir. Bu o gənclər idi ki,   Beriya   ilə   bir   məktəbdə   oxumuş   və   daima   
ona   qayğı göstərmişdilər.  Uşaqlıq yoldaşlarının qatili  olan Beriya  daima azərilər   
tərəfindən   lənətlənəcəkdir.  O Beriya   ki Azərbaycanda törətdikləri   vəhşiliklərin   
mində   birini   nə   Rusiyada,   nə   də Gürcüstanda  etməmişdir.  Beriyanı   
lənətləyərkən,   onunla  bağlı xatirəmi   də  lənətləyirəm.   Beriya   əksinqilab   ilə   
Mübarizə İdarəmizin  sensuz  şöbəsində  çalışırdı.  O  cani  ilanı  tanımadan, 
bilmədən, öyrənmədən bəslədik. Onu yalnız mən himayə etmirdim, bütün  şöbə   
əməkdaşları da  qayğı   göstərirdilər.   İkinci   Dünya müharibəsində Qızıl Ordudan 
almanlara əsir düşən və hürriyyəti seçərək alman ordusu sırasında ruslarla vuruşan 
qəhraman, millətçi, idealist azəri gəncləri ilə görüşərkən Beriyanı soruşardım. 
75 
 
Hamısı Beriyanın  azəri   gənclərini  mərhəmətsizcəsinə  məhv  etdirdiyini 
deyirdilər.   O,  hələ  Əksinqilab  ilə  Mübarizə  İdarəsində  birgə çalışmış   olduğu   
yoldaşlarını   da   hər   kəsdən   əvvəl   aradan götürmüşdü.   1950-ci   il   idi.   
İstanbulun   Qapalı   Çarşısının   bir guşəsində antik əşyalar ticarəti ilə məşğul 
olaraq yaşayışımı təmin edirəm. Günlərin bir günü qarşı tərəfdəki qonşumun 
dükanına bir xarici  gəldi.  Xarici  qonşuma  «Siz bu  malın  əski rus mənşəli 
olduğunu haradan bilirsiniz?» deyə sual verdi. Qonşum cavab verir ki, «Malın   
üstündə haradan olması yazılıb» və məni göstərərək, «Qonşum rusca bilir, o 
oxuyur». Xarici təmiz türk dilində mənə «siz demək rusca bilirsiniz, ruscanı harada 
öyrənmisiniz?» deyə soruşur. Mən də ona Qafqaz Azərbaycanında öyrəndiyimi 
söyləyirəm. O məndən Qafqazda antik mallar ticarəti ilə məşğul olub-olmadığımı 
soruşur. Mən də ona vətənimdə torpaq sahibi olub kənd təsərrüfatı ilə məşğul 
olduğumu söylədim. Sonra ona «eyni zamanda milli istiqlal uğrunda da iştirak 
etmişəm. Qayəmiz istiqlal idi. Onu da əldə etdik, yəni Milli Cümhuriyyətimizi 
qurduq, ancaq təəssüf ki, yaşada bilmədik.   Moskvanın  hücumuna  məruz  qaldıq.  
Ölkəmizi  işğal etdilər. Bəs siz kimsiniz?» deyə soruşdum. Sovet tələbəsi və rus 
olduğunu söyləyir. Mən bunun Sovetlər Birliyindən ola bilməsini ağlıma   
gətirməmişəm.   Ona   “çox   təmiz   türkcə   danışırsınız. Tələffünüz də sizin rus 
olmağınızı hiss etdirmir. Bəs burada nə ilə məşğulsunuz?”   deyə   soruşdum.   
Sovet   konsulluğunda   məmur olduğunu     söyləyincə     «Anladım,     həm     də     
yüksək    rütbəli məmursunuz» deyirəm. Yüksək rütbəli məmur olduğunu haradan  
bildiyimi soruşur. Artıq söhbətimiz ciddiləşir və sözlərimə belə davam edirəm: «Ona 
istinad edirəm ki, sizin sözlərinizə inanıram. Sovet məmurusunuz və yüksək rütbəli 
məmur olmağınızı necə bildiyimi də anladım: Mən sovet konsulxanasının nə kiçik, 
nə də yüksək rütbəli heç bir məmurunu şəxsən tanımıram. Onlarla əlaqə saxlamıram və 
saxlamaq da istəmirəm. Ancaq konsulxana işçiləri məni tanıyırlar və mənimlə 
görüşməkdən də çəkinirlər. Bunu siz məndən yaxşı bilirsiniz. Onların çəkinmələri və 
qorxmalarını yalnız konsulxanadakı   siyasi   komissardandır.   Əgər   onlardan   azacıq 
şübhələnsələr ya vəzifədən  götürülür, ya da sovetlər birliyinə göndərilib orada 
cəzalandırırlar». 
Bu zaman dükana bir müştəri gəldi və mən onunla məşğul olmağa 
başladım. Artıq özünü konsulxana məmuru kimi təqdim edən   şəxs   dükandan   
getmişdi.   Mən   elə   o   günü   bu   şəxsin İstanbuldakı sovet konsulxanasının baş konsulu 
olduğunu öyrəndim. Aradan beş gün keçmişdi. O, yenə gəldi və mən onu çox soyuq 
qarşıladım.   O,   bunu   hiss   etsə   də   mənimlə   bir   məsələni aydınlaşdırmaq 
istədiyini bildirdi. Mən də təəccüblə onun üzünə baxdım və «Mənim sizinlə 
müzakirə edəcək heç bir məsələm yoxdur və ola da bilməz» dedim. Mənə: «Siz çox sərt 
danışırsınız, əsəbinizə hakim olun və məni dinləyin. Əgər dediklərim xoşunuza 
gəlməsə    rədd    edə    bilərsiniz.    Siz    dünyada    sülh    olmasını istəməzsinizmi? 
Bilirsiniz ki, Stalin öldükdən sonra Rusiyanı idarə edənlər üç şəxsdir: Beriya, 
Malenkov və Molotov. Öyrəndiyimə görə Beriya vaxtilə sizin idarənizdə məmur 
76 
 
olmuşdur və bu gün Beriya fikrən digərlərindən fərqlənən yeganə insandır. Moskvada da 
hamıya məlumdur ki, Beriya liberalizmə yuvarlanmışdır. Kolxoz quruluşunun 
dağıdılmasına tərəfdardır. Siz ona bir məktub yazın və Qərb dünyası ilə müqavilə 
bağlasın. Bəlkə sizin tövsiyyələrinizi dinlər və siz də dünya sülhü üçün bir rol 
oynamış olarsınız. Siz Beriyaya məktub yazıb, ancaq ikinizə aid olan hadisələrdən də 
bəhs edin ki,  məktubun sizdən olduğunu anlasın.  Mən də məktubu kuryer ilə 
göndərim. Bir həftəyə qədər o çatdırsın» dedi. 
O, sözünü bitirib məndən cavab gözləyir. Mən də «Bəli, mən dünyada sülh 
olmanın tərəfdarıyam. Bu sülhü bütün dünya əhalisi istəyir. Ancaq məktubla hər hansı 
bir sülhün baş tutmağına inanmıram. Bir də sizin gəlib mənimlə söhbət etməyinizi 
düzgün hesab etmirəm və istəmirəm» dedim. O, bir daha mənim yanıma gəlmədi. 
Aradan bir müddət keçdikdən sonra Beriyanın Kremldə öldürülməsi xəbəri Xəbər 
Agentlikləri tərəfindən dünyaya yayıldı. O  günlərdə İstanbulda    nəşr     olunan 
“Vətən”     qəzetinin müxbirlərindən   biri   mənim  yanıma   gələrək   Beriya   haqqında 
müəyyən məlumat istədi. Mən də onu maraqlandıran suallara ətraflı cavab verdim. 
Aradan bir müddət keçir və Moskva Kommunist Partiyasının XX qurultayı öz işinə 
başlayır. Qurultayda Xruşşov, Molotov, Malenkov və Kakanoviçə tərəf dönərək 
«Əgər Beriya ölməsəydi, siz sağ qalıb burada oturmayacaqdınız. O, alçaq Milli 
Azərbaycan Cümhuriyyətinin kəşfıyyat orqanında   işləmiş   və xaricdəki Müsavatçılarla 
əlaqə saxlayaraq sovet rejimini devirmək istəmişdir» deyir. Mən bu sözləri 
oxuduğum zaman Moskvanın Beriyaya nə üçün məktub yazmasını istədiyini 
anladım. Məktubu yazmadığıma sevindim. Demək, mənim ağzımdan uydurma bir şey 
yazmışlar və Beriyanı da buna əsaslanaraq öldürmüşlər. Bu məsələ bu gün aydın 
olmuşdur. Maraqlananlar irəlidə təfsilatı ilə öyrənə bilərlər. Mənim bildiyim bir şey 
varsa, o da Lenin, Stalin, Zinovyev, Kamenev, Kakanoviç, Kirov, Xruşşov, Vişinski 
və digərləri də hamısı enyi dərəcədə günahsız insanların qatilləridirlər. 
Rus   bolşeviklərinin   qüvvələri   Bakını   işğal   edib   rnilli dövlətimizi devirdi. 
O axşam Bakıda qaldım. Böyük küçədə yerləşən bir binanın ikinci mərtəbəsində işığı 
söndürülmüş qaranlıq otağın pəncərəsi önündə oturmuşdum. Böyük küçə elektriklə 
gündüz kimi işıqlandırılmışdı. Pəncərədən istiqlalçı yoldaşlarımızın iki-iki, üç-üç Çekaya 
güllələnməyə aparıldığını görürdüm. Bu gecə həyatımın ən sıxıntılı anları idi. Gözümə 
yuxu getmirdi. Dərin fikirlər içində fasiləsiz olaraq siqaret çəkirəm. Səhər açılır. 
Küçədə qəzet satan uşaqların səsləri eşidilir: «Bolşeviklərin bir saylı ilk qəzeti». Ev 
sahibinin uşağına bir qəzet aldırıram. Qəzetdə xalq düşmənlərinin yaxalanıb 
cəzalandırıldıqları, ələ keçməyənlərin isə axtanldıqları bildirilir. Qəzetdə hər hansı bir 
kommunistdən xalq düşməni olan Nağı Şeyxzamanlını dərhal yerində qətlə yetirmək 
tələb olunur. 
Qəzet əlimdən düşür. Ev sahibinin 12 yaşlı oğlu qəzeti yerdən götürüb 
oxumağa başlayır və çox kədərli səslə «çox pis xəbər» olduğunu deyir. Mən də halsız 
bir halda onun sözlərini "başımla təsdiq edirəm. Mənim ev sahibinin kim olduğunu 
bilmədiyim kimi, onlar da məni tanımırdılar. Yoldaşlardan biri dünən axşam məni 
77 
 
buraya gətirmiş və sabah axşam da gəlib götürəcəyini   bildirmişdir.   Uşaq   mənə   gecə   
heç   yatmadığımı xatırlatdı. Mən də «bəli oğlum bir az yatmağım lazımdır» dedim 
və bir neçə saat yatdım. Axşam məni buraya gətirmiş yoldaş gəlib çıxdı. Birlikdə 
şam edib evdən çıxdıq və Mərdəkan kəndinə gəldik. O, Bakıya qayıtdı, mən isə 
burada iki həftə qaldım. Hər gün şəhərdən pis xəbərlər alırdım, kənddə qalmağı 
təhlükəli sayıb yenidən şəhərə qayıtdım. Yeznəmin evinə gedərək orada bir gecə 
qaldım. Onlara Gəncəyə gedəcəyimi söylədim. Axşamın olmasını gözləyərkən bacım 
oğlu gəldi və mənə «dayı səni bir şəxs görmək istəyir. Burada olmadığını nə qədər 
dedimsə, Nağı bəyi görməmiş getməyəcəyini israr edir» dedi. Mən də o şəxsin 
gəlməsini söylədim. 
İçəriyə tanımadığım bir gənc girdi. Salam verdikdən sonra «Nağı bəy, siz 
məni tanıya bilməzsiniz. Vaxtilə siz mənim həyatımı xilas  etmisiniz.  Burada 
olduğunuzu  öyrəndim  və  gəldim.   Sizə kömək etmək istəyirəm, mənə inanın» 
dedi. Mən də «qardaşım nə üçün inanmayım. Siz mənə pislik də, yaxşılıq da edə 
bilərsiniz. Mən Gəncəyə getmək istəyirəm. Mənə kömək edin təhlükəsiz şəhərdən 
çıxaq» dedim. Gənc mənə «siz, burada istirahət edin, sabah sizi gəlib buradan 
götürəcəyəm» dedi. Mən də qonşuluqda yaşayan erməni ailəsindən şübhələndiyimi 
söylədim və dərhal bu gecə yola düşməyin vacibliyini bildirdim. Bundan sonra 
tanımadığım gənc mənimlə razılaşdı və evdən çıxdıq. Küçənin tinini dönərkən 
böyük küçədən bir neçə silahlı adamın keçdiyini gördüm. Onları görən kimi üzümü 
yana çevirib getmək istədim. Silahlı adamlar tələsik harasa yüyürürdülər. Küçəni 
döndülər. Bu zaman yaxamdan yapışan qüvvətli əl haraya getdiyimi soruşdu. 
Aramızda qısa bir dartışma oldu. Çox qüvvətli olduğunu və yaxamı buraxmadığını 
görüb əlimi cibimə salıb tapançanı  çıxarıb  «yaxamı  burax, yoxsa vuraram» 
dedim.  O, qorxub əlini çəkdi. Mən də tapançanı cibimə qoyub var gücümlə 
qaçmağa başladım. Bu zaman qarşıma bir fayton çıxdı. Mən qaçdıqca fayton da 
məni təqib edirdi.  Mən ara küçələrə girirdimsə    xeyri    olmurdu.    Fayton    yenə 
ardımca    gəlirdi. Yorulmuşdum,   güclə   nəfəs   alırdım.   Haradasa   taqətdən   
düşüb qalacağımı bilirdim. Qərarım qəti idi. Əvvəl məni təqib edəni, sonra da 
özümü vuracaqdım. Araba mənə yaxınlaşanda içindəkini məni aparmaq üçün gələn 
gəncin olduğunu gördüm. O, məni çağırırdı. Ona artıq bir bir addım da atmağa 
taqətim qalmadığını söylədim. O, dərhal arabadan endi və mənim minməyimə 
kömək etdi. Məni bacısının şəhər kənarındakı evinə gətirdi və «sən burada qal, 
mən səhər  üçün  bir  avtomobil   hazırlatdırım.   Səni   Gəncəyə   qədər müşayiət 
edəcəyəm. Çəkinmə bura etibarlı evdir» dedi. Mən ondan evimizə gedib dayım 
oğlu Rzanı  da gətirməsini  xahiş  etdim. Sözümü qəbul edərək getdi. Ertəsi gün 
adını söyləməyən dostum, mən və Rza  avtomobillə   şəhərdən   çıxdıq.   Güzdək   
kəndinə yaxınlaşarkən tarlalarda işləyən kəndlilər bizə «kəndə gedirsiniz, əgər 
üstünüzdə silah varsa saxlayın. Kənddə bolşeviklər var. Bir neçə kəndlini tutublar» 
dedilər. Bu vəziyyət qarşısında dostum «siz avtomobildən düşüb bu evin yanında 
dayanın, mən avtomobillə kənddə gedirəm. Sonra avtomobili buraxıb sizə 
78 
 
göstərdiyim evə gəlirəm» dedi.  Biz ondan nə  kimi kömək edəcəyini  soruşduq. 
Həmin adam «stansiyaya gedək, siz kənarda gözləyin. Mən sizə bilet alım və kimsə 
görmədən qatara minərsiniz» dedi. Mən ona pul verdim. O, getdi və heç 10 dəqiqə 
keçməmiş əlində iki bilet qayıtdı və «qatar yarım saat sonra gələcək. Özünüzü 
Allaha əmanət edin. Bir şey olmaz. Sağ-salamat gedin» dedi. Qatar gəldi. 
Müsavatçı ilə görüşüb ayrıldıq. Bir vaqona çıxdım. Tanış bir ailədə bu qatarla 
Gəncəyə gedirdi. Onlar məni gördükdə çox təəcübləndilər və sonra da «amandı 
Nağı bəy, səni görməsinlər» deyərək mənə kupenin ikinci qatında yer düzəltdilər. 
Mən bir yemək yedim və rahatlanaraq yatdım. Səhər tezdən yuxudan durdum. Bu 
zaman vaqona gələn bələdçi məni görüncə «Nağı bəy bu necə olur? Bakı 
vağzalında ciddi yoxlama apardılar və 3 nəfəri tutub apardılar. Bəs sizi necə oldu 
ki, görmədilər?» deyə soruşdu. Mən də qatara Bakıda minmədiyimi söylədim.   
Artıq   elə   bir   təhlükə   qalmamışdı.   Qatar   Yevlax stansiyasını   keçmişdi.  Bu  
ətrafdakı  bütün  kəndləri  çox  yaxşı tanıyırdım. 
Vaqonumuzda bir kommunist fəhlə özü ilə götürdüyü çoxlu qəzeti hər 
stansiyada qatar dayananda xalqa paylayırdı. O, qəzeti paylamaqla 
kifayətlənməyib, bir nitq də söyləyirdi. Ağdaşın Ləki stansiyasında qatara minən bir 
qoca kişi dilboğaza qoymadan bolşevikləri tərifləyir və Milli hökuməti pisləyirdi. 
Hamı onu dinləyirdi. Mən Rzaya «Rza artıq səbrim tükəndi. Bu gəvəzənin payını 
verək» dedim. Ayağa qalxıb ona tərəf gəldim. O, hələ boşboğaz danışığını davam 
etdirirdi. Mən «ay alçaq sən bolşeviklərin yaxşı olduqlarını hardan bilirsən?» dedim 
və ona var gücümlə bir şillə vurdum. Bunu gözlləməyən kommunist qəzetçi 
vaqondan çölə çıxdı. Mən də dönüb yerimdə oturdum. Vaqona tam bir sakitlik 
çökdü. 10 dəqiqə sonra kommunist qəzetçi yanında iki süngülü rus əsgəri ilə geri 
qayıdır. Onlara məni göstərdi və hər birinə vaqonun bir qapısında durmağı tapşırdı. 
Qatar Gəncəyə yaxınlaşırdı. Artıq yaxalandığımızı  yəqin edirdik. Bir anda özümü ələ 
alıb Rzaya hazır olmağı tapşırdım. 
Yanımdakı  qapını  gözləyən əsgər olduqca zəif və  xəstə görkəmli   bir   
uşaq   idi.   O,   tüfənginə   dayanmış   vəziyyətdə pəncərədən bayıra baxırdı. Cəld 
qalxıb əsgərin boynundan vurdum və o, cansız meyit kimi üzüqoyulu yerə sərildi. 
Mən və Rza tez vaqondan  bayıra  tullandıq  və  buğda  qatlarının  içi  ilə  dəmir 
yolundan uzaqlaşdıq. Hər tərəfdə qızğın bir hazırlıq gedirdi. Gəncə və ətraf 
kəndləri bolşeviklərə qarşı üsyana hazırlanmışdılar. Bu məqsədlə böyük bir 
toplantı keçirilirdi. Hər kəs fikirini söyləyir və üsyan planının necə həyata 
keçirilməsi müzakirə edilirdi. Sonda Gəncə şəhərindəki bolşevik əsgərlərinə basqın 
edilməsi  qərara alındı. Şəhərdəki Gəncə alayının komandanı mərhum polkovnik 
Cahangir bəyin təklifi ilə toplantıda Gürcü hökumətindən kömək almaq   üçün   
mənim   Tbilisiyə   getməyim   qərara   alındı.   Tanış kəndlilərlə   Gürcüstanın   
sərhəddində   yerləşən   Eldar   kəndinə gələrək orada qonaq qalırıq. Bizə qoyun 
kəsib yemək hazırlayırlar. Silahlarımızı yanımızda divara söykəyib söhbət edirik. 
Kəndlilərin içində sərhəd komandiri olan kobud sifətli şəxs heç danışmır və bizi 
79 
 
dinləyirdi. Biz yeməkdən sonra sərhəddi   keçmək istəyirik. Kəndlilər isə «gündüz 
sərhəd keçilməz, siz şəhərə qayıdın. Biz Nağı bəyi axşam qaranlığında    keçirərik»    
deyirlər.    Məni gətirənlərdən  birisi  onlarla  sərt danışır və  «bolşevikləri  məhv 
edəcəyik. Nağı bəy Milli Hökumətin tapşırığı ilə Gürcüstana gedir. Hamımızın     
vəzifəsi onu  sağ-salamat Gürcü  hökmətinə çatdırmaqdır»   deyir.   Bundan   sonra   
kobud   sifətli   şəxs   səsini qaldıraraq «mənə vəzifədən danışmayın. Mən vəzifəmi 
çox yaxşı bilirəm. Mənim vəzifəm bu bəyi yaxalayıb əlini-qolunu bağlayıb 
bolşeviklərə təslim etməkdir» deyir. Onun bu sözündən sonra biz tüfənglərimizi 
götürüb bayıra çıxırıq. Rüstəm dayı onun üzərinə bağıraraq  «Sən onu qoyunmu 
hesab etdin? Əl-qolunu  bağlayıb bolşeviklərə təslim  edəsən. Bağla görüm, necə 
bağlayırsan» deyir. Ara qarışır,  hər  iki   tərəf bir-birilərini  hədəlməyə  başlayırlar. 
Vəziyyətin dərinləşdiyini görən qadınlar evlərdən çıxıb yalvarmağa başlayırlar.  
Kəndin ağsaqqalları  da məsələyə  qarışmalı  olurlar. Ağsaqqallar və qadınların 
hamısı bu qarşıdurmanın səbəbkarı olan kobud sifətli şəxsi lənətləyirlər və bizi 
yeməyə oturmağa dəvət edirlər. Yeməyə otururuq. Mən «Rüstəm dayı, mən sənsiz 
sərhəddi keçməyəcəyəm» deyirəm. Rüstəm dayı «Nağı bəy, heç narahat olma, mən 
öz əlimlə Gürcü patrul məntəqəsinə təslim etmədən geri dönən deyiləm. Bu gün 
Gəncədə hamı bilir ki, səni sərhəddən keçirməyi mən üzərimə götürmüşəm. Sən də 
çox fikir etmə» deyir. 
Yeməkdən sonra hamımız birlikdə sərhəddi keçdik. Mən qaldım, digərləri 
isə qayıtdılar. Tbilisiyə gəldim. İlk olaraq bolşevik istilasından sonra Tbilisə gəlmiş 
Həsən bəy Ağaoğlu ilə görüşdüm. Həsən bəy Ağaoğlu Milli Hökumət dövründə 
Azərbaycan parlamentinin sədr müavini olmuşdur. Ertəsi gün iki yoldaşla bərabər 
Gürcüstanın o zamankı Daxili İşlər Naziri Ramişvilinin qəbuluna getdik. Ona, 
bolşeviklərə qarşı üsyan edəcəyimizi dedik və bizə nə kimi kömək edə 
biləcəklərini soruşduq. Ramişvili bizə «Siz bilirsiniz ki, bizim sosialist bir 
hökumətimiz var. Ruslarla anlaşa bilmədiyimizdən sizin bolşeviklərə qarşı 
edəcəyiniz üsyanı müdafiə edə bilmərik» dedi. 
Mən Gürcü Hökumətinin süqutuna qədər Tbilisidə qaldım. Xain erməni 
daşnaqları sahibsiz qalan bizləri bir-bir qətlə yetirməyə başladılar. İlk olaraq sabiq 
Azərbaycan dövlətinin Baş Naziri Fətəli xan Xoyskini qətlə yetirdilər və Ədliyyə 
Naziri olmuş Xəlil bəy Xasməmmədlini yaraladılar. Sonra Həsən bəy Ağaoğlunu 
öldürdülər. Artıq Gürcü Hökuməti və Ramişvili də Moskva ilə anlaşmanın 
mümkün olmadığını anlayıb ruslara müqavimət göstərmək istədilər. Müharibə 
başladı. Bu səfər biz gürcülərə kömək edirik. Gürcüstanla Azərbaycanın 
sərhəddində Qarayazı deyilən və bir neçə yüz min əhalisi olan bir mahal vardır. 
Gürcü Hökuməti bizə bir vaqon silah verdi ki, bunları Qarayazı əhalisinə paylayaq. 
Mən və Mustafa bəy Vəkilli bu silahları Qarayazı əhalisinə paylamaq üçün yola 
düşdük. Dəmirçi Həsənli kəndinin stansiyasında Mustafa bəy mənə «Sən burada 
düşüb Dəmirçi Həsənli kəndinə get və məşhur Əfəndinin qonağı ol. Vəziyyəti ona 
başa sal ki, o, ətraf obalara xəbər göndərsin. Sabah tezdən kəndliləri də topla və 
80 
 
Poylu stansiyasına gəl. Birlikdə tüfəngləri kəndlilərə paylayaq» dedi. Mən o axşam 
Dəmirçi Həsənli kəndində qaldım. Sabah saat 4-də ruslar hücuma keçdilər. 
Gürcülər davam gətirə bilməyib qaçırdılar. Biz bir neçə yüz atlı atlarımıza minərək 
Poyluya hərəkət etdik. Baxdım ki, Poyludan Tbilisə bir qatar gəlir. Qatar 
yaxınlaşanda gördüm ki, Tbilisidən bizi gətirən qatardır. Silah dolu vaqon da qatara 
qoşulmuşdur.  Mən süvariləri orada buraxıb atı qatara tərəf çapmağa başladım. 
Maşinist məni görən kimi tanıdı və qatarın sürətini azaltdı. Mən də atdan enərək 
qatara mindim. Mustafa bəy və mən gəldiyimiz eyni qatarla da geri qayıtdıq. 
Tbilisdə bir həftəyə qədər qaldım. Gürcülərin vəziyyəti o qədər də yaxşı 
deyildi. Onlar ruslara barışıq təklif edirdilər. Nəhayət razı oldular. Gürcülər 
onlardan barışıq müqaviləsinin bağlanması yeri və kim bağlayacağını bildirməyi 
istəyirlər. Ruslar isə müzakirə yerini Tbilisi, müqaviləni isə Kutaisi həbsxanasında 
məhbus olan gürcü Kaftaradzenin imzalamasını irəli sürürlər. Gürcü hökuməti 
bütün xarici ölkə səfirliklərinin və mühacirlərinin köçürülməsi üçün müəyyən 
tədbirlər görməyə başlayır. Hər xarici səfirliyə və Azərbaycan Komitəsinə bir 
vaqon verirlər. Qatarla Batuma gəlirik. Arxamızca bolşeviklər də Batuma gəlirlər. 
Bu vaxta qədər şəhərdən qaçan qaçmışdı. 
Bir dostumla Batumda qalıram. Bir gün dəniz kənarında gəzərkən Hopalı 
Əhməd bəy Şahinzadənin motorlu gəmisinin artıq sahildən azca aralandığını 
görürük. Əhməd bəy də bizi görür və motorlu gəmisinin avarlı qayığını bizi 
götürmək üçün göndərir. Qayığa minmək istəyirik. Ancaq süngülü rus bolşevik 
əsgərləri icazə vermirlər. Biz tanınmamaq üçün pozuq rus dilində danışaraq onları 
dilə tutmağa çalışırıq. Ancaq bizim bu yalvarmağımız onlara azacıq da olsa təsir 
etmir. Bu zaman bir silahlı gürcü əsgərinin yaxınlıqda gəzməkdə olduğunu 
gördüm. Mən tez ona yaxınlaşıb «Biz azərbaycanlıyıq. Siyasətlə bağlı adamlarıq. 
Həyatımız təhlükədədir. Bizə kömək et» dedim. Hamımıza acıyan gürcüyə ani 
olaraq bir cəsarət gəldi və rus əsgərlərinə yanaşaraq əmranə tərzdə «Buraxın çıxıb 
getsinlər bu qorxaq insanları. Bunlardan bolşevikliyə xeyir verən olmaz» dedi. 
Bundan sonra ruslar bizdən əl çəkdilər. Biz tez fürsəti əldən vermədən qayığa 
tullandıq və həyatımızı xilas etdik. 
Mühacirət həyatımda başıma gələnlər başqa bir əsərin mövzusu olacaqdır. 
Ancaq qısaca deyə bilərəm ki, Azərbaycanımızın işğalı ilə əlaqədar Qarabağın 
balaları kimi bütün dünyaya səpələndik. Biz ana vətən hesab edərək Türkiyəyə 
mühacirət etdik və özümüzü vətənsiz hiss etmədik. Türkiyə vətəndaşı olduq. 
Vətəndaşlıq vəzifəmizi şərəflə daşıdıq, daşıyırıq və daşıyacağıq. Digər 
tərəfdən Azərbaycanın qurtuluşu üçün çalışdıq, çalışırıq və çalışacağıq. 
Azərbaycanın düşmən tərəfindən işğal olunmasından sonra Milli 
Hökumətin məşhur şəxslərinin çoxu İstanbula toplaşmışdılar. Bunların arasında 
Azərbaycan Milli Hökumətinin 7-8 naziri də var idi. Biz bu günə qədər 
fəaliyyətimiz nəticəsində milli davamızı dünya ictimaiyyətinə tanıda bildik. 
 
81 
 
AZƏRBAYCAN CÜMHURĠYYƏTĠNĠN 
SÜQUTUNUN SƏBƏBLƏRĠ 
 
1920-ci il aprelin 27-də Moskvanın əmri ilə Qızıl Ordu ölkəmizə 
soxularaq respublikamızı işğal etdi və Milli hökumətimizi devirdi. Biz mühacirlər 
hər il bu məlum günü anaraq lənətləyirik. Bu işğalın səbəbləri az-çox söylənmiş və 
yazılmışdır. Sizə şahid olduğum və o qara günün mətbuatımızda işıqlandırılmayan 
tərəflərini açıqlamağa çalışacağam. Məni yaxşı anlamaq üçün istərdim ki, Kazım 
Qarabəkir Paşanın 1400 səhifəlik xatirəsini oxumuş olasınız. Göstərəcəyimiz 
səbəblərin kökünü və təfsilatını orada görəcəksiniz. Yenə o əsərdə nə qədər 
avanturist insanların özlərini Ankara nümayəndəsi olduğunu deyib Azərbaycan 
xalqının içərisində yerləşdiklərini, Moskvadan külli miqdarda pul alaraq 
çöpləndiklərini oxuya biləcəksiniz. Bu xarici nümayəndələrin törətdikləri fitnə-
fəsadlar və təbliğatlar nəticəsində Azərbaycan xalqı anlamışdır ki, törədilən bu pis 
əməllərdən Ankara hökuməti xəbərsizdir. Bu pis əməllərə birbaşa nümayəndələr 
cavabdeh idilər. Bir neçə hadisəni qeyd etmək istəyirəm. Əli Çətinqaya 
avanturistlərdən Nail bəyə sualı verir: «Azərbaycan hökumətini yıxmaqda 
məqsədiniz nə idi? Bu işləri kimin hesabına gördünüz?» Nail bəy susaraq cavab 
verməmişdir. O əməlinə görə cəzalanaraq edam edildi. Azərbaycan hökuməti 
Türkiyədən gələn zabitləri orduya qəbul etməyi qərara aldı. Gələnlər Parlamentin 
mühafizə alayına daxil olurlar. Bizə sonradan məlum oldu ki, onlar Azərbaycan 
hökuməti tərəfindən aldıqları maaşdan bir neçə dəfə çox rus pulu da yalançı 
nümayəndələrdən alırlarmış. Hökumətimiz işğal ərəfəsindən son olaraq belə bir 
qərar verir: hökumət təcili olaraq Bakıdan Gəncəyə çəkiləcək və Qızıl Ordu ilə 
müharibəyə Gəncədən başlanacaq. Bunun təmin edilməsi üçün maddi vəsaitə 
ehtiyac var idi. Təcili olaraq Azərbaycan Dövlət Mərkəzi Banka Gəncə şöbəsinə 
100 milyon manat göndərilməsi əmrini verir. Pullar sandıqlara qablaşdırılır və 
vağzala aparılaraq vaqonlara yüklənir. Qatar hərəkət edən anda Parlamentin 
mühafizə alayından qısaboylu türkiyəli zabit olan Xalid başında əlli-altmış silahlı 
dəstə vağzala gələrək qatarın hərəkətinə mane olur. Hökumətimizin içərisində çox  
məşum rol  oynamış Məmmədhəsən Hacınski  gizli  olaraq Moskva cəsusları ilə 
görüşərək Milli hökumətimizin və xalqımızın əleyhinə çalışmışdır. İkinci 
bağışlanmaz şəxs hərbi nazir general Əliağa Şıxlinskidir. Birinci Dünya 
müharibəsində rus ordusunun baş topçu müfəttişi olaraq şöhrət qazanmış general 
yalançı nümayəndə olan Xəlil paşa tərəfindən aldadılaraq saflığının və 
sadəlövhlüyünün qurbanı olmuşdur. 
Qızıl  Ordu  sərhəddimizdə  dayandığı  zaman  hökumətimiz Quba 
valisinə sərhəddəki dəmiryolu relslərinin bir kilometrə qədər sökülməsi əmrini 
verir. Vali ertəsi gün əmri yerinə yetirir. Ancaq bu dəfə  yalançı  nümayəndə  olan 
Xəlil  bəy  general  Şıxlinski  ilə görüşərək təlaşla «Paşam, hökumət sərhəddəki 
dəmiryolu relslərini sökdürmüşdür.   Qızıl  Ordu  Anadoluya   gedə  bilməyəcəkdir  
82 
 
və nəticədə kömək gecikəcəkdir. Xahiş edirəm təcili tədbir görün» deyir. General 
onun sözünə aldanaraq əmr edir və relslər təzədən yerinə taxılır. Aprelin 27-də 
Qızıl Ordu Bakıya girir və hər tərəfdə mühüm   dövlət   məntəqələrini   işğal   
edirlər.   İlk   tədbir   olaraq mühafizə alayının adını dəyişib yardım alayı qoydular. 
İki gün sonra, yəni üçüncü günü Qızıl Ordu alayı mühasirəyə aldı və sıravilərin 
əllərindən silahlarını alaraq özlərinə də «Marş, marş evinizə»   deyərək   qovdular.   
Alayın   ələ   keçən   zabitləri   isə güllələndilər. Ələ keçməyənlər isə bir müddət 
gizləndikdən sonra canlarını qurtararaq hərəsi bir tərəfə dağıldılar. Artıq 
bolşeviklərə görə bu avanturistlərin vəzifələri bitmiş hesab olunurdu. Bunlardan 
Xəlil paşa, Baba Səid, Nail və digər bir neçə nəfər canlarını qurtararaq Gürcüstana 
çata bilmişdilər.  İşğalın ikinci  günü idi. «İttihadı İslam» Partiyasının sədri doktor 
Qara bəy Qarabəyov ilə sadəlövh  general  Şıxlinski  Bakıdakı  kazarmaları  
gəzərək azəri əsgərlərinə  nitq söyləyirdilər.  Qarabəyov  dindən,  islamçılıqdan 
bəhs etdiyi halda, qoca general Şıxlinski isə «Övladlarım, Türk Ordusu    
paşalarının    komandanlığı    altında    gələrək    Bakımızı düşməndən təmizlədilər. 
İndi isə kömək etmək növbəsi bizə çatıb. Türklərin İstanbulunu    düşmənlər    işğal    
etmişlər.  İstanbulu düşməndən təmizləmək lazımdır. Mən də siz əsgərlərimi 
götürüb yardım  edəcəyəm.  Siz də  gedəcəyinizə  və  savaşacağınıza söz 
verirsinizmi?»  deyə  soruşur.  Əgərlər  sevinc  göz yaşları  içində «Gedəcəyik və 
öləcəyik» deyə bağırırlar. Şıxlinski «övladlarım, yardıma gedən yalnız biz 
olmayacağıq. Ənvər paşa vaxtilə Rusiyaya əsir düşmüş türk əsgər və zabitlərini və 
bir milyona yaxın tatar könüllüsünü toplayaraq gəlir. Onlar gəlib buradan keçəcək. 
Biz də onlarla gedəcəyik» deyir. Safdil Şıxlinski söylədiklərinə inanaraq soy-
ləyirmiş. O, bolşeviklərə satılmamışdı, ancaq xainlərin təbliğatına sadəlövhcəsinə 
inanaraq qoşulmuşdur. O günlərdə bolşeviklər Ənvər paşa ordusu ilə gəlir deyə bir 
şaiyə buraxırlar və nəticədə bütün şəhər əhalisi vağzala tərəf yürüş edir. Sonra 
«Ənvər paşa bir gün gecikir» deyə ikinci bir şaiyə buraxır və xalq evlərinə qayıdır. 
 
 
 
AZƏRBAYCAN XALQININ ƏNƏNƏLƏRĠ 
 
Özümü biləndən bəri Azərbaycan xalqını ənənələrinə son dərəcə  bağlı   
gördüm.   Bu  xalq  ənənələrini  hər  şeydən  üstün tutmaqdadır.  Azərbaycanlıların 
ənənələri işlənərək qanun halını almışdır.  Xalq ümumiyyətlə  ənənələri  və  
adətləri  ilə varlığını qoruyaraq   yaşayır.   Onlar   dinin,   insanlığın   əxlaqi   
tərəflərini ənənələrinə daxil etmişdilər.  Bildiyimiz  kimi oğurluq azərbaycanlıların 
ənənələrinə ləkə sayılır. Ancaq bu oğruların da müsbət tərəfli ənənələri vardır. 
Məsələn: oğrular gecə qaranlığında bir evi soyurlar. Onlar yanlarında gəzdirdikləri 
çuvallara əllərinə keçən nə varsa doldururlar. Evlərinə qayıdıb orada oğurladıqları 
malları gözdən keçirirlər. Qadına məxsus nə qədər paltar varsa hamısını   ayırırlar.   
83 
 
Bu   hərəkətə   səbəb   onların   kişiliklərinə, mənliklərinə  sıxışdıra bilmədikləri 
«qadın əşyası  oğrusu» adını üzərlərinə   götürmək  istəmədikləri  olmuşdur.   
Ertəsi  axşam  bu əşyaları   oğurluq   etdikləri   evin   həyətinə   atırlar.   Bunlar   
kimi quldurlar da soyğunçuluq etdikləri zaman qadınları soymazlarmış hətta 
kişilərin üzərində tapdıqları qadın zinət əşyalarını da götürməzlər. 
Azərbaycanda qan intiqamı davası çox güclüdür. Ancaq bir adam 
axtardığı şəxsin yanında qadın olarsa vurmaz. Kişi yanında olan bir qadına pis gözlə 
baxılmaz və sataşılmaz.  Çünki yanındakı kişinin şərəf və namusu nəzərə alınır. 
Azərbaycan xalqı bütövlükdə Allahına, Dininə və Quranına hörmət edəndir. 
Xalqımız hər xırda şey  üçün   Qurana and içməzlər.   Ruslar   bunu   bildiklərindən 
mühakimə etdikləri    azərbaycanlıları düz ifadə vermələri üçün Qurana and    
içirdirdilər.    Xalqımız    bacardıqları    qədər    rus hökumətinin məhkəmələrinə 
müraciət etməzdilər. Onlar bəzi hallarda Qurana and içməmək üçün şəriət 
məhkəməsinə də getməzdilər və məhəllələrin ağsaqqallarının qüvvələrindən istifadə 
edib qarşılarına çıxan məsələləri həll etməyə çalışırdılar. Bütün ictimai işlərimizdə də 
ənənələrimizin rolu çox böyükdür. Bir insan pis bir hərəkət edərsə, məsələn, evli bir kişi 
bir qızı aldadıb yoldan çıxararsa, məhkəmə ona ağır və ya yüngül cəza verir. Ancaq ona 
ən ağır cəzanı yaşadığı cəmiyyət verir. Bütün dostları və qohum-əqrəbaları onu məzəmmət 
edərək görüşmürlər, yəni heç kəs ona salam verib salamını almır. Bütün bu münasibəti 
görən həmin şəxs yaşayış yerini dəyişib başqa yerə köçür. Azərilərin ənənələrindən ən 
mühümü də kirvəlikdir. Uşağa sünnət olunarkən ailəsinin hörmət etdikləri və sevdikləri 
şəxsi kirvə tuturlar. Kirvə sünnət zamanı uşağı tutana deyirlər. O andan etibarən kirvə, o 
ailənin ən yaxın qohumlarından biri hesab olunur. 
Azərbaycanlıların ənənələrində ailəvi dost olan ermənilərə də kirvə deyilir. 
Qonşu yaşadığımız ermənilər ənənələrimizi bizim qədər bilirlər. Ermənilərə və yaxud hər 
hansı bir xristian dosta nə dayı, nə əmi, nə də qardaş deyilməz. Onların yerinə kirvə 
sözü işlədilir. Kirvə və kirvəliyə yüksək qiymət verən xalqımız arasında «Allahdan 
döndün, bəs kirvəlikdən necə döndün?» məsəli də mövcuddur. Hər azərinin qəlbi iki 
müqəddəs varlıq ilə doludur. Biri din duyğusu, digəri isə milli duyğudur. Azərilər bu iki 
müqəddəs varlıqlarını sevimli milli bayraqlarına da daxil etmişdilər. Azərbaycan 
bayrağı üçrənglidir: yaşılın rəngi islamiyyəti, qırmızı rəngi və ay ulduz türklüyü təmsil 
edir. Üçüncü rəngi olan mavi isə soyunu təmsil edir. Hər azərinin beyni istiqlal duyğusu 
ilə dolub daşmaqdadır. 
Azərbaycanlılar özlərini din təsiri altına salmamışdılar. Onlar ənənələrini dinləri 
qədər müqəddəs saymışdılar. Əsrlərlə dinini, ənənəsini, adətini, məntiqini, insani 
duyğularını qoruyub saxlayan xalqımızın da dövlət qurmağa haqqı olmuşdur. Əsarətdə 
zəngin bir ədəbiyyat yaratmaq, dinini, dilini yabançı kəlmələrdən təmizləmək, əsarətində 
olduğu rusların sözlərini dilinə qarışdırmamaq, onlarla dil varlığının, mənliyinin yarışını 
yaratmaq (Azərbaycanda qeyri-rus azlıqların müştərək dillərinin azəri türkcəsi olması və rus 
dilini öyrənməyə lüzum görməmələri) müstəbid rus imprealizmi kimi bir rejimin təzyiqi 
altında yorulmadan çalışmaq, cəmiyyətlər qurmaq, millətin tərəqqisini təmin etmək, 
84 
 
«Difai» kimi gizli firqə yaratmaq, mürtəcə rejimlə mübarizə etmək, onların gözlərini 
qorxutmaq, ölkənin hər tərəfində qaçaq dəstələrini rus çar hökuməti üzərinə saldırmaq, 
dastanlar yaratmaq hər məhkum millətə nəsib olmamışdır. Bütün bunlar azərilərin bu 
sahədə nə qədər səmərəli çalışdıqlarını göstərməkdədir. 
 
 
 
ĠSTĠQLAL DÖVRÜNDƏ HADĠSƏLƏR 
 
Müsəlmanlar arasında bəzi başa düşməyənlər sünni və şiə deyilən iki yerə 
ayrılmışdılar. Ancaq Azərbaycan xalqı bu ayrılığı rədd etmişdir. Ancaq su yatar, düşmən 
yatmaz demişlər. Rus siyasəti yatırmı? Rus hökuməti bu məzhəb ayrılığından məharətlə 
istifadə edərək hər iki məzhəbin ruhanilərini daima bir-biri ilə vuruşdurmuşdur. 
Ancaq 1918-ci il inqilabı ilə birlikdə Bakıda Ümumqafqaz Qurultayı keçirilmişdir. 
Burada hər iki məzhəbə aid olan ruhanilər bir-birləri ilə öpüşüb-görüşdülər və barışdılar. 
Bir gün Azərbaycan Cümhuriyyətinin ilk Baş Naziri Fətəli xan Xoyskinin yanına 
şeyxülislam və müftü gələrək «Biz də bir vəzifə ilə hökumət heyətində iştirak etmək 
istəyirik» demişlər. Fətəli xan bunlara «Təklifinizi yersiz saydım. Sizə bir vəzifə azdır. 
Hökumətin müzakirələrində dini mövzular müzakirə olunmaz. Əslində din haqqında 
heç bir məlumata malik deyilik. Əgər din haqqında islam ölkələrindən bir müraciət alsaq 
sizə ərz edəcəyik. Sizin verdiyiniz qərarı müdafiə edəcəyik. Bütün nazirlər sizin dini 
görüşlərinizin tərəfdarı olacaqlar» demişdir. Müftü «Amma Osmanlı dövlətində dini təmsil 
edən şeyxülislamın hökumətdə yeri vardır» demişdir. Fətəli xan «Canım onların səhv 
işlərindən biri də budur» deyə müftünün sözünü kəsmişdir. O, daha sonra həm 
şeyxülislama, həm də müftiyə «İstiqlalımızı elan edib Cümhuriyyət qurduq. Bütün millətlə 
birgə durmadan çalışmalıyıq. Biz hökumət tərəfindən mədəni dünyanın istehsal etdiyi 
mallarını idxal etməmək və ehtiyacımızı təmin etmək məqsədilə zavodlar qurmalıyıq. 
İnşallah buna müvəffəq olacağıq. Ancaq bilirsiniz ki, rusların dövründə Azərbaycanın 
buğda ehtiyacı öz əkin sahələri çatışmadığı üçün daima Şimali Qafqazdan təmin 
edilmişdir. İndi o yerlər sərhədlərimizdən kənarda qalmışdır. Biz indi ən mühüm qida 
məhsulu olan buğdanı necə olursa-olsun özümüz yetişdirməliyik. Bu işə bütün millət 
səfərbər edilmişdir. Sizdən xahişim budur ki, əgər kəndlilərimiz tarlalarda zəif işlərlərsə 
ehtiyacımız təmin olunmaz və xalqımız aclıqla üzləşər. Halbuki, mübarək Ramazan 
yaya düşmüşdür. Tarlalarda kəndillərimiz qadınlı kişili görünməkdədirlər. Artıq 
Ramazan ayında işləmək imkansız hala gəlmişdir. Siz xalqımıza gələcəkdə 
üzləşəcək aclığı bildirib Ramazan ayında məhsulu tədarük etdikdən sonra keçirə 
biləcəklərini daha əlverişli olmasını başa sala bilərsinizmi? Baxın, artıq şəhərdə 
münəvvər insanlar bunu dərk edərək Ramazan ayını başqa vaxta keçirmişlər» 
demişdir. Şeyxülislam və müftü baş nazirin bu istəyinə qarşı dayana 
bilmədiklərindən və yaxud da istəmədiklərindən müdaxilə etmədən çıxıb getmişlər. 
Bu vəziyyət 45 il sonra, yəni 1963-cü ildə Tunis prezidenti (İqtisadi müharibə elan 
85 
 
edirəm. Bütün millət səfərbər olunmuşdur və onlar oruc tutmamalıdırlar) tərəfindən 
də əmr edilmişdir. 
Ağqvardiyaçı general Denikin 1919-cu ildə tez-tez müxtəlif hadisələr 
törədərək Cümhuriyyətimizi hədələməkdə idi. Dövlətimiz və xalqımız bunların 
hədələrinə əhəmiyyət vermirdi. Bir ziyafət zamanı general Denikinin     
hədələrindən  söz  açılmışdır. Dövlətimizin, xalqımızın və    ordumuzun    fikirləri    
eyni idi: gələcəkləri varsa görəcəkləri də var. Ziyafətdə olanların hamısı öz fikrini  
bildirmək  üçün  Cümhuriyyətimizin  hərbi  naziri  general Mehmandarlıya 
baxırlar. Polad iradəli, 75 yaşlı qoca aslan ayağa qalxaraq ətrafına göz gəzdirir və 
sözə başlayır: «Əziz övladlarım, general Denikinin hədələrinin nə mənası var, nə 
qiyməti. Denikin məni rus millətindən, çarından və ordusundan yaxşı tanıyır. Və 
yenə çox yaxşı bilir ki, mənim komandanlıq etdiyim rus orduları, daima rus    
ordularından   üstün    olmuşdur.    Övlardlarım,    mən    bütün gəncliyimi və 
enerjimi rus ordusuna sərf etdim. Nə xoşbəxt insanam ki, bu ixtiyar yaşımda 
millətimin milli ordusunu qurmaq mənə nəsib oldu. Qurduğumuz ordumuza 
komandanlıq etməkdəyəm. Mənim komandanlıq   etdiyim   ordunun   üzvlərinə   
Denikin   cəsarət  edib gəlməz. Dincəlin və nəşənizi pozmayın». 
Digər bir hadisə: General Denikin hədələrinin bir nəticə vermədiyini 
görüncə, qıra bilmədiyin əli öp başının üstünə qoy ənənəsinə uyğun olaraq 
Azərbaycana iki polkovnikdən ibarət bir nümayəndə heyəti göndərmişdir. Onun 
təklifi birgə Moskvaya -bolşeviklərə qarşı fəaliyyət göstərmək idi. Hökumətimizlə 
edilən müzakirələrdən sonra hərbi nazir Mehmandarlı ilə bu iki polkovnik Hərbi 
Nazirliyə gəlirlər. Hərbi Nazirliyin binasının önündə iki gənc rus tərəfindən bir 
bomba partladılır. Sonradan məlum oldu ki, bu iki gənc bolşevik partiyasının 
üzvləri olmuşdular. Bombanın gurultusu çox olmasına baxmayaraq heç kəs xəsarət 
almadı. Əslində Moskva hökumətinin məqsədi adam öldürmək olmayıb, general 
Denikin ilə Azərbaycan arasındakı anlaşmağa mane olmaq olmuşdur. Partlayışdan 
sonra hərbi nazir S.Mehmandarlı və iki Denikin polkovniki azca zədələnmiş 
avtomobildən düşürlər. Hərbi nazirin bu zaman diqqətini nazirliyin giriş qapısının 
hər iki tərəfində keşik çəkən azəri əsgərləri cəlb edir. Mehmandarlı hər iki əsgərə 
yaxınlaşaraq onlara xoş sözlər dedikdən sonra polkovniklərə dönərək: «Bunlar 
canlı heykəllərdirlər. Bunların mətanətini bütün ömrüm boyunca bir rus əsgərində 
görmədim» demişdir. Hərbi nazirimiz olan Mehmandarlı Cümhuriyyətimizin 
ildönümündə (28 may 1919-cu il) Gəncə şəhərindəki korpus komandanlığına 
teleqraf vuraraq «Təltif olunmağa layiq zabitlərin siyahısını hazırlayın, gəlirəm». 
Teleqrafdan bir neçə gün sonra o gəlir və siyahını yoxlamağa başlayır. Siyahıda 
yüzbaşı Süleyman Mehmandarlı da var idi. O, bunu görüb soruşur: «Bu mənim 
qardaşım oğlu olan Süleymandırmı?». Onun olduğunu söyləyirlər. Mehmandarlı 
«Demək ki, digərləri də Süleyman kimi. Mən bunları necə təltif edə bilərəm?» 
deyir. Bundan sonra siyahı yenidən yoxlanılır. Süleyman və bir neçə zabitin adları 
siyahıdan çıxarılır. Yeni siyahı tərtib olunur və təltif gerçəkləşir. Bir gün Milli 
86 
 
ordumuza polkovnik rütbəsi ilə daxil edilmiş çar ordusunun keçmiş zabiti olmuş 
Şahverdi xan Mehmandarlı ilə xüsusi söhbətlərinin birində «Dayı, polkovnik də 
oldum. Ancaq mənə alay verilmədi. Nə zaman alay komandanı olacağam?» deyə 
soruşur. Mehmandarlı isə «Səbəbini bilmirsənmi? Nə zaman içkini tərgitmisən, o 
zaman da alayı alarsan» cavabını verir. Şahverdi xan kədərli vəziyyətdə «demək 
qismət olmayacaq» deyir. 
 
 
 
 
TƏġƏKKÜR MƏKTUBU 
 
Azərbaycan Cümhuriyyətinin hökuməti Baş Nazirinə Gəncə yepiskopu   
tərəfindən   göndərilən   bu   məktubu   almışdır:   «Çox möhtərəm zati dövlətləri 
Fətəli xan. Hər zaman yaşadığım Tbilisi şəhərinə  gedərkən Ortodoks  kilsəsinin  
və kilsəyə mənsub din xadimlərinin ehtiyaclarına qarşı zati aliniz və başında 
durduğunuz hökümət tərəfindən göstərilən ehtiram və diqqət dolayısı ilə dərin və   
ürəkdən   təşəkkürümü    bildirməyə   cəsarət   edirəm.    Vaxt azlığından dərin və 
səmimi hörmətlərimi şəxsən bir dəfə ərz etmək fürsətini əldə edə bilmədiyim üçün 
çox üzüldüm. Tanrıdan sizin üçün hüsn-rəğbət dilər və  zati  alinizə  dərin 
məhəbbətimi ərz edərim». 
 
Gəncə yepiskopu 
Feefilant 8 yanvar 1919 
(Bakıda çıxan «Azərbaycan» qəzeti, sayı 15) 
 
 
 
ġĠMALĠ QAFQAZ 
 
Bu ölkənin əhalisinin əksəriyyəti müsəlmandır və son dərəcə dindardırlar. 
Burada yaşayan hali ayrı-ayrı xalqlardan ibarətdirlər. Bu xalqlar Çərkəz, İnquş, 
Osetin, Kabardin, Çeçen, Qumuq, Avar, Ləzgi və digərləridir. Müştərək dilləri 
yoxdur. Bir xalq digərinin, hətta iki qonşu kənd bir-birinin dilini anlamır. Müştərək 
dilləri olmadığından xalq dövründən millət dövrünə keçə bilməmişlər. Özlərinə 
islam milləti demişlər. Ərəb tarixçiləri bu ölkəni uzun müddət tədqiq etdikdən 
sonra bir nəticəyə gələ bilməyərək «burada Əcuz və Məcuzlar yaşayırlar» 
demişlər. Rus tarixçiləri isə «Saysız-hesabsız dildə danışan bir ölkə» demişlər.  
Şimali Qafqaz xalqı qədimdə islam dininin dili olan ərəb dilini özlərinə ümumi bir 
dil olaraq qəbul etmişlər. Onlar mədrəsələr açaraq  imamlar yetişdirmişlər.  Valilər, 
sərkərdələr, qəza və nahiyyə rəislərinin hamısı imamlar arasından seçilmişdi. 
87 
 
Ancaq təbii ki, ərəb dili xalqın dili ola bilməzdi. Ərəb dilində yalnız mədrəsə 
məzunları danışır və yazırdılar. Xocalar ilə xalqın anlaşma dilləri olmadığından 
savadsız xalqı özlərinə müridizm üsulu ilə bağlamışdılar. Yəni «imamın öl desə 
öləcəksən, qal desə qalacaqsan» prinsipi bu ölkədə çox güclü idi.   Dini   qüvvə 
olan   müdirizm   yolu   ilə   xalq   bir-birinə   sıx bağlanmışdı.  Ruslar Şimali 
Qafqaza etdikləri hərbi yürüşlərdə qarşılaşdıqları müqavimət və göstərilən 
qəhrəmanlıqların səbəbləri aranarkən meydana çıxan əsas həqiqət ölkənin hər 
qarşısında olan polad kimi insanlar və qartal kimi qəhrəmanların olması idi. Dini, 
imanı güclü, cihad aşiqi olan bu yenilməz insanlar uzun illər ruslarla vuruşdular. 
Ruslar bu ölkədə çox tələfat verdilər və qüvvə sərf etdilər.  Nəticədə bütün   ölkəni   
mühasirəyə alıb işğal   etdilər. Qəhrəman xalq savaşlarda yenilmədilər. Bütövlükdə 
əsir düşdülər. Rus əsgəri qüvvələrinə məğlub olmayan şimali qafqazlılar rusların 
silahsız   diplomatlarına   aldanaraq   məğlub   oldular.   Bildiyim   və inandığım 
məlumata görə rus imperializmi XVIII əsrdə Qafqazı işğal etməyi qərara almışdır. 
Məqsədi isə Qafqaz sərhəddində olan İranı və Türkiyəni öz nüfuz dairəsinə almaq, 
İran üzərindən Bəsrəyə, isti dənizə çıxmaq, Türkiyə üzərindən  boğazları ələ 
keçirmək idi. Rus  çarı  qayəsini  həyata  keçirmək  üçün  Qafqazda  çox  çətin 
müharibələr   aparmağa   məcbur   olmuşdur.   Rusların   bu   hərbi yürüşlərini  
İslam  dininə qarşı  təcavüz sayan  şimali  qafqazlılar savaşa cihad adını 
vermişdilər. Onlar bu yolda çox şəhid verərək qan axıtmışdılar. Nəticədə müharibə 
başa çatmış və sülh dövrü başlamışdır.   Bu   dövrdə  rus   çarı   özünü   İslam   
dininin   hamisi göstərərək məscidləri təmir etdirir,  kömək üçün pul verilir və 
müəzzinlərə maaş təyin olunur. Digər tərəfdən şimali qafqazlıların oxumaq   
istəyən   uşaqları   üçün   Rusiyanın   hərbi   məktəblərinin qapıları taybatay açılır. 
Bütün xalqların, bəylərin, varlıların uşaqları hərbi təhsil almaqda idilər. Çar 
hökuməti bunlar üçün fövqəladə and içmə mərasimi təşkil edirlər. Kazan 
şəhərindən müftü dəvət olunur və çar muzeyindən Həzrəti Osmanın əlyazması olan 
Quran gətirilir. Mərasimdə qılınc qurşanılır və and bu sözlərlə başlayır: «Qurani   
Kərimə   and  içirəm.   Qurşadığım  qılıncı   Rus   Çarının yolunda işlədəcəyim 
kimi canımı da çar üçün qurban verəcəyəm». Sonra and içən Qurana əl basır. 
Məzun olan zabitlər rus ordusunda müxtəlif qulluqlara  yerləşdirilirlər.  Bunların  
həqiqət  olmalarını yəqinləşdirmək üçün Rusiyanın hərb tarixini vərəqləmək 
kifayətdir. Əldə  edilən nəticə  hər iki  tərəfi razı  salmaya bilməz.  Şimali 
qafqazlılar dini azlıq əldə etdikləri kimi həyat səviyyələri də məşhur adamların 
sayəsində yüksəlməyə başlamışdır. Bütün bunlara əsas olaraq şimali qafqazlılar 
əmin-amanlığa və xalqın sağlamlığına nail olmuşdular. Rusların əldə etdikləri isə 
milli duyğunun yoxluğundan istifadə edərək dini inancları öymək, dinə dayanan 
qəhrəmanlarını yenə din inancı ilə imperatorluq qayələrinə çevirməkdir. 
11   may   1918-ci  il  Şimali  Qafqaz  Cümhuriyyətinin  elan olunması 
günüdür. Bu anma mərasimində mən də iştirak edirdim. Şimali Qafqazın sabiq 
dövlət başçısı mərhum Pişimaho çox kədərli və üzüntülü olan nitqi söylədi: 
88 
 
«İstiqlal davamıza rus ordusunda təcrübə toplamış hər yüksək rütbəli zabitləri və 
iki generalımızı dəvət etdim və istiqlal elan etdik. Azad ölkə ordu ilə yaşayır. Siz 
zabitlər hərbi borcu üzərinizə alın və ordu quraq. Məni dinlədikdən sonra 
generallar və zabitlər «biz qılıncımızı qurşayarkən Qurani-Kərimə and içdik ki, 
silahımızı yalnız rus imperatorluğu üçün işlədəcəyik» dedilər». Mərhum 
Pişimahodan sonra Şeyx Şamilin nəvəsi Seyid Şamil bəy söz aldı və «Qafqazda 
azərbaycanlılardan, gürcülərdən,  ermənilərdən  və  ümumi  olaraq  onların  bir 
yerdə toplum olaraq olan zabitlərdən çox bizim rus ordusunda qulluq edən 
zabitlərimiz vardır. Üzüntü ilə söyləyə bilərəm ki,  1920-ci ildə Dağıstana getdiyim 
vaxt bütün kəndlilərimiz bolşeviklərə  qarşı apardığımız   mübarizədə   iştirak   
etdikləri  halda,   kəndlərimizdə yaşayan zabitlərdən heç biri bizim milli davamızda 
iştirak etmək istəmədilər» dedi. Artıq mərasim başa çatmaqda idi. Mənə baxdılar 
və danışmağımı xahiş etdilər. Mən belə bir çıxış etdim: «Pişimaho və Seyid Şamil 
bəylərin üzüntü ilə söylədiklərini mən də üzüntü ilə dinlədim. Madam ki, belə 
başladı, mən də belə davam etdirirəm. 1919-cu ildə Bakıda Əksinqilab ilə 
Mübarizə İdarəsinin rəisi idim. Bir gün mənim yanıma 30-a yaxın mülki geyimli 
adamlar gətirdilər. Bunlar vaxtilə rus ordusunda zabit kimi qulluq etmişdilər. Gizli 
olaraq   sərhəddimizi   keçərkən   tutulmuşdular.   Onlardan   haraya getdiklərini 
soruşdum.  Onlar könüllü olaraq Denikinin ordusuna getdiklərini söylədilər.    
Onlara   «Madam   ki,    zabitsiniz,   sizi Azərbaycanın milli ordusuna qəbul edək» 
dedim. Qəbul etmədilər». Sonra toplantıda iştirak edən avarlı Əhməd bəyin üzünə 
baxdım və sözümə davam etdim. «Mənim kimi Əhməd bəy də onlara nəsihət etdi. 
Onu da dinləmədilər. Mən də onları Şimali Qafqaza gedən paroxodla  getmələrinə  
imkan  yaratdım».   Məndən  sonra  avarlı Əhməd bəy söz alaraq «bu hadisənin 
şahidi olduğunu və hər ay Heydər Bamat ilə Bakıya gələrək Azərbaycan dövlətinin 
üzvləri ilə görüşürdük. İkinci bir hadisə: general Denikinin yanında   qulluq etmək 
üçün ölkəmizə sığınan zabitlərlə 27 paroxodda 8 şimalı qafqazlı da var idi. Mən 
paroxodda hökumətimizin qərarını mühacir Denikin zabitlərinə bildirirəm: 
xəncərləriniz, qılınclarınız özünüzdə qalacaq, ancaq tüfəng və tapançalarınızı təhvil 
verməli olacaqsınız. Zabitlərin arasında 8 şimali qafqazlı mənə yaxınlaşdılar və 
«biz çərkəzik tapançalarımızı verməyəcəyik» dedilər. Mən onlara «Sizə xüsusi 
imtiyaz verə bilmərəm və versəm də doğru olmaz. Ancaq siz tapançalarınızın 
nömrələrini yazın. Sabah sərbəst buraxıldığınız zaman mənim idarəmə gələrsiniz. 
Həm qonağım olarsınız, həm də tapançalanmzı özünüzə qaytararam» dedim. 
Baxdım bu 8 zabit məndən aralandıqdan sonra öz aralarında danışdılar və nəticədə 
tapançalarını çıxarıb dənizə atdılar. Mən də bunlara «etdiyiniz hərəkəti qafqazlı 
olduğunuz üçün sizə yaraşdırmıram. Sizin bu hərəkətiniz qəhrəmanlıq sayılmaz və 
sizdə azacıq qəhrəmanlıq hissi olsa idi bütün islam və türk dünyasının nifrətinin 
qazanmış rusların imperatorluq epoletlərini gənc çiyinlərinizdə gəzdirməzdiniz. 
Arxalandığınız, hörmətini saxladığınız rus çarı rus milləti tərəfindən edam 
edilmişdir. Çarı xilas etmək üçün çalışan generalların da hər biri bir tərəfə 
89 
 
qaçmışdır. Siz zabit tör-töküntüləri də Azərbaycana sığınırsınız. Çiyinlərinizdəki 
epoletləri söküb atmayın. O sizə rus xatirəsidir. 
Dostum, mərhum Pişimaho bəyin Şimali Qafqaz adlı bir kitabçasını 
oxudum. O, 40-cı səhifədə məşhur kommunist olmuş Cəlal Qorxmazın intriqaları 
haqqında bunları yazır: «...Təəssüf ki, çox az miqdar da olsa İslamiyyətin 
Kommunizmə əks olmadığını iddia edən bəzi din xadimləri də tapıldı. Hamını 
inandırmaq üçün bu yalanın tanınmış bir din alimi tərəfindən təsdiq və elan 
edilməsi lazım idi. Bolşeviklər belə bir adamı Dağıstan dağlarında Akuşa kəndində 
ixtiyar və kar olan Hacı Əlinin şəxsində bulmağa müvəffəq oldular. Bu adamın 
oğlanları qatı kommunist olan Qorxmazın xidmətində idilər. Bütün mövcud 
şübhələrə baxmayaraq inamlı müsəlman bu mövzunu belə izah edir: bizimlə 
bolşeviklər arasında düşmənçilik yoxdur. Dinimizə toxunmamaq şərti ilə biz 
bolşeviklərlə ittifaqa razı olduq. Onlar da dini azadlığın qorunmasında bizə kömək 
edəcəklərinə söz verirlər. Sovet müəlliflərindən Ataho-Qodinin «Dağıstan inqilabı 
və əksinqilab» adlı əsərində belə deyilir: (1917, səh.137) «Cəlal Qorxmaz bir sənəd 
əldə etmişdir. Çox keçmədən Hacı Əlidən sonra Çeçenistanda Molla Şuayıb da eyni 
fikri müdafiə etdi. Kabartayda gənc ərəbşünas Nazır Kotxan da İslamiyyətin 
kommunizmə zidd olmadığını iddia etdi  və bu yolda vaizlərə başladı. 
Mən   mərhum  Pişimaho  bəyin   məxəz   göstərdiyi   Ataho Qodinin    əsərini    
görmədim.    Ancaq    dağıstanlı     Əfəndizadə Samurskinin yazdığı Dağıstan tarixində 
deyilir ki, bütün Şimali Qafqazdakı mədrəsə məzunları olan dinçilər 11 may 1918-ci 
ildə qurulan Cümhuriyyəti mənimsədilər. Milli dövlətin nə əleyhinə, nə də   lehinə  heç  
bir   fikir  irəli   sürmədilər.   Hadisələri   özbaşına buraxdılar. Bu vəziyyət 1919-cu ilə 
qədər davam etdi. Bu zaman ağqvardiyaçı   rusların   orduları   general   Denikinin   
komandanlığı altında   Şimali   Qafqazın  Çeçen  əyalətini   işğal   edir.   Bu  işğal imamların 
ikiyə bölünməsinə səbəb olur. Belə ki, bütün şimali qafqazlı   zabitlər   general   
Denikinin   ordusuna   dəvət   olunurlar. Zabitlərin bu dəvəti qəbul etmələri ilə 
hadisələr daha da inkişaf edir. İmam Nəcməddin Şimali Qafqazda imam seçilir və 
general Denikin tərəfindən  müftülüyü qəbul  edilib  elan  olunur.  Digər tərəfdən 
də rusların qatı düşməni kimi tanınan məşhur qəhrəman Uzun Hacı və digər imamlar 
İmam Nəcməddinə qarşı cəbhə açırlar. İmam  Nəcməddin  arxalandığı  Denikin  ordusu  
ilə,   Uzun  Hacı bolşeviklərin dəstə rəisi yoldaş Qiqalenin qüvvələri ilə birləşirlər. İlk 
iş olaraq bütün mədrəsə məzunları konfransa dəvət edilirlər. Konfransa Dağıstan 
imamı kar Hacı Əli Arqutunski sədrlik edirdi. Konfransın gündəliyində bunlar dururdu: 
imam Nəcməddinə lənət, Moskva ilə sıx əlaqə yaratmaq. Konfransın qərarını bir 
bəyannamə ilə   türkcə,   ərəbcə   və   rusca   olaraq   ətraf  yerlərə   dağıdırlar. 
Bəyannamənin mətni aşağıdakı kimi idi: «Qafqaz və bütün İslam Dünyasına elan 
olunur ki, sovet hökumətinə itaət etməli və əl-ələ verib sovet quruluşunu bütün 
düşmənlərindən qorumalı. O, sovet düşmənləri ki, bolşeviklərin ölməsini istəyirlər. O 
alçaqlar yalnız bolşevik     deyil,     eyni     zamanda    bütün    İslam     Dünyasının 
düşmənləridirlər. Xatırlayın ki, Qurani-Kərimdə açıq olaraq sizi idarə edənlərə itaət 
90 
 
edin deyə yazılmışdır.  Biz məcburuq itaət etməyə. Çünki bolşeviklər İslam Dünyasını 
qurtarmağa çalışırlar. Rədd olsun İmam Nəcməddinlər və bolşevik düşmənləri. Yaşasın 
İslam Dünyasını qurmağa çalışan sovet liderləri!» 
Konfransın idarə heyəti ayrıca olaraq Leninə və Stalinə ərəb dilində bu 
məzmunda teleqraf da vurmuşdular. «Sizi təbrik edir və sizə Allahdan can sağlığı arzu 
edirik». Samurskinin yazdığına görə Uzun Hacı qatı bir dindar idi. O, daima şəriətin 
qanununu, İslamiyyətin varlığını təmin etməyə çalışmışdır. O, heç bir vaxt Çar Rusiyası ilə 
anlaşa bilməmiş və həmişə ruslara düşmən gözü ilə baxmışdır. Ağqvardiyaçılara nifrət, 
qırmızıqvardiyaçılara isə rəğbət bəsləmişdir. Təşkilatçı və qəhrəman bir şəxs olan Uzun Hacı 
az bir vaxtda bütün avarları, adigeyləri və çeçenləri idarəsi və nüfuzu altına ala bildi. 
Uzun Hacı tarixi geri qaytarmaq istəyirdi. 
O, XX əsrdə orta əsrə doğru yürüş edirdi. Nəhayət o, 1919-cu ildə dini 
mütləq hakimiyyət qurur və elan edir. Qurduğu əmirliyi Osmanlı İmperiyasına 
bağlayır. Elanda belə deyilir: «Şimali Qafqaz əmirliyi Osmanlı sultanı və xəlifəsinə 
Məhəmməd Vəhdəddin xan himayəsində birinci əmir Uzun Hacı». Uzun Hacı öz 
mülkinə və qonşularına bu əmirliyi belə izah edir: «Beləliklə, Allahın istəyi ilə bir   
şəriət   mütləqiyyəti   qururuq.   Çünki,   İslam   məmləkətində Cümhuriyyət adlı 
dövlət quruluşu olmaz... Əgər Cümhuriyyət elan edərsək  İslam  Xəlifəsini   inkar   
etmiş   oluruq   ki,   nəticəsi   də Məhəmməd Peyğəmbəri inkar etmək deməkdir. 
Yəni biz Allahı inkar etmiş oluruq. Bu dövrdə imam Hacı Əlinin və Uzun Hacının 
Şimali Qafqazda nüfuzları çox güclü idi. Ancaq ətrafının təzyiqinə davam gətirə 
bilməyən bu partizan əmirlik dağıldı və sabun köpüyü kimi uçdu» (Samurski, Dağıstan 
tarixi, səh. 70-71-74).  
 
 
 
NƏSĠB BƏY YUSĠFBƏYLĠ 
 
Azərbaycan  Cümhuriyyətinin Əksinqilab ilə Mübarizə İdarəsinin rəisliyinə  
hələ təyin olunmamışdım.  Tez-tez Bakıya gedər və təbii ki, hər gedişimdə də Nəsib 
bəylə görüşürdüm. Nəsib bəy o zamanlar Baş nazir vəzifəsinə keçmişdi. Onu təbrik 
etmək üçün   Gəncədən   gəldiyim   günün   sabahı   saat   10-da   Nazirlər Kabinetinin 
yerləşdiyi yerə getdim. Dəftərxana müdiri vasitəsilə gəldiyimi və görüşmək 
istədiyimi bildirdim. Gözləməyi söylədi və saat  ll:30-a  qədər  gözlədim.  Sonra yenə  
dəftərxana müdirinə «qardaşım, yəqin unutdu. Zəhmət olmasa bir də xatırladın» dedim. 
O, Nəsib bəyin kabinetinə girdi və çıxaraq mənə «unutmadım, gözləsin deyir» 
dedi. Saat ikiyə qədər gözlədim. Azərbaycanda məmurlar üçün iş vaxtı 8-dən 14-ə 
qədərdir. Saat 14:00-da Nəsib bəy  kabinetindən   çıxdı.  Ayağa  qalxıb  onunla   
görüşdüm.   Ona saatlarla  gözləməyimdən heç nə  söyləmədim.  İkimiz  də  ayaq 
ustundə idik. Mən «Nəsib bəy sabah vəzifənizə gəlincə qədər burada gözləyimmi?» 
dedim. Nəsib bəyin təbəssümlü çöhrəsinin təbəssümü bir az artdı və «Yox canım, səni 
91 
 
bərabər çıxmamız üçün gözlətdim» dedi. Binadan çıxaraq Baş nazirin avtomobilində 
bərabər onun evinə gəldik. İki nəfərlik hazırlanmış masanın arxasında oturaraq 
nahar etdik. Nəsib bəy «Əgər səni gələn kimi qəbul etsəydim doyunca söhbət edə 
bilməyəcəkdim. İndi həm yemək yeyirik, həm də istədiyimiz qədər söhbət edə 
bilərik» dedi. Bu zaman vəziyyətini soruşduğum zaman Nəsib bəy «Heç bir zaman 
səhhətimdən şikayət etməmişəm. Allaha şükür ki, sapsağlamam. Mənim sıxıntım 
həmişə pul sarıdan olub ki, Baş nazir olduqdan sonra ondan da qurtuldum. Seym 
dövründə Tbilisidə Maarif Naziri idim və aldığım maaş məni təmin etməzdi. 
Həmişə olduğu kimi Gəncədən atamdan pul istəyirdim. Azərbaycanın istiqlalını 
elan etdik. Cümhuriyyətimizin Maarif Naziri oldum. Aldığım maaş yenə də məni 
dolandırmırdı. Parlamentimizdə olsun, partiya daxilində olsun, ümumiyyətlə 
xalqımızın hər sinfi məni sevir. Hər kəsdən hörmət görməkdəyəm. Elə gün olmur 
ki, cəmiyyətimizin keçirdikləri gecələrə dəvət olunmayım. Hamısının da dəvətini 
qəbul edərək iştirak etmək lazımdır. Çoxuna sıxıla-sıxıla az maddi köməklik 
edirdim. Ancaq Baş Nazir olduqdan sonra bütün bu sıxıntılardan xilas oldum. Belə 
məsrəflərin hamısı örtülü təxsisatlardan verilir. Sən bilirsən. Mən atamın icazəsi ilə 
bağlarımızdan birini müasir bağ yaratmaq qayəsi ilə ayırmışdım. Üç ildir milli 
işlərimizdən bağ ilə məşğul olacaq vaxt tapa bilmədim. Atama bir məktub yazaraq 
bu il də bağ işi ilə məşğul ola bilməyəcəyimi, yenə əvvəlki kimi qamış alıb 
basdırmalarını söylədim. Babamdan bu cavabı aldım. Məktubu sənə oxuyuram. 
Atam məktubda ürəyində nə var hamısını yazıb: «Əziz oğlum, artıq səbrim 
tükənib, dözə bilmirəm. Hamısını yazacağam. Sıxıntı içində borc alaraq sənin ali 
təhsil almağını təmin edə bildim. Ali təhsilini bitirib Gəncəyə qayıdanda artıq hər 
şeyin rahat olacağını yəqin etdim. Sən Gəncəyə gəlib Bələdiyyədə ərzaq işləri üzrə 
müdir oldun. Sənə yenə mən baxdım. Məndən yalnız pul istədin. Sonra Tbilisə 
gedərək Seymin Maarif naziri oldun. Aldığın pul ilə yenə özünü saxlaya bilmədin. 
Bir neçə dəfə pul istədin göndərdim. Sonra Azərbaycanın istiqlalını elan etdiniz. 
Gəldin Cümhuriyyətimizin maarif naziri oldun. Dövlətimizin mərkəzi olan Bakıda 
işlədin. Yenə də aldığın maaş səni təmin etmədi. Yenə məndən pul istədin. Həmişə 
göndərirdim. Adına olan torpaq sahəsinin bir hissəsini satmışdım. O pullardan 
göndərdim sənə. Bu gün isə Baş Nazirsən. Dövlət başçısısınız, yəni ölkəmizin padşahı 
olmuşsunuz. Yenə bağının qamışını mən alım. Sən pul göndərə bilərsənmi?» 
Nəsib bəy universitet tələbəsi kimi yay tətilində digər tələbələr kimi 
Gəncəyə qayıdırdı. Biz onu axşam şəhər klubuna gəldiyimiz zaman qarşılayırdıq. 
Nəsib bəyin gəlişində daima bir fövqəladəlik olurdu. Digər tələbələr gəldiyi zaman 
qohum-əqrəbaları sevinir, dostları da xoş gəldin deyirlər. Ancaq Nəsib bəyin gəlişi 
klubun hər sinfinə mənsub üzvlər arasında sevincə səbəb olurdu. Hər kəs onu 
axşam yeməyinə dəvət edərdi. Nəsib bəy isə təşəkkür edər və «Söz vermişəm ki, 
ilk gəldiyim günün axşamı yeməyimi gənclərlə yeməliyəm» deyirdi. Azərbaycanda 
yemək vaxtı belə idi: nahar yeməyi saat 14:00-da, axşam yeməyi isə saat 22:00-da. 
 
92 
 
NƏSĠB BƏY HAQQINDA 
BAġQALARINDAN EġĠTDĠKLƏRĠM 
 
Süleyman bəy Məmmədzadə İstanbulda danışırdı ki, 1908-ci ildə 
konstitusiyanın elanı zamanı Nəsib bəy iki yerdə nitq söylədi. Bunlardan biri 
Sultanəhməddə, biri də körpü üstündə söylənən nitqlərdir. Onun nitqləri maraqla 
dinlənərək sürəkli alqışlarla qarşılandı. Nəsib bəy tez-tez toplantılarımızda iştirak 
edir və öz çıxışları ilə seçilirdi. O, bizim istiqlal məktəbimizin müəllimi idi. 
Xalqımızın hər təbəqəsi onu sevir və dinləyirdi. Onun gəncliyə olan inamı sonsuz 
idi. Gəncələrə çox böyük dəyər verirdi. Nəsib bəy bizim üçün hər şey olduğu kimi 
biz gənclər də onun üçün hər şey idik. Azərbaycan şairi Almas İldırımın bir şerini 
xatırladaq:  
 
Göylər deyir: 
                      ... Bir nöqtə istinadgah verilsə, 
Bir çiv ilə çevirərdim dünyanı. 
Mən deyirəm od gəmirə gənclik mənə verilsə 
Bir vuruşla devirərdim dünyanı.  
 
Bax, Nəsib bəy od gəmirən gəncliyi ovucuna almışdır. Bir sərkərdə 
yetişdirdiyi ordusuna necə güvənirsə, Nəsib bəy də yetişdirdiyi ordusuna elə 
güvənirdi. Nəsib bəy o güvəncdən aldığı cəsarət sayəsində məhdud gənclik qüvvəsi 
ilə Azərbaycanda 100 mindən çox olan rus əsgərləri ilə savaşmış və düşməni 
məğlub etmişdir. o, bu yoldan Azərbaycan istiqlalını hazırlaya bilmişdi. 1920-ci il 
martın sonlarına doğru Nəsib bəyi evində ziyarət etmişdim. Bu görüş zamanı biz 
müxtəlif mövzularda söhbət etdik və sonra söhbətimiz Anadolu İstiqlal Savaşının 
üzərinə gəlib çıxdı. Bu zaman Nəsib bəy «gec də olsa, az da olsa Türkiyəyə bir az 
valyuta hazırlayıb yeznəm Pişnamazzadənin qardaşı oğlu   Məmmədəli Əhmədzadə 
ilə göndərdim» dedi. Pulun miqdarını soruşmadım, o da açıqlamadı.  1961-ci ildə 
Əhmədzadə ilə Tehranda görüşdüm. Ondan yardım məsələsi haqqında soruşdum. 
İsrarıma baxmayaraq məlumat verməkdən imtina etdi. Mən də daha çox üz 
vurmadım. Daha sonra əldə etdiyim məlumata görə Əhmədzadə Nəsib bəyin 
göndərdiyi pulu İstanbula göndərmişdir. O zaman İstanbul ingilis və fransızların 
işğalı altında idi. O, Ankaraya gedib pulu lazımi yerə təhvil verə bilməmişdi. Artıq 
bu zaman, yəni 1920-ci il aprelin 27-də Azərbaycanı Moskvanın əmri ilə Qızıl 
Ordu işğal edir. O, 1920-ci  ilin may ayında Azərbaycan dövlət xadimlərinin 
Gürcüstana keçdiklərini  öyrənir.  Əhmədzadə əlindəki pullardan min  ingilis 
poundunu İtaliya bankı vasitəsilə İstanbuldan Tbilisiyə Nəsib bəyin adına göndərir. 
Halbuki, Nəsib bəy Tbilisə gəlib çata bilmir, yəni yolda naməlum şəxslər 
tərəfindən öldürülür. İstanbuldan göndərilən bu min ingilis poundunu Nəsb bəyin 
dostları Gürcüstan səfirimiz Pərviz bəy Vəkillinin vasitəsilə alırlar.  Əhmədzadə 
93 
 
daha sonra Nəsib  bəyin  öldürülmüş  olduğunu  söyləyir.  Onun   1920-ci  ilin 
oktyabr ayında Ankara hökumətinə 19 min Türk kağız lirəsi və bir milyon fransız 
frankı vermiş olduğunu öyrəndim. 
 
 
 
NƏSĠB BƏYLƏ SON GÖRÜġÜM 
 
Milli matəmimiz olan 27 aprel 1920-ci ildə ələ keçən Azərbaycan 
ziyalıları ruslar tərəfindən məhv edilirdilər. Çekanın azğın cəlladları Bakıda 
xüsusilə Müsavatçıları məhv etməyə çalışırlar. Gizli olaraq Nəsib bəylə görüşməyə 
getmişdim. Bu mənim onunla son görüşüm oldu. O, bir neçə yoldaşla birlikdə bir 
evdə saxlanılırdı. Çox kədərli idim. Çünki, düşmən milli varlığımıza zəhərli bir 
xəncər saplamışdı. Danışmaq istədikcə gözlərim yaşarırdı. Bir ara hamımız 
susmuşduq. Nəsib bəyin çöhrəsində kədərli cizgilər aydın hiss olunurdu. Bu sükutu 
Nəsib bəyin kədərli səsi pozdu: «Azərbaycan istiqlalını qurduq. Ancaq onu saxlaya 
bilmədik. Əbədi düşmənimiz olan ruslar güclü qüvvələri ilə vətənimizi işğal etdilər 
və istiqlalımıza son qoydular. Müqəddəs ölkəmiz rusların istilası altına keçdi. 
Ancaq inandığımız və iman etdiyimiz bir şey varsa, o da bizə təsəlli verməkdədir. 
Ruslar zülmləri, vəhşilikləri ilə xalqımızı nə qədər əzirlərsə, əzsinlər əbədi olaraq 
qala bilməzlər. Xalqımızın beyninə yerləşdirdiyimiz istiqlal məfhumundan mənəvi 
varlığımıza hopmuş hürriyyət ruhunu söküb ata bilməzlər. Onlar buna nail olmaq 
üçün vəhşiliyi və qəddarlığı ilə məşhur olan Neronu köməyə çağırsalar da yenə 
müvəffəq ola bilməzlər» dedi. Nəsib bəyin inam dolu bu sözlərində böyük bir 
həqiqət var idi. Həmçinin rus və bolşevik istilasından bir ay keçməsinə 
baxmayaraq milli qızıl səhifələr halında keçəcək olan əzəmətli Gəncə üsyanı baş 
verdi. Doqquz gün, doqquz gecə davam edən və tarixdə nadir təsadüf edilən bu 
üsyana milli varlığın zalım düşmən qarşısında necə dayandığını gördük. Bu adi bir 
üsyan deyil, başdan-başa bir qəhrəmanlıq dastanı idi. Şairlərimiz ilhamlarını bu 
dastandan alırlar. 
 
 
NƏSĠB BƏY HAQQINDA 
YAZILAN ƏN GÖZƏL YAZI 
 
(Çox xoşuma gələn və həqiqət olan bu yazını da xatirəmdə olmasını 
istədiyimdən buraya daxil edirəm) Məmməd Əmin Rəsulzadə - Odlu Yurd. İl 1, 
sayı 3. Tarixi 27 aprel 1929. İstila qurbanları: 
Nəsib bəy Yusifbəyli 
Bu mənhus günün nəticəsində Azərbaycan istiqlal hərəkatının verildiyi ən 
mühüm qurbanlardan biri Yusifbəyli Nəsib bəydir. 
94 
 
İstilanın baş verdiyi günlərdə müstəfi olsa da Baş nazir vəzifəsində olan 
Nəsib bəy Bakının Qızıl Ordu tərəfindən işğal olunması səbəbindən gizlədilərək 
xaricə getməsi üçün yaxın dostu Yusif bəy İbrahimli ilə bərabər Gürcüstana 
getmək üçün yola çıxmışdılar. Onlar Siqnax qəzasında təfsilatı hələlik bizlərə 
məchul qalan faciəli bir qəzaya uğrayaraq qurban getmişdilər. 
Nəsib bəyin Azərbaycan istiqlal hərəkatındakı rolu sadəcə nazirlikdə və 
Baş nazirlikdə olmaqla ifadə edilə bilməz.  Onun hərəkatdakı həqiq rolu sonra 
tutduğu və rəsmi vəzifələrdən çox əvvəl başlamışdı. Bu rol onun Gəncədə 1937-ci 
ildə Türk Ədəmi Mərkəziyyət Xalq Firqəsi adı ilə təsis edilən siyasi Azərbaycan 
firqəsinin təşkilinə təşəbbüs etməsi ilə başlayır. Azərbaycan fikrini bir tələb 
maddəsi halıında formulə etmək şərəfi mərhum Nəsib bəyə məxsusdur. Nəsib 
bəylə tanışlığımız bu tarixdən daha əvvəl idi. Birinci Diinya müharibəsi illəri idi. 
O, Gəncədə, mən də Bakıda Bələdiyyə İdarəsinin üzvü idim. 1915-ci ildə «Açıq 
söz» qəzetini çıxarırdıq. Nəsib bəy idarənin işləri üçün Bakıya tez-tez gəlir və hər 
gəlişi zamanı «Açıq söz» qəzetinin redaksiyasına baş çəkməmiş qayıtmırdı. İlk 
görüşümüzdən 1920-ci ilin may ayına qədər davam etmiş dostluğumuz ərzində 
aramızda həmişə səmimiyyət olmuşdur. Bu dostluğun bu qədər mətin bağlarla bir 
görüşmədə bağlayan şey şübhəsiz müştərək bir qayə, müştərək bir ruh daşıdığımıza 
uyğun gələni kəşf etmişdik. Bu müştərək ruh Gəncədə Nəsib bəyə siyasi bir firqə 
məqaləsi yazılmasını təlqin etdiyi zamanlarda mənə də Bakıda «Açıq söz» qəzetinə 
eyni mövzunu müdafiə edən bir baş məqalə yazdırmışdı. Mərhum Nəsib bəyin 
xarakterində əsil təhsil görmüş Azərbaycan ziyalılarında az olan bir keyfiyyət 
vardı. O, ədəbi türkcədə mükəmməl yazır və danışırdı.  Vaxtilə Gəncədə açılan 
ruhaniyyə  mədrəsəsinin müəllimlərindən  olmuşdur.  Eyni zamanda Gəncədə 
türkcə kitabları ilə məşhur olan kitabxana təsis edən Nəsib bəy daha sonra ali 
təhsilini Odessa Universitetinin hüquq fakültəsində almışdır. O, İsmayıl 
Qaspıralının qızı Şəfiqə xanımla    evlənərək    bir    müddət    Baxçasarayda    
yasamıs    və «Tərcüman» qəzetində çalışmışdır. O, qəzetçilikdən başqa «Təslim» 
adlı  bir roman da yazmışdır.  Romanın mövzusunu əski  üsullu məktəb   
müəlliminin   üsuli-cədid   müəllimi   tərəfindən   məğlub edilməsi təşkil edir. 
Nəsib bəy 1917-ci ildə Bakıda toplanan Birinci Müsəlman   Qafqaz   Qurultayının   
ən   fəal   təşkilatçılarından   və iştirakçılarından biri olmuşdur. Onun Qafqaz xalqı 
xəritəsini açaraq yuxarıda bəhs etdiyimiz qurultayda çox təsirli bir səslə «Kim dava 
edə bilər ki, biz özünüidarəyə səlahiyyətdar bir millət deyilik» dediyi sözlər hələ 
qulaqlarımda cingildəyir. Nəsib bəy Gəncədə təsis etdiyi Ədəmi Mərkəziyyət 
Firqəsinin çap olunmuş proqramının əsaslarını   müdafiə   etmişdir.   Bu   
müdafiəsində o, millətçilik, türkçülük, xalqçılıq və müasirlik prinsiplərinə istinad 
etmişdi. Nəsib bəyin zəkası yalnız bu müdafiə ilə kifayətlənməmiş və qurultayda 
eyni əsasları müdafiə edən Müsavat Xalq Firqəsi nümayəndələri və «Açıq söz» 
qəzetini təmsil edən cərəyanla da anlaşaraq bu bir-birinə yaxın cərəyanların    
birləşmələrinin  zəruriliyinin təşəbbüskarı olmuşdur. Mən bir tərəfdən Nəsib bəy, 
95 
 
digər tərəfdən Məmməd Əmin Rəsulzadə və A.Qasımzadə tərəfindən təmsil olunan 
Gəncə və Bakı millətçi Azərbaycan cərəyanları öz aralarında birləşmək qərarına 
gəldilər və bunu gerçəkləşdirdilər. Bu birləşmənin əsas səbəbkarı   olan  Nəsib  
bəyin  zəka  və  səmimiyyətinin  qatı  rol oynadığını   burada   təsbit   etməliyəm.   
Bu   birləşmə   nəticəsində Qafqaz   Qurultayının   ardınca   Türk   Federalist   
Müsavat   Xalq Firqəsinin    ilk   qurultayı    Bakıda   toplanmış    və    bu    toplanış 
Azərbaycanın siyasi həyatında çox mühüm bir hadisə olmuşdur. Firqə qurultayında 
olduğu kimi bundan sonrakı Azərbaycan siyasi həyatının müxtəlif səhifələrində də 
Nəsib bəyi biz fəal bir xalq siyasətçisi olaraq görürük. İstər Rusiya Müəssisələr 
Məclisindəki çıxışlarında, istər Tbilisidə təşkil edilən Qafqaz Ötəsi Seymində 
Nəsib bəy milli siyasətin ən çətin və ən məsuliyyətli vəzifələrini yerinə yetirirdi. 
Azərbaycan istiqlalının qələbəsindən sonra Nəsib bəy Maarif Naziri və iki dəfə də 
Baş Nazir vəzifələrində işləməklə aktiv siyasi fəaliyyətdə olmuşdur. Nəsib bəy 
Azərbaycan İstiqİal hərəkatının ən çətin zamanlarda istiqlalçılıq tərəddüdlərdən 
biri olaraq bütün səmimiyyəti ilə müdafiə millətçi zümrənin daima səmimi  və  
imanlı  dayaqlardan  olmuşdur.  Nəsib  bəyin  xatirəsi istiqlalçı Azərbaycan 
nəslinin zehnində   səmimi bir millətpərvər demokrat, həqiqi bir radikal olaraq 
qalmışdır. Nəsib bəy müasir Avropa kültürü ilə bərabər türkcədə danışması  və 
milli həyat, ədəbiyyat tarixini dərindən bilməsi ilə bütün Azərbaycan gənclərinə 
güclü təsir etmişdir. Təvazökar bir xalq adamı, idealist bir siyasətçi, demokrat, öz 
prinsiplərinə sadiq bir liberal, nizam-intizamlı, ciddi iş rejiminə  tabe təşkilatçı    
olan Nəsib bəy eyni zamanda həmsöhbətlərinə xoş təsir edən bir xadim idi.  
bununla bərabər Nəsib bəyi sevməyənlər də çoxdu. Müəyyən prinsipləri, müəyyən 
bir istiqamətlə müdafiə edənlərin dostları kimi düşmən qazanmaları da təbiidir.  
Ancaq bu düşmənlər də Nəsib bəyin  şəxsiyyətinə eqoizm damğası vura 
bilməmişdilər. Bolşeviklər hələ bir gün əvvəl irəli sürdükləri ittihamı    ikinci    gün    
şəxsən  təkzib etrnək məcburiyyətində qalmışdılar. Nəsib bəyin şəxsiyyətini,   onu 
yetişdirən mühitin xüsusiyyətini kamilən təhlil etmək və nəticədə mərhumun 
tutduğu həqiqi mövqeyi olduğu kimi təsbit etmək üçün məqaləmizin həcmi kifayət 
deyildir. Bunu söyləməyə bilmərik ki o, milli nümayəndələrdən biri idi. Elə bir 
nümayəndə idi ki, Milli Azərbaycan  hərəkatının  istiqlalla  nəticələnən  qayəsini   
formulə etmək onun adı ilə bağlıdır. Bu sadə əlavə Nəsib bəyin adını Azərbaycan 
tarixində ölməz və unudulmaz bir ad halına gətirilməsi kifayətdir. Aprel  
matəmində  intiqam  əhdini  yeniləşdirən  milli istiqlal nəslinin qeyrətini təhrik 
edən böyük amillərdən biri də heç şübhəsiz Nəsib bəyin şəhadətidir. Müzəffər 
istiqlal nəslinin ilk görəcəyi şükran vəzifələrdən birinci siyasi Azərbaycançılığın 
ilk şübhələrindən olan Nəsib bəy adını əbədiləşdirmək və Bakı ilə Gəncədə ona bir 
abidə qoymaqla ibarət olmalıdır. M.Əmin. 
 
 
 
96 
 
AZƏRBAYCAN 
 
Qafqaz   ölkəsində   toplu   olaraq   üç   millət   yaşamaqdadır: azərilər, 
gürcülər və ermənilər. 1917-ci il inqilabından sonra bura Qafqaz   Komissarlığı   
şəklində   idi   və   yenə   bu   üç   millətdən mütəşəkkil Seym idarəsi quruldu. 
Seymin dövrünü tədqiq edənlər görəcəklər ki, bu idarə gürcülərin və ermənilərin 
nüfuzları altında fəaliyyət göstərmişdir. Bir kərə Azərbaycanın mərkəzi Bakıda rus 
idarəsi  tör-töküntüləri  erməni  təşkilatları,  əksəriyyəti  rus  olan, fəhlələr və 
silahlı rus əsgərləri, Xəzər dənizi donanmasının rus dənizçiləri   ilə   birləşərək  
Bakı   «Müsavat»  təşkilatını,   xüsusilə ziyalılarını susduraraq dağıtmışdılar. 
Bunlar Seymin hakimiyyətini tanımayaraq Bakını Lenin Moskvasına bağlamışlar. 
Nəticədə Seymə daxil olan millətlər bir-bir istiqlallarını elan etdilər. 1918-ci il 
mayın 28-də elan edilən Azərbaycan Cümhuriyyəti də fəaliyyətinin ilk həftəsində 
hökumətini Gəncə şəhərinə köçürdü və Bakı düşməndən təmizlənənə qədər 
Gəncədən Azərbaycanı idarə etdi.  1918-ci il sentyabrın 15-də Bakı düşməndən 
təmizləndikdən sonra hökumət Gəncədən    Bakıya   köçdü,    Ancaq    bütün    
bunlar asan başa gəlməmişdir. Bir əsrdən artıq Azərbaycan xalqı çar üsul-idarəsilə  
amansız bir mücadilə apararaq minlərlə şəhid vermişdir. 1917-ci il inqilabından 
sonra Gəncə xalq qüvvələri ruslarla müxtəlif qarşılaşmalarında meydan 
müharibələrini andıran savaşlar apardılar. Ancaq Cümhuriyyətin mərkəzi olan 
Bakını düşməndən təmizləmək üçün Gəncə xalqı böyük qardaşı olan Osmanlı 
türklərini köməyə çağırdı. Yardıma gələn böyük qardaşları ilə birlikdə əl-ələ 
verərək tarix boyu qəhrəmanlıqlar yaratmış türk paşalarının komandanlığı altında 
Bakını düşməndən təmizləyə bilmişdilər. 
Tarixin bu səhifələrini Azərbaycan xalqı unutmaz və daima şərəflə 
anacaqlar. İllər keçdikcə bu hadisənin qiyməti və mənası bir qat daha aydınlaşacaq 
və qiymətləndiriləcəkdir. Bu tarixi hadisə türk millətinə mənsub iki qolun 
Mehmetçiklərinin şəhadəti ilə pərçinləmişdir. Tarixin bu qızıl səhifələri türk 
millətinin tarixində dünya durduqca yaşayacaqdır. 
 
 
 
ĠSTĠQLAL DÖVRÜ 
 
Yeni qurulmuş Cümhuriyyətimizin hökuməti ilə xalqımız birlikdə 
durmadan çalışırdılar. Dövlət büdcəsinin ən çox pul ayırımı Maarif Nazirliyinə aid 
idi. İlk, orta və litsey üçün türkcə kitablar hazırlanır, bütün rəsmi və xüsusi 
müəssisələr milliləşdirilir, müəllim çatışmamazlığı Türkiyədən dəvət olunanlar 
hesabına aradan qaldırılırdı. Digər tərəfdən universitet açılması üçün hazırlıq işləri 
aparılırdı. Çoxlu sayda mühüm, əhəmiyyətli olan xarici dildə olan kitablar tərcümə 
97 
 
olunaraq nəşr edilirdi. Artıq böyük dövlətlər istiqlalımızı de-fakto de-yuri 
tanıyırlar. 
İstiqlalımızın ikinci ili universitet qurulur və Avropaya tələbələr 
göndərilir. Azərbaycan Cümhuriyyəti tədavülə öz pulunu buraxır. 
Cümhuriyyətimizdə inkişaf hər sahədə aydın hiss olunurdu. Qonşularımız olan 
erməni və gürcülərin tədavüldə işlətdikləri pul Seymin çıxardığı pul idi. Gürcülər 
və ermənilər daima öz pulları olmamaqdan şikayətlənirlər. Yeni seriyalı pul 
çıxarmaq üçün Azərbaycanın icazəsini istəyirdilər. Digər tərəfdən Azərbaycan 
Cümhuriyyətinin qayəsi Qafqaz millətlərinin ruslara qarşı hər an daha qüvvətli 
olması idi. Azərbaycan Cümhuriyyəti ancaq 23 ay yaşaya bildi. Bu müddət ərzində 
vergi almadıq. İxrac və idxal əməliyyatlarından rüsum tutmadan gömrük idarəsi 
qurduq. Cümhuriyyətin büdcəsi neft istehsalımızın hökumətə məxsus hissəsindən 
əldə edilən gəlirlə doldurulurdu.  Ayrıca olaraq iki layihə  də  hazırlanmışdı,  ancaq  
onların tətbiqinə  vaxt qalmadı. Birinci,   Ermənistanda  yaşayan  azəri  türkləri   ilə  
Azərbaycanda yaşayan     ermənilərin     yerlərinin     dəyişdirilməsi.     İkinci    isə 
Azərbaycanda olan dəmiryollarının xərclərinin dövlət büdcəsindən ödənərək   
pulsuz   olaraq   vətəndaşların    xidmətlərinə    vermək. Azərbaycan 
Cümhuriyyətində prezident seçilməmişdi.  Baş nazir eyni zamanda dövlət başçısı 
idi. Cümhuriyyətimiz çoxpartiyalı idi. Baş nazir parlament üzvlüyündən başqa 
hökumətin də üzvü ola bilərdi. İstər seçilmiş Parlament vəkilləri, istər qurulmuş 
hökumət üzvləri təmiz və çalışqan şəxslər idilər. İdealist olan bu insanların malları, 
mülkləri yox idi və olmasını da düşünmürdülər. Hamısının qayəsi   Cümhuriyyəti   
yaşatmaq   və  xalqımızı   mədəni   millətlər səviyyəsinə çatdırmaq idi. Burada 
mənim kimi hadisələri tədqiq etmiş, öyrənə bilmiş vətəndaşlar soruşa bilərlər: 
«Yaxşı, bu zəngin ölkədə iki il fəaliyyət göstərən istiqlal dövründə dünyada baş 
verən hadisələrdən   bir   neçəsi   baş   verdimi?»   Öyrəndiyimə   görə   3 
xoşagəlməz  hadisə   olmuşdur:   birinci,   ingilis   generalı   Tomson yuxarıda qeyd 
etdiyimiz kimi,  istiqlalımızın tanınması  üçün irəli sürdüyü   şərtlərdən   biri   
olaraq   Azərbaycan   hökumətini   Bakı milyoneri Mirzə Əsədulla bəyin qurmasını 
təklif etmişdir. Ancaq Baş nazir olan Fətəli xan   «Bu bizim daxili işlərimizə 
qarışmaq olduğundan qəbul edə bilmərik» deyə təklifi rədd etmişdir. Mirzə 
Əsədullah pis adam deyildi.  Milyoner idi. Ancaq bütün həyatı boyunca milli 
işlərimizlə maraqlanmamışdır. Bu səfər Baş Nazir Fətəli xan nə mülahizə ilə 
bilmirəm, Əsədullah bəyi ticarət naziri olaraq hökumətin üzvlüyünə daxil etmişdir. 
Əsədullah bəy nazir olduqdan  sonra  Azərbaycan-İngilis  Dostluq  Cəmiyyəti  
qurmağı düşündü. Ancaq hansı məmura müraciət etdisə, hamısından «Biz tarix 
boyu İslam Dünyasına pislikdən başqa heç bir iş görməyən ingilis milləti ilə dost 
deyilik və onları görmək istəmirik» cavabını almışdı. Əsədullah bəy nazir olan 
zaman xanım Yazıkova adlı bir rus məşuqəsinə olduqca qiymətli bir ticarət sənədi 
vermişdir. Bu hadisə aşkar olur və söhbət Baş nazir səviyyəsində müzakirə olunur. 
Verilən sənəd hökumət tərəfindən ləğv edilir. Əsədullah bəy istefa vermək 
98 
 
məcburiyyətində qalır. İkinci hadisə: Qafqazın və İranın məşhur tacirlərindən olan 
Vahabov Baş Nazir Nəsib bəy Yusifbəylinin yanına gəlir və «Nəsib bəy, çox çətin 
vəziyyətə düşmüşəm. Avropadan bir paroxod qənd alıb dəniz yolu ilə Batum 
limanına gətirmişəm. Ancaq pulum çatmır.  Sizdə şəkər zavodu yoxdur. Mən bu 
şəkəri tranzit olaraq ölkənizdən İrana keçirəcəyəm. Sizə nə qədər lazımdı verək. 
Siz mənim verəcəyim fiyata şəkər təmin edə bilməzsinizmi?» deyir. Nəsib bəy 
hökumtlə məsləhətləşib bir qərar çıxaracaqlarını deyir. Hökumətin qəbul etdiyi 
qərara əsasən Vahabovdan 800 ton şəkər alınması və məbləğinin avans olaraq 
verilməsi Ticarət Nazirliyinə tapşırılır. Vahabov Ticarət Nazirliyinə göndərilir. 
Ticarət naziri işi öz müşavirinə tapşırır. Müşavir Yusifəli bəy Vahabovdan «Siz nə 
qədər şəkər verə bilərsiniz?» deyə soruşur. Vahabov «nə qədər istəsəniz verə 
bilərəm» deyir. Yusifəli bəy Vahabova «hökumətimiz sizdən bir milyon altı yüz 
kilo şəkər almaq istəyir. Ancaq pulunun yarısını əvvəlcədən, digər yarısını da 
şəkərləri təhvil verəcəyin gün ödəyəcək» deyir. Vahabov bu söhbətdən çox razı 
qalır. Müşavir Yusifəli bəy hökumətin hesabına aldığı 800 tondan başqa, ikinci 800 
tonu iki gün içərisində üç-beş dəfə baha qiymətə birjaya satır və pulları toplayır. 
Bir həftə sonra Vahabova geridə qalan pulları da ödəyir. 800 tonu hökumətin 
anbarlarına, digər 800 tonu da satdığı tacirlərə dağıdır. Bir müddət sonra onun 
işlədiyi fırıldağın üstü açılır və Yusifəli bəy məhkəməyə verilir. O, müşavirlikdən 
uzaqlaşdırıldığı kimi mənsub olduğu «Müsavat» Firqəsindən də qovulur. Üçüncü 
skandal isə sırf siyasi olub Azərbaycan Cümhuriyyətinin Xarici İşlər Nazirliyində 
baş verir. O dövrdə Xarici İşlər Naziri və başqa nazir postlarında olmuş, özünü 
xalqımıza və mühitinə sevdirən Məmməd Həsən Hacınski gizli olaraq Moskva ilə 
anlaşır və milli hökumətimiz əleyhinə intriqalar yaradırdı. Qızıl Ordunun ölkəmizin 
işğalını asanlaşdınr və beləliklə, xalqımızın hər təbəqəsinin nifrətini qazanır. 
Mən Azərbaycanın Gəncə şəhərinin çox əski ailələrindən Şeyxzamanlı 
ailəsinə mənsubam. Gəncə şəhərinin bütün məhəllələrində yaşayan bu ailə ancaq 
eyni soyadını daşıdıqlarından qohum olduqlarını bilməkdədirlər. Ancaq 
Şeyxzamanlı ailəsinin hansı qolundan gəldiklərini özləri də bilmirlər. Ailə 
mənsublarının az və ya çox hissə ilə Şeyxlər mülkündə payları vardır. Ailəmizə 
Şeyxlik ünvanı İmamzadə mütəvəllitləri olduğumuzdan verilmişdir. İmamzadənin 
adı İbrahim olub türbəsi şəhərə üç kilometr məsafədə yerləşən ailə mülkümüzdədir. 
Türbəsi ziyarətgahdır. Türbənin ətrafında bir məzarlıq da var. Azərbaycanın hər 
tərəfindən, hətta Gürcüstandan da hörmətli şəxslərin cənazələrini dəfn etmək üçün 
buraya  gətirirlər.   İmamzadənin  tarixi  min  ilə  yaxındır.   Ailəm haqqında bunu 
söyləyə bilərəm: Gəncənin xanlıq dövründə böyük babalarımızdan birinin üç oğlu 
var imiş. Şeyx Məhəmməd, Şeyx Həsən, Şeyx Cəfər. Xalqın şeyxə qarşı hörməti 
olduqca böyükdür. Kiçik şeyxlər də bu səbəbdən ərköyün idilər. Bir gün Gəncənin 
xanı küçədən keçərkən hörmət əlaməti olaraq yol kənarına çəkilir. Yalnız  şeyxin   
üç   oğlu   özlərini   görməməzliyə   vurub  küçənin ortasında    öz    oyunlarını    
davam    etdirirlər.    Xan    onların    bu hərəkətindən  çox  pərt  olur  və  onların  
99 
 
kimin  uşağı   olduğunu ətrafdakılardan   soruşur.   Ona  uşaqların  şeyxin   övladı  
olduğunu söyləyirlər. Xan şeyxin çağırılması əmrini verir. Şeyx babamız xanın 
hüzuruna   çıxır.   Xan   «Ya   şeyx,   uşaqlarının   tərbiyəsi   xoşuma gəlmədi?» 
deyə məzəmmət edir. Şeyx babamız «Xan həzrətləri, tərbiyədən deyil, səbəbi  
başqadır:  Toxm-u çahar Şənbə-i mahı səfər. Şeyx Məhəmməd-i, Şeyx Həsən-i, 
Şeyx Cofər». 
Xan anlayır və şeyx babamıza iltifat edir. Bir az da mən açıqlayım. O 
tarixlərdə İlbaşı Məhərrəm ayı azərilərin ənənəsinə görə Səfər ayı uğursuz aydır. 
Hələ Səfər ayının Çahar Şənbələri çox uğursuzdur. Səfər ayının son çərşənbəsi isə 
büsbütün bərbaddır. Ənənəyə görə Səfərin son çərşənbəsi təhlükəlidir. O gün 
diqqətli olmaq lazımdır. Daş yerdən öz-özünə havalanır və baş yarır. Şeyxin 
uşaqlarının toxumu çərşənbə gecələri atılmışdır. 
Gəncənin əvəzsiz şairi Nizaminin bizim ailəmiz ilə qohum olub-olmadığı 
barədə səhih bir məlumata sahib deyiləm. Firidun bəy Köçərli «Azərbaycan 
ədəbiyyatı materialları» əsərində əmim Şeyx İbrahim Qüdsi haqqındakı yazısının    
sonunda    «Bəzi rəvayətlərə   görə   Şeyx   İbrahim   Qüdsinin   Şeyx   Nizami   ilə 
qohumluğu var imiş» deyir.  Bu rəvayətləri qüvətləndirmək üçün mənim mütaliəm:  
Şeyx Nizaminin bizim ailədən olduğuna dair dəlillərim   bunlardır:   1   -   Şeyx   
adını   daşıması.   Şairlərə   şeyx deyildiyinə dair bir üsul və iddia yoxdur.  Olmuş 
olsa idi şair Firdovsiyə, şair Hafizə, Şiraziyə və başqalarına da şeyx deyərdilər; 2 - 
Əgər Nizaminin divanında hər hansı bir ailəyə mənsubiyyəti qeyd olunmuş   
olsaydı   məsələ   mübahisə   doğurmazdı;    3   -Ailəmizdən babam Şeyx Həsən, 
oğlu əmim Şeyx İbrahim Qüdsi, onun oğlu Hacı İsa ailəmizin digər qollarından 
Şeyx Əli Şövqi kimi şairlərin ədəbiyyatımızda yer tutmaları; 4 - Şeyx Nizaminin 
qəbri, türbəsi qədimdən bəri sahib olduğumuz mülkümüzdə olması eyni ailədən 
olmasını göstərməkdədir. 
Mən gənc ikən, yəni 60 il əvvəl ən çox maraqlandığım şeyx qocalarla   
söhbət   etmək   və   həyatlarındakı   maraqlı   hadisələri öyrənmək idi. Ailəmizdən 
Şeyx Rza baba vardı. 1902-ci ildə Şeyx babaının  yaşı  90  idi.  Ondan  həyatının 
ən  maraqlı  hadisələrini soruşuram. O, həmişə dindən və    ibadətdən bəhs edərdi. 
Şeyx babam məni çox sevirdi. Öz övladı olmamışdı. Həyat yoldaşı olan Nabat 
nənəmin də 80 yaşı var idi. O da mənim xatirimi çox istəyirdi. Bir gün şeyx 
babamdan soruşuram: «Baba, gənc ikən dostların ilə dava etmisənmi?» Babam 
hirsləndi və mənə «Övladım, mən ibadət edərdim. Müsəlman dava etməz. 
Dostlarımla birlikdə həmişə ibadət edərdik» dedi. Mən təkrar «Şeyx baba nə üçün 
İmamzadəni ziyarət edənlər nədən  Şeyx  Nizamini ziyarət  etməzlər?» dedim.   
Şeyx babam mənim bu sözümə hirsləndi və «övladım, Şeyx Nizami də bizim kimi 
müsəlman, şeyx və insandır.  Onu ziyarət etməzlər. Çünki nə imamdır, nə də 
imamzadə» dedi. Bir xatirə də Şeyx Həsən babamdan: Babam Şeyx Salih danışır 
ki, bir gün Şeyx Həsən babam bəslənmiş,  ürkək bir ata minib İmamzadəyə 
gedirmiş.  Küçədə oynayan uşaqları heç ona fikir verməyib öz oynamaqlarına 
100 
 
davam edirlər.  At ürkür və şahə qalxır.  Babam atı zorla sakitləşdirir. Uşaqları   
atın   bu   hərəkətinə   gülürlər.   Babam   öz-özünə   «bu yaramazlar mənim 
kəsdiyim nigahdandır. Allah bilir, oğlum Şeyx İbrahimin kəsəcəyi nigahlardan 
nələr dünyaya gələcəkdir» deyir. 
 
 
 
ĠSTĠQLAL DÖVRÜNDƏKĠ HADĠSƏLƏR 
 
Xalqımız və hökumətimiz durmadan çalışmaqda və məsud yaşamaqda 
idilər. Rusiyanın daxili vəziyyəti qarışıq idi. Burada iki qüvvə bir-biri ilə 
çarpışmaqda idi. Biri rəqiblərini aldatmış Lenin qüvələri, o biri isə Rus Çarlığını 
xilas etmək üçün silaha sarılmış çar generalları. Bu generallar general Denikinin 
komandanlığında Şimali Qafqazı işğal edərək yerləşdilər. Denikinin qayəsi 
tarixdəki rus çarlarının işlərini davam etdirmək və Şimali Qafqazdakı çar idarəsinin 
yetişdirdiyi bütün zabitləri ordusuna almaq idi. Belə bir vəziyyətdə general 
Denikin bilmirəm nəyə güvənərək Azərbaycan Cümhuriyyətinə bir nota göndərir. 
Bu notada «Türkmənçay müqaviləsinə uyğun Xəzər dənizində rus imperiyasının 
bayrağından başqa bir dövlətə aid bayraq dalğalanmamalıdır» deyilir. Tarixdə 
Türkmənçay müqaviləsi saxta bir sənəddən başqa bir şey deyildir. Belə ki:   «ruslar   
19-cu   əsrin   əvvəllərində   səbəbsiz,   notasız Azərbaycan xanlıqlarını öz 
əsarətləri altına aldılar. Onlara xanlara heç bir haqq vermədikləri kimi, xalqına da 
heç bir haqq vermədilər. Onlar bu ərazidə öz torpağında olduğu kimi hərəkət edir 
və İranın sərhəddində dayanır. Tehran hökuməti və şahı heç bir hazırlıq görə 
bilməyib qurbanlıq qoyun kimi aqibətini gözləyir. Çar idarəsi nəyin bahasına        
olursa-olsun  Azərbaycanda öz mövqeyini möhkəmləndirməyə çalışır və Tehran 
hökumətinə də belə bir nota göndərir: «İmperator sərhəddini İran sərhəddinə 
yaxınlaşdırdım. Bir heyət göndərin, dostluq və sərhəd müqaviləsi imzalayın». 
Tehran sevinc içərisində dərhal bir nümayəndə göndərir və Azərbaycan 
xanlıqlarının torpaqlarında heç bir haqqı-hüququ olmayan İran şahı buraları  öz malı 
kimi Türkmənçay müqaviləsi ilə ruslara verir. Müqaviləyə bir maddə kimi daxil 
edilən bayraq məsələsi ruslar tərəfindən irəli sürülür. Tehran heyəti məsələni şaha 
çatdırırlar ki, ruslar Xəzər dənizinin suyuna tamamilə sahib olurlar. Şah isə heç 
düşünmədən  tarixdə  məşhur bu  əmri  verir:   «...Verin  Xəzər dənizini ruslara. Bu 
duzlu suyun nə faydası var» 
Aradan bir neçə ay keçir. Bolşeviklərin Qızıl Orduları general Denikinin 
qoşununu məğlub edirlər. O, Avropaya qaçmağa məcbur olur. Zabitləri 27   
gəmiyə   minərək   Xəzər   dənizinə   çıxırlar. Denikinin sıravi əsgərləri isə qoyun 
sürüsü kimi  Qızıl Orduya qarışıb  bolşevik olurlar.  Onlar çar generalının 
komandanlığında Azərbaycana girə   bilmədiklərindən   Moskva   komandanlarının 
rəhbərliyi altında girməyi düşünmüşdülər. General Denikinin üç zabiti   
101 
 
Azərbaycana sığınmaq   üçün   müraciət   edirlər.  Onları təhlükəsizlik   idarəsinə    
gətirirlər.  Söhbət etdiyimiz bu üç polkovnikdən biri dəniz, ikinci süvari, üçüncüsü 
isə piyada qoşun növünə  aid idi.  Onlar bir nümayəndə  heyəti  kimi Azərbaycan 
hökuməti ilə görüşüb Xəzər dənizində olan 27 paroxodun taleyi haqqında danışıq 
aparmaq üçün gəlmişdilər. Söhbətlərdən məlum oldu ki, paroxodlarda zabitlərdən 
başqa hərbi sursat da vardır. Hökumətin qərarı bu idi ki, paroxodlar və içindəki 
hərbi sursat Azərbaycan   hökumətinə   təhvil   ediləcək,   zabitlər   isə   Avropa 
dövlətlərinin pulları ilə təmin ounduqdan sonra istəklərinə uyğun hansı  ölkəni  
istəyirlərsə oraya da yola salınacaqlar.  Paroxodlar Xəzər dənizində Ənzəli    
limanının   önündə    dayanmışdılar. Polkovniklər Baş nazirin kabinetindən böyük 
salona keçirlər. Mən Nəsib bəylə tək qaldım və onun əmrlərini dinləyirəm: bir 
paroxod istə   və   üç   polkovniki   də   özünlə   götürüb   Ənzəli   limanının 
yaxınlığında dayanmış paroxodların yanına gedərək hər paroxoddan iki nəfər 
nümayəndə   dəvət et. Polkovniklər onlara hər şeyi izah etsinlər. Əgər onlar da 
razılaşsalar bütün paroxodları Bakıya gətirin. Axşama yaxın üç polkovniklə 
Azərbaycan hökumətinə məxsus bir gəmi ilə sabah səhər tezdən İranın Ənzəli 
limanına çatdıq. Günəşli bir qış günü idi. Dənizçi polkovnik göyərtəyə çıxıb 
bayraq işarəsi ilə hər paroxoddan iki nümayəndə biz olduğumuz gəmiyə dəvət edir. 
Hər  gəmidən  iki  zabit  qayığa  minib  bizim  yanımıza  gələrək göyərtəyə çıxırlar. 
Onlar polkovniklərlə görüşür və sonra mənimlə tanış olurlar.  Gəminin    salonunda    
onlara qonaqlıq verildi. Polkovniklərdən biri Baş nazir Nəsib bəylə olan 
söhbətlərini onlara açıqladı. O, bildirdi ki, gəmilərdə olan hərbi sursatlar gəmi ilə 
birgə qeydiyyatdan keçirilərək Azərbaycan hökumətinə təhvil verildikdən sonra 
zabitlər sərbəst buraxılacaqlar. Sonra onlar öz arzularına uyğun olaraq hansı   
ölkəyə   getmək   istəsələr   oraya   da   yola salınacaqlar.    Zabitlər    Azərbaycan    
Cümhuriyyətinin    şərəfinə içirdilər. Gəmilərdən gələn nümayəndələr deyirdilər ki, 
Ənzəlidə İran hökumətinə müraciət edərək danışıq aparmaq istədiksə qəbul 
etmədilər.  Sonra Ənzəlidə olan ingilis qüvvələrinin komandanı general Tomsona 
müraciət etdik. Onun cavabı bu oldu: «Silahları, gəmiləri təhvil verdikdən sonra və 
İrandan keçməklə dünyanın istənilən ölkəsinə gedə bilərsiniz». Nümayəndəmiz isə 
ona «hər şeyimizi təslim edirik, ancaq ingilis qoşunlarının komandanlığı bizi 
Avropaya qədər yola salsın» deyir. General isə nümayəndəmizə «Bir şey söyləyə 
bilmərəm. Londona yazaram. Nə cavab versələr mən də o cür hərəkət edərəm» 
deyir. 
Bizim gəmidə rus zabitləri ilə müzakirələrimiz çox qısa oldu. Ancaq içki 
məclisimiz xeyli davam etmişdi. Nəhayət, qonaqlıq məclisi də sona çatdı. İndi əsas 
real iş qalırdı. Mən Bakıdan gələndə özümlə 30 ədəd Azərbaycan bayrağı 
gətirmişdim. Son sözümü rus zabitlərinə söyləyirəm: «Dostlar, artıq gəmilər 
bizimdir və siz də bizim   qonaqlarımızsınız.   Azərbaycan   ənənəsinə   görə   hər   
bir azərbaycanlı özünü qoruduğu  kimi qonağının da həyatını qorumalıdır. İndi sizə 
27 ədəd Azərbaycan bayrağı verəcəyəm. Onları götürüb gəmilərinizin dirəklərinə 
102 
 
taxın. Bakıdan teleqraf aldım. Gəmilərimizin düşmən tərəfindən batırılması 
təhlükəsi var. Diqqətli    olmağımızı    istəyirlər.    Bilirsinizmi    ki,    gəmilərin 
dirəklərindəki ikibaşlı qartal gerbli çar bayrağınızı təmsil edən nə bir ölkə, nə də 
bir qüvvə vardır. Bizim bayraqlarımızı gəmilərinizin dirəklərinə keçirin. İnanıram 
ki, heç bir kənar qüvvə bayrağımızı daşıyan gəmiyə təcavüz edə bilməz». Zabitlər 
mənim sözlərimdən razı qalaraq öz gəmilərinə mindilər və getdilər. Əlimdə durbin 
gəmiləri seyr edirəm. Mənim kimi Ənzəli xalqı, İran məmurları və hətta Ənzəlidə 
pusquya yatmış olan ingilis əsgərləri də bu gəmiləri seyr etməkdədir. Mənzərə çox 
möhtəşəm idi; yəni uzun tarix boyu Şərqi inlədən, Turanda at oynadan, 
Azərbaycan xanlıqlarını işğal edən, zəif millətlərin yuxusunu qaçıran və qorxu 
içində saxlayan rus imperatorluğunun  bayrağı  bir azəri  oğlunun  istəyi  ilə  
endirilir. Yerinə isə sevimli, yeni doğulmuş üçrəngli Azərbaycan bayrağı taxılır. 
Gözlərim sevincdən yaşarır. Gəmilərimiz hamısı birdən sıra ilə Xəzər dənizində 
Bakıya doğru hərəkət etməkdədir. Vaxtilə İran sərhəddində əzəmətli rus 
imperiyasının Türkmənçayda İran dövləti ilə imzaladığı müqavilə bax burada, yəni 
yenə də İran sərhəddində - Ənzəlidə parça-parça edildi. O gün həyatımda ən 
unudulmaz günlərdə biri idi. Yəni rus imperiyasının son 27 bayrağını endirmək 
mənə qismət olmuşdu. Mən Azərbaycan istiqlalının tayı-bərabəri olmayan 
aşiqiyəm. Məni istiqlalçı edən Nəsib bəydir. O qüvvətli eşqi mənə Tanrım 
vermişdir və bu səbəbdən də Azərbaycan istiqlala hazırlığı dövründo ən mühüm, 
ən çətin, ən şərəfli hadisələr isə məni birlikdə yaşatmışdır. Azərbaycanın istiqlalının 
təməlinə bütün həyatım boyu zəhmət çəkdiyimi kimsə inkar edə bilməz. 
 
 
 
GÜRCÜLƏRLƏ MÜNASĠBƏTĠMĠZ 
 
Gürcülər tarix  boyunca Qafqazdakı azərilərlə qardaş kimi davranmış  və  
aralarında  dostluqlarını  pozacaq  heç bir  hadisə olmamışdır. Türklərə qarşı 
ermənilərə yardım edən rus komandanı general Kalaşnikovu 1907-ci ildə Tbilisidə 
qətlə yetirən mücahid Hüsü gürcü qadınları tərəfindən evdən-evə keçirilərək 
qaçırılmış və rus polisinin əlinə keçməsinə mane olunmuşdur. 
Lakin  aralarındakı  bütün  bu  dostluğa  baxmayaraq  bu  iki qonşunun 
siyasi görüşləri bir-birinə zidd idi. Azərilər müstəqil bir dövlət olmaq və Rusiya ilə 
bütün əlaqələri kəsmək məqsədi ilə çalışırdılar.  Belə ki,  sosialist olan gürcülər rus  
sosialistləri  ilə birlikdə yaşamağı  düşünürdülər.  Müstəqil  bir hökumət qurmaq 
ağıllarına belə gəlməzdi. Onlar milləti inkar edərdilər. Gürcülər rus sosialistlərinə 
rəhbəriik etmiş olub, rus inqilabında böyük rolları vardır. Gürcülərin davası rejim 
davasıdır. Sosialistiəri   ruslar ilə birgə olduğundan xalqları da ruslardan ayrılmaq 
istəmirdilər. Burada fikrimi qeyd etmək üçün bir hadisədən bəhs edəcəyəm. 
Sovetləşmiş rusların vəhşiliklərindən uzaqlaşdığımız vaxtlar idi. Qafqazın son 
103 
 
məntəqəsi olan Batumdayıq. Mən Batumdan gəmi ilə Trabzona gəlib burada 
yerləşdim. İki il burada yaşadıqdan sonra İstanbula köçdüm. Bir gün vaxtilə    
Gürcüstanın hərbi naziri olmuş olan general Orduşelidzeyə rast gəldim.  
Söhbətimiz zamanı generalı fikrən çox dəyişmiş gördüm və səbəbini soruşdum. O, 
mənə bunları anlatdı:   «İstanbula  gəldikdən   sonra  qəzetlərdən   Sovet   Ticarət 
nümayəndəsinin Orconikidze adlı gürcünün olduğunu öyrəndim. Onun yanına 
getdim. Ona kim olduğumu dedim. Məni qəbul etdi və nə istədiyimi soruşdu. Mən 
ona cavab verdim ki, siz gürcüsünüz, mən də hərbi nazir vəzifəsindən istefa verdim 
və bolşeviklər Gürcüstanı işğal etdikdən  sonra vətəni  tərk etdim.  Sizinlə  bir 
gürcü kimi danışacağam.   Biz   sosialist   bir   dövlət  qurduq.   Beynəlxalq   bir 
nümayəndə heyəti gəldi və idarəetmə mexanizmimizə heyran qaldı. Bu vəziyyətdə 
rusları hansı səbəbdən Gürcüstana gətirmək qərarına gəldiniz?» deyə soruşdum. 
Orconikidze mənə «general, mən hərbçi deyiləm, siz isə təcrübəli generalsınız». 
birlikdə yaxın tarixə bir nəzər salaq. Mustafa Kamal Paşa İstanbul hökumətinin 
səltənətinin əleyhinə   çıxıb   onlara   tabe   olmadı.    Sonra   Anadoluda   milli 
mücadiləyə başlayıb düşmənlərini ləğv etdi. Ölkənin idarəsini əlinə alaraq 
Cümhuriyyət qurdu və bu dövləti dünya dövlətlərinə tanıtdı. 
İndi də başqa bir türk generalı yolundan çıxıb Ankara hökumətini 
dinləməzsə və Qafqaza hücum etsə nə olur? Türklərin 1918-ci ildə Batuma 
hücumlarının qabağını ermənilərlə hələ birgə olduqca da yenə saxlaya bilmədik. 
Qurduğumuz hansı Cümhuriyyətdən bəhs edirsiniz. General bunu qəbul 
etmədiyiniz təqdirdə yaxşı və ətraflı düşünmədiyiniz qənaətindəyəm. Əgər gürcü 
millətini sevirsinizsə bunu yaxşı bilməlisiniz ki, Rusiyasız gürcü milləti yaşaya 
bilməz. 
Onun bu sözlərinə mən haqq qazandıraraq təşəkkür etdim və iki gürcü 
qardaş kimi ayrıldıq. 
 
 
 
ERMƏNĠLƏRLƏ MÜNASĠBƏT 
 
Ermənilər də 1918-ci il mayın 28-də öz istiqlaliyyətlərini elan etdilər. 
Ermənilər heç bir zaman azərilərlə dost olmamışdılar. Ruslar Qafqazı işğal edən 
zaman ermənilər onlara yol göstərmiş və cəsusluq etmişdilər. Ermənilər bir 
qafqazlıya yaraşmayan şəkildə azərilərə pislik etmişdilər. Rusların azərilərə 
etdikləri yazmaqla bitmədiyi kimi ermənilərin də bizə etdikləri pisliklər saysız-
hesabsızdır. Ermənilərin bizə etdikləri arasında ən ağır gələni aşağıdakı hadisələr 
olmuşdur. Moskvanın Qızıl Ordusu 1920-ci ildə Azərbaycanı işğal edincə siyasi 
dövlət xadimlərimizdən bəziləri Gürcüstana sığınmışdılar. O zamanlarda Tbilis hər 
nə qədər Gürcüstanın mərkəzi sayılırdısa orada çox sayda yaşayan ermənilər də 
Tbilisili sayılırdılar. Ermənilər Tbilisidə Fətəli xan Xoylunu şəhid etdilər və sabiq 
104 
 
ədliyyə Naziri olmuş Xəlil bəy Xasməmmədlini yaraladılar. Bir ay sonra yenə 
Tbilisidə parlament sədri müavini olmuş Həsən bəy ermənilər tərəfindən qətlə 
yetirildi. Mühacirə terror edilirmi? Bax budur ermənilərin vəhşiliyi. İki qonşu 
millətin ikisi də qafqazlı, ikisi də respublika üsul-idarəsi ilə idarə olunur və ikisinin 
də respublikaları yeni yaranmışdır və iki millət qədim tarixdən bəri qonşu olaraq 
yaşamaqdadır. 
Qızıl Ordu xaincəsinə Qafqaza hücum edərək onu işğal edir. Xüsusilə, 
Azərbaycan torpağı atəşlər altında yanır. Qızıl Ordu elə bir ordudur ki, nə qanunu 
var, nə də vicdanı. Bu vəziyyətə düşənlərə də qonşuları təsəlli verərək dərdinə şərik 
çıxır və kömək edirlər. Ancaq bütün bu keyfiyyətlər ermənilərdə olmamışdır. Onlar 
küçədə rastlaşdıqları hər bir azərini vəhşicəsinə qətlə yetirdilər. Bu terrorların 
hamısının başında ermənilərin «Daşnak» Partiyası durur. Qonşularına qarşı bu vəhşi 
hərəkəti etməklə «Daşnak» Partiyası liderləri ilk əvvəl erməniləri fəlakətə 
sürüklədilər. Onlar elə bildilər ki, türkün bir qolunda Fətəli xanları, Həsən bəyləri, 
Behbud Cavanşirləri, digər qolunda Tələtləri, Şakirləri, doktor Nazimləri, Camal 
paşaları şəhid etməklə türk millətini qırıb qurtaracaqlar. «Türk beĢiyi dahilərin 
yatağıdır» demişlər. 
 
 
 
BÖYÜK QARDAġIM MƏHƏMMƏD BAĞIR ĠLƏ 
SON DƏFƏ GÖRÜġÜB AYRILMAĞIM 
 
1920-ci  il aprelin 27-də Qızıl Ordu Bakını işğal edəndə bolşeviklər 
müsavatçıları  məhv etmək üçün tutmağa başladılar. Onların ilk həbs etdikləri 
böyük qardaşım Məhəmmədbağır oldu. Qardaşım   Məhəmmədbağır   Şeyxzamanlı   
Gəncə   deputatı   və «Müsavat»   Partiyasının  üzvü  idi.   Həbs  olunmasını   ertəsi   
gün öyrəndim. Onu həbsxanadan qurtarmaq üçün düşünür və yollar arayırdım. 
Nəhayət, Çekadakıların ona «Qardaşın Nağı bəy gəlib özü təslim olsa, səni 
buraxacağıq» dediklərini öyrəndim və dərhal Çekanın yerləşdiyi binaya getdim. 
Mən Çekanın binasının qapısına yaxınlaşanda    qardaşımın   səsini    eşitdim.    O,    
binanın   yuxarı mərtəbəsindəki   kameranın  pəncərəsindən   görüb   «Sən  uzaqlaş, 
mənə bir şey edə bilməzlər. Əgər mənə qulaq asmayıb içəri girsən özümü 
pəncərədən küçəyə atacağam. Buradan uzaqlaş və Gəncəyə get. Qalma burada». 
Mən də pəncərəyə baxa-baxa geri çəkilərək Çekanın binasının yanından 
uzaqlaşdım. Bax, böyük qardaşımla son görüşüm belə oldu. Gəncəyə gəldikdən 
sonra öyrəndim ki, günahsız qardaşımı rus bolşevikləri güllələyiblər. 
 
 
 
 
105 
 
BÖYÜK XEYRĠYYƏÇĠ 
HACI ZEYNALABDĠN TAĞIZADƏ 
 
(Xatirə dəftərindən bir yarpaq) 
 
Rusiyada 1905-ci il inqilabının alovlanması ilə sönməsi bir olmuşdur. 
Amma Azərbaycan xalqı milli mübarizəsinin hər sahəsində fəaliyyətini toplu 
şəkildə sürətləndirmişdi. Milli varlığımızı dəstəkləyən irəliləmələrdə və istiqlal 
mübarizəmizdə qızğın bir iş gözə çarpırdı. 
Mən bu yazımda Azərbaycanın ölməz böyük simalarından olmuş Hacı 
Zeynalabdin haqqındakı təəssüratımı hörmətli oxuculara anlatmağa çalışacağam. 
1918-ci ilin fevral ayında Azərbaycan türkləri tərəfindən Gəncə Milli 
Komitəsinin qərarı ilə «İttihat və Tərəqqi» Partiyasının rəhdərliyi ilə görüşüb, rus 
hakimiyyətindən və ordusundan təmizlənə bilmiş, Azərbaycanın istiqlalını qura 
bilməsi üçün türk ordusunun yardımını təmin etmək məqsədilə İstanbula gəlişimin 
birinci həftəsində Məclisi-Məbusana getdim. Orada məclisin sədri Hacı Adil bəy ilə 
tanış oldum. Həmin günün axşamı hər ikimiz Pera Palas mehmanxanasında 
keçiriləcək mətbuat konfransına dəvət edilmişdik. Biz birlikdə mehmanxanaya 
gəldik və konfransın başlamasına hələ vaxt qaldığından burada mənim üçün 
ayrılmış otağın salonunda oturub söhbət etməyə başladıq: 
Hacı Adil bəy: «Məclisimiz sizdə necə təəssürat yaratdı?» Mən:  «Bəy 
əfəndi,  məclisinizdə 24 sarıqlı  xoca saydım. Onların məclisdə nə işləri var?» 
Hacı Adil bəy: «Hələ indi yaxşıdır. İlk məclisimizdə 24 sarıqsız tapa 
bilməzdiniz». 
Hacı Adil bəy mənə Qafqaz haqqında bir neçə sual verdi. Mən də imkan 
daxilində suallara cavab verdim. Sonra məndən «Siz Hacı Zeynalabdini 
tanıyırsmızmı?» 
Mən: «Çox yaxşı tanıyıram» dedim. 
Hacı Adil bəy: «O çox möhtərəm şəxsdir. Balkan müharibəsi illəri idi. 
Bolqarlar türklərə qarşı çox amansız davranırdılar. Onlar türk kəndlərini dağıdır və 
əhalisinə min cür işgəncə verirdilər. Bolqarlar bu hərəkətləri ilə türk millətinə 
ağlasığmayan vəhşiliklərı rəva gördülər. Pərişan xalqımızın dərdinə dərman olsun 
deyə bir yardım cəmiyyəti qurduq və toplamağa başladıq. Mən o zaman Ədirnə 
valisi idim. Avropaya gedən tacirlərimizdən və səfirlərdən ianə toplayırdıq. Elə bu 
zamanlar adını xatırlaya bilmədiyim bir səfirimiz də Berlinə gedirdi. Biz ona 
müraciət edərək yardım istədik və aldıq. Bu zaman səfir bizə «Siz xaricə nə üçün 
müraciət etmirsiniz?» dedi. Sonra o, Qafqazın Bakı şəhərində Hacı Zeynalabdinin 
ünvanını bizə verərək «Siz vəziyyəti izah edərək yardım istəyin» deyə tövsiyə etdi. 
Biz onun bu tövsiyələrini yerinə yetirdik. Təqribən bir ay sonra İstanbuldakı Nobel 
neft şirkəti vasitəsilə o möhtərəm şəxs biz türklərə yardım məqsədilə min qızıl lirə 
106 
 
göndərmişdi. Nağı bəy, mənə Zeynalabdin haqqındakı məlumatınızı söyləməyi çox 
xahiş edirəm». 
Mən də Hacı haqqında bildiklərimdən və gördüklərimdən danışmağa      
başladım: «Hacı  Zeynalabdin  yazıb-oxumağı bacarmayan bir fəhlə olmuşdur. O, 
millətini sevən, cəsur və əzmkar bir azəri türküdür. Hacı ilk əmək fəaliyyətinə 
bənna yanında şagird kimi başlamış və yeddi il bu işində işləmişdir. Bir gün ustası 
işə başlayarkən  hirsli  olur  və  Zeynalabdini  təhqir  edir.  Heç  vaxt ustasına 
cavab qaytarmamış şagird bu dəfə dözə bilməyib cavab qaytarır. Bu zaman ustası 
əlindəki malanı Zeynalabdinə tərəf atır və nəticədə onun başı yaralanır. Vüqarlı 
şagird ustasının bu hərəkətinə heç bir cavab verməyərək iş yerindən uzaqlaşır. 
Bundan sonra Zeynalabdinin həyatının ikinci dövrü başlayır. O, yenə də tikinti 
işlərində bənna köməkçisi işləyir. Uzun illərdən bəri qənaət edib yığdığı pulla 
Zeynalabdin Bakı şəhərinin Bibiheybət adlı yerində neftli torpaq alır və orada quyu 
qazdırır. Bu quyu gözlədiyindən çox neft verməyə başlayır və bundan sonra 
Zeynalabdinin var-dövləti aşıb-daşmağa başlayır. O, sonra Həccə gedərək Hacı da 
olur. Artıq onu Bakı şəhərində hamı milyonçu Hacı Zeynalabdin kimi tanıyırdı. 
Hacının köhnə ustası isə artıq yaşlaşmış və iş qabiliyyətini itirmiş vəziyyətdə  
qızının yanına köçmüşdür.  O,  maddi  sıxıntı içərisində   əziyyət   çəkdiyi   bir   
vaxtda   dostlarının   israrlarına baxmayaraq   Hacı   Zeynalabdinə   yardım   üçün   
müraciət   üçün iş istəməmişdir.   Halbuki,  Hacı  bütün  fəqir-füqəranın  atası   
olaraq Bakıda ad qazanmış bir şəxs kimi tanınırdı. 
Hacı bu vəziyyəti bəzi dostlarmdan eşidir və köhnə ustasını yanına 
çağıraraq deyir: Sən hirsli halda mala ilə başımı yaraladın. Amma mənim 
milyonlarımın başlanğıcı sənin mənə öyrətdiyin sənətlə olmuşdur. Səni heç vaxt 
unutmamışam və vəziyyətinin ağır olduğunu eşitdikdən sonra tapşırmışam ki, sənə 
hər ay beş qızıl versinlər. Get ömrünün axırına kimi sakit yaşa!» 
Hacı Zeynalabdinin iki ən mühüm arzusu olmuşdur: varlı olmaq və milli 
qayəmizə xidmət etmək. Hacı artıq zənginliyin son zirvəsinə yüksəlmiş və bununla 
da birinci qayəsinə çatmışdır. İkinci qayəsinə gəlincə illik gəlirinin 25%-ni fəxri 
sədri olduğu Xeyriyyə cəmiyyətinə və «Nəşri-Maarif» Cəmiyyətinə keçirmişdir. O, 
Bakıda çıxan və milli qayəmizə xidmət edən türkcə, rusca olan qəzet və jurnalların 
nəşrinə kömək etmişdir. 
Qurani-Kərimi ilk dəfə azəri şivəsi ilə türk dilinə tərcümə etdirən Hacı 
Zeynalabdin olmuşdur. Hacı bu Qurani-Kərimi 4000 qızıl lirə dəyərində zinətli daş 
və almazlarla bəzədərək Yusif Ziya Talıbzadə vasitəsilə İstanbula sultan II 
Əbdülhəmidə hədiyyə olaraq göndərir. 
Yusif Ziya Talıbzadə İstanbulda tacir Şirvanlı Səftər bəylə birlikdə saraya 
gedərək Hacının hədiyyəsinin padşah tərəfindən qəbul edilməsini xahiş edir. Saray 
naziri Qurana baxır və onun türkcə olduğunu anlayır. Nazir onlara «indi Sultan 
həzrətlərinin hüzuruna çıxıb salam verəcəksiniz. Bu zaman ancaq mən 
danışacağam» deyir. Sultanın hüzurunda nazir: «Sultanım, Misirdən şaha layiq 
107 
 
hədiyyə olaraq Qurani-Kərim göndərmişlər. Qəbul etməyinizi xahiş edirlər» dedi. 
Sultan Qurani-Kərimi öpərək qəbul edir. Sultanın yanından çıxarkən Yusif Ziya 
bəy: «Paşam, nə səbəbdən Quranın Misirdən göndərildiyini söylədiniz?» deyir. 
Nazir isə «Amandı susun, əgər xəlifeyi-müsəlman həzrətləri Qurani-Kərimin 
cəsarət edilərək türk dilinə tərcümə edildiyini anlasa, qiyamət qoparar» deyə cavab 
verir. 
Hacı Zeynalabdin qəzetlər vasitəsilə Qafqaz türklərinə bu məzmunda bir 
elan verir: «Nə qədər litsey bitirmiş və ali təhsillərini almağa maddi imkanı 
olmayan tələbə varsa aşağıdakı şərtlərlə ali təhsillərini davam etdirə bilərlər: 
l.Hər tələbəyə təhsil müddəti ərzində 50 manat veriləcəkdir. Yay 
tətillərində Qafqaza gəliş-gediş xərcləri də ayrıca ödəniləcəkdir. 
2.Tələbə ali təhsilini bitirdikdən sonra mütləq vətəninə dönərək və 
ölkəsinə xidmət edəcəkdir. 
3.Tələbə qeyri-türklə evlənməyəcəkdir. 
4.Tələbə təhsilini bitirib həyata atıldıqdan sonra təhsil rnüddəti ərzində 
Hacı Zeynalabdindən aldığı pulları Xeyriyyə Cəmiyyətinə birdəfəlik və yaxud 
hissə-hissə ödəyəcəkdir». 
Bir il Avropanın müxtəlif şəhərlərində təhsil alıb yay tətilinə gələn 
tələbələr Hacını ziyarət edirlər. Hacı onların hal-əhvalını xəbər aldıqdan sonra, bir 
şikayətləri olub-olmadığını soruşur. 
Hamısı vəziyyətlərindən razı olduğunu bildirdikləri halda, yalnız bir 
nəfəri: «Hacı əfəndi, Siz bizdən qeyri türk ilə evlənməyəcəyinizə dair imza aldız. 
Amma ölkəmizdəki məktəblərdə təhsil alan türk qızı yoxdur. Onda ziyalı və təhsilli 
bir kimsənin cahil bir qızla evlənməsi bilmirəm nə dərəcədə düzgündür?» sualını 
verir. Tələbənin bu sualı Hacını elə bil yuxudan oyadır. O: «övladlarım çox doğru 
söyləyirsiniz, əmin olun ki, bu nöqsanımızı da aradan qaldıracağam» deyir. Ertəsi 
gün Qafqazda nəşr olunan bütün qəzetlərdə Hacının aşağıdakı məzmunda bir elanı 
çıxır: «Qafqaz türklərinin 7-8 yaşları arasındakı qız uşaqlarını aşağıdakı şərtlərlə 
internat məktəbinə qəbul edirəm. Bu qız uşaqları 10 il təhsil aldıqdan sonra öz 
qızlarım kimi onları evləndirib, gələcək həyatlarını təmin edəcəyəm. İmza Hacı 
Zeynalabdin» 
Yenə günlərin birində Bakı Dram Cəmiyyətindən bir heyyət Hacının 
yanına gəlir. Onlar: «Hacı əfəndi rusların və ermənilərin bir teatrı vardır. Biz 
türklərin isə yoxdur. Onlar da istəyəndə teatrlarını bizə kirayə verir, istəməyəndə 
isə yox. Ona görə də biz onlardan çox geri qalmışıq»deyirlər. Hacı onlara təşəkkür 
edib yola saldıqdan sonra işə başlayır. O, rus və erməni teatrlarından daha üstün bir 
teatr binası tikdirərək Bakı dram cəmiyyətinə bağışlayır, bax Bakı Dram Teatrı belə 
yaranır və adına da Hacı Zeynalabdinə hörmət olaraq «Tağızadə» teatrı deyirlər. 
Gəncədə came ətrafındakı qədim mədrəsələri ləğv edib Məktəbi - 
Ruhaniyyə tipli müasir siniflər açdırılmasını qərara alan Maarif Cəmiyyəti Bakıya 
Hacı Zeynalabdinin yanına bir nümayəndə heyəti göndərir. Hacı heyətə: 
108 
 
«Gəncədən məktub aldım, Bağbanlar məhəlləsində tikilən məktəb üçün də yardım 
istəyirlər. 2500 manat Bağbanlar  məktəbi  üçün,   10  min  manat  da  Sizin  üçün  
ianə verirəm» deyir. 
Bakıda bir bayram günü xeyriyyə cəmiyyətləri üçün məktəb şagirdlərinin 
bir qrupu əllərinə qumbara alaraq xalqdan zorla pul toplamağa başlayır. Bunu görən 
Bakı varlıları Hacının yanına gələrək: «Hacı rəzil olduq, türk uşaqları rus, erməni və 
yəhudilərdən qəpik-quruş yığırlar. Elə onların topladıqlarını biz də verə bilərik» 
deyirlər. Hacı isə onlara: «yox bu iş bizim düşündüyümüz kimi deyil! Beş-on varlının 
edəcəyi yardımdan, bütün millətin edəcəyi yardım çox-çox fərqlidir. Biz milləti yardım 
etməyə alışdırmalıyıq,» deyir. 
Mən Hacı haqqında bunları söylədikcə Hacı Adil bəy məni diqqətlə dinləyir 
və hərdənbir də «nə böyük insan olmuşdur» deyirdi. 
Azərbaycanda təşkil  olunmuş  gizli  «Müsavat»  partiyasına Hacı 
Zeynalabdinin müəyyən yardımı olmuşdur. Hacının yaxın dostlarından Tağı Nağı oğluna Bakı 
Müsavat partiyası gənclərindən biri yolda rast gəlir və Hacıya partiya üçün maddi 
yardım göstərməyi çatdırmağı xahiş edir. Tağı Nağıoğlu məsələni Hacıya çatdırarkən Hacı 
«yaxşı, yardım etməyə razıyam, ancaq verəcəyim pulu nə bir yerdə qeyd etsinlər, nə də 
məndən kömək gördüklərinə dair heç kəsə bir şey söyləməsinlər» deyir. 
Bakı milyonçularından olan Musa Nağının gözünün ağı-qarası bir oğlu İsmayıl 
vəfat edir. Hacı həyat yoldaşı və dostları ilə yasa gedib Musa Nağının dərdinə şərik 
olurlar. Bu zaman Hacı ona ağlamaqdan başqa bir şey çıxmaz, heç bu düzgün də 
olmazdı. Oğlunun adına bir bina tikdir və adını da İsmayiliyyə qoyaq. Gələcəkdə 
tikiləcək bu binada milli işlərimizi oğlunun ruhunu şad etmək üçün orada toplaşaraq 
müzakirə edək. Bu hadisə 1910-cu ildə olur. Şəhərin tam mərkəzində yerləşən İsmayiliyyə 
25 min rus qızıl puluna  başa   gəlir.   Təəssüf ki,   1918-ci   ilin  mart   ayında  rus 
bolşevikləri ilə ermənilər birləşərək Bakı türklərinə qarşı soyqırım törətdikləri zaman o 
əzəmətli və gözəl bina da yandırılır. 
Bakıda ilk sənət məktəbinin açılması mərasiminə başqa tədbirlərdə olduğu 
kimi, Hacını da dəvət edirlər. Hacı sənət məktəbinə böyük miqdarda ianə verir və bu 
şərtləri maarif müdirinin nəzərinə çatdırır. «Sənət məktəbləri üçün nə qədər türk uşağı 
qəbul etsəniz, hamısının təhsil xərcini mən verəcəyəm. Buna müqabil siz də türk 
uşaqlarının rus dili dərslərindən aldıqları qiymətləri üçdürsə, 5 sayın. Yəni türk uşaqları rus 
uşaqları kimi, rus dilini bilmədiklərinə sinifdə saxlanmasınlar!» 
Məşhur türkçü İsmayıl bəy Qaspıralı Bakıya gəlir. Söhbət zamanı İsmayıl bəy 
Krımın Baxçasaray şəhərində «Tərcüman» adı ilə nəşr olunan və hər sayında «Dildə, fikirdə, 
işdə birlik» şüarını yayan   qəzetinin   az   oxunduğundan   və   abunəsinin   azlığından 
gileylənir. Bakıda çıxan qəzet və jurnallara daima yardım edən Hacının bu qəzetə 
də ianə edib-etmədiyini bilmirəm. Amma Hacı İsmayıl bəyə deyir ki, «Mən sizə 
Qafqazdan abunələr təşkil edəcəyəm». Ertəsi gün Hacı katibinə: «Qafqazın şəhər 
və qəsəbələrini gəzərək nə qədər türk dilində qəzet oxuya bilən şəxs varsa ad və 
ünvanları ilə bərabər bir siyahı hazırlayıb mənə gətirin» deyir. Bu iş başa çatdıqdan 
109 
 
sonra Hacı bir siyahı ilə birlikdə abunələri Krıma İsmayıl Qaspıralıya göndərir. Bu 
vəziyyət illərlə davam edir. Sonralar qəzeti alanlara məlum olur ki, abunə pulu 
Hacı tərəfindən ödənilirmiş. 
Vaxtın necə gəlib-keçdiyini heç kəs hiss etmədisə də, artıq 
söyləyəcəklərim də bitmişdir. Mən nə qədər şövqlə danışırdımsa, Hacı Adil bəy də 
möhtərəm insan haqqında söylənənləri o qədər ürəkdən dinləyirdi. Sonra birlikdə 
mətbuat konfransına getdik və yan-yana oturduq. Hacı Zeynalabdin haqqında bu 
hadisədən sonra gözlərimlə gördüklərimi və eşitdiklərimi də hörmətli oxuculara 
söyləyim ki, bu əvəzsiz böyük insanın qiyməti daha yaxşı başa düşülsün. 
Azərbaycanın Milli İstiqlal dövründə ilk Novruz bayramını şəhər 
klubunun möhtəşəm salonunda qeyd edirdik. Xeyriyyə Cəmiyyətinin sədri vəkil 
Qasım Qasımzadə masasını giriş qapısına qoyduraraq gələnlərdən ianə toplayırdı. 
Mən də bu mərasimdə iştirak edirdim. Bir müddət sonra Hacı Zeynalabdin gəldi və 
cəmiyyətin sədrinin yanında oturdu. O, cəmiyyətin sədrindən kimlərin gəldiyini və 
nə qədər ianə verdiklərini soruşdu. 
Hacıdan əvvəl gələn varlılar baxdılar ki, Hacı içəri girmədi və dərhal gəlib 
onun bayrammı təbrik etdilər. Hacı onlara: «İndi əsir deyilsiniz, müstəqilsiniz. Biz 
indi istiqlalımızı bütün dünyaya elan etmiş bir türk millətiyik. Təzə qurulmuş 
hökumətimizin vəziyyəti hələ çox ağırdır. Biz də cəmiyyətin fəaliyyətini ona görə 
tənzimləmək məcburiyyətindəyik ki, bütün əyər-əskiyimizi hökumət üstünə 
yükləməyək. Belə hesab edirəm ki, verdiyiniz pul çox azdır» dedi və qoltuğundan 
çek dəftərini çıxararaq: «Mən əlli min manat ianə edirəm. Bu gün burada pul 
verilməli deyil, çek yazılmalıdır» dedi. Hacının bu sözlərindən sonra çek dəftərləri 
çıxdı və çeklər yazıldı. Hacı iki saat orada qalaraq hər gələndən çek aldı. 
Birinci dünya müharibəsində rus qüvvələrinin təzyiqi qarşısında türk 
ordusu geri çəkilir və nəticədə Şərq vilayətləri rus işğalı altına düşürdü. Bu fürsəti 
qənimət bilən ermənilər əsarətə məhkum olmuş türklərə vəhşicəsinə zülm etdilər. 
İşğal edilmiş vilayətlərdə erməni quldur dəstələri, komitəçiləri, erməni xalqına 
yardım cəmiyyətinin üzvləri sərbəst şəkildə dolaşmaqda idilər. Bu yerlərdə   edilən   
zülmlərin   əks-sədası   bütün   qafqaz   xalqlarının qəlblərini   sızıldadırdı.   Bakı   
Xeyriyyə  Cəmiyyəti   bu  vilayətdə əziyyət çəkən müsəlmanlara kömək etmək 
istəsə də buna rus cəbhə komandanlığı  icazə vermədi.  Yaranmış vəziyyətdə     
Hacı Zeynalabdin rus imperatoruna müraciət edərək icazə almağa nail olur. 
Xeyriyyə Cəmiyyəti doktor Xosrov bəyin sədrliyi altında böyük bir nümayəndə 
heyəti yaradır və dəmiryol idarəsindən bir qatar alaraq bu vilayətlərin əhalisinə 
lazım olan zəruri  şeyləri göndərir. Beləliklə, Azərbaycandan Qarsa və fəlakətə 
məruz qalmış digər Anadolu vilayətlərində yaşayan türk xalqına ilk türk yardım əli 
uzadılır. Xeyriyyə Cəmiyyəti dəstələri cəbhəyə getdikdən sonra az da  olsa  türk 
xalqına  qarşı  edilən  vəhşiliklərin  önü  alınmışdır. Cəmiyyət üzvlərinin  
göndərdikləri raportlar və raportların əks-sədası nəticəsində rus ordu komandanlığı 
erməni quldur dəstələrini dağıtdı və bir neçə erməni də Ərzurumda edam edildi. O, 
110 
 
tarixlərdə cəbhə   bölgələrində   zərər  çəkmiş   mülki   erməni   əhalisi   üçün 
qurulmuş olan yardım cəmiyyətinə rus çarı bir milyon manat ianə bağışlayır.  Bunu 
eşidən Hacı dərhal rus çarını ziyarət edir və müharibədə  yalnız  xristianların  deyil,   
müsəlmanların  da  zərər çəkdiyini və onların da yardıma ehtiyacları olduğunu 
bildirir. Bu söhbətdən bir neçə gün sonra rus çarının əmri ilə Bakıdakı Xeyriyyə 
Cəmiyyətinə də bir milyon manat ianə verilir. 
Xeyriyyə Cəmiyyəti Azərbaycanın hər vilayət və şəhərlərində uşaq    
evləri açmışdı. Cəbhələrdən xilasetmə briqadalarının himayəsində də arası 
kəsilmədən kimsəsiz uşaqlar gəlir və onlar uşaq evlərinə götürülürdülər. Çox yaxşı 
olardı ki, Xeyriyyə Cəmiyyətinin nümayəndələrindən bu gün həyatda olanlar bu 
milli və insani fəaliyyətə dair məlumat və xatirələrini xalq kütlələrinə çatdırsınlar. 
Azərbaycan İstiqlalının ilk ili və Birinci Dünya müharibəsinin qızğın dövrü idi. 
Nuru paşa bir gün Bakı əhalisini Tozəpir məscidinə dəvət edərək: «Möhtərəm Bakı 
camaatı və əziz qardaşlarım! Bakı şəhəri dünyanın mərkəzi şəhərlərindən 
bəzisindən geri qalsa da əksəriyyətindən irəlidədir. Ancaq onun çox böyük 
çatışmazlığı vardır. Mən istərdim ki, Fatih, Süleymaniyyə, Sultan Əhməd cameləri 
kimi böyük bir came Bakıda da olsun. Mənim də iştirakım ilə biz burada pul 
toplayıb bu çatışmazlığı aradan qaldıraq» deyə sözlərini bitirdi. Bakı camaatı hələ 
susurdu. Çünki ilk söz hər yerdə olduğu kimi burada da Hacı Zeynalabdinə 
düşərdi. Bu kimi xeyriyyə işlərində heç kim Hacıdan əvvəl əlini pul kisəsinə 
uzatmağa cəsarət edə bilməzdi. Hacı oturduğu yerdən qalxaraq: «Möhtərəm paşam, 
siz çox doğru söylədiniz. Biz bu günə qədər rus əsarəti altında inləyirdik. Qafqazda 
milli davamız qonşularımız olan erməni və gürcülərdən geri qalmışdı. Biz onlarla 
yarışaraq onlardan geri qalmamaq üçün var gücümüzlə çalışırdıq. Dinimiz sərbəst idi. 
nə rus idarəsinin, nə də xristianlığın təzyiqi altında deyildi. Rus idarəsi tərəfindən 
daima milli varlığımız baltalanırdı. Paşam, artıq Tanrıya çox şükür ki, əsarətdən 
qurtulduq. İndi artıq çatışmamazlıqlarımızı aradan qaldırmaq zamanı gəlib çatdı. 
İstanbuldakı cameləri inşa edən ustalar kimi ustalar bizim ölkədə yoxdur. Siz 
teleqrafla İstanbuldan ustalar çağırın gəlsinlər və işə başlasınlar. Pul barəsində nə 
toplamağa, nə də vəd etməyə ehtiyac yoxdur. Tanrının bizlərə verdiyi hüsn-
rəğbətlər hər birimiz bir came tikdirmək qüdrətindəyik. Sizə söz verirəm ki, 
istədiyiniz cameni mən öz pulumla tikdirəcəyəm!» deyə çıxışını bitirdi. 
Azərbaycan xalqı istiqlalına qovuşduqdan sonra hökumətimiz Gəncə 
şəhərindən Bakıya köçdü. Hacı Zeynalabdin bir gün hökumət başçısını ziyarət 
etdikdən sonra: «Əgər hökumətimizin pula ehtiyacı olarsa, olan pullarım və 
sərvətim sizin ixtiyarınızdadır» deyir. 
Azərbaycan Respublikasının birinci ilində milli universitetimizin açılış 
mərasimində Hacı da iştirak edir. Hər kəsdə bir sevinc, bir ümid var idi. Bir-birinin 
ardınca nitqlər söylənir və şənlik keçirilirdi. Hacı danışmaq istəyir və alqışlar altında 
kürsüyə qalxaraq danışmaq istəyərkən, gözləri yaşarır. O, bir az dayanır və sonra 
nitqinə belə başlayır: «Əziz vətən övladları, mən Bakıda bir çox tədbirlərin açılış 
111 
 
mərasimlərində iştirak etmişəm. İndi bu əlamətdar gündə də iştirak etməyimə çox 
sevinirəm, çünki artıq gənclərimiz ali təhsillərini milli universitetimizdə də ala 
biləcəklər. Bakıda bir universitet açmağı bir vaxtlar düşünmüşdüm. Ancaq bir 
erməni öz hesabına Tbilisidə bir universitet açmaq üçün rus hökumətindən icazə 
istəmişdi. Təəssüf ki, erməniyə rədd cavabı verildi və bundan sonra mənim də 
ümidim kəsildi. 
Çox şükürlər ki, Ulu Tanrım məni məyus etmədi. Türkiyənin hüsn-rəğbəti 
və xalqımızm qeyrəti ilə respublikamızı qurduq. Bu gün   isə   respublikamızın   ilk   
universitetinin   açılış   mərasimini keçiririk. Xeyriyyə və İrfan müəssisəsinə hamının 
ianə vermələrini xahiş edirəm. Mənim də bu irfan ocağına bir xidrnətim olsun deyə 
mülklərimdən birini bu elm müəssisəsinə hədiyyə edirəm» deyərək sözlərini bitirdi və 
sürəkli alqışlar altında kürsüdən düşdü. 
Təəssüflər olsun ki, məsud və həyəcan dolu o günlərimizə boşeviklər son 
qoydu. Onlar Hacı Zeynalabdinin var-dövlətini də əlindən alıb müflis etdilər. Onun 
pulu ilə oxuyub ali təhsil alan doktor Nəriman Hacını həbs etdirdi. Hadisə belə 
olmuşdur: Bütün sərvətindən məhrum olan Hacının Bakıdakı tekstil fabrikasının adı 
bolşeviklər tərəfindən dəyişdirilərək «Lenin tekstil fabrikası» adı verilir. Bunu eşidən 
Hacı doktor Nərimanın yanına gedir vo ona: «Nəriman, mən öz pulumla türk xalqı 
üçün teatr tikdirdim və xalqımıza hədiyyə etdim. Dram Cəmiyyəti adını Tağızadə 
qoydu, indi isə dəyişdirib Dadaş Bünyadzadə qoymusunuz. Buna heç bir etirazım 
yoxdur, çünki o da türkdür. Mənim öz pulumla tikdirdiyim tekstil fabrikini əlimdən 
aldınız. Buna da bir etirazım yoxdur. Çünki millət üçün işlədiləcəkdir deyirsiniz. 
Yalnız etirazım adını lənət olmuş Leninin adına qoymağınızdadır. Mən o alçaq Leninə 
fabrika satmamışam.   Əgər fabrikamın  adını  dəyişdirib Nəriman qoysaydınız,  yenə  
etiraz etməyəcəkdim»!» deyir.  Bu sözlərdən sonra Nəriman rəhbərliyi altında çalışdığı 
yanındakı rusdan qorxaraq Hacını həbs etdirir. Bu hadisəni eşidən fabrika işçiləri tətil 
edərək ÇEKA-ya gedir və Hacının dərhal azad edilməsini tələb edirlər. Onlar Hacını  
bundan  sonra  da  öz  hesablarına  saxlayacaqlarını bildirərək həbsdən azad etdirirlər. 
Bu hadisəni eşidən xalqımız çox üzülür. 
Hacı Zeynalabdinin bundan sonrakı qısa həyatı Bakı ətrafındakı Mərdəkanda 
kəndlilər və fəhlələr arasında keçir. Hacı bir fəhlə kimi əmək fəaliyyətinə birgə 
başladığı dostlarının əhatəsində 104 yaşında kədərli gözlərini yumur. 
 
«Azərbaycan» Aylıq Kültür dərgisi 
sayı 14 (62) may 1957, sayı 15 (63) iyul 1957.
112 
 
DƏRDLƏġMƏ 
 
Ġstanbul 1963-cü il 
 
Aşağıdakı hörmətli oxucuya təqdim edilən yazıda bəhs olunan hadisə 
haqqında 13 il keçəndən sonra yazılmasının səbəbini açıqlaya bilərik. Əgər gələcəkdə 
hər hansı bir tarixçi Azərbaycanın müasir tarixini araşdıracaqsa, bu mövzuyla bağlı 
məlumata ehtiyacı yaranacaqdır. Bu səbəbdən yazımızın mövzusu kimi seçdiyimiz 
«Vesbaden  anlaşması»  məsələsini   açıqlayarkən  ölkənin  istiqlal mübarizəsində öz 
üzərinə məsuliyyət götürmüş olan bəzi şəxslərin bu məsuliyyəti pis yerinə yetirdiklərini 
söyləyərkən bunun hər hansı bir xüsusi düşmənçilikdən qaynaqlanmadığını bilməlidirlər. 
Bu yazımızdakı mülahizələrimizi belə xülasə edə bilərik: «Vesbaden anlaşması» 
«Millətlər zindanı» olan Rusiyanın sabah üçün də eyni xüsusiyyətini qoruyub saxlaya 
bilməsi üçün çalışılan bir tədbir idi. Qüsurlu olan bu «Vesbaden anlaşması» çox yaşaya 
bilməzdi və heç yaşamadı da... 
«Vesbaden anlaşması»nın qüsurlu gedişatına qarşı bu gün «Paris bloku»nun 
sağlam prinsipləri mövcuddur. 
Rus olmayan, rus əsiri millətlərin etimadını və azad dünyanın da dəstəyini 
alan «Paris bloku» anlaşmasında Azərbaycan istiqlalçıları adıından Azərbaycan Milli 
Mərkəzi də öz imzasını atmışdır. Bu quruma sonsuz uğurlar diləyərək «Dərdləşmə» adını 
verdiyimiz əsas mövzuya keçək. 
Dərdləşmə. 
Ali təhsilli üç yurddaşımla Azərbaycan milli istiqlal mübarizəsi ətrafında 
söhbət edirdik. Bunlardan ikisi duyduqları üzüntünü belə anlatdılar: «Nə üçün biz azərilər 
istiqlal mübarizəmiz uğrunda birləşmirik? Yaxşı, bəs bu ayrılığın və bir-birimizlə dil tapa 
bilmədiyimizin səbəbini harada axtarmalıyıq? Nəyə görə birləşmək üçün təşəbbüs və səy 
göstərilmir? Sizi aramızda həm yaşlı, həm də təcrübəli bir yurddaşımız kimi tanıyırıq. Bizə 
bu ayrılığın səbəbini başa sala bilərsinizmi?» 
Yurddaşlarımızdan üçüncüsü mənim cavabımı gözləmədən sözə başladı və «İstiqlal 
davası və bu yolda edilən mübarizələr haqqında bir fikrim olmadığı kimi, bir ümidim də 
yoxdur. Bu əfəndilər ilk öncə  birlik halında çalışmaqda idilər.  Sonradan ayrıldılar. 
Siz isə yenidən birləşmələrini istəyirsiniz. Qırx ildən bəri bu adamlar istər birləşmiş və 
istərsə ayrılmış halda nə etdilər ki təkrar birləşib bir şey edə bilsinlər? Bunların hamısı boş və 
əvəzsiz şeylərdir. Bax elə buna görə də mən keçən bu qırx il ərzində bu adamlara 
qoşulmadım və bu işlərlə maraqlanmadım. Üstəlik bu işlərlə məşğul olan şəxslərin ortaya 
qoyduqları bir əsər də yoxdur» dedi. Üçüncü yurddaşımızın bu çıxışı heç birimizi razı salmadı. 
Hələ məndən cavab gözləyən iki yoldaşa bir şey söyləmədən canımızı sıxan 
üçüncü yoldaşımıza üzümü tutaraq sözə başladım. «Bu söylədiklərinizi əvvəllər də bir 
çoxlarından eşitmişəm. Onlara da indi sənə verəcəyim cavabı vermişdim. Həm də bu 
cavab mənim deyil, bir azəri şairinindir. «Dinlə gör nə deyir: 
 
113 
 
Ölmək elə bir körpüdür, hər kəs keçəcəkdir,  
Lakin hər ölüm diqqətə Ģayən ola bilməz  
Cəhd eylə diriykən sənə ölmüĢ deməsinlər  
Səssiz yaĢamaq varlığa bürhan ola bilməz. 
 
Bax, sizin kimi düşünənlərə söyləyəcəyim budur. Özünüz çalışmadığınız 
halda çalışanlara da mane olursunuz. Ya görülən işləri görmürsünüz,  yaxud da     
görəcəklərinizi anlamaq qabiliyyətindən  məhrumsunuz.  Buna görə də sizə nə 
söylənsə əbəsdir. Beyniniz əsasən hazır cavablarla doludur. Ancaq digər iki yoldaşın 
sualına cavab verəcəyəm. Xahiş edirəm siz də zəhmət çəkib dinləyəsiniz.    
Məsələmizə toplu bir nəzərə salaraq birləşməmənin  əsas  səbəblərindən  bir  
nümunəni  eşidəcəksiniz. 1918-ci   il   sentyabrın   15-də   beş   ay   yarımlıq   savaşdan   
sonra yuürdumuzun göz bəbəyi olan Bakıdan qovulan ruslar 1920-ci il aprelin 27-də 
qüvvətlənmiş bir halda yenidən Azərbaycana girdilər və gözəl ölkəmizi dünya tarixində 
misli görünməmiş bir işgəncə və zülmə düçar etdilər. Hər gün daha çox şiddətlənən 
qeyri-insani təzyiq bu gün də öz xüsusiyyətini saxlayır. 
Qızıl Moskvanın hakimiyyəti altında zülm çox və sonsuz ədalət isə yox 
dərəcəsindədir. Burada təzyiq çox, azadlıq isə yoxdur. Səfalət çox, rifah yoxdur. Haqq 
tapdandığı kimi ədalət də yoxdur. 
Bu vəhşiliklərin hökm sürdüyü diyarda və bu Qızıl Zindanda bir çox 
millətlər inildəyir. Bu millətlər arasında rus olmayan millətlərlə bərabər ruslar da 
vardır. Ancaq bu millətlər üzərindəki vəhşilik və işgəncənin dərəcəsi və nisbəti eyni 
deyildir. Bolşevik Moskvanın əsarətində yaşamaq bədbəxtliyinə məhkum olan 
millətlər arasında sayı əlli milyonu keçmiş türklərə edilən zülm başqalarına edilən 
zülmdən fərqlənir. Həmçinin Krım türkləri ilə Şimali Qafqaz türk-müsəlmanları 
qorxunc aqibətə məruz qaldılar. Sayları iki milyonu aşan bu türk-müsəlmanlar   
bütövlükdə yurdlarından   köçürülərək  məcburi   əmək  düşərgələrinə   sürgün 
olunmuşdalar. Bu sürgündən qoca, uşaq və qadınlar da xilas ola bilməmişlər. 1943-cü 
ildə baş vermiş bu hadisə haqqında təsadüfən 1949-cu ildə xəbər tutulmuşdur. 
Bu hadisənin əks-sədası dünya mətbuatına və BMT-yə qədər gedib çatsa da 
heç bir təsiri olmamış və sürgünlər yenə davam etdirilmişdir. Sürgündən boşalan yurdlara 
rus kəndlisini köçürməklə görünür ki, Rusiyada hər şeyin üstündə rus millətçiliyi hakim 
kəsilmişdir. Moskva ruslaşdırma siyasəti ilə ənənəvi rus imperializmin siyasətini 
davam etdirir. Rus siyasəti dediyimiz kommunistləşmiş rusluq ruslaşmış kommunizmdən 
başqa bir şey deyildir. 
1920-ci il aprelin 27-də kommunsit Moskva yurdumuzu istila edərək 
istiqlalımıza son qoymuş oldu. Bolşeviklər istiladan sonra ilk iş olaraq kişiləri və 
məşhur şəxslərimizi hər vasitə ilə ortadan qaldırmağa başladılar. Bu repressiyadan 
canlarını qurtara bilənlər xarici ölkələrə getməyə məcbur oldular. Bunlardan sonuncu 
Baş Nazir Nəsib bəy Yusifbəyli Ərəş qəzasında naməlum şəxslər tərəfindən  
öldürüldü.  Azərbaycan milli  hökumətinin  Baş naziri olmuş  Fətəli  xan  Xoylu  və  
114 
 
parlament  sədri HəsənAğazadə Gürcüstanın   mərkəzi şəhəri   Tbilisidə   ermənilərin   
terrorunun qurbanı oldular. Ölkəni tərk edənlərin bir hissəsi Türkiyəyə gələrək 
İstanbulda yerləşdilər. İstanbulda yerləşənlər arasında vaxtilə bankir olmuş şəxslərlə 
bərabər sabiq yüksək vəzifəli məmurlar da vardır. Demək olar ki, onların hamısı 
vətənsevər, istiqlalçı və məmləkət üçün çalışmış olan adamlar idi. Onlar istiqlalın 
bərpası üçün əzmlə çalışmaq arzusunda idilər. Amma onların çatışmayan bir nöqsanı 
vardır   və   bu   da   onların   fəaliyyətinə   mane   olurdu.   Onların çatışmayan cəhəti 
bu idi. Bildiyimiz kimi, müstəbid çar üsul-idarəsi Azərbaycanda    türk    dilində    
tədrisi    qadağan    edərək    türk məktəblərinin     açılmasına     icazə     vermirdi.     
Bu səbəbdən ziyalılarımızın çoxu rus məktəblərində təhsil almış olduqları üçün ana  
dillərində  bir  şey  yazmaq  və  milli  bir  nəşriyyat   açmaq imkanında  deyildilər.   
Halbuki   milli   mübarizəsi,   xüsusilə  milli mübarizəni xarici aləmə tanıtmaq işi 
nəşriyyatın əsas hissəsi olan milli mətbuat ilə həyata keçirilə bilər. Həm də bu 
mübarizəni ilk növbədə Türkiyə ictimaiyyətinə tanıtmaq və ən azı Türkiyənin 
ziyalı zümrəsinə xitab edə biləcək bir nəşriyyat işinə girişmək lazım idi.   Əlbəttə,   
bu   da   türk   dilində   olan   nəşriyyat vasitəsi   ilə gerçəkləşdirilə bilərdi. Təəssüf 
ki, bu işi görə biləsi kadr yox idi. Bu vəziyyət istiqlalın ikinci ilinə kimi davam 
etdi. Bununla bərabər məmləkətimizdə işğalın ilk günündən etibarən gizli yeraltı 
təskilat qurulmuş və düşmənləri heyrətə salan milli fəaliyyət göstərilmişdir. 
Bunlardan ən əsası gizli «İstiqlal» qəzetinin nəşrə başlaması idi. 19 sayına qədər 
çıxarılan bu qəzet gizli olaraq xalq arasında geniş yayılıb və milli istiqlal 
mübarizəsini hər zaman üçün canlı tutmağa çalışırdı. Qəzetin 19-cu sayı gizli 
mətbəədə hazırlanarkən mətbəəyə basqın edilmiş və bu işdə çalışan gənclər ÇEKA 
tərəfindən ələ keçirilmişdir. Onların bəzisi güllələnmiş, bəziləri də uzun müddətli 
sürgünə göndərilmişdir. 
Milli istiqlal tariximiz üçün şərəfli bir dövr olan bu gizli fəaliyyət 
dövrünün dəyərini təqdir etmək üçün sadəcə o tarixlərdəki Komunist Partiyasının 
və başqa qurultaylarında məsul şəxslərin söylədikləri sözləri gözdən keçirmək və 
sovet mətbuatının bu barədəki açıqlamalarını diqqətlə oxumaq kifayətdir. 
Şübhəsiz,    ölkə    içindəki    bu    fədakarcasına   göstərilən fəaliyyətə 
nisbətən xaricdəki fəaliyyətsizlik gizli təşkilatı çox üzür və düşündürürdü. Bu 
düşüncə ilə o xarici ölkələrdə mübarizəmizin səsini tezliklə çatdırmaq üçün çıxış 
yolu axtarırdı. Bu məqədlə gizli təşkilat qərar çıxarıb ruslar tərəfindən yaxalanaraq 
Rusiyada göz altında saxlanan Məmmədəmin Rəsulzadəni xarici ölkələrdən birinə 
keçirmək işinə başlayır. Təşkilat böyük fədakarlıqla bu qərarını gerçəkləşdirməyə 
müvəffəq olur. Nəticədə Finlandiyaya keçir və oradan da İstanbula gəlir. 
Azərbaycan istiqlal mübarizəsinin böyük lideri Məmmədəmin 
Rəsulzadənin İstanbula gəlişi yurddaşlarda böyük bir sevinc yaratmışdır. 
İlk iş olaraq yurddaşlar «Milli Komitə» adı altında birləşərək Əmin bəyi 
rəhbər seçdilər. İllərdən bəri özünü hiss etdirən böyük boşluq Milli Komitənin nəşr 
etdiyi «Yeni Qafqaziya» məcmuəsi və bunun ardınca çıxan digər mətbuat orqanları 
115 
 
tərəfindən doldurulmuş oldu. Nəşriyyatın əhəmiyyəti gündən-günə daha aydın 
şəkildə özünü göstərir və fəaliyyət çox ciddi biçim aldıqda ölkədə istiladan sonra 
gizli təşkilatın başında duran Mirzə Bala da İstanbula gəlib milli mübarizəni daha 
da gücləndirdi. 
İkinci Dünya müharibəsi illəri çox müntəzəm olmasa da, Azərbaycan 
istiqlalçıları milli nəşriyyat sayəsində Azərbaycan Milli mübarizəsini beynəlxalq 
bir mübarizə şəklinə sala bildilər. 
Müharibədən sonrakı illərdə şərait normallaşınca Sovetlər Birliyindən    
olan    millətlərin    nümayəndələrindən    ibarət    bir əlaqələndirici   heyətin  
yaradılması   fikri   meydana  çıxmışdı.   Bu məqsədlə Velikorus Partiyalarından 
beşi 1951-ci il avqustun 28-də Qərbi  Almaniyanın  Ştutqard  şəhərində bir  
toplantı  keçirdilər. Toplantıda «Rusiya Millətlərini Xilas Etmə Şurası» adı altında 
siyasi mərkəzin təşkili qərara alınmış və bunu reallaşdırmaq üçün «büro» da 
yaradılmışdır. Bu «büro»nun ən böyük vəzifəsi onların təbirincə Rusiyadakı «Milli 
azlıqlar»ın da nümayəndələrini bu «şura»ya cəlb etmək olmuşdur.  1951-ci il  
noyabrın  7-də  Qərbi  Almaniyanın Vesbaden   şəhərində   bu   məqsədin   təmin   
edilməsi üçün   beş Velikorus Partiyaları nümayəndələri ilə rus olmayan millətlərin 
uydurma   beş   qurumunun   uydurma   nümayəndələri   bir   yerə toplaşaraq 
«Vesbaden anlaşması» adı altında müqavilə bağlanmış və bir deklarasiya da 
imzalamışdılar.   Şəxsiyyətləri naməlum bir neçə şəxslərdən   ibarət   olan   bu   
uydurma   nümayəndələr   arasında «Azərbaycan Milli Birlik Məclisi» deyilən bir 
təşkilatın adından Ceyhun Hacıbəyli, Əkbər ağa Şeyxülislamov və İsmayıl Əkbər 
adlı üç şəxsin imzası da görünməkdədir. 
«Vesbaden Anlaşması» nə idi? Qurulan bu blokun istəyi nə idi? və aqibəti 
nə oldu? Bu suallara cavab verməklə sanıram ki, həmsöhbətlərimin suallarını 
cavablandırmış olacağam. 
«Vesbaden Anlaşması»nın müddəalarına görə, qurulan bu blok qeyri-rus 
millətlərinin hüquq statusunu 1917-ci il fevral inqilabına qədər geriyə çəkirdi. 
Beləliklə, o zamandan bəri dövlət hüququna görə onlara verilmiş mövcud hüquqlar 
öz torpaqlarının sahibi olmaq və milli hakimiyyət hüquqlarını inkar edirdi. 
«Vesbaden Anlaşması» rus əsarətində olan millətlərin istiqlal məsələsi 
üzərinə «əvvəlcədən qərar verməmək şərtini qoyurdu». Yəni məsələ İslam və Türk 
tarixinin şanlı səhifəsi olan 1918-ci il mayın 28-də Azərbaycan Respublikasının 
qurulması rədd edilirdi. «Əvvəlcədən qərar verməmə şərtini» irəli sürməklə rus 
heyəti qeyri-rus millətlərinin müqəddəratını Sovet-Kommunist hakimiyyətinin 
ləğvinə qədər arxa plana keçirmək və yalnız ondan sonra bu məsələni milli bir 
ümumxalq səsverməsi ilə deyil, «demokratik bir səsvermə yolu ilə həll etmək 
istəyirdi». Bundan da əsas məqsəd yurdlarımızın   istilasından   bəri   sistematik  
bir  surətdə   qeyri-rus ölkələrə məskunlaşdırılan və buradakı əhalinin sayını yerli 
əhali zərərinə məcburi surətdə dəyişdirmiş olan rus köçkünlərinin də səsvermədə 
116 
 
iştirakı ilə qeyri-rus öikələrinin iradəsinə zidd olaraq, daima rus milli hakimiyyəti 
altında qalmasını təmin etmək idi. 
«Vesbaden Anlaşması»nı imzaladan ruslar «millətlərin öz müqəddəratını 
şəxsən özlərinin təyin etmək hüququnun olduğunu bu şərtlə tanıdıq ki, sovet rejimi 
devrildikdən sonra ümumi rəyə müraciət ediləcəkdir. Öncədən millətlərin 
istiqlallarını tanımırıq» (Russkaya ideya-Münhen, 24 avqust 1952-ci il). 
Halbuki biz öz müqəddəratımızı 1918-ci ilin 28 mayında təyin etmişik. 
Beş ay yarım sürən istiqlal savaşından sonra millətimizin qanı ilə təsdiq edilən bu 
istiqlalımız bu gün onlarla şərtə bağlanmışdır. 
Qeyri-rus   millətlərindən   Ukrayna   bu   toplantıda   iştirak etmədi.     
Ermənilərin,     gürcülərin,     şimali     qafqazlıların     və türküstanlıların  az-çox 
tanınmış heç bir şəxsiyyətinin adları  bu sənəddə   yoxdur.   Beləliklə,   bu   
üzdəniraq   yığıncağın   «Rusiya millətləri»ni təmsil etməkdən uzaq olduğu öz-
özlüyündən bəlli olur. Bolşevizmlə    mübarizədən    çox    «Vesbaden»    orqanları 
«istiqlalçıların  üstünə  düşür»  və  milli  mübarizəni   buxovlamaq istəyirdi. Bu 
gün də bu blokun tərəfdarlarının mətbuat orqanlarını incələsək eyni həqiqətlə 
qarşılaşarıq. Bunlarla birləşmək necə ola bilər? 
Bizcə «Rusiya torpaqlarının bütövlüyünü qəbul edən bu hərəkata qarşı  
həqiqi mübarizə aparılmalıdır».  Milli  istiqlal və xüsusiyyətlərinə sadiq qalan 
azərbaycanlıların bu mənfur hərəkata qarşı ayıq olmaları lazımdır. Özünü «Rusiya 
milləti» saymayan və Rusiya daxilində bir «azlıq» kimi qəbul etməyən və  1918-ci 
il mayın    28-dən    etibarən   millətlərarası    mahiyyət   kəsb    edən Azərbaycan 
istiqlal mübarizəsini heç bir azərbaycanlı qrupunun sovetlər birliyinin və başqa 
sözlə, Rusiyanın daxili məsələsi kimi mütaliə və müzakirə etdirmək haqqı yoxdur. 
Məlum olduğu kimi, bu hərəkatı idarə edən Velikoruslar ilə Ağruslardır. 
Bilinməlidir ki, Ağruslar bütün ağlıqları ilə, yəni bolşevik olmalarına baxmayaraq 
millətçilik yolu ilə hərəkət edər və Rusiya hökumətinin rəngi nə olursa-olsun ona 
xidmət edər. İkinci Dünya müharibəsində rus koloniyalarının hər hansı bir ölkədə 
beşinci dəstə kimi sovet birliyinə xidmət etdiklərinin şahidi olduq. 
Azərbaycan müstəqil olduğu dövrdə rəhbərlik etdiyim Əksinqilab ilə 
Mübarizə İdarəsinin yeganə böyük dərdi Ağrusluq idi. İstiladan sonra qaçdığım 
Gürcüstanda da vəziyyət eyni idi. Çox qəribədir ki, bu gün də hər tərəfdə rast 
gəldiyimiz Ağruslar Moskvanın heç bir zaman məğlub olmayacağından ağız 
dolusu danışırlar. Ağrusların sovetlər birliyi ilə paralel çalışmalarına dair güclü 
dəlillərdən biri də Marşal Titonun ifşaedici sözləridir. Marşal Tito bununla 
əlaqədar belə demişdir: «Mübarizəmin ən çətin səhifəsi iqtidarı əlimə aldıqdan 
sonra Moskvanın nüfuzundan uzaqlaşıb peyk dövlət vəziyyətinə düşməmək 
uğrundakı mübarizə dövrümdür. Bu mübarizə dövründə məni ən çox məşğul edən 
vaxtilə məmləkətimizə sığınmış və yurdumuzun hər cür nemətindən istifadə edən, 
xalqımızın hüsnü-rəğbətini görən Ağruslar iş Moskvadan uzaqlaşmağa gəlincə hər 
yerdə Moskvanın beşinci qolu kimi qarşımıza çıxdılar». 
117 
 
Qətiyyətlə söyləyə bilərik ki, gələcəkdə baş verəcəyinə şübhə edilməyən 
Üçüncü Dünya müharibəsində demokratik azad dünyaya qarşı kommunist bloku ilə 
Ağruslar çiyin-çiyinə vuruşacaqlar. 
Bunları bildikdən sonra bacarıqsız bir neçə qeyri-məsul kimsənin özlərini 
və yurdlarını məlum anlaşmaya uyğun olaraq Velikorusların ixtiyarına vermələri 
acı bir həqiqətdir. Ondan daha acınacaqlısı məlum anlaşmanın iflasa uğramasından 
illər keçdikdən sonra «Vesbaden»çi olaraq tanınan blok və tərəfdarları hələ Milli 
Mübarizənin mücahidlərinə qarşı savaş açmalarıdır. Biz millətimizin mübarizə 
ruhunu «Vesbaden»çilər kimi öldürmək bir yana dursun, əksinə bu ruhu və imanı 
qüvvətləndirmək yolunu tutmuşuq. 
Biz millətimizin sonsuz iztirablarını dünyaya çatdırmaq, mədəni və 
demokratik dünyanın nəzər-diqqətini çəkmək, ruslarla heç bir zaman və heç bir 
səbəblə barışmayacağımızı bildirmək qayəsi ilə çarpışırıq. Əgər «Vesbaden»çilər 
və tərəfdarları «Vesbaden» yolundan dönməzlərsə, onlar da bizim üçün ruslardan 
fərqli olmayacaqdır. 
Mühacirət həyatının min bir məhrumiyyət və iztirabı içində səfalət və 
zərurətlərin pəncəsində inlərkən öz maddi imkanlarımız daxilində nəşr etdiyimiz 
qəzetlər, dərgilər, kitabçalar və kitablar sayəsində mübarizəmizi dimdik ayaqda 
tutduq. 
İstiqlal mübarizəsinin dastanlarını əbədiləşdirmiş olanı mühacirətdəki bu 
nəşriyyat Azərbaycanın istilasından iki il sonra başlamış - 1932-ci ilə qədər 
İstanbulda və 1932-1939-cu illərdə isə Berlin və Parisdə öz fəaliyyətini davam 
etdirmişdir. Azərbaycan Milli Mübarizəsinin böyük lideri mərhum Məmmədəmin 
Rəsulzadənin qurduğu bu nəşr sistemi günümüzə qədər davam etməkdədir. Bu 
mətbuat mübarizəsinin arasında «Yeni Qafqasya», “Azəri Türk”, «Odlu yurd», 
«Bildiriş», «İstiqlal» və «Azərbaycan» kimi qəzet və dərgilərdən başqa türkcə, 
farsca, almanca, polyakca, fransızca, ingiliscə və rusca çap olunan çoxlu sayda 
kitabça və kitablar böyük bir kitabxana təşkil edir. 
Bugünkü və gələcək nəsillər bu əsərlərin sayəsində azərbaycanlının şanlı 
istiqlal savaş tarixini və bu yolda canını sevə-sevə fəda edən qəhrəman gəncliyin 
igidlik dastanın bu mübarizənin ədəbiyyatını, şerini, romanını oxuyacaq, 
yurdsevərliyin ruhunu, imanını və ənənəsini öyrənəcəkdir. 
İstiqlal savaşının bu ədəbiyyatında hər növ boyunduruğu nifrətlə rədd edən 
millətimizin polad iradəsi nəsillərdən-nəsillərə keçərək əbədiyyən yaşayacaqdır. 
İstiqlalçılara qarşı zəhər saçan «Vesbaden»çilər və bir üz qarası olan kağız parçası 
bu imanımı öldürə biləcəkmi? Bu böyük yürüşü dayandıra biləcəkmi? 
Xeyr, əsla! Bu yolda heç bir əvəz tanımırıq. 
Yaşasın Azərbaycan İstiqlal Məfkurəsi! 
 
 
 
118 
 
ĠTKĠLƏRĠMĠZ 
 
Nağı Keykurun (1883-1967) 
 
Azərbaycan istiqlal mübarizəsinin tanınmış mücahidlərindən birini də 
itirdik. Nağı bəy Keykurun (əski soyadı Şeyxzamanoğlu) uzun istiqlal mübarizəsi 
dövrünün yetişdirdiyi simalardan biri idi. Rus istilasına qarşı qəhrəmancasına savaşı 
ilə Azərbaycan tarixində özünəməxsus yer alan məşhur Cavad xanın Gəncə 
qalasında anadan olmuş və həmin nəslin milli ideyaları və vətən sevgisi ilə 
yetişərək bütün həyatını yurdunun xidmətinə sərf etmişdir. Nağı bəy, Nəsib bəy 
Yusifbəyli, Həsən Ağaoğlu, Ələkbər Rəfioğlu, Xudadat bəy Rəfioğlu, Əhməd 
Cavad kimi vətən və millət fədailərinin mühitində milli və siyasi tərbiyə almış 
şəxslərdən idi. İlk öncə «Difai» firqəsi, daha sonra «Türk Ədəmi-Mərkəziyyət» 
partiyası ətrafında fikrən və ruhən  yorulan  bu  mühit  Azərbaycanın  qəlbi  və  
daimi  qalası mövqeyində  olan  Gəncədə   1917-1918-ci  illərdə  Milli  Komitə 
şəklində təşkilatlanmışdır. Nəsib bəy Yusifbəyli ilə Məmmədəmin Rəsulzadə 
arasında Bakıda baş verən tarixi görüşün ardınca «Türk Ədəmi-Mərkəziyyət»   və   
«Müsavat»   Partiyalarının   birləşməsi nəticəsində iki millətçi kadr əl-ələ verərək 
könül birliyi ilə ümumi Azərbaycan   hərəkatının  və   dolayısı   ilə   müstəqil   
Azərbaycan dövlətinin təməlini atmışdılar. Nağı bəy ona tapşırılan vəzifələri istər 
ölkə daxilində, istərsə də xaricdə sədaqətlə yerinə yetirmişdir. 1918-ci ilin 
Azərbaycan üçün ən ağır və kədərli günlərində o, Gəncə   Milli   Komitəsinin   
səlahiyyətli   nümayəndə   heyətinin tərkibində  Osmanlı  hökumətinin rəhbərliyi 
ilə  görüşmək üçün İstanbula   göndərilir.   O,  Müstəqil  Azərbaycan   dövründə  
Milli Təhlükəsizlik Təşkilatının rəhbəri vəzifəsinə təyin edilmişdir. 
Nağı bəyin bir şəxsiyyət kimi formalaşmasında bolşeviklər tərəfindən   
1920-ci  ildə  şəhid  edilmiş  mərhum böyük  qardaşı Məmmədbağır  
Şeyxzamanoğlunun  çox  güclü  təsiri  olmuşdur. İnanılmış və çox fəal bir 
«Müsavat»çı olan Məmmədbağır bəy istər millət vəkili olduğu Azərbaycan 
parlamentində, istərsə də ümumi ictimai işlərdə vətən xaini olan kommunsitlərə 
qarşı geniş mübarizə aparmış   bir   şəxs   idi.   Elə   buna   görə   də   rus   işğalçı   
ordusu Azərbaycana ayaq basar-basmaz ilk kütləvi şəkildə həbs olunub 
güllələnənlər arasında o da olmuşdur. Mühacirət həyatında Nağı bəy uzun müddət 
«Müsavat» Partiyasının sıralarında olmuş və Rəsulzadənin rəhbərliyi altında 
çalışmışdır. Bir ara onlardan ayrı düşmüşdüsə də İkinci Dünya müharibəsindən 
sonra həssas milli hissi və dərin vətən bağlılığı ilə yenidən öz mövqeyinə qayıtmış 
və birincilər sırasında müqəddəs vəzifəsini ürəkdən və yorulmadan yerinə 
yetirmişdir. 
Nağı    bəy    Ankarada    və    İstanbuldakı    dərnəyimizin fəaliyyətində 
canla-başla iştirak etmiş, gənc dostlarımıza şövq və həvəs qaynağı olmuşdur. 
Almaniyada və ABŞ-da olduğu müddətdə milli çalışmalarımız və Azərbaycan 
119 
 
mühacirət həyatı ilə yaxından maraqlanmış və əlindən gələn yardımları 
əsirgəməmişdir. Nağı Keykurun «Azərbaycan» jurnalının   daimi   müəlliflərindən  
idi. Gələcək nəslimizə bir xatirə kimi yazıb qoyduğu canlı yazılarında istismarçı 
rus hakimiyyətinə qarşı ölüm-dirim savaşına başlamış mərhum partizan 
qəhrəmanlarımızın xatirələrini, «Difai» firqəsinin fəaliyyətini və Gəncədə Milli 
Hərəkatına yaranmasını və gedişini bütün təfərrüatı ilə təsvir etmişdir. Nağı bəy 
ayrıca olaraq bütün xatirələrini bir kitab halında toplamışdır. 
Eyni zamanda Nağı bəy öz uşaqlarını və yaxınlarını milli ruhda 
yetişdirməyə çox fikir vermiş və bu işə böyük əmək sərf etmişdir. 
Mülayim xasiyyəti olan Nağı bəy yaxşı bir yoldaş, vəfalı bir dost, 
həssasqəlbli bir insan idi. Ancaq milli vəzifədə səhlənkarlığı heç kimə 
bağışlamazdı. 
Nağı bəyin ən aydın vəsfi Azərbaycan İstiqlal mübarizəsinə dərindən bağlı 
olması idi. Nağı bəy bütün ömrü boyunca bu məsələdə heç bir kimsəyə və hər 
hansı bir cərəyana kiçik bir güzəştə belə getməmişdir. 
O, ağır xəstə olarkən də yurdunu və mübarizəsini bir an belə 
unutmamışdır. 
Elə bu səbəbdən də məzarı başına toplaşan qohum-əqrəbası, tanışları, 
dostları onu gözyaşları içində, hörmət və sevgi ilə torpağa əmanət etmişdilər. 
Azərbaycan Kültür Dərnəyi üzvləri hörmətli yurddaşının vəfatı 
münasibəti ilə bütün yerlilərinə, kədərli ailəsinə, möhtərəm həyat yoldaşı Həmidə 
xanıma, uşaqları Saleh və Yavuza, həmçinin qızına və nəvələrinə dərin hüznlə 
başsağlığı verir.  
Nur içində yatsın! 
 
«Azərbaycan» («Azərbaycan Aylıq Kültür Dərgisi»),  
Ankara. Ġl: 16,sayı: 184-186, s. 21-22. 
 
 
 
 
 
 
 
 
 
 
 
 
 
 
120 
 
II HĠSSƏ 
 
ĠSTĠQLALĠYYƏT FƏDAĠLƏRĠ 
 
ƏKSĠNQĠLABÇl ÜNSÜRLƏRĠN MƏSULĠYYƏTDƏN 
KƏNARLAġDIRILMASI 
 
Bu işin istintaqı gedişində Azərbaycan DİN arxivində Əzizov Əziz Məşədi 
Hüseyn oğlunun (Əziz baba) xitam verilmiş 818 №-li cinayət işi aşkara çıxarıldı. 
Həmin işi nəzərdən keçirərkən məlum oldu ki, Əzizov 1921-ci ilin oktyabrında 
həbs olunmuş, belə bir ifadə vermişdir ki, 1919-cu ildə müsavat əksinqilabının 
agenti olub və agent Lavrenti Beriya ilə birgə xidmət edib. 
Bağırov və Beriya Əzizovu həbsdən azad etdilər və onun barəsində 
cinayət işinə xitam verdilər. Bu barədə istintaq olunan Bağırova Əzizovun arxiv 
sənədini göstərəndən sonra etiraf etdi ki, Əzizov fəal müsavat əksinqilabçısı idi və 
məhkəməyə verilməli idi. Əgər o həbs olunmayıbsa, yəqin ki, bu işdə Beriyanın əli 
var. Sonra Bağırov göstərdi ki, o özü Əzizovun işini xatırlamır. 
Bağırovun bu ifadələri həqiqətdən uzaqdır. Sənədlərlə müəyyən 
olunmuşdur ki, 1937-ci ildə Əzizov partiyadan xaric edilən zaman, o, Beriyaya və 
Bağırova kömək üçün müraciət etmiş, onlar da Əzizovun partiyaya bərpa 
olunmasına nail olmuşlar. Bu faktı Əzizovun 1937-ci ilin 17 noyabrında Beriyaya 
ünvanlanmış məktubu sübut edir. Məktubun üzərində Beriyanın dərkənarı var: 
«Azərbaycan K (b) P MK-ya yoldaş Bağırova göndərilsin». 
Bağırov Azərbaycan FK-da işə düzələndən sonra, 1921-ci ilin 24 
fevralında müsavat əksinqilabının digər agenti Məmməd Hacıyev barədə cinayət 
işinə də xitam verildi və o, həbsdən azad edildi. 
1921-ci ilin 20 sentyabrında Bağırov müsavat əksinqilabının keçmiş 
rəisinin arvadı Şıxzamanova da əri - keçmiş müsavat əksinqilab rəisi 
Şıxzamanovun etdiyi hərəkəti təkrarlayaraq 1922-ci ildə Türkiyəyə qaçdı. 
Bundaq qabaq göstərdiyimiz kimi, 1917-ci ildə Bağırov sosial mənşəyi 
etibarilə bəy, iri mülkədar olan, fevral inqilabınadək polis nəzarəti kapitanı və 
müsavat parlament üzvü olan «Quba qəza komissarı» Əlibəy Zizikskinin müavini 
olmuşdur. 
Zizikski öz qohumları Şıxlarski bəylərlə birlikdə Quba şəhərində və Quba 
qəzasında dəfələrlə «erməni qırğını və qarətlər təşkil edib, öz ətrafına bəyləri və 
qolçomaqları yığaraq inqilabi hərəkata qarşı fəal mübarizə aparıb. Azərbaycan 
sovetləşəndən sonra Əlibəy Zizikski İrana qaçdı. 
Bağırov Azərbaycan FK-nın sədri olandan sonra Zizikskinin Azərbaycana 
qayıtmasına icazə verdi və onu üzə çıxartdı. 
Əlibəy Zizikskinin üzə çıxması şəraitinin şahidi Orucov belə göstərirdi: 
121 
 
«1920-ci ildən sonra Bağırov Bakıda Azərbaycan FK-nın sədri idi, onun 
katibi isə mənim dayım oğlu Hacıağa Şahverdiyev idi. Şahverdiyev Bağırovla ən 
yaxın dost olub. Biz üçümüz birlikdə Quba şəhərindəki şəhər məktəbində 
oxuyurduq. 
1922-ci  ildə mən Bakıya getdim və Şahverdiyevin  evinə düşdüm. 
Bir dəfə işdən qayıdandan sonra Şahverdiyev mənə dedi ki, Bağırov səni 
yanına çağırır. Ertəsi gün mən Hacıağa Şahverdiyevlə birlikdə Azərbaycan FK-ya - 
Bağırovun yanına getdim. Bağırovla biz köhnə dostlar kimi görüşdük. O məni çox 
yaxşı qarşıladı. 
Söhbət əsnasında Bağırov məndən soruşdu ki, Əlibəy Zizikskini 
xatırlayırsanmı? Mən cavab verdim ki, çox yaxşı yadımdadır. Söhbətimizdə 
Hacıağa Şahverdiyev də iştirk edirdi. 
Bir qədərdən sonra Qəni adlı mühafizəçisi (familiyasını bilmirəm) bildirdi 
ki, «onlar gəliblər». Bağırov gələnləri içəri buraxmaq barədə ona göstəriş verdi. 
Bağırovun otağına bir-birinin ardınca keçmiş Quba mülkədarı, Quba bəylərindən 
Şıxlarskinin qohumu Bəybala bəy Alpanski, Bağırovun qubalı dostlarından, Əlibəy 
Ziklikskinin qohumu tacir Hacıbala Məmmədyarov, eləcə də Əlibəy Zizikski ilə 
hətta öpüşdü. 
Söhbət  zamanı   Bağırov  ərklə   bildirdi   ki,   sən  nə   üçün gizlənirsən, 
özünü alçaldırsan. Bilirsən ki, mən burada işləyirəm. Əlibəy gözləri  yaşarmış  
halda  Bağırova  bildirdi  ki,  onu  həbs etməklə qorxudurmuşlar, ona görə də o, 
gizlənib. Bağırov elə o dəqiqə  Əlibəy Zizikskinin    üzə  çıxarılması    üçün    
sənədlər hazırlamağı Hacıağa Şahverdiyevə tapşırdı. Elə həmin otaqdaca 
Şahverdiyev sənədləri hazırladı. Bağırov həmin sənədi imzalayıb möhür vurdu. 
Həmin sənədi Zizikskiyə verib dedi: «Bu sənədə əsasən sən Azərbaycanın 
harasında istəsən yasaya bilərsən. Nə qədər ki, mən burada - FK-da işləyirəm, sən 
heç bir şey üçün narahat olma». 
Doğrudan da, bütün sonrakı illər ərzində Əlibəy Zizikski ailəsi ilə birlikdə 
Bakıda yaşadı». 
Müəyyənləşdirilmişdir ki, üzə çıxandan sonra Zizikski uzun illər ərzində 
Bakıda Aşağı qəbiristanhq küçəsi, 79№-li evdə yerləşən şəxsi mülkündə yaşamış 
və həmin evin kirayə pulu ilə dolanmışdır. 
ġahid Qasımov Qəni Hüseyn oğlu göstərir ki, 1924-cü ildə o, Zizikskini 
Bağırovun evində görüb. Zizikski orada saat yarıma qədər olub. Onun Bağırovun 
yanına gəlməsinin səbəbi isə ona məlum deyil. 
Beləliklə, məlum olmuşdur ki, Zizikski üzə çıxandan sonra Bağırov 
onunla əlaqələrini üzməmişdir. Bağırov Azərbaycan FK-də sədr olduğu müddətdə 
Zizikski cəzadan yaxa qurtara bilmişdir. 
1926-cı ildə Azərbaycan BSİ-nə Zizikskinin Azərbaycan BSİ-nə 
Zizikskinin fəal əksinqilabi fəaliyyəti barədə məlumatlar daxil olmağa başladı. 
1928-ci ilin 6 avqustunda (yəni Bağırov Azərbaycanda işləmədiyi vaxt) Zizikski 
122 
 
Azərbaycan BSİ-nin kollegiyasının qərarı ilə güllələnməyə məhkum edildi, evi isə 
müsadirə edildi. 
Müttəhim Bağırov ilk əvvəl bildirdi ki, Əlibəy Zizikski ona görə üzə 
çıxarılıb ki, sonra represiyaya uğradılsın. Bağırov sonra elan edib ki, Zizikskinin 
repressiya olunmaq əvəzinə üzə çıxarılması səhv olub və guya Zizikskinin hansı 
şəraitdə üzə çıxarılmasını xatırlamır. 
Yuxarıda göstərilən dəlillərdən, Ş.M.Musaxanovun, Ş.Məmmədovun, 
A.İ.Mileşkinin, S.K.Qafarlının, İ.D.Ağayevin, Q.Ağaxanovun ifadələrindən, eləcə 
də müttəhim Borşevin ifadələrindən tamamilə müəyyən edilmişdir ki, Bağırov 
Əlibəy Zizikskiyə himayədarlıq etmişdir. Göründüyü kimi, Əlibəy Zizikski 
Bağırovun iştirakı olmadan məsuliyyətə cəlb olunub və cəzalandırılıb. Zizikskinin 
qohumları - keçmiş Quba mülkədarı, Şıxlarski bəylərin qohumu Bəybala bəy 
Alpanski, eləcə də Quba alverçisi və Əlibəy Zizikskinin ögey qardaşı Hacıbala 
Məmmədyarov heç bir repressiyaya uğradılmamışdır. Şahidlərdən A.N.Orucovun, 
Q.X.Ağaxanovun və H.Şahverdiyevin ifadələrində Alpanski və Məmmədyarov 
Bağırovun dostları kimi göstərilir. 
Bu barədə istintaq olunan Bağırov Alapnski və Məmmədyarovla tanış 
olduğunu, ancaq həmin əksinqilabçıların nə üçün repressiya olunmadığını heç cür ağlına 
sığışdıra bilmədiyini söylədi. 
Biz artıq göstərmişik ki, 1917-ci ildə Qubada Əlibəy Zizikskinin 
Bağırovdan başqa köməkçisi iri mülkədar ailəsindən olan əksinqilabçı, müsavat 
parlamentinin üzvü Qazı Əhməd bəy Məhəmədbəyov idi. 
Azərbaycan sovetləşəndən sonra Məhəmmədbəyov heç bir repressiyaya 
uğramayıb, Mahaçqala şəhərində yaşayıb, hüquq məsələhtçisi işləyirmiş. Bağırov bundan 
xəbərdar olmaya bilməzdi. Çünki 1936-cı ilin fevralında Məhəmmədbəyov Triniçin işi 
üzrə şahid sifətilə dindirilirmiş. O vaxt öz ifadələrində Məhəmmədbəyov göstərirdi 
ki, Bağırovla birlikdə o, qəza komissarı Əlibəy Zizikskinin müavini vəzifəsində çalışırmış. 
Ancaq Bağırov Zizikskinin birinci müavini olduğundan o, Əhməd Əfəndinin 
(Triniçin) 1918-19-cu illərdə Qubadakı fəaliyyəti barədə daha ətraflı məlumat verə 
bilər. Bağırov Məhəmmədbəyovun bu ifadələrindən xəbərsiz ola bilməzdi. 
Əlində həmin şəxsləri cinayətkar kimi xarakterizə edən kifayət qədər 
material olmasına baxmayaraq, Bağırov uzun illər boyu qolçomaq Camal Mirzəyevə, 
onun oğulları Cəmil və Şamilə himayədarlıq etmişdir. 
Bağırovun antisovet ünsürləri qorumağına və onlara himayədarlıq etməsinə 
daha bir nümunə keçmiş müsavat pirstavı və siyasi bandit, çar zamanı xidmət etmiş Qiyas 
bəy Cahandar bəy oğlu Şıxlinskinin üzə çıxarılmasıdır. Bağırov onu nəinki üzə çıxartdı, hətta 
Qazax qəzasında milis rəisi vəzifəsinə də təyin etdi. 
O illərdə Azərbaycan BSİ işçiləri arasında Şıxlinski daima Bağırovla yaxınlığını 
qeyd edirdi. 
1930-cu ildə Şıxlinski öz qohumlan ilə birgə Türkiyəyə qaçdı, orada türk kəşfiyyatı 
ilə əlaqə yaradıb, SSRİ ərazisinə silahlı basqınlar etdi. 
123 
 
İstintaq zamanı Bağırov təsdiq etdi ki, Şıxlinskini o üzə çıxarıb. Ancaq ona 
himayədarlıq etmək və müdafiə etmək faktını dandı. Bağırovun bu ifadələrinin 1954-cü 
ilin 28 avqustunda dindirilmiş şahidlərdən Əliyev Zeynal Mehrəli oğlu təkzib etdi: 
«Bağırov çox vaxt keçmiş müsavat fəallarını öz tərəfinə çəkir və məsul 
vəzifələrə təyin edirdi. Belə ki, Bağırovun Qazax qəzasında milis rəisi vəzifəsinə 
keçmiş müsavat pristavı Qiyas bəy Şıxlinskini  təyin  etməsi  mənim  yaxşı  yadımdadır.  
Milis  rəisi işləyərkən Şıxlinski sovet hökumətinə heç bir yardım göstərməyib, heç bir 
xeyirli iş görməyib. 
Bağırov Şıxlinskiyə hər cür himayədarlıq göstərirdi. Bundan istifadə edən 
Şıxlinski yerli sovet hakimiyyəti orqanları ilə hesablaşmır, yalnız Bağırova tabe olduğunu 
bildirirdi. 
Təqribən 1930-cu ildə yerli hökumət cinayətkar fəaliyyətini ifşa etməyə 
başlayanda Şıxlinski silahlı dəstə ilə Türkiyəyə qaçdı». Bu ifadələri istintaq zamanı 
müttəhim Borşev də təsdiq etdi: «Şıxlinskinin sözlərindən mənə aydın oldu ki, Bağırov 
onu yaxşı tanıyır. O vaxtlar Şıxlinski bununla fəxr edirdi. 
İndi yadıma düşür ki, o illərdə Şıxlinski Azərbaycan Baş Siyasi İdarəsinin 
rəhbər işçiləri arasında dəfələrlə Bağırovla yaxın münasibətindən danışırdı». 
Bağırovun  Şıxlinskiyə himayədarlıq etməsi  sənədlərlə də sübut olunur. 
Gəncə  vilayət  şöbəsi  rəisi  Şıxlinskinin  ağır  cinayətlərdə iştirakı ilə bağlı 
məlumat versə də o, məsuliyyətə cəlb olunmadı. Bundan əlavə, Şıxlinski 1930-cu il 
mayın 12-də müttəhim Bağırova şəxsi məktub yazıb, onu sıxışdırdıqlarından və antisovet 
fəaliyyətdə şübhələndiklərindən   şikayətlənəndə,   Bağırov   həmin   məktuba aşağıdakı 
dərkənarı qoyur: 
«Yoldaş Neverova.  Bir daha vilayət şöbəsi vasitəsilə bu biabırçılıqlara 
son qoyun. Nəticəsi barədə mənə mayın 21-dək məlumat verin». 
Bu məktubdan sonra 1930-cu ilin 29 iyulunda həmin Şıxlinskiyə o vaxtlar 
Azərbaycan BSİ Gəncə vilayət şöbəsinin keçmiş rəisi Quliyevin imzası ilə 1345 №-li arayış 
verildi. Həmin arayışda Şıxlinskinin 7 nəfər silahlı yoldaşı ilə birlikdə Gəncəyə tərəf hərəkət 
etməsi göstərilir və ona heç bir maneçilik göstərilməməsi tövsiyə olunurdu. 
Çox çəkmədi ki, qohumları və həmin silahlı dəstə ilə birlikdə Şıxlinski 
Türkiyəyə qaçdı. 
Beriya və Bağırovun antisovet elementləri qorumasına bir nümunə də 
Əlipənah bəy Şəfibəyovdur. Bəy nəslindən olan Şəfibəyov sovet hökumətinin düşməni 
idi. Müsavat zamanı Qubada müsavat partiyası qəza komitəsi sədrinin müavini idi. 
Şəfibəyov ilk dəfə 1927-ci ilin aprelində həbs olunmuşdu, lakin Beriyanın təsdiq etdiyi 
qərara əsasən, istintaq aparılmadan həbsdən azad edilmişdi. 
Şəfibəyovun   hansı   sənədlərə   əsasən   həbs   olunması   barədə materiallara 
rast gəlmədik. 
İkinci dəfə Şəfibəyov 1930-cu ildə həbs olunub. Bu dəfə Şəfibəyov antisovet 
fəaliyyətdə ittiham olunurdu. Həbsə alınarkən ondan türk nümunəli tüfəng və ona müvafiq 
30 patron alınmışdı. 
124 
 
Lakin cinayət dəlilləri olmasına baxmayaraq Bağırovun sədrliyi ilə 1930-cu 
ilin 16 martında keçirilmiş Azərbaycan BSİ-nin kollegiyası Şəfibəyovun işinə xitam 
verdi. 
Müsavat partiyası şöbəsinin təşkilatçısı Rüstəmov Əbil Qasım da repressiya 
olunmadı. Sovet ordusu Qubaya daxil olanda o qaçıb gizləndi, 1923-cü ildə isə Bağırov 
tərəfindən üzə çıxarıldı. Bundan sonra o, qubada yaşayır, 11 №-li sovxozda yanğından 
mühafizə idarəsinin rəisi işləyirdi. 
Bağırovun Azərbaycan BSİ-də xidməti müddətində dəfələrlə Rüstəmovun həbsi 
və məsuliyyətə cəlb olunması məsələsi ortaya çıxırdı, ancaq Bağırov buna icazə 
vermirdi. Bu məsələ ilə bağlı şahid A.M.Qasımov belə ifadə vermişdir: 
«Mən özüm bilirəm ki, Qubada müsavat partiyasının təşkilatçısı Əbil Qasım 
Rüstəmovu üzə çıxaran Bağırovdur. Müsavatçıların Quba üzrə başçısı 1920-ci ilin 27 
aprelində (sovet ordusu daxil olan gün) Qubadan qaçıb haradasa gizləndi. 
Onun harada gizlənməsi Bağırova bəlli olmalıdır.  1923-cü ildə o, yenidən 
peyda oldu və Bağırovun köməkliyi ilə üzə çıxdı. 
1925-ci ildə mən Azərbaycan BSİ aparatında işlədiyim vaxt Bağırov qarşısında 
onun məsuliyyətə cəlb olunması barədə məsələ qaldırdım. Bağırov buna qol qoymadı və dedi 
ki, qoy o yaşasın». 
Qasımovun verdiyi bu ifadəni müttəhim Atakişiyev də təsdiq etdi. O göstərdi ki, 
Əbil Qasım Rüstəmov barədə materiallarla Bağırov məlumatlandırılırdısa da, 
Rüstəmovun həbs edilməsi haqda göstəriş vermirdi. 
Bu barədə Bağırovun özünə sual veriləndə göstərdi ki, O, Əbil Qasım Rüstəmovu 
müsavatçı kimi tanıyır və ona elə gəlir ki, o artıq güllələnmişdir. 
İstintaqdan həmçinin məlum olub ki, Bağırov iri mülkədar, bəy ailəsindən 
çıxmış Məmməd Aslan oğlu Sarıcalinskiyə (Mirzəyevlərin qohumu) də himayədarlıq 
etmişdir. 1917-ci ildən 1920-ci ilədək Sarıcalinski müsavat ordusunda zabit kimi xidmət 
edib, orada da hərbi məktəbi bitirib. Sarıcalinskinin əksinqilabi Cavanşir üsyanında 
iştirakı barədə məlumat var.  Sarıcalinskinin qardaşı Qiyasbəy də müsavat ordusunda 
zabit olub və həmin üsyanda iştirak edib: 1929-cu ilədək onun qolçomaq təsərrüfatı olub. 
O biri qardaşı - Zülfüqar bəy sovetləşmə dövründə əhaliyə divan tutur, mal-
qaranı qaçırdırmış, buna görə də həbs olunub və Ağdam həbsxanasında vəfat edib. 
Sarıcalinskilərin yaxın qohumlarından biri - Surxanbəy Sarıcalinski sürgün 
olunub, digəri - Məmişbəy Kələbədinski İrana mühacirət edib. 
Bütün bu məlumatlar Azərbaycan XDİK işçilərinin 1938-ci ilin 25 iyununda 
tərtib etdikləri arayışda göstərilib. 
Bu cür tərcümyei-hal göstəricilərinə baxmayaraq, Sarıcalinski 1921-ci ildə 
«ÇK»-ya işə götürüldü - əvvəlcə süvari diviziyasına, sonra isə sərhəd qoşunlarına. O, bir 
müddət Bağırovun özü ilə birgə xidmət etmişdir. Nəticədə Sarıcalinski partiya sıralarına da 
soxulmuşdur. 
1938-ci ildə Saricalinski nəhayət ki, XDİK orqanlarından qovulanda Bağırova 
ərizə yazıb, onunla düzgün rəftar etmədiklərindən şikayətləndi. Yuxarıda göstərilən 25 
125 
 
iyun 1938-ci il tarixli arayış da elə bu ərizə ilə bağlı tərtib olunmuş, orada Sarıcalinskinin      
XDİK  orqanlarından qovulma səbəbləri göstərilmişdi. 
İyunun 26-da Sarıcalinski, Bağırovun adına teleqram vurdu və bildirdi ki, 
Sarıcalinskinin işə göndərilməsi barədə Bağırovun Xalq Daxili İşlər komissarlığına göstərişi 
yerinə yetirilmir, odur ki, o, Bağırovun müvafiq sərəncamını gözləyir. 
Bu teleqramın üzərində Bağırov 1938-ci ilin 26 iyununda aşağıdakı dərkənarı 
qoyub: 
«Yoldaş Rayevə və Borşevə. Üzr istəyirəm ki, sizin ikinizə də birdən müraciət 
edirəm. Xatırlaya bilmirəm ki, onu işə düzəltmək barədə hamınızdan xahiş etmişdim. 
Təkrar xatırladıram, xahiş edirəm - insanı tamamilə məhv etməyə lüzum yoxdur». 
Bağırov bu dərkənarı yüzlərlə günahsız adamı heç bir əsas olmadan, yalnız bir 
şifahi və yoxlanılmamış fitvaya əsasən öz fərmanı ilə həbsxanalar küncünə atdığı, 
qətlinə fərman verdiyi vaxtlarda imzalamışdı. 
Bağırov Saricalinski barədə suala belə cavab vermişdi ki, o, Məmməd 
Saricalinskinin 1921-ci ildən tanıyır. Saricalinski müsavat zabiti olub. 1938-ci il iyunun 
25-də tərtib olunmuş arayışdan onun xəbəri yoxdur, dərkənarı da Sarıcalinskinin ərizəsinə 
və teleqramına əsasən yazıb.    
Lakin   Bağırovun   bu   ifadələri   artıq   yuxarıda   göstərilən dəlillərlə təkzib 
olunur. 
Bağırovun məsuliyyətdən xüsusilə qoruduğu və himayədarlıq etdiyi şəxslər 
arasında Triniç Əhməd Bədi xüsusi yer tutur. 
İstintaqdan məlum olub ki, əvvəllər Triniç türk ordusunun zabiti olub. Onun 
başçılığı altında bolşeviklərə qarşı Bakıda və Qubada fəal mübarizə aparılıb. Bundan sonra 
bir müddət gizlənib. 1919-cu ilin əvvllərində isə «İttihad» partiyasının məsul katibi olub. Əsl 
tərcümeyi-halını gizlədən Triniç Azərbaycan K (b) P-na da daxil ola bilib. 
Azərbaycan Respublikası mərkəzi arxivindəki işlərin arasında vaxtilə Triniçin 
Azərbaycan müsavat partiyası sədrinin adına öz dəst-xətti ilə yazdığı ərizə aşkara 
çıxarılmışdır. Həmin ərizə Triniç Quba şəhərinin komendantı olduğunu, Xırdalandakı 
döyüşlərdə iştirakını, Qubada könüllülər dəstəsi yaradıb, Azərbaycana türk ordusunun 
hücumunadək bolşeviklərə qarşı fəal mübarizəsini əsas tutaraq, müsavat parlamentinin 
mühafizəsi üçün dəstə yaradılmasını ona tapşırmağı xahiş edirdi. 
Yalnız   bundan   sonra,   Triniçin   tutulmasını   tələb   edən ərizələrin təsiri 
altında o, həbs edildi. 
Şahidlərin ifaədələrindən də göründüyü kimi, Triniçlə Bağırov çox yaxın 
münasibətdə imişlər. Bağırov onu yüksək vəzifələrə irəli çəkirmiş, hətta respublika 
qəzetinin redaktoru kimi vəzifəyə təyin edirmiş. 
Triniçin əksinqilabi keçmişi barədə dəfələrlə siqnallar daxil olmasına 
baxmayaraq, Bağırov 1933-cü ildə onu hökumət mükafatına - ordenlə 
mükafatlandırmağa təqdim etdi. Triniç mükafata təqdim olunandan sonra 
Azərbaycan MİK-nin keçmiş sədri Baba Əliyev Bağırovun adına rəsmi ərizə yazıb, 
Triniçin keçmişdə cəllad olduğunu açıq-aşkar gostərmişdi. 
126 
 
Bağırovun Triniçin cinayətkar keçmişindən xəbərdar olduğunu aşağıdakı 
fakt bir daha sübut edir. 
1936-cı ilin 27 oktyabrında Triniçin bacısı - Nemət Kamal Məlikova qardaşının 
həbs edilməsi ilə əlaqədar ərizə yazıb Bağırova müraciət etmişdi. Həmin ərizədə 
deyilirdi: 
«Heç kimə də olmasa, Triniçin Qubada və qəzada türk zabiti olarkən 
keçirdiyi həyat şəraiti və fəaliyyəti Sizə yaxşı məlum olmalıdır». 
Həmin ərizədə daha sonra o, Triniçin azad olunmasını israrla tələb edir və 
göstərirdi ki, Triniç günahkar olsa belə, Bağırov onu azad etməlidir. 
Triniç əksinqilabi fəaliyyətdə günahlandırılıb həbs edildikdən sonra onun işi 
baxılmaq üçün Azərbaycan SSR Ali Məhkəməsinin xüsusi kollegiyasına verildi. Triniç 
1936-cı ilin 16 oktyabrında xüsusi kollegiya sədrinin adına aşağıdakı məzmunda ərizə 
yazdı: 
«Düşmənlərimi ifşa etmək üçün mən bu ayın 7-də prokurora üz tutub, mənə 
açıq cavab yazmaq imkanı verilməsini xahiş etdim. Lakin mənim xahişim cavabsız qaldı, iş 
isə Sizə göndərildi. 
Diqqətinizi yuxarıda göstərilənlərə yönəldərək, həmin imkanın mənə 
verilməsini xahiş edirəm. Arxayın ola bilərsiniz, düşmənlərimin mənə lağ edib gülməsinə 
yol vermərəm, odur ki, məhkəmədə susacağam (qapalı məhkəmə iclası istisna olmaqla)». 
Triniçin işinə 1937-ci ilin iyununa qədər baxılmadı, sonra isə Azərbaycan 
XDİK-nin tələbi ilə yenidən ora qaytarıldı. Triniçin sonrakı taleyi məlum deyil. 
Bağırovun dediyinə görə, Sumbatov Triniçin   kamerada   özünü   asaraq   öldürməsi   
barədə   məlumat vermişdir. 
Keçmiş Bakı neft milyonçusu Əsədullayevin oğlu, keçmiş milyoner 
Tağıyevin kürəkəni, çar ordusunun poruçiki, fevral inqilabından sonra Bakıda «vəhşi 
diviziya» təşkil edən, 1918-ci ildə sovet ordusuna qarşı mübarizə aparan Əli Əsədullayev 
1921-ci ilin dekabrında Gürcüstanda həbs olundu. 
Beriyanın imzaladığı 15 dekabr 1921-ci il tarixli məktuba əsasən Əsədullayevi 
Azərbaycan FK tələb etdi. Ə.Əsədullayev Beriyanın imzaladığı 30 dekabr 1921 -ci il 
tarixli orderlə həbsdən azad edilib, Bağırovun sərəncamına göndərildi. İş üzrə heç bir 
təhqiqat aparılmayıb. 
Sonralar Əli Əsədullayev Bakı cıdır meydanında işləyirmiş, daha sonra isə 
arvadı ilə birlikdə İrana qaçıb. 
Müttəhim Bağırov bu barədə istintaq zamanı bildirdi ki, «Əsədullayevin nə üçün 
istintaqa cəlb olunmaması və həbs edilməməsindən xəbəri yoxdur». 
Şahidlər Qasımov Əyyub Mikayıl oğlu, Mehdiyev Əliqulu Gur oğlu 
göstərdilər ki, Bağırovun Əli Əsədullayevlə münasibətləri çox yaxın idi. 
Beləliklə, müəyyən olunub ki, Bağırov və onun əlaltıları Sovet 
hökumətinə və kommunist partiyasına sadiq kadrlara divan tutmaqla bərabər, fəal 
əksinqilabçıları məsuliyyətdən uzaqlaşdırıb onlara himayədarlıq etmişlər. 
127 
 
Azərbaycan K (b) P MK-nın ikinci katibi, neft sənayesi sahəsində 
görkəmli mütəxəssis olan Əşrəf Əlizadə sərbəstdüşüncəli, hər hansı məsələyə 
münasibətini açıq-aydın bildirməyi sevən adam idi. Onun fikirləri bəzən Bağırovun 
fikirləri ilə daban-dabana zidd olurdu. Bu da Əşrəf Əlizadənin, eləcə də onun 
qohumlarının şübhəlilər siyahısına salınması üçün kifayət edirdi. Bağırov 
Yemelyanova göstəriş verdi ki, Əşrəf Əlizadəni siyasi cəhətcə səbatsız bir şəxs 
kimi nəzarətə alsın. 
1946-cı ilin sonlarında Əşrəf Əlizadə öz evində, qaynı o vaxtlar 
Azərbaycan dövlət təhlükəsizlik nazirinin müavini olan Ələkbər Mustafayevin 
yanında Bağırov barədə bəzi sözlər söylədi. O dedi ki, Bağırov hamını qənaətcil 
olmağa, sadə həyat sürməyə çağırır, özü isə ölkə müharibədən çıxdığı bir vaxtda 
iqtisadi çətinlik içində olduğu bir vaxtda Zuğulbadakı bağında yüzlərlə əsgərin 
zəhməti hesabına bahalı və nəhəng hovuzlar tikdirir. Bağının meyvəsini bazar 
qiymətləri ilə satdırır və s. Daha sonra Əlizadə deyib ki, yaxşı olardı ki, xərclənən 
vəsait hesabına neftçilər üçün istirahət evi tikiləydi. 
Mustafayev də Əlizadənin dedikləri ilə razılaşdı. 
Ertəsi gün Mustafayev nazir Yemelyovun qəbuluna çağırıldı. Yemelyanov 
ona bildirdi ki, onun Əlizadə ilə Bağırov barədəki söhbətindən xəbərdardır və 
Əlizadənin Bağırov barədəki söhbətini sözbəsöz təkrar etdi. 
Çox keçmədən Mustafayev işdən azad edildi, sonra isə partiyadan xaric 
olundu. 
Əlizadə və Mustafayevin hər hərəkəti izlənilməyə başladı. 
Şahid Şabanbəyov Həmzə Musabəyoviçin bu barədə ifadəsi var: «Qəmər 
Əlizadə və onun qardaşı Ələkbər Mustafayevin ifşa olunması barədə tapşırığı mən 
aşağıdakı şəraitdə aldım: «1948-ci ilin payız günlərindən birində mən evimə 
getdiyim yerdə hiss elədim ki, kimsə məni güdür, çekist-kəşfiyyatçılar məni 
qarabaqara izləyir. Mən öz mənzilimə yaxınlaşanda mülki geyimdə olan üç nəfər 
məni əhatəyə alıb bildirdi ki, məni nazir Yemelyanov yanına çağırır. Məni maşına 
mindirib, Azərbaycan DTN-nə, şöbə müdirinin müavini Kəmərskinin otağına 
gətirdilər. Orada mən gecə saat 1-dək gözlədim. Sonra məni Yemelyanovun 
otağına apardılar. Yemelyanov əvvəlcə məni söyməyə, təhqir etməyə başladı: «Sən 
ikiüzlüsən. Sən dövlət xainisən». Sonra isə əsas məsələyə keçdi... 
Kəmərski mənə təklif etdi: «Sən müəyyənləşdirməlisən görək, 
Mustafayevin Rəşidzadə ilə əlaqəsi var, ya yox. Son öyrən gör, onlar Bağırov 
əleyhinə nə fikirləşirlər. Sən Moskvaya gedib Mustafayevi ifşa etməlisən». 
Azərbaycan Respublikası Ədliyyə Nazirliyi adından məni Moskvaya 
göndərdilər. Moskvada Mustafayevlə ünsiyyət zamanı mənə aydın oldu ki, onun 
türk kəşfiyyatı ilə əlaqədə olması barədə şübhələr əsassızdır, bu, Mustafayevin 
əleyhinə cinayət işi qaldırmaq üçün bir bəhanədir. 
128 
 
Kəmərski mənə Mustafayevi «qonaq etmək» üçün pul vermişdi. 
Moskvada olarkən Kəmərski mənə min manat pul göndərmişdi. Mən həmin pulları 
Mustafayevin aclıq çəkən balaları üçün xərclədim. 
Qayıdandan  sonra mən Kəmərskiyə  məlumat verdim ki, Mustafayevin 
türk kəşfiyyatı ilə heç bir əlaqəsini müəyyənləşdirə bilməmişəm.  O  mənə bildirdi 
ki, bu barədə  «general»a, yəni Yemelyanova  məlumat  verəcək.   Sonra  isə  mənə   
bildirdi   ki, «general» məndən çox narazı qalıb. 
Bundan sonra mənə Qəmər Əlizadə ilə əlaqə saxlamaq tapşırığı verildi; 
«qadının hulqumu zəif olar», bəlkə ondan bir şey öyrəndin. Bu tapşırığı mənə 
Kəmərski verib dedi ki, «Bağırov bizə rahatlıq vermir, deyir ki, bu ailəni 
darmadağın etmək lazımdır». 
Kəmərskinin tapşırığı ilə mən Qəmər Əlizadə ilə görüşdüm, ancaq onun 
söhbətlərinin hamısı Bağırovu söyməklə başa çatırdı. 
Mən Kəmərskiyə bildirdim ki, heç bir casusluq fəaliyyəti aşkara  
çıxarmamışam.  Məndən  Mustafayev  və  Əlizadə  barədə yalançı məlumat almaq 
istədiklərini görüb, Kəmərskiyə bildirdim: «Siz məndən uydurma məlumat 
qoparmaq istəyirsinizsə, mən onu verə bilməyəcəyəm». Bundan sonra Yemelyanov 
məni iki dəfə yanına çağırdı və üstümə çıxırdı: «Mən sənə göstərərəm, alçaq! Sən 
çox şeyi gizlədirsən. Sən əclafsan. Ancaq başına elə oyun açacağıq ki, bizi uzun 
müddət xatırlayacaqsan. Rədd ol burdan», - deyib otağından qovdu. 
10 gündən sonra Azərbaycan SSR Ədliyyə Naziri Əli Məmmədov mənim 
hüquq sistemindən qovulmağım barədə əmr verdi. Mən başa düşdüm ki, bütün 
bunları Bağırov və Yemelyanov ediblər». 
Əşrəf Əlizadə Azərbaycan K (b) P MK büro iclasına çağırıldı. Atakişiyev 
onun «cinayətkar fəaliyyəti» barədə məruzə etdi. Büro iclasında iştirak edən 
Sumbatov - Topuridze Əlizadəyə belə bir sualla müraciət etdi: «Siz hansı 
kəşfiyyata xidmət edirsiniz - Amerika, ya türk kəşfiyyatına?» 
Bağırov öz çıxışında Əlizadəyə bildirdi: 
«Partiya sizə öz arvadınızı boşamağı təklif edir». Əşrəf Əlizadə formal da 
olsa arvadını boşamaq barədə ərizə yazmağa məcbur oldu. Ancaq o, Bağırovdan 
gizli olaraq arvadı ilə Stavropol vilayətində, Ksilovodsk, Yessentuki və digər 
şəhərlərdə görüşürdü. Sonra Əlizadənin vəzifəsi kiçildildi, o, «Azərneftkəşfiyyatı» 
birliyinə rəis təyin olundu. O vəzifədən də «rəhbərliyi təmin etmədiyinə görə» azad 
edildi. Əlizadə Azərbaycanı tərk etmək məcburiyyətində qalıb, daimi yaşamaq 
üçün Türkmənistana getdi. 
Bağırova xoş gəlsin deyə, Əşrəf Əlizadəyə, onun arvadı Qəmər Əlizadəyə 
və qaynı Ələkbər Mustafayevə cinayət işi açmaq və onları həbs etmək üçün 
Yemelyanov bir sıra təxribatlara əl atmışdı. 
1948-ci ilin sonlarında Qəmər Əlizadə iki azyaşlı uşağı ilə birlikdə 
Türkmənistana - ərinin yanına yollandı. Bundan istifadə edən Yemelyanov 
təxribata əl atdı. Krasnovodskda Qəmər gəmidən düşərkən Azərbaycan DTN-nin 
129 
 
gizli agenti olan bir qadın qışqırıb-bağırmağa başladı: «Oğrunu tutun, oğrunu tutun. 
O, pullarımı oğurladı». Qəmər Əlizadə uşaqları ilə birlikdə DTN-nin şöbəsinə 
gətirildi, onun özü və əşyaları yoxlanıldı. Yalnız 5 saatdan sonra onu azad etdilər. 
Bu hadisəni Azərbaycan SSR Dövlət Təhlükəsizlik Nazirinin müavini 
Atakişiyevin Türkmənistanın Dövlət Təhlükəsizliyi Naziri Qalkinə göndərdiyi 
məktub və ondan aldığı cavab bir daha təsdiq edir. 
1948-ci ilin iyulunda Qəmər Əlizadənin əmisi qızı, müəllimə Sürayə 
Tağıyeva Ordubaddan Bakıya gəldi. O, bağından yığdığı 100 kq meyvəni puluna iki 
cüt sırğa və bəzi digər şeylər almışdı. Əlizadəni nüfuzdan salmaq üçün Tağıyeva 
tutulub alverçi kimi məsuliyyətə cəlb olunmuşdu. 
Yerli qəzetlərdə belə bir yazı verildi ki, Əşrəf Əlizadənin evində alverçi 
yuva salıbmış. 
Əşrəf    Əlizadəni,    arvadı    Qəməri    və    qaynı    Ələkbər Mustafayevi 
gözdən salan ifadələr əldə etmək üçün Yemelyanov 1948-ci ilin 18 noyabrında 
«Əliqulu Səttar oğlu Fərəcovun türk kəşfiyyat orqanları ilə əlaqəsini aşkara 
çıxarmaq və həbs etmək məqsədilə gizlicə aradan götürmə tədbirləri»ni təsdiq etdi. 
Bu plana əsasən xalq təsərrüfatı institutunun rektoru Əliqulu Fərəcov 
Naxçıvan şəhərinə ezamiyyətə göndərildi, ancaq yolda stansiyaların birində 
qatardan düşürülüb avtomaşında Bakıya gətirildi və Azərbaycan DTN-nin daxili 
həbsxanasında təkadamlıq kameraya salındı. 
Bir neçə gün ərzində Yemelyanov, Qasımov və Atakişiyev Fərəcova 
işgəncə verməklə ondan Əşrəf Əlizadənin, Qəmərin və Mustafayevin türk 
kəşfiyyatı ilə əlaqədar olması barədə yalançı məlumatlar almaq istəmişlər. 
Fərəcov özü bu barədə deyirdi: 
«Məndən yalan ifadə ala bilməyən Kəmərski səhərə yaxın məni həmin 
təkadamlıq kameraya göndərdi. Ertəsi gün mən Kəmərskinin və Qasımovun yanına 
istintaqa çağırıldım. İstintaq zamanı keçmiş nazir Yemelyanov iki dəfə otağa daxil 
oldu. 
... İstintaq zamanı mənə Azərbaycan KP   MK-nın keçmiş ikinci katibi 
Əlizadənin və keçmiş DTN nazir müavini Mustafayevi ləkələyən hər hansı bir 
hadisə danışmaq təklif olunurdu. Kəmərski və Qasımov açıq-aşkar Əlizadənin və 
Mustafayevin türk kəşfiyyatı ilə əlaqəsi barədə yalan ifadə verməyi təklif etdilər. 
Mən  sovet hökumətinə qarşı heç bir cinayət törətməmiş adamlara böhtan 
atmayacağımı bildirəndə Kəmərski və Qasımov məni hədələməyə başladılar və 
dedilər ki, sənin vəziyyətin pisləşə bilər. İstintaq gedən otağa Yemelyanov da 
gəlib, yumruğunu stola vurdu, mənim ünvanıma nalayiq sözlər dedi və bildirdi ki, 
əgər mən Əlizadə, Mustafayev və Ömər Faiq (Mustafayevin atalığı) barədə ifadə 
verməsəm, məni zirzəmidə çürüdəcək, bir daha işıq üzü görməyəcəyəm, gün 
işığına həsrət qalacağam. 
Mənim istintaqım protokolla rəsmiləşdirilmirdi. Mən yenidən təkadamlıq 
kameraya salındım. Gecə məni Qasımovun, oradan da Yemelyanovun yanına 
130 
 
apardılar. Yemelyanov Qasımovun yanında mənim üstümə çığırmağa, nalayiq 
sözlər deməyə başladı. Mən ona namuslu adam olduğumu və namuslu adamlara 
böhtan atmayacağımı bildirəndə, Yemelyanov məni karserə salmağı əmr verdi. 
Karserin şüşələri sınıq olduğundan çox soyuq idi. Mənə elə gəlir ki, şüşələr karserə 
salınan dustaqlara daha çox işgəncə vermək üçün qəsdən sındırılmışdı. Məni 
karserdə bir sutka saxladılar, nə yemək, nə su verdilər. Karserdəki temperatur 
küçədəkinə bərabər olduğu üçün mən bu müddət ərzində tamam donmuşdum. 
Həmin il qış çox sərt keçirdi.   Soyuqdan  məni   titrəmə  tutmuşdu.   Mənə   tibbi   
yardım göstərilməsini xahiş etdim. Mən başa düşdüm ki, burada ölsəm də kimsənin 
bundan xəbəri olmayacaq... 
Bədənimə işləyən soyuqdan, yuxusuzluq və aclıqdan üzülmüş vəziyyətdə, 
Qasımova istədiyi ifadəni verməyə razı olduğumu bildirdim. Qasımov mənə kağız-
qələm verib öz əlimlə yalan yazmağa məcbur etdi. 
Əlizadə Qəmərin vəkil Mirzə Hüseynovla tanışlığı barədə məlumat alan 
Yemelyanov həmin vəkili tutub daxili həbsxanaya salmağı əmr etdi. 
1948-ci ilin 25 avqustunda Mirzə Hüseynov həbs olundu və bir neçə 
gündən sonra Yemelyanovun otağına gətirildi. Hüseynov istintaq zamanı 
Yemelyanov tərəfindən döyülürdü». 
Hüseynovun ifadəsindən: 
«Yemelyanov mənə qalxmağı əmr etdi. Mən ayağa qalxdım, bu zaman o, 
yumruğu ilə üzümə güclü zərbə endirib alt çənəmin sağ tərəfindəki iki dişimi 
sındırdı. 
Məni daha rahatlıqla döymək üçün qollarımı qandallayırdılar. Yemelyanov 
ay yarım sonra məni yenidən döydü. O, Kalininin otağına gəldi. Bu vaxt Padarov 
məni rezin dəyənəklə döyürdü. Yemelyanov isə başımın üstündə dayanıb 
soruşurdu: «Qəmərin sənə nə dediyini söyləyəcəksən, ya yox?» mən cavab verdim 
ki, heç bir şey bilmirəm. EIə bu vaxt Yemelyanov boynumun ardından bir yumruq 
vurdu və özü də yerə sərildi. Mən gördüm ki, o bərk sərxoşdur. 
Həm Yemelyanov, həm də Atakişiyev bildirdilər ki, mən Bağırovun 
göstərişi ilə həbs edilmişəm. Odur ki, iki yoldan birini seçməliyəm: ya onların tələb 
etdiyi kimi ifadəni verməliyəm, ya da ölməliyəm. Mən bildirdim ki, heç kimə 
böhtan atmayacağam». 
Saxtalaşdırılmış materiallara əsasən Hüseynov SSRİ DTN yanında xüsusi 
yığıncağın qərarı ilə 5 il müddətinə islah-əmək düşərgəsinə göndərildi. 
 
Mir Cəfər Bağırovun məhəkəməsi, Bakı, 1993. 
 
 
 
 
 
131 
 
CÜMHURĠYYƏTĠN   GƏNCƏ   LĠDERLƏRĠ 
 
Artıq bizim üçün də hərəkət etmək  
vaxtı çatmış və bundan sonra  
susmamağı qərara almışıq. 
 
İSMAYILXAN ZİYADXANOV 
 
Bu sözləri millət vəkili İsmayılxan Ziyadxanov hələ 1906-cı ildə Dövlət 
dumasındakı məşhur ittiham nitqində söyləmişdi. Gəncədə artıq çoxu belə düşünür, 
zavallı millətin minbir zillətini gördükcə mərd oğullar sus bilmir, sinələrini sipər 
edərək el yolunda atəşin mübarizə aparırdılar. 
İstiqlal uğrunda illər boyu davam edən bu qeyrət yürüşü nəhayət bəhrə 
verdi. Dünyada ilk milli müstəqil müsəlman dövləti yarandı. Azərbaycan 
Demokratik cümhuriyyətinin liderləri arasında neçə-neçə fədakar gəncəlinin də adı 
tarixə düşdü. Cümuhriyyətin Gəncə liderləri haqqında söhbətin əvvəlində Fətəli 
xan Xoyskinin taleyi barədə bir neçə həqiqəti söyləmək istəyirəm. 
 
ƏSL SOYADI: XOYSKĠ, YOXSA DÜNBÜLÜ?  
 
Müstəqil dövləti yaradanlardan və ona qol-qanad verənlərdən biri olan 
Fətəli xanın, adamın düz-əməlli heç dilinə belə yatmayan bu qəribə soyadı haradan 
gəlir? Necə yəni Xoyski? Təpədən-dırnağa kimi milli ruhda yoğrulan ulu bir nəsil 
qəfil axına necə düşüb? Bu da taleyin bir oyunudur. Bəlkə heç çoxu bilmir ki, az 
qala beş yüz il Azərbaycan tarixində iz salan bu şanlı-şöhrətli nəslə belə bir qəribə 
soyadını Cavad xanın qatili qəddar Sisiyanov yamayıb. Bəli, məhz Sisiyanov! 
Azərbaycanı işğal edən gürcü mənşəli rus generalı! 
Ötən   əsrin  əvvəlində  Peterburqa  göndərdiyi  raportlardan birində o, 
Fətəli xanın ulu babası olan Xoy vilayətinin sabiq hakimi Cəfərqulu xan 
Dünbülünü Xanxoyski, yəni Xoylu xanı kimi təqdim etmişdir. Elə o vaxtdan da bu 
nəcib soy adı onların ünvanına yazıldı.     
 Əslində isə bu qədim və şöhrətli nəslin soy adı tamam başqadır. Bütün 
Cənubi Azərbaycanda, xüsusən də Xoy mahalında o, Dünbülü tayfası kimi tanınır. 
Özü də necə bir tayfa, nə cür bir nəsil?! Mənbələrdə göstərilir ki, təbriz və xoy 
xanlıqlarının əsasını Dünbülü    tayfasının    başçıları    qoyublar.  Onlar hələ  
Səfəvi hökmranlığı dövründə Xoy vilayətini idarə edirdilər. XV əsrdən başlayaraq 
XIX yüzilliyin  ortalarına kimi Xoyda hökmranlıq irsən Dünbülü hakimlərinin 
əlində olmuşdur. 
Müasirlərin yazdıqlarına görə, Dünbülü tayfasının başçıları öz 
torpaqlarında əsl ixtiyar sahibi kimi hərəkət edirdilər, zaman-zaman İranın şahları 
onlara əsla bata bilmirdilər. Əlbəttə, bu şan-şöhrət heç də çoxunun xoşuna gəlmirdi. 
132 
 
Şah sarayında oturanlar fürsət düşən kimi onları qan içində boğmağa çalışırdılar. 
Növbəti sui-qəsdlərdən birində   qohum-qaradan  çoxunu   itirən  Cəfərqulu  xan  
Dünbülü məcburən ölkəni tərk edir... 
Fətəli xanın ulu babası sayılan həmin Cəfərqulu xan Dünbülü tarix 
ədəbiyyatında çox hünərli bir adam kimi təsvir olunur. Daşıdığı qılıncın çəkisinə 
görə ona «batman qılınc» da deyirdilər. Rus-İran savaşında iştirak edir. Birinci 
Aleksandr tərəfindən bahalı brilliantla bəzədilmiş qızıl medal və fəxri lələklə təltif 
olunur. 1807-ci ildə o, Şəki xanı təyin edilir, general-leytenant rütbəsi alır. 
Cəfərqulu xan vəfat edəndən sonra Şəki xanlığını bir müdət onun oğlu 
İsmayıl xan idarə edir. İsmayıl xanın oğlu İsgəndər xan da rus ordusunun general-
leytenantı idi. 1919-cu ildə atası öləndə İsgəndər xan ailəsi ilə birlikdə Gəncəyə 
köçür. İsgəndər xanın bir qızı və dörd oğlu olmuşdu: Tutubəyim, Cahangir xan, 
Hüseynqulu xan, Rüstəm xan və bir də Azərbaycan Cümhuriyyətinin ilk baş naziri 
Fətəli xan. 
Qardaşları Cahangir xan və Rüstəm xan kimi o da Rusiyada hüquq təhsili 
almışdı. Hüseynqulu xan isə hərbçi idi: cümhuriyyət dövründə Gəncədə general-
qubernatorun müavini olub. Ümumən Fətəli xanın bir neçə qohum-qardaşı  
Azərbaycanın müstəqilliyi uğrunda çox fəal mübarizə aparıb. Fətəli xanın özünün 
bu yoldakı əvəzsiz xidməti isə hamıya bəllidir. ADR yaranan kimi birinci hökumət 
kabinetini o təşkil edib, ikinci və üçüncü kabinetlərin də rəhbəri olub. Fətəli xan 
eyni zamanda xarici işlər naziri vəzifəsini aparıb. Sonrakı taleyi də hamıya bəlli. 1920-ci 
il iyun ayının 19-da Tbilisi şəhərində muzdlu qatil tərəfindən arxadan güllə ilə vurulub. 
Çoxunun taleyi beləcə acınacaqlı olub. Fətəli xanın atası İsgəndər xan öz 
böyük nəsli üçün Gəncənin Səbskar məzarlığında iri bir məqbərə tikdirmişdi. Orada 
uyumaq yalnız iki balasına qismət olub: oğlu Cahangir xana və qızı Tutubəyimə. Qalan 
övladların, nəvə-nəticələrin nəsibi sürgünlər, təqiblər, qürbət ellər olub. 
Fətəli xanın qəbri Tbilisinin müsəlman məzarlığındadır. Uzun illər baxan yox idi. 
Gözdən uzaq, könüldən iraq qalmışdı. Sağ olsun, şəmkirli Əli müəllimin oğlu Aslan 
Aslanovu. Unudulmuş qərib məzarı tapdı. Ətrafını abadlaşdırdı. Öz şəxsi vəsaiti hesabına 
istiqlal fədaisinin adına, əməlinə layiq gözəl bir abidə ucaltdı. 
Ulu nəslin yadigarlarından biri, Azad Cahangirli ilə Gəncədə görüşdüm. Fətəli 
xanın qardaşı Cahangir xanın nəticəsidir. Orta yaşlı adamdır. Ona da sürgünlükdən pay 
düşüb. Tomsk ətrafında böyüyüb. Hazırda Kənd Təsərrüfatı Texnikumunda dərs deyir. 
Qohum-qaranın başına gələnləri danışdıqca adam sarsılır. Neçə vaxtdı orda-burda sağ 
qalanlarla əlaqə, ünsiyyət yaratmağa çalışır, gec də olsa nəslin ilkin soyadını bərpa etmək 
istəyir. 
 
 
 
 
 
133 
 
BAġ NAZĠRĠN TALEYĠ 
 
«Fələk məni çox yüksəltdi, fəqət mən dünyanın ən bədbəxt insanıyam». Nəsib 
bəy Yusifbəylinin indi Türkiyədə yaşayan qızı Zəhra xanım Göygöl xatırlayır ki, atası bu 
sözləri parlamentin axırıncı iclasından qayıdanda söyləyib. Bu, onların son görüşü olub. 
Hakimiyyət bolşeviklərə təhvil verilmişdi. Arzuları boşa çıxan Baş nazir elə həmin gecə 
dövlət sənədlərini qoşa çamadana yığaraq iki nəfər mühafızəçi ilə yola düşdü. Yevlaxla 
Kürdəmir arası yolda iri çamadanlara gözü düşən quldur dəstəsi arxadan onları güllə ilə 
vurub Kürə atır. 
Bu da sonu! 
Elin istiqlalı yolunda çırpınan daha bir ürək beləcə nadan gülləsinin qurbanı 
oldu. 
Elə bir ürək ki, el yolunda şam kimi alışıb yanırdı. Məslək dostları ilə birlikdə o, 
zülmətlər içində işıqlı bir dünya - Azərbaycan Demokratik Cümhuriyyəti yaratmış və bu 
hökumətin Baş naziri vəzifəsinə kimi yüksəlmişdi. 
 
Gəncə üsyanı, Bakı, 1997. 
 
 
 
NƏSĠB BƏY YUSĠFBƏYLĠ 
 
Odlar Yurdu, №22, noyabr 1989 
 
Nəsib bəy Yusif oğlu Yusifbəyli 1881-ci ildə Gəncədə anadan olmuşdur. 
Onun atası şəhərin maarifpərvər ziyalılarından idi. Orta təhsilini Gəncə klassik 
gimnaziyasında başa çatdırdıqdan sonra Nəsib bəy Yusifbəyli 1902-ci ildə Odessa 
Universitetinin hüquq fakültəsinə daxil olmuş, birinci rus inqilabı ərəfəsində siyasi 
fəaliyyətə başlamışdır. O, universitetdə azərbaycanlı tələbələr tərəfindən yaradılan 
Azərbaycan Həmyerlilər Təşkilatının başçılarından biri idi. Bu təşkilatın 
rəhbərlərinin 1904-cü ildə çəkilmiş fotoşəklində biz Nəriman Nərimanov, 
Xosrovbəy Sultanov, Şahmalıyev qardaşları və başqa şəxslərlə yanaşı Nəsib bəy 
Yusifbəlyini də görürük. 
Tələbələrin   inqilabi   mübarizəsindən   qorxuya   düşən   çar hökuməti 
1907-ci ildə Odessa universitetini müvəqqəti bağladıqdan sonra Nəsib bəy 
Yusifbəyli Krımın Bağçasaray şəhərinə köçmüş və orada görkəmli siyasi və ictimai 
xadim İsmayılbəy Qaspirinskinin (1852-1914) redaktor olduğu «Tərcüman» 
qəzetində   məqalələrlə çıxış etməyə başlamışdır. O, İsmayılbəyin qızı Şəfiqə Sultan 
xanım Qaspirəli (1886-1975) ilə ailə həyatı qurmuş və bir müddət bu şəhərdə    
yaşamışdır. Nəsib bəy Yusifbəyli həmin illərdə Azərbaycan dramaturqlarının   
əsərlərini   Bağçasarayda   tamaşaya qoymuş, özü də əsas rollarda çıxış etmişdir. 
134 
 
«Tərcüman» qəzetinin 13 yanvar  1907-ci il tarixli nömrəsində Bağçasaray şəhər 
teatr həvəskarları  tərəfindən  Əbdürrəhim  bəy Haqverdiyevin  (1870-1933) 
«Dağılan Tifaq» faciəsinin tamaşaya qoyulduğu Nəcəfbəy rolunu Nəsib bəyin 
oynadığı xəbər verilir. Həmin qəzetdə verilən məlumatlardan  aydın  olur  ki,  
N.Yusifbəyli o ilərdə   görkəmli Azərbaycan  ədəbiyyatşünası F.Köçərlinin        
(1863-1920) «Azərbaycan  ədəbiyyatı» və  Hüseyn  Əfəndi  Qayıbovun  (1830-
1917) «Azərbaycanda məşhur olan şüarının əşarına məcmuədir» adlı   əsərlərin   
Bağçasaray   şəhərində   çap   olunması   üçün   çox çalışmışdır.  Lakin  naməlum  
səbəblər  üzündən  bu  məsələ  baş tutmamışdır. Ümumiyyətlə, Nəsib bəy XX əsr 
Azərbaycan-Krım ədəbi-mədəni əlaqələrinin əsasını qoyanlardan biridir. 
Yoxsulluq üzündə N.Yusifbəyli ali məktəbi dördüncü kursdan atmışdır. 
Çar hökumət orqanlarının təqibindən yaxa qurtarmaq üçün 1908-ci ildə bir müddət 
İstanbulda yaşayan Nəsib bəy «Türk dərnəyi» adlı cəmiyyətin banilərindən biri 
olmuşdur. Lakin sultan istibdadının rus çarizmi qədər qəddar olduğunu görən 
N.Yusifbəyli 1909-cu ildə Türkiyədən Gəncəyə qayıtmışdır. 
1911-ci ildə Azərbaycan ziyalıları M.F.Axundovun (1812-1878) anadan 
olmasının 100 illiyini geniş qeyd etmək üçün təşəbbüs göstərdilər. Nəsib bəy 
Yusifbəyli də onların arasında idi. Onun 1911-ci il mayın 20-də «Tərcüman» 
qəzetində çap etdirdiyi məqalə bu yubileyə həsr olunmuşdu. «Molla Nəsrəddin» 
satirik jurnalını o illərdə müdafiə edən ziyalılardan biri də Nəsib bəy Yusifbəyli 
idi. Onun 1909-cu il sentyabrın 4-də «Tərcüman» (№36) qəzetində dərc edilmiş  
«Mətbuat» adlı məqaləsində Rusiyada çıxan  müsəlman satirik jumallarından bəhs 
olunur və «Molla Nəsrəddin»ə xüsusi qiymət verilirdi. Həmin qəzetin 40-cı 
nömrəsində (9.X.1909) çıxmış məqaləsində isə tatar jurnalı «Yulduz»un redaktoru 
ilə polemika aparan müəllif «Molla Nəsrəddin»ə hücumların haqsız olduğunu 
bildirirdi. O illərdə Gəncədə mövcud olan «Müsəlman xeyriyyə cəmiyyəti»nin, 
«Müsəlmanlar içində maarif yayan cəmiyyət»in və «Aktyorlar   cəmiyyəti»nin   
fəaliyyətində   Nəsib   bəy   Yusifbəyli yaxından iştirak etmişdir. O, «Azərbaycan 
ədəbiyyatı tarixi» əsərini də həmin dövrdə yazıb başa çatdırmışdır. Əlyazmanın 
sonrakı taleyi bilinmir. Bu əlyazmanın araşdırılıb üzə çıxarılması 
ədəbiyyatşünasların borcudur. 
1917-ci ildə Rusiyada fevral-burjua inqilabı baş verdi. Həmin ilin   mart   
ayında   Nəsib   bəy   Yusifbəylinin   rəhbərliyi   altında yaradılmış «Türk ədəmi-
mərkəziyyət partiyası» Gəncədə fəaliyyətə başladı. Bu partiya Rusiyanı federativ 
şəkildə qurtarmaq və onun tərkibində  Azərbaycana muxtariyyət vermək uğrunda  
mübarizə aparırdı. Yeni partiya xalqı öz proqramı ilə tanış etmək üçün şəhərin Şah 
Abbas məscidinin həyətində böyük mitinq təşkil etmişdi. Bu mitinq «Yaşasın 
demokratik respublika!»,  «Yaşasın Azərbaycan muxtariyyəti!»,    «Yaşasın   türk   
ədəmi-mərkəziyyət   partiyası!» şüarları altında keçirilmişdi («Baku» qəzeti, 12 
aprel 1917, №80). Həmin ilin  aprelində  Bakıda çağırılan Qafqaz müsəlmanlarının 
qurultayındakı çıxışında Nəsib bəy Yusifbəyli Rusiyanın tərkibində Azərbaycana 
135 
 
muxtariyyət verilməsini qəti şəkildə tələb etmişdir. May ayında isə o, Moskvada 
keçirilən Rusiya müsəlmanlarının qurultayının iştirakçısı  olmuşdu.  Bu 
qurultaydan sonra (iyunda) M.Ə.Rəsulzadənin    (1184-1955)    rəhbərlik    etdiyi    
«Müsəlman demokratik müsavat partiyası» birləşərək «Müsavat» adını aldı. 
Partiyanın Gəncə şöbəsinə Nəsib bəy Yusifbəyli rəhbərlik edirdi. Həmin il 
oktyabrın 26-dan 31-dək Bakıda davam edən birinci partiya qurultayında 
N.Yusifbəyli yaxından iştirak etmişdir. Bu qurultaydan sonra «Azərbaycana 
muxtariyyət» şüarı altında hərəkat başlanmışdır. 
Nəsib bəy Yusifbəyli Zaqafqaziya seyminin üzvü, 1918-ci il aprelin 26-da 
yaranmış müstəqil Zaqafqaziya Respublikası hökumətinin maarif naziri idi. 
1918-ci il mayın 28-də Azərbaycan Demokratik Respublikası elan olundu. 
N.Yusifbəyli bitərəf Fətəli xan İsgəndər oğlu Xoyskinin (1875-1920) baş nazir 
olduğu birinci kabinədə xalq maarifi naziri vəzifəsini icra etmişdir. O, Xoyskinin 
başçılıq etdiyi ikinci və üçüncü kabinələrdə də həmin vəzifədə işləmişdir. 
1919-cu il aprelin 14-də Azərbaycan Respublikası Nazirlər Şurasının sədri 
təyin olunan Nəsib bəy Yusifbəyli bu vəzifəni 1920-ci il aprelin 1-nə kimi icra 
etmişdir. Həmin illərdə sinfi ziddiyyətlərin qalmasına baxmayaraq N.Yusifbəylinin 
baş nazir olduğu vaxt həyata keçirilmiş bir sıra tədbirlər müsbət xaratker daşıyırdı. 
Öz dövrünün siyasi-ictimai xadimi olmuş, mürəkkəb və ziddiyyətli bir 
həyat yolu keçmiş Nəsib bəy Yusifbəyli 1920-ci il mayın əvvəllərində 
Azərbaycanın Kürdəmir qəzasında Yevlaxın Qorxunlu kəndindən olan quldur 
Əşrəfin yaxın adamları tərəfindən qətlə yetirilmişdir. 
Mövsüm Əliyev 
 
 
 
«DĠFAĠ» PARTĠYASININ YARADILMASI 
 
«Difai» partiyası 1905-ci ildə Azərbaycanın paytaxtı Bakı şəhərində 
Əhməd Ağayev tərəfindən yaradılmışdı. Bu partiyanın yaradılması haqqında 
Əhməd Ağayev öz yazılarında heç bir məlumat vermir. Əhməd Ağayevdən başqa 
partiyanın yaradılmasında kimlərin iştirak etməsi və proqramı haqqında əlimizdə 
dəqiq məlumat yoxdur. Amma onu deyə bilərik ki, partiya fəaliyyət göstərdiyi 
illərdə Azərbaycan xalqına çox köməklik etmişdir. Partiyanın yaranmasının əsas 
səbəbi azəri xalqının  ermənilər tərəfindən  qırğına məruz qalması  olmuşdur. 
Partiyanın adında da bunu görə bilərik. Difai ərəbcə müdafiəçi deməkdir. 
Ağayevin partiyası ermənilərin hücumunu dəf etmək, ona qarşı mübarizə aparmaq, 
azəri xalqını bu qırğından qorumaq üçün yaradılmışdı... Yusif Akçuraoğlu 1928-ci 
ildə nəşr etdirdiyi «Türk ili»   kitabında   («Türk   ocaqları»   nəşriyyatı)   Əhməd   
Ağayevin tərcümeyi-halını yazaraq qeyd edir:  «Türklərin ermənilərə qarşı 
mübarizə  aparması  üçün  təşkilata  böyük  ehtiyacları   vardı.  Bu ehtiyacı təmin 
136 
 
etmək üçün Əhməd Ağaoğlu 1905-ci ildə Bakıda «Fədai» adlı gizli bir cəmiyyət 
təşkil etməyə müvəffəq oldu. 
«Fədai» cəmiyyətinin fəaliyyəti sayəsində ermənilərin türklərə qarşı 
törətdikləri qırğının qarşısı müəyyən dərəcədə müxtəlif vasitələrlə alınmışdı. Hələ 
Şuşada məktəbdə işləyərkən ermənilərlə mübarizə aparan Əhməd bəyin «Fədai» 
təşkilatı vasitəsilə onlara qarşı böyük miqyasda müqavimət göstərdiyinin şahidi 
oluruq...» («Türk ili», səh. 441). 
Yusif bəy Akçuraoğlu yanlış olaraq «Difai» partiyasını «Fədai» yazmışdır. 
İndi biz yarandığı ərəfədə «Difai» partiyasının nəşr etdirdiyi bəyannaməni 
incələdiyimiz zaman partiyanın ideyası və taktikası haqqında doğru fikir əldə 
edəcəyik. 1912-ci il 16 mart (A/59 nömrəli) bu bəyannamə Qafqaz canişinliyinin 
arxivindən tapılmış və hal-hazırda Bakıda yerləşən arxivdə mühafizə edilməkdədir. 
Bəyannamədə deyilir: 
«Mütəşəkkil   hərbi   qüvvəyə   malik,   eyni   zamanda   yeni silahlarla, 
hətta toplarla təchiz edilmiş Daşnak partiyası, bir tərəfdən silah   gücü   ilə   bütün   
erməniləri,   digər   tərəfdən   də   Qafqaz hökumətini özünə tabe edib ən ümdə 
məqsədlərinə nail olmağa çalışır.  Onların  əsas  məqsədləri    Qafqazda    yaşayan    
bütün müsəlmanları qırdıqdan sonra onların torpaqlarını işğal etməkdir. Ermənilər 
məqsədlərinə nail olduqdan sonra fikirləri  Qafqazda erməni   xalqı   üçün   milli,   
müstəqil   bir   dövlət   yaratmaqdır. Partiyamızın əsas məqsədi Qafqazda yaşayan 
bütün xalqlar arasında səmimi qardaşlıq və birlik yaratmaqdır. Hərgah Daşnak 
partiyası namus  və  səmimiyyətlə  öz  hərəkət  və  fəaliyyətlərinin həqiqi 
proqramını aşkar söylərsə, əgər bu proqram Qafqazda yaşayan bütün millətlərin 
azadlıq və müstəqilliyinə xələl gətirmirsə, o zaman biz və birlik əlimizi həmişə ona 
uzatmağa hazırıq. Əksinə, əvvəllər olduğu kimi, müsəlmanların üzərinə xain və 
qəddarcasına hücumlar edərsə, bizdən layiqli cavab alar və Qafqaz başdan-başa, 
bitməz-tükənməz qanlı səhnə halına düşər. 
Daşnak partiyası əmin olsun ki, heç bir vaxt biz öz millətimizin 
bədbəxtliyi üzərində erməni millətinin səadət və xoşbəxtlik qurmasına yol 
vermərik». 
«Difai» partiyasının bəyannaməsi Qafqaz müsəlmanlarının «olum, ya ölüm» 
mübarizəsini açıqca ortaya qoyaraq öz siyasi platformasını elan etmiş oldu. İndi isə iş 
təşkilatdan asılı idi. Buna görə də Əhməd bəy Azərbaycanın vilayətlərini dolaşmağa 
başladı. İlk olaraq Azərbaycanın ikinci paytaxtı sayılan Gəncəyə getdi. Gəncədə 
tanınmış vətənsevərlərlə görüşərək orada «Difai» təşkilatını yaratdı. Ələkbər və 
Ələsgər Xasməmmədovlar, dr. Həsən bəy Ağayev, Ələkbər bəy Rəfibəyli, 
Şeyxülislam molla Məmməd Pişnamazzadə, gimnaziyada din müəllimi işləyən 
Mirzə Məmməd Axundzadə, müəllim Mirzə Cavad, gənc müəllimlərdən İdris 
137 
 
Axundzadə və başqaları Gəncədə təsis olunan «Difai»
1
 təşkilatı komitəsinin üzvləri 
idilər. 
Qarabağda (Şuşada) «Difai» komitəsinin üzvlərindən Nəcəfqulu ağa, 
Mircabbar ağa, Seyid Miriş, Əfrasiyab, Əli kişi, kürd İbrahim, İsfəndiyar Alpouti, 
zərgər Məmiş və başqalarını göstərmək olar. 
Beləliklə, Azərbaycanın ermənilər hücum edən vilayətlərində yaradılan 
«Difai» təşkilatı erməni silahlı dəstələrinə qarşı mübarizəyə başladı. 
 
Azərbaycan istiqlal mübarizəsi  
tarixi, Azərbaycan dövlət  
nəĢriyyatı, Bakı, 1992. 
 
 
 
 
 
 
 
 
 
 
 
 
 
 
 
 
 
 
                                                          
1 Yarım əsrdən sonra (1959) Azərbaycan SSR Elmlər Akademiyası tərəfindən nəşr 
edilən «Azərbaycan tarixi» adlı kitabda (1964) «Difai» partiyasına belə qiymət verilir: 
«1905-ci ilin payızında Azərbaycanın Şuşa, Cavanşir, Karyagin və başqa qəzalarında 
tacirlərdən, qolçomaqlardan, burjua-mülkədar ziyalılardan və qismən də bəylərdən ibarət 
mürtəce «Difai» adlı təşkilat meydana çıxdı. Burjua-mülkədar ziyalıları K.Mehmandarov, 
ƏAğayev, M.Hacınski təşkilata başçılıq edirdi. Müsəlmanları daşnakların basqınından 
müdafiə etmək pərdəsi altında çıxış edən «Difai» təşkilatı millətlər arasında toqquşmaları 
qızışdırmaqda iştirak edirdi. Onun fəaliyyətindəki əsas metodlardan biri fərdi terror idi. Bəzi 
halda «Difai»nin üzvləri daşnaklara kömək etməklə təqsirləndirilən məmurlara qarşı terror 
tətbiq edirdilər (Azərbaycan tarixi, səh. 613). 
 
138 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
139 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
140 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
141 
 
AZƏRBAYCAN HÖKUMƏTĠNĠN   TƏRKĠBĠ 
 
I kabinə: 28.05.1918 - 17.06.1918 
 
1.Nazirlər  Şurasının  sədri  və  daxili  işlər naziri  -  F.Xoyski 
(bitərəf). 
              2.Hərbi nazir - X.SuItanov (müsavat). 
              3.Xarici işlər naziri - M.H.Hacınski (müsavat). 
              4.Maliyyə və xalq maarifi naziri - N.Yusifbəyli (müsavat). 
              5.Ədliyyə naziri - X.Xasməmmədov (müsavat). 
              6.Ticarət və  sənaye  naziri  -  M.Y.Cəfərov  (bitərəf,  sonra - 
müsavat). 
7.Əkinçilik və əmək naziri - Ə.ġeyxülislamzadə (Hümmət). 
8.Yollar, poçt və teleqraf naziri - X.Məlikaslanov (bitərəf). 
9.Dövlət müfəttişi - C.Hacınski (sosialist). 
 
II kabinə: 17.08.1918-07.12.1918 
 
1.Nazirlər Şurasının sədri və ədliyyə naziri - F.Xoyski (bitərəf). 
2.Xarici işlər naziri - M.Hacınski (müsavat). 
3.Xalq maarifi və dini etiqad naziri - N.Yusifbəyli (müsavat). 
4.Daxili işlər naziri - B.CavanĢir (bitərəf). 
5.Əkinçilik naziri - X.Sultanov (müsavat). 
6.Səhiyyə və sosial təminat naziri - X.Rəfibəyli (bitərəf). 
7.Yollar naziri - X.Məlikaslanov (bitərəf). 
8.Ticarət və sənaye naziri - A.AĢurov (bitərəf). 
9.Maliyyə naziri - Ə.Əmircanov (bitərəf). 
10.Portfelsiz nazir - Ə.M.TopçubaĢov (bitərəf). 
11.Portfelsiz nazir - M.Rəfiyev (müsavat). 
12.Portfelsiz nazir - X.Xasməmmədov (müsavat). 
 
06.10.1918   tarixli kabinədaxili dəyiĢikliklərdən sonra  
 
1.Nazirlər Şurasının sədri - F.Xoyski (bitərəf). 
2.Ticarət, sənaye və daxili işlər naziri - B.CavanĢir (bitərəf). 
3.Xarici işlər naziri - Ə.M.TopcubaĢov (bitərəf). 
4.Maliyyə naziri - M.H.Hacmski (müsavat). 
5.Xalq maarifi naziri - N.Yusifbəyli (müsavat). 
6.Yollar naziri - X.Xasməmmədov (bitərəf) 
7.Əkinçilik naziri - X.Sultanov (müsavat). 
142 
 
8.Xalq səhiyyəsi naziri - X.Rəfibəyli (bitərəf) 
9.Poçt-teleqraf naziri - A.AĢurov (bitərəf) 
              10.Sosial təminat və dini etiqad naziri - M.Rəfiyev (müsavat) 
11.Hərbi işlər üzrə müvəkkil - Ġ.Ziyadxan (bitərəf) 
12.Dövlət müfəttişi - Ə.Əmircanov (bitərəf). 
 
 
III kabinə: 26.12.1918 -14.03.1919 
 
               1.Nazirlər Şurasının sədri və xarici xarici işlər naziri - F.Xoyski 
(bitərəf). 
2.Daxili işlər naziri - X.Xasməmmədov (müsavat) 
3.Maliyyə naziri   Ġ.Protasov (Slavyan-Rus Cəmiyyəti) 
4.Yollar naziri - X.Məlikaslanov (bitərəf) 
5.Ədliyyə naziri - T.Makinski (?) 
6.Maarif və dini etiqad naziri - N.Yusifbəyli (müsavat) 
7.Poçt-teleqraf və əmək naziri - A.Səfikürdski (sosialist) 
8.Hərbi nazir - S.Mehmandarov (bitərəf) 
9.Sosial təminat naziri - R.Xoyski (bitərəf) 
              10.Xalq səhiyyəsi naziri - Y.Gindes (Slavyan-Rus cəmiyyəti) 
              11.Ticarət və sənaye naziri - M.Əsədullayev (bitərəf) 
               12.Dövlət müfəttişi - M.H.Hacınski (16.01.1919 tarixindən  - 
Ə.Həsənov) 
              13.Ərzaq naziri - K.Lizqar (Slavyan-Rus cəmiyyəti) 
              14.Əkinçilik naziri - X.Sultanov (müsavat) 
 
 
IV kabinə: 14.03.1919-22.12.1919 
 
1.Nazirlər Şurasının sədri və daxili işlər naziri - N.Yusifbəyli 
(bitərəf) 
2.Maliyyə naziri - Ə.Həsənov (bitərəf) 
3.Ticarət və sənaye naziri - A.Əminov (bitərəf) 
4.Xarici işlər naziri - M.Y.Cəfərov (müsavat) 
5.Yollar naziri - X.Məlikaslanov (bitərəf) 
6.Poçt-teleqraf naziri - C.Hacınski (sosialist) 
7.Hərbi nazir - S.Mehmandarov (bitərəf) 
8.Sosial-təminat naziri - V.Klenevski (Slavyan-Rus cəmiyyəti) 
9.Səhiyyə naziri - A.Dastakov (?) 
               10.Maarif və dini etiqad naziri - R.Kaplanov (əhrar) 
               11.Əkinçilik naziri - A.QardaĢov (əhrar) 
143 
 
12.Portfelsiz nazir - X.Amaspür (daşnaksütun) 
13.Dövlət müfəttişi - N.Nərimanbəyli (müsavat) 
14.Ədliyyə və əmək naziri - A.Səfikürdski (sosialist) 
15.Sonralar daxili işlər naziri - X.Xasməmmədov (müsavat) 
 
 
V kabinə: 24.12.1919 - 01.04.1920 
 
1.Nazirlər Şurasının sədri - N.Yusifbəyli (müsavat) 
2.Xarici işlər naziri - F.Xoyski - (bitərəf) 
3.Hərbi nazir - S.Mehmandarov (bitərəf) 
4.Daxili işlər naziri - M.H.Hacınski (18.02.1920-dən sonra M.Vəkilov) 
(birincisi əvvəl müsavat, sonra kommunist M.Vəkilov - müsavat) 
5.Ədliyyə naziri - X.Xasməmmədov (müsavat) 
6.Maliyyə naziri - R.Kaplanov (əhrar) 
7.Maarif və dini etiqad naziri - H.ġaxtaxtinski (05.03.1920-dən sonra 
N.ġahsuvarov, hər ikisi - ittihad) 
8.Əmək və əkinçilik naziri - Ə.C.Pepinov (sosialist) 
9.Yollar naziri, eyni zamanda ticarət, sənaye və ərzaq üzrə müvəqqəti nazir 
- X.Məlikaslanov (18.02.1920-dən sonra ticarət, sənaye və ərzaq naziri - 
M.H.Hacınski) 
10.Poçt-teleqraf naziri - C.Hacınski (sosialist) 
11.İctimai təminat və səhiyyə naziri - M.Rəfiyev (müsavat) 
12.Dövlət müfəttişi - H.Məmmədbəyov (ittihad). 
 
 
 
 
 
 
 
 
 
 
 
 
 
 
 
 
 
144 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
145 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
146 
 
MÜNDƏRĠCAT 
 
I HĠSSƏ 
 
Təqdimat 
Müəllif haqqında bir neçə söz  
Azərbaycan İstiqlal Mücadiləsinin xatirələri 
Ön söz 
Giriş 
Tarixdə Gəncə 
«Difai» partiyasının yaranmasının səbəbləri 
Gəncədəki mübarizə 
Gəncə Gənclər təşkilatının fəaliyyəti 
Möhtəşəm müsamirə 
Anarxiyanın doğurduğu hadisələr 
1917-ci il Böyük rus inqilabı 
Türkiyənin yardımını təmin etmək 
Qəzet icmalı 
Qafqaza dönüş 
              Beriya 
Azərbaycan Cümhuriyyətinin süqut olunmasının səbəblər 
Azərbaycan xalqının ənənələri 
İstiqlal dövründə hadisələr 
Təşəkkür məktubu 
ŞimaliQafqaz 
              Nəsib bəy Yusifbəyli 
Nəsib bəy haqqında başqalarından eşitdiklərim 
Nəsib bəylə son görüşlərim 
Nəsib bəy haqqında yazılan ən gözəl yazı 
Azərbaycan 
İstiqlal dövrü 
İstiqlal dövründəki hadisələr 
Gürcülərlə münasibətimiz 
Ermənilərlə münasibətimiz 
Böyük qardaşım Məmmədbağır ilə sondəfə görüşüb ayrılmağın  
Böyük xeyriyyəçi Hacı Zeynalabdin Tağızadə 
(xatirə dəftərindən bir yarpaq) 
Dərdləşmə 
Nağı Keykurun (1883-1967) 
İtkilərimiz: 
Nağı Keykurun (1883-1967) 
147 
 
II HĠSSƏ 
 
Əksinqilabçı ünsürlərin məsuliyyətdən kənarlaşdırılması 
Cümhuriyyətin Gəncə liderləri 
Nəsib bəy Yusifbəyli 
«Difai» partiyasının yaradılması 
Azərbaycan hökumətinin tərkibi 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
148 
 
Nağı Keykurin 
 
NAĞIBƏY ġEYXZAMANLININ 
XATĠRƏLƏRĠ 
VƏ 
ĠSTĠQLALĠYYƏT FƏDAĠSĠ 
 
 
 
 
 
Kompüter tərtibatçısı: Nübar Ġsmayılova 
 
Yığılmağa verilmişdir 05.06.2007 
Çapa imzalanmışdır 02.07.2007 
Kağız formatı 60x84 
H/h həcmi 11.25 
Tiraj 150 
 
 
 
 
 
 
 
 
 
 
 
 
Təknur MMC-nin mətbəəsində çap edilmişdir 
Ünvan: H.Cavid 31 
 
 
