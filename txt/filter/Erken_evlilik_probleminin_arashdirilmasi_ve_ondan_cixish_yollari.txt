1 
 
 
2 
 
 
 
RAUF MƏMMƏDOV 
 
Erkən evlilik probleminin araşdırılması 
 və ondan cıxış yolları 
 
 
 
 
Rauf Məmmədov. Erkən evlilik probleminin araşdırılması və ondan 
cıxış yolları 
Redaktor: Mubariz Goyuşlu. ―Muasir İnkişaf‖ İctimai Birliyinin  
sədri, layihənin rəhbəri 
Bakı, ―Servis AZ‖ MMC-nin mətbəəsi, 2018. 
İSBN 9789952404180 
 
 
 
 
 
 
 
 
 
 
 
 
 
Bakı-2018 
 
 
 
 
3 
 
Mündəricat 
 
Giriş.............................................................................................4 
Fəsil 1. Erkən evlilik tarixinin gender təhlili  
1.1. Qərbdə erkən evlilik tarixinin gender təhlili….................. 10 
1.2. SSRİ-də erkən evliliyin gender təhlili............................... 28 
1.3. Azərbaycanda erkən evliliyin gender təhlili...................... 32 
1.4. İslam dinində erkən evliliyə münasibət............................  60 
1.4.1. Qurani-Kərimdə həddi-buluğ (rüşd) səviyyəsi................62 
1.4.2. Talaq sürəsinin 4–cü ayəsinin şərhi ilə bağlı təhriflər....69 
1.4.3. Xanım Aişənin nikah yaşı ilə bağlı iftiralar....................70 
1.4.4. Hz. Fatimənin (ə.s) evlilik yaşı........................................73 
 
Fəsil 2.Erkən evliliyin müasir sosioloji tədqiqi 
2.1. Dünyada erkən evliliyin müasir statistikası.......................79 
2.1.1. Səhraaltı Afrikada erkən evlilik.................................... 81 
2.1.2.Orta Şərq və Şimali Afrikada erkən evlilik.................... 82 
2.1.3. Cənubi Amerika ölkələrində erkən evlilik......................88 
2.1.4. Asiya və Sakit okean bölgələrində erkən evlilik.......... 90 
2.1.5. Avropa və MDB ölkələrində erkən evlilik................... 93 
2.2. Azərbaycanda erkən evliliyin müasir vəziyyəti.............. 98 
 
Fəsil 3. Erkən evlilik: səbəb və nəticələr 
3.1. Erkən evlilik və gender bərabərsizliyi.......................... 110 
3.2. Erkən evlilik və təhsil problemləri.............................. 113 
3.3. Erkən evlilik və yoxsulluq problemləri....................... 118 
3.4. Erkən evlilik və mədəni stereotiplər..........................  120 
3.5. Erkən evlilik və cinsi yetkinlik problemləri............... 127 
3.6. Erkən evliliyin fəsadları...............................................138 
 
Nəticə və tövsiyyələr...........................................................145 
İstifadə olunan ədəbiyyat..................................................151  
4 
 
GİRİŞ 
Azərbaycanda gender bərabərliyi yanlız siyasi hadisə kimi deyil, 
həmçinin, bir mədəniyyət hadisəsi kimi azərbaycanlıların ictimai şüurunda 
yer tutub. Bu, Azərbaycanın XX əsrdə modernləşmə və gender bərabərliyi 
sahəsində əldə etdiyi uğurlarla bağlıdır. 
Ümummilli Lider Heydər Əliyev bu barədə belə demişdir: ―XX əsr 
Azərbaycan qadınlarının da həyatında çox əlamətdar olmuşdur. Əsrin 
əvvəllərində Azərbaycanda baş vermiş ictimai-siyasi proseslər, neft 
sənayesinin intensiv inkişafı qadınların maariflənməsində və ictimai 
həyatda iştirakına güclü impuls vermişdir. XX əsrin əvvələrində görülmüş 
tədbirlər nəticəsində qadınların hərtərəfli inkişafı üçün geniş üfüqlər 
açılmışdır. Qısa müddət ərzində qadınlar arasında savadsızlıq aradan 
qaldırılmış, onların təhsil səviyyəsi sürətlə yüksəlmişdir. Qadınlar pedaqoq, 
həkim, mühəndis və digər peşələrə sahib olmış, təhsil, elm və mədəniyyət 
sahəsində kişilərlə yanaşı ləyaqətlə təmsil olunmuşlar‖[93]. 
Azərbaycan Respublikasının Prezidenti İlham Əliyev gender 
bərabərliyi barədə bunları deyib: ―Gender bərabərliyi müasir dövrdə 
demokratik cəmiyyətin inkişafının və insan hüquqlarının qorunmasının 
əsas prioritetlərindən birini təşkil edir. Müstəqil Azərbaycan 
Respublikasında milli qanunvericilik qadınların hüquq bərabərliyini təmin 
edərək hər cür ayrı-seçkiliyin qarşısını almağa xidmət göstərir, gender 
məsələləri ilə bağlı dövlət siyasəti isə, qadınların bərabər imkanlarının 
gerçəkləşdirilməsinə yönəlmişdir. Azərbaycan təhsili və səhiyyəsində 
aparıcı mövqelər tutan qadınlarımız ölkəmizin siyasi, sosial və ictimai 
həyatının bütün sahələrində fəal iştirak etməklə, real gender bərabərliyinə 
nail olunması üçün öz qüvvələrini əsirgəmirlər‖ [107]. 
Birinci vitse-prezident Mehriban Əliyeva bu barədə deyir: ―Bu gün 
qadınlarımız idarəetmə, hüquq və məhkəmə sistemində təmsil olunur, 
ölkənin ictimai və siyasi həyatında fəal iştirak edirlər. Onlar ölkə üzrə 
məktəb müəllimlərinin 71, həkimlərin 61, elmi işçilərin isə 50 faizini təşkil 
edirlər. Bu yolu Azərbaycan qadını 90 il ərzində keçmişdir. Bütün bunlarla 
yanaşı, Azərbaycan qadını ailə dəyərlərinin qorunub saxlanması kimi 
mühüm bir sahədə də öz layiqli töhfəsini vermişdir. Şərq ilə Qərb 
5 
 
dəyərlərini özündə birləşdirən Azərbaycan, beləliklə, gender məsələsində 
də nümunə ola bilər‖ [32, 15-16].  
Ailə, Qadın və Uşaq Problemləri üzrə Dövlət Komitəsinin 
(AQUPDK) sədri Hicran Hüseynova Azərbaycanda erkənevlilik faktlarının 
digər dövlətlərlə müqayisədə çox az olduğunubildirib və qeyd edib ki, 
―İnsanlar özləri erkən nikaha qarşı çıxış etməyincə, rəsmi strukturların 
apardığı işlərin xeyri olmayacaq.‖ [108]. 
Azərbaycanda erkən evlilik ilə bağlı Ailə, Qadın və Uşaq 
Problemləri üzrə Dövlət Komitəsi (AQUPDK), Dövlət Statistika Komitəsi 
(DSK), gender problemləri ilə əlaqədar olan bir çox QHT-lər, problemi 
elmi müstəvidə araşdıran elmi idarələr (xüsusilə, AMEA-nın Fəlsəfə 
İnstitutu), gender və insan hüquqları ilə bağlı beynəlxalq təşkilatlar 
(UNİCEF) və əsərlərindən yararlandığımız Azərbaycanın dəyərli 
tədqiqatçıları (ədəbiyyat siyahısında olan)tərəfindən təqdim olunan elmi 
araşdırmalar, statistik məlumatlar ölkədə müvafiq problemlə bağlı 
mənzərəni görməyə müəyyən qədər imkan yaradır.  
Biz, bu və ya digər qurumlar tərəfindən təqdim edilən, həmçinin, 
bir çox beynəlxalqtədqiqatlardan istifadə edərək, ölkədə erkən evliliklə 
bağlı problemi müxtəlif aspektlərdə araşdırmağa çalışdıq. Problemin həm 
dünya, həm yerli səviyyədə müqayisəli şəkildə araşdırılması, həmçinin, 
onun mənşəyinintarixi dinamika müstəvisində ortaya qoyulması, səbəb və 
nəticələri daha aydın şəkildə görməyə şərait yaratmışdır. 
Erkən evlilik, bütün dünya üçün aktuallıq kəsb edən mühüm bir 
məsələdir. Çünki yetkinlik yaşına çatmamış ərə gedən qızlar normal tibbi 
xidmət almaq, təhsil almaq, işləmək, sərbəst hərəkət və seçim etmək 
hüququndan məhrum olurlar. Erkən evliliklər cəmiyyətdə yoxsulluğun və 
savadsızlığın artmasına, iqtisadi tənəzzülə şərait yaradır. UNİCEF Nepalda 
apardığı araşdırmada belə bir nəticəyə gəlmişdir ki, erkən evliliklər 
əhalinin sağlamlığına mənfi təsir göstərir, əmək məhsuldarlığını azaldır, 
yoxsulluğa səbəb olur.Buna görə də, erkən evlilik, BMT və digər 
beynəlxalq təşkilatların sənədlərində qadın, uşaq və insan hüquqlarının 
pozulması halı kimi dəyərləndirilir. 
1962-ci ildə BMT Baş Assambleyasının qəbul etdiyi ―Nikah 
bağlamağa razılıq, nikah yaşı və nikahların qeydiyyatı haqqında 
6 
 
konvensiya‖ya görə, BMT üzvü olan ölkələr qanuni yolla nikah üçün 
minimum yaşı müəyyən etməli, bu yaşdan əvvəl nikahın qarşısını almalı və 
məcburi nikahlara imkan verməməlidir. Bu konvensiya, dünyada erkən 
evliliklərin ortadan qaldırılması istiqamətində atılan ən mühüm addım idi.   
Ailə qurmaq üçün 18 yaş həddi, 1989-cu ildə Uşaq Hüquqlarına 
Dair Konvensiyada qəbul olunmuşdur. UNİCEF 18 yaşadək rəsmi və ya 
qeyri-rəsmi bağlanan nikahları gender bərabərliyinin, uşaq hüquqlarının 
pozulması halı kimi dəyərləndirmişdir. 
2013-cü ildə BMT İnsan Hüquqları Şurası uşaq, erkən və məcburi 
nikahlara qarşı qətnamə qəbul etdi və bu halı, uşaq hüquqlarının pozulması 
halı kimi dəyərləndirdi. 2014-cü ildə BMT-nın qadınların vəziyyəti barədə 
qəbul etdiyi sənəddə uşaq evliliklərinin ortadan qaldırılması zərurəti bəyan 
edildi.  
Azərbaycan Respublikasının Milli Məclisi 12 iyun 1992-ci ildə 
Uşaq Hüquqları Konvensiyasını və həmin ildə Qadınlara qarşı ayrı-
seçkiliyin bütün formalarının aradan qaldırılması haqqında Konvensiyanı 
ratifikasiya etmişdir. Azərbaycan,bütün inkişaf etmiş ölkələr kimi nikaha 
daxil olmaq üçün yetkinlik yaşını 18 olaraq təyin etmişdir. 
Milli Məclis 1998-ci ildə "Uşaq hüquqları haqqında" qanun qəbul 
etmişdir. 2012-ci ilin may ayında imzalanmış prezident fərmanı uşaq 
hüquqlarının müdafiəsi üçün məsul olan müxtəlif dövlət qurumlarının rolu 
və məsuliyyətini müəyyən etmiş və məsələnin tənzimlənməsi üçün Ali 
Şura təsis edilmişdir. 
Azərbaycan Respublikasının Ailə Məcəlləsinin 10-cu maddəsinə 
əsasən, Azərbaycanda nikah yaşı 18-dir.Azərbaycan Respublikası 
Konstitusiyasının ―Nikah hüququ‖ haqqındakı 34-cü maddəsinə əsasən hər 
kəsin 18 yaşdan başlayaraq könüllü razılıq əsasında və məcburiyyət 
olmadan  ailə qurmaq hüququ var. 18 yaşdan əvvəl nikah qurulması, uşaq 
hüquqlarının pozulması aktı kimi dəyərləndirilir. Çünki Uşaq Hüquqları 
Konvensiyasına görə, 18 yaşına çatmamış olan şəxs uşaq sayılır. 
Hər bir nikah, hüquqi aktdır. Hüquqdan kənarda nikah mövcud 
deyildir. 18 yaşdan aşağı olan evlilik həm beynəlxalq hüquqa, həm də 
Azərbaycan qanunvericiliyinə uyğun olmadığı üçün, onun―nikah‖ kimi 
səciyyələndirilməsi ziddiyyət təşkil edir.  
7 
 
Bir çoxları ―erkən nikah‖ anlayışının əsasında dini kəbinin 
dayandığını iddia edirlər. Dini kəbin, yalnız şəriət qanunları ilə idarə 
olunan ölkələrdə hüquqi statusa malikdir. Çünki bu ölkələrdə din dövlətdən 
ayrı deyil. Yəni, onlarda çıxarılan qərarlar həm dinə, həm də dövlətə 
aiddir. Bu baxımdan, şəriət qanunları ilə idarə olunan ölkələrdə dini 
kəbinin hüquqi statusu vardır. Çünki o, tərəflər arasında bağlanan nikah 
müqaviləsinin şərtlərinə, nikaha daxil olan tərəflərin hüquqlarına zəmanət 
verir.  
Dünyəvi qanunlarla idarə olunan ölkələrdə dini kəbinlərin heç bir 
hüquqi statusu yoxdur. Nikahın mahiyyəti, ona öz razılıqları ilə daxil olan 
qadın və kişinin qarşılıqlı vəzifələri, öhdəlikləri və məsuliyyətləri ilə bağlı 
hüquqlardan ibarətdir. Bu hüquqların təminatına əsas verməyən hər hansı 
bir  müqavilənin ―dini kəbin‖ adlandırılması doğru deyil. Çünki ―dini 
kəbin‖ bu hüquqları təmin etdiyi təqdirdə mənəvi-əxlaqi xarakter daşıya 
bilər. Yaxud, bu hüquqları təmin edən hər hansı bir dünyəvi nikah 
müqaviləsi də dərin mənəvi-əxlaqi keyfiyyətə malikdir. Bu məsələ, insan 
hüquqları ilə bağlıdır. Onun dini və dünyəvi olaraq müxtəlif formatlarda 
təqdim olunmasının heç bir mənası yoxdur. Azərbaycan da sekulyar dövlət 
olduğu üçün, burada dini kəbinlər yalnız rəmzi xarakter daşıyır.Bu 
zərurətdən çıxış edərək, biz, monoqrafiyada ―erkən nikah‖ anlayışını 
―erkən evlilik‖ anlayışı ilə əvəz etmişik.  
Azərbaycan Ailə Məcəlləsinə görə 18 yaşdan aşağı olan gənclər 
arasındakı evlilik qanun pozuntusudur. Lakin, bəzi ailə vəziyyətləri ilə 
bağlı üzürlü səbəblər olduqda (məsələn, onların valideynləri ağır, ölümcül 
xəstə olduqda, qız hamilə olduqda və s) nikaha daxil olmaq istəyən və 
nikah yaşına çatmamış şəxslərin yaşadıqları ərazinin müvafiq icra 
hakimiyyəti orqanı onların xahişi ilə nikah yaşının 1 ildən çox olmayaraq 
azaldılmasına (yəni, 17 yaşında nikaha daxil olmasına) icazə verə bilər. 
Erkən evliliyə daxil olan şəxslər cinayət məsuliyyətinə cəlb 
olunurlar. Azərbaycan Respublikasının Cinayət Məcəlləsinin 152-ci 
maddəsinə görə, 16 yaşına çatmayan şəxslə cinsi əlaqədə olma və ya 
seksual xarakterli digər hərəkətlər etmə3 ilədək azadlıqdan məhrumetmə 
ilə cəzalandırılır. 176 (1.1) maddəyə görə, qadını nikaha daxil olmağa 
məcbur etmə 2000 manatdan 3000 manatadək miqdarda cərimə və ya 2 
8 
 
ilədək, 176 (1.2) maddəyə görə, eyni əməllər nikah yaşına çatmayan şəxs 
barəsində törədildikdə 3000 manatdan 4000 manatadək miqdarda cərimə 
və ya 4 ilədək müddətə azadlıqdan məhrumetmə ilə 
cəzalandırılır.Azərbaycan Cinayət Məcəlləsinə erkən evliliyə məcburetmə 
maddəsinin əlavə edilməsindən sonra erkən evliliklərin sayında azalma 
olub. 
Niyə məhz 18 yaş? 
Şəxsiyyətin yetişməsində əsas rol oynayan tam orta təhsilin (11 
illik) yekunlaşması və vətəndaşlıq hüququnun əldə edilməsi məhz 18 yaşda 
olur. Müasir hüquqi dövlətlərdə təhsil və vətəndaşlıq kimi mühüm sosial 
məsələlər cəmiyyətin təməl sistemini təşkil edir və ictimai idarəetmə 
strategiyası bu sistem üzərində bərqərar olur.  
Digər tərəfdən, erkən evlilik, gənclərin təhsil almaq imkanlarını və 
vətəndaşlıq hüquqlarını məhdudlaşdırdığı, qızların və onların dünyaya 
gətirdiyi uşaqların sağlamlığını ciddi təhlükə altına aldığı, sosial-mədəni 
inkişafa və milli genofonda mənfi təsir göstərdiyi üçün, həm dövlət, həm 
də vətəndaş üçün arzuolunmaz haldır. Bu baxımdan, həddi-buluğ 
səviyyəsinin konkret 18 yaş həddində müəyyənləşməsi, cəmiyyətin 
sistemli strateji inkişafına xidmət edir. Bu yaş həddinin 16-15 yaşa 
endirilməsi ictimai idarəetmə sistemində müəyyən problemlərin ortaya 
çıxmasına və cəmiyyətin strateji inkişafına mənfi təsir göstərir.  
Nikah yaşının 18 yaşdan aşağı olması yalnız ictimai idarəetmə 
sistemində problemlərin ortaya çıxması ilə məhdudlaşmır. Bu, həmçinin, 
şəxsiyyətin formalaşmasına mənfi təsir göstərir. Çünki tibbi araşdırmalar 
göstərir ki, qızların və oğlanların orta fizioloji-psixoloji həddi-buluğ dövrü 
təqribən 18 yaşdır. Bu yaş həddindən bir qədər əvvəl və ya gec yetkinlik 
yaşına çatmış gənclər çoxluq təşkil etmirlər. Bu, onların nikaha 18 
yaşından əvvəl daxil olmasına əsas vermir. Çünki həddi-buluğ dövrü yalnız 
fizioloji-psixoloji amillərlə deyil, həmçinin, təhsilin və vətəndaşlıq 
hüququnun əldə edilməsi ilə müəyyənləşir. Vətəndaşlıq hüququ olmayan 
şəxsin nikaha daxil olmaq hüququ yoxdur. Yaxud, təhsil almaqdan 
məhrum olan insanın cəmiyyətdə özünü işlə təmin etmək imkanları xeyli 
məhduddur. Deməli, erkən evlilik, şəxsiyyətin insan hüquqlarının 
9 
 
pozulmasına və onun istismar olunmasına şərait yaradan qeyri-qanuni 
aktdır.   
BMT-yə üzv ölkələr gender bərabərliyinin və insan hüquqlarının 
qorunması ilə bağlı öz üzərlərinə müəyyən öhdəliklər götürüblər. Bu 
öhdəliklərin yerinə yetirilmə səviyyəsi, həmin ölkələrin modernləşmə, 
gender bərabərliyi səviyyəsinə adekvatdır. 
Erkən evliliklər, əksər hallarda qanunvericiliyə baxmayaraq, yerli 
kültürlərin neqativ amilləri kimi ortaya çıxır. Dünyada çox yayılan qeyri-
rəsmi evliliklər arasında erkən evliliklər xüsusi yer tuturlar.  
Azərbaycanda da qeyri-rəsmi evliliklər arasında erkən evliliklərin 
payı az deyil. Onlar, SSRİ-nin süqutundan sonra kənardan və daxildən 
gələn sosial-mədəni təsirlərlə artmışdır. Azərbaycanda qanun çərçivəsində 
və maarifləndirmə istiqamətində aparılan tədbirlər nəticəsində problem 
xeyli şəkildə ortadan qalxmışdır. Bu sahədə ölkə rəhbərliyinin, AQUPDK-
nin, hüquq mühafizə orqanlarının, bir çox QHT-nin böyük rolu olmuşdur. 
Lakin, problem hələ də mövcuddur. Onun ortadan qaldırılması 
istiqamətində ictimai fəaliyyətlərin artırılmasına və tənzimlənməsinə 
ehtiyac var. Bu monoqrafiyanın yazılması da, problemin həlli 
istiqamətində atılan addımlardan biri kimi dəyərləndirilə bilər.       
10 
 
FƏSIL 1. ERKƏN EVLİLİK TARİXİNİN  
GENDER TƏHLİLİ 
1.1. Qərbdə erkən evlilik tarixinin gender təhlili 
Erkən evlilik məsələsi XX əsrədək dünyanın təqribən hər yerində 
mövcud olmuş və adi bir sosial normaya çevrilmişdir. Dünyanın XX 
əsrədək olan tarixindən buna kifayət qədər misal göstərmək olar. XIX 
əsrdən Avropada intensivləşən modernləşmə prosesləri, tədricən ənənəvi 
cəmiyyətin dəyərlərinin ortadan qalxmasına və onların yeni liberal 
dəyərlərlə əvəz olunmasına şərait yaratdı. Lakin, cəmiyyət nə qədər 
müasirləşsə də, öz köhnə ənənələrindən tamamilə qurtula bilmir. Bu 
baxımdan, müasir cəmiyyətlərdə də keçmişdən gələn ənənələr bu və ya 
digər şəkildə yaşayır.  
Modernləşmə proseslərindən kənarda qalan regionlarda orta 
əsrlərdən gələn ənənələr bu günədək davam edir. Buna görə də, 
müasirləşməyən və inkişaf etməyən ənənəvi cəmiyyətlər üçün erkən evlilik 
sosial normativ qismində iştirak edir. Bu cəmiyyətlər sosial həyatlarını 
ənənəvi stereotiplər, adət-ənənələr çərçivəsində yaşayır və onu yeganə 
mövcudiyyət forması kimi qorumağa çalışırlar. Bu stereotiplərin ortadan 
qalxması, bu cəmiyyətləri idarə edən dini-siyasi elitanın maddi maraqlarına 
ziddir. Bunu, bu gün erkən evliliyin yüksək səviyyədə olduğu cəmiyyətlərə 
aid etmək olar.  
Qədim Şərq ölkələrində, Yunanıstan və Romada erkən evlilik 
müsbət bir hal kimi təşviq olunurdu. Bu ənənə, Qərbdə modernləşmə 
dövründən sonra tədricən ortadan qalxsa da, modernləşmə prosesindən 
kənarda qalan əksər Şərq ölkələrində hələ də davam etməkdədir.   
Qədim və orta əsrlərdə əhalinin (xüsusilə kişilərin) orta ömür 
müddəti 40-45 idi. Qadınlar da tez vəfat edirdilər. Çünki dünya əhalisinin 
yaşayış səviyyəsi çox aşağı idi. Sonsuz müharibələr, tibbi xidmətin 
olmaması, qida çatışmamazlığı kimi amillər ölüm səviyyəsinin artmasına 
səbəb olurdu. Qəbilələrin, tayfaların, dövlətlərin maddi təminatı və hərbi-
müdafiəfunksiyası kişilərin üzərinə düşürdü. Müharibələrdə kütləvi şəkildə 
qırılan kişi əhalisinin sayının artırılmasına ehtiyac duyulurdu. Əks 
təqdirdə, vergilərin verilməsi, maddi təminat məsələsi və hərbi-müdafiə 
11 
 
mexanizmi iflas etməli idi. Bu şərtləri layiqincə yerinə yetirən qəbilə və 
tayfa başçıları cəmiyyətdə və dövlətdə xüsusi statusa malik olurdular.  
Qadınların əsas funksiyası, cəmiyyətin iqtisadi və hərbi-müdafiə 
mexanizmi təmin edən oğlan uşaqlarını dünyaya gətirmək və onları 
böyütmək idi. Yəni, bu patriarxal cəmiyyətlərin əsas strateji hədəfləri fiziki 
güclü kişi nəslinin yetişdirilməsini təmin etmək idi. Bunun üçün, qızlar 
erkən ərə verilməli, çoxlu uşaq dünyaya gətirməli və onları fiziki sağlam 
şəkildə böyütməli idilər. Bu gender rollarını layiqincə yerinə yetirə 
bilməyən qadınlar (sonsuz, ancaq qız övladı olan) cəmiyyətdə səbəbindən 
asılı olmayaraq (sonsuzluğun səbəbi kişi olduğu təqdirdə 
belə),diskriminasiyaya məruz qalırdılar. Övladı olmayan və ya oğlu 
olmayan kişilər isə, qınaq obyektinə çevrilir, sosial statusu aşağı düşürdü. 
Onlar ilk növbədə qəbilə və ya tayfanın ağsaqqalı (həmçinin, onun 
yardımçısı olan ağbirçəyin) tərəfindən töhmət edilirdi. Belə durumlarda 
məişət zorakılığı, kişilərin təkrar evlənməsi və çoxarvadlılıq halları artırdı. 
Boşanmalar qəbilələrarası, ailələrarası münaqişələrə səbəb ola 
bilərdi. Çünki qəbilə başçıları öz sosial statuslarını itirməmək və patriarxal 
ləyaqətlərini (namus və şərəflərini) qorumaq üçün, belə halların baş 
verməsinə yol vermirdilər. Hətta, vəhşi qəbilələrdə qadınları və qız 
uşaqlarını öldürür, onları qul kimi satır və ya borc əvəzi ödəyirdilər 
(cahiliyyə dövrünün ərəbləri kimi).Çünki ―ər evi, gor evi‖stereotipi qadının 
ər evində öldürülməsini, boşanıb evə qayıtmasından daha məqsədəuyğun 
hesab edirdi. Qədim və orta əsr dünyasında erkən evliliklərin əsasında bu 
amillər dayanırdı.  
Erkən evliliyin təməlində dayanan patriarxal adət-ənənələr 
stereotipləşən kültür kodları vasitəsilə nəsildən-nəsilə ötürülürdü. Onlar, 
cəmiyyətdə davranış normalarını formalaşdırır və onu idarə edirdi. Əksər 
insanlar da bunun normal olduğunu düşünürdülər (və ya düşünürlər). 
Halbuki, bu, insan hüquqlarının ən kobud pozulması halı idi. İlahi dinlərin 
gəlişinin əsas səbəblərindən biri də bu idi.  
Bütün ilahi dinlər öz ilkin variantında, yəni, ilahi vəhyləri insanlara 
çatdıran peyğəmbərlərin dövründə qadın azadlığı məsələsini gündəmə 
gətirmişlər. Əslində, bütün peyğəmbərlər monarxiya rejimlərinə qarşı 
çıxan inqilabçılar kimi ilk feministlər olmuşlar. Dünya tarixində ən böyük 
12 
 
feminist inqilab VII əsrdə Muhəmməd Peyğəmbər (s.ə.s) tərəfindən həyata 
keçirilmişdir. Bu fenomen indiyədək tədqiq olunmamışdır. 
Lakin, bütün peyğəmbərlərin vəfatından sonra, onların təlimləri 
təhrif olunmuş və başqa istiqamətə yönəldilmişdir. Qurani-Kərim bir 
mənbə kimi sabit qalsa da, onun təfsiri məsələsi əksər hallarda təhrif 
edilmiş, sonradan əlavə olunan çoxsaylı hədislər müsəlmanların fikirlərinin 
yanlış istiqamətə yönəlməsinə səbəb olmuşdur. Bu gün, bir neçə variantda 
İslam dini kimi ortaya çıxan fenomenlərin Peyğəmbərin İslamı ilə əlaqəsi 
çox zəifdir.  
Bunları kim etmişdir? 
Artıq bəhs etdiyimiz kimi, gender stereotiplərində, patriarxal 
kültürdə yaşayan arxetiplər və bu hiyerarhik arxetipləri cəmiyyətdə 
qoruyub saxlayan bir çox dini-siyasi elitalar sərt patriarxal sistemin 
qorunub saxlanılmasında maraqlı olmuşlar. Çünki aşağıdan yuxarıya doğru 
hiyerarhik şəkildə qurulan bu patriarxal piramida insanların istismarı 
üzərində bərqərardır. Qadını istismar etmədən onun mövcud olması 
mümkün deyildir. Niyə? 
Piramida sistemi, verginin və hərbi-müdafiə mexanizminin 
üzərində dayanır. Vergi ödəyicisi və hərbi mükəlləfiyyət daşıyıcısı 
kişilərdir. Onların sayının çox olması və fiziki sağlamlığı dövlətin 
(qəbilənin, tayfanın) gücünü artırır.  Dövlət, onların əməyini və fiziki 
gücünü istismar etmək üçün, ilk növbədə qadını istismar etməlidir. Qadın, 
erkən yaşlardan təkrar istehsala (uşaq dünyaya gətirməyə) və onun fiziki 
tərbiyəsinə cəlb olunmaqla, hakimiyyət piramidası üçün itaətkar kişi 
qulları yetişdirir və özü də erkən yaşlardan təkrar istehsal maşınına 
çevrilir.Təsəvvür edin ki, birdən bu istehsal maşını işləməkdən imtina edir. 
Onda nə baş verir???Yaxud, təsəvvür edin ki, bu qadınlar yaxşı təhsil alıb 
azad insanlar kimi ərə gedir və azad, zəkalı bir nəsil yetişdirirlər. Bu nəsil, 
piramidanın mahiyyətini təşkil edən mexanizmi anlayır və ona tabe 
olmaqdan imtina edir. Onda nə baş verir???   
Deməli, qadınların erkən evliliyi və təhsildən yayınması, monarxiya 
sisteminin iyerarxik patriarxal piramidasının başında dayanan dini və siyasi 
elitanın siyasi-iqtisadi mənafeyinə xidmət etmişdir. Məhz, onlar qadınların 
azadlığı və təhsil alması uğrunda mübarizə aparan peyğəmbərlərin dinlərini 
13 
 
və fikirlərini təhrif etmiş (onların ―davamçıları‖ bu gün də eyni işi 
görürlər), insanları dini-siyasi və ya sosial-siyasi ideologiyalarla öz təsiri 
altında saxlamağa çalışmışlar.Bunları bəşəriyyət tarixində bir neçə nümunə 
ilə müşahidə etmək olar: 
Qədim dünyanın ən nəhənglərindən olan Roma imperiyasının 
cəmiyyət tarixini iki qismə bölmək olar: e.ə. I əsrədək olan dövr və ondan 
sonrakı dövr.   
1. Qədim Roma e.ə. I əsrədək olan dövrdə qlobal bir imperiyaya 
çevrilməsə də, artıq güclü bir respublika dövləti kimi tanınmışdır. Onun 
vətəndaşları öz vətənpərvərlik, konservativlik, patriarxallıq və 
kollektivçilik dəyərləri ilə seçilirdilər. Roma hüququndaqızlar üçün 
yetkinlik yaşı 12, oğlanlar üçün 14 təyin olunmuşdur. Adətən, Qədim 
Roma və Yunanıstanda qızlar erkən ərə gedir və adətlərə görə, toydan 
əvvəl məbədə gedərək öz oyuncaqlarını və paltarlarını tanrılara qurban edir 
və öz uşaqlıqları ilə vidalaşırdılar. Qızlara öz valideynləri pul və ya mal 
qismində cehiz verirdilər (bu, daima qızın şəxsi mülkiyyəti hesab 
olunurdu). Dövlət də məbədi, ideoloji olaraq erkən evlilik qurumunu, 
bakirəliyi, qadın itaətkarlığını, onun mütləq sədaqətini dəstəkləyirdi. 
İmperiyanın yerlərdə olan güclü patriarxal tayfa və ittifaqları da bu 
dəyərlərin qorunmasına xidmət edirdilər. Seneka yazırdı ki, nəslin və ya 
tayfanın başçıları himayələrində olan gəncləri onların istəklərininəzərə 
almadan, siyasi-iqtisadi maraqlarından dolayıistədikləri ilə evləndirir 
(hətta, böyük yaş fərqi ilə) və istədiyi vaxt boşandırırdılar. Evlənənlər bir-
birinin üzünü yalnız toyda görürdülər [115]. 
Qədim Romada kişilər öz qadınlarına yalnız çox uşaq dünyaya 
gətirən və ailə-ev işləri ilə məşğul olan məxluqlar kimi baxırdılar.Bir 
tərəfdən, istəksiz evliliklər, ailə cütlüyünün emosional yaxınlığına mane 
olurdu, digər tərəfdən, Roma adətləri qadınları şəhvət obyekti kimi 
dəyərləndirməyi qeyri-etik sayırdı. Roma ənənələri, bir 
tərəfdən,nəsilartırma fövqündə ər-arvad arasındakı cinsi münasibətləri 
qeyri-etik sayır, digər tərəfdən, cəmiyyətdə zinanın qarşısını alırdı. Bu 
adətlər, qadın və kişilərin cinsi tələbatlarının ödənilməsini 
məhdudlaşdırırdı. Mövcud durum, kişilərin qadınlarla nikahdankənar cinsi 
əlaqəsinə də məhdudiyyətlər qoyurdu. Cəmiyyətdə kişilərin xəyanəti 
14 
 
mümkün olduğu halda, qadınların xəyanəti ölümlə nəticələnirdi. Sosial 
normalar qadınlardan öz ərlərinə münasibətdə mütləq sədaqət tələb edirdi. 
Lakin, bakirəlik ənənəsi və qadınları zina etməyə qoymayan adətlər, 
kişilərin də zina etmək imkanlarını məhdudlaşdırırdı. Belə bir durumda, 
həm qadınlar, həm də kişilər arasında gizli və açıq homoseksual ənənələr 
formalaşmağa başladı. Roma hüququ iə təsbit olunan konkubinat nikahı da 
bunun qarşısını ala bilmədi.
1
 
Qədim Romada (xüsusilə, Yunanıstanda) oğlan uşaqlarının (əsasən 
12-20 yaşarası) cinsi həzz obyekti kimi istifadə olunması adətitədricən 
genişləndi. Roma şəhərlərində evli kişilərin oğlan uşaqları ilə açıq şəkildə 
cinsi əlaqəyə girməsi sosial normativə çevrilirdi.
2
 Cəmiyyətdə 
homoseksual münasibətlərin kütləviləşməsi qadınlara olan cinsi marağı 
daha da azaltdı. Bu, qadınlararası cinsi münasibətlərin (lesbia) və 
fahişəliyin (hetera) artmasına şərait yaratdı. Cəmiyyətdə evdar qadınlara 
deyil, yalnız oğlan uşaqlarına və fahişələrə tələbat yarandı. Bunlar, 
cəmiyyətdə bir tərəfdən homoseksuallığın, fahişəliyin artmasına, digər 
tərəfdən, kişilərin ailəyə, subayların evlənməyə, ailələrin dağılmasına, 
qadınların uşaq doğmağa maraqlarının azalmasına səbəb oldu. Xüsusilə, 
şəhərlərdə varlı və orta təbəqə nümayəndələri arasında bu hallar daha geniş 
yayılırdı. Seneka Romada bir ildə bir neçə dəfə ərə gedən varlı ailələrin 
qadınları barədə yazırdı ki, ―onlar ərə getmək üçün boşanır, boşanmaq 
üçün ərə gedirdilər.‖ [115]. 
Bu dövrdə böyük patriarxal ailələrdə ailə başçıları öz oğullarından 
birini özlərinə varis təyin edirdilər. Onun digər oğulları isə, mülki 
varislikdən məhrum olur və ya oğulluqdan məhrum edilirdilər. Bu isə, 
onların ailə üzərindəki məsuliyyətini ortadan qaldırır, boşanmalara, 
subaylığın artmasına, təbii artımın azalmasına səbəb olurdu. Həmçinin, bu 
                                                          
1
Roma hüququnda olan konkubinat nikahı kişilərin yoxsul təbəqədən olan subay 
qadınlarla cinsi münasibət qurmasına icazə verirdi. Bu nikah, qadına heç bir hüquq 
verməyən müvəqqəti nikah idi. Bu nikahdan doğulan uşaq varislik hüququna malik 
deyildi. Qadın və kişi öz məşuqəsini istədiyi vaxt dəyişə bilərdi[97].  
2
Bu adət, Yunanıstanda, Krit adasında da geniş yayılmışdı. Aristotel, öz 
dövründə bu adətin yayılma səbəbini, təbii artımın qarşısının alınması məqsədi daşıdığını 
bildirirdi [34].  
15 
 
proseslər, qadınların sərbəstliyini artırırdı. Çünki onlar, əvvəlki kimi erkən 
ərə getmir, uşaq doğmur və vaxtlarının əksər hissəsini özlərinə sərf 
edirdilər. Artıq, şəhərlərdə böyük patriarxal ailələrin parçalanması 
prosesinin qarşısını almaq mümkün deyildi. Çünki müəyyən maraqları bir-
biri ilə uzlaşdıran mürəkkəb iyerarxik və piramidal bir şəbəkə-sistemin 
varlığını təmin edən erkən evlilik qurumu tənəzzül etmiş və onun ağırlığı 
altında əzilən məzlum qadınlar azad olmuşdular.  
E.ə. I əsrin əvvəllərində artıq əvvəlki Roma cəmiyyəti yox idi. O 
dövrdə, kollektiv dəyərlər individual dəyərlərlə əvəz olundu. İnsanların 
dövlətə və məbədə inamı qalmamış, ənənəvi ideallar onlar üçün 
əhəmiyyətini itirmişdi. İnsanların öz şəxsi mənafeləri ön plana çıxmış və 
əxlaqsızlıq sosial normaya çevrilmişdi. Bu cəmiyyəti idarə etməyin yalnız 
bir yolu qalmışdı: maddi bolluq və şou. Şəhərlərdə qladiator döyüşü 
səhnələri, teatrlar, incəsənət nümunələri, israfçılıq, saysız-hesabsız 
bordellər, əyyaşlıq ictimai şüuru idarə etməyin yeni bir formasına çevrildi.     
Yuli Sezarın öldürülməsindən sonra hakimiyyətə gələn oğulluğu 
İmperator Oktavian Avqust (yaşadığı dövr: e.ə. 63 - b. e. 19) çıxış yolu 
kimi, çoxuşaqlı ailələri mükafatlandırmaq, subayları isə, cəzalandırmaq 
istiqamətində fərmanlar çıxardı. Çünki təbii artım səviyyəsi ciddi şəkildə 
aşağı düşmüşdü. Əslində, Avqust anlamışdı ki, qadınların patriarxal 
sistemdən qurtulması və azad olması, imperiyanın süqutunu yaxınlaşdırır. 
O, doğuşun səviyyəsini artırmaq istəyən senzor Kvint Metellanın sözlərinə 
istinad edərək bildirirdi ki, qadınlar dövlətin varlığını təmin edən ―zəruri 
şər‖dirlər [115]. 
Oktavian Avqust anlamışdı ki, artıq əvvəllər olduğu kimi, qadınları 
patriarxal ailələrin himayəsində istismar etmək mümkün deyildir. Çünki 
ailə qurumunun özü tənəzzül etmişdir. Buna görə də, o, qərara gəldi ki, 
nikah qurumu ənənəvi olaraq ailə başçısı olan kişinin deyil, dövlətin 
himayəsinə keçirilsin və respublika quruluşu formal şəkildə saxlanaraq, bu 
təməl üzərində quldarlıq və hərbi diktatura sistemi (prinsipat) yaradılsın. 
İmperator, cəmiyyətdə nüfuzu aşağı düşən məbədin funksiyalarını öz 
üzərinə götürərək, özünü tanrı elan etdi. Beləliklə, həm dövlət,həm də tanrı 
olan imperatorun əmrləri mütləq xarakter aldı. Oktavian Avqust kişi və 
qadınlar üçün nikahı zəruri elan etdi və boşanmalara qarşı çıxdı. Yeni 
16 
 
siyasi sistemdə artıq insanlarınevlilik yaşı 20-25 yaşdan yuxarı qalxdı. 
Lakin, şəhərlərdən fərqli olaraq, əyalətlərdə mövcud olan patriarxal ailələr 
daxilində erkən evlilik adəti davam etdi.  
Oktavian Avqustdan sonra hakimiyyətə gələn Roma imperatorları 
da (Kaliqula, Neron və s.) ənənəvi tanrıları (Yupiter, Mars) təhqir edərək, 
özlərini tanrı elan etdilər. Onlar ənənəvi normaların əksinə olaraq, öz 
bacıları ilə evlənir və ifrat əxlaqsızlıq nümayiş etdirirdilər. Bu normalar ali 
təbəqədən orta təbəqəyə qədər sirayət edir və tədricən bütün cəmiyyətə 
yayılırdı. 
Roma imperiyası IV-V əsrlərdə ölkəyə axışan varvarlar (romalıların 
deyimi ilə), ölkə daxildə məskunlaşan immiqrant qullar və xristianlığı 
qəbul edən yoxsul əhali tərəfindən zəbt edildi. Onlar, bu gün Romada 
yaşayan əksər əhalinin ulu əcdadlarıdırlar. Roma tarixi bizə belə bir ibrət 
verir ki, qadın və uşaq hüquqlarının pozulduğu cəmiyyətlər iflasa 
məhkumdurlar.  
 
*** 
Katolik kilsəsi Roma hüququnda olduğu kimi, qızlar üçün yetkinlik 
yaşını 12, oğlanlar üçün 14 təyin etmişdir. Bu, 1917-ci ilədək belə davam 
etmişdir.Erkən evlilik ənənəsinin Avropada kilsə tərəfindən davam 
etdirilməsi, xristianlığın bu cür evlilik tərəfdarı olduğunu göstərmirdi. 
Çünki kilsə, XII əsrdən başlayaraq gizli şəkildə Roma hüququna qarşı 
çıxmağa başlayırdı. Bu dövrdə Roma hüququna zidd olaraq katolik kilsə, 
12 yaşında qızlara və 14 yaşında oğlanlara atalarının icazəsi olmadan 
sərbəst (hətta məxfi) nikaha daxil olma hüququ verdi.  
Nəyə görə kilsə bu addımı atmışdır? 
Burada əsas məqsəd, Avropada hakimiyyəti tədricən öz əlinə almaq 
və yerlərdə ruhanilərin hakimiyyətinə əsaslanan teokratik sistemi qurmaq 
idi. Bunun üçün, Avropada olan böyük patriarxal ailələrin və onun 
üzərində qurulan monarxiyaların özünə tabe etdirilməsi gərəkirdi.Katolik 
kilsə, Şərqi Romada monarxiyanı dəstəkləyən ortodoks kilsədən fərqli 
olaraq, teokratik rejimin tərəfdarı idi. Bunun üçün, nikah qurumuna 
nəzarəti ələ almaq və valideynlərin icazəsi olmadan evlənənlərin sərbəst 
nikaha daxil olma hüququnu təmin etmək lazım idi. Kilsə, nikahı sirli-ilahi 
17 
 
bir akt kimi dəyərləndirməklə, nikah qurumunu öz himayəsi altına aldı. Bu 
yolla, böyük ailələri parçalayaraq, nuklear-monoqam ailələrin artmasına 
şərait yaratdı. Kilsənin kanonik hüququ çərçivəsində qəbul edilən qərarlar 
(övladlığa götürməmək, boşanmamaq, təkrar nikaha və çoxevliliyə yol 
verməmək, qohumlararası evliliyə son qoymaq) böyük ailənin 
parçalanmasına və zəifləməsinə xidmət etdi.       
Xristianlığı qəbul edən avropalılar tədricən böyük ailənin ənənəvi 
hakimiyyətindən uzaqlaşaraq kilsənin hakimiyyətinə tabe olurdular. Bunun 
nəticəsində böyük ailələrin geniş təsərrüfatları kiçik təsərrüfatlara 
bölünürdü. Bu təsərrüfatlarda artıq ata, ana, övladlar, bəzən baba və 
nənədən ibarət kiçik nuklear-monoqam ailələr meydana çıxırdı (XII-XIII 
əsrlər). Bu yolla, orta əsr Avropasında katolik kilsə siyasi hakimiyyəti öz 
əlinə aldı və bir çox krallıqları öz təsiri altında saxladı.  
Kilsə, Avropada öz siyasi hakimiyyətini gücləndirəndən sonra da 
erkən evlilik ənənəsini ortadan qaldırmadı. Çünki bu ənənə bir zamanlar 
böyük ailələrin sosial-iqtisadi gücünü artırırdısa, sonralar səlib yürüşləri 
həyata keçirən kilsənin də hərbi gücünə təkan verdi. Artıq, erkən evlilik 
nəticəsində artan əhali kilsənin ―ilahi məqsədləri‖ naminə vuruşurdu.     
Vatikan ilə yanaşı, erkən evlilik ənənəsi katolik kilsənin 
himayəsində olan Avropa ölkələrində və digər yerlərdə davam etmişdir. 
XII əsrdə Avropada kanonik hüququn banilərindən olan hüquqşünas 
Qrasian bildirirdi ki, nikah üçün yetkinlik çağı 12-14 yaş arasındadır. Ona 
görə, nikah üçün razılıq 7 yaşında alına bilərdi. Bu razılıq, tərəflərdən biri 
ilə yetkinlik çağınadək pozulmayıbsa, 12 yaşında qıza nikah bağlanırdı 
[41]. 
Avropada həmçinin, 12 yaşadək də nikahlar bağlanırdı. Bu nikahlar 
yalnız aşağı və orta təbəqə nümayəndələri arasında deyil, həmçinin, ali 
təbəqə arasında da olurdu. Məsələn, 1180-ci ildə 15 yaşlı kral Filip-Avqust 
10 yaşlı İzabella ilə evlənmişdir. Fransa kralı IX Lüdovik 1234-cü ildə 
gənc yaşında 13 yaşlı Marqarita ilə ailə həyatı qurmuşdur. IV Filip 17 
yaşında 11 yaşlı Janna ilə evlənmişdir. Belə misalların sayı çoxdur.  
Katolik kilsəsi orta əsr Avropasında Qədim Romadan gələn 
əxlaqsızlıq ənənəsinin qarşısını nəinki aldı, hətta, onun inkişafı üçün yeni 
şərait yaratdı. Avropanın əksər yerlərində keşişlərə və zadəganlara aid olan 
18 
 
çoxsaylı əxlaqsızlıq yuvalarından gəlirlər əldə olunurdu. Cəmiyyətdə 
xəyanət, nikahdankənar doğuşlar, boşanmalar, əxlaqsızlıqlar normativə 
çevrilirdi.Lakin, qədim Romadan fərqli olaraq, orta əsr Avropasında kilsə 
etikası, antik estetikanı və homoseksual münasibətləri qadağan etmişdir.  
Kilsəyə görə, monastırın ruhani həyatının fövqündə olan dünyəvi 
həyat sahəsi şər meydanı idi. Monastırın daxilində ailə həyatı olmadığı 
üçün, ailə qurumu da kilsənin ideal həyat fəlsəfəsinə zidd idi. Kilsə, bütün 
bu şərlərin mənbəyini qadında axtarırdı. Çünki orta əsr kilsə mənbələrinin 
hamısı Yevanı (Həvva)Adəmi yoldan çıxaran və iblis ilə əməkdaşlıq edən 
şeytani bir məxluq hesab edir və günahların varisliyi prinsipinə inanaraq, 
qadınları şər qüvvə hesab edirdi. Bu baxımdan, kilsə, qadınların müqəddəs 
kitaba yaxınlaşmasına qadağa qoyurdu. Dolayı yolla, kilsə ailə qurumuna 
qarşı çıxır və onu şər hesab edirdi. Bu ənənənin ilkin xristianlıqdan deyil, 
qədim Roma ənənələrindən gəldiyini düşünürük. Çünki vaxtilə romalı 
senzor Kvint Metella da qadınları dövlətin varlığını təmin edən ―zəruri şər‖ 
hesab edirdi [115]. 
Katolik kilsə üçün dünyəvi dövlət şərdirsə, onun varlığını təmin 
edən qadın (―zəruri şər‖) daşərin mənbəyi idi. Buna görə də, kilsənin 
hakimiyyəti altında olan cəmiyyətdə qadının hüququndan danışmaq 
mümkün deyildi. Bu cəmiyyətdə əvvəllər olduğu kimi, qadınlar 12 yaşadək 
ərə verilir və ya konkubinat nikahları ilə fahişəliyə cəlb olunurdular. 
Bakirəlik şərti ilə ərə gedən qızlardan itaət, mütləq sədaqət, çoxlu uşaq 
dünyaya gətirmək tələb olunur və onlara heç bir mülkiyyət hüququ 
verilmirdi. Qadının ruhu kilsənin, bədəni ərinin hakimiyyəti altında idi. 
Kilsə, kişiyə qadını döymək və istədiyi kimi cəzalandırmaq hüququ verirdi.  
Orta əsr Avropasında sosial-mədəni sistem elə formalaşmışdır ki, 
qadının erkən ərə getməkdən başqa çıxış yolu qalmamışdı. Çünki 15-16 
yaşdan yuxarı ərə getməyən qızlar evdə qarımışlar kimi cəmiyyətin qınağı 
ilə üzləşirdi, digər tərəfdən, onların cəmiyyətdə fahişəlik etməkdən başqa 
işləyib qazanmaq imkanları çox məhdud idi. Bir yol qalırdı – monastır. 
Lakin, monastırlar da yoxsul qadınları qəbul etmək istəmirdilər. Yəni, 
gender bərabərsizliyinə əsaslanan sosial mühit, qadınlar üçün bir yol 
seçmişdir: maksimum 15 yaşadək ərə getmək. Ərə getdikdən sonra uşaq 
dünyaya gətirə bilməyən qadınlar ailədaxili diskriminasiyaya məruz alır və 
19 
 
təhqir olunurdular (əgər günahkar kişi olsa belə). Bu qadınların zina etmək 
imkanları da məhdud idi. Çünki bir tərəfdən, sərt ictimai patriarxal nəzarət 
və ağır cəzalandırma mexanizmi, digər tərəfdən isə, evli qadınlar üçün 
nəzərdə tutulan ―bakirəlik kəməri‖ buna imkan vermirdi. Qadın və kişilərin 
bərabərliyi prinsipi ailədə və cəmiyyətdə anormal bir hal kimi qəbul 
edilirdi.   
Səlib yürüşlərindən sonra XIII-XIV əsrlərdə Avropa cəmiyyətində 
kişilərin qadınlara baxışları qismən dəyişdi. Çünki bu döyüşlərdə kütləvi 
şəkildə məhv olan kişilərin qadınları onların mülkünə sahib çıxdı və öz 
zəhmətləri ilə övladlarını böyüdüb boya-başa çatdırdılar. Onların tərbiyəsi 
altında yeni bir kişi nəsli yetişdi. Bu nəsil, əvvəlkilərdən fərqli olaraq, 
qadını yalnız bir ana kimi deyil, həmçinin atalıq funksiyasını yerinə yetirə 
bilən fədakar bir məxluq kimi tanıdı [35, 34]. Məhz, bu dövrlərdə İtaliyada 
intibah dövrünün elementləri üzə çıxmağa başlayırdı. Lakin, kilsənin və 
onun təsiri altında olan krallıqların güclü təzyiqi altında olan cəmiyyətdə 
ənənəvi dəyərlərin dəyişdirilməsi çox çətin idi. Hələ, XVII əsrdə 
İngiltərədə Ser Edvard Koks yazırdı: ―Qızların 12 yaşa qədər nikahlanması 
norma hesab olunurdu. 9 yaşında evlənən qız ərinin mülkünün bir hissəsinə 
haqqı çatırdı. Halbuki, onun ərinin 4 yaşı var idi.‖ [96]. 
 
*** 
Avropada intibah dövrünün başlamasına təkan verən yeni düşüncəli 
insanlar və gizli təşkilatlar meydana çıxdı. Onların əsas ideyası insanın, 
xüsusilə, qadının fiziki-mənəvi varlığını çılpaq şəkildə diqqət mərkəzinə 
gətirmək idi. İkonalarda müqəddəsləri və Hz. Məryəmi qapalı geyimlərdə 
təsvir edən kilsə estetikasına qarşı, adi qadın və kişiləri çılpaq rəsmlər 
vasitəsilə ideallaşdıran intibah estetikası meydana çıxdı. Qədim Roma 
estetikasının yeni formada davamı olanbu ənənə humanizm kimi tanındı.  
İntibahçılar, sosial-mədəni sistem üçün təhlükəli idilər. Çünki onlar 
incənət vasitəsilə kilsənin ilahlaşdırdığı etikanı alt-üst edirdilər. Bu, ictimai 
şüurda inqilabın yaradılmasına və kilsənin cəmiyyət üzərində 
hakimiyyətinin zəiflədilməsinə hesablanmışdı.Kilsə, bu təşkilatları eretik 
(bidətçi) qurumlar, intibahçıları eretiklərkimi dəyərləndirərək, onlara qarşı 
inkivizisiya məhkəmələrini qurdu. Buna görə də, onlar, gizli fəaliyyət 
20 
 
göstərərək, sonralar meydana çıxan gizli masonik şəbəkənin təməlini təşkil 
etdilər. 
İntibahçı elm və incəsənət adamlarını bir araya gətirən və onlara 
hərtərəfli dəstək verən İtaliya bankirləri idilər. Onlar, öz sələmçi-bank 
şəbəkə sistemlərini Avropada və digər qitələrdə genişləndirmək üçün, 
müəyyən maneələrlə üzləşirdilər. Bu maneələrin başında katolik kilsəsi 
gəlirdi. Buna görə də, kilsəsinin nüfuzunun zəiflədilməsi və onun ələ 
alınması siyasəti, strateji hədəf seçilmişdi. Bu hədəfə çatmağı yolu, 
teosentrizmə qarşı humanizmin antroposentrizm ideologiyası oldu. Bu 
ideologiya kilsənin asketizminə (tərkidünyalıq) qarşı gedonizm (eyş-
işrətçilik) əxlaqını, ilahi sevgiyə qarşı dünyəvi sevgini alternativ kimi 
qoydu. İntibahçı rəssamların əsərlərində əsasən çılpaq qadın obrazlarının 
üstünlük təşkil etməsi, bir daha göstərir ki, bu ideologiyanın təməlində 
ilkin feminizm ideyaları dayanmışdır.   
İtaliya bankir ailələri arasında florensiyalı Mediçi ailəsi xüsusi yer 
tuturdu. İntibahçı rəssam və elm adamlarının əksəriyyəti bu ailə tərəfindən 
dəstəklənirdi. Bu ailə, Avropada və Yaxın Şərqdə olan (Misir) sələmçi 
bankları ilə zənginləşərək bütün Avropa üzərində hakimiyyət əldə etməyə 
çalışırdı. Bunun üçün, ona mane olan katolik kilsə və bir çox monarxiyalar 
zəiflədilməli idi. Mediçilər bir müddət kilsə hakimiyyətini öz əllərinə 
aldılar. Katolik kilsəsinin papası X Lev Covanni Mediçi ailəsinin üzvü idi. 
O, əlavə gəlir əldə etmək üçün, kilsəyə indulgensiya adətini gətirdi. Lakin, 
keşiş Martin Luter xalqı papaya qarşı üsyana qaldırdı. Nəticədə, 
Almaniyada Lüterin tərəfdarları Romaya hücum etdilər. Bu dövrdən 
katoliklər ilə protestantlar arasında münaqişə vətəndaş müharibəsinə 
çevrildi. Növbəti Papa VII Kliment də Mediçi ailəsinin üzvü idi. Papa VII 
Kliment bacısı qızı Yekatrina Mediçini 14 yaşında Fransa kralının oğluna 
ərə verdi. Beləliklə, Mediçilər Avropada öz mövqelərini gücləndirdilər.  
İeronim Basxvə Leonardo de Vinçinin əsərləri daha çox şifrəli 
xarakter daşıyırdı. Hər iki rəssam kilsəyə qarşı olan gizli eretik təşkilatların 
üzvləri idi. Leonardo de Vinçinin ―gizli axşamlar‖ əsəri öz gizli şifrələri 
iləxristianlığın üçlük kredosuna dərin zərbə vururdu. Bu əsərdə, kilsənin 
əxlaqsızlıq damğası vurduğu Mariya Maqdalena Hz. İsanın həyat yoldışı 
kimi qələmə verilir və hətta, əsərdə onlar arasında ―müqəddəs kasa‖ 
21 
 
fenomeninə işarə vurulurdu. Bu işarə, Mariya Maqdalenanın Hz. İsadan 
hamilə qaldığını və onun varisini daşıdığını göstərirdi. Bu şifrəli məlumat, 
kilsənin təbliğ etdiyi Tanrı İsa kredosunazidd idi. Buna görə də, bəzi eretik 
sektalar tərəfindən dəstəklənən bu yanaşma, katolik kilsə tərəfindən qəti 
şəkildə təkzib olunmuş və Mariya Maqdalena bir fahişə kimi təqdim 
edilmişdir. Mariya Maqdalenanın Hz. İsa ilə evlənməsi məsələsi heç bir 
zaman dini müstəvidə müzakirə obyekti olmamışdır. Əgər belə bir məsələ 
gündəmə gəlsəydi, bu evlilik modeli xristianlar üçün bir ailə modelinə 
çevrilər və Avropada erkən nikahların, gender bərabərsizliyinin qarşısı 
alınardı. Çünki ilkin məlumatlardan anlaşıldığı kimi, Mariya Maqdalena 
Hz. İsanın həvarilərindən biri olmuş və ona ərə gedərkən fiziki və əqli 
baxımdan yetkin bir qadın olmuşdur.  
Bunlar göstərir ki, intibah orta əsrlərdə formalaşan dünyagörüşü 
sistemini incəsənət vasitəsilə tədricən dəyişməyə çalışsa da, bu uzun bir 
idraki təkamül prosesi idi. Çünki qadının istismarı ilə bağlı olan erkən 
evlilik məsələsi o qədər dərin siyasi-iqtisadi təmələ söykənmişdi ki, onu 
ortadan qaldırmadan irəliləyiş əldə etmək mümkün deyildi. Bu prosesin 
sürətlənməsi üçün, sosial-iqtisadi münasibətlərin dəyişməsi vacib idi. 
Avropada XVII-XVIII əsrlərdən başlayaraq kapitalizmin formalaşması və 
XIX əsrdə modernizmin meydana çıxması Avropa cəmiyyətində ənənəvi 
sistemin çökməsinə və yeni sosial-iqtisadi mühitin yaranmasına səbəb 
oldu.  
 
*** 
XVI-XVII əsrlərdən başlayaraq kapitalizmin ilkin formaları Böyük 
Britaniya və Benilüks ölkələrində ortaya çıxmağa başladı. Çünki 1453-cü 
ildə Konstantinopolun türklər tərəfindən fəth edilməsi ilə Avropa-Şərq 
ticarət yollarının bağlanması, Avropada real hakimiyyətə malik olan İtaliya 
bankirlərinin Qərbi Avropaya, əsasən Böyük Britaniyaya sığınmasına 
şərait yaratdı. Bu dövrdə Avropa səyyahları Şərqə və Amerikaya yeni 
ticarət yolları açdılar. Böyük maliyyənin və dərin kəşfiyyat məlumatlarının 
Böyük Britaniya və ABŞ-a cəmlənməsi, Avroatlantik qütbün 
formalaşmasına təkan verdi. Artıq, Romadan Avropanı idarə etməyə 
çalışan katolik kilsə üçün, böyük və təhlükəli bir rəqib meydana çıxdı. 
22 
 
Bunun üçün, kilsənin nəzarəti altında olan ənənəvi sosial-siyasi sistem 
yenisi ilə əvəz olunmalı idi. Bu yenilik, Böyük Britaniyada meydana çıxan 
ilk kapitalizm ideyaları oldu.  
Buxar maşınının meydana çıxması, aqrar sistemin tədricən 
sənayeləşməsinə, yeni sənaye şəhərlərinin formalaşmasına və kəndlilərin 
şəhərləşməsinə şərait yaratdı. Çünki XV əsrdə İngiltərədə və sonra 
Almaniyada, digər Avropa ölkələrində kəndlilərin torpaqları əlindən 
alındığı və gəlir mənbələri məhdudlaşdığı üçün, sənaye mərkəzlərinə, 
manufakturalara axın artmışdır. Bu manufakturaları və onlara kredit verən 
bankları idarə edənlər də əvvəlki bankir ailələri və onların himayə etdikləri 
adamlar idi.   
Digər tərəfdən, katolik kilsəsi ilə protestantlar arasında uzun sürən 
vətəndaş münaqişələri ənənəvi sistemin süqutunu sürətləndirirdi. Bu 
münaqişələrin ilk başlanğıcının Mediçi ailəsinin üzvü olan Papa X Lev 
Covanni tərəfindən gətirilən indulgensiya məsələsi olduğunu nəzərə alsaq, 
bu qarşıdurmalarda Mediçilərin rolu olduğunu iddia edə bilərik. Katolik 
kilsəsi ilə protestantlar arasında uzun sürən vətəndaş 
münaqişələricəmiyyətdə dinə olan ənənəvi münasibəti dəyişdi və yeni 
yaranmaqda olan sekulyar liberal ideyalara rəğbəti artırdı. Liberalizm 
dəyərləri və kapitalizm sistemi cəmiyyətin həyatında inkişaf etdikcə, 
dünyada fərqli bir sivilizasiyanın –Qərb sivilizasiyasının ortaya çıxmasına 
şərait yaratdı.  
Qərbi Avropada ortaya çıxan müasir tipli sənaye şəhərlərinin 
sakinləri və onların ailələri ənənəvi insanlardan və ailələrdən fərqlənirdi. 
Bu özünü şəhər və kənd, kültür və sizilizasiya qarşıdurmasında göstərdi. 
Bu sosial-iqtisadi transformasiyalar, ailə qurumunun və qadının 
cəmiyyətdəki gender rolunun dəyişməsinə şərait yaratdı. K. Marks, bunu, 
feodalizmdən kapitalizmə keçid dövrü kimi səciyyələndirmişdir.  
Kəndlərdən şəhərlərə kütləvi axın nəticəsində şəhərlərdə əhali 
sıxlığı, məskunlaşma, qidalanma və sağlamlıq problemləri artdı. 
Manufakturalarda çalışanlar kiçik evlərdə kirayələnmək və çalışaraq kirayə 
haqqını vermək məcburiyyətində idilər. Ənənəvi ailələrdə qadınlar yalnız 
evdə çoxsaylı uşaqlara baxırdılarsa, yeni şəraitdə bunlar mümkün deyildi. 
Çünki böyük ailə üçün daha baha qiymətə böyük mənzil kirayələmək və 
23 
 
onu maddi baxımdan təmin etmək gərəkirdi. Bu isə, mümkün deyildi. 
Çünki manufakturalarda çalışan kişilərin əmək haqqı çox az və iş saatı çox 
idi. Belə bir vəziyyətdə qadınların da işləməsi zərurətə çevrildi. Lakin, hər 
iki valideynin gecə-gündüz işləməsi, uşaqların ehtiyaclarını təmin etməyə 
imkan vermirdi. Buna görə də, kiçik yaşlı qız və oğlan uşaqları da 
sənayedə işləmək məcburiyyətində qaldılar.     
 
Mövcud sosial-iqtisadi vəziyyət, mexaniki sürətdə ailələrdə 
uşaqların sayının azalmasına və kiçik monoqam ailələrin artmasına səbəb 
oldu. İş saatının çox olması, həmçinin, uşaqlara baxan qadınların fiziki 
imkanlarını məhdudlaşdırırdı. Bu, qadın-uşaq ölümlərinin çoxalmasına 
şərait yaratdı. Çünki abortlar üçün tibbi xidmətlərin, sanitariya-gigiyena 
səviyyəsinin olmaması ilə yanaşı, texniki təhlükəsizlik məsələləri də çox 
aşağı səviyyədə idi. 
Sənayedə çalışmaq, ilkin təhsilin və peşə biliklərinin əldə 
olunmasını zəruri edirdi. Kişilərlə yanaşı, qadınların da təhsil alması 
zərurətə çevrilirdi. Ailənin maddi ehtiyaclarının təmin olunmasında 
qadınların işləməsi nə qədər vacib idisə, onların işləməsi üçün də təhsil 
alması bir o qədər zəruri idi. Bu sosial-iqtisadi şərtlər, Avropanın sənaye 
mərkəzlərində erkən evliliklərin sayının azalmasına səbəb oldu.  
24 
 
Fransa burjua inqilabı Avropada ənənəvi sistemin zəifləməsinə və 
liberal dəyərlərin inkişaf etməsinə təkan verdi. 1804-cü ildə qəbul olunan 
Napaleon kodeksinə görə, nikah yaşı qızlarda 15, oğlanlarda 18 oldu. 
Lakin, şəhərlərdən fərqli olaraq, əyalətlərdə Viktoriyan dövrünün 
sonunadək (1837-1901) patriarxal ailə ənənələri, erkən evliliklər davam 
etdi. Xüsusilə, Böyük Britaniyada kraliça Viktoriya ənənələrin 
qorunmasına çalışdı. Çünki monarxiya sistemləri də ənənəvi patriarxal 
dəyərlərin üzərində qurulmuşdu. Bu ənənəni pozmaq, sistemin süqutuna 
səbəb ola bilərdi. Yeni kapitalist münasibətləri sisteminə tədricən ənənə ilə 
modernləşmənin konvergensiyası şəraitində keçid etmək məqsədəuyğun 
hesab olunurdu. Bir çox Avropa monarxiyaları bu inkişaf yolunu tutdular 
(bunu, müasir Böyük Britaniya, İspaniya, Hollandiya, İsveç və digərlərində 
görmək olar).   
Liberal ideyalar haradan qaynaqlanırdı? 
Kapitalizmin fəlsəfəsi paradiqmasının təməli Böyük Britaniyanın 
fəlsəfi məktəbində qoyulmuşdur. Böyük Britaniyada Tomas Qobbs və Con 
Lokk arasında insanın təbiəti, əxlaqı və ona uyğun olan sosial sistem 
barədə davam edən mübahisələr liberal düşüncənin təməlini formalaşdırdı. 
T. Qobbsun ―İsnan insanın canavarıdır və cəmiyyəti bu təhlükədən 
qorumağın yeganə yolu güclü dövlətdir (Leviafan)‖ tezisinə qarşı,1669-cu 
ildən Kral Cəmiyyəti Şurasının üzvü olan C. Lokk ―insan təmiz lövhədir 
(tabula rasa) və onu formalaşdıran sosial mühitdir‖ antitezisini ortaya 
qoydu. Leviafan ideyası, fərdin azad inkişafına, onun mənəvi potensialını 
üzə çıxarması və cəmiyyətin tərəqqisinə (proqres) sədd çəkirdisə, C. 
Lokkun dinamik sosial mühit ideyası proqresə əsaslanırdı.  
C. Lokkun görüşündən belə bir nəticə çıxırdı ki, güclü dövlət qapalı 
və zorakı bir sistem yaratdığı üçün, gec-tez ortadan qalxacaq, lakin, 
vətəndaş cəmiyyətinin tərəqqisi dövlətlərin ortadan qalxması ilə 
dayanmayacaq və irəli gedəcəkdir. Buna görə də, belə bi nəticəyə gəlindi 
ki, sosial inkişafın əsas meyarı dövlət deyil, vətəndaş cəmiyyətinin sonsuz 
proqresidir.  
Proqres əsas meyar olduğu üçün, onun dinamikasına mane olan 
bütün ictimai institutlar (dövlət, din, ailə) deformasiya, adaptasiya və ya 
ləğv olunmalı və proqresin əsas ölçü vahidi individ (fərd) olmalıdır. 
25 
 
Proqres və individ münasibətlərindən ortaya çıxan yeni dünyagörüşü 
sistemi – liberalizmdir. Əslində, proqresin fəlsəfəsi kapitalizmin dünyada 
genişlənməsinə, individin isə, bu məqsədə xidmət etməsinə yönəlmişdir.       
C. Lokkun liberal görüşünü iqtisadi tərəfdən inkişaf etdirən Böyük 
Britaniyalı alim Adam Smit oldu. O, Lokkun liberal ideyaları bazasında 
―azad ticarət‖ (free trade) ideyasını ortaya qoydu və bildirdi ki, hər bir şəxs 
kimliyindən asılı olmayaraq, sərbəst sahibkarlıq fəaliyyəti ilə məşğul ola 
bilər. Liberal iqtisadiyyat o zaman inkişaf edə bilər ki, o, milli deyil, 
transmilli xarakter daşısın. Çünki dövlət sərhədlərinin mövcudluğu, 
merkantilizm iqtisadiyyatın inkişafına mane olur. Buna görə də, liberal 
iqtisadiyyat və demokratiya proqressin təmsilçisi kimi dövlətin rolunu 
sıfıra endirməyə, fərdin rolunu isə, yüksəltməyə yönəlir. Demokratiyanın 
və bazar iqtisadiyyatının dünyada genişlənməsi, bazarların genişlənməsinə, 
dövlətlərin ortadan qalxmasına və transmilli qurumların vətəndaş 
cəmiyyəti üzərində gizli hakimiyyətinə şərait yaradır [62, 233].  
Fərdin azad seçiminə və sərbəstliyinə əsaslanan liberal sistem, onda 
laqeydlik, eqoizm, özgələşmə və insafsızlıq hissini gücləndirir. Çünki 
kollektivizmi təmsil edən qurumların (qohumluq, qonşuluq, ailə) 
zəifləməsi və ortadan qalxması buna şərait yaradır. İnsan bu sistemdə özü-
özünün məqsədinə çevrilən ―homo ekonomikus‖ fenomeninə çevrilir və 
gedonizm, utilitarizm, praqmatizm, rasional eqoizm, ateizm, 
kosmopolitizm və konfortizm onun əsas əxlaq kodeksi olur. Bunlar, 
patriarxal böyük ailələri sıradan çıxarmaqla və individualizm fəlsəfəsini 
ortaya qoymaqla, qadın şəxsiyyəti problemini aktuallaşdırdılar. Digər 
tərəfdən, istehsalın artması və yeni bazarların ələ keçirilməsi strategiyası, 
qadınların ucuz işçi qüvvəsi kimi ev-ailə işlərindən sosial-iqtisadi işlərə 
cəlb olunması məsələsi, feminizmin meydana çıxmasına şərait yaratdı.  
Sənayenin yaranması və inkişafı ilə istehsal olunan məhsulların 
səviyyəsi və ondan gələn gəlirlər artdı. Artıq, kapitalistlər öz gəlirlərini 
artırmaq üçün xarici bazarlara çıxış üçün imperalist siyasət mərhələsinə 
qədəm qoydular. Lakin, buna baxmayaraq, sənaye şəhərlərində formalaşan 
sosial-iqtisadi mühit o qədər dözülməz idi ki, fəhlələr öz hüquqlarını tələb 
etmək üçün həmkarlarda birləşməyə başladılar. XIX əsrin ortalarında 
daxili narazılıqlar sosial qarşıdurmalara, üsyanlara (1848-ci il Paris 
26 
 
üsyanları) və nəticədə, sosializm, kommunizm, anarxizm ideyalarının 
ortaya çıxmasına və sosial-demokrat hərəkatının formalaşmasına təkan 
verdi.Bu sosial-inqilabi proseslər Avropada tədricən sosial dövlət 
modelinin inkişaf etməsinə səbəb oldu (8 saatlıq iş saatı, tibbi sığorta, 
işsizlərə vəsaitlərin ayrılması, təqaüdlərin verilməsi və s).  
XVII-XVIII əsrlərdə Avropada qadınların diskriminasiya 
olunduğunu bildirən feminizm ideyaları İtaliya (Laura Çereta, Kristina 
Pizanski, İzotta Noqarolla), İngiltərə (Afri Ben, Meri Estel), fransız 
(Pulena de lya Bara) qadın yazıçılarının əsərlərində öz əksini tapdı. Avropa 
maaarifçiləri (Volter, Qelvetsiy, Monteskiye) də feminizmin ideyalarından 
çıxış edərək, qadınların cəmiyyətin həyatında fəal rol oynamasını 
dəstəklədilər. Feminist qadınlar və onların ideologiyasını dəstəkləyənlər 
Avropanın müxtəlif şəhərlərində artmağa başladı. İstehsala cəlb olunan 
qadınların arasında təhsil imkanlarının genişlənməsi, onların siyasi 
baxımdan fəallaşmasına səbəb oldu.  
Qadınların təhsil səviyyəsi yüksəldikcə, onların diskriminasiya 
səviyyəsi də azalırdı. Buna görə də, feministlər, qadınların ali təhsil alması 
uğrunda mübarizə aparırdılar. Çünki qızların təhsil səviyyəsinin artması, 
erkən evliliklərin ortadan qalxmasına şərait yaradırdı. Artıq, cəmiyyətdə 
qadın əməyinə tələbat yaranırdı. Bu tələbat, onların cəmiyyətdə yeni 
gender rollarının müəyyənləşməsinə şərait yaradırdı. Bu proseslər, tədricən 
müxtəlif Avropa şəhərlərində yaşayan fəal feministlərin təşkilatlanmasına 
və cəmiyyətin siyasi həyatında fəal rol oynamasına səbəb oldu.  
XIX əsrin ortalarında Böyük Britaniyada meydana çıxan sufrajizm 
hərəkatı, yəni, qadınların siyasi bərabərlik hüquqları uğrunda mübarizəsi 
nəticəsində 1893-cü ildə Yeni Zellandiyada, 1902-ci ildə Avstraliyada, 
1918-ci ildə İngiltərədə və Azərbaycan Xalq Cümhuriyyətində (AXC) 
qadınlar seçmək və seçilmək hüququ əldə etdilər.
1
 Qadınların siyasi 
hüquqlarının əldə olunması, onların işləmək və təhsil almaq imkanlarını 
genişləndirdi. Bu, feminizmin ik dalğası idi. Göründüyü kimi, bu dalğanın 
meydana çıxması və inkişafı, Böyük Britaniya dövlətinin strateji idarəetmə 
                                                          
1
Yeni Zellandiyada qadınların seçilmək hüququ yox idi. Avstraliya və  
İngiltərədə qismən mövcud idi. AXC-də isə, tam seçilmək hüququ verilmişdir.  
27 
 
mexaniminə aid idi. Çünki Yeni Zellandiya və Avstraliya Böyük 
Britaniyanın himayəsi altında idi (bu günədək). 1918-ci ildə AXC-nin belə 
bir qərar verməsi də müsəlman ölkələri, ümumiyyətlə dünya üçün gözəl bir 
nümunə idi. 
Dünyanın yenidən formatlanması üçün, feminizm xüsusi 
əhəmiyyətə malik idi. Çünki feminizm, qadın şəxsiyyətini patriarxal ailə 
kollektivindən təcrid edən individual şüuru formalaşdırırdı. Şəhərlərdə 
formalaşan yeni cəmiyyət, bir-biri ilə siyasi-iqtisadi maraqlar üzərində 
şəbəkə sistemi quran ənənəvi patriarxal ailələrdən deyil, yalnız özü və 
kiçik ailəsi üçün yaşayan pərakəndə fərdlərdən və kiçik monoqam 
ailələrdən ibarət idi. Bu cəmiyyətin kütləvi informasiya vasitələri ilə 
müəyyən bir ideoloji istiqamətdə idarə olunması daha asan idi. Cəmiyyət, 
əvvəlki kimi böyük ailələrin, tayfaların siyasi-iqtisadi maraqları üzərində 
deyil, siyasi-ideoloji qrupların mübarizəsi üzərində idarə olunurdu. Bu 
idarəetmə sistemi Ayın görünən tərəfi, onun görünməyən tərəfi isə, yenə 
ənənəvi monarxiya strukturu idi. Bu, milli dövlətçiliyin imperalizm 
mərhələsinə keçidini təmin edirdi. Liberal siyasi və iqtisadi dəyərləri qəbul 
etmədən buna nail olmaq mümkün deyildi. Buna görə də, Böyük Britaniya 
və bir çox Avropa ölkələri transformasiyalara getməklə, öz ənənəvi 
sistemlərini də qoruyub saxlaya bildilər. Bu işdə, feminizməsas ideoloji 
silaha çevrildi. Osmanlı və Çar Rusiyasının  süqutu da feminizm vasitəsilə 
baş verdi.  
XIX-XX əsrlərdə liberal dəyərlərin Avropada və digər ərazilərdə 
yayılması, ənənələrin zəifləməsinə, patriarxal ailə qurumunun ortadan 
qalxmasına və onlar üzərində qurulan siyasi sistemlərin çökməsinə şərait 
yaratdı. Qadınların ev-ailə mühitindən sosial mühitə çıxması və bu mühitdə 
onlara tələblərin yaranması, erkən evlilik ənənəsinin tədricən ortadan 
qalxmasına şərait yaratdı. Katolik kilsəsi 1917-ci ildə kanonik hüququn 
kodeksini qəbul edəndən sonra qızlarda evlilik yaşını 12-dən 14-ə, 
oğlanlarda isə 14-dən 16-ya qaldırdı (bu günədək eynidir). Katolikliyin 
geniş yayıldığı ölkələrdən olan İspaniyada nikah yaşı yalnız 2015-ci 
ildə14-dən 16-ya qaldırıldı. 
 
 
28 
 
1.2. SSRİ-də erkən evliliyin gender təhlili  
XIX əsrin ortalarından başlayaraq, Çar Rusiyasının müxtəlif 
yerlərində feodal sistemi tədricən ortadan qaldıran kapitalist münasibətlər 
formalaşmağa başlamışdır. Bakıda neft sənayesinin meydana çıxması ilə, 
Azərbaycanda və ümumiyyətlə, Cənubi Qafqazda kapitalizm 
münasibətlərinin təməli qoyuldu. Bakı, XIX əsrin axırlarından başlayaraq, 
feodalizmdən kapitalizmə keçid etməklə yeni ictimai münasibətlərin 
mərkəzinə çevrildi. Artıq, sənayenin inkişaf etdirilməsi zərurətə çevrildi. 
Bunun üçün, əhalinin savadlanması, peşəkarlığın artırılması və qadınların 
ucuz işçi qüvvəsi kimi ev-ailə işlərindən sənayeyə cəlb olunması gərəkirdi. 
Bu məsələlərin həllinin uzunmüddətli inkişafa buraxılması mümkün 
deyildir. Çünki Çar Rusiyası ərazisində yeni kapitalist münasibətlərin 
sürətli inkişaf etməsi, feodal sistemin üzərində bərqərar olan Çar 
Rusiyasının tezliklə çökməsinə, onun ərazisində bütün resursların ələ 
keçirilməsinə və yeni bazarların meydana çıxmasına yönəlmişdi. 
Qərb hökumətləri Çar Rusiyasında öz strateji hədəflərinə daha tez 
nail olmaq üçün, ―milli azadlıq‖ ilə yanaşı, ―qadın azadlığı‖ ideyasından 
istifadə etdilər. Bu ideyaların yayılması və gerçəkləşməsi isə, marksist 
feministlərin üzərinə vəzifə kimi qoyuldu. Bu asan vəzifə deyildi. Çünki 
feodal rejimin və monarxiyanın qoruyucuları olan varlı mülkədarlara və 
xalqı aldadan ruhani zümrəsinə qalib gəlmək və əhalini, xüsusilə, qadını 
onların istismarından xilas etmək lazım idi.      
1917-ci il oktyabr inqilabından sonra Rusiyada hakimiyyətə gələn 
bolşevik hökuməti markisizmin feminist nəzəriyyəsinə əsaslanaraq 
patriarxal cəmiyyəti ortadan qaldırmaq məqsədini qarşıya qoydu. F. Engels 
yazırdı ki, ailə təsərrüfatı sosializmdə ictimai əməyin ayrılmaz hissəsi 
olmalı, uşaqların tərbiyəsi ictimai səviyyədə həyata keçirilməli, qadınları 
istismar edən ailə qurumu ortadan qalxmalı və cəmiyyət istismarın 
olmayacağı kommunizmə doğru sürətlə addımlamalıdır [63, 45]. Buna 
görə də bolşeviklər, ənənəvi ailənin keçmişin qalığı olduğunu irəli sürərək, 
ona qarşı mübarizəyə başladılar. Bunun üçün qadınlar, ailənin 
mülkiyyətindən çıxarılıb ictimai mülkiyyətə çevrilməli idi. Bu proseslər, 
Rusiya ərazisində daha ifrat şəkildə həyata keçirildi. 
29 
 
1917-ci il Oktyabr inqilabından sonra ―ev əməyinin inqilabı 
dəyişməsi‖ qanunu, sonralar bütün SSRİ ərazisində, yəni Azərbaycan SSR-
də də tətbiq olunmuşdur. Bu qanun, feodalizmin natural təsərrüfat 
sisteminin ortadan qaldırılmasına və onun, sosializmin kollektiv sənaye və 
aqrar təsərrüfat sistemi ilə əvəz olunmasına şərait yaratdı. Bu sistemdə 
formalaşan böyük (mürəkkəb) ailə modeli yeni sistemə keçidlə bağlı olaraq 
iflas etdi. Çünki sürətlə irəliləyən bu proseslərin qarşısını almaq istəyənlər, 
antisovet elementləri kimi ortadan qaldırıldı. Həmçinin, 1917-ci ildə qəbul 
edilən ―vətəndaş nikahı, uşaqlar və vətəndaş vəziyəti aktlarının qeydə 
alınması‖ barədə qanuna əsasən nikah və boşanmalar kilsənin
1
 əlindən 
alınaraq dünyəvi məhkəmələrə verildi, qadın və kişi arasında bərabərlik 
tanındı, qadınlar cəmiyyətin bütün sahələrində sərbəst fəaliyyət göstərmək 
imkanları əldə etdilər.    
Çar Rusiyası ərazisində, həmçinin Azərbaycan ərazisində 
qadınların kütləvi şəkildə savadsız olması, ictimai həyatdan uzaq olması və 
feodal sistemin ənənələri ilə yaşaması, islahatların aparılmasını 
çətinləşdirirdi. Buna görə də, solçu feministlər (İ. Armant, A. Kollontay, 
A. Samoylova, K. Setkin və s) bu sahədə güclü təbliğat-təşviqat işlərinə 
cəlb olundular [44, 15]. Rusiyada qadınların sosial-iqtisadi həyata və yeni 
ideoloji sistemə cəlb olunması üçün, fəal qadınlardan ibarət feminist 
təşkilatlar (―qadın şuraları‖, ―qadın şöbələri‖) yaradıldı. 
Dünyada ilk dəfə Rusiyada 1920-ci ildə abortlar qanunla 
leqallaşdırıldı və tibb müəssisələrində pulsuz abortlar həyata keçirildi. 
Halbuki, əvvəlki qanunlara görə, abort edən analar 3 il, həkimlər 6 il 
cinayət məsuliyyətinə cəlb olunurdular. 1924-cü ildə Leninqrad şəhərində 
abort edən qadınların sayı 60.4% qədər artdı. Nikah yaşı hər iki cins üçün 
18 yaş elan edildi (1917-ci ildə qadınlar üçün 16, kişilər üçün 18 elan 
edilmişdi). 
1920-ci ildə boşanmalar qanunla leqallaşdırıldı. Boşanmaq istəyən 
evli cütlüklərdən biri artıq məhkəməyə deyil, poçt ilə nigah qurumuna 
                                                          
1
Çar Rusiyasında provaslav kilsəsinin boşanmalara qarşı sərt olduğu dövrlər 
1760-1860 illəri əhatə edirdi. Çünki bu dövrlərdə kilsəyə dövlət dəstəyi güclü idi. Qalan 
dövrlər üçün, bunu söyləmək olmaz. Lakin, xristianlığa görə, boşanmaya səbəb olanın 
yenidən evlənməsi zina hesab olunurdu.   
30 
 
məktub göndərməklə öz istəyinə rahatlıqla nail olurdu. Həmin dövrdə 
bağlanan nikahların orta davamlılığı 8 ay idi. Qadınların nikahda deyil, 
nikahdankənar uşaq dünyaya gətirmələri bolşevik hökuməti tərəfindən 
dəstəklənirdi. Belə uşaqlar dövlət kommunal qurumlarında böyüdülüb 
tərbiyə edilirdi. 1923-cü ildə SSRİ-də doğulan uşaqların 50%-nin 
nikahdankənar olduğu bildirilirdi. Yəni, qadın, uşaq dünyaya gətirən bir 
maşın kimi, sənayeləşmə və kollektivləşmə prosesinə işçi resursunu təmin 
etməli, həmçinin, öz fiziki gücünü ucuz işçi qüvvəsi kimi, dövlətin iqtisadi 
həyatına sərf etməli idi. Yeni sistem, ―qadın azadlığı‖ ideyası altında 
qadını ailənin və kişinin istismarından xilas edib, onu, dövlətin istismar 
aparıtına çevirirdi. Bunun üçün, qadını, ailə-ev təsərrüfatından xilas edən 
ictimai infrastrukturun yaradılması vacib idi. Feminist A. Kollontay 
yazırdı: ―Fərdi təsərrüfatını itirməyinə görə ―ağlamağa‖ dəyməz. Çünki 
qadının həyatı bununla daha zəngin, tam, xoşbəxt və azad olacaqdır.‖[51, 
107]. O, yazırdı: ―"Vəzifəmiz fərdi məişəti asanlaşdırmaq deyil, ictimai 
məişət həyatını qurmaqdır... İndi yeməkxanalar, körpə evləri və uşaq 
bağçaları kimi ictimai qurumların yaradılması vacibdir [52, 23]. 
 
Rusiyada tətbiq olunan gender siyasəti ―totalitar androginiya‖, yəni, 
―cinssiz sovet insanı‖ modelinə uyğunlaşdırılırdı. Bu model, təhsildə və 
əmək sahələrində cinsə əsaslanmayan sistemin ortaya çıxmasına şərait 
yaratdı. Qadınların arasında tikintidə və dəmir yolunda fəhlələrin, ictimai 
nəqliyyat sürücülərinin, traktoristlərin, pilotların sayı artdı.      
31 
 
Marksist feministlər ―seksual inqilab‖ layihəsini gerçəkləşdirmək 
üçün, müəyyən tədbirlər həyata keçirdilər. Xalq komissarlarının 1 yanvar 
1918-ci il qərarında bildirilirdi ki, 17-30 yaşarası bütün qadınlar (5 uşağı 
olanlar istisna) zəhmətkeşlərin intim istifadəsinə verilir və buna etiraz edən 
ərlər ər statusundan məhrum edilirdi. Çoxkişililik qanunla təsbit olunurdu. 
Doğulan uşaqlar ―körpələr evinə‖ verilir və 17 yaşına qədər orada təlim-
tərbiyə olunurdular. 
 
1920-ci ildə ―azad sevgi büroları‖ yaradıldı və onlar, ―proletar 
seks‖ üçün müraciət edən kişiləri qadınla təmin edirdilər. Qadınların imtina 
etmək hüquqları yox idi. KİV-də təbliğ edilirdi ki, kişilər öz qadınlarını 
dostlarına, qadınlar isə, öz ərlərini rəfiqələrinə təklif etsinlər. Rusiyada bu 
duruma etiraz cəhdləri ortadan qaldırılırdı. Buna görə də, bir çox ailələr öz 
evlərini tərk edərək daha təhlükəsiz yerlərə sığınırdılar.   
1921-ci ildən başlayaraq 12-13 nəfərin bir yerdə ailə şəklində 
yaşadığı kommuna-ailə modelləri, vətəndaş nikahları, homoseksual 
nikahlar, üçlü nikahlar yaradılırdı. Kommunal mənzil layihələri də bununla 
bağlı idi.  
1925-ci ildə Moskvada ―Həyaya son!‖, “Ailəyə son!”, “Nikaha 
son” şüarları altında nudistlər cəmiyyəti yaradılır və onlar ictimai yerlərdə, 
çimərliklərdə özlərini nümayiş etdirirdilər. Onlar paltarı burjua əlaməti və 
qeyri-təbii bir hal kimi qələmə verirdilər.  
32 
 
Bolşeviklərin Rusiyada həyata keçirdikləri kütləvi ―seksual inqilab‖ 
eksperimentləri, Avropa tarixində belə müşahidə olunmamışdır. 20-30-cu 
illərdə Rusiyada ifrat yoxsulluq və aclıqdan kütləvi ölümlərin artması, 
cinayətlərin pik həddə çatması, kannibalizm elementlərinin müşahidə 
olunması ilə yanaşı, seksual ifratın baş alıb getməsi cəmiyyəti tamamilə 
iflas həddinə yetişdirmişdir. Bolşeviklər (V. Lenin, L. Trotski, Karl Radek, 
feministlərdən Aleksandra Kollantay, İnessa Armand, Roza Zemlyaçki, 
Feni Drabkina, Mariya Şoyxet və s) cəmiyyəti bu yolla manipulyasiya 
edirdilər. 
 
 
 
1.3. Azərbaycanda erkən evliliyin gender təhlili  
Bu gün, Azərbaycanda olan milli ailə modeli, 18 yaş nikah 
müqaviləsinə və yumşaq patriarxal ənənəyə əsaslanan nuklear-monoqam 
ailə modelidir. Ailə, öz formasından asılı olmayaraq, cəmiyyətin 
xarakterini özündə əks etdirir və öz konservativliyi ilə dəyişən cəmiyyətin 
xarakterinə təsir göstərir. 
XX əsrin 30-cu illərinədək Azərbaycanda feodal sistemdən sosialist 
sistemə (bəzi tədqiqatçılara görə dövlət kapitalizminə) keçid mərhələsində 
və sonrakı dövrün təsiri altında ənənəvi Azərbaycan ailəsi həm struktur, 
həm də mahiyyət baxımından dəyişmişdir. Lakin, ənənəvi ailənin dəyərləri 
modernist-sosialist inkişafa öz təsirini göstərərək Azərbaycan SSR 
ərazisində ənənələrlə modernizmin müxtəlif səviyyəli sintezini təşkil edən 
yeni bir ailə fenomeninin ortaya çıxmasına səbəb olmuşdur. Bu sintezi, 
səviyyəsinə görə üç kateqoriyaya bölmək olar: 
1. Həm ənənənin, həm də modernləşmənin orta səviyyəsini təmsil 
edən sinkretik ailələr (Gəncə, Sumqayıt və qismən Bakı kimi 
şəhərlərdə yaşayan qismən orta patriarxal ailələr). 
2. Ənənənin zəif, modernləşmənin güclü olduğu subkültür ailələr 
(Bakıda yaşayan və gender bərabərliyinin daha çox müşahidə 
olunduğu ―rusdilli‖ azərbaycanlı və qarışıq ailələr). 
33 
 
3. Ənənənin güclü, modernləşmənin zəif olduğu müasir ənənəvi 
ailələr (bölgələr və kənd yerlərində olan qismən sərt patriarxal 
ailələr). 
Nuklear-monoqam ailə modeli, bütün dövrlərdə mövcud olan 
müxtəlif ailə formalarının (ailə icması, böyük ailə, patronimiya) 
strukturunu təşkil edən ilkin hissəcik qismində iştirak edir. Cism 
atomlardan təşkil olunduğu kimi, müxtəlif böyük ailə formaları da 
ata+ana=övlad (lar) formulundan ibarət kiçik nuklear (nüvə)-monoqam 
ailələrdən təşkil olunurlar. Bu baxımdan, nuklear-monoqam ailəni ilkin ailə 
forması hesab etmək olar. Ailənin və nikahın digər formaları isə, sonrakı 
dövrlərin sosial-siyasi hadisələri, iqtisadi-coğrafi xüsusiyyətləri və digər 
amillərlə əlaqədar olaraq meydana çıxmışdır: 
1. Nuklear-monoqam ailə - maddi təminatın və fiziki təhlükəsizliyin 
təmin olunduğu sosial mühitdə mövcuddur.  
2. Nuklear-monoqam ailə - maddi təminatın və fiziki təhlükəsizliyin 
təmin olunmadığı sosial mühitdə digərləri ilə birləşərək böyük ailə 
(ailə icması, böyük ailə, patronimiya) şəklində öz varlıqlarını 
qoruyurlar.  
3. Böyük ailələr bir sistem kimi öz maddi təminatını və fiziki 
təhlükəsizliyini təmin edə bilmədiyi təqdirdə, yenidən nuklear 
ailələrə bölünürlər. Bəzən, onlar öz ortaq təsərrüfat həyatını 
saxlamaqla patronimik birliklərini mühafizə edirlər.   
4. Cinslər arasında balans kəskin şəkildə pozulduqda (müharibə, 
xəstəlik və digər səbəblərlə) cəmiyyətdə ilkin monoqam 
(təkkəbinlilik) nikah forması poliqamiya (kişi çoxkəbinliliyi) və 
poliandriya (qadın çoxkəbinliliyi) kimi nikah formalarına keçir.  
5. Özünəməxsusluğun (genetik, dini, mədəni) və mülkiyyətin 
itirilməsi qorxusu endoqamiyaya şərait yaradır. 
6. Kənar təhlükələrdən qorunmaq və inteqrasiya olunmaq zərurəti 
ekzoqamiyaya şərait yaradır. 
XX əsrin 90-cı illərindən sonra qloballaşma proseslərinin təsiri ilə 
Azərbaycan ailə modelinin struktur və mahiyyətində bəzi dəyişikliklər baş 
verir. Biz, bu məsələləri mərhələli şəkildə tədqiq etməyi məqsədəuyğun 
hesab edirik.  
34 
 
Azərbaycanda ailə qurumunun gender transformasiyası XX əsrdə 
dörd əsas mərhələdən keçmişdir: 
1. 20-30-cu illərdə formasion keçidin ailə qurumuna təsiri; 
2. İ. Stalinin hakimiyyəti dövründə SSRİ-də ailə siyasəti; 
3. 50-80-ci illərdə SSRİ-də ailə siyasəti; 
4. 90-cı illərdə formasion keçidin ailə qurumuna təsiri. 
 
1. Çar Rusiyası dövründə Azərbaycanda erkən evliliyin gender 
təhlili 
Demək olar ki, XIX-XX əsrə qədər Avropada və dünyanın bir çox 
yerlərində Roma hüququnun qızlar üçün təyin etdiyi 12 yetkinlik və nikah 
yaşı, dünyanın normasına çevrilmişdir. Bu ənənəni katolok kilsəsi, eynilə 
qədim və orta əsr dünyasının əksər xalqları (yəhudilər, çinlilər, yunanlar və 
s.) davam etdirmişlər. 
Azərbaycan ərazisində də bu gün mövcud olan ailə qurumu demək 
olar ki, bu ərazilərdə XX əsrə qədər mövcud deyildi. Çünki Çar Rusiyası 
dövründə vergi sistemi tüstübaşına, yəni, həyətbaşına görə müəyyən 
edilirdi. Bu həyətlərdə bir nəsli təmsil edən bir neçə ailə bir arada 
yaşayırdı. Bu ailələr istehsal və təkrar istehsal obyektləri idilər. Onların ev 
təsərrüfatları bir olduğu kimi (bəzən ayrılırdı), əmək sahələri də kollektiv 
idi. Çünki bu ailələr ayrı-ayrılıqda dövlət vergilərini vermək iqtidarında 
deyildirlər. Bu səbəbdən, böyük ailələr və patronimiyalar Azərbaycan 
ərazisində olduğu kimi, Çar Rusiyasının əksər ərazilərində geniş 
yayılmışdır.  
Böyük ailələrdə böyüyən uşaqlar ailədaxili sistemdə sosiallaşırdılar. 
Oğlan uşaqları atalarının, qızlar isə, analarının ənənəvi sosial-iqtisadi həyat 
tərzinin davamçısına çevrilirdilər. Buna görə də, təhsil almaq və 
savadlanmaq aktual deyildi. Əsas məqsəd, böyük ailənin, yəni nəslin 
varlığını qorumaq və davam etdirmək idi. Bunun üçün, oğlanlar atalarının 
ənənəvi sənətini dərindən öyrənərək ailənin iqtisadi durumunu təmin 
etmək, qızlar isə, ev təsərrüfatını, analığı öyrənməklə nəslin artımını təmin 
etməli idilər. Dövlətin əhalidən istədiyi əsas şeylər, vergilərin vaxtında 
verilməsi və kişi əhalinin döyüşlərdə iştirak etməsi idi. Buna görə də, 
35 
 
ailədə oğlan uşaqlarının çox olması və qızların erkən yaşlarda ərə getməsi, 
zərurətdən irəli gəlirdi.    
Böyük ailələr və ümumi təsərrüfata əsaslanan patronimiyalar 
patriarxal idarəçiliklə idarə olunurdular. Azərbaycan və Qafqaz ərazisində 
geniş yayılan böyük ailələr və patronimiyalar nəslin ağsaqqalı tərəfindən 
idarə olunurdu. O, böyük ailə sistemində birliyi və əmək bölgüsünü təmin 
edirdi. Nəslin qadınları üzərində rəhbərlik, onun həyat yoldaşına aid idi. 
Bu qadın, ağsaqqalın arvadı kimi digər arvadları, gəlinləri, qızları üzərində 
xüsusi səlahiyyətə malik olan, ağbirçək və ağabaçı statusu ilə yalnız ailə 
çərçivəsində tanınan qadın idi. Sonralar daha çox aktuallaşan qayınana 
statusu da öz kökünü buradan götürmüşdür.  
Belə böyük ailələr və patronimiyalar çərçivəsində itaətsizlik etmək, 
ağsaqqal və ağbirçəyə qarşı çıxmaq prakitiki olaraq mümkün deyildi. 
Çünki nəslin digər nümayəndələri buna imkan verməzdilər. Buna görə də, 
patriarxal ağsaqqallıq qurumu bu nəsillər arasında ənənəvi olaraq 
ilahiləşdirilir və əcdadlar kultunun qorunub saxlanılmasına şərait yaradırdı. 
Azərbaycanın bir çox yerlərində mövcud olan qəbiristanlıqların və onlarda 
olan pirlərin (pir, ağsaqqal) məhz, böyük ailələr və patronimiyaların 
başçılarının qəbirləri olduğu şübhə doğurmur. Bu gün, Azərbaycanda 
böyük ailələr və patronimiyaların ortadan qalxmasına baxmayaraq, 
bölgələrdə onlara bağlı bir çox ənənələr davam etdirilir (pirlərin ziyarəti).  
Azərbaycanda əksər varlı bəy ailələri vergi toplamaq və əhalini 
idarə etməklə məşğul olduqları üçün, maddi sıxıntı çəkmirdilər. Onların 
övladları əhalinin digər təbəqələrindən fərqli olaraq, ev şəraitində (əsasən 
qızlar) və ya xarici ölkələrdə yaxşı təhsil almaq imkanlarına malik 
olurdular. Onların savadlı olması və xarici dillərə yiyələnməsi, onların 
dövlət işlərinə cəlb olunmasına şərait yaradırdı. Buna görə də, XIX əsr 
Azərbaycan ziyalılarına diqqət yetirsək, onların əksəriyyətinin bəy 
nəslindən olduğu üzə çıxır. Məhz, bəy nəslində və oradan çıxan ziyalı 
təbəqəsində böyük ailə modeli tədricən nuklear ailə modeli ilə əvəzlənirdi.  
XIX əsrin ortalarından artıq Azərbaycanda şəhər yerlərində (yəni, 
sosial-mədəni inzibati mərkəzlərdə) bu cür nuklear ailələr mövcud idi. 
Müasir ailələrdə yaşayan və tərbiyə alan insanlar öz düşüncələri və həyat 
tərzləri ilə, yaşadıqları cəmiyyəti bir neçə il qabaqlayırdılar. Çünki onların 
36 
 
maddi imkanları, dünyagörüşü və savadları imkan verirdi ki, Şərq ilə Qərb 
sivilizasiyaları arasında müəyyən müqayisələr aparsınlar və 
modernləşmənin qeyri-ənənəvi individual dəyərlərini öz həyat tərzlərinə 
tətbiq etsinlər.       
Azərbaycanda ―qadın azadlığı‖ ideyaları XIX əsrin ortalarından 
başlayaraq yerli maarifçilər vasitəsilə yayılmağa başlayırdı. Lakin, XX 
əsrin əvvəllərində Bakıda kapitalist münasibətlərin yaranması, bu 
məsələnin daha çox gündəmə gəlməsinə səbəb oldu. Çünki qadınların 
sənayedə çalışması lazım idi. Bunun üçün, onların savadlanması və ev-ailə 
işlərindən azad olması zəruri idi. Kapitalizm, urbanizasiya proseslərini 
sürətləndirdi. 1860-cı ildə Azərbaycan əhalisinin 12.2%-i şəhərlərdə 
yaşayırdı. Bakının əhalisi isə, sürətlə artırdı. 1820-ci ildə Bakıda 2.500 
nəfər yaşayırdısa, 1905-ci ildə bu rəqəm 206.000, 1917-ci ildə isə 231.100 
nəfər olmuşdu. 1897-ci ildə Bakı quberniyası əhalisinin 20%-i şəhərdə 
cəmləşmişdi [19, 32]. 
Milli dövlətçilik ideyası ətrafında səfərbər olan Azərbaycan 
ziyalıları başa düşürdülər ki, müasir Azərbaycan milli dövlətinin qurulması 
və inkişafı, qadınların azad olması və savadlanması ilə birbaşa bağlıdır. 
Çünki savadsız və kölə qadın, cəmiyyət üçün azad və ziyalı insan tərbiyə 
edə bilmədiyi kimi, qadının zülmü və istismarı üzərində qurulan 
cəmiyyətdə də, heç bir vaxt sosial ədalət qurula bilməzdi. 
Maarifçi Həsənbəy Zərdabi yazırdı: ―Osmanlı dövləti ki, qeyri-
islam dövlətlərindən Avropa əhlinə yavuqdur, bu səbəblərə bir neçə ildir 
ki, nizami-külliyə qoyub, məktəbxanalar bina edib... ancaq ol 
məktəbxanalarda ancaq kişilər oxuyur, ünas tayfası elmdən bixəbərdir. 
Çünki tərbiyənin binası ana ilədir, uşaq 7-8 yaşına gəlincə, ona ana tərbiyət 
edir, ona binaən ünas tayfası tərbiyətsiz qaldığına görə Osmanlı dövlətinin 
kişilərə elm öyrətməyindən o qədər də nəf olmur.‖ [95]. 
Deməli, zamanın tələblərinə cavab verə bilməyən cəmiyyətlər tarix 
səhnəsində iştirak etmək şansını itirirlər. Buna görə də, yerli ziyalılar 
―qadın azadlığı‖nı milli məsələnin ayrılmaz hissəsi kimi qəbul etdilər. 
Həmin dövrdə yaşayan Azərbaycan ziyalılarının (M. Ə, Sabir, C. Cabbarlı, 
C. Məmmədquluzadə), ictimai xadimlərinin əsərlərinə və ifadələrinə diqqət 
etsək, vəziyyətin nə qədər gərgin olduğunu anlaya bilərik. 
37 
 
 
Milli azadlığın qələbəsini, demokratiyanın inkşafını qadın 
hüquqlarının bərpasında görən M. Ə. Rəsulzadə yazırdı: ―Ailə əsarəti və 
ailə istibdadı üzərində təkamül tapan millətlər, heç bir vaxt ailə hürriyyəti, 
ailə səadəti üzərində qurulan millətlərlə mübarizə apara bilməzlər….. 
Qadın bir millətin nisbi-mühitini təşkil edir. O ailə isə hüquqsuz və 
mərifətsiz olubsa, millətin yarısı xəstə və məzlumdur- deməkdir.‖ [33]. 
Dövrünün maarifçisi E. Sultanov yazırdı: ―Mən hər cür 
təcavüzkarlığa, hər cür təzyiqə və cinsindən asılı olmayaraq insan 
azadlığının məhdudiyyətinə nifrət edirəm. Müsəlman qadınlarının hüquq 
bərabərliyini açıqcasına təbliğ etdiyim üçün məscid minbərlərindən mənə 
lənət yağdırırdılar.‖ [22]. 
―Molla Nəsrəddin‖ jurnalının 1909-cu il tarixli 28-ci sayında 
yazılırdı: ―Biz müsəlmana fərzdir, nəinki, oğlan məktəbi, xeyir, bizlərə 
vacibdir qız məktəbi, çünki balalarımızın tərbiyəsi anaların əlindədir…‖  
38 
 
 
Mirzə Ələkbər Sabirin ―Qoyma gəldi‖ şeiri erkən evliliyin 
eybəcərliklərini bariz şəkildə ortaya qoyurdu: 
 
Xan dostu, amandı, qoyma, gəldi!  
Didarı yamandı qoyma gəldi!  
Vay, vay! Deyəsən bəşər deyil bu!  
Bir şəklə uyan təhər deyil bu!  
Allahı sevirsən, ər deyil bu!  
Ərdodu, qabandı, qoyma, gəldi!  
Didarı yamandı, qoyma, gəldi!  
 
Ol gən ki, adaxladız, utandım,  
Olandı, dediz, ərin inandım,  
Ər böylə olurmuş?! İndi qandım;  
Xandostu amandı, qoyma, gəldi!  
Kirdarı yamandı, qoyma, gəldi!  
39 
 
 
Qorxdum, ay aman, yarıldı bağrım,  
Bir nazik ipə sarıldı bağrım,  
Gup-gup döyünüb darıldı bağrım,  
Canım oda yandı, qoyma, gəldi!  
Kirdarı yamandı, qoyma, gəldi!  
 
Dudkeş kimi bir papaq başında,  
Ağ tükləri bəllidir qaşında,  
Gərçi qocadır - babam yaşında,  
Amma sodamandı, qoyma, gəldi!  
Kirdarı yamandı, qoyma, gəldi!  
 
İyrənmişəm ağzının suyundan,  
Qətran qoxusu gəlir boyundan,  
Lap doğrusu qorxmuşam xoyundan,  
Bir əfi ilandı, qoyma gəldi. 
Kirdarı yamandır, qoyma, gəldi![23].  
 
―Molla Nəsrəddin‖ jurnalında ―Qızdırmalı‖ imzası ilə verilmiş 
―Milli zəmanə libaslarımız‖ adlı yazıda qız uşağı məktəbə gedərsə, onun 
ərə getmək vaxtının ötəcəyindən ehtiyat edən avam valideynlər satira 
atəşinə tutulurdu: ―Bu gün eşitdim ki, Bakıda təzə açılmış müsəlman qız 
40 
 
məktəbinə 31 qız gəlib... o məktəbə qəbul olunan qızların yaşı 4 yaşdan 
əskik deyil. 4 yaş müsəlman qızı üçün tamam məktəbə gəlmək vaxtıdır. 
Çünki 4 yaşda məktəbə gedər, 4 il də oxuyar, olar 8 yaşda. 8 yaş da düz ərə 
getmək vaxtıdır.‖[23].  
 ―İqbal‖ qəzetində ―Qızların etirazı‖ adlı məktubda həmyaşıdlarının qoca 
kişilərə zorla ərə verilməsinə etiraz edən bir qrup qız yazırdı: ―Əgər 18-20 
yaşlı cavanlara cəbra 50-60 yaşlı qarı övrətlər verilsə idi, o zaman kişilər 
cavan qızların qocalara verilməsini bilərlər idi.‖[23].  
Hüseyin Cavid yazırdı: ―Bir çox mübarək ağızlar, qadınların tərbiyə 
görür-görməz itaətsiz olacaqlarını söyləməkdən çəkinməyirlər, əcaba 
məktəb, təlim və tərbiyə insana  itaətsizlikmi öyrədir? Yaxud insaniyyət, 
şəfqət, mərhəmət, nəzafət-övlada məhəbbət, böyüklərə itaət nə olduğunu 
təlim edər? Bir də cəbrə təzyiqə nə hacət, artıq iyirmi ilə otuzu hesab 
etmək üçün anaların təsbihləri ilə, qızların barmaqlar ilə komediya 
çıxarmaları çəkilir bir dərd deyildir. Azacıqda utanıb qızarmalıyıq.‖[23].  
41 
 
 
Göründüyü kimi, cəmiyyətdə qadınları ailədə istismar edən və onu, 
cəmiyyətin köləsinə çevirən hakim təbəqələr əsasən ruhanilər zümrəsindən 
və varlı mülkədarlardan ibarət sosial-siyasi qüvvələr idi. Mövcud sistemin 
qorunub saxlanılması həm onların, həm də onları dəstəkləyən Çar 
Rusiyasının mənafeyinə xidmət edirdi. Onları, Çar Rusiyasının 
müsəlmanları ruslaşdırmaq və xristianlaşdırmaq siyasəti narahat etmirdi. 
Çar Rusiyası, əhalini itaətdə saxlayaraq yerlərdə öz siyasətinin 
gerçəkləşmənin və sosial bazasının gücləndirmənin ən effektiv yolunu 
müsəlman ruhanilər və feodallar ilə ittiafaqda görürdü [10, 119]. 
Komendant üsul idarəsinin ədalətsiz və rüşvətxor məhkəməsindən 
şəriət məhkəməsinə sığınan sadə xalq, bu məhkəmənin də onlar tərəfindən 
idarə olunduğunu bilmirdilər. Savadsız xalq mollaların, qazilərin verdiyi 
fətvaları, hökmləri şəriət hökmü kimi qəbul edirdilər. Ancaq bu hökmlərin 
ruhanilərin şəxsi mənafeyinə və Çar mütləqiyyətinə xidmət etdiyindən 
xəbərsiz idilər. Yüksək rütbəli çar məmurlarından biri etiraf edirdi ki, 
―Müsəlman əyalətlərinin idarə edilməsini tədqiq edərkən idarə edənlərin 
azğınlığından və xalqın əzabından insan əqli dəhşətə gəlir. Burada insanlıq 
tamamilə tapdanmış, yüksək ədalət yaddan çıxmışdır, qanun ancaq zülm 
etmək aləti olmuş, acgözlük və azğın özbaşınalıq dairə rəislərinin, 
komendantların, pristovların və digər rəhbər şəxslərin fəaliyyətinin 
əsasıdır.‖ [53, 233]. 
42 
 
Yenə həmin mənbədə bildirilir ki, ―Polis və məhkəmə səlahiyyətinə 
malik olan feodallar özbaşına olaraq vergi verməyənləri kişi-qadın 
olmasına baxmadan ölənədək döyür, hər şeyini, hətta paltarlarını da 
müsadirə edirdilər.‖ [53, 242-243].  
Təbii ki, xalq bu zorakılığa dözməyərək dəfələrlə üsyan 
qaldırmışdı.  
Ömər Faiq yazırdı: ―İtaətə, zülmə, döyülməyə səbr edib boyun 
əyməyimiz, əziyyətə, korluğa, söyülməyə, əzilməyə, qorxmağa, 
qanacaqsızlığa öyrənib adət etməyimiz, məhz bizim öz günahımız, öz 
qəflətimiz, bizlərə qarşı görülən zülmlərə, həqarətləri qanmayıb, zalımlara, 
müstəbidlərə köməkçi olmağımız, bizi ən ziyadə səfil və sərkərdan 
qoyanlara ən ziyadə məhəbbətlə itaət edib, yeri düşəndə kömək etməyimiz, 
özümüzə edilən zülmlərin zülm olduğunu qanmayacaq dərəcədə 
korluğumuz,  cəhalətimizdir.‖ (İrşad qəzeti 1906 № 245)    
Mirzə Cəlilin kefli İskəndəri ölülərinin dirilməsini istəyənlərə 
deyir: ―Ondan ötrü ki, arvadlarınızın hamısını yumruq altında 
öldürübsünüz, ölü qardaşlarınızın arvadlarını almısınız, ölü dostlarınızın 
yetimlərinin malını yemisiniz. Razı olmazsınız ki, dirilib gəlsinlər və sizin 
əməllərinizi görüb desinlər. Tfu, sizin üzünüzə...‖ [18]. 
 
Yaxud, Şeyx Nəsrullah azyaşlı qız uşaqları ilə siğə edir və 
mövhumata qapılan müsəlman cəmiyyəti buna normal baxır. Anasına 
―yazıq anam‖ deyə müraciət edən və zavallı 9 yaşlı bacısı Nazlının halına 
43 
 
acıyan İskəndər obrazı, Cəlilin gözüylə cəmiyyətin bütün eyiblərin görür 
və gördüyü üçün daim kədərlənir. İskəndər, xalqı tilsimə salan dəyərlərlə 
mübarizə apara bilmir və xalqı bu tilsimdən qurtara bilmir.  
Hüseyn Cavid isə, müstəmləkəçilərin və onların əlaltılarının sadə 
xalqın başına gətirdiklərinə və qurduqları mövcud vəziyyətə qarşı üsyankar 
İblis obrazı ilə çıxaraq bu tilsimi sındırmağa çalışır və deyir:  
―İblis kimdir? Cümlə müsibətlərə bais olan insan 
Bəs, cümlə müsibətlərə bais olan insan kimdir, İblis‖ 
Lakin, ruhanilər arasında da maarifçilik ideyalarını dəstəkləyənlər 
vardır (Mirzə Əbu Talib, axund Mir Mahmud Kərim, Mircəfər, axund 
Molla Ruhulla Məmmədzadə və s).Patriarxal mürəkkəb ailə modeli, din ilə 
deyil, feodal sistemin iqtisadi-siyasi xarakteri ilə bağlı idi. Bu ailə və 
cəmiyyət modelinə din donu geyindirməyə çalışan patriarxal sistem, 
əslində, bu yolla ona hüquqi və əxlaqi don geyindirməyə çalışırdı. Çünki 
onlar, bu yolla varlanıb qubernatorlardan vəzifələr əldə edirdilər.  
1901-ci il oktyabrın 7-də ―Kaspi‖ Cənubi Qafqaz şeyxülislamı 
Axundzadə Məhəmməd peyğəmbərin (s.ə.s) ―elm öyrənmək həm 
müsəlman kişiyə, həm də müsəlman qadınına vacibdir‖ sözlərini xüsusi 
vurğulayaraq demişdi: ―Bu tarixi sitatlardan məqsədim budur ki, nə din, nə 
şəriət təhsil və tərbiyə sahəsində qadınların hüquqlarını məhdudlaşdırmır. 
Belə olsaydı, İslamda bu qədər şöhrətli müsəlman qadını yetişməzdi. Əgər 
bu vaxta qədər Zaqafqaziyada qızlara təhsil verilməyibsə, bunun səbəbi 
təkcə məktəbin yoxluğu deyil, həm də kök atmış ziyanlı adətlərdir.‖[95].  
1917-ci ildə Behbud ağa Şahtaxtlı ―Kaspi‖ qəzetində XX yüzilliyin 
ilk illərindən mətbuatın qadın azadlığı uğrunda başladığı mübarizədən bəhs 
edərək yazırdı: ―Təkzibolunmaz faktlarla sübut edildi ki, müsəlman 
qadınının özünəməxsus şəkildə ―mədəniyyəti‖ - ətraf aləmdən təcrid 
olunması şəriətin hökmü yox, uzaq keçmişdən bizə miras qalan biabırçı 
adətlərlə bağlıdır. Lakin müsəlman qadınların hələ hamısı çadranı tərk 
etməmişlər. Çox vaxt adət qanundan güclü olur. Bunu birdən-birə yox, 
tədricən aradan qaldırmaq lazımdır.‖[95]. 
―Qadın azadlığı‖ hərəkatı 1918-ci ildə qurulan AXC hökuməti 
tərəfindən artıq həyata keçirilirdi. AXC hökuməti, Azərbaycanda 
qadınların seçib seçilmək hüququnu tanımaqla, onların cəmiyyətin 
44 
 
həyatında fəal olmasnı dəstəkləyirdi. Əvvəlki illərə nisbətən ölkədə qadın 
və kişilər arasında savadlılıq səviyyəsinin tədricən artması, 1919-cu ildə 
Bakı Dövlət Universitenin yaradılması, AXC dövlət strukturlarına 
qadınların cəlb olunması (Şəfiqə Əfəndiyeva, Aynul Usubbəyova) və 
ümumiyyətlə, AXC hökumətinin qadın azadlığı məsələsini milli siyasətin 
təməl prinsipi kimi qəbul etməsi bunun bariz nümunəsi idi. Yəni, 
Azərbaycan SSR qurulmasaydı belə, AXC bu işləri daha uğurlu şəkildə 
həyata keçirəcəydi. Atatürkün Türkiyədə həyata keçirdiyi ―qadın azadlığı‖ 
siyasəti, eynilə Azərbaycan dövlətində də həyata keçiriləcəydi. Lakin, 
Azərbaycanın tarixi qədəri fərqli oldu.   
 
     2. 20-30-cu illərdə Azərbaycanda feminizm hərəkatı 
Bolşeviklərin və solçu feministlərin 20-30-cu illərdə Rusiyada 
həyata keçirdikləri ―seksual inqilab‖ layihəsinin SSRİ dövlətinə daxil olan 
Azərbaycan SSR ərazisində reallaşdırılması mümkün deyildi. Çünki o 
dövrdə Azərbaycan ərazisində islam dininin və patriarxal ənənələrin təsiri 
çox güclü idi. Bolşeviklər, müsəlman əhalinin ―seksual inqilab‖ layihəsinə 
qarşı sərt müqavimət göstərəcəyindən və nəticədə, Rusiyanın müsəlman 
coğrafiyasında öz geostrateji mövqelərini itirəcəyindən ehtiyat edirdilər. 
Buna görə də, müsəlmanların yaşadığı ərazilərdə bu siyasətin başqa bir 
səviyyədə ehtiyatla həyata keçirilməsi gərəkirdi.  
1921-ci ildə Moskvada keçirilən I Ümumrusiya iclasında deylirdi 
ki, ―Şərqin milli bölgəsində olan qadınlar arasında təbliğat-təşviqat işləri 
şərq xalqlarının mədəni və çoxyönlü iqtisadi inkişaf formalarına uyğun 
şəkildə aparılmalıdır.‖ [54]. 
Bolşeviklər və feministlər müsəlman coğrafiyasında ilk növbədə 
islam dininin və patriarxal ənənələrin təsirinin ortadan qaldırılması, 
qadınların çarşabdan xilas edilməsi, qadın azadlığı ideyası altında onları 
ailə-ev işlərindən azad edib ictimai işlərə cəlb edilməsi istiqamətində 
fəaliyyət planı hazırladılar. Azərbaycanda və digər müsəlman 
coğrafiyasında bu işləri idarə edən bolşeviklər və feministlər (K. Radka, E. 
Armant, A. Kollontay, K. Setkin və s), həmin işləri daha ifrat bir səviyyədə 
Rusiya, Ukrayna və digər xristian respublikalarında həyata keçirirdilər.  
45 
 
1921-ci ildə Azərbaycan SSR-nin ilk konstitusiyasında bütün 
sahələrdə qadın və kişilərin bərabərliyi barədə qanun (maddə 79) qəbul 
olundu. Çoxarvadlılıq, erkən evlilik, məcburi nikah halları cinayət hesab 
edildi və qızlar üçün nikah yaşı 16 yaş təyin edildi.  
 
Əslində, bu qanunların qəbul edilməsi cəmiyyət üçün müsbət hal 
idi. Azərbaycan ərazisində 1872-ci ilədək cahil ruhanilərin verdikləri dini 
fətvaya görə evlilik yaşı qızlar üçün 9, oğlanlar üçün 12 hesab olunurdu. 
1872-ci ildən sonra qızlar üçün 13, oğlanlar üçün 15 oldu [60, 24]. 
Çoxarvadlılıq, erkən evlilik, məcburi nikah hallarından ən çox 
narazı olanlar da müsəlman qadınlar idi. Lakin, onlar qorxduqları üçün bu 
hallara qarşı açıq etiraz edə bilmirdilər. 1921-ci il Bakı qurultayına qatılan 
1188 qadın nümayəndədən 815 nəfəri Bakıdan olan azərbaycanlı qadınlar 
idi. Onların əsas şikayətləri 9-12 yaşında qızların ərə verilməsi məsələsi 
idi.   
Müsəlman ölkələrində sosializm sistemini qurmaq üçün, müsəlman 
qadınları yeni sovet sistemi quruculuğuna cəlb etmək lazım idi. Əks 
təqdirdə, müsəlman ölkələrində sovet sosialist sisteminin qurulması 
mümkün olmazdı. Qadınlar patriarxal sistemin çökməsini istəməsəydilər, 
bolşeviklər öz istəklərinə nail ola bilməzdilər. Çünki ruhanilərin və 
mülkədarların təhriki ilə kişilər öz ailələrini qorumaq üçün müqavimət 
46 
 
göstərəcək və bir araya gələrək sistemin kök salmasına mane olacaq idilər. 
Lakin, belə olmadı.  
Qadınların böyük bir qismi sistemin zülümlərinə dözmədilər və 
xilas yolunu sosializm sisteminin yaranmasında gördülər. Onların sayı az 
deyildi. Tədricən sayları artırdı. Çünki artıq qadınlar çoxarvadlılıq, erkən 
evlilik, məcburi nikah, zorakılıq və hüquqsuzluq hallarına tab gətirə 
bilmədilər. Onların mövcud sistemə qarşı feminist inqilabına qoşulması və 
sosializmin gerçəkləşməsi prosesinə cəlb olunması, əslində, qadınları hər 
cür hüquqlardan məhrum edən cahil ruhani təbəqəsinin günahı idi. Onlar, 
islam dininin qadınlara verdiyi hüquqları təmin etsəydilər, Azərbaycanda 
və digər müsəlman ölkələrində bolşevizmin qələbəsi mümkün olmazdı. 
Bolşeviklər, patriarxal cəmiyyətlərin zəif nöqtəsinin məhz qadın məsələsi 
olduğunu anladıqları üçün, feminizm strategiyası ilə onlara hücum etdi.  
20-30-cu illərdə postsovet məkanında, həmçinin Azərbaycan 
ərazisində feodalizmdən sosializm sisteminə keçidlə bağlı baş verən 
fundamental dəyişikliklər, şüurları və həyat tərzlərini sürətlə dəyişməyə 
vadar edən çox ağrılı proseslər idi. Bunu, boşanma səviyyəsinin ən yüksək 
olduğu 1935-1943 illərin statistikası da təsdiq edir. Biz, bu illərdən əvvəlki 
statistikaya malik olmadığımız üçün, 1935-1943 illərin statistikasına 
əsaslanırıq. Lakin, əvvəlki illərdən bu proseslərin başladığını və 30-cu 
illərdə yüksək həddə çatdığını söyləyə bilərik.      
Öz acınacaqlı durumundan narazı olan qadınlar Azərbaycanın 
müxtəlif yerlərində yaradılan qadın klublarına sığınır və orada bir araya 
gəlirdilər. Bu klublar, onların dərdlərinin müzakirə olunduğu, çıxış 
yollarının göstərildiyi, hüquqlar uğrunda siyasi mübarizə yollarının 
başladığı ictimai-siyasi mərkəzlər olmaqla yanaşı, qadınların sosial-iqtisadi 
müstəqilliyinə şərait yaradan müxtəlif sənətlərin (toxuculuq, xalçaçılıq, əl 
işi, tətbiqi sənət) və yazıb-oxumağın öyrədildiyi, kitabxanaların və 
dərnəklərin olduğu (dram, xor, balet), artel və emalatxanaların fəaliyyət 
göstərdiyi mərkəzlər idi.  
Qadın mərkəzləri, qadınların həyatında ailə ilə cəmiyyət arasında 
körpü rolunu oynayırdılar. Yəni, cəmiyyətə açılmaq istəyən qadınlar qadın 
klublarına gəlir və burada əldə etdikləri bilik, dəstək vasitəsilə cəmiyyətin 
həyatına yönəlirdilər. Hətta, bu klublar uşaqlara təlim-tərbiyə verən ilk 
47 
 
baxça funksiyası da daşıyırdılar. Yəni, yeni cəmiyyət modeli bu klublarda 
formalaşırdı. Bu klubların daşıdığı çoxşaxəli funksiyalar tədricən onlardan 
ayrılaraq müstəqil fəaliyyət göstərməyə başladılar. 1924-cü ildə Bakıya 
gələn Klara Setkin bu klublarla tanış olduqdan sonra, onları Şərq 
qadınlarının inqilabi iradəsinin dayaq nöqtələri adlandırmışdır [60, 52]. 
Klara Setkin bu qadınlara müraciətlə yazırdı: ―Biz Sizinlə birlikdə 
hiss edirik, Sizin mübarizəniz necə ağırdır və Sizə necə böyük qurbanlar 
vermək lazım gəlir. Ancaq, biz görürük ki, Sizin azadlıq və iradəniz, sizin 
bəşəriyyətin azad və mədəni nümayəndələrini tərbiyə etmək cəhdiniz bütün 
düşmən səylərindən güclüdür. Biz inanırıq ki, siz qalib gələcəksiniz.‖ [10, 
290-291]. 
Həqiqətən də, qadın klubları və təşkilatları, ənənəvi sistemin içində 
meydana çıxan ―qara dəliklər‖ idi. Artıq, cəmiyyət ənənəvi sistemdən 
digərinə bifurkasiya etmək mərhələsinə yetişmişdi.      
Sovet Şərqində ilk qadın klubu 1920-ci ildə yaradılan Ə.Bayramov 
adına klub idi. Bu klubda bir araya gələn fəal qadınların əksəriyyəti 
müsəlman idi [10, 199]. Qadınlar kluba gedərkən diqqəti cəlb etməmək 
üçün, tikiş emalatxanalarına getdiklərini və orada sənət öyrəndiklərini, 
savad artırmaq məqsədilə etdiklərini bildirirdilər. Cəmiyyəti yeni sistemə 
uyğunlaşdırmağa çalışan qadın klubları çətin şəraitdə işləyirdilər. 
Aktivistlərdən olan Ceyran Bayramova yazırdı: ―Klubun iclaslarına 
qadınlar ilk ayda ehtiyatla gəlirdilər. Çünki onları təqib edirdilər. Kluba 
gələnlərə böhtan atır, onlara tüpürür, daşa basır, bəzi kişilər isə, ölümlə 
təhdid edərək boşanırdılar. Çox çətin idi.‖ [58].  
İctimai keçid prosesi şüurlarda ənənəvi patriarxal stereotiplərin 
tədricən ortadan qalxmasına və yeni gender dəyərlərinin davranış 
normalarına çevrilməsinə səbəb oldu. Bu keçid prosesində boşanmaların və 
ailə cinayətlərinin sayının çox olması təbii idi. Çünki ənənəvi patriarxal 
stereotiplər çərçivəsində formalaşan kişilər qadınların (qızlarının, həyat 
yoldaşlarının, bacılarının və s) işləməsini özləri üçün faciə hesab edirdilər. 
Çünki ictimai qınaq buna imkan vermirdi. Bu, ən yaxşı halda 
boşanmalarla, evdən qovulmalarla nəticələnirdi.  
Cəmiyyətdə baş verən gender transformasiyası qadınların qurtuluşu 
və inkişafı, həmçinin cəmiyyətin modernləşməsi üçün çox mühüm bir 
48 
 
hadisə idi. Çünki mürəkkəb ailələrdə qadınlar böyük bir ailənin hüquqsuz 
bir üzvü kimi, kollektiv ailə təsərrüfatının reproduktiv işçisi və onun əmək 
qüvvəsini təmin edən ana qismində iştirak edirdilər. Onların bu strukturdan 
kənarda heç bir yeri və rolu ola bilməzdi. Strukturun daxilində mövcud 
olan patriarxal iyerarxiya sistemi, onun böyük ailənin baş patriarxının 
(qayınata) və onun xanımının (qayınana) iradəsinə tabe olmağı vadar 
edirdi. Kişilər nəsli (əmək qüvvəsini) artırmaq məqsədilə poliqamik ailə 
modelini qoruyub saxlayırdılar. Gələcək əmək qüvvəsi kimi, oğlan övladı 
dünyaya gətirən qadınların bu strukturda nüfuzu digərlərindən daha çox 
olurdu. Xüsusilə, erkən evlilik və çoxarvadlılıq qadınların şəxsiyyətinə 
yönələn ağır zərbə idi. Qadınların bu sistemə qarşı çıxması və ona etiraz 
etməsi mümkün deyildir. Təbii ki, belə bir mühitdə boşanmaların olması da 
mümkün deyildir (Ər evi, gor evi). Bu baxımdan, 20-30-cu illərdə yeni 
ictimai proseslərlə gələn gender transformasiyası, qadınların həyatında 
böyük bir irəliləyiş idi.     
     
Qadınlar bütün çətinliklərə baxmayaraq, mübarizə aparırdılar. 
Onlar deyirdilər: ―Kluba gəldik, emalatxana yaratdıq, çadranı çıxardıq, 
savadsızlıqdan azad olduq, bəs sonra? Başqa qadınlara da kömək etmək 
lazımdır.‖[60, 52].  Buna görə də, onlar imtahan verərək kəndlərə yollanır 
və orada qadınların maariflənməsi istiqamətində fəaliyyət göstərirdilər. 
49 
 
Qadınların maarifləndirilməsi işində ―Şərq qadını‖ jurnalı böyük rol 
oynamışdı.  
Əli Bayramlı adına qadın klubu 1 il ərzində (1920-1921) 20 min 
qadını öz ətrafında toplamış və 75 aktivist hazırlamışdı. 1926-1932-ci 
illərdə 150 min azərbaycanlı qadın kluba cəlb olunmuşdu[60, 56]. Artıq, 
1927-ci ildə Azərbaycanda 4 min qadın çalışırdı (ümumi işləyənlərin 
4.5%-i)[10, 121]. 1930-cu ildə kolxozlarda işləyən qadınların ümumi sayı 
37%, 1933-cü ildə respublika xalq təsərrüfatında çalışan qadınların ümumi 
sayı 24% idi[10, 111]. Qadınlar dövlət işlərinə və siyasi işlərə cəlb olundu. 
1927-ci ilin sonunda Azərbaycanda 14846 nəfər qadın həmkarlar 
ittifaqının, 2504 nəfər sovetlərin üzvü idi, 3349 nəfər qadın ali və orta 
məktəblərdə, texnikumlarda təhsil alırdılar. Onlardan bir çoxu rəhbər 
sovet, təsərrüfat və həmkarlar ittifaqı işinə irəli çəkilmişdi[10, 288].  
1929-1931 illərdə 324 qadın (əksəriyyəti azərbaycanlı) rəhbər 
vəzifəyə gətirilmişdi[10, 78-79]. Azərbaycan SSR-də digər 
respublikalardan fərqli olaraq daha çox qadın deputat seçilmişdir[10, 92]. 
1939-cu il deputat seçkilərində Azərbaycandan seçilən deputatların 
təqribən 35% (8943) qadın idi[10, 98]. Lakin, dindar ailələr, bəy nəsilləri 
sinfi düşmən kimi ayrıseçkiliyə məruz qalır və təqib olunurdular.  
Cədvəl 1.1.  
 
50 
 
Çalışan qadınların müəyyən peşə biliklərinə və savada malik olması 
gərəkirdi. Bunlar, böyük mübarizənin, praktiki işlərin və fədakarlıqların 
nəticəsi kimi meydana çıxmışdı. Çünki XX əsrin əvvəllərində Azərbaycan 
əhalisinin savadsızlıq səviyyəsi 96.7% idi. XIX əsrin sonunda təhsil alan 
2237 qadından cəmi 20 nəfəri azərbaycanlı idi. Əhalinin savadı 1926-cı 
ildə 18.5% idisə, 1939-da 73.3%-ə qalxdı. Qadınlar arasında savad 1926-
1939-da 3.1%-dən 54.7%-ə yüksəldi [60, 56].  
1920-ci ildən başlayaraq Azərbaycan SSRİ dövlətinə daxil olmaqla, 
sürətlə sosializm quruculuğu sisteminə keçid etmişdir. Bu dövrdə ―qadın 
azadlığı‖ və qadınların hüquqlarının təmin olunması adı altında, onların 
ucuz əməyindən yararlanmaq məqsədilə evdən təhsilə, ictimai işlərə, 
sənayeyə cəlb olunması prosesi başladı. Ucuz ictimai iaşə mərkəzlərinin, 
pulsuz uşaq baxçalarının açılması da qadınların evdən sosial həyata cəlb 
olunmasını təmin etmək üçün şərait yaratdı. 
Qadınların istehsala və cəmiyyətin həyatına qatılmasını təmin 
etmək üçün, uşaq baxçaları, məişət xidmətlərinin sayı artırıldı. Bakıda 
1927-ci ildə 21 baxçada 1278 uşaq, 1940-cı ildə 236 baxçada 19 min uşaq 
(40% azərbaycanlı) tərbiyə olunurdu. Gəncə uyezdində isə, 1927-ci ildə 
607 baxçada 22.400 uşaq var idi. Lakin, baxçalarda şərait çox bərbad 
olduğu üçün, qadınlar ora öz şəxsi hesabları və fədakarlıqları ilə yardım 
edirdilər. İctimai iaşə sektoru da inkişaf edirdi. 1933-cu ildə 1268, 1940-cı 
ildə 2.308 oldu. Əgər, 1930-cu ildə işləyən ailəli qadın ev işlərinə həftədə 
40 saat sərf edirdisə, 1963-cü ildə bu – 29,8 saat idi[60, 70]. 
1929-cu ildə AK(b)P MK prezidiumu çadra geyimini qadağan edən 
qərar qəbul etdi. Kişilərə isə, papaqla kinoteatr və digər mədəni yerlərdə 
gəzmək qadağan edildi. 1928-ci ildə 12573 nəfər, 1929-cu ildə isə, 20387 
nəfər qadın çadranı atdı. Sonrakı illərdə daha da artdı[60, 62].  
1917-ci ildə Bakıda Zaqafqaziya müsəlmanlarının qurultayına bir 
qrup çadrasız üzüaçıq qadın gələrək orada çıxış etmiş, orada iştirak edən 
ruhanilər qrupu hiddətlənərək zalı tərk etmişlər. Onlar, o gündən etibarən 
cəmiyyəti ayağa qaldırmağa müvəffəq olmuşlar[60, 31]. Bunlar göstərirdi 
ki, cəmiyyət qadınların çadranı atmasına çox sərt yanaşırdı. Çünki həmin 
dövrlərdə əhalinin sıx yaşadığı yerlərdə qadınların əsas geyim forması 
çadra idi. Kənd yerlərində çadra deyil, yaşmaq bağlanırdı[60, 26]. Buna 
51 
 
görə də, 1929-cu ildə çadra geyiminə qoyulan qadağa, kişilərin ayağa 
qalxmasına səbəb oldu. Kişilər fəal qadınları sevmir, onları təhqir edir, 
ərləri onları boşayırdılar. Bu dövrdə qadınlara qarşı zorakılıq halları, 
boşanmalar yüksək olmuş və etirazlar baş qaldırmışdı[60, 78-79].   
Bolşevik ideoloqlar təhlükəni anlayaraq siyasəti bir qədər 
yumşaltmış və maarifçilik yoluyla bu siyasəti davam etdirməyi qərara 
almışlar. Lakin, çadranı atmaq istəyən qadınların sayı artırdı. 1930-cu ildə 
Bakıda Ə.Bayramov adına klubun tikiş fabrikinin işçisi Səriyyə Xəlilova 
çadranı ataraq fabrikə işləməyə getdiyi üçün, atasının əli ilə öldürülmüşdü. 
Bu hadisə, ölkədə qadınların kütləvi mitinqinə səbəb oldu. Əslində, bu 
hadisə, qadınlara qarşı zorakılıq edən kişilərə qarşı müəyyən tədbirlərin 
görülməsinə və çadraya qarşı hərəkatın genişlənməsinə şərait yaratdı. 
Rəhbərlik 1930-cu ildə qadınların öldürülməsini əksinqilabi akta bərabər 
tutulan qərar çıxardı.  
C.Cabbarlının "Sevil" əsəri yeni sosialist cəmiyyətin qadın 
modelini Sevil obrazında ifadə edirdi. Bu əsər, teatrın repertuarından 
düşmürdü, hətta film çəkilirdi. Lakin, bunlara baxmayaraq, Azərbaycanda 
cadranı atan bir çox qadınlar yaxınları tərəfindən qətlə və zorakılıqlara 
məruz qaldılar. Çünki əhalidə əsrlərlə formalaşan patriarxal düşüncə 
sürətlə baş verən sosial dəyişiklikləri qəbul etmək iqtidarında deyildi. 
Cəmiyyətdə baş verən hadisələr, onlarda şok effekti yaradırdı. Bunu qəbul 
edə bilməyənlər isə, dövrə uyğunlaşmaq istəyən qadınlara qarşı zorakılıq 
edir, onları öldürür və ya ən yaxşı halda onları boşayırdılar.     
Feminizasiya proseslərinin əsas mərkəzi Bakı şəhəri idi. Bakı, 
beynəlmiləl şəhər olduğu üçün, burada islahatların aparılması daha rahat 
idi. 1925-ci ildə Bakıda rus əhalisi 159491, müsəlmanlar 138265, 
ermənilər 78763 nəfər təşkil edirdilər. Bu dövrdə Azərbaycan əhalisinin və 
müsəlmanların əksər hissəsi kəndlərdə yaşayırdılar. Çünki bu dövrdə 
sənayeləşmə prosesi zəif inkişaf etmişdi.  
20-30-cu illərin dərin iqtisadi böhranı, insanların kütləvi şəkildə 
aclıq və xəstəliklərdən məhv olmasına şərait yaratmışdı. Rusiyada bu 
özünü daha faciəvi şəkildə biruzə verirdi. Azərbaycanda 1920-1922-ci 
illərdə əhalinin sayı azalmış (xüsusilə, kəndlərdə), 30-cu illərdə isə sürətlə 
52 
 
artmışdır. O dövrdə, qadın və kişilər arasında gender balansının normal 
olduğu müşahidə olunur (cədvəl 1.2).  
Cədvəl 1.2. 1913-1940-cı illərdə Azərbaycan  
əhalisinin sayı (min nəfər ilə) 
 
Sənayenin inkişafı, Azərbaycanın aqrar ölkədən tədricən sənaye 
ölkəsinə çevrilməsinə, müasir kapitalist Bakı şəhərinin inkişaf etməsinə, 
urbanizasiya proseslərinin güclənməsi nəticəsində əhalinin kəndlərdən 
şəhərlərə axışmasına və şəhərlərdə sürətli sosializm quruculuğu prosesinin 
təsiri altında ənənəvi dəyərlərin tədricən ortadan qalxmasına səbəb oldu. 
Kəndlərdən şəhərlərə işləməyə gələn insanlar artıq yeni mühitə uyğun 
olaraq nuklear monoqam ailə modelinə keçdilər. Bu prosesin tədricən 
sosializm quruculuğu kimi bütün ərazilərə yayılması və gənclərin şəhərlərə 
meyl etməsi nəticəsində ənənəvi patriarxal, mürəkkəb və böyük ailə 
strukturu çökdü və onun üzərində formalaşan gender stereotipləri tədricən 
(xüsusilə şəhərlərdə) iflasa uğradı. Çünki bu ailələrin təməlini təşkil edən 
kollektiv feodal təsərrüfatı ortadan qalxdı. 
Ənənəvi kollektivçilik, cəmiyyətin istismar olunmasına mane 
olurdu. İqtisadi inkişafın əsasında dayanan sosializm kollektivçiliyi, feodal 
kollektivizmindən fərqli olaraq əmək kollektivizmi və ya dövlət 
kapitalizmi idi (P. Frani, E. Memdel, Q. Dreyper, B. Rissi). Burada da, 
fərqli insanların həyatı sosializm yarışmaları ilə kollektiv əməyin tərkib 
hissəsinə daxil olur və əmək kollektivi bir sosialist ailə modelinə çevrilirdi. 
Hər iki halda, insan yaşamaq üçün işləmirdi, işləmək üçün yaşayırdı. 
Feodal təsərrüfatında qadının əsas fəaliyyəti qapalı böyük ailə və geniş ev 
işləri çərçivəsində məhdudlaşırdısa, sosializm sistemində onun əməyi ailə 
53 
 
və ev işlərinin fövqünə çıxırdı. Həmin dövrlərin tarixi və statistik 
materialları göstərir ki, gender transformasiyası mərhələsində bir çox 
ailələr dağılmış, ailə münasibətləri zəminində çoxlu cinayət halları baş 
vermişdir. Patriarxal cəmiyyət qadınların işləməsini və onların cəmiyyətdə 
fəal olmasını əxlaqsızlıq, mənəviyyatsızlıq kimi dəyərləndirirdi. C. 
Cabbarlının ―Sevil‖ əsəri, bu keçid mərhələsini aydın şəkildə əks etdirir.  
20-30-ci illərdə Azərbaycanda baş verənlər böyük feminist inqilabı 
idi. Bu inqilabı həyata keçirən bolşeviklərin əksəriyyəti feminist 
ideologiyasının daşıyıcıları idilər. Lakin, onlar, Rusiyada və digər xristian 
torpaqlarında etdikləri ―seksual inqilabı‖ Azərbaycanda və digər müsəlman 
torpaqlarında həyata keçirə bilmədilər. Başladıqları işlərin yarımçıq 
qalmasından qorxduqları üçün, onlar, ehtiyatla hərəkət etdilər və müsəlman 
ölkələrində ―seksual inqilab‖ layihəsini müvəqqəti olaraq təxirə saldılar. 
Əvəzində, onlar, islam dinini dəyərlərini ortadan qaldırmaq, qadınları 
çadradan çıxarmaq və onları ailədən ayıraraq istehsala cəlb etmək 
məqsədini qarşıya qoydular. Onlar, öz məqsədlərinə müəyyən qədər nail 
olsalar da, sonadək nail ola bilmədilər. Çünki SSRİ-də Stalin rejiminin 
meydana çıxması ilə, onların strateji layihələrinə son qoyuldu. Lakin, 20-
30-cu illərdə Azərbaycanda hüquqi və sosial səviyyədə aparılan işlər erkən 
evlilik məsələsini ortadan qaldırdı. Belə halların baş verməsi ehtimalı sıfıra 
endi. Çünki dövlət bu qəbildən olan halları burjuaziyanın və 
antisosializmin qalıqları kimi təqib etməyə başladı.   
 
       -  İ. Stalinin hakimiyyəti dövründə 
İ. Stalin 1929-cu ildə öz rəqiblərinə (Trotski, Zinovyev, Kamenski) 
qalib gələrək, hakimiyyəti ələ keçirdi və rəqiblərindən tədricən fərqli 
siyasət həyata keçirməyə başladı. Rəqiblərinin ona mane olacağını bilərək, 
onları və onların birbaşa, dolayı təsiri altında olan qrupları ortadan 
qaldırmaq qərarına gəldi. Heç bir qruplaşmada olmayan minlərlə günahsız 
insanlar daxili siyasi çəkişmələrin qurbanına çevrildilər. Bu hadisə, tarixə 
repressiyalar dövrü kimi düşdü.  
Repressiyalar dövründə ―SSRİ-də qadın məsələsi həll olunmuşdur‖ 
rəsmi tezisi əvvəlki feminist proseslərin qarşısına sədd çəkdi. Əvvəllər 
mövcud olan qadın təşkilatları ləğv olundu və bir çox üzvləri həbs edildi. 
54 
 
Yeni yaradılan qadın təşkilatları isə, dövlətin yeni gender siyasətinin 
təmsilçisinə çevrildilər. Bu dövrdə yaranan ―İctimaiyyətçi qadınlar 
hərəkatı‖nın liderləri (əsasən, məmurların həyat yoldaşları) qadını ərinin, 
ailəsinin və dövlətin dayağı kimi müdafiə etdi və dövlətin nəzarəti altında 
patriarxal siyasətin həyata keçirilməsinə xidmət etdi. Çünki bu siyasət 
totalitar dövlətin təməlinin güclənməsinə şərait yaradırdı. 
1929-cu ildə İ. Stalinin hakimiyyətə gəlməsi ilə bu siyasətə son 
qoyuldu. Artıq 30-cu illərdən başlayaraq, İ. Stalinin hakimiyyəti dövründə 
bu özbaşınalığın qarşısının alınması prosesi başladı. Çünki totalitar 
dövlətin qurulması üçün, patriarxal ənənələrə dayanan ənənəvi ailəni bərpa 
etmək gərəkirdi.  
1934-cü ildə homoseksual əlaqələri qadağan edən cinayət qanunu 
qəbul edildi. 1935-ci ildə SSRİ-də kontraseptiv vasitələrin istehsalı və 
onların istifadəsi dayandırıldı. 1936-cı ildə boşanmalara məhdudiyyət 
qoyan qanunlar çıxarıldı (1944-cü ildə boşanmalar məhkəmələrə həvalə 
edildi), abortlar qadağan olundu. Çünki kontraseptiv vasitələr, abortlar və 
boşanmalar SSRİ-də təbii artıma mənfi təsir göstərmişdi. Bu tədbirlər 
nəticəsində abortlar və boşanmaların səviyyəsi sürətlə aşağı düşdü. 
Bu dövrdə SSRİ ərazisində repressiyalara başlanıldı. 1938-ci ildə 
"Azərbaycan qadını" (əvvəlki ―Şərq qadını‖) jurnalının bir çox müxbir və 
yazı müəllifləri həbs olundular. Bundan başqa bir çox qadın fəallar 
istintaqa cəlb olundu[10, 91].   
Görünür, SSRİ hökuməti 1933-cü ildə Almaniyada hakimiyyətə 
gələn faşist rejiminin qarşıdakı müharibə təhlükəsini anlamış və əhalinin 
artımı istiqamətində tədbirlərin görülməsini vacib bilmişdir.Dövləti 
möhkəmləndirmək üçün, 20-30-cu illərin rüsvayçılığına son qoymaq 
gərəkirdi. II Dünya Müharibəsi ərəfəsində həlak olanların yerini 
doldurmaq üçün, nikahların artırılması və boşanmaların çətinləşdirilməsi 
istiqamətində 1944-cü ildə yeni qanunlar və xüsusi komissiyalar yaradıldı. 
Bununla yanaşı, müharibə ərəfəsində və sonra, nikahdankənar uşaqların 
doğulmasına şərait yaradıldı. Həmin uşaqlar anaların və qismən dövlətin 
öhdəliyinə götürüldü.          
II Dünya müharibəsi dövründə qadınlar arxa cəbhədə, yəni, ölkə 
təsərrüfat həyatının bütün ağır sahələrində gücləndirilmiş iş rejimində 
55 
 
işləməyə başladılar. Bu dövrdə, cəmiyyətin sosial-iqtisadi həyatının idarə 
olunması və mövcud olması qadınların üzərinə düşdü. Qadınlar döyüşdə 
olan həyat yoldaşlarının yerinə işləyib öz uşaqlarına təkbaşına tərbiyə 
verdilər. Müharibədən sonra kişilərin sayı xeyli azaldığı üçün, bir çox 
ailələr atasız, yəni, anaların himayəsi altında böyüdü. Bu isə, atasız 
böyüyən və ana tərbiyəsi altında formalaşan bir nəslin meydana çıxmasına 
səbəb oldu. Artıq, bu nəsil, qadını həm ailə başçısı, həm də sosial statusa 
malik bir şəxsiyyət kimi tanıdı. Bu isə, cəmiyyətdə patriarxal ənənələrin 
qırılmasına və cəmiyyətdə feminləşmə prosesinin başlamasına təkan verdi.  
Təkcə 1941-ci ildə Azərbaycanın neft hasilatı və neft emalı 
sənayesi müəssisələri fəhlələrinin üçdə biri cəbhəyə getmişdi. 
Maşınqayırma, dəmiryol, su nəqliyyatı, kolxoz və sovxozlarda da vəziyyət 
belə idi. Sonrakı illərdə cəhbəyə gedənlərin sayı daha da artdı. Onların 
yerini qadınlar və uşaqlar tuturdu. Bu durum, qadınların kütləvi şəkildə kişi 
işlərinə cəlb olunmasına şərait yaratdı. 1942-ci ildə 16 min cəbhəçinin 
həyat yoldaşı sənaye müəssisələrində, onlardan 11 min nəfəri neft 
sənayesində işləyirdi[10, 12].   
Azərbaycan əhalisi 1940-cı ildə 3304.1 min nəfər idi. 1945-ci ildə 
onun sayı 17.65 % azalmışdı[10, 17]. Müharibədən sonrakı ilk illərdə 
Azərbaycan SSR-də əhali zəif artırdı. 1950-ci ildə respublikada 2859 min 
nəfər yaşayırdı, bu da 1940-cı ildəkindən 415 min nəfər az idi. Azərbaycan 
əhalisindən yüz minlərlə döyüşçü, müharibədən sonrakı ilk ağır illərin 
iqtisadi, sosial və mənəvi çətinlikləri üzündən çoxlu insan dünyasını 
dəyişmişdi. 50-ci illərdə Azərbaycanda əhalinin sayı artdı, 1960-cı ildə 
3816 min, 1970-ci ildə isə artıq 5117 min nəfərə çatdı. Azərbaycanlıların 
sayı 2494.4 mindən 3776.8 minə yüksəldi. 1959-cu ildə əhalinin 48% 
kişilər, 52% qadınlar təşkil edirdisə, 1970-ci ildə bu göstəricilər kişilərin 
xeyrinə 1% dəyişmişdi. Əhalinin tərkibindəki sosial dəyişikliklərin mühüm 
meyillərindən biri şəhər əhalisinin sürətlə artımı olmuşdu. 1950-ci ildə 
əhalinin 44%, 1970-ci ildə isə, artıq 50% şəhərlərdə məskunlaşmışdı[10, 
174].   
Müharibədən sonra 50-ci illərdə Qərb ölkələrində kontraseptiv 
vasitələrin meydana çıxması ilə ―azad sevgi‖ dalğası genişləndi. Yeni 
56 
 
yaranan xippi hərəkatı bu dalğanın avanqardına çevrildi. Yəni, 30-40 il 
əvvəl SSRİ-də baş qaldıran dalğa Qərbdə özünə yol açdı.  
SSRİ-də isə, müharibədən sonra, dövlət, əvvəllər vəzifədə və 
istehsalda öndə olan qadınları geri dönən kişilərlə əvəz etdi[57, 12]. 
Kişilərin sayı azaldığı üçün, onların cəmiyyətdə dəyəri artdı. Ölkədə 
iqtisadi qıtlıq, gender əmək bölgüsünü aktuallaşdırdı. Qadınlar evdə 
yemək, geyinmək və məişətlə bağlı, kişilər isə, təmir, dülgərlik işləri ilə 
əlaqədar bütün ehtiyacları ödəməklə ənənəvi əmək funksiyalarını yerinə 
yetirməyə başladılar. Bunlar, ənənəvi gender əmək bölgüsünü gündəmə 
gətirdi və bununla, qadınlar daha çox ailə-ev işlərinə cəlb olundular. 
―Evdar qadın‖, ―qəhrəman ana‖, ―böyük ailə‖ anlayışları cəmiyyətdə 
əvvəlki dövrlə müqayisədə fərqli bir dəyər qazandı.   
Maraqlıdır ki, bu proseslərin baş verdiyi bir ərəfədə, SSRİ özünün 
iqtisadi inkişafının ən yüksək dövrünü yaşamış (1945-1960) və 
boşanmaların sayı kəskin şəkildə aşağı düşmüşdür. Müharibədən sonra 
kişilərin sayının qadınlara nisbətdə xeyli aşağı düşməsi, boşanmaların 
azalmasına təsir edən əsas amilərdən biri ola bilərdi.   
İ. Stalinin ailə siyasətini, Qədim Roma imperatoru Oktavian 
Avqustun ailə siyasəti ilə, həmçinin, həmin dövrün sosial-mədəni durumu 
ilə müqayisə edə bilərik.Oktavian Avqust kimi, İ. Stalin də dağılan ailə 
qurumunu bərpa etmək və onu nəzarət altına almaq üçün, ailəni dövlətin 
himayəsi altına aldı. Dövlət, total patriarxlığın təmsilçisi oldu. İ. Stalinin 
―şəxsiyyətə pərəstiş‖ kultu ilə, Oktavian Avqustun özünü tanrı elan etməsi 
arasında oxşarlıq vardı. Hər iki lider, qadınların patriarxal rejimə 
itaətkarlığı üzərində totalitar rejimiqurdu. Qədim Roma ilə SSRİ arasında 
olan paralellər belə deməyə əsas verir ki, Stalin, SSRİ-niQədim Romanın 
varisi kimi görürdü.  
Bu paralellər bir daha təsdiq edir ki, totalitar rejimlər qadını ya 
patriarxal ailənin, ya da birbaşa patriarxal dövlətin diktəsi altına alaraq öz 
idarəetmə rejimlərini qururlar. Eyni zamanda, qadının istismarı üzərində 
bərqərar olan bu cür totalitar sistemlər, qadınların inqilabı ilə ortadan 
qaldırılırlar (Romanı ilk xristianların, cahiliyyə sistemini ilk 
müsəlmanların, Çar Rusiyasını solçu feministlərin yıxdığı kimi). Bu 
57 
 
mexanizm, müəyyən sosial qruplar tərəfindən idarə olunsa da, onu, bir 
tarixi sosiofiziki qanunauyğunluq kimi də dəyərləndirmək olar.  
 
    - İ. Stalinin vəfatından sonra  
İ. Stalinin dövründə SSRİ-də çox ciddi bir rejim formalaşmışdır. 
Onun ölümündən sonra (1953) hakimiyyətə gələn N. Xruşov bu ciddiyyəti 
tədricən ortadan qaldırdı. Tədricən SSRİ-də Qərbin təsirləri özünü biruzə 
verməyə başladı. 1950-ci ildə abortları qadağan edən qanun ləğv edildi, 
övlad dünyaya gətirmək hüququ və doğuşa nəzarət funksiyası analara və 
tibb müəssisələrinə verildi. Lakin, kontraseptiv vasitələrin olmaması və 
hamilə qadınlar üçün tibbi xidmətin aşağı səviyyədə olması, abortların 
qarşısını alırdı. Cəmiyyətdə boşanmalara görə ictimai qınaq ortadan 
qaldırıldı, geyim formaları sərbəstləşdi, nikandankənar uşaqların sayı artdı. 
Stalin kommunalkalarının Xruşov fərdi evləri ilə əvəz olunması şəxsi ailə 
həyatının formalaşmasına təkan verdi. Artıq, ailə qapalı və müstəqil bir 
məkana sahib olmaqla öz müstəqilliyini qazandı.  
1953-cü ildə İ. Stalinin vəfatı və onun rejiminin süqutu nəticəsində 
SSRİ-də patriarxal sistem öz klassik liderini itirdi (İ. Stalin öz geyim və 
davranışları ilə bu imici yaratmağa çalışırdı). 50-60-cı illərdə N. Xruşovun 
hakimiyyəti dövründə cəmiyyətdə demokratikləşmə prosesi başladı. Lakin, 
Stalinin vəfatından sonra 1990-cı ilədək Azərbaycanda boşanmaların sayı 
aşağı templə artmağa başladı (0.3 - 2.0).  
60-70-ci illərdə Azərbaycanda müasir ailə modeli formalaşmışdı. 
Bu prosesin sürətlənməsində inzibati-amiranə idarəçilik sistemi ilə yanaşı, 
təhsilin inkişafının və qarışıq nikahların çox olmasının öz rolu olmuşdur.   
60-70-ci illərdə dövlət, tənha analara, boşanmış qadınlara yardım 
edir, hamilə qadınlara, analara müəyyən güzəştlər verir və ―analıq 
ideologiyası‖ siyasəti həyata keçirirdi. Ailədə və iş həyatında balansı 
qoruyub saxlayan qadınlar ―işləyən ana‖ statusu ilə ölkənin gender rejimini 
müəyyənləşdirirdi [49, 180].Ölkədə sosial-iqtisadi vəziyyət və ictimai şüur 
elə formalaşmışdı ki, ailədə qadınların işləməsi zəruri idi. Körpələr evi və 
uşaq baxçaları bu işdə qadınlara yardım edirdi. Lakin, onların maddi-
texniki səviyyəsi, tibbi xidmət səviyyəsi ailələrin tələblərinə cavab 
vermirdi. Buna görə də, qadınların çoxu uşaqlarını daha çox nənələrə 
58 
 
həvalə etməyə üstünlük verirdilər. Əksər hallarda, ailədə qadınların 
pensiyada olan anaları uşaqlara baxırdı. Bu dövrdə qadınlar qayınana ilə 
birgə yaşamağa normal hal kimi baxırdılar. Bu cür matrifokal və ya 
patrifokal ailələrdə yaşamaq daha əlverişli idi. Çünki qadınlar həm ailə-ev 
işlərində, uşağa baxmaq məsələsində təcrübəli qadınlara ehtiyac duyduqları 
kimi, eyni zamanda, ağır gender əmək bölgüsündə əlavə qadın əməyinə 
təlabat hiss edirdilər. Bu, onların həm sosial, həm də ailə yükünü bir qədər 
yüngülləşdirirdi. 
İş həyatının önə çəkilməsi, ―qadının maskulinləşməsi‖ və ―qadının 
evə dönməsi‖ ideyasının ortaya çıxmasına şərait yaratdı. Mövcud durumun 
dəyişməsi üçün, məişət texnikasının təkmilləşdirilməsi, xidmət sahələrinin 
artırılması, sosial infrastrukturun inkişaf etdirilməsi məsələsi gündəmə 
gəldi. Çünki qadınlar ev işlərinə kişilərdən 2-3 dəfə daha çox vaxt sərf 
etdikləri halda, iş həyatında paralel şəkildə güc sərf edə bilmirdilər. Bu da, 
onların peşəkarlıq imkanlarını məhdudlaşdırırdı.   
Azərbaycanda müasir nuklear-monoqam ailə qurumu XX əsrdə, 
cəmiyyətin modernləşmə mərhələsinə daxil olduğu və tədricən bu proses 
daxilində inkişaf etdiyi ərəfədə formalaşmışdı. Bu proseslər, əsasən 
Azərbaycan SSR dövründə baş verdi. Çünki ailə qurumu, SSRİ dövlətinin 
nəzarəti altında olmuş və ailə siyasəti, dövlət siyasətinin ən vacib məsələsi 
hesab edilmişdir. II Dünya müharibəsindən 90-cı illərədək SSRİ və 
Azərbaycan SSR ərazisində həyata keçirilən ailə siyasəti, müasir  
Azərbaycan ailə modelinin təməlini təşkil etmişdir. Dövlətin həyata 
keçirdiyi yumşaq patriarxal ailə siyasəti, analıq dəyərinin həm ailə, həm də 
cəmiyyət müstəvisində paralel şəkildə qorunmasına və inkişaf 
etdirilməsinə yönəlmişdir. Bu özünü, uşaqların sağlamlığının qorunması, 
təhsil alması, tərbiyə olunması, sosiallaşması məsələlərində, həmçinin, 
ailənin bir çox problemlərinin həll olunmasında anaların və dövlətin 
paralel məsuliyyətində biruzə verirdi.  
Dövlətin həyata keçirdiyi sosial siyasət sayəsində ana və uşaqlar 
dövlətin əksər xidmətlərindən pulsuz yararlana bilirdilər (ödənişli dekret 
məzuniyyətləri, uşaq pulları, məktəbəqədər və məktəbdənkənar uşaq 
baxçaları və s). Lakin, xidmət səviyyəsi tələblərə cavab vermədiyi üçün, 
analar əlavə yardıma ehtiyac duyurdular. Bu, nənələr qurumunu yenidən 
59 
 
gündəmə gətirdi. Nənələr, legitim gender müqaviləsi əsasında uşaqlara 
ənənəvi mədəniyyətin elementlərini ötürməklə, nəsillərarası əlaqə 
yaratdılar. Ənənəvi olaraq, ana və nənələr ailənin bütün məsələlərindən (ev 
işləri, uşaq tərbiyəsi) məsuliyyət daşımaqla yanaşı, işləməklə ailənin maddi 
təminatında da mühüm rol oynadılar.  
Beləliklə, SSRİ-də tətbiq olunan ailə siyasəti, qadının ailədə rolunu 
daha da artırdı. Ailə qurumunun varlığı ana ilə dövlətin idarəsi altına keçdi. 
Kişilər isə, bu qurumdan tədricən uzaqlaşdırıldılar. Bu durum, 
modernləşməni yaşayan bütün cəmiyyətlər üçün xarakterikdir. Daha çox 
modernləşən və sosial siyasət həyat keçirən cəmiyyətlərdə durum daha 
kritikdir. Bu durum, ailədə uşaqların sayının azalmasını və ailə qurumunun 
uşaqmərkəzli olmasını təmin etdi.Qadınların sosial-iqtisadi həyatda 
fəallaşması, kişilərdə feminləşmə proseslərinin artmasına səbəb oldu. 
Kişilərdə erkən ölüm, xəstəliklərin artması, şəraitə uyğunlaşmamaq, 
depressiya, sərxoşluq və narkomanlığa aludəçilik, qadınların qayğısına 
ehtiyac və digər hallar bunu göstərdi.  
60-90-cı illərdə boşanmaların sayının aşağı templə artan xətt üzrə 
davam etməsi, həmin dövrlərdə istehsal risklərinin artması, bazarın 
məhdudlaşması, rublun öz səmərəliliyini itirməsi ilə bağlı ola bilərdi. SSRİ 
rəhbəri Y. Andropovun komandası mövcud böhrandan çıxış yolunu 
kapitalizm və sosializmin konvergensiyası nəzəriyyələrində axtarırdı. 
Lakin, bu addım 80-ci illərdə M. Qorbaçov tərəfindən başqa bir formada 
―Perestroyka‖ adı altında ortaya çıxdı. Bu addım, sovet iqtisadiyyatını 
tamamilə yox edib, onu qlobal kapitalizmə təslim etdi. 
80-ci illərdə Qorbaçovun hakimiyyətə gəlməsi və ―qlasnost‖, 
―perestroyka‖ adı altında həyata keçirilən siyasət, SSRİ-də yeni bir 
mərhələnin başlanğıcını ortaya qoydu. Bu proses, paralel şəkildə 
ənənələrin dirçəlməsinə və postliberal dəyərlərin ortaya çıxmasına səbəb 
oldu. Bir tərəfdən, keçmişdən olan və kənardan gələn erkən evlilik, 
çoxarvadlılıq, siğə, digər tərəfdən, vətəndaş nıkahı, gecevlilik, nəsilvermə 
əmsalının azalması, valideynlikdən imtina və digər hallar ilə müşayiət 
olunan müasir durum mürəkkəb xarakter daşıyır. Bu iki proses arasında 
50-ci illərdən formalaşmağa başlayan Azərbaycan ailə modeli deformasiya 
olunur. Çünki Qərbdən gələn gender siyasəti, dövlətin ənənəvi patriarxal 
60 
 
ailə modelini möhkəmləndirmək istiqamətində səlahiyyətini 
məhdudlaşdırır. Nəticədə, ölkədə gender rollarında dəyişikliklər baş verir. 
Ənənəvi qadın və kişi obrazları barədə olan stereotiplər ortadan qalxır.    
 
- 90-cı illərdə sosializmdən qlobal kapitalizmə keçid 
SSRİ-nin süqutu Azərbaycanın müstəqil bir dövlət kimi beynəlxalq 
aləmə inteqrasiya olunmasına şərait yaratdı. Məhz, bu dövrdən başlayaraq 
Azərbaycan BMT-nın gender bərabərliyi proqramlarına qoşuldu və 
bununla bağlı müəyyən öhdəliklər götürdü. Gender bərabərliyi, bir tərəfdən 
maarifçilik yoluyla, digər tərəfdən yeni qanunların qəbul olunması ilə ölkə 
ərazisində sosial-hüquqi status əldə etdi.  
SSRİ-nin süqutundan sonra qapalı cəmiyyət dünyaya açıldı və 
bazar iqtisadiyyatı, demokratiya fenomenləri ölkəyə daxil oldu. Qərbdən 
və müsəlman ölkələrindən gələn təsirlər nəticəsində sovet dövründə 
formalaşan cəmiyyət sürətlə öz monoton formasını dəyişərək 
qloballaşmağa doğru istiqamətləndi. Kommunizm ideologiyasının 
monoton pərdəsi altında gizlənən şüuraltı arxetiplər fəallaşaraq cəmiyyəti 
polikültür mərhələyə istiqamətləndirdi. Liberal proseslər dərinləşdikcə, 
fərqliliklər də artdı. Gender bərabərliyinin inkişaf etməsi, qadınların sovet 
dövründə formalaşan ənənəvi gender rollarının qismən dəyişməsinə səbəb 
oldu. Cəmiyyətdə baş verən sosial-iqtisadi, sosial-mədəni və siyasi 
dəyişikiklər ailənin də xarakterinə müəyyən qədər təsir göstərdi. Ənənəvi 
və yeni sistemlərin sintezindən müxtəlif subkültürlər və ailə tipləri 
meydana çıxdı. Bunlar özünü müqavilə nikahı, poliqamiya, erkən evlilik 
kimi qeyri-ənənəvi ailə modellərində biruzə verdi.   
 
 
 
 
1.4. İslam dinində erkən evliliyə münasibət 
İslamda nikah əqli, fiziki və psixoloji sağlam olan qadın və kişinin 
arasında ailə qurmaq məqsədilə qarşılıqlı razılaşma əsasında bağlanan 
hüquqi aktdır. Bu hüquqi akt nəticəsində ortaya qoyulan hüquqi sənəd 
tərəflərin qarşılıqlı vəzifə, məsuliyyət və öhdəliklərini müəyyənləşdirir. 
61 
 
Qadın dünyaya övlad gətirməklə öz əsas vəzifəsini yerinə yetirir və 
bununla kişiyə nəslinin davam etdirilməsini təmin edir. Kişi isə, əvəzində 
ailəsini qorumaq, onu təmin etməklə məsuliyyət daşıyır. Lakin, hər iki cins 
öz təbii funksiyalarını yalnız həddi-buluğa çatdıqları təqdirdə yerinə yetirə 
bilərlər. Bu baxımdan, erkən evlilik, onların fitrətinə və insani hüqqularına 
zidd olan bir haldır.  
Erkən evliliyin ortadan qaldırılması və qadın hüquqlarının təmin 
olunması məsələsində ən böyük inqilab VII əsrdə Hz. Muhəmməd (s.ə.s) 
tərəfindən gerçəkləşdirilmişdir. Onun Vida xütbəsində səslənədirdiyi 
fikirlər XX əsrdə ―İnsan hüquqları bəyannaməsi‖ndə öz əksini tapmışdır: 
―Cahiliyyət adətlərini ayağımın altına alıb tapdalayıram. Bütün qan 
davaları tamamilə ortadan qaldırılmışdır. Bunlar, yalan və uydurma 
şeylərdir. 
Ey xalq! Sizin qadınlarınız üzərində bir sıra haqlarınız vardır. Onlar 
sizin haqlarınıza riayət etməlidirlər. Onların da sizin üzərinizdə haqları var. 
Onlarla yaxşı davranın. Yoldaşlarınızla şəfqətlə davranın. Siz onları, 
Allahın əhdi ilə aldınız. Onlar sizə Allahın əhdi ilə halal olmuşdur. 
Ey nas! Bu gün necə müqəddəs bir gündürsə, bu aylarınız necə 
müqəddəs aylardırsa və bu vətən necə mübarək bir vətəndirsə, sizin 
qadınlarınız və mallarınız Allahınıza qovuşacağınız zamana qədər də eləcə 
müqəddəsdir. Hər birinizin qanı və malı digərinə haramdır. Qiyamət 
günündə, Allahın hüzuruna çıxacaqsınız. O da sizdən elədiklərinizi bir-bir 
soruşacaq və ona görə mükafat və cəza verəcəkdir. 
Ey xalq! Bir qadının, ərinin icazəsi olmadan, onun malından bir 
şeyi başqasına verməsi məqbul deyildir.‖ [12, 223-224]. 
Lakin, sonrakı dövrlərdə bir qrup müsəlmanlar cahiliyyə dövrünün 
ərəblərinin kültürü vasitəsilə ötürülən erkən evlilik adətini peyğəmbərdən 
gələn dini ənənə (sünnə) hesab etmişlər. Halbuki, erkən evlilik açıq şəkildə 
Qurani-Kərimin məntiqinə zidd idi. Bu ziddiyyətin meydana çıxması, 
müsəlmanların din ilə kültür fenomenlərini bir-birindən ciddi şəkildə 
ayırmaması səbəbindən irəli gəlirdi. 
 
 
 
62 
 
1.4.1. Qurani-Kərimdə həddi-buluğ (rüşd) səviyyəsi 
İslam dininin əsas və yeganə mötəbər mənbəsi olan Qurani-
Kərimdə nikah yaşı ilə bağlı konkret bir məlumat yoxdur. Çünki orada 
evlilik üçün konkret yaş deyil, həddi-buluğ (rüşd) səviyyəsiəsas 
götürülür.Həddi-buluğ, fərdlərin həm fiziki, həm də əqli-psixoloji 
səviyyələrinə görə müəyyən olunur. Fərdlərdə həddi-buluğ 
səviyyəsimüxtəlif olduğu üçün, onun konkret bir yaş ilə ifadə edilməsi 
mümkün deyildir. 
Qurani-Kərimdə həddi-buluğ ilə əlaqədar ayələr vardır: 
―Yetimləri yetkinlik yaşına (rüşd) çatanadək imtahana çəkin. Əgər 
onların həddi-buluğa çatdıqlarını görsəniz, mallarını özlərinə qaytarın.‖ 
(Nisə, 6)  
―Yetimin malına xeyirxah məqsəd istisna olmaqla, həddi-buluğa 
çatanadək yaxın düşməyin‖ (Ənam, 152). 
Nisə surəsinin 6-cıayəsininSabit ibni Rəfaə və onun əmisi ilə bağlı 
endiyi bildirilir. Sabitin atası Rəfaə dünyadan getmiş və Sabit kiçik 
yaşlarında yetim qalmışdı. Onun əmisi Peyğəmbərin (s.ə.s) yanına gələrək 
soruşdu: ―Qardaşım oğlu mənim öhdəmdədir. Onun mal-dövlətindən nə 
qədər istifadə edə bilərəm? Mal-dövlətini nə vaxt ona qaytarmalıyam?‖ Bu 
zaman Nisə surəsinin 6-cıayəsi nazil oldu[70, 78].  
Ayələrdən göründüyü kimi, yetimlər həddi-buluğa (rüşd) çatdıqdan 
sonra miras malları özlərinə qaytarılmalıdır. 
Bəshəddi-buluğ (rüşd) necə müəyyən olunur? 
İmam Sadiqdən (ə)sözü gedən ayədəki ―rüşd‖ sözünün mənası 
barədə soruşanda demişdir: ―Rüşd – mal-dövlətin qorunmasına dair qüdrət 
və bacarıqdır.‖ [69, 369]. 
Rəsulullah (s.ə.s) buyurmuşdur: ―Qələm üç nəfərin üzərindən 
götürülmüşdür: oyanana qədər yuxuya dalmış kimsə, həddi-buluğa çatana 
qədər uşaq və ağlı bərpa olana qədər ruhi xəstə.‖
1
 
Rüşd, ayə və hədislərdən göründüyü kimi, ilk növbədə əqli-
psixoloji yetkinliklə bağlı anlayışdır. Ayədə bildirildiyi kimi ―imtahana 
çəkilmək‖ (―İbtəlu‖) və onun nəticəsinə görə mirasa sahib çıxmaq, insanın 
                                                          
1
Əbu Davud, Hüdud 16; Tirmizi, Hüdud 7; Nəsai, Təlaq 21; İbni Macə, Təlaq 15. 
63 
 
əqli-psixoloji qabiliyyətini fiziki keyfiyyətlərdən önə çəkir. Çünki fiziki 
yetkinlik, hər zaman insanın əqli-psixoloji yetkinliyinə (rüşd) dəlalət 
etmir.Deməli, yetimlərin qəyyumları, onların mal-dövlətin qorunmasına 
dair qüdrət və bacarıqlarını, yəni, əqli-psixoloji yetkinliklərini imtahan 
etməli və sonra mal-dövlətini özlərinə qaytarmaq barədə qərar 
verməlidirlər. Onlar, bu məsələdə məsuliyyət daşıyırlar. Eyni zamanda, 
qəyyumların verdikləri qərar məhkəmə tərəfindən rəsmi sənəd ilə təsdiq 
olunurdu. Bu sənəd, həmin şəxsə mülkiyyət hüququ verməklə, onun 
vətəndaşlıq hüququnu təsdiq edirdi.   
Bəshəddi-buluğ (rüşd) necə imtahan olunurdu? 
Şəxsin miras buraxılan mala sahib çıxması üçün, onun həmin malı 
(pul, qızıl, mülk) sərbəst şəkildə istifadə etmək, qazanc əldə etməkvə onu 
artırmaq qabiliyyəti olmalıdır. O, bu malıistifadə edib artırdığı zaman, 
etdiyi hərəkətlərə görə dini və hüquqi məsuliyyət daşıyır. Onun, işləyib 
vergi vermək, zəkat ödəmək və döyüşdə iştirak etmək kimi bir sıra hüquqi 
məsuliyyətləri vardır. Şəxsə mülkiyyət hüququnun verilməsi ilə bağlı bu 
məsuliyyəti anlamaq və ona görə davranmaq, əqli-psixoloji yetkinliyi 
zəruri edir.  
Böyük məzhəb alimlərihəddi-buluğ (rüşd) səviyyəsini konkret yaş 
ilə müəyyənləşdirməyə çalışmışlar. Çünki konkret yaş məsələsi, dövlət 
işlərinin idarə edilməsində mühüm əhəmiyyətə malikdir. Həddi-buluğ 
(rüşd) səviyyəsinin insanlara görə müxtəlif olmasına baxmayaraq, orta 
statistik göstərici əsasında konkret yaş müəyyən etmək mümkündür.  İmam 
Əbu Hənifə həddi-buluğun oğlanlar üçün 18, qızlar üçün 17 yaş olduğunu 
müəyyənləşdirmişdir.İmam Şafii isə, hər iki cins üçün 15 yaş müəyyən 
etmişdir [114]. 
Lakin, şəxsə mülkiyyət hüququnun verilməsi məsələsi daha böyük 
məsuliyyət və yetkinlik tələb edir. Buna görə də, İmam Əbu Hənifə 
mülkiyyət hüququnun verilməsi üçün 18 yaşı az hesab etmiş və tam 
yetkinlik (rəşid) yaşının 25 olduğunu bildirmişdir.Osmanlı dövlətində də 
mülkiyyət məsələsində rüşd səviyyəsi 20 yaş kimi təyin olunmuşdur [71, 
125]. 
Hz. Muhəmməd (s.ə.s) də kiçik yaşlarında yetim qalmış və 17 
yaşına qədər əmisi Əbu Talibin himayəsində qalmışdır. Çünki əvvəlki 
64 
 
ticarət səfərlərində himayədarı olan əmisi Əbu Talibin himayəsində səfərə 
çıxırdısa (məsələn, 13 yaşında, 583-cü ildə onunla birgə Şam səfəri), 17 
yaşından başlayaraq (587) himayədarı yanında olmadan Yəmənə digər 
əmisi olan İbn Abbas ilə birlikdə müstəqil ticarət səfərlərinə gedirdi. 
Ancaq, bu səfərlər əvvəlkindən onunla fərqlənirdi ki, artıq Hz. Muhamməd 
(s.ə.s) 17 yaşından sərbəst bir tacir kimi fəaliyyət göstərirdi.  
Peyğəmbər (s.ə.s) gənc yaşlarından cəmiyyətdə zəki və müdrik bir 
insan kimi tanınmışdır. Lakin, biz onun 17 yaşdan əvvəl sərbəst ticarət 
etdiyini müşahidə etmirik. Çünki o, 17 yaşınadək əmisi Əbu Talibin 
himayəsində ticarət işlərinin incəliklərini, hesab işlərini dərindən öyrənmiş 
(irşad) və sonra həddi-buluğa (rüşd) çataraq sərbəst şəkildə bu işlə məşğul 
ola bilən bir şəxsə çevrilmişdir (rəşid). O, artıq 20 yaşında Məkkədə yerli 
və xaricilərin mal və can təhlükəsizliyinə sahib çıxan ―Hilful-fudul‖ 
(Fadillərin andı) cəmiyyətinin qurucuları arasında yer almışdır. Əgər Hz. 
Muhamməd (s.ə.s) 17 yaşında həddi-buluğa çatmışsa, ilk müsəlman 
fəqihlərinin bu yaş həddini daha erkən yaş dövrlərinə aid etmələri mümkün 
deyildir. Bunu Əbu Hənifənin misalında gördük.   
Sosial-iqtisadi fəaliyyət ilə məşğul olmaq üçün zəruri olan əqli-
psixoloji yetkinlik (rüşd), təkcə kişilərə deyil, həm də qadınlara aiddir. 
Çünki Nisə surəsinin 6-cı ayəsində işlənən ―yetimlər‖ sözühər iki cinsi 
ifadə edir. Əks təqdirdə, ―yetimlər‖ sözü ―yetim oğlanlar‖ sözü ilə ifadə 
edilərdi. Deməli, qadınların dahəddi-buluğ (rüşd) səviyyəsi, onların əqli-
psixoloji yetkinliyə vəmülkiyyət hüququna malik olması ilə başlayır.  
İslam dinində qadınların işləyib qazanc əldə etmək və xüsusi 
mülkiyyət sahibi olmaq hüququ varmı? 
1. Qurani-Kərimdəqadınların xüsusi mülkiyyətə və mirasa sahib 
olmaq,müstəqil şəkildə işləyib qazanc əldə etmək hüququnubirbaşa təsdiq 
edən ayələr vardır: 
―İbni Macə belə rəvayət edir ki, Hz. Peyğəmbərin vaxtında Uhud 
döyüşündə şəhid olan Sad bin Rəbinin zövcəsi iki qızı ilə birlikdə 
Rəsulullahın hüzuruna gəlmiş və ―Ya Rəsulallah, bunlar Sadın qızlarıdır. 
Ataları Uhudda şəhid oldu. İndi isə əmiləri mallarını mənimsəmiş, bunlara 
isə heç bir şey saxlamamışdır. Halbuki, bu qızlar malsız evlənə bilməzlər” 
deyə şikayət etmişdir. Peyğəmbər (s.ə.s), ―Allah bu məsələdə hökmünü 
65 
 
bildirəcəkdir”, buyurdu. Bundan sonra miras ayəsi(Nisə, 11-12)nazil oldu. 
Bu ayələr enəndə insanlar təəccüblənmişdir. Çünki, bu ayələrdə qadınlar 
və hətta kiçik uşaqlar belə, varis hesab olunurdu. Bu, islamın miras 
məsələsində batil fikirləri necə alt-üst etdiyini və necə bir inqilab 
yaratdığını açıq şəkildə göstərir.‖ [11]. 
―Kişilərin öz qazandıqlarından öz payı, qadınların da öz 
qazandıqlarından öz payı vardır.‖(Nisə, 32). 
Xüsusilə, böyük sahibkarlıq fəaliyyəti ilə tanınan Hz. Xədicə, Hz. 
Peyğəmbərin (s.ə.s) xanımı kimi, digər müsəlman qadınlara gözəl örnək 
idi. Rəsulullah (s.ə.s),“İslam,ƏlininqılıncıvəXədicəninmalıüzərində 
ucaldı”buyurmuşdur [11]. 
Peyğəmbər(s.ə.s)Hz. Xədicə barədə demişdir: "Allaha and olsun 
ki,Mənə ondan yaxşısı qismət olmamışdır. İnsanlar inkar edəndə, o Mənə 
inandı. Onlar Mənimyalan dediyimi söyləyəndə, oMəni təsdiq etdi. Onlar 
əlimdən hər şeyi alanda, o bütün var-dövlətini Mənimüçün xərclədi.Digər 
həyat yoldaşlarım Məniövlad üzünə həsrət qoyanda, Allah ondan Mənə 
övlad bəxş etdi.‖ (Tezkiretü‘l-Havas, s. 303). 
Həmin dövrdə minlərlə qadın səhabə müxtəlif sahələrdə müsəlman 
cəmiyyətinin quruculuğunda fəal iştirak etmiş və iqtisadi müstəqillik əldə 
etmişlər. Əbu Səid əl-Hudri bildirir ki, ―Allah Rəsulu (s.ə.s) insanları 
sədəqə verməyə təşviq edən hədisi rəvayət etdikdən sonra, "ən çox sədəqə 
verənlər qadınlar idi." (Müslim, "Salatül-əqideyn", 9). 
2. Hz. Muhəmməd (s.ə.s) müsəlman cəmiyyətində qadınların 
işləmək, qazanc əldə etmək hüquqlarını və eyni zamanda, qadınların 
sosiallaşması üçün elm-təhsil almasını təmin etmişdir.Çünki işləmək və 
cəmiyyətə fayda gətirmək, ilk öncə xalqın elm-təhsil səviyyəsinin 
artırılmasından və cəmiyyətdə qadın əməyinə tələbatın formalaşmasından 
asılıdır. 
Hz. Muhəmməd (s.ə.s) buyurur ki, "Elm öyrənmək oğlan və qız hər 
müsəlman üçün vacibdir."(İbn Mace, mukaddime 17).  
―Mədinəli qadınlar Rəsulullahın (s.ə.s) hüzuruna gəlmiş və ―kişilər 
hər vaxt yanınıza gəlib elm öyrənir, bilmədiklərinə sahib olurlar. Biz isə 
onlardan fürsət tapmırıq. Bizə xüsusi bir gün ayırın ki, gəlib sizi dinləyək 
və bilmədiklərimizi öyrənək‖, demişlər. Rəsulullah da onlara bir gün təyin 
66 
 
etmişdir. O gün qadınlara xütbə oxur, əmr verərdi. Xanım Aişə belə deyir: 
―Ənsar qadınları nə yaxşı qadınlardır. Çəkinmələridinlərini öyrənmələrinə 
mane olmamışdır.‖ [11]. 
Qadın alim səhabələrdən olan Kabisa b. əl-Muharik belə xatırlayır: 
―Peyğəmbərimizin yanına getdim. Mənə, ―Niyə gəldin?” deyə soruşdu. 
―Ya Rəsulallah! Yaşım bir xeyli artıb, sümüklərim artıq incəlib. Sənə 
Cənabi-Haqqın yararlı qıldığı bir sıra şeyləri mənə öyrətməyin üçün 
gəldim” dedim. Peyğəmbər (s.ə.s): ―Sən hansı daşın, hansı ağacın və hansı 
torpaq parçasının yanından keçmisənsə, sənə Allahdan bağışlanmanı 
diləmişdir” buyurdu‖ [11]. 
İslamdatəhsil almaq hər bir müsəlman qız və oğlana icbaridirsə, o 
zaman,müsəlman üçün erkən evlilik məqbul sayıla bilməz. Çünki erkən 
evlilik birmənalı şəkildə həddi-buluğa yetməyən qız və oğlanları icbari 
təhsildən yayındırır. Deməli,erkən evlilik qızların təhsil hüququnun 
pozulmasına şərait yaradır. Bu, həm də, islamda əsası qoyulan cinslərin 
hüquq bərabərliyinə ziddir. 
3.Hz. Muhəmməd (s.ə.s) müsəlman cəmiyyətində hüquq 
bərabərliyini və sosial ədaləti təmin etmişdir. İslam dinində nikaha daxil 
olan qızların öz həyat yoldaşlarını atalarının razılığını da nəzərə almaqla 
sərbəst seçmək hüququ vardır. Qızı, qəbul etmədiyi şəxs ilə evlənməyə 
vadar etməyə heç kimin haqqı yoxdur. Üstəlik, yetkinlik yaşına çatmamış 
bir qızın belə bir seçim etmək qabiliyyəti və ya istəyi yoxdur. Qızın 
iradəsinə qarşı çıxaraq, valideynlərinin, onu zorla istədikləri adama ərə 
vermələri, İslamda qadın və uşaq hüquqlarına qarşı təcavüz kimi 
dəyərləndirilə bilər.  
- ―Ərlərinin qadınları üzərində olan haqları kimi, qadınların da 
ərləri üzərində haqları vardır.‖ (Bəqərə, 228). 
Xanım Aişə zorla evləndirilən bir qızla əlaqəli olaraq Allah 
Rəsulunun aydınlıq gətirməsini belə bildirir: ―Ənsardan Hidamın qızı 
Hansa, Aişənin yanına gələrək, atam ailə şərəfini artırmaq üçün məni 
qardaşının oğlu ilə evləndirdi. Mən isə, bu evliliyi istəmirəm.” dedi. Xanım 
Aişə də ona, ―Rəsulullah gələnə qədər gözlə!” dedi. Rəsulullah gələndə, 
Xanım Aişə ona vəziyyəti bildirdi. O da, qızın atasını çağırtdırdı və qadına 
seçmə haqqı verdi. Bundan sonra qadın belə dedi: ―Ey Allahın Rəsulu! 
67 
 
Atamın əhd etdiyi nikahı qəbul etdim. Ancaq bu davranışımla qadınlara 
atalarının evlilikdə belə bir səlahiyyətinin olmadığını bildirmək 
istəmişdim.‖ [11]. 
4. Məlum olduğu kimi, İslamda nikaha daxil olan qızlara mehir 
(müəyyən məbləğdə pul və ya qızıl) verilir. Mehir, ailədə qadının xüsusi 
mülkiyyətinə aid olan bir maddi dəyər kimi, onun iqtisadi müstəqilliyinə 
və onun sosiallaşmasına şərait yaradırdı. Mehrin məhdudlaşdırılması, onun 
bu imkanlarını və azadlıqlarını ortadan qaldırırdı. Buna görə də ayə və 
səhih hədislərdə, qadınların mehirləri, onların tam səlahiyyətinə verilir və 
heç kimə onu məhdudlaşdırmaq imkanı verilmirdi. Lakin, yetkinlik yaşına 
çatmamış bir qızın bu maddi dəyəri artırmaq və ondan səmərəli şəkildə 
istifadə etmək qabiliyyəti yoxdur. Bu halda, o, mülkiyyət hüququna sahib 
ola bilmədiyi üçün ərə gedə bilməzdi. Çünki ayə və hədislərdə həddi-
buluğun meyarı, müstəqil iqtisadi fəaliyyət idi.  
XəlifəÖmər minbərə çıxaraq―Ey Nas! Məni eşidin, bundan sonra 
hər hansı biriniz qadınların mehrində həddini aşmasın. Əgər mən, 
peyğəmbərimizin verdiyi və ya ona verilən miqdardan artıq verdiyinizi 
bilsəm, artıq olanı Beytülmala keçirəcəm”, demişdi. 
Qüreyşdən bir qadın: ―Ya Əmirəl-Möminin Allahın kitabı ilə sənin 
sözündən hansına riayət edilməlidir?” deyə soruşdu. Xəlifə Ömər, 
―Əlbəttə ki, Allahın kitabına riayət olunmalıdır. Ancaq niyə belə bir şey 
söylədin?” deyəndə qadın: ―Sən indi qadınların mehrində həddən artıq 
olmamasını söylədin. Ancaq, Cənabi-Haqq, Qurani-Kərimdə, “Əgər 
qadınlardan hər hansına bir yük qızıl belə versəniz ondan bir şey geri 
almayın” buyurmuşdur. Bundan sonra Xəlifə Ömər: “Bütün insanlar 
Ömərdən yaxşı bilir” deyərək sözünə davam etdi və ―Ey Nas! Mən sizə 
qadınların mehrində həddi aşmamağınızı söyləmişəmsə də bu sözümü geri 
götürürəm. Bundan sonra kim nə qədər vermək istərsə, versin.”dedi [12]. 
Göründüyü kimi, islamın ilk dövründə müsəlman qadınları aldıqları 
elm və təhsilin nəticəsi olaraq öz hüquqlarını yaxşı bilmiş və onun uğrunda 
mübarizə aparmışlar. Bir qadının dövlət rəhbərinə qanunun aliliyi 
prinsipinə istinad edərək irad tutması onu göstərir ki, ilk müsəlman 
cəmiyyətində gender bərabərliyi, demokratik vətəndaş cəmiyyəti 
formalaşmışdır. Təbii ki, belə bir mühitdə heç kim qadını erkən evliliyə 
68 
 
vadar edə bilməzdi. Çünki islam dininin hökmləri və onun keşiyində 
dayanan ilk səhabərlər buna yol verməzdilər. Xüsusilə, həmin dövrdə 
qadınların irşadı və savadlanması istiqamətində fəaliyyət göstərən xeyli 
sayda fəal qadın cəmiyyətləri və vəqfləri var idi. Onlar, cəmiyyətdə 
qadınların hüquqlarının qorunması və təmin olunması istiqamətində 
çalışırdılar. Buradan, aydın olur ki, nəyə görə sonralar Əməvilər dövründə 
yaradılan saxta ruhanilər sinfi ilə qadınları bütün hüquqlardan məhrum 
etdilər və onları cahiliyyə dövründə olduğu kimi erkən evliliyin zülmünə 
məruz qoydular. İnsanların (xüsusilə, qadınların) azad, savadlı, vicdanlı və 
şəxsiyyət kimi yetişməsinə mane olmaq istiqamətində əksər hədislər 
saxtalaşdırıldı və yeniləri uyduruldu.  
Göründüyü kimi, ayələrdə və onlarla uzlaşan hədislərdə qadınların 
kişilərlə bərabər hüquqlara malik olmaları, elm-təhsil almaları, həddi-
buluğa çatmaları, evlənmələri və mülkiyyət sahibi olmaları bir-biri ilə 
əlaqəli olan anlayışlardır. Bütün bunlar deməyə əsas verir ki, ilk islam 
cəmiyyətində gender bərabərliyi təmin edilmiş və qadınlar çəkinmədən öz 
hüquqlarını tələb etmişlər. 
Müsəlman cəmiyyətində insan hüquqları, demokratiya, söz 
azadlığı, qadın azadlığı və sosial ədalət prinsipləri Əməvilər dövlətinin 
yarandığı dövrədək davam etmişdir. Belə bir sosial mühitdə, qadınlar, 
təhsil almaq və irşad olunmaq yoluyla əqli-psixoloji səviyyələrini yüksəldir 
və əldə etdikləri mülkiyyət hüquqları ilə işləyib vətəndaş cəmiyyətinin 
formalaşmasına öz töhfəsini verirdilər. Bu cəmiyyətdə, qadınların əməyinə 
və sosiallaşmasına ehtiyac yaranmışdır. Çünki minlərlə səhabə qadın gənc 
nəslin savadlanması və irşad olunması istiqamətində, həmçinin sosial-
iqtisadi sahələrdə çalışırdılar. Əfsuslar olsun ki, sonrakı dövrlərdə hakim 
olan patriarxal düşüncə, onların bir çoxlarının adlarının unudulmasına 
şərait yaratdı. Halbuki, onların çoxu ilk hədis elminin təməlini qoyan 
insanlar olmuşlar.  
Təbii ki, belə bir sosial mühitdə qızların erkən ərə getməsi mümkün 
deyildi. Bu cür evliliklər müşrik ərəblər və yəhudilər arasında tətbiq olunsa 
da, müsəlmanlar arasında yayıla bilməzdi. Çünki biz bunu nə Peyğəmbərin 
(s.ə.s), nə də onun ətrafında olan ilk müsəlman səhabələrin həyatında 
müşahidə edirik. Qurani-Kərim erkən evliliyi dəstəkləsəydi, ilk növbədə 
69 
 
Hz. Peyğəmbər (s.ə.s) və onun yaxın səhabələri bunu edərdilər. Halbuki, 
biz bunu görmürük. Lakin, sonrakı dövrlərdə erkən evliliklər müşrik 
ərəblərin və yəhudilərin təsiri iləbəzi saxta-uydurma hədislərdə yer alaraq, 
islam kültürünün ayrılmaz hissəsinə çevrildi.   
Deməli, Qurani-Kərimdə həddi-buluğ (rüşd) səviyyəsi hər iki cins 
üçün, kişilərlə bərabər hüquqlara malik olmaları, elm-təhsil almaları, 
həddi-buluğa çatmaları,mülkiyyət sahibi olmaları və onu idarə etmək 
səviyyələri ilə bağlıdır. Bu isə, onlara əqli-psixoloji inkişafı zəruri edir. Bu 
inkişafa nail olmaq üçün, təhsil almaq və təcrübə əldə etmək lazımdır. 
Elm-təhsilin irəliləməsi üçün, cəmiyyətdə qadın və kişilərin əməyinə tələb 
olmalıdır. Bütün bunlar deməyə əsas verir ki, bu qabiliyyət və imkanlar 
orta hesabla 17-18 yaşdan tez əldə oluna bilməz. 12-13 yaşında kimsəsiz, 
yetim bir qızın və ya oğlanın öz malını istifadə edərək, hər hansı bir sosial-
iqtisadi fəaliyyətlə məşğul olması və dini-hüquqi məsuliyyət daşıması 
sadəcə mümkün deyildir. Həmçinin, islam hüququ ilə uşaqların bu yaşda 
mülkiyyət və miras sahibi olması da mümkün deyildir.  
Qurani-Kərim və hədislərdə həddi-buluğ (rüşd) ilə bağlı verilən 
məlumatların təhlilindən gəlinən orta məxrəc ondan ibarətdir ki, qızlar və 
oğlanlar nikaha daxil olarkən əqli-psixoloji və fiziki cəhətdən yetkin 
olmalı, iqtisadi müstəqillik və şəxsi həyatı müəyyənləşdirmək ilə əlaqədar 
sərbəst qərar vermək qabiliyyəti olmalı, icbari təhsil müddətini bitirməli, 
ailəsini təmin etmək və gəlir əldə etmək iqtidarında olmalıdır. Bütün bu 
şərtləri nəzərə alsaq, Qurani-Kərimə görə yetkinlik yaşının 17-18 yaşdan 
əvvəl olması mümkün deyildir.  
 
 
1.4.2. Talaq sürəsinin 4–cü ayəsinin 
şərhi ilə bağlı təhriflər 
Bəzi ―islam alimləri‖ Talaq sürəsinin 4-cü ayəsini yanlış şəkildə 
tərcümə və şərh edərək, sanki, İslamda erkən evliliyin olmasınısübut 
etməyə cəhd göstərirlər. Ayə belədir: 
―Heyzdən kəsilmiş (yaşlı) qadınlarınızın (iddəsi barəsində) 
şübhəniz varsa, onların, eləcə də heyz halı kəsilənlərin (vəllai ləm 
yahidnə) də gözləmə müddəti üç aydır. Hamilə qadınların gözləmə 
70 
 
müddəti isə, onlar hamiləlikdən azad olana qədərdir. Kim Allahdan 
qorxarsa, (Allah) onun işini asanlaşdırar.‖ (Talaq 4) 
Qərb şərqşünasları Talaq sürəsinin 4–cü ayəsində ―heyz halı 
kəsilən‖ (vəllai ləm yahidnə) ifadəsinə istinad edərək,uşaq evliliyinə 
(pedofiliya) dəlil axtarmağa çalışırlar. Maraqlıdır ki, bir çox ―islam 
alimləri‖ də bu ifadəni ―hələ heyz görməmiş qızlar‖ kimi tərcümə edərək 
və bu şəkildə ona şərh verərək, islam düşmənlərinin fitnələrini təsdiq 
edirlər. Halbuki, ―vəllai ləm yahidnə” ifadəsində nə ―hələ‖, nə də ―qız‖ 
sözləri vardır. ―Hələ heyz görməmiş‖ ifadəsini ərəbcəyə tərcümə etsək 
“əllaai ləmma yahidnə” olardı.Halbuki, ayədə belə deyildir. Ayənin hərfi 
tərcüməsi ―heyz halı kəsilən, aybaşısı dayanan, aybaşının dayandığını 
görən (qadın)‖ kimi olmalıdır.   
İkincisi, bu ayə yetkin qadınlardan bəhs etdiyi üçün, onlara 
münasibətdə ―nisə‖ (yetkin qadın) ifadəsi işlənir. Əgər, burada həddi-
buluğa (rüşd) çatmayan qız uşaqları nəzərdə tutulsaydı, onun ərəbcə 
qarşılığı (vildan, vələd, bənat) olardı. Halbuki, ayədə tərcüməçilər ―qız‖ 
sözünü özlərindən əlavə edirlər.   
Burada ―heyz halı kəsilən‖ (vəllai ləm yahidnə) ifadəsi tibbdə 
―sekonder amenore” (aybaşısı bir müddət kəsilən) kimi tanınan qadın 
xəstəlik halı ilə bağlıdır. Bunu, ―hələ heyz görməmiş‖ kimi təqdim 
olunması İslam dinində erkən evliliyin olmasını ortaya qoymaq üçün bir 
bəhanə axtarışıdır. Çünki heyz halı yaşamayan kiçik qızın 3 ay 
gözləməsinə nə lüzum var? Axı, onun 3 aydan sonra hamilə olmaq ehtimalı 
əşyanın təbiətinə yaddır.  
 
 
     1.4.3. Xanım Aişənin nikah yaşı ilə bağlı iftiralar  
Müsəlman aləmində erkən evliliyə əsas verən əsas səbəblərdən biri 
və ən başlıcası, Xanım Aişənin Hz. Muhəmməd (s.ə.s) ilə erkən evlilikdə 
olması barədə olan hədislərdir.  
71 
 
Xanım Aişə deyir: ―Mən altı (başqa rəvayətdə yeddi) yaşında ikən, 
Hz. Peyğəmbər (s.ə.s) mənimlə evləndi, doqquz yaşımda da mənimlə 
birlikdə oldu.‖
1
  
Biz, Xanım Aişənin 9 yaşında Hz. Muhəmməd (s.ə.s) ilə evlənməsi 
barədə hədislərin doğru olmasına şübhə ilə yanaşırıq və bunun sonradan 
İslama əlavə edilən bir iftira olduğunu düşünürük. Çünki bu hədislər 
Qurani-Kərimin həddi-buluğ (rüşd) ilə bağlı verdiyi məlumatlarla 
ziddiyyət təşkil edir. Həmçinin, hədislərin bir-biri müqayisəli şəkildə 
araşdırılması, digər ziddiyyətlərin ortaya çıxmasına şərait yaradır. Onlar 
aşağıdakılardır:  
1. Xanım Aişənin 595-ci ildə doğulan böyük bacısı Əsmanın İslam 
dinini 15 yaşında qəbul etdiyi bildirilir.
2
 Bu risalətin ilk ilinə, 611-ci ilinə 
təsadüf edir (595+15=610 və ya 611-ci ilin başlanğıcı). Bu doğrudur. 
Çünki onun atası Əbu Bəkr də 611-ci ildə müsəlman olmuşdur. Xanım 
Aişə böyük bacısı Əsmadan 10 yaş kiçik olduğu üçün,
3
 611-ci ildə 5 və ya 
6 yaşı olmuşdur (15-10=5). O zaman, Xanım Aişənin doğulduğu tarix 606-
ci ilə (611-5=606) təsadüf edir. Əgər Xanım Aişəninhicrət tarixindən iki il 
sonra, yəni 624-cü ildə Bədir döyüşündən sonra hicrətin ikinci ilində 
şəvval ayında nikaha girdiyi
4
 ilə bağlı hədisi qəbul etsək, o zaman 624-cü 
ildə onun 18-19 yaşında (624-606) olduğunu deyə bilərik.  
2. Xanım Aişənin böyük bacısı olan Əsmadan 10 yaş kiçik olduğu 
mənbələrdə öz təsdiqini tapmışdır. Mənbələrdə 622-ci il hicrət tarixində 
Əsmanın 27 yaşda olduğu qeyd olunur.
5
 Deməli, 622-ci ildə Xanım 
Aişənin yaşı 17 olmuşdur (27-10=17). Xanım Aişənin hicrətdən iki il 
sonra, 624-cü ildə Hz. Muhəmməd (s.ə.s) ilə nikaha daxil olduğu bildirilir. 
Deməli, Xanım Aişə nikaha daxil olanda 18-19 yaşı olmuşdur.  
3. Buxari və Əhməd b. Hənbəl (Müsnəd) Xanım Aişənin belə 
söylədiyini nəql edirlər: ―Anam və atam İslam dinini qəbul edən dövrdə 
                                                          
1
Buxarî, Müslim, Əhməd b. Hənbəl rəvayət etmişlər. bax: Nəylu‘l-Əvtar, 6/120 
2
Nevevi, Tenzibül-esma, 2 - 597; Hakim, Müstedrek 3 – 635 
3
Beyhaki, Sünen 6-204; Mesudi, Mürucuz-zeheb 2-39; İbn Sad, Tabakatul-kübra. 
Beyrut 1968, 8-58. 
4
Nevevi, Tenzibül-esma, 2 - 616 
5
Nevevi, Tenzibül-esma, 2 - 597 
72 
 
mən onların davranışlarını anlayırdım.‖ Bu zaman Xanım Aişənin 5-6 yaşı 
olmalı idi. Çünki onun atası Əbu Bəkr 611-ci ildə müsəlman olmuştur. 
Görünür, Xanım Aişənin nikah bağlananda 6 yaşında olduğunu rəvayət 
edən bəzi ravilər Əbu Bəkrin 611-ci ildə müsəlman olması tarixi ilə bu 
tarixi qarışıq salmışlar. Əgər Xanım Aişəninhicrət tarixindən iki il sonra, 
yəni 624-cü ildə nikaha girəndə 6 yaşında (və hətta 9 yaşında) olduğunu 
qəbul etsək, o zaman 611-ci ildə onun hələ dünyaya gəlmədiyini deyə 
bilərik. Lakin, Xanım Aişə 611-ci ildə hər şeyi anladığını söyləyirdi. 
Deməli, Xanım Aişənin atası İslamı qəbul edəndə 6 yaşı, nikaha daxil 
olanda isə 18-19 yaşı olmuşdur. 
4. Buxari bildirir ki, Xanım Aişə Qəmər surəsinin 46-cı ayəsi ilə 
bağlı olaraq demişdir: ―Bu ayə, Məkkədə Muhammədə (s.ə.s) endi. Mən 
onda gənclik çağına yenicə girən və oyun çağında olan bir qız idim.‖ 
Əksər mənbələr haqlı olaraq, Qəmər sürəsinin bu ayəsinin ―Oxu‖ (İkra) 
ayəsindən 4 il sonra, 614-cü ildə nazil olduğunu bildirirlər.
1
 Xanım Aişənin 
hicrətdən iki il sonra, 624-cü ildə 18-19 yaşında Hz. Muhəmməd (s.ə.s) ilə 
nikaha daxil olduğu tarixdən çıxış edərək deyə bilərik ki, onun 614-cü ildə 
9 yaşı olmuşdur (19-10=9). Bu yaş, onun dediyi kimi ―Mən onda gənclik 
çağına yenicə girən və oyun çağında olan bir qız idim.‖ ifadəsi ilə üst-üstə 
düşür. Əgər Xanım Aişəninhicrət tarixindən iki il sonra, yəni 624-cü ildə 
nikaha girəndə 6 və ya 9 yaşında olduğunu qəbul etsək, o zaman 614-cü 
ildə o, hələ dünyaya gəlməməli idi. Halbuki, o, həmin dövrdə ―gənclik 
çağına yenicə girən” bir qız olduğunu bildirir.  
5. Cahiliyyə ərəbləri yeni doğulan qızların yaşlarını qeydə 
almazdılar. Qızların yaşı, heyz (aybaşı) halının başladığı andan hesab 
olunurdu (Qurani-Kərim buna qarşı çıxaraq, həddi-buluğun paralel olaraq 
fiziki və əqli-psixoloji yetkinliklə bağlamışdır). Deməli, Xanım Aişənin 9 
yaşında nikaha girməsi ilə bağlı məlumatlar yalnışdır. Araşdırmaların 
nəticəsi göstərir ki, Xanım Aişə Hz. Muhəmməd (s.ə.s) ilə nikaha daxil 
olanda 18-19 yaşı olmuşdur. Əslində, 9 yaş, onun ərə gedəndə heyz halının 
                                                          
1
Buhari, Fezaillül-Kuran 6, Tefsiru sure (54) 6; Askalani, Fethul-bari, 11-291. Bu 
ayəni fərqli tarixlərə aid edənlərin fikirləri yanlışdır. Onların dediklərini qəbul etsək, o 
zaman, bu ayə enəndə, Xanım Aişə sağ olmamalı idi. Halbuki, onun həmin dövrdə 
yaşaığını təsdiq edən hədislər çoxdur.    
73 
 
başlaması tarixidir. Çünki ərəb adətlərinə görə qızların yaşı heyz halının 
başlamasından hesablanırdı. Yəni, Xanım Aişə ərə gedəndə 18 yaşında 
olduğunu nəzərə alsaq, 6 rəqəminin, onun heyz halının başlaması ilə bağlı 
rəqəm olduğunu düşünə bilərik (18-6=12). 9 rəqəmi isə, onun Hz. 
Muhəmməd (s.ə.s) ilə evlilik müddətidir. Görünür, bəzi müəlliflər, onun 
yaşını evlilik tarixi ilə ya eyniləşdirmiş və ya səhvə yol vermişlər.   
6. Hz. Peyğəmbər (s.ə.s) vəfat edəndə (632) Xanım Aişənin 28 yaşı 
olmuşdur. Hz. Peyğəmbər ilə Xanım Aişənin evliliyinin 9 il sürdüyü 
məlumdur. Yəni, bu o deməkdir ki, Xanım Aişə Hz. Peyğəmbər (s.ə.s) ilə 
evlənəndə 18-19 yaşında olmuşdur (28-9=19).  
7. Xanım Aişə, Hz. Peyğəmbər (s.ə.s) vəfat edəndən (632) sonra 48 
il yaşamış və hicri 58-ci ildə 74 yaşında vəfat etmişdir. 74-48=26 (Hz. 
Peyğəmbər vəfat edəndə 26 yaşında idi);  Onunla 9 il evli olmuşdur. 
Deməli, 26-9=17.  
Nəticə: Xanım Aişə, Hz. Peyğəmbər (s.ə.s) ilə evlənəndə, 17-18 
yaşlarında olmuşdur.  
 
 
 
1.4.4. Hz. Fatimənin (ə.s) evlilik yaşı 
1. Əksər sünni müəllifləri Hz. Fatimənin (ə.s) doğum tarixini 
peyğəmbərlikdən
1
5 il əvvəl (Rəsulullahın35 yaşında), Qureyşin Məscidül-
Haramı tikdiyi ildəolduğunu bildirirlər. 
Təbəriyə görə, ―Fatimə,QureyşinKəbəevini tikdiyi ildə və 
Rəsulullahın (səs) 35 yaşında olduğu ərəfədə dünyaya gəldi.‖
2
 
Əbdürrəhman İbni Cəvzi yazır: ―Tarixçilər Fatimət‘üz-Zəhranın, 
qüreyşin Məscidül-Haramı tikdiyi ildə, yəni peyğəmbərlikdən 5 il əvvəl 
dünyaya gəldiyini qeyd etmişlər.‖
1
 
                                                          
1 Peyğəmbərlik, yəni bisət, Hz. Məhəmməd’ə (s.ə.v) ilk ayələrin (Əlaq 
sürəsinin ilk beş ayəsi) endiyi tarixdən hesablanır. Bu tarix, miladi tarixlə 610-cu ilin 
Ramazan ayının son günlərinə təsadüf edir. O dövrdə Müsəlman təqvimi hələ 
yaranmamışdır. 
2
Taberi, Zəhairül-Ukba s. 53. Əbül-Fərəc də bunu təsdiq edir: Ebu‘l-Ferec, 
Mekatil‘üt-Tâlibin, s. 30 
74 
 
İbn Saad yazır: ―Hz. Peyğəmbərin (səs) qızı Fatimə, O 
(Peyğəmbər), 35 yaşında olanda və Kə‘bənin təmir edildiyi ildə dünyaya 
gəldi və Aişədən beş yaşa qədər böyük idi.‖
2
 
2. Əksər şiə müəllifləri isə, Hz. Fatimənin (ə.s) doğum tarixini 
peyğəmbərlikdən 5 il sonra (Rəsulullahın 45 yaşında) olduğunu bildirirlər. 
Əbu Basir, İmam Sadiqə (ə.s) istinadən belə söyləyir: 
―Cəmadiyəlaxır ayının iyirmisində, Rəsulullah 45 yaşında olarkən, O 
(Fatimə) dünyaya gəldi. Səkkiz il Məkkədə, on il Mədinədə atasıyla 
birlikdə yaşadı. Dəyərli atasından sonra yetmiş beş gün həyatda qaldı. 
Cəmadiyəlaxır ayının üçüncü günü, hicrətin on birinci ilində vəfat etdi.‖
3
 
Kəfami ―Misbah‖ adlı əsərində belə yazır: ―Fatimə, 
peyğəmbərlikdən iki il əvvəl, Cəmadiyəlaxır ayının iyirmisində, cümə 
günü dünyaya gəldi.‖
4
 
Həbibi Səcistani yazır: ―Hz. Əbu Cəfərin (ə.s) belə buyurduğunu 
eşitdim: ―Hz. Məhəmmədin qızı Fatimə, beş il Rəsulullahın 
peyğəmbərliyindən sonra dünyaya gəldi. Vəfat edəndə mübarək ömründən 
18 il və 75 gün keçirdi.‖
5
 
Göründüyü kimi, Hz. Fatimənin (ə.s) doğum tarixini muhəddislərin 
bir qismi peyğəmbərlikdən 5 il əvvələ, digərləri 5 il sonraya, hətta bir 
qismi də 2 il əvvələ və digər tarixlərə aid edirlər. 
Əksər şiə mənbələrinə görə, Hz. Fatimə (ə.s) İmam Əliyə (ə.s) ərə 
gedəndə 9 yaşı olmuşdur (624-615=9). Yaxud, digər şiə müəllifi olan 
Kəfamiyə görə, 16 yaşı olmuşdur (624-608=16). 
Əksər sünni mənbələrinə görə, Hz. Fatimə (ə.s) İmam Əliyə (ə.s) 
ərə gedəndə 19 yaşı (624-605=19), bəzilərinə görə 16 yaşı
6
 olmuşdur. 
                                                                                                                                                 
1
Abdurrahman İbn-i Cevzi,Tezkiretü‘l-Havas, s. 306 
2
İbn Saad Tabakat VIII. 26; İbn Hacer İsabe IV. 377. 
3
Delailü‘l-İmamet,Taberi, s.10 
4
Bihar‘ül-Envar, c. 43, s. 9 
5
Usul‘ül Kâfi,c. 1, s. 457 
6
İbn Esir: ―Hicrətin ikinci ilində, səfər ayında və cümə günündə Fatimeyi-Zəhra 
ilə Hz. Əli‘nin (ə.s) nigahları Allahın əmri ilə kəsilmişdir. Fatimeyi-Zəhra (ə.s) o vaxt on 
altı yaşın içində, Hz.Əli (ə.s) isə, tam iyirmi bir yaşında idi. Yenə eyni ildə toyları 
olmuşdur.‖ (İbn Esir, El-Bidaye ve‘n-Nihaye, c. 6, s. 332). ―Hz. Əlinin (ə.s) Fatimeyi-
Zəhra (ə.s) ilə evlənməsi və Əbu Turab künyəsini alması, qiblənin Məscidi-Əqsadan 
75 
 
Bu, göstərir ki, sonralar hədisləri qələmə alanlar birbaşa mənbələrə 
deyil, dolayı mənbələrə istinad ediblər. Hətta, şiə və sünni mənbələrinin 
özündə də vahid bir fikir mövcud deyildir. Bu baxımdan, bütün hədislərə 
elmi-tənqidi yanaşmaq lazımdır. Çünki bu rəqəmlər arasında 10 il fərq 
vardır. Məhz, bu 10 il çox şeyi həll edir.  
Gəlin görək, bu rəqəmlərin hansı daha doğru ola bilər.  
2. Hz. Peyğəmbərin (s.ə.s) bisətinin 40 yaşında (610 il) olduğu 
məlumdur. O, 35 yaşında olarkən 605-ci ilə təsadüf edir. Hz. Fatimənin 
(ə.s) Xanım Aişədən (606-cı ildə doğuldu) təqribən 3-4 yaş kiçik olduğunu 
nəzərə alsaq (çünki mənbədə ―beş yaşa qədər‖ deyilir), onun təqribən 603 
ilində doğulduğunu (606-3=603) söyləyə bilərik. Hz. Fatimənin (ə.s) 
hicrətin 11-ci ilində 29 yaşında vəfat etdiyini də buna əlavə etsək 
(603+29=632), onun 632-ci ildə 29-30 yaşlarında vəfat etdiyini söyləyə 
bilərik. Həqiqətən də, Hz. Fatimə (ə.s) Hz. Peyğəmbərin (s.ə.s) vəfatından 
bir neçə ay sonra 632-ci ildə vəfat etmişdir.
1
 Bu rəqəmlər üst-üstə düşürsə, 
deməli, Hz. Fatimənin (ə.s) bisətdən 5-6 il əvvəl dünyaya gəlişi daha doğru 
görünür. Bu həm də, həmin dövrdə Hz. Peyğəmbərin (s.ə.s) 34-35 yaşında 
olması ilə uzlaşır. Hz. Xədicə (ə.s) vəfat edəndə (620) Hz. Fatimənin (ə.s) 
16-17 yaşı olmalı idi (620-603=17). 
Rəsulullah (s.ə.s) 30 yaşındaykən Hz. Zeynəb, 33 yaşındaykən Hz. 
Ruqiyyə, daha sonra Ümmü Gülsüm və ən kiçiyi Fatiməyi-Zəhra dünyaya 
                                                                                                                                                 
Kəbəyə çevrilməsi, oruc və zəkatın fərz, fitr sədəqəsinin və qurbanın vacib olması hicrətin 
ikinci ilində olmuşdur.‖
6
 
İmam Cəfər Sadiqdən (ə.s) belə rəvayət edilmişdir: ―Əli (ə.s) Fatiməni (ə.s) 
Ramazan ayında nigahladı və eyni ilin zilhiccə ayında Bədr döyüşündən dərhal sonra toy 
oldu.‖
6
 
―Rəvayətə görə, Hz.Peyğəmbər (s.ə.s) hicrətin ikinci ilinin zilhiccə ayının 
əvvəlində Fatiməni (ə.s) Əli (ə.s) ilə evləndirmişdir.‖
6
 
1
İbn Saad eyni əsərdə qeyd edir ki, ―Hz. Fatimə hicrətin 11-ci ilində 29 yaşında 
vəfat etmişdir.‖ (İbn Saad Tabakat VIII. 28). Məclisi bununla bağlı olaraq belə deyir: ―Bir 
gün Abdullah ibni Həsən, Hişam ibni Əbdülməlikin yanına gəldi. Kəlbi də orada idi. 
Hişam, Abdullaha „Fatimə neçə il yaşadı?‟ deyə soruşdu. Abdullah da cavabında, „Otuz 
il‟ dedi. Daha sonra eyni sualı Kəlbiyə verdi və o da cavabında ‗Otuz il‟ dedi. Hişam, 
Abdullaha dönüb, “Kəlbinin sözünü eşitdinmi? Kəlbi şəcərə elmində savadlıdır‟ dedi. 
Abdullah da “Ey Əmirəl-möminin! Anamın vəziyyəti məndən, Kəlbinin anasının vəziyyəti 
də ondan soruşulmalıdır‟ dedi. (Meclisi, Biharü‘l-Envar, c. 43, s. 213). 
76 
 
gəlmişdir.
1
 Hz.Fatimə‘dən başqa Rəsulullahın (s.ə.s) digər övladları, 
atalarının sağlığında vəfat etmişlər. Deməli, Hz.Fatimə (ə.s) Rəsulullah 
(s.ə.s) 35 yaşından tez doğula bilməzdi. Lakin, rəqəmlərdə bir-iki il təhrif 
olunduğunu nəzərə alsaq, mənbənin doğru olduğunu deyə bilərik.  
3. Sünni mənbələrdə Hz. Fatimənin ərə gedəndə 19 yaşda olmasının 
göstərilməsi (bisətdən 5 il əvvəl – 605 il), Xanım Aişənin isə, 9 (və ya 6) 
yaş kimi qeyd olunması bizə nə deyir. Burada, ərəb adətlərinə görə, Xanım 
Aişənin yaşı heyz halının başlamasından hesab olunurdusa, Hz. Fatimə 
(ə.s) üçün bu yaş göstərilməmişdi. Çünki mənbələr təsdiq edir ki, Hz. 
Fatimə (ə.s) heyz halından azad olmuşdur. Buna görə də, onun yaşı birbaşa 
hesab olunmuşdur.     
3. Əbu Bəkr ilə Ömər b. Xəttab Hz. Peyğəmbərin (s.ə.s) qızı Hz. 
Fatiməyə (ə.s) evlənmək üçün elçi gələndə, Hz. Peyğəmbər (s.ə.s) onları 
geri qaytararaq “Fatimənin yaşı azdır” demişdir. Hz. Fatimənin (ə.s) Hz. 
Əli (ə.s) ilə nikaha daxil olduğu tarix də, hicrət tarixindən iki il sonra, bədr 
döyüşündən sonra, yəni 623-624-cü illərə təsadüf edir.
2
 Bizim 
hesablamalara görə, 624-cü ildə Hz. Fatimənin (ə.s) təqribən 20-21 yaşı 
olmuşdur (624-603=21). Lakin, sünni mənbələr göstərir ki, 19 yaşı var idi. 
Bu yaşda səhabələrin Hz. Fatiməyə elçi düşmələri onu göstərir ki, 
Bədr döyüşündən sonra, o, həddi-buluğa (rüşd) yetişmişdi. 
Hz.Peyğəmbərin (s.ə.s) elçilərə “Fatimənin yaşı azdır” deməsi, 
əslində, onun yaşının azlığı ilə deyil (əks təqdirdə, səhabələr ona elçi 
düşməzdilər), Allah tərəfindən əmrin gözlənilməsi ilə bağlı idi. Buna görə 
də, Hz.Peyğəmbər (s.ə.s) elçilərə cavabında “Mən Allahın əmrini 
                                                          
1Siret-i İbn-i Hişam, c. 1, s. 206 
2
―Hz.Əli‘nin (ə.s) Fatimeyi-Zəhra (ə.s) ilə evlənməsi və Əbu Turabkünyəsini 
alması, qiblənin Məscidi-Əqsadan Kəbəyə çevrilməsi, oruc və zəkatın fərz, fitr 
sədəqəsinin və qurbanın vacib olması hicrətin ikinci ilində olmuşdur.‖ (Siretü‘l-Halebiyye, 
s. 82). 
İmam Cəfər Sadiq‘dən (ə.s) belə rəvayət edilmişdir: ―Əli (ə.s) Fatimə‘ni (ə.s) 
Ramazan ayından igahladı və eyni ilin zilhiccə ayında Bədr döyüşündən dərhal sonra toy 
oldu.‖ (Keşfü‘l-Gumme, 1/364) 
―Rəvayətə görə, Hz.Peyğəmbər (s.ə.s) hicrətin ikinci ilinin zilhiccə ayının 
əvvəlində Fatimə‘ni (ə.s) Əli (ə.s) ilə evləndirmişdir.‖ (Tûsi, Misbahu‘l-Müteheccid, s. 
321). 
77 
 
gözləyirəm” demişdir. Başqa bir vaxt Hz. Ömər Fatimə ilə evlənmək 
niyyətini Rəsulullah‘a (s.ə.s) bildirəndə, onada“Fatimə hələ uşaqdır və onun 
həyat yoldaşı Allah‟ın əmri ilə təyin olunacaqdır”  buyurmuşdur. 
Büreydə Əsləmi rəvayət edir: ―Hz. Fatimə‘yə (əvvəlcə) Hz. Əbu 
Bəkr və Hz. Ömər elçi düşdülər. AllahRəsulu(s.ə.v)„O hələ 
uşaqdır‟buyurdu. Daha sonra Əli (ə.s) onu istəyəndə, onunla tez 
evləndirdi.‖
1
 
Bəzi səhabələrin İmam Əliyə (ə.s) olan həsədlərinin kökündə 
dayanan səbəblərdən biri də bu ola bilərdi. Hətta, Hz. Əlinin (ə.s) Hz. 
Fatiməyə (ə.s) elçi düşməsindən sonra, onun yoxsul olması barədə yayılan 
dedi-qodular da buradan qaynaqlana bilərdi.  
Hz. Əli (ə.s) və Hz. Fatimənin (ə.s) evliliyi, vəlayət yolunun 
təmsilçiləri olan Əhli-Beyt imamlarının dünyaya gəlməsinə səbəb oldu. 
İmam Həsən (ə.s) hicrətin ikinci ilində (624-cü ildə) İmam Hüseyn (ə.s) 
hicrətin dördüncü ilində (626-cı ildə) doğulmuşlar.
2
 Babaları Hz. 
Muhəmməd (s.ə.s) və anaları Hz. Fatimə (ə.s) vəfat edəndə, İmam Həsənin 
8, İmam Hüseynin isə 6 yaşı olmalı idi.  
Nəticə: Hz. Fatimə (ə.s) Hz. Əliyə (ə.s) ərə gedəndə 20-21 yaşında 
olmuşdur.  
 
*** 
Quran və hədislər üzərində aparılan araşdırmalar Xanım Aişənin 
hicrətdən iki il sonra, 624-cü ildə 18-19 yaşında Hz. Muhəmməd (s.ə.s) ilə 
nikaha daxil olduğu, Hz. Fatimənin (ə.s) Hz. Əli (ə.s) ilə 20-21 yaşında 
nikaha daxil olduğu təsdiq olunur. Bu araşdırmalarda ortaya çıxan tarixi 
rəqəmlər bir-birini tamamlayır və tarixi gerçəkləri əks etdirir. 
İslam dininin ilk yayıldığı dövrdə, ilk öndər səhabələr arasında 
erkən evlilik müşahidə olunmur. Bu nikahlar sonrakı dövrlərdə yayılmağa 
başlamış və zülmkar hakimiyyətlərin qulluğunda dayanan ruhanilər 
təbəqəsi İslam mənbələrini yalnış şəkildə yozaraq müsəlmanların 
cahiliyyət dövrünün adət-ənənələrini yaşamasına şərait yaratmış və 
                                                          
1
Hakim, Müstedrek, 2/167, 168 (Buna oxşar hədisi rəvayət edənlər: İbn-i Sa‘d, 
7/19-20;Taberani ve İbnHacer, El-İsabe, 1374‘də yer alır). 
2
Kuleyni cild 2. s. 499. 
78 
 
yaratmaqdadırlar. Görünür, cahiliyyət dövrünün ənənələrinin tədricən 
islam hökmlərinin yerini tutması və islam dəyərləri kimi təqdim olunması 
ənənəsi, Müaviyənin xəlifəliyi dövründən dirçəldilmişdir. Erkən evlilik 
Müaviyənin sarayındakı məmurların, ruhanilərin həvəsindən keçdiyi üçün, 
onlar bunun yayılması üçün şərait yaratmışlar. Bunun üçün də münbit 
şərait olmuşdur. Çünki cahiliyyə dövrünün ərəblərin arasında erkən evlilik 
və qadınlara qarşı digər zorakılıqlar geniş yayılmışdır. Bunun cahiliyyə 
dövrünün adəti olduğunu və Müaviyə tərəfindən bərpa edildiyini təsdiq 
edən sənəd, ərəb şairlərindən olan İbn Yəranın sözləridir: ―Səkkiz yaşına 
çatdısa, o, mənim üçün bir cariyə deyil, Ütbə və Müaviyəyə nikahlaya 
biləcəyim bir gəlindir.‖  
Ərəblərdə 8-9 yaşında olan qız uşaqlarına nikah üçün yetkinlik 
yaşına çatan (cariyə) bir gəlin kimi baxırdılar. Bu mentalitet, islam dinində 
məqbul olmamasına rəğmən, bu günə kimi davam etmişdir. Buna görə də, 
müsəlmanlar din və mədəniyyət fenomenlərini bir-birindən ayırmağı və 
onlara fərqli rakursdan baxmağı öyrənməlidirlər. Əks təqdirdə, xurafatların 
sayı günbəgün artacaq və din barədə təsəvvürlərin yanlış istiqamətdə 
inkişaf etməsinə şərait yaradacaqdır.  
  
79 
 
FƏSIL 2. DÜNYADA ERKƏN EVLİLİYİN 
 MÜASİR SOSİOLOJİ TƏDQİQİ 
2.1. Dünyada erkən evliliyin müasir statistikası 
BMT-nın 2010-cu il məlumatlarına görə, 158 ölkənin 
qanunvericiliyində valideynlərin razılığı olmadan nikah yaşı hər iki cins 
üçün 18 təyin edilmişdir. 22 ölkədə isə, 18 yaş həddi qızlar üçün deyil, 
oğlanlar üçün məqbul hesab edilmişdir. 8 ölkədə oğlanlar üçün nikah yaşı 
18-dən aşağıdır. 29 ölkədə nikah yaşı 16-17 yaş, 7 ölkədə 16-dan aşağıdır. 
Postsovet ölkələrinin qanunvericiliyində 17-18 yaş təyin edilmişdir. 
Qambiya, Yəmən, Palau və Səudiyyə Ərəbistanın qanunvericiliyində nikah 
yaşı təyin olunmamışdır [102].    
Qanunvericilikdə nikah yaşına məhdudiyyətlər qoyan  ölkələrdə 
hamiləliklə və digər səbəblərlə bağlı valideynlərin dövlət orqanlarına 
müraciəti əsasında nikah yaşlarının əvvələ çəkilməsi halları da geniş 
yayılıbdır. Məsələn, Azərbaycanda dövlət orqanlarına müraciət əsasında 
nikah yaşı 18-dən 17-yə endirilir. Lakin, bir çox ölkələrdə nikah yaşının 
bəzi hallarda 16-dan aşağı salınması geniş yayılmışdır. Bu cür yanaşmalar 
15 və daha aşağı yaşda qızların rəsmi nikahına bəraət qazandırır. Məsələn, 
Rusiyada bəzi səbəblərlə əlaqədar yerli icra orqanları 16 yaşa, yerli 
idarəetmə orqanlarının qanunları əsasında 16 yaşadək evliliklərə icazə verir 
[109]. 
Qanunvericilikdən kənarda illeqal erkən evlilik halları da kifayət 
qədərdir. Bir çox ölkələrdə bu hallar qanun pozuntusu kimi cəzalandırılsa 
da, bəzilərində buna göz yumulur. Erkən evlilik hallarına qanunvericilikdə 
göstərilən cəzalar yerinə yetirilmədikdə, onların sayı sürətlə artır. Bu 
məsələnin dünyada BMT-nın gender bərabərsizliyi proqramları 
çərçivəsində nəzarət altına alınması, onun səviyyəsinin xeyli aşağı 
düşməsinə səbəb olmuşdur.   
―Oxfam‖ məlumatlarına görə, dünyada 700 milyondan çox erkən 
evlilik (yəni, 18 yaşadək evlilik) faktı vardır. Onların 3/1 hissəsi 15 
yaşadək olan qızların evliliyidir [103]. 2016-cı ildə İngiltərədə ―Save the 
Children‖ uşaqlara yardım təşkilatı tərəfindən erkən evliliklərlə bağlı 
hazırladığı hesabata görə, dünyada orta hesabla hər 7 saniyədən bir 15 
yaşından kiçik bir qız uşağı ərə verilir. Hesabatda bildirilir ki, qız 
80 
 
uşaqlarının hüquqlarının ən yüksək qorunduğu ölkələr sırasında ilk 
beşlikdə İsveç, Finlandiya, Norveç, Hollandiya və Belçika, siyahının 
sonunda yer alan ölkələr Mərkəzi Afrika Respublikası, Çad və Nigeriyadır 
[102].  
Erkən evlilik halları, Cənubi Asiya, Səhra-altı Afrika, Cənubi 
Amerika və Cənub-Şərqi Asiya ölkələrində daha yüksəkdir.  
Diaqram 2.1. Dünyada erkən evlilik səviyyəsi [105] 
 
Biz, bu gün dünyada erkən evlilik səviyyəsini aşağıdakı xəritədə 
(1.1) müşahidə edə bilərik. 
Xəritə 2.1. Dünyada erkən nikah səviyyəsi [105] 
 
81 
 
Erkən evliliklərin geniş yayıldığı Afrika, Cənubi Amerika, Mərkəzi 
və Cənubi Asiya ərazilərində müxtəlif din və inanclara (xristianlıq, 
buddizm, hinduizm, islam, yəhudilik, şamanlıq), irq və etnik (zənci, hind, 
hindu, latın amerikalı, ərəb, fars, türk, yəhudi və s) mənsubiyyətə aid olan 
insanlar yaşayırlar.  
Hindistan, Nepal, Efiopiya, Nigeriya, Banqladeş, Misir, Peru, 
Əfqanıstan, Pakistan, Yəmən, Səudiyyə Ərəbistanı, Somali, Mərkəzi 
Afrika Respublikası, Çad, Mali, Qvineya, Cənubi Sudan, Burkina Faso, 
Malavi, Mozambik, Meksika, Braziliya kimi ölkələrdə 15 yaşadək ərə 
gedən qızların sayı daha çoxdur. Biz, fərqli regionlarda erkən evlilik 
səviyyəsini ayrı-ayrılıqda araşdırsaq, problem ilə bağlı mənzərə daha aydın 
şəkildə ortaya çıxar.  
 
2.1.1.Səhra-altı Afrikada erkən evlilik 
UNİCEF məlumatlarına görə, Səhra-altı Afrikada erkən evlilik 
səviyyəsi 18 yaşadək qızlar arasında 38%, 15 yaşadək qızlar arasında 12% 
təşkil edir. Dünyada 700 milyon erkən evliliyin 125 milyonu (17%) 
Afrikanın payına düşür. Afrikada ən yüksək göstərici ölkələrə görə 
Nigeriya (76%), ən aşağı göstərici Əlcəzairdir (3%). Lakin, BMT-nın 
dəstəyi və müdaxiləsi ilə Afrikada erkən evlilik səviyyəsi 90-cı illərdən bu 
günədək xeyli azalmışdır [98]. 
Diaqram 2.2. 15 (tünd rəng) və 18 (açıq rəng) yaşadək ərə gedən 
qızların yaşadıqları ölkələr (% ilə) [98] 
 
82 
 
Bu regionda erkən evliliklərin geniş yayılması səbəbləri 
aşağıdakılardır: 
- Afrikada kişilər evlənərkən qadınlara başlıq (pul, ev heyvanları və 
zinət əşyaları şəklində) ödəyirlər. Qızın yaşı nə qədər kiçikdirsə, onun 
başlığı bir o qədər də artıq olur. Yoxsul ailələr qızlarını erkən yaşda 
ərə verməklə, öz maddi problemlərini həll etməyə çalışırlar.  
- Valideynlər qızlarının təhlükəsizliyi üçün onu erkən yaşda 
evləndirirlər. Çünki qızların zorlanma və təcavüzə məruz qalma 
riskləri böyükdür. Bölgədə yayılan qəbilələrarası münaqişələr, 
terrorizm və vətəndaş qarşıdurmalarının qurbanları arasında azyaşlı 
qızlar çoxdur. Boku Haram terror təşkilatının azyaşlı qızları kütləvi 
şəkildə girov götürməsi buna misal ola bilər.   
- Erkən evlilik bir adət şəklinə düşübdür. Bu adəti pozanlar cəmiyyətin 
qınağına məruz qalırlar. Bu ictimai qınaq və sosial normativlər erkən 
evliliyə şərait yaradır.  
- Gender bərabərsizliyinin geniş yayılması, qızların işləmək, təhsil 
almaq imkanlarını məhdudlaşdırır. Buna görə də, qızlar yoxsul 
ailələrdə iqtisadi yük kimi dəyərləndirilir və onların erkən ərə 
verilməsi adət şəklinə düşür.     
 
 
2.1.2. Orta Şərq və Şimali Afrikada erkən evlilik 
UNİCEF məlumatlarına görə, bu regionda erkən evlilik səviyyəsi 
18 yaşadək qızlar arasında 17%, 15 yaşadək qızlar arasında 3% təşkil edir. 
83 
 
Regionda ən yüksək göstərici ölkələrə görə Yəmən (32%), ən aşağı 
göstərici Əlcəzair (3%) hesab edilir [104].  
Diaqram  2.3.Orta Şərq və Şimali Afrikada 18 yaşadək olan 
erkən evlilik səviyyəsi (% ilə) [105] 
 
Yəmən, erkən evliliklərin ən çox yayıldığı müsəlman ölkəsidir. 
Burada evli qadınların 32%-i 18 yaşadək, 9%-i 15 yaşadəkdir. Hətta, bu 
ölkədə 8-9 yaşında evlikliklər də az deyildir. Ölkədə erkən evliliklərin 
artmasına münaqişələr də təsir göstərir [104].  
 
84 
 
İraqda hər 4 qızdan biri (24%) 18 yaşadək evlənir. Onlardan 5%-i 
15 yaşda ərə gedir (əsasən, kürd aşirətləri arasında yayılıb). Erkən evliliyin 
əsas səbəbləri yoxsulluq, münaqişələr,  dini və sosial ənənələrdir (102). 
Yaxın Şərqdə əsasən iki ölkə - İran və Səudiyyə Ərəbistanı dini-
ideoloji baxımdan əksər müsəlman ölkələrini öz təsiri altında saxlayırlar. 
Çünki müxtəlif müsəlman ölkələrində radikal vəhhabi sünniliyi və radikal 
şiə ideologiyasının kifayət qədər daşıyıcıları bu ölkələrin dini liderlərinin 
fətvaları əsasında öz davranışlarını müəyyənləşdirirlər. İran və Səudiyyə 
Ərəbistanında gender bərabərliyi, qadın hüquqları və erkən evlilik 
məsələlərini müqayisəli təhlil etsək, real mənzərənin nədən ibarət 
olduğunu görə bilərik.  
İran. İslam inqilabına qədərki dövrdə Yaxın Şərqdə liberal dəyərlər 
yayılırdı. İranda dünyəvi monarxiya rejiminin, bir çox ərəb ölkələrində 
hakimiyyətdə olan BAAS rejiminin rəhbərliyi altında modernləşmə 
prosesləri bu və ya digər şəkildə özünü biruzə verirdi. Bu proseslər, Yaxın 
Şərqdə qadınların gender bərabərliyi istiqamətində bəzi hüquqlar əldə 
etməsinə şərait yaradırdı.Yaxın Şərqdə baş verən bu proseslər milli 
dövlətlərin formalaşmasına və inkişafına səbəb olurdu.       
Lakin, 1979-cu ildə İranda baş verən İslam inqilabı, Yaxın Şərqdə 
II Dünya müharibəsindən sonra formalaşan antimüstəmləkəçilik mühitinə 
yeni bir dəyər gətirdi. İslam inqilabı, bölgədə dini qrupların hakimiyyətdə 
olan liberallara qarşı fəallaşmasına şərait yaratdı.   
1979-cu ildə İran İslam İnqilabından dərhal sonra, İranda, qızlar 
üçün evlilik yaşı 9, oğlanlar üçün 14 yaş oldu. Halbuki, İran cəmiyyəti, 
digər ərəb ölkələrindən fərqli olaraq, daha çox modernləşmiş, feminist 
inqilabını yaşamış bir cəmiyyət idi. Belə bir cəmiyyəti erkən evlilik, 
çoxarvadlılıq kimi köhnə patriarxal ənənələrə döndərmək asan deyildi. 
Buna görə də, İranda 2002-ci ildə qızlar üçün evlilik yaşı 13-ə, sonra isə 16 
yaşa qaldırıldı. İranda erkən evlilik səviyyəsi 18 yaşadək qızlar arasında 
17%, 15 yaşadək qızlar arasında 3% təşkil edir (UNICEF). Erkən evlilik 
halı ən çox Cənubi Azərbaycan, Gilan, Mazandaran, Xorasan ərazilərində 
müşahidə olunur [102].  
1979-cu ildə İran İslam İnqilabından dərhal sonra Məkkə şəhərində 
terror aktı baş verdi. Bu hadisədən sonra Səudiyyə Ərəbistanı radikal dini 
85 
 
siyasət kursunu əsas götürdü. Səudiyyə Ərəbistanın vəhhabi-sələfi 
ideoloqları gender bərabərliyinin (ihtilat) şəriətə zidd olduğunu (Əhməd 
Qasim əl-Həmdi) və bunu dəstəkləyənlərin öldürülməsini (Əbdül Rəhman 
əl-Barrak) caiz gördülər. Səudiyyə Ərəbistanı İranda olduğu kimi, 
modernləşmiş, feminist inqilabını yaşamış bir sekulyar cəmiyyət olmasa 
da, 1979-cu ilədək ənənəvi islamı yaşayan, qadınların avtomobil 
sürməsinə, əbayi (çarşaba bənzər üzüqapalı geyim növü) geyinmədən 
ənənəvi ərəb örtüklərində ictimai yerlərdə gəzməsinə, naməhrəm kişilərlə 
söhbət etməsinə neytral olan bir dövlət idi. 1979-cu ildə hakimiyyətə sahib 
çıxan fundamentalist vəhhabi güclər qadınların təhsil almasına (qız 
tələbələrə verilən təqaüd azaldıldı), avtomobil sürməsinə, naməhrəmlərlə 
görüşməsinə qarşı çıxdı və əbayı qadınların vahid geyim formasına çevirdi. 
Cinsi seqressiya özünü təhsil, nəqliyyat, bank, xəstəxana, əyləncə 
mərkəzləri və bir çox yerlərdə biruzə verdi və çoxarvadlılıq, erkən evlilik 
halları çoxaldı. Qadınların işləmək, oxumaq, sərbəst hərəkət etmək, 
boşanmaq, evlənmək və digər məsələlərlə bağlı hüquqları özünə deyil, 
onun himayədarı olan atası, qardaşı, əri və ya oğluna aid oldu. Bu 
cəmiyyətdə qadın kiçik bir uşaq və ya mal qismində idarə olunmağa 
başladı.  
11 sentyabr 2001-ci ildə Dünya Ticarət Mərkəzində baş verən terror 
hadisəsində iştirak edən 11 nəfərdən 9-u səudiyyəli idi. Kral Abdulla 
mövcud vəziyyətdən çıxış yolu kimi, qadın və kişilərin birgə təhsil aldığı 
universitetin açılmasını, qadınlara sürücülük vəsiqəsinin verilməsini, 
gender zorakılığına qarşı qanunun qəbul edilməsini, qadınların seçkidə 
iştirak etmək hüququnun verilməsini formal olaraq təmin etdi. Bu liberal 
islahatlar, özünü daha çox Ciddə şəhərində biruzə verdi. 1970-ci ilə 
nisbətdə (qadınlar 2%, kişilər 15%) Səudiyyədə qadınların təhsil səviyyəsi 
yüksəlsə də (qadınlar 81%), onun keyfiyyəti çox aşağı idi. Lakin, orta və 
ali təhsil (60%) alan, həmçinin, Qərbdə ali təhsil alan qadınların sayı 
kişilərdən çoxdur. Deməli, Səudiyyədə qadınların təhsil səviyyəsi 
kişilərdən çoxdur. Bu gün, onlar öz bilik və bacarıqlarını cəmiyyətdə 
reallaşdıra bilmirlərsə, perspektivdə modernləşmə proseslərinin həyata 
keçirildiyi təqdirdə, Səudiyyə cəmiyyətində feminist inqilabı baş 
86 
 
verəcəkdir. Artıq, cəmiyyətdə bu islahatların aparılması zərurətə 
çevrilibdir.  
Lakin, Səudiyyədə mövcud durum, sərt patriarxal ənənələrə 
söykənir. 2015-ci ildə səudiyyəli qadın ərinin xidmətçi qadınla zina 
etdiyini nümayiş etdirən videonu internetə yerləşdirdiyi üçün, ―ərinin 
ləyaqətini alçaltdığı‖ adı altında qadına cinayət işi açılmış və 87 min avro 
cərimə kəsilmişdir. 2007-ci ildə Səudiyyədə facebook səhifəsində bir 
oğlanla yazışan qız atası tərəfindən öldürülmüşdü. 2009-cu ildə iki gənc 
qız naməhrəm kişi ilə söhbət etdiklərinə görə fahişəlikdə ittiham olunmuş 
və qardaşları tərəfindən ictimaiyyətin gözü qarşısında öldürülmüşlər. 
Namus qətlləri bu ölkədə mütəmadi xarakter alıb. Kişilər bu missiyadan 
məhrum olaraq cəmiyyətin (namussuzluq, qeyrətsizlik) qınağına məruz 
qalmamaq üçün, qadınlara (analarına, arvadlarına, qızlarına, bacılarına) 
qarşı daha sərt olurlar. Bu sahədə kiçik bir anlaşılmazlıq qadınların ölümü 
ilə nəticələnə bilər. Səudiyyə Ərəbistanı xalqı arasında ölkədəki qadın 
hüquqları ilə bağlı bir deyim var: ―Bu din deyil, kültürdür.‖ [102]. 
2015-ci il statistikasına görə Səudiyyə Ərəbistanında boşanmaların 
səviyyəsi yüksəlmişdir. Qanuna görə, boşanan qadınlar həm öz ailəsini 
maddi təmin etməli, həm də boşandığı ərinə maddi kompensasiya 
ödəməlidir.  
Səudiyyə Ərəbistanı beynəlxalq gender bərabərliyi cədvəlində olan 
134 ölkə arasında 129-cu yerdə qərar tutur [106]. Səudiyyə Ərəbistanında 
dini ideoloqlar qızlar üçün evlilik yaşının 9, oğlanlar üçün 15 hesab edirlər. 
Onlara görə, qızların yetkinlik dövrünə (9 yaşa) qədər ərə verilməsi 
vacibdir. BMT-nın məlumatlarına görə, Səudiyyə Ərəbistanında 16 
yaşadək olan qızların 16 %-i artıq ərdədirlər. Ölkədə 10 yaşlı Şərifənin 80 
yaşlı kişiyə pul qarşılığında ərə verilməsi dünya KİV-də geniş müzakirə 
olunmuşdur. Ölkədə uşaq hüquqlarını müdafiə edən qurumlar bu hadisə ilə 
bağlı etiraz etmiş və nikah yaşının 17-18 olmasını təklif etmişlər [102]. 
Modernləşməyən ərəb ölkələrində qadınların ictimai rolları sıfıra 
endirilmiş və gender bərabərsizliyi yüksək həddə çatmışdır. Bu 
cəmiyyətlərdə qadınların mövcud olduğu sosial məkanlar ata və ər evi ilə 
məhdudlaşır (harim). Qadınlar üçün müəyyənləşdirilən bu patriarxal 
normalar şəriət hökmləri kimi cəmiyyətə təqdim olunur.  
87 
 
Əfqanıstanda SSRİ-yə qarşı NATO-nun istifadə etdiyi taliban 
radikal qrupları fəallaşaraq, ictimai həyatı nəzarət altına aldılar. Əl-Qaidə 
terror təşkilatı cəmiyyətdə qadınların təhsil almasına və fəaliyyətinə 
məhdudiyyətlər qoydu. Ərəb ölkələrində gender bərabərliyinə qarşı çıxan 
radikal islamçı qruplar (İxvan əl-müslimin) fəallaşdı. Bu dövrdə Türkiyədə 
də hakimiyyətə gəlmək üçün islamçı qrupların önü açıldı. Yəni, Yaxın 
Şərqdə qadınların azadlığını və gender bərabərliyini tədricən təmin edən 
milli dövlət quruculuğu prosesi, siyasi islamçılıq hərəkatları ilə 
dayandırıldı. Bu kimə lazım idi? Əlbəttə, antimillətçi qlobalistlərə.     
11 sentyabr 2001-ci ildə Dünya Ticarət Mərkəzində baş verən terror 
hadisəsindən sonra dünya KİV-i islam fundamentalizmi siyasətinə qarşı 
hücuma keçdi. Bir tərəfdən, radikal islamçıları silahlandırıb və onları terror 
qruplarında təşkilatlandırıb ―ərəb baharı‖ adı altında bölgəyə yerləşdirən 
Qərb siyasətçiləri, digər tərəfdən, terrora qarşı mübarizə adı altında 
bölgəyə daxil oldular və dünya mediasında islamafobiyanı yaydılar.  Hal-
hazırda, Yaxın Şərq bölgəsi millətçilərlə qlobalistlərin savaş meydanına 
çevrilib. Bu meydanda minlərlə evindən-işindən olan insanlar kütləsi 
yaşamaq üçün özlərinə sığınacaq axtarırlar. Araşdırmalar göstərdi ki, bu 
insanlar arasında erkən evliliklərin səviyyəsi yüksəkdir. Eynilə, 
Ermənistanın işğalı nəticəsində öz yurdundan olan minlərlə azərbaycanlılar 
arasında da erkən evlilik səviyyəsi daha yüksəkdir. Bunun səbəbləri də, 
artıq bəhs etdiyimiz kimi aydındır. Deməli, imperiyalist güclər, dünyada öz 
siyasi-iqtisadi maraqları uğrunda mübarizə apararaq, qadın və uşaq 
hüquqlarının birbaşa və dolayı şəkildə pozulmasına şərait yaradırlar.       
Bu regionda erkən evliliklərin səbəbləri müxtəlifdir. Onun geniş 
yayılmasının əsas səbəbləri gender bərabərsizliyi, yoxsulluq, münaqişələr 
və qızlar üçün yaxşı təhsil və işləmək imkanlarının məhdud olmasıdır. 
Suriya böhranı ilə nəticələnən dağıdıcı şərtlər bəzi ailələrin erkən evliliyə 
yönəlməsinə səbəb oldu. Evsiz və işsiz qalan ailələr qız uşaqlarını 
təhlükələrdən (cinsi zorakılıq, cinsi istismar) qorumaq üçün, erkən ərə 
getmələrini daha məqsədəuyğun hesab edirlər. Buna görə də, qaçqın 
suriyalılar arasında (İordaniya və Türkiyədə yerləşən) 18 yaşadək ərə 
gedən qızların sayı təxminən 30%-dir [103].   
 
88 
 
2.1.3. Cənubi Amerika ölkələrində erkən evlilik 
Latın Amerikası və Karip hövzəsində erkən evliliklərin səviyyəsi 
yüksəkdir. UNİCEF məlumatlarına görə, bu regionda 18 yaşadək qızların 
28% ərdədir. Onlardan 5%-i 15 yaşadək olan evli qızlardır. Yəni, regionda 
hər 18 yaşadək olan 4 qızdan biri evlidir. Dominikan Respublikası (36%), 
Braziliya (36%), Meksika (26%), Nikaragua (41%), Honduras (34%) və 
Qvatemala (30 %) ərazilərində erkən evlilik daha çox əyalətlərdə yaşayan 
yoxsul əhali arasında geniş yayılıb [102]. 
Bu regonda erkən evliliklərin geniş yayılmasının səbəbləri 
aşağıdakılardır: 
- Əyalətlərdə mövcud olan ictimai qınaq, ictimai şüurda erkən ərə 
getməklə bağlı olan ənənəvi stereotiplər, qızların 18 yaşadək ərə 
verilməsinə təhrik edir. 
- Bu stereotiplərin təməlində patriarxal ənənələr, həm də katolikliyin 
erkən evliliyə münasibəti (qızlar üçün 14, oğlanlar üçün 16) 
dayanır. Cənubi Amerikada katolikliyin geniş yayılması, onun 
erkən evliliklərlə bağlı qərarlarının yayılmasına şərait yaradır. 
- Erkən evliliyin leqallaşdırılması. Burada hüquq orqanları 
oğlanların 16, qızların 15 və daha aşağı yaş qruplarında 
evlənmələrinə məhdudiyyətlər qoymur. Qeyri-rəsmi evliliklərdə 
isə, qızların yaş həddinin daha aşağı olduğu hallar da geniş 
yayılmışdır. 
 
89 
 
- Bu cür evliliklərə adətən yoxsul ailələrdə yaşayan qız uşaqları cəlb 
olunur. Qızlar, fiziki və maddi baxımdan nisbətən yetkin kişilərə 
ərə verilir ki, özlərinin və ailələrinin problemlərini həll etsinlər. 
Qızların özləri də əsasən yoxsul ailələrdə olan dözülməz 
vəziyyətdən (aclıq, narkomaniya, əxlaqsızlıq və s) qurtulmaq üçün, 
belə evliliklərə razı olurlar. Əks təqdirdə, onlar ailələri tərəfindən 
fahişəliyə, narkotika alverinə təhrik oluna bilərlər.   
- Bu regionda qızların əksəriyyəti öz həmyaşıdlarına deyil, 
özlərindən ən az 5 yaş böyük olan, eyni zamanda, həyat təcrübəsi, 
məsuliyyəti, iqtisadi müstəqilliyi olan kişilərə üstünlük verirlər. 
Digər tərəfdən, kişilərin təqribən yarısı 18 yaşadək qızları daha çox 
"itaətkar" və "uyğunlaşa bilən" olduqlarını bildirirlər.   
- Bu regionda qızların erkən cinsi fəaliyyəti, cinsi maarifləmənin və 
reproduktiv sağlamlıq xidmətlərinin zəif olması yeniyetmə 
hamiləliklərə yol açır. Qızlar 18 yaşadək bir və iki hamiləlik 
keçirirlər. Onların tibbi xidmətlərin aşağı səviyyədə olduğu 
şərtlərdə abort etdirmələri təhlükəlidir. Buna görə də, onların 
ailələri və cəmiyyətin qınağı, qızların erkən ərə getməsinə səbəb 
olur.   
- Bu regionda qızların varlı kişilərə ərə getmək, uşaq doğmaq, ərinə 
qulluq etmək ənənəsi vardır. Çünki onların özlərini başqa formada 
reallaşdırmaq və xoşbəxt olmaq imkanları yoxdur. Bəzi kişilər 
bunu bilərək, onları istismar edir və ya zorakılığa məruz qoyurlar 
[103]. 
- Qızların bu regionda erkən ərə verilməsi və hətta, cinsi istismarda 
istifadə olunması yoxsul ailələrin maddi sıxıntısından irəli gəlir. 
Erkən ərə gedən yoxsul ailələrin qızları həm ailədaxili 
sıxıntılardan, həm də cinsi istismara məruz qalmaqdan qurtulurlar. 
Bunu, onlar üçün bir çıxış yolu kimi də dəyərləndirmək olar. 
Çünki uşaq cinsi istismarının ən çox yayıldığı 10 seks turizm 
ölkəsi arasında Braziliya (Kolumbiya, Dominikan Respublikası) 
Tailanddan sonra ikinci yeri tutur [102].  
Diaqram 2.4. Uşaq cinsi istismarının ən çox yayıldığı 
10 seks turizm ölkəsi [102] 
90 
 
 
 
2.1.4. Asiya və Sakit okean bölgələrində erkən evlilik 
Cənubi Asiya ölkələri qızların 18 yaşadək evlilik səviyyəsinə görə 
dünyada öndə gedirlər. Regionda erkən evlilik səviyyəsinin ən yüksək 
olduğu ölkələrə Banqladeş (59%), Nepal (37%), Əfqanıstan (35%) və 
Hindistan (27%) aiddir [103]. 
 
Şərqi Asiya və Sakit okean bölgələrindəki qızların 15%-i 18 
yaşadək, 2%-i 15 yaşadək ərə gedirlər. Regionda 18 yaşadək erkən evlilik 
91 
 
səviyyəsinin ən yüksək olduğu ölkələrə Vanuatu (21%), İndoneziya (14%), 
Vyetnam (11%) aiddir.  
Hindistan və Nepalda oğlan və qızların erkən evliliyini adət kimi 
qəbul edən qəbilələr çoxdur. Burada qız 18 yaşını keçəndə valideynləri 
ictimai qınağa məruz qalır və bunun üçün, onu tezliklə 15 yaşadək ərə 
verməyə çalışırlar. Əslən, hind mənşəli olan və dünyanın müxtəlif 
yerlərində yaşayan köçəri qaraçı-romanlar 18-19 yaşına gələn qızlara 
qarımış qız kimi baxırlar. Bu stereotiplər, qızların erkən ərə verilməsinə 
səbəb olur [106]. Onlarda həmçinin, oğlanların da kiçik yaşda 
evləndirilməsi adəti geniş yayılıb.   
 
Əfqanıstan və Pakistanda da qızların çox erkən yaşlarda ərə 
verilməsi adəti geniş yayılıb. UNİCEF-in məlumatlarına görə, 
Əfqanıstanda 18 yaşadək evli qızlar 35%, 15 yaşadək evli qızlar 9%  təşkil 
edir (17). Pakistanda isə, 18 yaşadək evli qızlar 21%, 15 yaşadək evli 
qızlar 3%-dir. Onlar arasında 8-13 yaşında olan evliliklər də var [106].  
Bundan əlavə, bu ərazilərdə müxtəlif qəbilələr arasında qəribə 
adətlər var. Əfqanıstanın kənd yerlərində 5-12 yaş arasında qızların bir 
borc və ya bir cinayət qarşılığında ödəniş qismində qarşı tərəfə ərə 
verilməsi adəti (bəad) vardır. Əksər hallarda bu cür evliliklərdə yaş fərqləri 
də böyük olur. Bu mübahisəli işlər, ağsaqqallar vasitəsilə həll olunur [105] 
92 
 
Buna oxşar adət (svara və ya vani) Pakistanda da vardır. Pakistanda 
erkən evliliklərə şərait yaradan adətlərdən (vatta-satta) biri odur ki, bir 
ailənin oğlu digər ailənin qızı ilə evlənirsə, qızın qardaşı da oğlanın bacısı 
ilə evlənir [102].  
Azyaşlı qızların ataları tərəfindən müəyyən edilən ―başlıq‖ 
qarşılığında satılması adəti bu regionlarda geniş yayılmışdır. Bu, erkən 
evliliklərin əsasında maddi marağın və yoxsulluğun olduğunu göstərir.  
 
Bu regonda erkən evliliklərin geniş yayılması səbəbləri 
aşağıdakılardır: 
- Gender bərabərsizliyi; 
93 
 
- Cəmiyyətdə qızların sosial dəyərə malik olmaması; 
- Qızların təhsil və ya məşğulluq imkanlarının məhdudluğu; 
- Qadınları yalnız ana olmağa və reproduktiv ev işlərinə cəlb etməyi 
təhrik edən patriarxal dəyərlər; 
- Cinsi zorakılığa məruz qalmaq təhlükəsi; 
- Yoxsulluq. 
      Son dövrdə beynəlxalq təşkilatların yardımı ilə Cənubi Asiyada 
18 yaşadək erkən evlilik səviyyəsi 50%-dən 30%-ə düşmüşdür. Bu, Şərqi 
Asiya və Sakit okean bölgələrində də müşahidə olunur.  
 
 
          2.1.5. Avropa və MDB ölkələrində erkən evlilik 
Avropa və MDB ölkələrində erkən evlilik səviyyəsi digər 
regionlarla müqayisədə çox aşağıdır. Çünki bu region dünyanın bir çox 
regionlarından fərqli olaraq modernləşmə və gender bərabərliyi tarixi 
prosesini bu və ya digər dərəcədə keçmişdir. Bu tarixi prosesi keçid 
səviyyəsinə görə regionun və dünyanın bəzi ölkələrini bir-birindən 
fərqləndirmək olar. Xüsusilə, Qərbi Avropa ölkələri, Yaponiya, ABŞ kimi 
dövlətlər digərlərindən kəskin şəkildə fərqlənirlər. Postsosialist məkana aid 
olan Şərqi Avropa və MDB dövlətləri, onlardan qismən geri qalırlar.  
UNİCEF-in məlumatlarına görə, Mərkəzi-Şərqi Avropa və MDB 
regionunda 18 yaşadək qızların 11%, 15 yaşadək qızların 1%-i ərdədirlər. 
Bu regionda, erkən evliliklərin səviyyəsi, modernləşmə və gender 
bərabərliyi səviyyəsinə adekvatdır. Bu coğrafiyanın əksər hissəsinin uzun 
müddət SSRİ-nin tərkibində və ya onun təsir dairəsində olması, sonradan 
qloballaşma prosesləri ilə bağlı kapitalizmə keçid etməsi, bu ərazidə olan 
xalqların oxşar problemlər yaşamasına səbəb oldu. Lakin, hər bir xalqın 
keçdiyi fərqli sosial-mədəni tarixi təkamül prosesləri və əldə etdiyi sosial 
dəyərlər sistemi, onların problemlərinin xarakter və istiqamətlərini də bir-
birindən fərqləndirir.       
94 
 
 
Postsovet ölkələri (MDB) də erkən evlilik səviyyəsinə görə 
Mərkəzi və Şərqi Avropa ölkələrinə (MŞA) yaxındır (1%). Çünki SSRİ-də 
ümumi yetkinlik yaşı 18 yaş elan edilmiş və bu qanunun yerinə 
yetirilməsinə ciddi nəzarət edilmişdir. Lakin, SSRİ-nin süqutundan sonra 
baş verən qlobal proseslər zəminində erkən evlilik halları artmışdır (cədvəl 
1.1).   
Cədvəl 2.1. MDB ölkələrində qızların erkən 
evlilik səviyyəsi (UNİCEF 2017) 
 
 
 
 
 
 
 
 
 
 
 
 
 
Ölkələr 18 
yaşadək 
15 
yaşadək 
Qanuna 
görə 
nikah 
yaşı 
Güzəştə 
gedilən 
nikah 
yaşı 
Azərbaycan 11 % 2 % 18 17 
Gürcüstan 14 % 1 % 18 16-17 
Ermənistan 7 % - 18 16-17 
Tacikistan 12 % - 18 17 
Özbəkistan 7 % - 18 17 
Türkmənistan 6 % - 18 16-17 
Qazaxıstan 7 % - 18 17 
Qırğızıstan 12 % 1 % 18 17 
Belorusiya 3 % - 18 18 
Ukrayna 9 % - 18 - 
95 
 
 
UNİCEF tərəfindən aparılan araşdırmalar tam və dəqiq statistikanın 
ortaya çıxmasını təmin edə bilmir. Məsələn, bəzi ölkələrdə erkən evliliklə 
bağlı məlumatlar ya tam gerçəkliyi əks etdirmir, ya da onlar barədə heç bir 
məlumat yoxdur (biz onu cədvəldə  ―-― işarəsi ilə qeyd etmişik).   
UNİCEF-in məlumatlarına görə, erkən evliliklərdə dini və etnik 
amillər də mühüm rol oynayır. Məsələn, Ermənistanda 18 yaşadək 
evliliklər arasında yezidi kürdlərinin, Gürcüstanda Acariya və Kvemo-
Kartli bölgəsinin böyük payı olduğu bildirilir [102].  
Əksər Avropa ölkələrinin qanunvericiliyində hər iki cins üçün 
yetkinlik yaşı 18-dir. Lakin, bəzi Avropa ölkələrinin qanunvericiliyində bu 
yaş həddi bəzi istisna hallar üçün 16-dır. Böyük Britaniya, Kanada, ABŞ 
qanunvericiliyində 16 yaşadək nikah qadağan olunmuşdur. Ancaq, 16-17 
yaşında valideynlərin razılığı (Şotlandiyada razılığı olmadan) və 
məhkəmənin qərarı ilə nikah bağlana bilər.  
Vatikanın qərarı ilə qızlar üçün evlilik yaşı 14, oğlanlar üçün 16-
dır. Avropada katolik məzhəbində olan bir çox ölkə və icmalar Vatikanın 
bu qərarına uymağa çalışırlar. Məsələn, İspaniyada yalnız 2015-ci ildə 
qızlar üçün nikah yaşı 14-dən 16-ya qaldırıldı. Cənubi Amerika ölkələri 
katolikliyin ən geniş yayıldığı ərazilərdir. Biz bu regionda olan bir çox 
dövlətlərin qanunvericiliyinə diqqət yetirəndə görürük ki, onlarda qızlar 
üçün nikah yaşı 14, oğlanlar üçün 16-dır. Yaxud, ABŞ-da 18 yaşadək evli 
qızlar arasında hər il 350 min uşaq (onlardan 50 mini ikinci uşaqdır) 
dünyaya gəlir. Bu cür evliliklər ABŞ-da əsasən katolik məzhəbli 
ispandillilər arasında geniş yayılıb [106]. Avropa ölkələrində xristianlığın 
elə sektaları vardır ki, orada qeyri-rəsmi şəkildə 15 yaşadək qızların dini 
kəbinlərini kəsirlər. Məsələn, ABŞ-da Fundamentalist İsus Xristos kilsəsi 
14 yaşlı qıza dini kəbin kəsdiyi üçün cəzalandırılmışdır  [102].   
Ümumiyyətlə, Avropa və ABŞ-da erkən evlilik qanunla yasaq 
olunsa da, qeyri-rəsmi şəkildə bu cür hallara təsadüf olunur.  Məsələn, 
musiqiçi Cerri Li Lyus üçüncü səfər 13 yaşlı əmisi qızı ilə evlənmişdir. 
Bundan əlavə Avropa ölkələrinə II Dünya müharibəsində sonra Afrika və 
Asiyadan gələn immiqrantlar arasında erkən evlilik halları geniş 
yayılmışdır. Avropa ölkələrinin qanunvericiliyi bunun qarşısını  ala bilmir. 
96 
 
Multikulturalizm siyasətinin həyata keçirilməsi isə, sosial-mədəni 
qrupların kültür fərqlərinə tolerant yanaşmanı dəstəkləyir. Bu yanaşma, 
yaxın gələcəkdə Avropada erkən evliliklərin artacağını göstərir. Çünki 
immiqrantların təbii artım səviyyəsi, yaxın 20-30 ildə Avropada immiqrant 
əhalinin yerli əhalidən çox olacağını proqnozlaşdırır.    
BMT-nın gender bərabərliyi ilə bağlı həyata keçirdiyi qlobal 
siyasətin nəticəsi kimi, erkən evlilik səviyyəsi dünyada tədricən azalır 
(diaqram 2.5).  
1970-2008-ci illərdə dünyada 78 ölkə arasında aparılan 
araşdırmalara görə 15-19 yaşarası erkən evlənmə tendensiyası azalmağa 
doğru gedir. 1970-1979 illərdə dünyada erkən evlilik səviyyəsi 13.4% 
idisə, 2000-2008-ci illərdə 6% olmuşdur. İnkişaf etmiş ölkələrdə erkən 
evlilik 6.1%-dən (İsveç, Yaponiya, İrlandiyada 2%-dən) 0.8%-ə enmişdir 
(ABŞ-da 5% olmuş). Çin, Sinqapur, Cənubi Koreya kimi ölkələrdə də 
erkən evlilik səviyyəsi aşağıdır. Bu ölkələrdə 1970-1979 illərdə erkən 
evlilik 5% idisə, 2000-2008-ci illərdə 2% olmuşdur (diaqram 2.5).  
Diaqram 2.5. Dünyada 15-19 yaşında nikahda olan qadınların 
 illərə görə faiz göstəriciləri [109] 
 
97 
 
Lakin, gender bərabərsizliyinin aşağı olduğu az inkişaf etmiş 
ölkələrdə isə, vəziyyət çox fərqlidir. 1970-1979 illərdə Hindistanda erkən 
evlilik səviyyəsi 57% idisə, 2000-2008-ci illərdə 28% olmuşdur. (Diaqram 
2.6)   
Diaqram 2.6.Regionlara görə erkən evlilik 
 səviyyəsi (1990-2015) 
 
Yaşayış və təhsil səviyyəsi yüksək olan ABŞ-da 15-19 yaş 
qrupundakı qız uşaqlarının erkən evliliyi 4%, İngiltərədə 2%, digər Qərbi 
Avropa ölkələrində də çox aşağı faizlər təşkil edir. Araşdırmalar göstərir 
ki, bu göstəricilər əsasən həmin ölkələrdə olan yoxsul immiqrantlar 
arasında yayılmışdır. Bu faktlar, ölkələrin rifah, sosial ədalət, gender 
bərabərliyi və təhsil səviyyəsi ilə evlənmə yaşı arasındakı əlaqənin 
olduğunu ortaya qoyur. 
Həqiqətən də erkən evliliklərin yayıldığı ölkələrdə dərin sosial-
iqtisadi (yoxsulluq, işsizlik), hüquqi (qadınların mülkiyyət, təhsil və digər 
hüquqlarının olmaması) və təhsil problemlərinin olduğu müşahidə olunur. 
Bu evliliklər adətən sivilizasiyadan kənarda olan və ciddi sosial-iqtisadi, 
hüquqi və təhsil problemləri ilə üzləşən kənd yerlərində yaşayan ailələrdə 
baş verir. Erkən evliliyin yayıldığı əksər münaqişələrin olduğu, terrorizmin 
artdığı və müstəmləkəçilik siyasətinin nəticəsi olaraq sosial-iqtisadi, 
98 
 
hüquqi və təhsil problemləri acınacaqlı duruma düşməsi halları müşahidə 
olunur. Əgər Afrika, Asiya və Cənubi Amerika ölkələrində yaşayış, hüquq 
və təhsil səviyyəsi yüksəlsə, gender bərabərliyi və modernləşmə təmin 
olunsa, orada da erkən evliliklərin azalmasını ehtimal edə bilərikmi? 
Bu suala cavab vermək üçün, erkən evlilik problemini həm üfiqi, 
həm də şaquli istiqamətlərdə araşdırmaq lazımdır. Yəni, problemin 
mövcud mənzərəsinin səbəblərini və onun tarixi köklərini ortaya qoymaq 
zəruridir (bax: Erkən evlilik: səbəb və nəticələr).  
 
 
 
 
2.2. Azərbaycanda erkən evliliyin müasir vəziyyəti 
Azərbaycanda erkən evlilik məsələsi mövcud olsa da, bu, bir çox 
ölkələrlə müqayisədə cüzi xarakter daşıyır. Ümumiyyətlə, postsovet 
məkanında bu məsələ təqribən Şərqi Avropa ölkələrinin səviyyəsi ilə üst-
üstə düşür.  
Erkən evlilik səviyyəsi, MDB və Mərkəzi-Şərqi Avropa ölkələrində 
(MŞA) 1% təşkil edir. Çünki vaxtilə postsovet və postsosialist ölkələrində 
yayılan sosializm ideologiyası erkən evliliyi feodalizm qalığı kimi təqib 
etmiş və ona qarşı mübarizə aparmış, modernləşmə istiqamətində bir çox 
irəliləyişlər əldə etmişdir. Azərbaycan bir postsovet ölkəsi kimi 
modernləşmə və gender bərabərliyi istiqamətində xeyli irəliləsə də, 
əyalətlərin bəzi konservativ ailələrində qalan feodal stereotiplərdən 
tamamilə qurtula bilməmişdir. SSRİ-nin süqutu, bu stereotiplərin 
fəallaşmasına müəyyən qədər şərait yaratmışdır.   
Statistik araşdımalar göstərir ki, Azərbaycanda nikaha daxil 
olanların orta yaş həddi qızlar arasında 23-24, oğlanlar arasında isə 27-28-
dir. Birinci nikaha daxil olanların orta yaş həddi qızlar arasında 22-23, 
oğlanlar arasında isə 26-27-dir. 1989-2015 illəri arasında müşahidə olunan 
dinamika göstərir ki, nikaha daxil olmaq üçün orta yaş həddi həm oğlanlar, 
həm də qızlar arasında tədricən artır (təqribən 2 yaş). Bu dinamikanın artan 
xətt üzrə irəliləməsi, perspektivdə əhalinin təbii artım problemlərinin 
yaranmasına səbəb ola bilər.  
99 
 
Evlilik yaşının qızlar üçün 18 yaşadək olması nə qədər zərərlidirsə, 
onun 24-25 yaşın üzərinə çıxması dinamikası da təhlükəlidir. Çünki tibbi 
araşdırmalar sübut edir ki, qadınların ana olmaq riski də tədricən 
cavanlaşır. Artıq, 35 yaşdan sonra qadınların hamiləlik dövrü və uşaq 
dünyaya gətirmək riskləri artır.  
Cədvəl 2.2. Rəsmi orqanlar tərəfindən qeydə alınmış nikaha 
daxil olanların orta yaşı, yaş sayı [100] 
 
Azərbaycanda evlilik yaşının gecikməsi, cəmiyyətdə gender 
bərabərliyi səviyyəsinin artması ilə bağlıdır. Qadınların əməyinə sosial 
tələbat səviyyəsinin yüksəlməsi, onların ərə getməkdən daha çox, karyera 
100 
 
əldə etməsinə şərait yaradır. Yaxud, ailə quran müasir gənclər arasında 
uşaq dünyaya gətirməyi bir müddət təxirə salmaq ilə bağlı müəyyən   
təsəvvürlər formalaşıbdır. Bu, individualizm dəyərlərinin tədricən 
cəmiyyətdə özünə yer tapması ilə bağlıdır. Bəzi müasir ailələr uşaqları 
özlərinin şəxsi həyatlarını yaşamalarına maneçilik törədəcəyini əsas 
götürərək, valideyn olmaq məsuliyyətini bir müddət təxirə salır, yaxud, 
onu nənə və babaların məsuliyyətinə həvalə edirlər. Bu tendensiya, bu gün 
olmasa da, gələcəkdə cəmiyyət üçün təbii artım problemlərinin 
yaranmasına şərait yarada bilər. Buna görə də, evlilik yaşının artmasına 
səbəb olan tendensiyaların indidən qarşısının alınması istiqamətində 
fikirləşmək lazımdır. Xüsusilə, gənc ailələrin sosial evlərdə mənzil alması 
şərtlərini asanlaşdırmaq və onların əməyindən daha səmərəli şəkildə 
faydalanmaqla cəmiyyəti gəncləşdirmək məqsədəuyğundur.  
Erkən evliliyin statistikası məsələsi bütün dünyada olduğu kimi, 
Azərbaycanda da çox mürəkkəb bir məsələdir. Çünki Azərbaycan 
qanunvericiliyində nikah yaşı 18 olduğu üçün, ondan aşağı bütün yaş 
hədlərində evlilik cinayət məsuliyyətini ortaya qoyur. 18 yaşadək qeyri-
qanuni evlənənlər (17 yaşda rəsmi icazə verilən bəzi istisna halları 
çıxmaqla) maksimum şəkildə rəsmi qeydiyyatdan və statistik 
araşdırmalardan yayınmağa çalışırlar. Buna görə də, erkən evliliklə bağlı 
verilən statistik rəqəmlərin təqdim olunandan daha çox olduğunu ehtimal 
etmək olar.  
Azərbaycanda erkən evlilik və digər gender problemləri AQUPDK, 
ölkədə fəaaliyyət göstərən QHT-lər, AMEA-nın Fəlsəfə İnstitutu, 
beynəlxalq təşkilatlar (UNİCEF) və digər qurumlar tərəfindən araşdırılır. 
AQUPDK-nin əməkdaşı Elgün Səfərov bildirir ki, yerli icra hakimiyyəti 
orqanlarının məişət zorakılığı ilə əlaqəli monitorinq komissiyaları 
tərəfindən erkən evliliklərin qeydiyyatı aparılır və mütəmadi olaraq 
nəzarətdə saxlanılır, belə nikahın qeydə alındığı ailələrə daha çox xüsusi 
şərtlər daxilində dəstək göstərilir. O, bildirir ki, ―2012-ci ilə qədər 
Azərbaycanda 2.500-3.000 civarında erkən nikah faktı olub. Bunun 
nəticəsində 3.500-4.000 uşaq doğulub. 2012-ci ildən 2017-ci ilədək 
Azərbaycanda erkən nikahların sayı 400-500 civarına çatıb. Erkən nikahda 
doğulan uşaqların sayı isə 40% azalaraq 2 minə çatıb.‖ [113]. 
101 
 
Son 16 ildə Azərbaycanda əsasən 15-17 yaş arasında 50.976 erkən 
evlilik olmuşdur.  
Diaqram 2.7.15-17 yaş arasında müşahidə olunan 
erkən evlilik halları (illərə görə say ilə) [99]. 
Diaqramdan göründüyü kimi, 15-17 yaş həddində olan erkən evlilik 
halları 1995-1996-cı illərdə sürətlə 2000-dən 3000-ə yüksəlmiş və sonra 
2000-ci ilədək azalan xətt üzrə davam etmişdir. Lakin, 2001-ci ildən 
yenidən yüksələn xətt üzrə inkişaf edərək 3500-ə çatmışdır. 2003-cü ildə 
56.091 qadın rəsmən evli olub, onlardan 2.556 (4.6%) 18 yaşdan aşağı idi. 
2005-ci ildə bu rəqəmlər müvafiq olaraq 71.643 və 4.016 (5.6%), 2009-cu 
ildə isə, 78.072 və müvafiq olaraq 5.380 (6.9 %) olmuşdur.Konkret 
statistik rəqəmlər aşağıdakı kimidir (cədvəl 2.3). 
                    Cədvəl 2.3.Erkən evliliklər (illərə görə sayları) [100]. 
102 
 
 
Azərbaycanda son 16 ildə 50.976 erkən evlilikdən 21.5 minə yaxın 
uşaq doğulub. Altı  ildə (2010-2015) 15-17 yaşlı analar tərəfindən doğulan 
uşaqların statistikası illərə görə belədir: 2010-4103; 2011-4392; 2012-
3236; 2013-2855; 2014-3296; 2015-2895. 
Göründüyü kimi, 1999-cu ildən erkən evliliyin sayı 2012-ci ilədək 
artan dinamika üzrə inkişaf etmişdir. 2012-ci ildən bu dinamika kəskin 
şəkildə aşağı düşmüşdür. Bunu, hüquq mühafizə orqanlarının bölgələrdə 
qanun çərçivəsində apardığı cəza tədbirləri ilə də əlaqələndirmək olar. 
Azərbaycanda 2012-ci ildən başlayaraq bununla bağlı hüquq mühafizə 
orqanları ciddi tədbirlər görmüşlər. 2015-ci ildə erkən evlilik hallarına görə 
52 cinayət işi açılmışdır. Bu cür təbdirlərin həyata keçirilməsi öz 
səmərəsini verir. Lakin, bununla yanaşı, AQUPDK və yerli dövlət 
layihələri çərçivəsində maarifçilik tədbirləri də həyata keçirilir.  
Azərbaycanda erkən evlilik hallarının araşdırılması göstərir ki, bu 
evliliklərdə qızların orta yaşı 16.1, ərlərinin orta yaşı isə 24.4 (ərin yaşı 16 
ilə 32 arasındadır) təşkil edir. Deməli, erkən evliliyə daxil olanların orta 
yaş fərqi 8.3 ildir. Bu evliliklərdə ər-arvad arasındakı yaş fərqi 9 ildən çox 
olanlar 34%, 5 ildən çox olmayanlar isə, 18% təşkil edir. Ərlərin yaşı nə 
qədər çoxdursa, qadınların ailədə səlahiyyətləri bir o qədər azdır.     
Sovet dövründən əvvəl erkən evlilik Azərbaycanda adi hal idi. 
SSRİ dövründə sosializm ideologiyası çərçivəsindəhər iki cins üçün icbari 
təhsil, qadın əməyinə sosial tələbin artması gender bərabərsizliyini kəskin 
şəkildə azaltdı. Lakin, müstəqillik dövründən sonra sovet ideologiyasının 
çökməsi ənənəvi dəyərlərin inkişafına şərait yaratdı. Erkən evliliklər də 
məhz bu dövrdən başlayaraq fəallaşdı. Bunun mentalitetdə tarixi izləri 
103 
 
olduğu üçün, onların yenidən fəallaşması mümkündür. Araşdırmalar da 
bunu təsdiq edir.  
AQUPDK tərəfindən respublikanın müxtəlif bölgələrində sosioloji 
tədqiqatlar aparılıb. Tədqiqatların ümumi nəticələrinə görə, erkən evlilik 
halları adətən aztəminatlı ailələrdə müşahidə olunsa da, bəzi hallarda 
imkanlı ailələrdə də müşahidə olunur. Abşeron yarımadasında (yerli əhali 
arasında deyil, qaçqın və məcburi köçkünlər arasında), eləcə də cənub 
(Lənkəran, Masallı, Lerik) və şimal (Quba) bölgələrində erkən evlilik 
halları yayıldığı məlum olubdur.  
Azərbaycanda erkən evlilik faktlarının 39%-i şəhər (rayon 
mərkəzləri), 61%-i isə kənd yerlərində qeydə alınıbdır. Çünki kəndlərdən 
fərqli olaraq, şəhərlərdə (rayon mərkəzlərində) nisbətən yüksək təhsil, 
intensiv sosial münasibətlər, sosial-mədəni infrastruktur, sosial-iqtisadi 
imkanlar mövcuddur.  Bunlar, ənənəvi təfəkkürün mənfi stereotiplərinin 
ortadan qalxmasını təmin edir. Erkən evlilik hallarının azalması üçün, 
kəndlərin modernləşmə səviyyəsinin artırılması vacibdir.  
Diaqram 2.8. “Sizcə, erkən evlilik sizin bölgədə artır?[99]. 
 
Respondentlərin əksəriyyətinin erkən evliliyin bölgədə artdığını 
təsdiqləməsi bir daha təsdiq edir ki, problem statistikada olduğundan daha 
dərin xarakterə malikdir. Çünki yerli əhalinin bildiyi faktların çox az 
hissəsi öz əksini statistikalarda tapır. Xüsusilə, erkən evliliyin qanun 
104 
 
pozuntusu kimi dəyərləndirilməsi, onun müəyyən edilməsində çətinliklər 
yaradır.  
Tovuz, Gəncə, Ağstafa, Qazax erkən evliliklərin ən az qeydə 
alındığı bölgələrdir. Lakin, Quba, Bakı-Abşeron, Lənkəran bölgələrində 
erkən evliliyə pozitiv münasibət bəsləyənlər çoxluq təşkil edirlər. Əhali 
arasında erkən evliliyə pozitiv münasibət daha çox üstünlük təşkil edir 
(55% - 59%).  
         Diaqram 2.9.―Erkən evliliyə münasibətiniz necədir?‖ [99]. 
 
Əhali arasında erkən evliliyə pozitiv münasibət bəsləyənlərin sayı 
neqativ münasibət bəsləyənlərin sayından təqribən üç dəfə, neytral 
münasibət bəsləyənlərin sayından isə, təqribən iki dəfə çoxdur. Bu 
tendensiya, əhali arasında erkən evliliyə meylin potensial olaraq yüksək 
olduğunu göstərir. Əgər, bunun qarşısı qanunlarla alınmasa və bu sahədə 
boşluq yaransa, erkən evlilik səviyyəsi sürətlə artar. Çünki yalnız 5 
nəfərdən 1-i erkən evliliyə neqativ münasibət bəsləyir.  
Lakin, erkən evliliyə münasibət səviyyəsi bölgələrə görə dəyişir. 
Araşdırılan bölgələr arasında erkən evliliyə ən çox neqativ münasibət 
Ağstafada (67%), ən az isə Quba (13%) və Bakı-Abşeron bölgələrində 
(14%) müşahidə olunur (Diaqram 4).  
Diaqram 2.10.Bölgələrdə erkən evliliyə  
neqativ münasibət [99]. 
105 
 
Qızlarını erkən evliliyə vadar edən valideynlərin motivasiyalarının 
bir qismi öz qərarlarını ailənin iqtisadi vəziyyəti (7%), qızın öz seçimi 
(19%), adət-ənənələr (29%), qızının xoş gələcəyini istəməsi ilə (45%) 
bağlayırlar. 
Qızını erkən evliliyə vadar edən valideynlərin 45%-i, bunu, qızının 
xoş gələcəyini istəməsi ilə bağlayırlar. Lakin, bu motivasiyanın heç bir 
məntiqi əsası yoxdur. Qızların tez ərə getməsi, onların xoş gələcəyini təmin 
etmir. Əgər, onlar, qızlarının tez ana olmaqla xoşbəxt olacaqlarını 
düşünürlərsə, yanılırlar. Çünki bu evlilik qızların fiziki, psixoloji və 
gələcək taleyi üçün böyük təhlükəli risklər yaradır. Valideynlər, bu 
fəsadları görmədən, qızlarının xoş gələcəyini necə təsəvvür edirlər?  
Diaqram 2.11. Erkən evliliyin motivasiyaları [99]. 
 
106 
 
Erkən evlilik səviyyəsinin yüksək olduğu bölgələrdə patriarxal 
ənənələr güclüdür. Bu ənənələr, kişilərdə belə bir təsəvvür yaradır ki, onlar 
öz ailə üzvləri üzərində fövqəladə səlahiyyətə malikdirlər. Çünki 
araşdırmalara görə, sosioloji sorğu keçirilən bölgələrdə erkən ailə quran 
qızların əksəriyyəti valideynlərinin razılığı və ya onların təkidi ilə ərə 
gediblər.  
Erkən evliliyə məcbur edilən qızların 23%-i öz istəkləri ilə 
evləndiklərini bildiriblər. Qalan 77%-nin öz razılıqları olmadan bu evliliyə 
cəlb olunduqları məlum olur. Deməli, valideynlər, xüsusilə, atalar qızları 
erkən evliliyə vadar edirlər (53.5%).  
Diaqram 2.12. Erkən evlilikdə ailə üzvlərinin rolu[99]. 
Qərar qəbuletmə prosesində atalara (53.5%) nisbətən anaların az 
iştirak etmələri (7%) patriarxal ənənələrin güclü olduğunu göstərir.   
Araşdırmalar göstərir ki, qadınların qərarvermə prosesində rolu 
yaşının artması ilə artır. Yəni, qadınlar ailədə 40-45 yaşından sonra 
kişilərlə bərabər qərarvermə imkanlarına malik olurlar. Adətən, bu yaşda 
olan qadınların övladları evlilik yaşında olur (diaqram 2.13). 
Diaqram 2.13. Qərar qəbuletmə prosesində qadınların 
yaşa görə rolu [99]. 
107 
 
 
Ancaq, anaların erkən evlilik məsələsində qərarvermə səviyyəsi 
(7%) ataların qərarvermə səviyyəsindən (53.5%) bir neçə dəfə aşağıdır. 
Erkən evlilik məsələsində qərarvermədə iştirak edən valideynlərin təhsil 
səviyyəsinə diqqət yetirəndə görürük ki, olar arasında ali təhsilli ata (20%) 
və analar (6.7%) azlıq təşkil edirlər. Bu valideynlərin əksəriyyəti natamam 
orta və ibtidai təhsil səviyyəsində olan insanlardır. Maraqlıdır ki, onlar 
arasında ali təhsilli insanlar da vardır.  
Diaqram 2.14. Erkən evlilikdə olan qızların ata 
və analarının təhsil səviyyəsi [99]. 
 
 
Qızların 19%-i öz istəkləri ilə erkən ərə getdiklərini bildirirlər. 
Azyaşlı qızların könüllü şəkildə ərə getmək istədiyini iddia etmək 
yanlışdır. Çünki bu evlilik onların fitrətinə ziddir. Ancaq, araşdırmalar 
göstərir ki, bəzən bu cür evliliklərin əksəriyyəti qızların qaçırılması ilə 
nəticələnir. Qaçırılan qızların 13%-i öz razılıqları, 6%-i isə razılıqları 
108 
 
olmadan baş tutur. Qaçırılan qızların 13%-nin öz razılıqları ilə erkən ərə 
getməsi, əslində, onların məcburiyyət qarşısında qaldığını göstərir. Bəzən 
qızlar evdəki gərgin durumdan xilas olmaq üçün, tez ərə getmək qərarına 
gəlirlər. Bununla əlaqədar olaraq KİV-də müvafiq həyat hekayələri vardır: 
Bəsti: ―Atam hər gün evə içib gəlirdi. Anamı döyür, bizi söyürdü. 
Üç bacı idik. Mənim onda 13 yaşım var idi. Sumqayıtdan bir nəfər oğlan 
kəndimizə qohumugilə gəlmişdi. Mənə evlənməyi təklif etdi. Məmnuniyyətlə 
razı oldum. Ailəmizdən baş götürüb getdim. İndi dörd uşağım var. 19 
yaşım olmasına baxmayaraq, hamı elə bilir 29-30 yaşlarındayam”[112]. 
Bu hekayə təsdiq edir ki, ailədə gərgin psixoloji və ağır maddi 
durum, qızların erkən ərə getməsinə səbəb olur. Bu seçimi, bəzən qızların 
özləri, bəzən də onların valideynləri edirlər. Ailədə ağır maddi durum və 
qız uşaqlarının çox olması da, valideynlərin erkən evlilik barədə qərar 
vermələrinə səbəb olur. Çünki belə ailələrdə valideynlər əksər hallarda 
qızların təhsil almasına laqeyd yanaşır və onları bütün sosial 
perspektivlərdən məhrum edirlər. Belə bir durumda, həm qızların özləri, 
həm də onların valideynləri perspektivi erkən ərə getməkdə görürlər.  
Bütün dünyada olduğu kimi, Azərbaycanda da erkən evlilik halları 
yoxsul və təhsil səviyyəsi aşağı olan insanlar arasında daha geniş yayılır. 
Respondentlərin 7%-i erkən evliliyn ailənin iqtisadi durumunun çətinliyi 
ilə əlaqələndirirlər. AQUPDK-nin məlumatına görə, erkən evlənən qızların 
valideynlərinin sosial tərkibi araşdırılarkən məlum olub ki, bu qızların 
31.9%-nin atası kənd təsərrüfatı işçisi, 17% fəhlə, 10% nəqliyyat işçisidir. 
Qızların 53.7%-nin anası evdar qadın, 18% kənd təsərrüfatı işçisidir. 
Həmin qızlarla evlənən kişilərin 21% kənd təsərrüfatı, 14% ticarət, 10% 
nəqliyyat sektorunda çalışır, 13% fəhlə, 7% işsizdir. Lakin, erkən evliliklə 
ərə gedən qızların 37%-i oğlan evinin iqtisadi durumunun onun ailəsinin 
iqtisadi durumundan yaxşı olduğunu, 49%-i orta olduğunu, 14%-i isə pis 
olduğunu bildiribdir. Göründüyü kimi, erkən evlilikdə əsas motivasiya 
varlı oğlana ərə getmək və xoşbəxt olmaq deyil, ümumiyyətlə, valideynlərə 
yük olmaqdan qurtulmaq və ya ailədaxili dözülməz durumdan baş götürüb 
qaçmaqdır [99].  
Valideynləri qızlarını erkən ərə verməyə vadar edən amillərdən biri 
də, əyalət və bölgələrdə demoqrafik durumun gərginləşməsi ilə bağlıdır. 
109 
 
Əyalət və bölgələrdə əməkqabiliyyətli və evlilik yaşında olan kişilərin 
Rusiyaya, Bakıya və başqa yerlərə əmək miqrasiyası etməsi, cinslərarası 
balansın pozulmasına şərait yaratmışdır. Əhali arasında kişilərin qadınlara 
nisbətdə azlıq təşkil etməsi, qızların ərə getmək problemlərini daha da 
dərinləşdirir. Bu durum, valideynləri narahat edir. Onlar, qızlarının evdə 
qalmasından, yaxud, əxlaqsız yollara düşməsindən ehtiyat edərək, 
qarşılarına çıxan münasib namizədi əldən verməməyə çalışırlar. 
Valideynlər, xüsusilə, atalar öz qərarlarının doğru olduğuna əmin olaraq, 
qızlarını zorla erkən evliliyə vadar edirlər. Əslində, valideynlərin ―qızının 
xoş gələcəyini istəməsi‖ (45%) motivasiyasını ifadə edən cavabı bu 
amillərlə bağlıdır [99].  
Ənənəvi patriarxal düşüncəyə sahib olan kişilər arasında da kiçik 
yaşlı qızlarla evlənməyə meyil mövcuddur. Çünki onlar, bu yaşda olan 
qızların özlərindən başqa heç kimlə ünsiyyət qurmadığını və yalnız onlara 
aid olacağını əsas götürürlər. Onlar, yaşda böyük olmalarına baxmayaraq, 
qarşılarındakı ailənin maddi çətinliklərindən və sıxıntılarından süni şəkildə 
istifadə edərək, onlara nisbətən yüksək maddi imkanları ilə təzyiq 
göstərməyə çalışırlar. Çıxılmaz durumda qalan ailələr, bir çox hallarda 
qızlarını onlara ―satmaq‖ məcburiyyətində qalırlar. 
 
  
110 
 
FƏSIL 3. ERKƏN EVLILIK:  
SƏBƏB VƏ NƏTICƏLƏR 
3.1. Erkən evlilik və gender bərabərsizliyi 
Dünyada erkən evliliklərin geniş yayıldığı ərazilərə diqqət yetirsək 
görərik ki, onlar daha çox modernləşmə proseslərindən kənarda qalan və 
gender bərabərsizliyinin olduğu ərazilərdə daha yüksək səviyyədədir 
(Xəritə 3.1.).  
Xəritə 3.1. Ölkələrə görə gender bərabərsizliyi (gender bərabərsizliyinin yüksək 
göstəricisi qırmızı, aşağı göstərici yaşıl rəngdədir) 
 
Ölkələrə görə gender bərabərliyinin ən aşağı səviyyədə olduğu 
bölgələr göründüyü kimi, Afrika, Cənubi Amerika və Mərkəzi və Cənubi 
Asiyadır. Gender bərabərliyinin aşağı səviyyədə olduğu ərazilər ilə erkən 
evliliklərin geniş yayıldığı ərazilər təqribən üst-üstə düşür. Bu müqayisə 
bizə deməyə əsas verir ki, gender bərabərsizliyi ilə erkən evlilik məsələləri 
bir-biri ilə birbaşa bağlıdırlar. 
Bu regionlarda müxtəlif din, irq və etnosa mənsub olan insanlar 
yaşayırlar. Bu baxımdan, erkən evlilik və gender bərabərsizliyi məsələsini 
konkret olaraq hər hansı bir dinə, irqə və etnosa aid etmək yanlış olardı. 
Gender bərabərsizliyinin təməlində dayanan ənənəvi sosial-iqtisadi və 
111 
 
siyasi strukturlar və şüur formalarıdır. Bu, adətən, qapalı və inkişaf 
etməyən cəmiyyətlərdə özünü biruzə verir.  
Beynəlxalq gender bərabərsizliyi indeksinə görə təhsil, iqtisadiyyat, 
siyasət, sağlamlıq və uzunömürlülük sahəsində gender bərabərliyinə nail 
olan ölkələr inkişaf etmiş ölkələr hesab edilir. Bu şərtlərə əməl olunan 
ölkələrdə erkən evliliyin və digər gender problemlərinin genişlənməsi 
mümkün deyildir. 
Sxem 3.1. Gender bərabərsizliyi indeksini 
 müəyyənləşdirən şərtlər 
 
Erkən evlilik məsələsi, əsasən qızların təhsil almaq, iqtisadi və 
siyasi həyatda fəal iştirak etmək, sağlamlığını qorumaq problemlərinin 
olduğu cəmiyyətlərdə daha çox yayılır. Çünki bu şərtlərin inkişaf etmədiyi 
cəmiyyətlərdə qadınlar sosial statusdan məhrum olur və nəticədə, yalnız 
ev-ailə işlərinə aid olan məxluqlar kimi diskriminasiya olunaraq erkən 
evliliyə məruz qalırlar. Əgər cəmiyyətdə qadının fiziki və intellektual 
əməyinə ehtiyac yoxdursa, o zaman, onun təhsil alması da öz mənasını 
itirir. Belə cəmiyyətlərdə, qızlar öz ata evində iqtisadi yük (qız yükü,  duz 
yükü), ər evində isə, uşaq dünyaya gətirən və onları böyütməkdən başqa 
heç bir işə yaramayan məxluq kimi qiymətləndirilirlər.  
Araşdırmaların nəticəsi göstərir ki, erkən evliliklərin əsas səbəbi 
gender bərabərsizliyidir. Bu özünü ailələrdə cinslərə görə ayrıseçkilikdə 
112 
 
biruzə verir. Qızlarını erkən evliliyə vadar edən valideynlərin beyinlərində 
formalaşmış stereotiplər bu davranışları tənzimləyir. Maraqlıdır ki, əksər 
hallarda erkən evliliyi dəstəkləyən ailənin öz ənənələrində erkən evlilik 
halları mövcud olur. Bunun fəsadları ilə üzləşən ailələr dərin peşmançılıq 
içində olurlar. Bu baxımdan, valideynlərin məlumatsızlığı, problemi 
dərindən dərk etməmələri onların özləri və qızları üçün baha başa gəlir.  
Dünya Səhiyyə Təşkilatı (DST) erkən evliliklərin qarşısını almaq 
üçün, qızların təhsilinə diqqətin artırılmasını, minimal yaş həddinin hüquqi 
yolla təmin edilməsini, erkən evlilik risklərinin valideynlərə çatdırılmasını, 
onu iqtisadi çıxış yolu hesab edən ailələrə maddi dəstək olunmasını 
məqsədəuyğun hesab edir. Çünki araşdırmalar göstərir ki, problemin əsas 
həll yolu, kompleks şəkildə qadınlara maddi dəstəkdən, təhsil və işləmək 
imkanlarını genişləndirməkdən ibarətdir [105]. 
Azərbaycanın Gender Bərabərsizliyi İndeksi (GII 0.314) qlobal 
göstəricidən (GII 0.492) aşağıdır. Ancaq, bu göstərici əksər dünya 
ölkələrindən yüksəkdir. Çünki Azərbaycanda gender bərabərliyi siyasəti 
1918-ci ildən AXC dövründən başlayaraq bu günədək davam etmişdir. 
Azərbaycan SSRİ dövründə gender bərabərliyi və modernləşmə 
istiqamətində böyük irəliləyişlər əldə etmişdir. Lakin, son dövrdə 
mətbuatda tez-tez erkən evlilik, selektiv abortlar, məişət zorakılığı kimi 
gender diskriminasiyası hallarının işıqlandırılması göstərir ki,  bu proses 
sona çatmamışdır. Bəzi bölgələrin kənd yerlərində gender bərabərliyi və 
modernləşmə proseslərinin intensivləşdirilməsinə ehtiyac vardır. Bu 
məsələdə yerli idarəetmə orqanlarının məsuliyyəti daha böyükdür. Çünki 
onların bəziləri ənənəvi feodal idarəetmə üsulları ilə idarə etdikləri üçün, 
gender bərabərsizliyi mühitinin formalaşmasında birbaşa iştirak edirlər. 
Bəzən belə bir sosial sistemin formalaşması onların maraqlarına xidmət 
edir. Çünki hər hansı bir kəndi və ya bölgəni, oranın nüfuzlu 
―ağsaqqalları‖, ruhaniləri vasitəsilə nəzarətdə saxlamaq daha asandır. 
―Ağsaqqal‖ və ruhanilərin mənafelərinin təmin olunduğu bu sistemdə 
gender bərabərliyi və modernləşmə proseslərinin inkişafı mümkün deyildir.  
 
 
 
113 
 
3.2. Erkən evlilik və təhsil problemləri 
Gender bərabərliyinin mühüm amillərindən biri də, qadınların 
yüksək və keyfiyyətli təhsil almaq imkanlarının olmamasıdır. O 
cəmiyyətdə ki, qadınların təhsil almasına əhəmiyyət verilmir, deməli, o 
cəmiyyətdə qadınların sosial statusuna qarşı məhdudiyyətlər vardır. Yaxud, 
qadınların təhsilinin müəyyən sahələr üzrə istiqamətlənməsi onu göstərir 
ki, ictimai şüur qadınların müəyyən sahələrdə fəallaşmasını istəmir və 
onların funksiyalarını müəyyən çərçivə daxilində məhdudlaşdırmaq istəyir. 
Qadınların gender rollarını ailə-ev mühitinə sıxışdıran amillər, onun erkən 
evlilik, məişət zorakılığı kimi hüquq pozuntusuna məruz qoyurlar.  
Təhsildə gender ayrıseçkiliyi səviyyəsinə diqqət yetirsək görərik ki, 
qızların təhsil hüquqları dünyada gender bərabərliyinin, ana ölümlərinin, 
erkən evliliklərin yüksək səviyyədə olduğu regionlarda daha çox pozulur. 
Deməli, bu problemlərin bir-biri ilə birbaşa əlaqəsi vardır (xəritə 1.4).  
Xəritə 3.2.Təhsildə gender ayrıseçkiliyi
 
Dünyada statistik araşdırmaların müqayisəli təhlili bizə bir daha 
sübut edir ki, qadın və uşaq hüquqlarının pozulduğu ərazilərdə yoxsulluq, 
aclıq, köləlik, ölüm, gerilik, əsarət, zülm, savadsızlıq, cəhalət hökm sürür. 
Bütün bu problemlərin həlli, insan hüquqlarının təmin olunmasından keçir. 
Çünki bu hüquqların təmin olunmadığı cəmiyyətdə insan kölələşərək, 
114 
 
bütün potensal imkanlarını itirir və o, bir əşya kimi alınıb satılır (erkən 
evlilikdə olduğu kimi). Bu isə, bütün resursların başında gələn insan 
resurslarını məhv edir.  
Yoxsul və çoxuşaqlı ailələrdə erkən evliliklər daha çox müşahidə 
olunur. Belə ailələrin uşaqlarına, xüsusilə, qızlara təhsil alması üçün dəstək 
olmaq və bu ailələrə maddi dəstək vermək, erkən evliliyin qarşısını alır. Bu 
istiqamətdə beynəlxalq təşkilatlar Malavi, Hindistan ərazilərində təcrübə 
aparmış və yaxşı nəticələr almışlar. Yəni, müəyyən bir bölgədə həmin 
ailələrə müəyyən bir müddət ərzində edilən kontrollu dəstəklər nəticəsində 
erkən evlilik səviyyəsi xeyli azalmışdır [105].  
Azərbaycanda erkən evlilikdə olan qız və oğlanların təhsil 
səviyyəsinə diqqət yetirsək görərik ki, həm oğlanlar (2%), həm də qızlar 
(6%) erkən evlilikdə tam orta təhsil imkanlarından məhrumdurlar. Həm 
oğlanlar (2%), həm də qızlar (12%) arasında ali təhsilini məlum 
səbəblərdən başa vura bilməyənlər də çoxdur. Qızların erkən ərə verildiyi 
üçün, onların çoxu 6-7-ci sinifdən məktəbə buraxılmır. Buna görə də, 
bəzilərinin orta və natamam orta təhsil imkanları da əllərindən alınır.  
Diaqram 3.1. Erkən evlilikdə olan qız və                                                                                           
oğlanların təhsil səviyyəsi [99]
 
 
115 
 
Qızların təhsil səviyyəsi nə qədər yüksəkdirsə, evlənmə müddəti də 
bir o qədər gec olur. Yaxud, qızların təhsil səviyyəsi nə qədər aşağıdırsa, 
evlənmə müddəti də bir o qədər tez olur. Bu, bir qanunuyğunluq olmasa 
da, statistika bu halın dünyada geniş yayıldığını göstərir [104]. 
Tez ərə gedən qızlar doğulan uşağın qayğısına qalmaq üçün 
təhsilini davam etdirə bilmir və təhsildən yayınmaq məcburiyyətində qalır. 
Hətta, bəzi konservativ valideynlər qızlarını məktəbdən ayıraraq onu evdə 
erkən evlilik üçün saxlayır. Bu isə, qadını iqtisadi müstəqilliyini 
məhdudlaşdırır və o, öz ərindən maddi baxımdan tam asılı vəziyyətdə qalır. 
Əgər, onun əri vəfat edərsə və ya onu boşayarsa, qadın özünün və 
uşaqlarının maddi ehtiyaclarını təmin etməkdə çətinlik çəkəcəkdir. Çünki 
o, işləmək üçün bir bilik və sənətə malik deyildir.     
Bununla bağlı olaraq pedaqoqun (Brilyant Hacıyeva) dediklərini 
diqqətə çatdıraq: ―Dərs dediyim 7-ci sinifdə əlaçı, nümunəvi, aktiv bir 
şagirdim var idi. Son zamanlar onda geriləmələr müşahidə etdim. Sonra 
eşitdim ki, onun nişanı olub. 9-cu sinifdən isə məktəbdən çıxardılar. 
İllərdir əziyyət çəkdiyim yetirməmin bəhrəsini görmədən tədrisdən belə 
uzaqlaşması məni üzürdü. Sonralar onun ailə həyatının da yarımçıq 
qaldığının şahidi oldum.” [112]. 
Araşdırmalar göstərir ki, erkən yaşda ərə gedən qızların yalnız 2 %-
i təhsilini davam etdirir (diaqram 3.2). 
Diaqram 3.2. Erkən evlilikdən sonra qızların təhsilini 
 davam etdirmə səviyyəsi [99]. 
 
 
 
 
 
 
 
 
 
 
 
116 
 
Bu istiqamətdə aparılan araşdırmalara görə, Azərbaycanın cənub 
rayonlarında azyaşlı qızların ərə verilməsi halları daha çoxdur. Bəzi 
rayonların əksər məktəblərində 14-15 yaşında qızlar dərsə gəlmirlər. Onlar 
ya ərə verilib, ya da nişanlıları onların təhsillərini davam etdirməyə icazə 
vermir. Ərli və nişanlı qızların məktəbə getməsinə qısqanclıqla yanaşılır. 
Bu cür insanların şüurunda belə bir yanlış stereotip yerləşib ki, qızlar nə 
qədər evdən çölə çıxmasalar, bir o qədər iffətli olarlar. Azyaşlı qızın 
təfəkkürü inkişaf etmədiyindən, hansı seçimin düzgün olması barədə qərar 
verə bilmir. 
19 yaşlı Fidanın həyat hekayəsində ibrətverici məqamlar çoxdur. O, 
öz ailəsini yeni həyat əldə etmək üçün tərk edib. O deyir: "12 yaşında 
olarkən, ilk sərt qayda ilə üzləşdim, „artıq böyük qız‟ olduğum üçün yay, 
qış fərq etmədən, küçəyə tək çıxa bilməzdim. Mobil telefon əldə etdikdən 
sonra atam onu yoxlayır, heç bir səbəb olmadan məktəb müəllimlərimə 
zəng edib, vaxtında gəlib-getməyim haqda sorğu-sual edirdi. Həyatıma bu 
dərəcədə qarışılmasına ilk dəfə etiraz etdikdə şillə ilə üzləşdim, ikinci dəfə 
isə, artıq məişət əşyaları ilə döyüldüm‖. 
Fidan danışır ki, 17 yaşında o, özündən 11 yaş böyük kişiyə zorla 
ərə verilmək təhlükəsi ilə üzləşib. O danışır ki, bu kişi ilə "heç bir ortaq 
nöqtəsi yox idi‖, ancaq onun maşın və pul sahibi olması Fidanın ailəsi üçün 
daha vacib idi. "Mən universitetdə oxumaq istədiyimi bildirdikdə, ailəm 
dedi ki, ən yaxşısı işlə və cehiz üçün pul yığ. Atam məni mağazada işə 
düzəltdi, pul yığmağa başladım və universitetə hazırlaşmaq üçün müəyyən 
kitablar əldə etdim ki, boş vaxtımda məşğul olum. Ailəm bundan xəbər 
tutduqda, bütün kitablarım zibilliyə atıldı. Bundan sonra bütün aylıq 
maaşım məndən alınır və mənə qəpik də verilmirdi.‖ 
Fidan deyir ki, bu kritik vəziyyət onun üçün son nöqtə oldu. O, həm 
ailəsindən, həm ölkədən qaçmaq qərarına gəldi. Dostları ona pulu 
yığmaqda yardım etdilər və hazırda o, başqa ölkədədir. Atası onu ölümlə 
təhdid etsə də, Fidan özünü təhlükəsiz yerdə hiss edir. Onun sözlərinə görə, 
burada o yeni həyata başlayıb və bu həyatda ali təhsil üçün mütləq yer 
olacaq: "Təəssüf ki, ailəm mənim üçün quldarlıq rejiminə çevrildi, ancaq 
mən qul taleyi yaşamaqdan imtina etdim.‖ [111]. 
117 
 
Tələbə Qəbulu üzrə Dövlət Komissiyasının (TQDK) məlumatlarına 
görə, 2014-cü ildə 9-cu siniflər üzrə buraxılış imtahanında iştirak edən 
şagirdlərin (cari ilin məzunları) 53,67%-ni (60 042 nəfər) oğlanlar, 
46,33%-ni (51 826 nəfər) qızlar təşkil edib. 11-ci siniflər üzrə buraxılış 
imtahanında isə, mənzərə bir qədər fərqli olub və imtahanda iştirak edən 
şagirdlərin 55,96%-ni (46 501 nəfər) oğlanlar, 44,04%-ni (36 592 nəfər) 
qızlar təşkil edib. Qeyd olunub ki, ölkə üzrə hər iki imtahanda oğlan və qız 
şagirdlərin nisbəti bir-birinə yaxın olsa da, ayrı-ayrı bölgələr üzrə bu 
göstəricilər arasında kəskin fərqlər müşahidə olunur. 
Cənub rayonlarında (Lənkəran, Astara, Lerik, Yardımlı, Cəlilabad 
və Masallı rayonları) 9-cu sinif şagirdlərinin 47,73%-ni qızlar təşkil edibsə, 
11-ci sinif şagirdləri arasında bu göstərici 39,04%-ə bərabər olub. 11-ci 
sinifdə şagirdlərin sayında qızların payı kəskin şəkildə azalıb. Cənub 
rayonlarında qızların təhsildə sayının azalmasının əsas səbəbi, bu bölgə 
üçün xarakterik olan erkən evlilik məsələsi ilə bağlıdır. 
Erkən evlilik nəticəsində qızlar təhsildən yayınaraq ərlərindən 
iqtisadi baxımdan daha çox asılı olurlar. Bu iqtisadi asılılıq, onların 
seçimlərini və fəaliyyətlərini məhdudlaşdırır. Bununla əlaqədar KİV-də 
işıqlandırılan həyat hekayələrinə diqqət yetirmək olar. 
Bunlar göstərir ki, erkən evlilik həm oğlanların, həm də qızların 
təhsil almasına mane olur. Qızlardan fərqli olaraq, oğlanlar fəhləlik, 
sürücülüklə məşğul olaraq ailələrini saxlamağa çalışırlar. Lakin, təhsil 
almaqdan məhrum olan və erkən ərə gedən qızlar heç bir peşə və ya sənətə 
sahib ola bilmirlər. Bu isə, onların gələcək həyatını böyük risk altında 
qoyur və ailədaxili zorakılıqlara (fiziki və psixoloji) dözməyə  vadar edir.  
Son dövrdə bəzi bölgələrdən gələn xoşagəlməz məlumatlar diqqəti 
cəlb edir. Bəzi bölgələrdə yanlış düşüncəli ailələr öz qızlarını təhsil 
almaqdan uzaqlaşdırmağa çalışırlar. XXI əsrdə əhalisinin 99%-dən çoxu 
təhsil alan müasir bir ölkədə belə halların mövcud olması insanı 
təəccübləndirir. Bu cür insanlar sanki Azərbaycanda deyil, Əfqanıstanda 
yaşayırlarmış kimi düşünüb hərəkət edirlər. Qızlarını 5 və ya 6-cı sinifdən 
sonra məktəbə getməyə qoymayan atalar, onları erkən ərə verməkdən 
başqa bir şey düşünə bilmirlər. Lakin, onlar bir şeyi də bilmirlər ki, 
qızlarının taleyi ilə istədikləri kimi oynaya bilməzlər. Çünki qadın və uşaq 
118 
 
hüquqları ilə bağlı beynəlxalq konvensiyalar, dövlət qanunları, həmçinin 
Allahın kitabı olan Qurani-Kərim buna imkan vermir. Bu gün ölkədə 
ictimai həyatda savadlı və bacarıqlı qadınların inkişafı üçün imkanlar 
kişilərdən az deyildir. 
Qadınların təhsil alması və öz hüquqlarını bilməsi, həm sağlam-
bilikli nəslin yetişməsi, güclü ailələrin və cəmiyyətin formalaşması 
deməkdir. Bu valideynlər, qızlarının məktəbə getməsinin qarşısını almaqla, 
cəmiyyətin inkişafına mane olur və qanun pozuntusuna yol verirlər. 
Maraqlıdır ki, məktəb rəhbərliyi, hüquq mühafizə orqanları bunu kənardan 
müşahidə edir və heç bir tədbir görmürlər. Əgər onlar susaraq, mövcud 
vəziyyətə haqq qazandırırlarsa, o zaman,onların özləri daşıdıqları vəzifə 
məsuliyyətlərindən imtina etmiş olurlar.  
 
 
 
 
3.3. Erkən evlilik və yoxsulluq problemləri 
Qızları erkən evlilik kimi hüquq pozuntusuna sürükləyən 
amillərdən biri də yoxsulluq problemidir. Çünki gəlir səviyyəsinin və 
sənayeləşmənin aşağı olduğu ərazilərdə qadının fiziki və intellektual 
əməyinə ehtiyac azalır. Belə cəmiyyətlərdə kişinin sosial-iqtisadi rolu artır. 
Mövcud durum, cəmiyyətdə və ailədə gender rollarının qeyri-mütənasib 
şəkildə bölünməsinə şərait yaradır. Buna görə də, modernləşməmiş yoxsul 
cəmiyyətlərdə gender bərabərliyini pozan patriarxal ənənələr aktiv olur. 
Belə cəmiyyətlərdə qadının gender rolu ana olmaq və ev təsərrüfatı ilə 
məşğul olmaq çərçivəsində məhdudlaşır.  
Yoxsul ailələrdə qız uşaqlarının sayı çox olanda, onların ailədaxili 
əməyinə də ehtiyac azalır. Belə bir durumda, qızlar ailə büdcəsi üçün yük 
olurlar. Onların erkən ərə verilməsi, bu yükün azalmasına və üstəlik maddi 
gəlirin əldə olunmasına şərait yaradır. Çünki patriarxal cəmiyyətlərdə 
qızların ataları tərəfindən müəyyən pul miqdarında alınıb satılması (başlıq) 
halları geniş yayılmışdır.  
Bu gün Asiya, Afrika ölkələri Qərbin mövcud durumuna yetişmək 
üçün, onların keçdikləri tarixi təkamülün pozitiv cəhətlərini həyata 
119 
 
keçirməli və yaşamalıdırlar. Yəni, sosial-iqtisadi inkişaf, təhsil 
səviyyəsinin yüksəldilməsi, insan hüquqlarının tətbiqi, demokratiyanın 
inkişaf etdirilməsi kimi məsələlər çox mühümdür. Əks halda, 
miniillilklərlə şüurlarda həkk olunan patriarxal stereotiplər müasir inkişaf 
üçün maneə olar.  
Biz, günlük gəliri 1.25 ABŞ dolları olan dünya əhalisinin 
göstəricilərinə diqqət yetirsək görərik ki, dünyada erkən evlilik, gender 
bərabərsizliyi, ana ölümləri, təhsil səviyyəsi göstəriciləri ilə əhalinin aşağı 
gəlir səviyyəsi göstəriciləri üst-üstə düşür.   
Xəritə 3.3. Günlük gəliri 1.25 ABŞ dolları olan  
dünya əhalisi (% ilə) [106]. 
 
Küveyt, Səudiyyə Ərəbistanı, Qətər kimi sosial-iqtisadi baxımdan 
təminatlı ölkələrdə də erkən evliliyin, qadınlara qarşı zorakılıq hallarının 
çox olduğunu müşahidə edirik. Bir çoxları onlarda təhsil səviyyəsinin, 
demokratiyanın və insan hüquqlarının olmadığını arqument kimi irəli sürə 
bilərlər. Bəli, bu belədir. Deməli, yalnız rifah, bu məsələlərin həllində 
həlledici rol oynamır. Çünki bu ənənənin yoxsullar arasında yayılmasını 
bir qanunauyğunluq kimi qəbul etsək, o zaman bu ənənə bütün yoxsul əhali 
120 
 
tərəfindən dəstəklənməli və tətbiq olunmalıdır. Halbuki, bu belə deyildir. 
Deməli, yoxsulluq problemi, erkən evliliyə səbəb olan əsas amillərdən biri 
olsa da, əsas deyildir. Erkən evliliyin mahiyyətində dayanan əsas problem 
gender stereotipləridir. Onlardan azad olmadan, problemin həlli mümkün 
deyil.    
Azərbaycanın bir çox bölgələrində erkən evliliyin neqativ (Ağstafa, 
Tovuz), bəzilərində isə pozitiv (Lənkəran, Abşeron, Quba) 
dəyərləndirilməsi gender stereotipləri ilə bağlıdır. Çünki bu bölgələrin 
sosial-iqtisadi vəziyyətləri arasında böyük fərqlər yoxdur. Lakin, onların 
erkən evliliyə münasibətində fərqlər çoxdur.  
Digər tərəfdən, erkən evlilik ənənəsinin yalnız yoxsul ailələrdə 
deyil, cüzi də olsa, varlı ailələrdə də müşahidə etmək mümkündür. Bu 
adətən, varlı və tanınmış ailələr arasında şansı əldən vermədən qohumluq 
əlaqələrinin qurulması istəyindən irəli gəlir. Lakin, bu çox az hallarda baş 
verir.  
Qızları yoxsul ailələrdə iqtisadi yük (qız yükü, duz yükü), varlı 
ailələrdə səmərəli əlaqə vasitəsi kimi dəyərləndirən şüur primitiv patriarxal 
düşüncənin məhsuludur. Bu şüurun daşıyıcıları yanlız kişilər deyil, 
həmçinin qadınlar da ola bilər. Çünki ənənəvi şəkildə ötürülən tərbiyə 
mexaniki şəkildə stereotiplərin formalaşmasına, arxetiplərin fəallaşmasına 
şərait yaradır.  
Azərbaycanda bir milyondan artıq qaçqın və məcburi köçkün 
vardır. Onların bir çoxu çətin şəraitdə yaşayırlar. Yoxsul qaçqın ailələrində 
erkən evlilik halları, məhz dözülməz maddi çətinlik halları ilə bağlı ola 
bilər. Bu, valideynləri qızları erkən ərə vermək barədə fikirləşməyə vadar 
etdiyi kimi, qızların özünü də belə bir fikrə gəlməsinə təsir göstərə bilər.   
 
 
 
3.4. Erkən evlilik və mədəni stereotiplər 
Erkən evlilik məsələsi SSRİ dövründə qəti qadağan edilsə də, 
SSRİ-nin süqutundan sonra bir çox əyalətlərdə bərpa olundu. Çünki bu 
stereotip SSRİ-nin qurulduğu və formalaşdığı illərədək Azərbaycan 
ərazisində yayılmışdı. Həmin ənənənin daşıyıcısı olan nəsil bu gün mövcud 
121 
 
olmasa da, kültür vasitəsilə ötürülən adətlər öz varlığını qorumaqdadır. Bu 
gün cəmiyyətdə formalaşan yeni sosial-mədəni mühitdə bəzi adət-ənənələr 
öz əhəmiyyətini itirsə də, bəzi əyalətlərdə onlar öz varlığını yenidən bərpa 
edibdir.       
Erkən evliliyə səbəblər arasında adət-ənənələr 29% təşkil edir. 
Respondentlərin bir çoxu erkən evliliyin sosial-iqtisadi səbəblərlə deyil, 
adət-ənənələrlə bağlı olduğunu iddia edirlər.  Bu böyük göstəricidir. Lakin, 
adət-ənənə deyəndə nə nəzərdə tutulur? 
1. Erkən evliliyin yanlış olaraq İslam dini ilə əlaqələndirilməsi 
Bir çox ailələr erkən evliliyin islam dini ilə bağlı olduğunu düşünür 
və bununla özlərinə haqq qazandırmağa çalışırlar. Araşdırmalar göstərir ki, 
erkən evliliyin İslam dini ilə deyil, ondan əvvəl mövcud olan cahiliyyə 
dövrünün adətləri ilə birbaşa bağlılığı vardır. Məsələn, cahiliyyə 
ərəblərinin qız uşaqlarını diri-diri torpağa basdırmaları, onları istədiyi kimi 
alıb-satmaları, kiçik yaşlarda onları ərə vermələri buna misal ola bilər. Bu, 
yanlız ərəb cəmiyyətində deyil, demək olar ki, bütün dünya xalqlarının 
kültür tarixində bu və ya digər şəkildə olmuşdur. Modernləşmə 
proseslərinin getdiyicəmiyyətlərdə bir çox keçmiş adət-ənənələr 
unudulmuşdursa, bu proseslərin zəif getdiyi cəmiyyətlərdə onlar hələ də 
davam etməkdədir.   
Valideynlərin bir çoxu qızlarını erkən ərə verməyi adət-ənənə kimi 
qələmə verərək, öz valideynlik məsuliyyətini yerinə yetirməkdən boyun 
qaçırırlar. Onlar qızlarını oxudub, onları bir peşə sahibi etmək yolunda 
çalışmaq əvəzinə, onları tezliklə ərə verərək atalıq məsuliyyətindən 
qurtulmaq istəyirlər. Sonra da, bunu, adət-ənənə, islam dininin ―müqəddəs 
dəyərləri‖ kimi təqdim etməyə səy göstərərək, özlərinə haqq qazandırmağa 
çalışırlar. Əslində, bu adət-ənənələr, islam dininin ―müqəddəs dəyərləri‖ 
ilə deyil, patriarxal cəmiyyətin qızlara verdiyi ənənəvi qiymətlə bağlıdır. 
Buna görə də, kültür ilə din fenomenlərini bir-biri ilə əlaqələndirmək 
yanlışdır. Onlar, əksər hallarda bir-birinə ziddirlər. Bu baxımdan, din 
mədəniyyətin tərkib hissəsi ola bilməz.  
Azərbaycanın qərb bölgələri cənub və şimal bölgələrindən gender 
bərabərliyi baxımından kəskin fərqlənir. Cənub və şimal bölgələrində 
patriarxal ənənələrin daha çox qorunub saxlandığı müşahidə olunur. Bu, 
122 
 
bir tərəfdən cənub bölgəsinin İrana yaxın olması və oradan təsir alması ilə 
də bağlı ola bilər. Çünki İranın Azərbaycan ilə sərhəd bölgələrində erkən 
evlilik səviyyəsi daha yüksəkdir. Həmçinin, İranda əksər şiə ruhaniləri 
arasında erkən evlilik məsələsinə pozitiv münasibət, onların təsiri altında 
olan cənub bölgəsi ruhanilərinin də baxışlarını müəyyənləşdirir. Şiəlikdə 
mərci-təqlid məsələsi burada xüsusi rol oynayır.  
Cənub bölgəsində əhalinin dindar olduğunu və əhalinin şiə 
ruhanilərinin fətvalarını təftiş etmədiklərini nəzərə alsaq deyə bilərik ki, 
cənub bölgəsində erkən evliliyin yayılmasında, ona pozitiv münasibətin 
formalaşmasında ruhanilərin rolu çox yüksəkdir. Bu, yalnız, cənub 
bölgəsində deyil, şiə dindarların geniş yayıldığı digər ərazilər də belədir. 
Buna, Bakı-Abşeron zonasını da misal göstərmək olar. Çünki bu bölgədə 
də erkən evliliyə neqativ münasibət göstərənlər daha azdır (14%). Çünki 
bölgə əhalisi erkən evliliyin islam dini ilə bağlı bir adət olduğunu zənn 
edərək, ona qarşı çıxmırlar. Pozitiv münasibət də buradan irəli gəlir. 
Respondentlər arasında neqativ münasibət göstərənlərin bir qismi dinə 
etimad etməyənlərdən, digər qismi isə, ona daha rasional yanaşanlardan 
ibarət ola bilər. Neytral münasibət bəsləyənlər isə, bu məsələyə münasibət 
bildirməkdə çətinlik çəkənlərdir.  
Quba və digər şimal bölgələrində erkən evliliyə neqativ münasibət 
bəsləyənlərin səviyyəsi 13%-dir. Bu, Qubada və ətraf ərazilərdə erkən 
evliliyə meyilliyin potensial olaraq yüksək olduğunu göstərir. Düşünürük 
ki, burada da yanlış dini stereotiplərin özünəməxsus rolu vardır. SSRİ-nin 
süqutundan sonra Şimali Qafqazın vəhhabi və sələfi adı ilə tanınan radikal 
sünni islamçıların ideoloji mərkəzlərindən birinə çevrilməsi, Azərbaycanın 
şimal bölgələrinə öz təsirini göstərmişdir. Bundan əlavə, hələ Çar Rusiyası 
dövründə Şimali Qafqazda və Azərbaycanın şimal bölgəsində radikal 
sünniliyi təbliğ edən  təriqətin geniş yayılması da öz tarixi-ənənəvi təsirini 
şüurlarda qoymuşdur. Bu baxımdan, Şimali Qafqazda və sərhəd şimal 
bölgəsində dini təsəvvürlərin formalaşmasında Səudiyyə Ərəbistanının və 
Türkiyənin bəzi şeyxlərinin rolu böyükdür. Bu şeyxlər erkən evliliyi 
dəstəkləyən fətvaları ilə tanınırlar.  
Azərbaycanın qərb bölgələri İran və Şimali Qafqaz ilə sərhəddə 
yerləşmədiyi üçün, onların birbaşa təsirlərinə məruz qalmırlar. Bu 
123 
 
bölgələrdə qədim türk adətləri ilə islam ənənələrinin sintezi əsasında 
formalaşan ―xalq islamı‖ kültür fenomeni daha güclüdür. Buna görə də, 
qərb bölgəsində erkən evlilik səviyyəsi aşağıdır.        
2. “Qız yükü duz yükü” 
Azərbaycan xalqının milli mentalitetində yer alan bir çox deyimlər 
cəmiyyətdə gender bərabərliyinin pozulmasına şərait yaradır. ―Qız yükü 
duz yükü‖, ―Tez evlənənlə tez yuxudan duran qazanar‖ deyimləri xalq 
arasında erkən evliliyə təkan verən deyimlərdir. Azərbaycanda valideynlər 
ənənəvi olaraq öz övladlarını evləndirmək vəzifəsini digərlərindən üstün 
tuturlar.  Bəzi valideynlər qızlarını ərə verməkdən başqa vəzifələrinin 
olmadığını düşünürlər. Onlara görə, qızların təhsil alması, bir sənət və peşə 
sahibi olması vacib deyildir. Çünki onlar ərinin çörəyini yeməli və uşaqlara 
baxmalıdırlar. Əslində, valideynlər bununla qızlarının iqtisadi yükünü 
çəkməkdən imtina edərək, onları erkən yaşda ərə verirlər. 
3. “Qızını vaxtında döyməyən, sonra dizini döyər” 
Erkən evliliklərə səbəb olan amillərdən biri də, valideynlərin 
qızlarının qoşulub qaçması və ya aldadılması ilə bağlı qorxularıdır. 
Bölgələrdə gənclərin bir-biri ilə ünsiyyəti və birgə əylənməsi 
problemlərinin olması, qızların ərə gedənədək cinsi əlaqədə olmasının 
qadağan olunması, erkən cinsi yetkinliyə çatmış qızların ərə getmək 
meylini daha da artırır. Son dövrdə internetdə əxlaqsız saytların, sosial 
şəbəkələrin məktəbli oğlan və qız uşaqlarına əlçatan olması, gənclərdə 
intim hisslərin artmasına səbəb olur. Bu, bəzən, valideynlərin qızlara qarşı 
zorakılıq etməsinə, onların hərəkətetmə imkanlarını məhdudlaşdırmasına, 
onlar üzərində nəzarəti daha gücləndirməsinə səbəb olur. Buna görə də, 
xalq arasında “qızını vaxtında döyməyən, sonra dizini döyər” deyimi 
meydana çıxmışdır. Mövcud vəziyyətdən çıxış yolu kimi, bəzi valideynlər 
erkən evliliyə qərar verirlər. Çünki onlar, bununla özlərini ictimai qınaq 
obyektinə çevrilmək təhlükəsindən qoruyurlar.  
4. Qadının itaətkarlığı 
Ənənəvi patriarxal Azərbaycan ailəsində qadınlar ərlərinə itaətkar 
münasibətdə olur. Yəni, qadınlar ailədə və cəmiyyətdə ərlərinin sosial 
statusunu artırmaq üçün, onların fikir və fəaliyyətlərinə dəstək olurlar. 
Çünki ənənəvi cəmiyyətdə ailənin və sosial sistemin  mövcudiyyəti bu 
124 
 
itaətkarlıq üzərində bərqərardır. Əgər qadın ailədə ərinə tabe olmaqdan 
imtina etsə və onun nüfuzunu uşaqların, qohumların yanında aşağı salsa, 
ailədə ümumi itaətkarsızlıq, özbaşınalıq mühiti yarana bilər. Belə bir 
mühitin yaranması qadın üçün də sərf etmir. Çünki ailə dağılır və uşaqların 
tərbiyəsi nəzarətdən çıxır. Buna görə də, qadın öz ərindən bir neçə dəfə 
ağıllı və bacarıqlı olsa belə, özünü ondan zəif göstərərək, onun güclü 
olmasını təmin edir. Şərq qadınlarına məxsus olan bu mədəni keyfiyyətlər, 
Şərqdə patriarxal sistemlərin minilliklərlə bu günədək davam etməsinə 
şərait yaratmışdır.  
Lakin, modernləşmə və gender bərabərliyi prosesləri qadınlara 
cəmiyyətdə kişilərlə eyni hüquq və imkanları təqdim etdiyi üçün, müasir 
ailələrdə ənənəvi itaətkarlıq müşahidə olunmur. Çünki savadlı və iqtisadi 
müstəqil qadınlar cəmiyyətdə öz sosial statusu haqqında düşünürlər. Belə 
ailələrdə kimin sosial statusu və qazancı yüksəkdirsə, ailə üzərində onun 
nüfuzu daha artıq olur. Buna görə də, patriarxal düşüncəli kişilər savadlı və 
güclü qadınlarla ailə həyatı qurmaqdan ehtiyat edirlər. Onlar, qızların təhsil 
almasına mane olur və onu ərindən asılı vəziyyətə salmağa çalışırlar. 
Qızların erkən ərə verilməsi də buradan qaynaqlanır. Çünki təhsili, bir 
sənət və peşəsi olmayan, ərindən maddi baxımdan tam asılı olan, erkən 
evlilikdə nikah müqaviləsi olmadığı üçün ―havada qalan‖, ata evi və ər 
evindən başqa dünyada bir şey bilməyən qızların itaət etməkdən başqa bir 
çarəsi qalmır.Onlar ərləri tərəfindən zorakılığa məruz qalsalar belə, yenə 
itaət etmək məcburiyyətindədirlər. Çünki onların geriyə yolunu nə ata 
evində (ər evi, gor evi), nə də cəmiyyətdə gözləyənlər vardır. Buna görə 
də, köhnə düşüncəli insanlar belə qızlara və erkən evliliyə dəstək verirlər.   
4. Zorakılıq 
Azərbaycanda aparılan araşdırmalar göstərir ki, 15-19 yaşlarında 
olan qadınların 79%-i ailədə qərarların qəbul edilməsində iştirak etmirlər. 
Çünki erkən evliliklərdə yaş fərqləri çoxdur. Bu evliliklərin 34%-də yaş 
fərqi 9 ildən, 18%-də 5 ildən artıqdır. İkincisi, savadsız və dünyagörüşü 
olmayan qızların qərar qəbuletmədə iştirakı effektiv ola bilməz.  
Diaqram 3.3. Ərlər tərəfindən evliliyə nəzarət səviyyəsi 
125 
 
 
Erkən evlilikdə ərlərin qadınlarına nəzarəti daha çox olur. 
Araşdırmalar göstərir ki, 15-19 yaş arası nəzarət səviyyəsi 50%-dən 
çoxdur. Təbii ki, bu nəzarətin güclü olması, ərlərin qadınlarına qarşı 
inamının zəif olmasından və tərəflər arasında münasibətlərin qeyri-
səmimiyyətindən irəli gəlir. Təbii ki, bu nəzarət özlüyündə müəyyən 
zorakılıqlara da şərait yaradır. Zorakılıq, qorxu və hədə mexanizmi, erkən 
evliliyin qorunub saxlanılmasına xidmət edir. Buna görə də, patriarxal 
ailələrdə qadınların ərləri tərəfindən döyülməsi normal hal kimi 
dəyərləndirilmişdir. SSRİ dövrünədək bu zorakılıq hallarına cəmiyyət də 
reaksiya verməmiş və bunu, ailədaxili məsələ kimi qiymətləndirmişdir. 
Əksər hallarda, ruhanilər bu məsələyə şəriət donu geyindirərək haqq 
qazandırmağa çalışmışlar. Çünki ailədə zorakılığa məruz qalan qadın 
patriarxal sistemə kölə olmağa məcbur edilirdi. Bununla razılaşmayan və 
kiçik bir etiraz bildirən qadınlar ruhanilərin zina damğası adı altında daşa 
basılır (rəcm) və öldürülürdü. Yəni, bununla, digər qadınlara ibrət dərsi 
verilirdi.  
 
Diaqram 3.4. Xüsusi səbəblərə görə arvadın 
döyülməsinə haqq qazandıranlar [99]. 
126 
 
 
Aparılan araşdırmalar təsdiq edir ki, Azərbaycanda (əsasən, kənd 
yerlərində) xüsusi səbəblərə görə arvadın döyülməsinə haqq qazandıranlar 
az deyildir. Maraqlısı da odur ki, bu məsələdə qadınlarla kişilərin fikirləri 
təqribən eyni səviyyədədir. Gənc yaşlı qızlar (15-19) bu məsələ ilə qismən 
razılaşırlar (39%). Lakin, qadınların yaşı artdıqca, onların qadınlara qarşı 
zorakılığa haqq qazandırma səviyyəsi artır (39%-dən 50%-ə). Kişilərdə isə, 
əksinə proses baş verir. Onların yaşları artdıqca, qadınlara qarşı zorakılığa 
haqq qazandırma səviyyəsi azalır (63%-dən 50%-ə). Bu onu göstərir ki, 
patriarxal adət-ənənələr gənc oğlanların düşüncələrində qadınlara qarşı 
aqressiyanı formalaşdırır. Lakin, tədricən onun səviyyəsinin azalması, bəzi 
kişilərin yaşlandıqca bu məsələyə münasibətdə müstəqil baxışlarının 
formalaşması ilə bağlıdır. Qadınlar arasında bu kimi düşüncələrin 
formalaşması və tədricən artması, patriarxal adət-ənənələrin şüurları 
manipulyasiya etməsi ilə bağlıdır. Yəni, patriarxal sistemdə onun 
dəyərlərinin daşıyıcıları yalnız kişilər deyil, həm mexaniki olaraq qadınlar 
olurlar. Bunlar, təhtəlşüur səviyyəsində baş verir. Kültür kodları arxetiplər 
vasitəsilə cəmiyyətin norma və davranışlarını müəyyənləşdirir. Bu 
baxımdan, irrasional cəmiyyətlərdə miflər yeni obrazları vasitəsilə canlı 
olaraq yaşamaqda davam edirlər.    
Ailədə zorakılıq hallarının arxasında dərin patriarxal stereotiplər 
dayanır. Bu stereotiplər bu gün də bir çox ailələrdə zorakılığa yol açır. 
Ənənəvi olaraq qadının ərinə itaətkarlıq səviyyəsi, kişinin cəmiyyətdə 
127 
 
sosial statusunu müəyyənləşdirirdi. Hətta, qadınlarını namus-şərəf adı 
altında öldürən kişilərin bir çoxu özlərini milli qəhrəman kimi cəmiyyətə 
təqdim edirdilər. Çünki cəmiyyət bu kimi hallara yüksək qiymət verirdi. 
Halbuki, əksər hallarda bu cinayətlərin əsil səbəbləri gizlədilir və üstü 
örtülürdü. Bu kimi cinayətlər qadınların sərbəst hərəkətini məhdudlaşdırır 
və onları evin içinə həbs edirdi. Təəssüflər olsun ki, əsasən əyalətlərdə bu 
kimi arxaik düşüncə formaları mövcuddur. Bu düşüncələrdə inqilab baş 
verməsə, qadın zorakılığı və erkən evlilik məsələsi heç bir zaman 
gündəmdən düşməyəcəkdir.    
 
 
 
3.5. Erkən evlilik və cinsi yetkinlik problemləri 
Erkən evliliyin cinsi yetkinlik məsələsi ilə birbaşa əlaqəsi vardır. 
Psixoloji araşdırmalar göstərir ki, cinsi istək meyilləri insanlarda çox kiçik 
yaşlardan başlasa da, yeniyetməlik dövründə daha da fəallaşır. Artıq 14-15 
yaşlarında bir çox qız və oğlanların cinsi identikliklərini və gender rollarını 
daha qabarıq şəkildə nümayiş etdirən davranışları bunu təsdiq edir.  
Şəhvət hissi nəsilartırma instinkti kimi təbii bir hissdir. Bütün canlı 
aləmdə təbii artımın əsasında bu dayanır. Lakin, heyvan sürüsündən fərqli 
olaraq, insan cəmiyyətində bu hissi tənzimləyən müəyyən mədəni etiketlər, 
sosial əxlaq normaları, siyasi-ideoloji tənzimləmə mexanizmləri 
mövcuddur. Bir çox mədəniyyətlər və kültürlər arasında olan fərqlər də 
buradan irəli gəlir.  
Cinsi yetkinlik məsələsinə münasibətdə mədəniyyət və kültürlərin 
xarakterini, əsasən nikaha münasibət ilə ölçmək olar. Bir çox kültürlərdə 
nikahaqədər cinsi əlaqələr məqbul görüldüyü halda, bir çoxlarında qeyri-
məqbul hesab olunur. Bəzi cəmiyyətlərdə buna tabular qoyulduğu halda, 
digərlərində bu tabular mövcud olmur. Bu fərqlər, əsasən modernləşmə 
dövründən sonra meydana çıxan liberal və antiliberal cəmiyyətlərin 
kontekstində mövcuddur.  
Cəmiyyət, müxtəlif dini-mədəni baxışlara malik olan insanların və 
qrupların birliyindən ibarət olduğu üçün, orada hər iki variant və onların 
sintezindən ortaya çıxan fərqli modellər mövcud olur. Bəzən, dövlət bu 
128 
 
məsələyə müdaxilə edərək müəyyən bir modeli dəstəkləyəndə, digərləri 
gizli-qapalı şəkildə özünüqoruma mexanizminə keçid edirlər.   
Biz, dünyada erkən evliliyin geniş yayıldığı cəmiyyətlərə diqqət 
yetirəndə görürük ki, həmin cəmiyyətlərdə nikahaqədər cinsi əlaqələr 
qadağa olunub. Hətta, cəmiyyətlərin dəyərləri üzərində qurulan ölkələrin 
qanunvericiliyə də, nikahaqədər cinsi əlaqələri qanunla cəzalandırır. 
Xüsusilə, bu qadağa və qanunlar oğlanlara, kişilərə deyil, daha çox qız və 
qadınlara aiddir. Nikahaqədər cinsi əlaqələrin qadağa olunması, bakirəlik 
ənənəsinin qorunub saxlanılmasına xidmət edir. Bu ənənənin qorunub 
saxlanması, həmçinin, qızların erkən ərə verilməsinə şərait yaradır. Buna 
görə də, belə cəmiyyətlərdə qızların 25-26 yaşından sonra ərə getməsi 
anormal hesab olunur.   
Nikahaqədər cinsi əlaqələrin qadağa olunduğu cəmiyyətlərdə 
kişilərin də tez evlənməsi (17-20 yaşlarında) zərurətə çevrilir. Çünki zina 
etmək həm cəmiyyətin qınağına, həm də ağır cəzaların tətbiqinə səbəb 
olur. Belə cəmiyyətlərdə fahişəliyin açıq yayılması mümkün olmadığı 
üçün, tez evlilik normaya çevrilir.  
Nikahaqədər cinsi əlaqələrin qadağa olunduğu cəmiyyətlərin 
idarəolunma mexanizmində böyük səhvlər vardır. Maraqlıdır ki, mövcud 
sosial-mədəni şərtlər bir tərəfdən gəncləri erkən evliliyə vadar edir, digər 
tərəfdən evliliyin qarşısında böyük əngəllər yaranır. Məsələn, erkən 
evliliyin geniş şəkildə yayıldığı əksər Afrika və Asiya cəmiyyətlərində 
evlənmək istəyən kişilər qız evinə ―başlıq‖ (pul və ya mal qismində) 
ödəmək məcburiyyətindədirlər. Belə bir durumda, kişilərin əksəriyyəti 
evlənmək üçün, pul qazanmalı və müəyyən məbləği əldə etdikdən sonra 
evlənməlidirlər. Bu cəmiyyətlərdə əhalinin yoxsulluq və işsizlik səviyyəsi 
də çox yüksəkdir. Buna görə də, evlənmək istəyən gənclər öz ölkələrini 
tərk edərək digər ölkələrə əmək miqrasiyası edirlər. Əslində, bu 
miqrasiyalar nikahaqədər cinsi əlaqələrin qadağa olunmadığı və iqtisadi 
inkişafın yüksək olduğu ölkələrə yönəlir. Bu miqrasiyalar, bir tərəfdən 
qazanc əldə etmək, digər tərəfdən, sərbəst cinsi həyat yaşamaq məqsədilə 
edilir. Çünki nikahaqədər cinsi əlaqələrin qadağa olunmadığı və iqtisadi 
inkişafın yüksək olduğu ölkələrdə yaşayan əksər qadınların da, həmçinin, 
129 
 
həmin dövlətlərin də, bu miqrasiyalara təbii artım baxımından müəyyən 
ehtiyacları vardır.   
Nikahaqədər cinsi əlaqələrin qadağa olunduğu cəmiyyətlərdə cinsi 
tələbatların ödənilməsi bəzən ifrat əxlaqsızlıqların sosial normaya 
çevrilməsinə şərait yaradır. Məsələn, biz, qədim Roma imperiyasının 
yaranması, inkişafı və süqutunun gender təhlilini apardığımız zaman 
gördük ki, nikahaqədər cinsi əlaqələrin qadağa olunduğu və hətta, erkən 
evlilikdə belə qadınların bir şəhvət obyekti kimi dəyərləndirilmədiyi ilkin 
mərhələdə, homoseksual münasibətlər üçün zəmin formalaşdı. Bu 
münasibətlər sonralar genişlənərək, şəhvət obyektinin qadınlar deyil, 
yeniyetmə oğlanlar olmasına şərait yaratdı. Sosial normaya çevrilən bu 
adət, cəmiyyətdə qadınlara olan intim marağın azalmasına və qadınların da 
fahişəliyə meyil etməsinə səbəb oldu. Təbii artım və ailə qurumunun iflasa 
uğraması nəticəsində Roma imperiyası öz içindən çökdü. Roma cəmiyyəti, 
orada yaşayan qulların və kənardan gələn barbar immiqrantların 
cəmiyyətinə çevrildi (müasir italyanları onların varisləri hesab etmək olar).  
Orta əsrlərdə katolik kilsəsi Avropada zina, boşanma, 
homoseksuallıq və nikahaqədər cinsi əlaqələrə qadağalar gətirsə də, erkən 
evliliyi və gender bərabərsizliyini ortadan qaldırmadı. Bu durum, Viktorian 
dövrünün sonunadək (XX əsrədək) belə davam etdi. XX əsrdə baş qaldıran 
seksual inqilab (abortlara icazə, kontraseptiv vasitələrin yayılması, 
qadağaların ortadan qaldırılması) tədricən ailə qurumunun zəifləməsinə və 
təbii artımın aşağı düşməsinə səbəb oldu. Bu isə, tədricən əhalinin 
qocalmasına və iqtisadi tənəzzülə səbəb olur. Bunun üçün, immiqrasiya 
müasir Avropanın bir cəmiyyət kimi varlığını məhv olmaq təhlükəsindən 
qoruyur. Müasir Avropa, eynilə, Qədim Romanın taleyini yaşayır.     
Bu gün nikahaqədər cinsi əlaqələrin qadağa olunduğu cəmiyyətlər 
əsas etibarı ilə Asiya və Afrikada yerləşirlər. Bu cəmiyyətlər, nikahaqədər 
cinsi əlaqələrə qoyulan sosial qadağaların sərtliyi və yumşaqlığına görə 
bir-birindən fərqlənirlər.   
Nikahaqədər cinsi əlaqələrin sərt şəkildə qadağan olunduğu 
cəmiyyətlərə Yaxın Şərqin ərəb ölkələrini misal göstərmək olar. Buna görə 
də, onlarda erkən evliliklər daha çox yayılır. Bir çox zəngin ərəb 
130 
 
ölkələrində çoxarvadlılığa meyil yüksəkdir. Bu, bir deyil, bir neçə azyaşlı 
qızla evlənmək deməkdir.  
Erkən evliliklərin yayıldığı ərazilərdə (Cənubi Amerika istisna 
olmaqla) poliqamiya (çoxarvadlılıq) geniş yayılmışdır. Bu bir daha göstərir 
ki, erkən evliliklərlə poliqamiya arasında müəyyən əlaqələr vardır. 
Xüsusilə, poliqamiya ərəb və dindar yəhudilər, həmçinin bir sıra Afrika və 
Cənubi Asiya qəbilələri arasında tətbiq olunur (Xəritə 3.4). 
Xəritə 3.4. Dünyada poliqamiyanın yayıldığı ərazilər (qara rəng) 
 
Yoxsul cəmiyyətlərdə poliqamiyanın geniş yayılması mümkün 
deyildir. Çünki patriarxal cəmiyyətlərdə evlənən kişilər, ailənin bütün 
maddi təminatına məsuliyyət daşıyırlar. Maddi imkanları aşağı olanlar 
bunu edə bilməzlər. Poliqamiya belə cəmiyyətlərdə kişilərin sosial 
statusunu müəyyənləşdirir.  
Nikahaqədər cinsi əlaqələrin sərt şəkildə qadağan olunduğu 
cəmiyyətlərdə cinsi tələbat çox vaxt eybəcər formalarda təmin olunur. 
Onlardan biri də, tarixən və bu gün də geniş yayılan oğlanbazlıqdır.  
Əfqanıstanda ―bəççe-bazi‖ (rəqqas oğlan uşağı) adı ilə tanınan bir 
adət vardır. Bu adət, qədimdən Mərkəzi Asiyada, qədim Yunanıstanda və 
digər yerlərdə yayılıbdır. Lakin, onun bu gün ən çox bilindiyi yer 
Əfqanıstandır. Əsasən, puştu tayfaları arasında geniş yayılıbdır. Bu adət, 
XX əsrədək Azərbaycanda da ―uşaqbazlıq‖ adı altında yayılmışdır. Bu 
131 
 
adətə görə, yoxsul ailələrdən olan kiçik oğlan uşaqlarından (10-17) birini 
(daha çox qızabənzər olanı) valideynləri maddi gəlir etmək məqsədilə bu 
işə baxan adamlara verirlər. O, bu uşaqları oxuyub, rəqs etməyi öyrədir və 
qız geyimində təqdim edir ki, onlar məclislərdə varlı kişiləri cinsi 
baxımdan əyləndirsinlər. Bu yolla pul qazanan uşaqlar öz ailələrinə maddi 
yardım edirlər. Onlarla əylənən kişilər isə, cəmiyyətdə bunu özləri üçün 
ayıb saymırlar. Yəni, bu əfqan cəmiyyəti üçün, artıq normaya çevrilibdir. 
Çünki qadın və qızların naməhrəm kişilərlə ünsiyyəti tamamilə kəsilmişdir. 
Belə patriarxal cəmiyyətdə naməhrəm qadınlarla cinsi əlaqə zina kimi 
qiymətləndirilir və ölüm ilə nəticələnir. Buna görə də, öz cinsi tələbatını 
ödəyə bilməyən kişilər belə oğlan uşaqları ilə cinsi əlaqəyə girməyi və 
onları qadın qismində istifadə etməyi normal hesab edirlər. Talibançılar 
Əfqanıstanda nə qədər kəskin mübarizə aparsalar da, bu adəti ortadan 
qaldıra bilmədilər.     
Əfqanıstanda ―bəççe-poş‖ (üçüncü cins) adı ilə tanınan bir adət 
vardır. Ailədə çoxlu qız uşağı olan valideynlər, qızlarından birini oğlan 
kimi geyindirib tərbiyə edirlər. O, ərə gedənədək oğlan kimi həyat sürür və 
özünü kişi kimi tanıyır. Lakin, müəyyən yaşdan sonra (15-16) yenidən 
əvvəlki qız həyatına dönür. Bu qadınlar, cəmiyyətdə üçüncü cins kimi 
dəyərləndirilir (nə qadın, nə də kişi). Lakin, onların özləri qadın olmaq 
istəmirlər. Çünki qadın kişilərdən fərqli olaraq cəmiyyətdə sərbəst dolaşa 
bilmir, normal təhsil almır, zorakılığa məruz qalır və evə həbs edilir. 
―Bəççe-poş‖ adətinin qurbanı olan qızlar da, sonradan psixoloji pozuntu ilə 
əlaqədar olaraq özlərini qadın kimi bəpra etməkdə çətinlik çəkirlər.   
Avropada 18 yaşadək olan qızlar (14-18) arasında yaşlı kişilərlə 
(30-40 və daha çox) qeyri-formal yaşamaq halları geniş yayılmışdır. Hətta, 
bu cür münasibətlər nəticəsində 18 yaşadək qızlar arasında anaların da sayı 
artır. UNİCEF bu cür halları da erkən evlilik və uşaq evliliyi 
kateqoriyasına aid edir [102].Əgər, bu hallar öz əksini statistikada erkən 
evlilik kimi tapsa, o zaman Avropada erkən evlilik səviyyəsi digərlərindən 
daha çox olar.  
Avropada erkən evlilik səviyyəsinin aşağı düşməsinin digər 
səbəblərindən biri də qeydə alınmayan qeyri-rəsmi konsensual evlilikdir. 
Yəni, 15-34 yaşda olan qadınlar rəsmi qeydiyyatdan keçmədən razılıq 
132 
 
əsasında qarşı cins ilə müəyyən bir müddətdə cinsi münasibətlərdə olurlar. 
Əslində, xristianlığın dini hökmlərinə görə bu zinadır. Bəzi protestant 
kilsələrini istisna etməklə demək olar ki, bütün kilsələr zinaya qarşıdırlar. 
Ancaq, Avropa cəmiyyəti, kilsə və xristianlıq qanunları ilə yaşayan 
cəmiyyət deyildir. Qərbin dini, ehkama çevrilən liberalizm dəyərləridir.  
Konsensual evlilik zamanı kontraseptiv vasitələrdən istifadə bu 
münasibətlərdə uşağın dünyaya gəlməsinin qarşısını alır. Bu münasibətlər, 
evlilik yaşının gecikməsinə və gec evliliklərin meydana çıxmasına şərait 
yaradır. Buna görə də, konsensual evliliklərin həyata keçirildiyi ölkələrdə 
erkən evliliklər qismən azalır və evlilik yaşı gecikir. Son 40-50 ildə erkən 
evlilik səviyyəsində ciddi azalmanın səbəblərindən birini də bununla 
bağlamaq olar (diaqram 1.2).  
Lakin, konsensual evliliklər hər zaman erkən evliliyin ortadan 
qalxmasına şərait yaratmır. Çünki konsensual evliliklərin ən yüksək 
səviyyədə olduğu Cənubi Amerika və Karip ölkələrində erkən evlilik 
halları kifayət qədərdir. Burada 15-19 yaşlı qızlar arasında geniş yayılan 
konsensual evliliklər, qız uşaqlarının cinsi istismarına geniş yol açan uşaq 
fahişəliyinin artmasına səbəb olmuşdur. Cənubi Amerika ölkələrində 
sosial-iqtisadi durumun gərginliyi və qadının varlığını istismar edən 
ənənəvi dəyərlərin mövcudluğu, bu kimi halların artmasına şərait yaradır.  
Diaqram 3.5. 2000-2008-ci illərdə müxtəlif regionlarda  
konsensual nikahda olan qadınlar (% ilə) [105] 
 
133 
 
Artıq, bir çox cəmiyyətlər üçün rəsmi nikahadək konsensual 
evliliyə daxil olmaq, sosial-mədəni normaya çevrilmişdir. Konsensual 
evliliklərin geniş yayıldığı Cənubi Amerikadan və Afrikadan fərqli olaraq, 
Avropada erkən evlilik və uşaq fahişəliyi halları çox cüzidir. Bunun da 
əsas səbəbi, həmin ölkələrdən fərqli olaraq Avropada sosial-iqtisadi rifahın 
və gender bərabərliyi səviyyəsinin xeyli yüksək olmasıdır. Yəni, Avropa 
ölkələrində qadınların aldığı təhsil səviyyəsi, dövlət yardım proqramları, 
işləmək və gəlir əldə etmək imkanları, qadınları maddi çıxış yolu kimi 
alternativ yollara sövq etmir. Gender bərabərliyinin pozulduğu və 
yoxsulluğun, işsizliyin yayıldığı ölkələrdə isə, qadınlar maddi təminat üçün 
əksər hallarda qeyri-qanuni yollara, fahişəliyə (xüsusilə, azyaşlı qızlar) 
cəlb olunurlar.    
Avropada konsensual evliliklərin bir sosial normaya çevrilməsi, 
cəmiyyətdə erkən evliliyin azalmasına təsir etsə də, ailə qurumunun 
varlığına neqativ təsir göstərir. Biz, bunu konsensual evliliklərin geniş 
yayıldığı cəmiyyətlərdə boşanmaların artmasında və təbii artımın 
azalmasında müşahidə edə bilərik.     
Postsovet ölkələri arasında konsensual nikahlar ən çox Moldaviya 
və Tacikistanda 20-24 yaşlı gənclər arasında geniş yayılmışdır (10%). 
Azərbaycanda bu səviyyə 1%-dən də aşağıdır. Lakin, bu cür əlaqələrin 
qeydə alınması çətin olduğu üçün, onların səviyyəsinin daha çox olduğunu 
ehtimal etmək olar. Konsensual evliliyin ən az olduğu (2%) və Afrikadan 
sonra erkən evliliyin ən çox olduğu region Asiya ölkələridir. 
Diaqram 3.6. 1999-2006-cı illərdə MDB ərazisində yaş qruplarına 
görə konsensual nikahda olan qadınlar (% ilə) [109]. 
134 
 
 
Azərbaycan cəmiyyəti də, nikahaqədər cinsi əlaqələrin qadağa 
olunduğu cəmiyyətlərə aid oluna bilər. Lakin, Azərbaycan bu məsələdə 
ərəb ölkələri ilə müqayisə oluna bilməz. Çünki Azərbaycan artıq 100 ildən 
artıqdır ki, gender bərabərliyi və modernləşmə proseslərinin inkişaf etdiyi 
bir cəmiyyətdir. Bu baxımdan, Azərbaycanda Qərb mədəniyyətinə məxsus 
dəyər və problemlər də mövcuddur. Bununla yanaşı, əsasən azərbaycanlılar 
patriarxal düşüncənin daşıyıcısıdırlar. Bunu sosioloji araşdırmalar da təsdiq 
edir.   
Gənc tələbələr arasında aparılan sosioloji araşdırmalar zamanı 
məlum olmuşdur ki, nikahaqədər cinsi əlaqəni oğlanların 38% dəstəkləmiş 
(rus və azərbaycan bölməsi tələbələrinin nisbəti: 29%-15.5%), 45%-i qarşı 
çıxmış (rus və azərbaycan bölməsi tələbələrinin nisbəti: 56%-72%), 17%-i 
mövqeyinin qeyri-müəyyən olduğunu bildirmişdir. Qızların cəmi 11.5%-i 
nikahaqədər cinsi əlaqəni dəstəkləmiş, 79%-i qarşı çıxmış, 9.5%-i 
mövqeyinin qeyri-müəyyən olduğunu bəyan etmişdir (Diaqram 3.6).  
Diaqram 3.6.Nikahaqədər cinsi əlaqəyə münasibət [110]. 
135 
 
 
Oğlanların 35%-i nikahaqədər cinsi əlaqələri dəstəkləsə də, 78%-i 
bakirə qızla evlənməyə üstünlük vermiş, onlardan 8%-i mövqeyinin qeyri-
müəyyən olduğunu bildirmiş, yalnız 13%-i bakirəliyə əhəmiyyət 
vermədiyini bəyan etmişdir. 
Respondentlərin nikahaqədər cinsi əlaqələrdən fərqli olaraq, 
vətəndaş nikahına münasibətləri (oğlanlar 51%, qızlar 35%) daha yaxşı 
olmuşdur. Azərbaycan bölməsində təhsil alan tələbələrin 44%-i (rus 
bölməsində 40%) vətəndaş nikahlarını dəstəklədiyi halda, 39%-i (rus 
bölməsində 49%) ona qarşı çıxıbdır [110]. 
Diaqram 3.7.Vətəndaş nikahına münasibət [110]. 
136 
 
 
Azərbaycanda son dövrdə nikahdankənar doğuşların sayı artır. Son 
dövrdə küçələrə atılan yeni doğulmuş körpələrin sayı çoxalmışdır. Bu, 
xüsusilə, kontraseptiv vasitələrin zəif istifadə olunduğu və seksual 
mədəniyyətin aşağı səviyyədə olduğu cəmiyyətlərdə daha çox baş 
verir.Azərbaycanda nikahdankənar doğulan uşaqların nikahdan olan 
uşaqlara görə nisbəti 1990-2016-cı illərdə 3.4%-dən (5000) 17%-ə 
(25.000) qədər (2004-cü ildə 20%-ə) yüksəlmişdir. Yəni, son 26 il ərzində 
abortlar 5 dəfə artmışdır (Diaqram 3.8).  
Diaqram 3.8. Nikahdan kənar doğulan uşaqların nikahdan 
 olan uşaqlara görə % nisbəti [100]. 
 
137 
 
Bütün bunlar göstərir ki, Azərbaycanda nikahaqədər cinsi əlaqələr 
tədricən artır. 30 və daha yuxarı yaşlarda (qadın və kişilərdə) da cinsi 
xəstəliklərin artması bunu təsdiq edir. 2007-2016 illərdə sidik-cinsiyyət 
sisteminin xəstəlikləri artmışdır. Sifilis xəstəliyinin səviyyəsi 2012-ci ildən 
bu günə kimi artan xətt üzrə yüksəlir. Eynilə, qadınların hamiləlik riskini 
artıran abortların sayı 2003-cü ildə bu günə kimi artan xətt üzrə davam 
edir. Azərbaycanda intim xidmətlərin qeyri-rəsmi şəkildə mövcud olması 
isə, onların tibbi nəzarətə götürülməsinə mane olur və nəticədə, siflis, spid 
kimi bir çox xəstəliklərin meydana çıxmasına şərait yaradır.  
Diaqram 3.9. Əhalinin sifilis ilə xəstələnmə səviyyəsi [100]. 
 
Göründüyü kimi, erkən evlilik ilə cinsi yetkinlik məsələlərinin 
birbaşa əlaqəsi vardır. Nikahaqədər cinsi əlaqələrin sərt şəkildə qadağan 
olunduğu cəmiyyətlərdə erkən evliliklə yanaşı, seksual-psixoloji zəmində 
pozuntular meydana çıxır. Nikahaqədər cinsi əlaqələrin sərbəst olduğu 
cəmiyyətlərdə isə, erkən evliliklər konsesual nikahlarla, yəni azyaşlı 
qızların cinsi əlaqəyə girməsi ilə nəticələnir. Nikahaqədər cinsi əlaqələrin 
sərbəst olması, seksual-psixoloji zəmində pozuntuları aradan qaldırmır. 
Seksual azadlıq insanın iradəsini zəiflədir və onun itaətkar olmasına, psixi 
pozuntusuna səbəb olur. Avropada qeyri-ənənəvi seks növlərinin artması 
bunu təsdiq edir.  Azərbaycan, bu iki ifrat modelin ortasında yerləşir. 
Lakin, son dövrdə cəmiyyətdəki gender problemləri tədricən daha çox 
Avropa meyarlarına yaxınlaşır.     
138 
 
İran hər iki model arasında orta mövqe tutmaq üçün, siğə 
məsələsindən istifadə edir. İran ruhaniləri siğənin həm Qurani-Kərimə, 
həm də müəyyən hədislərə əsaslandığı sübut etməyə çalışırlar. Sünni 
alimləri isə, bunu təkzib edir və siğəni təkzib edən hədisləri arqument kimi 
götürürlər. Bu məsələ, hər iki məktəb arasında mübahisə obyektidir. Bu 
nikahın islamdan əvvəlki dövrdə tətbiq olunması (mutə nikahı) və Qurani-
Kərimdə birbaşa şəkildə təşviq olunmaması, müsəlmanların bu nikaha 
şübhə ilə yanaşmasına səbəb olur. Çünki bu nikah mövcud vəziyyətdən 
çıxış yolu deyildir. Patriarxal cəmiyyətlərin mövcud vəziyyətdən çıxış yolu 
Avropa modeli də deyildir. Əsas məsələ, cəmiyyətdə kişi və qadınların 
hüquq və azadlıqlarının, sosial ədalət və demokratiyanın təmin edilməsi, 
gənc əhalinin sosial-iqtisadi imkanlarının artırılması və onların sosial 
evlərlə təmin olunmasına şəraitin yaradılması, cəmiyyətin və evliliklərin 
yaşının gəncləşdirilməsi mühüm əhəmiyyət kəsb edir. Dövlət, tənha 
insanların ailə qurmasına dəstək olmaq üçün, evlilik qurumları yaratmalı 
və onların evlənməsinə dəstək olmalıdır. Bu, cəmiyyətdə xoşagəlməz 
halların, cinayətlərin səviyyəsinin xeyli aşağı düşməsinə və mənəvi 
yüksəkliyin təmin olunmasına səbəb ola bilər.  
 
 
 
3.6. Erkən evliliyin fəsadları 
Erkən evliliklər sonradan bir sıra böyük fəsadlara yol açır. Bu 
fəsadlar məişət zorakılığından tutmuş, doğuş zamanı ana-uşaq ölümləri və 
fiziki-psixoloji çətinliklərlə daha çox müşahidə olunur. Erkən evlənən 
qızlarda belə hallara daha çox rast gəlinir. 
1.Fiziki təhlükə 
Analıq dövrü üçün 18 yaş həddi tibbi baxımdan normal qəbul 
olunub. Həkimlər və tibbi ekspertlər bildirir ki, erkən evlilikdə qadında 
uşağın inkişaf etdiyi orqanlar tam yetişmədiyindən bətndəki uşağın da 
inkişafı ləngiyə və ya anormal uşaq dünyaya gələ bilər. Bundan başqa 
qızlar qadınlıq və analıq dövrlərində yaşı az olsa belə, onlarda qadınlaşma, 
püxtələşmə prosesləri başlayır. Beləliklə, orqanizmdə hormonal 
139 
 
balanslaşma pozulur. Bu da qadının tez yaşlanmasına və xəstəliklərə 
tutulmasına səbəb olur.  
Qadın xəstəlikləri, əksər hallarda erkən yaşda ailə quran xanımlarda 
çox olur. Həmin yaş həddində orqanizmdə formalaşma hələ tam başa 
çatmamış sayılır. Müşahidələr və statistik məlumatlar təsdiq edir ki, erkən 
evliliklə bağlı doğuş zamanı körpənin və ya ananın sağlam olmaması və ya 
ölməsi ehtimalı yüksəkdir. Erkən hamiləliyin baş verməsi riski vardır. 
Çünki həddi-buluğa çatmayan qızlar fiziki və psixoloji baxımdan bu 
prosedurlara hazır olmurlar.  
Abortların qadağan olunduğu, kontraseptiv vasitələrin zəif istifadə 
olunduğu və tibbi xidmətlərin aşağı səviyyədə olduğu ölkələrdə ana 
ölümləri daha yüksəkdir. Dünyada hər 100 min doğuşa görə ana 
ölümlərinin sayına diqqət yetirəndə də görürük ki, gender 
bərabərsizliyinin, erkən evliliyin və ana ölümlərinin yüksək səviyyədə 
olduğu ərazilər təqribən üst-üstə düşür. 
Xəritə 3.5. Hər 100 min doğuşa görə ana ölümlərinin sayı 
 
Eynilə, erkən evliliyin və ana ölümlərinin yüksək səviyyədə olduğu 
ərazilərdə uşaq ölümlərinin səviyyəsi də yüksəkdir. Çünki bu ərazilərdə 
yoxsulluq, aclıq, tibbi xidmətlərin aşağı səviyyədə olması uşaqların kütləvi 
ölümünə şərait yaradır.  
140 
 
Azərbaycanda əhalinin sağlamlığının qorunması haqqında qanunun 
18-ci maddəsinə əsasən, 18 yaşadək insanlar müvafiq icra hakimiyyəti 
orqanlarının göstərişlərinə uyğun olaraq dövlət səhiyyə müəssisələrində 
pulsuz məsləhətləşmələr və xidmətlərdən yararlana bilərlər.  
  Xəritə 3.6. Dünyada uşaq ölümlərinin səviyyəsi 
 
 
Cədvəl 3.1. 2000–2015-ci illərdə şəhər və kənd yerləri üzrə 
15-19 yaşda qadınların doğum əmsalı (hər 1000 qadına 
düşən diri doğulanların sayı - DSK) [100]. 
141 
 
 
Doğuşda 20-30 yaşında olanlara nisbətdə 15-19 yaşındakılar üçün 
ölüm riski iki dəfə, 15 yaşadək olanlar üçün isə, 5-7 dəfə artıqdır. Bununla 
yanaşı, ağır xroniki xəstəliklərə tutulmaq ehtimalı da çox yüksəkdir [98]. 
Eyni zamanda, 19 yaşında olan qadınlardan fərqli olaraq yetkinlik çağına 
gəlməmiş qızlardan doğulan uşaqların ölüm (60%), erkən doğulma (35-
55%) və sağlam olmamaq ehtimalı yüksəkdir [103]. 
Azərbaycanda 15-17 yaşlı analar tərəfindən doğulan uşaqların sayı 
2008-ci ildə 3633, 2009-cu ildə 3538, 2010-cu ildə 4103, 2011-ci ildə 
4392, 2012-ci ildə 3236, 2013-cü ildə 2855, 2014-cü ildə 3296 olmuşdur. 
Son 6 ildə 15-17 yaşlı analar tərəfindən doğulan uşaqların sayı 21.420 
nəfər olubdur. Bununla yanaşı, 2000-2007-ci illərdə ana ölümlərinin 
sayında da artım müşahidə olunmuşdur (cədvəl 3.1).  
Diaqram 3.10. Azərbaycanda ana ölümlərinin  
səviyyəsi (% ilə) 
 
142 
 
 
Erkən evlilikdə olan şəxslər rəsmi dövlət qeydiyyatından 
keçmədikləri üçün, tibbi arayışa malik olmurlar. Bu, sonradan meydana 
çıxmaq ehtimalı olan genetik, xroniki xəstəliklərin qarşısının alınmasına, 
sağlam nəslin dünyaya gəlməsinə maneçilik törədir. Hər hansı bir fiziki 
fəsadın ortaya çıxması isə, tədricən ağır psixoloji problemlərin 
yaranmasına səbəb olur.  
 
        2. Psixoloji təhlükə 
Erkən evliliyə məcbur edilən qızlar ailənin mənəvi-psixoloji, eyni 
zamanda fiziki yükünü çəkməyə hazır olmurlar. Çünki ana olan qızların 
özləri anaya möhtacdırlar. Onlar öz yaşıdları ilə birgə əylənməyə, vaxt 
keçirməyə, analarının qayğısına ehtiyacları olduqları halda, bunlardan və 
cəmiyyətdən təcrid olunmaq məcburiyyətində qalırlar. Onlar yeni yaranmış 
psixoloji mühitə adaptasiya olmaqda çətinlik çəkirlər. Əgər, onların həyat 
yoldaşları və ətrafındakı insanlar mövcud durumu düzgün dəyərləndirə 
bilməsələr, gənc qızların psixoloji problemləri yarana bilər.  
Azyaşlı və təhsilsiz qadınlar daha çox məişət zoraklığna məruz 
qalır və cəmiyyətdən daha çox təcrid olunurlar. Erkən ərə gedən qız öz 
ailəsindən, məktəbdəki yoldaşlarından ayrılaraq sosial təcrid durumuna 
düşürlər. Bəzi hallarda, ərləri onları tamamilə təcrid edirlər. Nəticədə, qız 
anasından məsləhət ala bilmədiyi üçün, düşdüyü mühitin xarakterinə tabe 
olur. Əgər əri və düşdüyü mühit normal deyilsə,onun uşaq psixologiyası 
143 
 
zədə alır və psixoloji problemlər yaradır. Erkən ərə gedən qızların özləri 
hələ uşaqlıq dövrünü yaşadığı üçün, həmin qızların ana olan zaman öz 
uşaqlarına laqeyd yanaşması real problemlər yaradır. Bəzi hallarda intihar 
halları da baş verir. Çünki azyaşlı qızın həyata baxışı ilə ondan yaşlı olan 
ərinin baxışları arasındakı ziddiyyət münaqişələrə və depressiyalara səbəb 
olur. 
 
      3. Boşanma riski  
Erkən evlilik əsasən qızların təhsil imkanlarını məhdudlaşdırır, 
onların sonralar işlə təmin olunmasında bir çox problemlər yaradır, onları 
peşəkar və həyat bacarıqlarının əldə edilməsi üçün hər hansı imkanlardan 
məhrum edir. Belə bir durumda, bu qadınlar üçün boşanmaq, böyük bir 
faciəyə çevrilir. Bununla bağlı olaraq Günel (ad şərtidir) deyir: ―12 
yaşımda məni nişanladılar. 13 yaşımda toyumuz oldu. 14 yaşımda ana 
oldum. Amma hər şey o qədər çətin idi ki, gecələr anamı çağıraraq 
ağlayırdım. Sonra ərim iş üçün Rusiyaya getdi. Əvvəllər ildə bir-iki dəfə 
gəlirdi. İndi heç gəlmir. Tez-tez xəstələnirəm. Təsərrüfatla qazandığımız 
pulun çox hissəsi həkimlərə, dava-dərmana gedir. İki övladım var. Çox 
çətindir. Boşansam uşaqlarım acından ölər. Heç olmasa indi qaynanam, 
qaynatam yardım edirlər. Düzdür, qaynanam çox deyingəndi, amma 
dözürəm, başqa çarəm yoxdur.‖ [112]. 
Səhiyyə Nazirliyinin Elmi Tədqiqat Mamalıq Ginekologiya 
İnstitutunun məlumatına görə, 2011-ci ildə Azərbaycan üzrə yeniyetmə 
qadınlar arasında qeydə alınan abortların sayı 1204 olmuşdur. Onlardan 
15-17 yaş arası 135 nəfər, 18-19 yaş arası isə 1069 nəfərdir. 
Diaqram 3.7. Erkən evlilikdə boşanma səviyyəsi [99]. 
 
144 
 
Bölgələr üzrə aparılan sorğuların təhlili göstərir ki, Bakı-Abşeron 
zonasında (28%) erkən evliliklər tez pozulur. Bakı-Abşeron və Ağstafa 
bölgələrində erkən evliliklər, Lənkaran və Quba bölgələrinə nisbətən daha 
az davamlıdırlar.  
Erkən ərə gedən qızlar boşandıqdan sonra heç bir təhsilləri 
olmadığına görə, qadın üçün ağır sayılan işlərlə məşğul olmağa məcbur 
olurlar. Bəzi hallarda isə, çıxış yolu tapa bilməyərək, intihara və ya 
əxlaqsız yollara meyil edirlər.  
Müşahidələr və statistik məlumarlar təsdiq edir ki, erkən evlilikdə 
boşananların sayı üstünlük təşkil edir. Çünki ortada hüquqi nikahın 
gətirdiyi məsuliyyət hissi yoxdur. Bu evlilikdə olan kişilər aliment 
verməyəcəklərini, mülkiyyətinin bir qismindən məhrum olmayacaqlarını, 
heç bir hüquqi məsuliyət daşımayacaqlarını bildikləri üçün, asanlıqla 
boşanmaya qərar verirlər. Bu kimi hallarda və ya qadın yenidən ərə 
gedəndə bəzən öz övladlarından imtina edir və onları yiyəsiz buraxırlar. Bu 
özünü azyaşlı qızların abort əməliyatlarında və kimsəsiz uşaqların 
artmasında göstərir.  
Boşanma hallarında (yaxud, ərləri əmək qabiliyyətini itirəndə, gənc 
yaşda vəfat edəndə) qadınlar özlərini və uşaqlarını maddi baxımdan təmin 
etməkdə problemlərlə üzləşirlər. Ailə dağılanda həmin qadın nə aliment ala 
bilir, nə də övladlarının atalarının evində yaşamaq hüququnu təmin edə 
bilir. Nikah olmadığına görə, o, övladlarının doğumunu və valideynliyini 
rəsmiləşdirə bilmir, bundan başqa həyat yoldaşının evinə qeydiyyata düşə 
bilmir. Buna görə də, uşaqlar heç bir gəlir mənbəyi olmayan ananın 
öhdəsində qalır. Tədqiqatlar göstərir ki, boşanmış ailənin uşaqlarının sosial 
adaptasiya səviyyəsi aşağı olur.  
Nəticədə, qızını erkən ərə verən ailə, qızının övladlarını da 
böyütmək məcburiyyətində qalır. Bəzi hallarda boşanan bu qızlar öz 
problemləri ilə baş-başa buraxılırlar. Çarəsiz qadınların insan alverinin 
qurbanlarına çevrilmək riski yüksəkdir. Statistik göstəricilər bunu təsdiq 
edir.  
 
 
  
145 
 
NƏTİCƏ VƏ TÖVSİYƏLƏR 
Qadının tarixdə yeri və rolunun araşdırılması göstərir ki, qadın, 
tarixi proseslərin əsas təkanverici qüvvəsidir. Çünki o, sosial dinamikanın 
elə bir qanununu təmsil edir ki, bütün sosial sistemlər ona nəzərən 
formalaşır və süqut edirlər. Görünür, təbiətdə olan antrop prinsipi də bu 
meyar üzərində formalaşıb. Siyasi patriarxal sistemlər onu nə qədər çox 
əzirlərsə, bir o qədər sistem içindən çökür. Onun əməyinin istismar 
olunması, bütün sistemin istismarına şərait yaradır. Siyasi sistemləri 
çökdürmək üçün, qadınların sosiofiziki gücündən istifadə edirlər. Qadının 
azadlığı, bütün istismar sistemlərinin iflasına və sosial ədalətin bərpa 
olunmasına səbəb olur. Buna görə də, cəmiyyətin tarixi təkamülündə 
gender bərabərliyi mühüm əhəmiyyət kəsb edir.       
Araşdırmalar göstərir ki, erkən evlilikdə (18 yaşdan əvvəl) xüsusilə, 
qızlar çox böyük risklərə addım atırlar. Çünki onun nəticələrindən 
oğlanların qurtulmaq şansı olduğu halda, qızların belə bir şansı 
minimumdur. Erkən evliliyin ən ağır fiziki və psixoloji-mənəvi yükü 
qızların üzərinə düşür. Təhsil almaq hüququndan məhrum olan qızların 
sosial həyatdan təcrid edilməsi və ―ər evinə‖ məhkum edilməsi, patriarxal 
ənənənin şüuraltı davranışıdır. Bu davranış normasında yalnız kişilər deyil, 
qadınlar da iştirak edirlər. Çünki onlar da, ―ər evinə‖ məhkum edilərək 
həmin dəyərlərin əsgərlərinə çevrilirlər. Əfsuslar olsun ki, bu cür ―ailə 
divarları‖ arasında yetişən insanlar sonradan həmin normaları sosial 
idarəetməyə gətirirlər.  
Bu gün boşanan, əxlaqsız yollara düşən, cinayət törədən, 
övladlarını tərk etmək məcburiyyətində qalan, öz valideynlərinin evindən 
qovulan, qətl edilən, narkomaniyaya qurşanan minlərlə qadınlar arasında 
erkən evliliyin qurbanı olanlar az deyildir. Onların bu duruma gəlməsinə 
səbəb, qadının varlığını inkar edən zərərli gender stereotipləridir. O, tarixin 
qədim çağlarından bu günədək gələn köləlik zehniyyətinin davamıdır. 
Bütün peyğəmbərlər tarix boyu ona qarşı inqilabi mübarizə aparsalar da, 
onlardan sonra gələn ruhanilər zümrəsi hakim təbəqələrlə birgə köləliyi 
dirçəltdilər. Çünki patriarxal hakimiyyətin gücü, itaətkar rəiyyətin 
köləliyinə bağlıdır. Bu düşüncə və stereotiplədən azad olmadan inkişafa 
146 
 
nail olmaq mümkün deyildir. Bunun bariz nümunəsi, erkən evliliklərin 
geniş yayıldığı cəmiyyətlərdə müşahidə olunan hərtərəfli gerilikdir.  
Azərbaycan gender bərabərliyi və modenrləşmə sahəsində çox 
nailiyyətlər əldə etmişdir. Lakin, cəmiyyətdə bu sosial proseslərdən 
kənarda qalan əhali kütləsi də mövcuddur. Bu artıq bir problemdir. Bu 
problemin həlli üçün aşağıdakı tövsiyələri irəli sürürük:  
Tövsiyələr: 
1. Dünyəvi və dini nikahların ayrı-ayrılıqda deyil, vahid bir 
formatda birləşdirilməsinə ehtiyac vardır. Məsələn, nikah qeydiyyatını 
həyata keçirən dövlət idarələrində dini nikah mərasimini yerinə yetirən 
rəsmi ilahiyyatçıların da iştirakı mümkündür. Bu məcburi deyil, könüllü 
əsaslarla yerinə yetirilə bilər. Bu kimi tədbirlərin gerçəkləşdirilməsi 
―dövlət nikahı‖ və ―dini kəbin‖ anlayışları arasında ziddiyyəti ortadan 
qaldırar və nikah məsələsinə olan məsuliyyətin psixoloji olaraq artmasına 
səbəb olar.  
2. Bəzi ölkələrin qanunvericiliyində rəsmi nikah yaşı 16-15 və daha 
aşağıdır. Bu yaş həddi onların qanunvericiliyində əks olunduğu üçün, 
həmin yaşda (15-16) olan evliliklər nikah statusuna malikdirlər. Lakin, 
beynəlxalq qadın və uşaq hüquqları baxımından, bu cür evlilikləri 
qanunvericilik səviyyəsində təsbit edən dövlətlər insan hüquqlarını 
pozurlar. Əgər Uşaq Hüquqları Konvensiyasına görə, 18 yaşına çatmamış 
olan şəxs uşaq (qeyri-yetkin) sayılırsa, onun bu yaşadək ərə getməsi, 
həmçinin cinsi əlaqədə olması da cinayət hesab olunmalıdır. 18 yaşadək 
(16-17) cinsi əlaqəyə girən qızların hamilə qalması, erkən evliliklərə səbəb 
olan əsas amillərdəndir. Yetkinlik yaşına çatmayan qızların ərə getməsi 
hüquq pozuntusudursa, onların abort etdirməyə məcbur qalması və öz 
sağlamlığını təhlükə altına alması da, qadın və uşaq hüquqlarının kobud 
pozulması halıdır. Bu baxımdan, cinsi əlaqənin 16 yaşadək deyil, 18 
yaşadək qadağan olunmasını əsas götürərək, Azərbaycan cinayət 
məcəlləsinin 152 və 153-cü məddələrində 16 yaşın 18 yaş ilə əvəz 
olunması daha məqsədəuyğundur. Çünki bu dəyişiklik, erkən evliliklərin 
sayının azalmasına səbəb olmaqla yanaşı, nikahdankənar doğuşların və 18 
yaşadək abortların azalmasına, küçələrə atılan körpələrin və qadın 
xəstəliklərinin sayının aşağı düşməsinə şərait yaradar.  
147 
 
3. Azərbaycanın bəzi bölgələrində ―qız qaçırtma‖ adəti vardır. Bu, 
bəzi cəmiyyətlərdə bir normaya çevrilmişdir. Valideynlər gənclərin 
seçimini qəbul etməyəndə və yaxud, onların evlilik mərasimlərini (toy, 
cehiz) yerinə yetirmək iqtidarında olmayanda, qız və oğlanın gizli 
razılaşması nəticəsində bu hal baş verir. Bəzən, 18 yaşadək məcburi ―qız 
qaçırma‖ halları da olur. Bu hər iki halda qanunla cinayət hesab olunsa da, 
əksər hallarda bunu bir adət və sosial norma kimi qəbul edərək ört-basdır 
etməyə çalışırlar. Əslində, məsələləri bu yolla deyil, daha rasional şəkildə 
həll etmək mümkündür. Hüquq orqanları bəzi hallarda bu kimi məsələlərə 
göz yumurlar. Lakin, belə halların artması da, məhz onlara qarşı səhlənkar 
münasibətdən irəli gəlir. Əgər, hər bir kəs ―qız qaçırtma‖ halına görə 
məsuliyyət daşısa və ya böyük cərimə ödəsə, belə halların sayı ciddi 
şəkildə azalar. Buna görə də, ―qız qaçırtma‖ halına görə Cinayət 
Məcəlləsində böyük cərimələrin tətbiq olunmasına ehtiyac vardır.  
4. Qeyd olunan problemlərin həll olunması, onlarıın səbəblərinin 
aradan qaldırılmasından və həmin bölgə, kənd və məktəblərdə ciddi 
maarifləndirmə işlərinin aparılmasından keçir. Erkən evliliklə bağlı 
maarifləndirmə işləri yalnız uşaqlar və şagirdlər arasında aparılsa, bir o 
qədər də səmərəli olmayacaq. Çünki bu barədə məktəbliyə nə qədər yeni 
informasiya verilsə də, evdəki mühitdə yenə valideyndən asılı vəziyyətdə 
qalır. Ona görə də, maarifləndirməyə eyni zamanda müəllimləri, din 
xadimlərini, bölgənin nüfuzlu adamlarını və valideynlərini (xüsusilə 
ataları) cəlb etməli, bu barədə insanlara düzgün məlumatlar çatdırılmalıdır. 
Sözsüz ki, belə olanda valideyn həm tibbi, həm dini, həm də elmi cəhətdən 
övladını nəyə sövq etdiyinin fərqində olacaqdır. İnsanlar hərtərəfli 
məlumat aldığı zaman övladını erkən evliliyə məcbur etməyin hansı 
nəticələr verə biləcəyini anlayacaqdır. Maarifləndirmənin əsas məqsədi 
erkən evliliyin qanun pozuntusu olmaqla yanaşı, həm də insan 
psixologiyasına, xüsusilə də azyaşlı qızların sağlamlığına təhlükə 
yaratdığını və böyük fəsadlara yol açdığını aşılamaq olmalıdır. Boşanmalar 
baş verdikdə rəsmi nikah olmadığından qızların mülkiyyət hüquqlarının 
pozulmasını diqqətə çatdırmaq lazımdır.  
5. Bəzi bölgələrdə patriarxal ənənələrin idarəetmə mexanizminə 
sirayət etdiyini nəzərə alaraq, bölgələrin rəhbər vəzifələrinə azad düşüncəli 
148 
 
qadınların təyin olunması və məqsədyönlü şəkildə gender bərabərliyi 
siyasətinin həyata keçirilməsi daha məqsədəuyğundur. Çünki onlar 
bölgənin qadınları ilə intensiv əlaqələr yaradaraq, müasir demokratik bir 
sistemin formalaşmasına şərait yarada bilərlər. Bu məsələ, ilk dövrdə 
çətinliklərlə üzləşsə də, tədricən öz səmərəsini verəcəkdir.   
6. Erkən evlilik həm müxtəlif növ zorakılıqlara səbəb olur, həm də 
hüquqi baxımdan məsuliyyət yaradır. Obyektiv yanaşsaq, burada tək 
məsuliyyət valideynin üzərinə düşməməlidir, həm də orta məktəbin və 
məktəb rəhbərliyinin məsuliyyəti olmalıdır. Sinif rəhbərləri dərsə 
gəlməyən şagirdlərin arxasınca evlərinə getməli və valideynlərlə 
maarifləndirici söhbətlər aparmalıdırlar. Uşaqların dərsə gəlməməsinə göz 
yuman məktəb direktorları vəzifədən uzaqlaşdırılmalıdırlar. Bununla bağlı 
həm də cəmiyyət tərəfindən ictimai qınaq olmalıdır.  
7. Azərbaycanda erkən evliliklərin əsasən bölgələrdə, kənd 
yerlərində olduğunu nəzərə alaraq, həmin ərazilərdə təhsilin, ümumi 
dünyagörüşünün,sosiallaşma səviyyəsinin artırılmasına şərait yaradılmalı, 
sosial-iqtisadi layihələr çərçivəsində və gənclərin istedadları istiqamətində 
kiçik biznes fəaliyyətləri genişləndirilməlidir. Gənclərin, xüsusilə, gənc 
qızların iqtisadi müstəqilliyinin artırılması, gender problemlərinin həlli 
istiqamətində mühüm bir addım olar. Çünki qadınların təhsil və iqtisadi 
müstəqilliyi bir-biri ilə sıx bağlı olduğu kimi, cəmiyyətin inkişafı ilə də 
birbaşa əlaqəlidir.  
8. Qadınların sosial status əldə etdikdən sonra maskulinləşməsinin 
qarşısını almaq üçün, gender təhsili metodologiyasının tətbiqi vacibdir.  
Təhsil sistemində müasir gender metodlarının pozitiv cəhətlərinin tətbiqi, 
qız və oğlanların fərqli potensial imkanlarının açılmasına və inkişaf 
etdirilməsinə, həmçinin, onların bir şəxsiyyət kimi formalaşmasına şərait 
yaratmaqla yanaşı, cəmiyyətin ictimai şüurunda gender stereotiplərinin 
dağılmasını təmin edəcəkdir.  
9. Yüksək vəzifələrdə çalışan və böyük biznes ilə məşğul olan 
qadınlar cəmiyyətin gözündə ―kişi kimi qadın‖ deyil, qadın keyfiyyətləri 
ilə böyük şəxsiyyət kimi tanınmalıdırlar. KİV-də və əməli fəaliyyətdə 
―qadın-şəxsiyyət modeli‖nin inkişaf etdirilməsi vacibdir. Bunun üçün, 
televiziya ekranlarına özünə sponsor axtaran bəzi qadın müğənnilər deyil, 
149 
 
cəmiyyətin sosial-iqtisadi və sosial-mədəni inkişafında mühüm rol 
oynayan qadınlar gətirilməlidir. Bu, məktəbli qızları təhsilə və təkamülə 
həvəsləndirməklə, erkən evlilik kimi gender bərabərsizliyi hallarının 
ortadan qalxmasına səbəb olacaqdır.  
10. Erkən evliliklə mübarizədə ən təsirli üsullardan biri, qızların 
təhsilini davam etdirməsidir. Bunun üçün, yoxsul ailələrdən olan qızların 
təhsilini davam etdirmələri və hətta, ali təhsil almaları üçün müəyyən 
güzəştlərin edilməsi və onlara tələbə təqaüdü şəklində maddi dəstəyin 
verilməsi məqsədəuyğundur. Çünki cəmiyyətin inkişafına qoyulan bu 
sərmayə, gələcəkdə öz maddi və mənəvi bəhrəsini artıqlaması ilə 
verəcəkdir.       
11. Erkən evlilik daha çox yoxsul ailələrdə müşahidə olunur. Bu 
ailələrin maddi durumunun yaxşılaşdırılması məqsədilə qeydiyyata 
alınması və onların özməşğulluq fəaliyyətlərinin təmin olunması 
məqsədəuyğundur. Bu, bir sosial layihə şəklində həyata keçirilə bilər. 
Layihə çərçivəsində qızların erkən ərə verilməməsi şərti ilə təhsil almasına 
dəstək nəzərdə tutula bilər.         
12. Bölgələrdə erkən evliliklərə səbəb olan amillərdən biri də, əksər 
bölgələrdə demoqrafik balansın pozulmasıdır. Evlilik yaşına çatan kişilərin 
başqa ölkələrə, şəhərlərə əmək miqrasiyası nəticəsində qadın-kişi arasında 
disbalansın yaranmasına səbəb olmuşdur. Bu vəziyyət bir çox ailələri 
narahat edir və qızlarının evdə qalmaq təhlükəsini artırır. Biz, başqa 
ölkələrdə işləməyə gedən kişilərin bir qisminin qaldıqları yerdə 
evləndiklərini nəzərə alsaq, mövcud durumun bölgələrdə xoşagəlməz 
nəticələr yaradacağını düşünə bilərik. Bunun üçün, bölgələrdə xırda və orta 
biznesin, fermer təsərrüfatının inkişaf etdirilməsinə və xaricdəki işçi 
qüvvəsinin geri qayıtmasına nail olmaq lazımdır. Bu demoqrafik balansın 
təmin olunmasına, erkən evliliklərin azalmasına və sağlam ailələrin, 
sağlam nəsillərin yetişməsinə təkan verər. Azərbaycanda 1975-2015-ci 
illərdə şəhər və kənd əhalisi üzrə ümumi nəsilvermə əmsalının 3.74%-dən 
2.1%-ə düşməsi (DSK), 2000-2015-ci illərdə abortların sayının 7.8 %-dən 
10.3 %-ə yüksəlməsi (DSK), 1960-2015 illərində boşanmaların sayının 0.7 
%-dən 1.3 %-ə qalxması (DSK) bunu düşünməyə əsas verir. 
150 
 
13. Azərbaycanda gender bərabərliyinin təmin olunması 
istiqamətində özünəməxsus siyasəti olmalıdır. Bu siyasətin formulu, kişi = 
qadın + 1 olabilər. Çünki tam gender bərabərliyi formulu (kişi = qadın) 
kişilərin ailə və cəmiyyət üzərində məsuliyyətini azaldır. Bu isə, həm 
ailənin, həm də cəmiyyətin iflasına səbəb olur (Avropada olduğu kimi). 
Kişi = qadın + 2 və daha artıq formulu isə, patriarxal sistemi daha da 
sərtləşdirərək, ailənin və cəmiyyətin qapalı şəkildə içindən çökməsinə 
şərait yaradır. Yaxın Şərqdəki inqilab və münaqişələrin kökündə həmçinin, 
şüuraltı feminist üsyanı dayanır. Hər iki arzuolunmaz nəticədən qorunmaq 
üçün, bölgələrə görə, kişi = qadın + 1 formuluna uyğun gender siyasəti 
aparmaq doğrudur.  
14. Erkən evliliyin qarşısının alınması istiqamətində aparılan 
maarifləndirmə işlərinə bölgələrin ruhaniləri cəlb olunmalıdır. Onlar, İran, 
Səudiyyə Ərəbistanı və digər yerlərdən aldıqları fətvalarla deyil, elmi 
dəlillərlə erkən evliliyin islam dininə zidd olduğunu əhaliyə 
çatdırmalıdırlar. Bizim, bu monoqrafiyada təqdim etdiyimiz “İslam dininin 
erkən evliliyə münasibəti” yarımfəslindən istifadə oluna bilər.   
15. Erkən evliliyin və evlilik yaşının artmasına səbəb olan 
tendensiyaların qarşısının alınması üçün gənc ailələrin sosial evlərdə 
mənzil alması şərtlərini asanlaşdırmaq və onların əməyindən daha səmərəli 
şəkildə faydalanmaqla cəmiyyəti gəncləşdirmək məqsədəuyğundur.  
151 
 
İstifadə olunan ədəbiyyat 
Azərbaycan dilində 
1. Abasov Ə., Mirzəzadə R. Genderə giriş. Bakı, ―Adiloğlu‖ 2004 - 
119 s. 
2. Abasov Ə. Mirzəzadə R.R. Azərbaycanın gender xəritələri. Bakı 
―Teymur Poliqraf‖ 2007 - 175 s. 
3. Abbasova S. Z. Azərbaycan Respublikasında dövlət qadın siyasəti 
və qadınların tərəqqisi.Bakı: Elm və təhsil, 2016. 545 səh. 
4. Abbaszadə M.M, Bədəlov T.A, Şelaqinov O.Y. Qəbul 
imtahanlarının nəticələrinin gender aspektləri. Bakı ―Abituriyent‖ 
2006 – 28 s.  
5. Abdallı H. Şabanov Z. Qadın ailədə, siyasətdə, təhsildə, dində, 
ədəbiyyatda. Bakı ―Avropa‖ 2013 - 331 s. 
6. Azərbaycanda qadın məsələsi: XX əsrin 20-40-cı illəri. Gender 
kitabxanası. Buraxılış 16. Bakı ―Təknur‖ 2010 - 205 s. 
7. Azərbaycanda qadın məsələsi: XX əsrin 40-60-cı illəri. Gender 
kitabxanası. Buraxılış 17. Bakı ―Təknur‖ 2011 - 150 s. 
8.  Azərbaycanda qadın məsələsi: XX əsrin 90-cı illərindən bu günə 
qədər. Gender kitabxanası. Buraxılış 20. Bakı ―Təknur‖ 2012 - 385 
s. 
9. Azərbaycan tarixi. Cild 4. Bakı ―Elm‖ 2007. 
10. Azərbaycan tarixi. Cild 6. Bakı ―Elm‖ 2008. 
11. Haydar Baş. İslamda qadın hüquqları. Bakı ―Çıraq‖ 2005. 
12. Haydar Baş. Hz. Muhəmməd. cild 2. Bakı ―Şəms‖ 2005 
13. Fəlsəfə və gender. Gender kitabxanası 9. Bakı ―ADPU‖ 2005 - 83 
s. 
14. Gender, Demokratiya,Sülh mədəniyyəti. AMEA-nın FSHTI və 
BDU-nun toplusu. Buraxılış. №.15. Bakı ―Təknur‖ 2009 - 235 s. 
15. Gender təhsili və gender təhsili üzrə direktoriya. Bakı ―Səadət‖ 
2000 - 150 s.  
16. Gender. Mədəniyyət. Bakı ―Adiloğlu‖ 2003 - 348 s. 
17.  Gender və təhsil: insan və cəmiyyət. Respublikanın ali təhsil 
müəssisələrinin aspirant və dissertantları üçün Yay məktəbinin 
materialları. Bakı, Azərbaycan 4-8 sentyabr 2006-cı il.  
152 
 
18. Kamal Camalov. Mollanəsrəddinçilərin maarifçilik ideyaları. Bakı: 
Elm və təhsil, 2015. 
19. Əmrahov M.İ. XX əsrdə Azərbaycanda milli-azadlıq hərəkatı. Ali 
məktəblər üçün dərslik. - Bakı: ADPU-nun nəşriyyatı, 2009. S. 32 
(371 səh) 
20. Qəbul və buraxılış imtahanlarının nəticələrinin gender aspektləri 
/M. M. Abbaszadə, T. A. Bədəlov, O. Y. Şelaqinov; Bakı: TQDK, 
2016. 76 səh  
21. Quluzadə Z. Gender Azərbaycanda. Bakı, UNFPA, 2003, 324 s. 
(azərb., ingilis və rus dillərində). 
22. Maqsudov İ. Q. Eynəli bəy Sultanovun həyat və yaradıcılığı: Fil. 
elm. …dis. Bakı, 1963, (226 s). 
23. Mirzə Ələkbər Sabir, Hophopnamə. Bakı, "Turan" nəşrlər evi, 
2002. 209 s.. 
24. Mirzəzadə R.R. Gender və Feminizm. Bakı ―Adiloğlu‖ 2002 - 267 
s. 
25. Mirzəzadə R. Gender: cəmiyyət, insan hüququ, siyasət. Bakı 2003 
―Adiloğlu‖ 420 s.  
26. Mirzəzadə R. Gender: Siyasi-hüquqi təhlil. Bakı ―Adiloğlu‖ 2004 - 
205 s. 
27. Mirzəzadə R. Qadın-kişi münasibətləri (sosioloji sorğunun 
nəticələri). Bakı ―Səda‖ 1999 - 66 s. 
28. Mövsümova L. Azərbaycanın mənəvi mədəniyyətində qadının 
problemi. Bakı, 1996 - 192 s. 
29. Mövsümova L. Quranda qadın obrazlarının fəlsəfi təhlili. Bakı 
1997 ―Azərbaycan ensiklopediyası‖ - 96 s. 
30. Mövsümova L. Azərbaycan qadını keçmişdə və gələcəkdə. Bakı 
―Ulu‖ 2002 -300 s. 
31. Mollayeva E. Ə.  Gender tərbiyəsi: tarixi, nəzəriyyəsi və müasir 
problemləri.Bakı: Elm və təhsil, 2013. 267 s. 
32. Müstəqil Azərbaycan 20 il. Dövlət Ailə, Qadın və Uşaq Siyasəti. 
Bakı ―Nurlar‖ 2012. 
33. Rəsulzadə M.Ə.  əsərləri ( 1909- 1914) Bakı, 2001, 247 s.  
 
153 
 
Rus dilində 
34. Аристотель. Политика / Пер. С. А. Жебелева, под ред. 
А. И. Доватура. Сочинения: В 4 т. М.: «Мысль», 1983.  
35. Абасов А. Азербайджан в гендерном ракурсе: XIX – начало 
XXI века.Saarbrücken, 2016. 
36. Вейнингер О. Пол и характер. М.,1992 – 480s.  
37. Воронина О.А. Теоретико-методологические основы 
гендерных исследований// Теория и методология гендерных 
исследований. М. 2001. 322 s. 
38. Воронина О.Н. Социокультурные детерминанты развития 
гендерной теории в России и на Западе // ОНС 2000 - №4.46-58 
s. 
39. Гендерные исследования. Вып. 2. Феминистская методология в 
социальных науках. Под ред. Жеребкиной И.Харьков, 1999 – 
455 s.  
40. Городникова М.Д. Гендерный фактор и распределение 
социальных ролей в современном обществе. В кн.: Гендерный 
фактор в языке и коммуникации. Иваново, 1999. . 
41. Грациан, болонский монах // Энциклопедический словарь 
Брокгауза и Ефрона : в 86 т. (82 т. и 4 доп.). — СПб., 1890—
1907. 
42. Гурко Т.А. Феминистская перспектива в социологии // Теория 
и методология гендерных исследований. М. 2001 -344 s. 
43. Давыдова Н. М. Глава семьи: распределение ролей и способ 
выживания// Общественные науки и современность. М. 2000. - 
№4. 45-55 s. 
44. Елизарова А.И. Воспоминания // Коммунистка. 1922. № 2. s. 15 
45. Жеребкина И. Феминизм и психоанализ // Введение в 
гендерныеисследования. Харьков 2001 - 322 s. 
46. Здравомыслова Е.А., Темкина А.А. Социология гендерных 
отношений и гендерныйподход в социологии // 
Социологические исследования. 2000. № 11 - 15-76 s. 
154 
 
47. Здравомыслова ЕА. Темкина А.А. Гендерная система // 
Тезаурус терминологии гендерных исследований. М.: 
Восток—Запад, 2003. 
48. Здравомыслова Е.А., Темкина А.А. Социальная конструкция 
гендера и гендерная система в России // Материалы Первой 
Российской летней школы по женским и гендерным 
исследованиям «Валдай-96». М.: МЦГИ, 1997.  
49.  Здравомыслова Е., Темкина А. Исследования женщин и 
гендерныеисследования на Западе и в России.Общественные 
науки и современность 1999. № 6. 177-183s. 
50. Зульфигарова Н. Социально-философский анализ мирового 
женского движения. Баку «Адилоглы» 2004 – 48 s. 
51. Коллонтай А.М. Революция быта // Искусство кино. 1991. № 6. 
s. 105—109. 
52. Коллонтай А.М. Семья и коммунистическое государство. М.; 
Пг., 1918.  
53. Колониальная политика Российского царизма в Азербайджане. 
Том 1. М-Л. 1936. 359 s. 
54. Коммунистка 1921, № 12-13. s. 62 
55. Левин А.И., Левина Л.В. Современная семья и ее эволюция в 
условияхперехода к постиндустриальному обществу.Курск 
2001 - 322 s. 
56. Либоракина М., Рыбалкина Н. Гендерное измерение 
социализации // Гендерные аспекты социальной 
трансформации. М. 1996. 175-195 s.  
57. Мерзлякова Г.В. Героини второго фронта: О вкладе женщин 
автономных республик РСФСР в победу в Великой 
Отечественной войне. Ижевск, 1992.  
58. Молодеж Азербайджана, 27 апреля, 1989 
59. Мур Г. Феминизм и антропология //Феминизм: перспективы 
социального знания. М., 1992. (157s). 
60. МурадоваА. Вовлечение женщин Азербайджансой ССР в 
оргпны государственной власти (20-30-ые годы  XX века) Bakı, 
Nurlan, 2007. (176 səh).  
155 
 
61. Пушкарев Л.Н. Гендерный анализ и его применение к 
изучению истории культуры.// Отечественная 
история,1999.№1.19-29 s.  
62. Смит А. Исследование о природе и причинах богатства 
народов (книги I—III). / Пер. с англ, вводная статья и 
комментарии Е. М. Майбурда. — М.: Наука, 1993. — 572 с. 
63. Энгельс Ф. Происхождение семьи, частной собственности и 
государства. - Маркс К., Энгельс Ф. Соч., т. 21. М. 1985 - 568 s. 
64. Язева Е.В. Женщина и религия в современном обществе: 
типологиясознания // Материалы международной научной 
конференции. Иваново,23-24 апреля 1998 – 455 s. 
 
Fars, ərəb və türk dillərində 
65. Barrett M. Günümüzde Kadına Uygulanan Baskı. İstanbul ―Pencere 
Yayınları‖ 1995 – 159 s. 
66. Berghan, S. Transfeminizm: cinsel yönelimler ve querr kuram. 
Ankara 2011. № 65 - 140-148 s.  
67. Donovan, J. Feminist Teori: Amerikan Feminizminin Entelektüel 
Gelenekleri. Çev: A. Bora, İstanbul 1997 – 233 s. 
68. Hamit, H. İslamda feminizm. İstanbul: Okumuş Adam Yayınları. 
2001 - 244 s. 
69. Hürr Amili, ―Vəsailuş-şiə‖, 19-cu cild, səh. 369, ―Alul-beyt‖, 
nəşriyyatı, Qum, 1409-cu qəməri ili.  
70.  ―Əsbabul-nuzul,‖ tərcüməçi: Zəkavəti, Əli Riza, səh. 78, ―Ney‖ 
nəşriyyatı, Tehran , 1-ci çap 1383-cü şəmsi il  
71. Kasani, Bedayius-sanayi, Mısır 1909, VII, 172; el-Ceziri, el-fıkh 
alel-mezahibil-erbaa. Kahire 1392, II, 350.  
72. Muhittin Ataman. Feminizm: Geleneksel uluslararası ilişkiler 
teorilerine alternatif yaklaşımlar demeti. Alternatif Politika, cilt 1, 
№1, 2009.1-41s. 
73. Thorstein Veblen, ―Aylak Sınıf Teorisi‖, Feminizm 19. Yüzyıl 
Klasiklerinden Seçmeler, (Çev. Nihal Kara), Afa Yayınları, 
İstanbul, 1987 - 115–131 s. 
156 
 
74. Toplumsal Cinsiyet Sosyolojisi.  Anadolu Universitesi. Eskişehir 
2011 - 207 s. 
 
İngilis dilində 
75. Brown P. How and why are women more polite: some evidence 
from a Mayan community. In: Women and language in literature 
and society. McConnell-Ginet S., R. Borker, N. Furman (eds.) 
Praeger Publishers, 1980 - 111-136 s. 
76. Cameron D. Feminism and linguistic theory. McMillan Press ltd, 
1992 – 247 s. 
77. Clark K.  The linguistics of blame: Representations of  Women in 
the sun‘s reporting of crime and sexual violence\ Clark K. The 
feminist critique of language/ London 1998 – 183-197 s. 
78. Code L. Encyclopedia of  Feminist theories. Routledge 2000 – 529 
s. 
79. Kheel M. ―Feminizm and Deep Ecology‖, San Francisco: Sierra 
Club 1990 – 266 s. 
80. Labov W. The intersection of sex and social class in the course of 
linguistic change. In: The sociolinguistics reader. Gender and 
Discourse. Volume 2. Cheshire J., Trudgill P. (eds.). Arnold, 1998. 
7-52 s.  
81. Lakoff R. Language and Woman`s Place//Language in Society. 
1973- 45-80 s. 
82. Langacker R. Grammar and conceptualization. Berlin: Mouton de 
Cruyter 1999 – 427 s.  
83. Littlewood B. Feminist Perspectives on Sociology. New-York 
2004-336s. 
84. Oakley. A. Sex, Gender and Society. London: Temple Smith 1980-
324 s.  
85. Romaine S. Communicatinq Gender, London. Oxford University 
Press, 1999 – 266 s. 
86. Sloterdijk P. The Critique of Cynical Reason / P. Sloterdijk. 1987 -
518 s. 
157 
 
87. Talbot  M. Language and Gender. Introduction. Gambridge. Polity 
Press 1998 - 257 s. 
88. Taylor V. Rupp L. ―Women‘s Culture and Lesbian Activism‖, 
Feminist Foundations: Toward Transforming Sociology,London: 
Sage Publications 1998. 329-356 s. 
89. Thompson, S.K. Gender labels and early sex-role development / 
S.K. Thompson // Child Development . 1975 – 246 s. 
90. Tong R. Feminist Thought. San Fransisco.Westview Press 1989 – 
218 s. 
91. Torben Vestergaard, Kim Schroder, The Language of Advertising, 
Blackwell, Oxford, 1993 -  273 s. 
92. Saulnier C.F. Feminist Theories and Social Work: Approaches and 
Applications. New York: Haworth Press 1996 – 322 s. 
 
 İnternet resursları 
93. Heydər Əliyevin 31 dekabr 2000-ci il nitqi. 
http://lib.aliyevheritage.org/az/showmap.html 
94. Маркс К., Энгельс Ф.; Избранные произведения (Энгельс Ф. 
Происхождение семьи, частной собственности и государства). 
В 3-х т. Т. 3. - М.: Политиздат, 1986, - 639 
с.http://www.gumer.info/bibliotek_Buks/Sociolog/engels/index.php 
95. Qasımova A. Qadın  azadlığının carçısı.  www.azerbaijan-
news.az/index.php?mod=3&id=73662 
96. https://ru.wikipedia.org/wiki/Минимальный_возраст_вступления
_в_брак#cite_note-Encyclopedia_of_Children 
97. https://ru.wikipedia.org/wiki/Конкубина 
98. Nour, Nawal M. Health Consequences of Child Marriage in 
Africa (англ.) // Emerging Infectious Diseases. — 2006. — Vol. 
12, s. 11. https://www.ncbi.nlm.nih.gov/pmc/articles/PMC33 
99. Study on early marriages in Azerbaijan 
2007https://www.unicef.org/azerbaijan/Brochure_Eng.pdf 
100. Dövlət Statistika Komitəsi (DSK). 
http://www.stat.gov.az/source/gender 
158 
 
101. Ailə, Qadın və Uşaq Problemləri üzrə Dövlət Komitəsi. 
http://scfwca.gov.az/?lang=en 
102. Child marriage. UNICEF (22 October 2014) 
https://www.unicef.org/media/files/Child_Marriage_Report_7_17_
LR..pdf 
103. Child marriage: a silent health and human rights 
issuehttps://www.ncbi.nlm.nih.gov/pmc/articles/PMC26729 
104. Marrying Too Young: End Child 
Marriage. UNFPA.https://www.unfpa.org/sites/default/files/pub-
pdf/MarryingTooYoung.pdf 
105. World Bank 
Group. http://documents.worldbank.org/curated/en/  
106. Glenn Phelps and Steve Crabtree. More Than One in Five 
Worldwide Living in Extreme Poverty. 
http://news.gallup.com/poll/166565/one-five- 
107. https://news.milli.az/politics/12050.htm 
108. https://apa.az/sosial_xeberler/hicran-huseynova-
azerbaycanda-erken-nikah-faktlari 
109. http://www.demoscope.ru/weekly/2012/0493/barom04.php 
110. http://www.psychology.az/blank%20Gruziya.ph 
111. http://arqument.az/az/azerbaycanl-qzlar-mecburi-
evliliklerden-qarlar/#.WsvaXC5ubIU  
112. http://www.xural.com/niy%C9%99-bosaniriq  
113. http://ikisahil.az/?page=5&newsId=68068&lang  
114. http://www.islamansiklopedisi.info/ 
115. https://ru.wikipedia.org/wiki/Брак_в_Древнем_Риме     
 
 
 
 
  
159 
 
Məmmədov Rauf Tofiq oğlu 1991-ci 
ildə Bakı Dövlət Universitetinin 
Şərqşünaslıq fakültəsini bitirmişdir. 
2000-ci ildə ―Zərdüştiliyin fəlsəfi 
aspektləri‖ mövzusunda namizədlik 
dissertasiyasını müdafiə edərək 
fəlsəfə elmləri namizədi alimlik 
dərəcəsini almışdır. Hazırda AMEA-
nın Fəlsəfə İnstitutunun aparıcı elmi 
işçisidir. O, ―Nakşibendiliğin oluşum 
tarihi‖ (İstanbul, 2016), ―Azərbaycan 
ailəsi: dünən və bu gün‖ (Bakı 2018), 
―Selektiv abortların gender təhlili‖ 
(Bakı 2018) monoqrafiyalarının və 60-dan çox elmi məqalənin müəllifi, 6 
kitabın tərcüməçisidir.  
