AZƏRBAYCAN  RESPUBLİKASININ  
PREZİDENTİ YANINDA STRATEJİ ARAŞDIRMALAR MƏRKƏZİ
HİDROBÖHRAN, 
HİDROMÜNAQİŞƏLƏR VƏ 
HİDROSTRATEGİYA
BAKI-2013
ARAZ QURBANOV
2       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Baş məsləhətçi:      
Ramiz Məmmədov, 
AMEA-nın müxbir  üzvü, Azərbaycan
Milli Elmlər Akademiyası Coğrafiya İnstitutunun direktoru, professor
Məsləhətçilər:     
Musa Qasımlı, siyasi elmlər  doktoru, professor
Rövşən Xəlilov,  fizika-riyaziyyat elmləri doktoru
Vüsal Qasımlı,  iqtisadiyyat üzrə fəlsəfə doktoru
Elmi redaktor:        
Tahirə Allahyarova,  fəlsəfə elmləri doktoru
Redaktorlar: 
Zaur Vəliyev, iqtisadiyyat üzrə fəlsəfə doktoru
Azad Qəribov
Texniki redaktor: 
İqrar Məmmədli
Dizayner:   
İntiqam Məhəmmədli
      3HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Kitabın içindəkilər
 Ramiz Məmmədov. 
 Ön söz əvəzi. H2O haqqında bir də düşünmək imkanı  ............................. 7
 Giriş  ...................................................................................................................12
1. Qlobal su çatışmazlığı problemi. Ümumi mənzərə  ..............................15
2. Su ehtiyatları və beynəlxalq hüquq ..........................................................25
     İslam dinində su hüququ. Su şəriəti  .........................................................35
3.  Transsərhəd su axarları dövlətlərarası münaqişə mənbəyi kimi  ........... 37
4. Geosiyasətdə su ehtiyatlarının rolu  .........................................................49
5.  Azərbaycanın su ehtiyatları
 Reallıqlar, geosiyasi çağırışlar və təhdidlər  .................................................97
 Nəticə ...............................................................................................................152
 Təkliflər  ...........................................................................................................156
 İstifadə olunmuş ədəbiyyat  .........................................................................163
4       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
      5HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«Bütün dövrlərdə daim su qıtlığı yaşanmışdır və in-
sanlar bir növ buna öyrəşmişdilər. Halbuki, bu qeyri-
normal vəziyyətdir, içməli su daim olmalıdır. Biz bu 
problemi köklü şəkildə həll etmək əzmindəyik».
İlham Əliyev,
Azərbaycan Respublikasının Prezidenti 
6       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
      7HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Ön söz əvəzi
H2O haqqında bir də düşünmək imkanı
Əziz oxucu!
Diqqətinizə təqdim edilən bu kitab təkcə mütəxəssislərə – coğ-
rafiyaşünaslara, hidroloqlara, melioratorlara, su təsərrüfatı ilə əlaqəli 
məmurlara, siyasətçilərə deyil, yaşından, cinsindən, sosial mövqeyindən 
və intellektual səviyyəsindən asılı olmayaraq hər birimizə ünvanlanıb. Ki-
tabın məqsədi Tanrının bizə verdiyi ən dəyərli nemətin – adi şirin suyun 
qədrini bilməyə, ən azı ona özümüz qədər sayğı və hörmətlə yanaşma-
ğa sövq etməkdir. Çünki, su nə coğrafi, nə milli, nə siyasi, nə də mənəvi 
sərhədlər tanıyır. Su biosferin, canlı aləmin ən vacib elementidir. Susuz 
üzvi təbiət, eləcə də bəşəriyyət mövcud ola bilməz. Fransız yazıçısı An-
tuan de Sent-Ekzüperinin təbirincə desək, «Su, sən həyatın mənbəyi 
deyilsən. Sən həyatın özüsən!». Su mənim, sənin, onun, birlikdə isə ha-
mımızındır. Onun qıtlığı qarşısında hər birimiz bərabərik. 
Orta məktəb dərsliklərindən hər birimizə məlumdur ki, insan or-
qanizminin üçdə iki hissəsi sudan ibarətdir. O da müəyyən edilib ki, 
insan qidasız dörd həftə, susuz isə maksimum yeddi gün yaşaya bilər. 
Orqanizmin normal fəaliyyəti üçün hər birimizə gün ərzində azı 2-3 litr 
su lazımdır. Bir çox alimlərin fikrincə, insanın yaşayışı mahiyyət etiba-
rı ilə «su uğrunda mübarizə» üzərində qurulub. Planetin əhalisi sutka 
ərzində nə az, nə də çox – təqribən 8 milyard ton sudan istifadə edir. Və 
o da yaxşı məlumdur ki, əgər bəşəriyyət sudan səmərəli, şüurla istifadə 
edərsə, onu çirkləndirməzsə, mənbələrini qoruyarsa, bu nemət hələ nəvə-
nəticələrimizə də gen-bol çatar. Təəssüf ki, hər il böyük miqdarda çirkab, 
sənaye, kənd təsərrüfatı tullantıları təbiətə axıdılaraq şirin su mənbələrini 
– çay və gölləri, yeraltı yataqları çirkləndirir. Əli hər yerdən üzülən işğalçı 
Ermənistan davamlı olaraq zərərli kimyəvi maddələri Azərbaycana doğ-
ru səmt götürən transsərhəd çaylara axıdır, bizi süni sel və daşqınlarla, 
quraqlıqla təhdid edir, iradəmizi sındırmaq, xalqımızı su ilə imtahana 
çəkmək istəyir. Digər tərəfdən, qlobal iqlim dəyişməsi, Yer üzündə şirin 
su ehtiyatlarının azalması, mənbələrin sürətlə çirklənməsi, israfçılıq, bir 
sıra dövlətlərin «su hegemonluğu» iddiaları və s. gələcəkdə Azərbaycan 
8       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
üçün də müəyyən çətinliklər yarada bilər. Azərbaycan Respublikasının 
Prezidenti yanında Strateji Araşdırmalar Mərkəzinin təqdim etdiyi bu 
kitab (əslinə qalsa, monoqrafiya) siyasi və hidroloji tədqiqatların nəticəsi 
olmaqla, qlobal şirin su problemlərinə, onların obyektiv və subyektiv 
yaranma səbəblərinə, proqnozlaşdırılan su müharibələrinə və siyasi 
münaqişələrə, ən nəhayət, bu təhdidlərin aradan qaldırılması yollarına 
həsr edilmişdir. İsrafçılıq bəşəriyyəti elə bir çətin problem qarşısında 
qoymuşdur ki, onu yalnız qüvvələri birləşdirməklə aradan qaldırmaq 
olar. İndi artıq suyun həm fiziki, həm maddi, həm də mənəvi tərəfdən 
müstəsna qiymətini dərk etməyə başlayırıq. Artıq şirin su mənbələrindən 
istədiyimiz kimi və istədiyimiz qədər, sərbəst, maneəsiz istifadə etmək 
dövrü arxada qalmışdır. Yer kürəsi də insan orqanizmi kimidir: qocaldıq-
ca «orqanizmin» tərkibindəki suyun miqdarı da azalır. 
Müasir dünyada şirin su azalmağa doğru neqativ tendensiyaya malik-
dir. İçməli su təminatının XXI əsrin əsas probleminə çevrilməsi riski var 
və o, bəşəriyyətin gələcək inkişaf yolunu müəyyənləşdirən resursdur. Hər 
gün dünyada altı mindən çox insan susuzluqdan dünyasını dəyişir, mil-
yonlarla insan istifadəyə yararsız su üzündən müxtəlif xəstəliklərə yoluxur. 
Dünya alimlərinin fikrincə, əgər ötən əsrdə bəşəriyyət ərazi uğrunda iki 
dünya müharibəsi ilə üzləşmişdirsə, Üçüncü dünya müharibəsinə səbəb 
isə içməli su ehtiyatları olacaqdır. İçməli su bir ölkədən digərinə artıq 
tankerlərlə daşınır və ticarət əmtəəsinə çevrilmişdir. Məsələn, Niderland 
Norveçdən, Səudiyyə Ərəbistanı Filippindən, Sinqapur isə Malayziyadan 
tankerlərlə içməli su alır. Şirin su problemi bu gün dünyanın aktual siyasi 
və sosial-iqtisadi probleminə çevrilmişdir. Təəssüflə qeyd edilməlidir ki, 
onun həlli yolları lazım olan səviyyədə deyildir. Əgər, bu gün şirin suyun 
bir litrinin qiyməti bir litr neftin satışı ilə bərabər səviyyəyə gəlib çatıbsa, 
sabahın acı gələcəyini təsəvvür etmək heç də çətin deyildir. Su qıtlığı ilə 
əlaqədar yaxınlaşan təhlükəni nəzərə alaraq, bir çox dövlətlər, o cümlədən 
Azərbaycan bu sahədə strateji plan və layihələr hazırlamışlar. 
Beynəlxalq təşkilatlar isə hazırda su ehtiyatlarının ədalətlə və qarşılıqlı 
razılaşma prinsipləri üzrə bölüşdürülməsi üçün fikir mübadilələri aparır, 
sudan istifadənin beynəlxalq və hamılıqla qəbul oluna biləcək hüquqi 
əsaslarını hazırlayırlar. Çünki, hər bir dövlətin su ehtiyatları hazırda təkcə 
onun ərzaq və enerji təhlükəsizliyini təmin etmir, həm də bütövlükdə 
ölkənin milli təhlükəsizliyinin təminatıdır. Lakin, bu cəhdlərə baxma-
      9HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yaraq, bəzi ölkələr öz qonşularına siyasi və iqtisadi təsir göstərmək üçün 
su ehtiyatlarından təzyiq vasitəsi kimi istifadə etməyi planlaşdırırlar. 
Bir sıra dövlətlər isə, məsələn, Ermənistan Respublikası transsərhəd su 
axarlarından Azərbaycana qarşı diversiya məqsədilə istifadə edir. Qeyd 
edim ki, Beynəlxalq Hüquq Assosiasiyası ilk dəfə olaraq «Transsərhəd 
su axarlarından istifadəyə dair» qaydalar hazırlamışdır. Tövsiyə xarak-
terli həmin sənəd sonralar «Helsinki qaydaları» adı ilə tanınmışdır. Bu 
sənəd BMT-nin Avropa İqtisadi Komissiyasının «Transsərhəd su axar-
larının və beynəlxalq göllərin mühafizəsinə və istifadəsinə dair» Helsin-
ki Konvensiyasının (1992-ci il) əsasını təşkil etmişdir. Konvensiyanın 
əsas müddəalarından birində qeyd olunur ki, transsərhəd çayının yuxarı 
hissəsində yerləşən dövlət onun aşağı hissəsindəki dövlətin razlığı olma-
dan çayın sularının kəmiyyət və keyfiyyət göstəricisini dəyişə bilməz. 
Amma, reallıqda vəziyyət tamamilə fərqlidir. 
Kitabın süjet xətti ümumidən xüsusiyə doğru yönəlib. Əvvəlcə qlobal 
su çatışmazlığı probleminin ümumi mənzərəsi verilir, sonra isə mövzu 
tədricən konkretləşərək regionları və ölkələri, eləcə də Azərbaycanı əhatə 
edir. BMT-nin məlumatına görə, bu gün dünya dövlətlərinin 40%-i ciddi 
su çatışmazlığı problemi ilə qarşılaşmaqdadır. Təəssüflər olsun ki, Dünya 
Təbii Ehtiyatlar İnstitutunun hesabatlarında bu gün transsərhəd suaxar-
lardan asılı olan 13 ölkə arasında Azərbaycanın da adı vardır. Bir misal 
çəkim. 2009-cu ilin may ayında BMT-nin Avropa İqtisadi Komissiyasının 
Cenevrə şəhərində «Avropanın transsərhəd çaylarında daşqınların in-
teqrasiya olunmuş üsulla idarə olunması» mövzusunda keçirilmiş semi-
narında Kür çayında daşqınların inteqrasiya olunmuş üsulla idarə olun-
masına dair məruzə ilə çıxış etmişəm. Tədbir zamanı təşkilatçılar Avropa 
və onun transsərhəd çayları üzərindəki ölkələrin «Helsinki-92» Kon-
vensiyasına qoşulması xəritəsini nümayiş etdirdilər. Məlum oldu ki, ən 
acınacaqlı vəziyyət Kür çayı ilə bağlıdır. Yəni, bu çayın keçdiyi ölkələrdən 
təkcə Azərbaycan həmin konvensiyanı imzalamış, Türkiyə, Gürcüstan və 
Ermənistan isə imtina etmişlər. Etiraf olundu ki, beynəlxalq təşkilatlar 
məhz bu səbəbdən Kür çayının problemlərinin həllində fəal iştirak edə 
bilmirlər. Kitabın qaldırdığı məsələ ilə bağlı başqa bir misal. 1999-cu ildə 
Finlandiyanın Espo şəhərində «İqlim dəyişmələri və Yer kürəsinin su ba-
lansı» mövzusunda beynəlxalq simpozium keçirilmişdir. Simpoziumun 
əsas nəticələrindən biri planetin arid ərazilərində yağıntının bir qədər 
10       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
də azalacağı proqnozudur. Azərbaycan ərazisinin 60%-nin arid zonası 
olduğunu nəzərə alsaq, ölkədə sudan düzgün istifadənin nə dərəcədə 
vacib olduğunu dərk edə bilərik. Azərbaycanda şirin su ehtiyatlarına, 
onların kəmiyyət və keyfiyyət göstəricilərinə regional qonşuların imkan-
ları kontekstindən yanaşmaq lazımdır. Cənubi Qafqazın əsas su resurs-
ları Kür və Araz çaylarında cəmlənmişdir. Mənbəyi Türkiyənin Ərdahan 
vilayətində olan Kür çayının su ehtiyatlarının çoxillik orta həcmi 26,6 
km3-ə bərabərdir. Çayın hövzəsindəki ölkələrin illik orta su istifadəsi isə 
23 km3-dir. Yəni hövzədəki su resurslarının 86,6%-dən sənaye və kənd 
təsərrüfatının, əhalinin ehtiyaclarının ödənilməsi üçün istifadə olunur. 
Bu isə çayın aşağı hissəsində axımın azalması ilə nəticələnir. Kür çayı 
hövzəsində yerləşmiş Cənubi Qafqaz ölkələrində sudan istifadənin struk-
turu belədir: Suvarma - 68 %, istilik enerjisi – 11,0 %, sənaye – 6,9 %, 
məişətdə istifadə - 6,3 %, kənd təsərrüfatının su təminatı – 5,2%, balıq-
çılıq təsərrüfatları – 2,6 %. İqlim dəyişmələri ilə əlaqədar yaranmış şərait 
Kür və Araz çayları hövzələrində vəziyyəti bir qədər də gərginləşdirir. 
Məsələn, 1995-2001-ci illərdə təbii axım 25-30%-ə qədər azalmışdır.
Müəllif postsovet məkanında su ehtiyatları baxımından ən böh-
ranlı region olan Mərkəzi Asiyada yaranmış vəziyyəti də obyektiv 
təhlil süzgəcindən keçirmişdir. Məlum olduğu kimi, su müharibələrinə 
ən «şanslı» olan bu regiondakı beş dövlət - Qazaxıstan, Qırğızıs-
tan, Özbəkistan, Tacikistan və Türkmənistan transsərhəd suaxarla-
rın, xüsusən Amudərya və Sırdərya çaylarının ehtiyatlarının ədalətli 
bölüşdürülməsində hələ də ümumi razılığa gələ bilməmişlər. Və müəllifin 
qeyd etdiyi kimi, fövqəldövlətlərin «dirijorluğu» altında artıq burada 
hələlik siyasi müstəvidə «kətmən savaşı»na başlanılmışdır. 
«Hidroböhranlar, hidromünaqişələr və hidrostrategiya» kitabı-
nın əhəmiyyəti və aktuallığı ondan ibarətdir ki, burada ilk dəfə olaraq, 
Azərbaycanın şirin su problemlərinə qlobal və regional aspektdən yana-
şılır, təhdidlər proqnozlaşdırılır və qaldırılan məsələlər beynəlxalq hüquq 
müstəvisindən təhlil edilir. Bundan başqa, problemdən çıxış yollarının 
müəyyən olunması üçün xarici ölkələrin təcrübəsi də öyrənilmiş, dəyərli 
təklif və tövsiyələr verilmişdir. Kitabdakı «Su şəriəti» yarımfəsli üzərində 
bir qədər dayanmaq istərdim. Müəllif göstərir ki, bu gün beynəlxalq su 
hüququnun əsasını təşkil edən aktual müddəalar, məsələn, suyun ümumi 
nemət kimi tanınması, ehtiyatların ədalətli, qarşılıqlı razılıq prinsipi üzrə 
      11HİDROBÖHRAN, HİDROMÜNAQİŞƏLƏR VƏ HİDROSTRATEGİYA
bölüşdürülməsi, qonşuların ehtiyaclarının nəzərə alınmasına dair fikirlər 
hələ təqribən 1400 il əvvəl islam dinində və müqəddəs kitabımız olan 
Qurani-Kərimdə, həmçinin Peyğəmbər hədislərində öz əksini tapmışdır. 
Beləliklə, Sirateji Araşdırmalar Mərkəzinin olduqca vacib mövzuya 
dair apardığı tədqiqatların nəticələri bir daha göstərdi ki, Azərbaycanda 
şirin su ilə bağlı müəyyən çətinliklər, ehtimallar olsa da, ümumi vəziyyət 
çıxılmaz deyildir. Dünya, region və Azərbaycanla əlaqəli faktlar heç də 
bizləri təşvişə salmamalı, əksinə mövcud potensialdan qənaətlə, şüurlu 
şəkildə istifadə etməyə yönəltməlidir. Elmi-populyar dildə yazılmış kitab 
birnəfəsə oxunur və oxucunu düşünməyə vadar edir. 
Siz də oxuyun və yaxşı-yaxşı fikirləşin… 
Ramiz Məmmədov,
Azərbaycan Milli Elmlər  Akademiyası Coğrafiya
 İnstitutunun direktoru, AMEA-nın müxbir üzvü, professor, 
Azərbaycan  Coğrafiya Cəmiyyətinin vitse-prezidenti
12       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Giriş
Əvvəlcə su haqqında bildiklərimizi bir qədər də təkrarlayaq: qeyri-üzvi 
birləşmə olan su molekulu iki hidrogen, bir oksigen atomundan ibarətdir 
və kimyəvi formulu H2O kimi yazılır. Su Yer üzündə bioloji həyatın əsası 
və təbiətdə baş verən proseslərin iştirakçısıdır. Bütün bitkilərin və canlı 
orqanizmlərin əsas hissəsini su təşkil edir. Məsələn, meduzalar – 99%, 
balıqlar - 75%, alma – 85%, qarpız – 96% və s. sudan ibarətdir. Bəzən 
insan orqanizmini «dəri qab içərisində saxlanılan maye» adlandırırlar. 
Orta statistik insanın çəkisinin əsas hissəsi (50-85%) də sudur. Qanın 
tərkibində – 85%, əzələdə – 70%, böyrəklərdə – 85%, sümüklərdə – 20-
30%, beyində isə 75% su vardır. İndi isə susuzluq barədə: orqanizmdə 
suyun miqdarı 1-2% (0,5-1 litr) azalanda dərhal susuzluq hissi keçiririk. 
İnsan gün ərzində 2-3 litr su itirir, isti havalarda və ya ağır fiziki işlə 
məşğul olarkən bu miqdar artır. Orqanizmdəki suyun 5% azalması həyat 
üçün təhlükəlidir. Su ətraf mühitdə yeganə təbii maddədir ki, onun hər 
üç vəziyyətini – maye, bərk (buz) və buxar hallarını müşahidə edə bilirik. 
«Şirin su» məfhumu müasir siyasi məzmun kəsb etməkdən xeyli 
əvvəl bir qayda olaraq, poetik-fəlsəfi  tərzdə «ən qiymətli  nemət» və 
«Yer üzündə bioloji həyatın, bəşər sivilizasiyasının mənbəyi» kimi 
dəyərləndirilirdi. Həqiqətən də, dünyanın qədim və zəngin mədəniyyətləri 
məhz şirin su hövzələri kənarlarında - Nil, Yantzı, Dəclə və Fərat, Hind 
kimi çayların sahillərində təşəkkül tapmış və yayılmışdır. O cümlədən, 
eramızdan əvvəl IV-III minilliklərə aid Kür-Araz mədəniyyətinin regionun 
iki ən böyük çayının adını daşıması da bu zərurətdən irəli gəlir. Su 
bütün xalqların mifik təsəvvürlərində, inanclarında aparıcı obrazlardan, 
universal rəmzlərdən biri kimi müstəsna yer tutmaqdadır. Bir sıra qədim 
dinlərə xas rəvayətlərdə ilahi qüvvələr dünyanı – torpağı, dağları, meşələri, 
külli canlıları suyun üzərində yaratmış və bütün bunlardan sonra insanı 
xəlq etmişdir. Lakin, elə həmin miflərdə su obrazı bəşəriyyət üçün ən 
çətin imtahan, tanrılıq iddiasına düşən insanlara ən ağır cəza vasitəsi kimi 
də yer almışdır. O da maraqlıdır ki, dağıdıcı Nuh Tufanı - Yer üzünün 
su altında qalması haqqında dini rəvayətin motivlərinə dünyanın bütün 
xalqlarının folklorunda 500-dən çox variant zənginliyi ilə rast gəlinir. 
Hələ beş min il əvvəl qədim Şumer dövlətində də insanlar həyatın, 
firavanlığın və əmin-amanlığın ilk növbədə şirin su bolluğundan asılı 
      13HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olduğunu aydın dərk edirdilər. Su mənbələrinə, çay və kanallara, bəndlərə 
nəzarəti əldə saxlamaq hələ o dövrdə həyati əhəmiyyət daşıyan vəzifə idi. 
Təsadüfi deyildir ki, qədim salnamələrə düşmüş ilk dövlətlərarası hərbi 
münaqişəyə səbəb də məhz şirin su mənbələrinə nəzarət olmuşdur. 
Eramızdan əvvəl 2450-ci ildə Şumerin Laqaş və Umma şəhərlərinin Fərat 
çayından ayrılan suvarma kanallarını və bəndləri bölüşdürə bilməməsi 
tarixdə ilk su müharibəsinin başlanması ilə nəticələnmişdir. Həmin 
məşum «estafet» isə minilliklər, əsrlər boyu davam etməkdədir. Bu gün 
qlobal miqyaslı şirin su çatışmazlığı, su ehtiyatlarının sürətlə tükənməsi 
və mənbələrin çirklənməsi XXI əsrin əsas geostrateji problemlərindən 
birinə, qlobal beynəlxalq təhlükəsizlik, eləcə də ekoloji təhlükəsizlik 
sisteminin təminatında aparıcı amillərdən birinə çevrilməkdədir. 
BMT-nin statistikasına görə, təkcə son 50 il ərzində Yer üzündə 
şirin su ehtiyatlarına nəzarət zəminində 500 münaqişə və 37 silahlı 
toqquşma baş vermişdir. Vəziyyət bu şəkildə davam edərsə, populyar 
«su həyatın mənbəyidir» devizinin yaxın onillikdə «su dövlətlərarası 
münaqişələrin bəhanəsidir» deyimi ilə əvəzlənməsi reallığa 
çevriləcəkdir. Şirin su çatışmazlığı, məhsuldar, münbit ərazilərin sürətlə 
səhralaşması, buzlaqların, su mənbələrinin sürətlə tükənməsi, çayların 
mövsümi axarlara çevrilməsi, ətraf mühitin çirklənməsi və digər ekoloji 
problemlərlə müşayiət olunan qlobal iqlim dəyişmələri hərbi-siyasi 
və hüquqi terminologiyaya «su strategiyası», «su təhlükəsizliyi», 
«hidromüharibələr», «hidrosiyasət», «hidrogeosiyasət», 
14       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«hidropolitologiya», «hidrosilah», «hidroterrorizm», 
«hidrodiversiya», «hidromiqrant», eləcə də «invayronmental 
təcavüz» (ing. environment – ətraf mühit) kimi yeni anlayışlar gətirmişdir. 
Bu gün şirin suyun alışdırdıra biləcəyi münaqişə tonqallarının alovu 
dünən neftin qızışdırdığı müharibə ocaqlarından da güclü olacaqdır. 
Üçüncü dünya müharibəsi neft, barıt deyil, məhz çirkab qoxusu 
verəcəkdir. 
Ötən əsrin acı təcrübəsinə müraciət edək. 1948-ci ilədək vahid olan 
ərazinin suveren Hindistan və Pakistan dövlətlərinə parçalanmasından sonra 
transsərhəd Hind və Qanq çaylarının su 
ehtiyatlarının bölüşdürülməsi zəminində 
hər iki ölkə arasında baş qaldırmış hərbi-
siyasi münaqişə, nəhayət, 1960-cı ildə 
beynəlxalq təşkilatların birgə səyləri ilə 
ikitərəfli sazişin bağlanmasından sonra 
səngimişdir. XX əsrin 50-ci illərinin 
əvvəllərində Suriya və İsrail arasındakı 
silahlı toqquşmanın əsl səbəbi də hər iki 
ölkənin Coland yüksəkliklərindəki şirin su 
ehtiyatlarına – İordan çayının mənbəyinə 
nəzarət etmək iddiası olmuşdur. 1958-ci 
ildə Sudan və Misir arasındakı lokal su 
müharibələrinə yalnız Nil çayı sularından 
istifadəyə dair Müqavilə imzalandıqdan 
sonra müvəqqəti ara verilmişdir. 1975-ci 
ildə transsərhəd Fərat çayının su ehtiyatları 
uğrunda İraq və Suriya arasında yaranmış 
hərbi-siyasi gərginlik Birləşmiş Millətlər 
Təşkilatının təcili müdaxiləsi sayəsində 
aradan qaldırılmışdır. Bundan başqa, 
80-90-cı illərdə Seneqal və Mavritaniya 
arasında yaşanan «kətmən müharibəsi» xeyli sayda dinc insanın ölümü ilə 
nəticələnmişdir1. London Strateji Tədqiqatlar İnstitutunun təhlilçiləri də 
bu qənaətdədirlər ki, XXI əsrdə bəşəriyyəti gözləyən lokal və genişmiqyaslı 
müharibələrin əsas səbəbi də məhz şirin su ehtiyatlarına nəzarət etmək 
uğrunda mübarizə olacaqdır.
1  О.Барабанов. Глобальная проблема водных ресурсов // Современные глобальные 
проблемы мировой политики / Под ред. М.М. Лебедевой. – М.: Аспект Пресс, 2009
 XX əsrdə beynəlxalq 
münasibətlərdə strateji xammal, 
əsas siyasi amil rolunu oynayan 
neft yaxın gələcəkdə öz üstün 
mövqeyini daha qiymətli 
«beynəlxalq əmtəə»yə - şirin 
suya verəcək, hətta zəngin 
karbohidrogen ehtiyatlarına 
malik dövlətlərin su təminatı 
ilə bağlı problemlər enerji 
təhlükəsizliyi məsələlərini 
qabaqlayacaq, tükənən və 
çirklənən şirin su mənbələrinin 
bölüşdürülməsi zəminində 
yaranacaq siyasi-iqtisadi 
qarşıdurmalar silahlı 
münaqişələrə yol açacaqdır. 
      15HİDROBÖHRAN, HİDROMÜNAQİŞƏLƏR VƏ HİDROSTRATEGİYA
1. Qlobal su çatışmazlığı problemi. Ümumi mənzərə
Birləşmiş Millətlər Təşkilatı Baş Assambleyasının 1993-cü ildə 
qəbul etdiyi qərara əsasən, hər il mart ayının 22-i Ümumdünya Su 
Günü (World Day for Water) kimi qeyd olunur. Bundan məqsəd qlobal 
şirin su problemini daim dünya dövlətlərinin diqqət mərkəzində 
saxlamaq, mövcud su ehtiyatlarının birgə səylərlə qorunması, istifadəsi 
və idarə olunması, su ilə təchizat məsələləri ilə əlaqəli zəruri tədbirlərin 
həyata keçirilməsinə zəmin yaratmaqdır. Lakin, təbiət Yer üzündə su 
ehtiyatlarını heç də bərabər səviyyədə bölməmişdir. BMT-nin Dayanıqlı 
İnkişaf üzrə Komissiyasının məlumatına əsasən, dünya dövlətlərinin 
40%-i ciddi su çatışmazlığı problemi ilə üzləşməkdədir. Sənaye və kənd 
təsərrüfatının intensiv inkişafı, demoqrafik artım, iqlim dəyişmələri 
və ətraf mühitin sürətlə çirkləndirilməsi nəticəsində bu problem 
kəskinləşərək ekoloji, sosial, iqtisadi və hərbi-siyasi fəlakət həddinə 
çatmaqdadır. Ümumdünya Su Şurası ekspertlərinin hazırladıqları 
sənəddə – «Yeni su siyasəti: 2010-2012-ci illərin Strategiyası» adlı 
hesabatda qeyd olunduğu kimi, «bu gün şirin su mənbələrindən 
sərbəst, maneəsiz və arzu olunan miqdarda istifadə etmək dövrü artıq 
arxada qalmışdır»2. Statistik göstəricilərə əsasən, Avropa ölkələrinin 
bir çoxunda bir nəfərin gündəlik istifadə etdiyi suyun miqdarı 200-300 
litr, Amerika Birləşmiş Ştatlarında isə orta hesabla 570 litrə bərabərdir. 
ABŞ-nin Arizona ştatındakı Feniks şəhəri susuz səhrada yerləşməsinə 
baxmayaraq, burada hər bir sakinin su sərfi 1000 litrə çatır. Halbuki, 
Mozambikdə adambaşı gündəlik su limiti 10 litrdən də aşağıdır. 
Uqandanın kənd təsərrüfatı rayonlarında əhalinin bir sutka ərzində 
su sərfi cəmi 12-14 litr arasındadır. Quraqlıq mövsümündə Qərbi 
Hindistanın, Şərqi Afrikanın bir sıra bölgələrində şirin su norması 
adambaşına 5 litr səviyyəsinə enir. Efiopiyada isə bu rəqəm cəmi bir 
litrə çatır3. Böhranlı regionlar sayılan Yaxın Şərqdə və Şimali Afrikada 
(Bəhreyn, İordaniya, Küveyt, Misir, İsrail, Oman, Suriya, Somali, Tunis, 
Əlcəzair, Birləşmiş Ərəb Əmirlikləri, Efiopiya, Liviya, Mərakeş, Yəmən) 
məhdud içməli su ehtiyatları sürətlə tükənməkdədir. Son məlumatlara 
əsasən, bu ərazilərdə mövcud su mənbələrinin ümumi həcmi təqribən 
2,4 milyard m³-dir. Halbuki, həmin regionlarda minimum istehlak 
üçün azı 3 milyard m³ su tələb olunur. 2010-cu il avqust ayının 8-də 
2  Новая водная политика: Стратегия Всемирного водного совета на 2010–2012 годы. 
http://www.worldwatercouncil.org.
3  «Водные войны  XXI века – от fantasy к reality», http://ecocrisis.wordpress.com
16       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«əl-İttihad» qəzeti Birləşmiş Ərəb Əmirliklərinin qlobal su böhranına 
hazırlaşması və dəniz sularının duzdan təmizlənməsi texnologiyalarının 
tətbiqinə əlavə olaraq 3,2 milyard ABŞ dolları ayırması, bu vəsaitə ölkə 
ərazisində 70 sutəmizləyici qurğunun inşa edilməsi planları barədə 
məlumat vermişdir. Bununla belə, bir m3 təmizlənmiş dəniz suyunun 
ən aşağı qiymətinin 1,5 ABŞ dolları olacağı nəzərdə tutulur. Səudiyyə 
Ərəbistanı, Küveyt və Birləşmiş Ərəb Əmirliklərinin əsas şirin su 
mənbəyi Fars körfəzinin duzdan təmizlənmiş sularıdır. 
Transsərhəd su ehtiyatlarından ən çox
asılı olan dövlətlər
№ Ölkə
Transsərhəd 
sulardan asılılıq (%)
1 Küveyt 100
2 Türkmənistan 97,1
3 Misir 96,9
4 Mərakeş 96,5
5 Macarıstan 94,2
6 Moldova 91,4
7 Banqladeş 91,3
8 Nigeriya 89,6
9 Hollandiya 87,9
Müasir dövrdə transsərhəd şirin su axarlarının, yerüstü və yeraltı 
ehtiyatların bölüşdürülməsi, qorunması və istifadəsi getdikcə 
ölkədaxili, dövlətlərarası iqtisadi-sosial münasibətlər müstəvisindən 
çıxaraq, geosiyasi və geoiqtisadi xarakter almaqdadır. Beynəlxalq Su 
Menecmenti İnstitutunun (International Water Management Institute) 
baş direktoru Kolin Çatresin sözləri ilə desək, «Su bundan sonra nə 
mühəndislərin, nə də alimlərin tədqiqat mövzusu olacaqdır. O, 
daha dərin sosial və iqtisadi problemə çevrilməkdədir»�. Müasir 
      17HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dövrdə dövlətlərin yerüstü və yeraltı su ehtiyatları, ərazilərindən 
keçən transsərhəd su axarları bu ölkələrdəki iqtisadi, siyasi və sosial 
sabitliyin, ərzaq təhlükəsizliyinin, enerji siyasətinin təminatçısı 
olmaqla, konkret dövlətlərin, regionun deyil, bütövlükdə qlobal 
təhlükəsizlik mənafelərinin ödənilməsində müstəsna əhəmiyyət 
kəsb edir. Şirin suya olan tələbatın həndəsi silsilə üzrə artması nəticə 
etibarı ilə transsərhəd çaylara, qonşu dövlətlərin su mənbələrinin 
yerləşdiyi ərazilərə iddiaların baş qaldırmasına səbəb olmuşdur. Belə 
ki, bu gün davam edən və ya proqnozlaşdırılan istənilən regional hərbi 
münaqişəyə, o cümlədən Ermənistanın Azərbaycana, Türkiyəyə və 
Gürcüstana qarşı irəli sürdüyü ərazi iddialarına hidropolitoloji təhlil 
müstəvisindən yanaşıldıqda, bu fəaliyyətin arxasında su ehtiyatlarına 
nəzarət planlarının da dayanmasının, su amilindən qonşu dövlətlərə 
siyasi-iqtisadi təzyiq vasitəsi kimi istifadə edilməsinin şahidi oluruq.
Gerçək mənzərə isə belədir: ötən əsrin sonlarından etibarən 
dünyanın bir sıra regionlarında içməli suya olan minimum tələbatın 
ödənilməsi iqtisadi problem çərçivəsindən çıxmış, sosial və siyasi 
xarakter daşımağa başlamışdır. 1993-cü ildən başlayaraq, Birləşmiş 
Millətlər Təşkilatının İnkişaf Proqramının illik hesabatlarına qlobal 
içməli su qıtlığı ilə bağlı yaranmış vəziyyət barədə məlumat daxil 
edilməkdədir. Həmin məlumata əsasən, 2025-ci ilədək Yer üzündə 
içməli su çatışmazlığı hər il davamlı olaraq 1,3-2 trilyon m³ həcmində 
artacaq, 2030-cu ildə dünya əhalisinin 67%-i (təqribən 5 milyard insan) 
kəskin su qıtlığı ilə üzləşəcəkdir. BMT-nin ekspertləri 2012-ci il mart 
ayının 15-də və 16-da Ümumdünya Su Şurasının (The World Water 
Council) VI Forumunda 780 milyon insanın su qıtlığından əziyyət 
çəkdiyini və bu rəqəmin ildən-ilə artdığını bildirmişlər4. Təkcə 2010-
2011-ci illər ərzində planetin təqribən 20 milyon sakini su çatışmazlığı 
və quraqlıq üzündən hidromiqrantlara çevrilərək daimi yaşayış yerlərini 
tərk etmiş, 2,3 milyard insanın su təminatı isə həm kəmiyyət, həm də 
keyfiyyət göstəricilərinə görə pisləşmişdir. Eyni zamanda, 2050-ci 
ilədək şirin su çatışmazlığının Çin, Hindistan, Afrika, Yaxın Şərq, Ön və 
Mərkəzi Asiya, eləcə də bəzi Avropa dövlətlərində sosial-siyasi xarakter 
alacağı, su qıtlığı ilə üzləşən dövlətlərin bu ehtiyata malik ölkələrdən 
siyasi-iqtisadi asılı vəziyyətə düşəcəyi ehtimal edilir. 
4  VI Всемирный Водный Форум: «Время решений», http://www.cawater-info.net/6wwf/
18       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
2025-ci il üçün proqnozlaşdırılan qlobal su çatışmazlığı
Mənbə: International Water Management Institute5
ABŞ-nin tanınmış dövlət xadimi Bencamin Franklin yazırdı: «Biz 
suyun qədrini yalnız quyu tükənəndə bilirik». Hər il dünyada təqribən 
6 milyon hektar ərazi səhralaşır.  BMT-nin «Planetin su ehtiyatları 
haqqında» Hesabatında (2009-cu il) qeyd olunur ki, Yer üzündə 
çirklənmiş suların ümumi həcmi 12 milyon km³-ə, yəni Amazon, Nil, 
Missisipi, Yenisey kimi 10 ən iri çayın illik su ehtiyatlarının cəminə 
bərabərdir. Vəziyyət bu şəkildə davam edərsə, çirklənmiş suların həcmi 
yaxın illərdə 18 milyon km³-ə çatacaqdır. Bu rəqəm isə hazırda Yer 
üzündə kənd təsərrüfatı sahələrinin suvarılması üçün sərf olunan suyun 
həcmindən 10 dəfə çoxdur. BMT-nin «Planetin su ehtiyatları haqqında» 
Hesabatında (2009-cu il) qeyd olunur ki, bir litr çirkab 8 litr şirin suyu 
istifadə üçün tamamilə yararsız vəziyyətə salır və hər il su hövzələrinə 
təqribən 2 milyon ton sənaye, kənd təsərrüfatı və məişət tullantıları 
axıdılır. Birləşmiş Millətlər Təşkilatının həyəcan doğuran digər 
məlumatına əsasən, dünyanın bir milyarddan çox sakini təmiz sudan 
5  http://www.rbcdaily.ru/world/562949986304774
      19HİDROBÖHRAN, HİDROMÜNAQİŞƏLƏR VƏ HİDROSTRATEGİYA
daimi istifadə etmək imkanından, 2,4 milyard insan isə zəruri sanitariya 
vasitələrindən tamamilə məhrumdur. Hər il təqribən 2,2 milyon insan 
yarıtmaz sanitariya-gigiyena şəraitinə, aşağı keyfiyyətli (çirklənmiş) 
sudan istifadə etdiyinə görə dünyasını dəyişir, 250 milyon insan isə 
müxtəlif xəstəliklərə yoluxur. İqlim dəyişməsi, anormal xarakter alan 
urbanizasiya prosesi, ərzaq məhsullarına tələbatın sürətlə artması təbii 
olaraq, dünyanın su təchizatı sisteminin ifrat istismarı ilə nəticələnmişdir. 
Yaranmış vəziyyət YUNESKO-nun Baş direktoru İrina Bokovanın 
Ümumdünya Su Forumunun 2012-ci ildə Madriddə keçirilmiş toplantısı 
iştirakçılarına ünvanladığı müraciətdə də öz əksini tapmışdır. Müraciətdə 
deyilir: «Su ehtiyatlarından mövcud tələbata uyğun şəkildə səmərəli 
istifadə olunmur. Biz hələ də bu istiqamətdə ətraflı məlumata malik 
deyilik və su təsərrüfatı mütəşəkkil qaydada idarə olunmur. Odur ki, 
perspektivlər qeyri-müəyyəndir, risk amili isə getdikcə əhəmiyyət 
kəsb etməyə başlayır»6. 
UNICEF-in məlumatında isə bildirilir ki, hazırda Yer üzündə bir 
milyard 392 milyon insan sağlamlıq üçün zərərli olan keyfiyyətsiz sudan 
istifadə edir. Mövcud su ehtiyatlarının çirklənməsi üzündən yoluxucu 
xəstəliklərin yayılma miqyası da xeyli artmışdır. 2012-ci ilin ilk altı ayı 
ərzində 2 milyon 730 min nəfərdən çox insan (onların 80%-i uşaqlardır) 
antisanitariya və çirklənmiş sular vasitəsilə yayılan xəstəliklərdən dünyasını 
dəyişmişdir. İnkişaf etməkdə olan dövlətlərdə kanalizasiya sularının 
90%-nin, sənaye tullantılarının isə 70%-nin təmizlənmədən ətraf mühitə 
axıdılması üzündən şirin su mənbələri sürətlə çirklənməkdədir. ABŞ, 
Çin və Hindistan kimi iri regionlarda yeraltı su mənbələrinin istehlakı 
və bərpası arasında tərs mütənasiblik Kolorado, Xuanxe kimi iri çayların 
sürətlə qurumasına səbəb olmuşdur7. ABŞ-da şirin su hövzələrinin 
40%-i sənaye, məişət və kənd təsərrüfatı tullantıları ilə, ağır metallarla 
çirkləndiyindən istifadə üçün yararsız vəziyyətə düşmüş, Kaliforniya 
ştatında içməli suyun norma ilə bölüşdürülməsinə başlanılmışdır. Çin 
Xalq Respublikasında çayların 90%-i istifadə üçün yararsızdır. Ölkənin 
600 şəhərindən 550-nin əhalisi davamlı olaraq içməli su qıtlığından 
əziyyət çəkir. Ümumdünya Səhiyyə Təşkilatının məlumatında bildirilir 
ki, su qıtlığı ilə üzləşən ölkələrdə malyariya, vəba, tif, dizenteriya, 
6  http://www.unepcom.ru/news/news2012/335-120312wwf6.html
7  http://www.un.org/russian/events/water/facts1.htm
20       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
poliomielit, şistosomoz, drakunkulez kimi ağır xəstəliklərin yayılma 
səbəblərinin 80%-i məhz əhalinin çirklənmiş su mənbələrindən istifadəsi 
ilə bağlıdır8. 
1.Bu gün Aralıq dənizi sahillərində də belə bir mənzərəni müşahidə etmək mümkündür9.
2.İndoneziyanın Yava adasındakı Sitarium çayı tamamilə məişət tullantıları ilə örtülmüşdür. 10
Himalay dağlarındakı buzlaqların sürətlə tükənməsi (ümumi sahəsi 8 
dəfə azalmışdır) nəticəsində bir sıra dövlətlərin əsas şirin su mənbəyi olan 
Qanq, Hind və Brahmaputra kimi iri transsərhəd çaylarının gələcəkdə 
mövsümi axarlara çevrilməsi, ətraf ərazilərin isə səhralaşması gözlənilir. 
Kəskin su münaqişəsi içərisində olan Qazaxıstan və Qırğızıstanı təmin 
edən çayların mənbəyi olan Alatau dağ silsiləsinin buzlaqları da 2030-
cu ilədək tamamilə əriyəcəkdir. Azərbaycanda da buzlaqların azalması 
tendensiyası müşahidə olunur. Son dövrlərdə Quba rayonu ərazisindəki 
buzlaqların həcmi 50% kiçilmişdir. Bu isə həmin mənbələrdən qidalanan 
dağ çaylarında və göllərdə su ehtiyatına mənfi təsir göstərəcəkdir. 
1993-cü ildə Türkiyədə baş vermiş güclü quraqlıq üzündən 
rəsmi Ankara qonşu Bolqarıstandan 16 milyard m³ şirin su almaq 
məcburiyyətində qalmışdır. Zəngin su ehtiyatlarına malik dövlətlərdən 
Kanada davamlı olaraq ABŞ-nin Şimal ştatlarına, Svazilənd Krallığı Cənubi 
Afrika Respublikasına, Nepal dövləti Hindistana içməli su satmaqdadır. 
Mütəxəssislərin qənaətinə görə, yaxın gələcəkdə kənd təsərrüfatı, ərzaq 
və sənaye məhsullarının yetişdirilməsində və emalında istifadə olunan 
suyun miqdarı onların satış qiymətlərinin müəyyənləşdirilməsinə öz 
təsirini göstərəcəkdir. 2050-ci ilədək bəşəriyyətin ərzaq məhsullarına 
tələbatının indiki ilə müqayisədə 70% artacağı, hazırda dünya üzrə istehlak 
8  А.Баер. «Не всем хватает воды? Доступность питьевой воды: нынешняя ситуация». 
http://diamt.ru/6/36
9 Загрязнение океанов. http://tts.ulsu.ru/sites/oceans/curse.html
10 «Цитарум: задыхающаяся река», http://ecoleaks.info
      21HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olunan şirin suyun 80%-nin kənd təsərrüfatı məhsullarının istehsalına 
sərf edildiyi və yaxın gələcəkdə bu rəqəmin 90%-i ötəcəyi gözlənilir. İnsan 
orqanizminin tələb etdiyi gündəlik içməli su ehtiyacı adambaşına 4-5 litrə 
bərabər olduğu halda, onun sutkalıq ehtiyaclarının ödənilməsi, o cümlədən 
sanitariya-gigiyena tədbirləri, zəruri ərzaq və sənaye məhsullarının istehsalı 
üçün 2000-5000 litr su işlədilir. Məsələn, bir kiloqram taxılın və düyünün 
yetişdirilməsi üçün müvafiq olaraq 1500 və 1000-3000 litr, bir kiloqram 
mal əti istehsalı üçün 15000 litr şirin su tələb olunur11. 
Mənbə:  BMT-nin su ehtiyatlarının vəziyyətinə dair hesabatı  (IV nəşr, I cild, 2012-ci il)12.
Dünyanın ən böyük ərzaq məhsulları istehsalçılarından olan 
İsveçrənin  «Nestle» şirkətinin direktorlar şurasının sədri Piter Brabek bu 
yaxınlarda dünyanın bütün şirin su ehtiyatlarının özəlləşdirilməsi barədə 
təkliflə çıxış etmişdir. Onun fikrincə, su mənbələrinin şəxsi mülkiyyətə 
verilməsi bu sahədə israfçılığın və təsərrüfatsızlığın qarşısının alınmasına 
imkan yaradacaqdır. Onu da əlavə edək ki, şirkət ümumi gəlirinin 8%-
ni qablaşdırılmış şirin su satışından əldə edir. Bəzi Latın Amerikası 
ölkələrində su mənbələrinin özəlləşdirilməsi həqiqətən də israfçılığın 
miqyasını və su təchizatına ayrılan dövlət vəsaitinin miqdarını nisbətən 
azaltsa da, əhaliyə paylanan suyun keyfiyyətinin kəskin şəkildə pisləşməsi 
nəticəsində yoluxucu xəstəliklərin yayılması, uşaq ölümü və korrupsiya 
11  http://www.unwater.org/statistics_sec.html
12  http://www.un.org/ru/events/desertificationday/
22       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
halları xeyli artmışdır. Braziliyada «Nestle» şirkətinin ölkənin su 
təsərrüfatına ciddi müdaxiləsi, San-Lorenso şirin su mənbəyini inhisara 
alması əhalinin etirazına səbəb olmuş, yerli «Cidadãos pelas Águas» 
(Vətəndaşlar su uğrunda) təşkilatı bu şirkətin fəaliyyətini boykot etməyə 
çağırmışdır.  Pakistanda isə «Nestle» şirkətinin iqtisadi maraqları - yeraltı 
şirin su mənbələrinin  həddən ziyadə istismarı Bhati-Dilvan kəndinin 
suzuz qalmasına, su quyularının tamamilə qurumasına səbəb olmuşdur13. 
Dünya Bankının sabiq vitse-prezidenti, BMT İnkişaf Proqramının 
keçmiş rəhbəri Kamal Dərviş və Cənubi Afrika Respublikasının 
sabiq maliyyə naziri Trevor Manuel  bu   qənaətdədirlər ki, 
qlobal su çatışmazlığının yaranması təkcə ekoloji problemlərlə 
əlaqələndirilməməlidir: «Bu problemin arxasında əsasən qlobal su 
böhranı dayansa da, bu, bəzi hallarda siyasi mənafelər, hakimiyyətin 
korporativ maraqları ilə də izah edilməlidir. Halbuki, hər kəsin 
təmiz içməli suyu münasib qiymətə əldə etməsi insan hüquqlarının 
ən başlıcası olmalıdır. Hökumətlər əhalini adambaşına gündəlik 20 
litr təmiz içməli su norması ilə təchiz etməklə, su pulunu ödəmək 
imkanından məhrum olanların sudan ödənişsiz istifadəsinə 
şərait yaratmaqla bu hüququ tanıya bilər və onu tanımalıdırlar. 
Çox vaxt suyun qiyməti qüsurlu prinsip əsasında müəyyən edilir. 
Belə ki, insanlar yoxsullaşdıqca, onlar üçün suyun dəyəri də artır. 
Şəhər  xarabalıqlarında məskunlaşan insanlar içməli su üçün 
dünya üzrə ən yüksək qiymət ödəyirlər. El-Salvador, Nikaraqua 
və Yamaykada yoxsullar gəlirlərinin 10%-ni su üçün ödəyirlər. 
Amma İngiltərədə orta ailənin ümumi gəlirinin 3%-dən çoxu su 
qəbzlərinin ödənilməsinə sərf olunanda, bunu «iqtisadi çətinlik» 
kimi dəyərləndirirlər»14.
Xüsusilə qeyd etmək lazımdır ki, su təsərrüfatı korrupsiya hallarına ən 
çox məruz qalan sahələrdəndir. BMT İnkişaf  Proqramının nümayəndə-
ləri (United Nations Development Programme – UNDP) dünya üzrə su 
sektoruna ayrılmış dövlət vəsaitinin 30%-nin korrupsiya cinayətləri yolu 
ilə mənimsənildiyini bildirirlər. Onların qənaətinə əsasən, vəziyyət bu 
şəkildə qalarsa, həmin məbləğ yaxın onillikdə 48 milyard ABŞ dolları 
həddinə çatacaqdır. Beləliklə, ümumdünya su çatışmazlığı problemi 
həm də su təsərrüfatının idarə olunmasında yaranmış böhranın və 
13  http://www.pravda.ru/economics/rules/monopolies/23-04-2013/1153426-voda-0/
14  http://www.un-az.org/undp/doc/water_aze.pdf.
      23HİDROBÖHRAN, HİDROMÜNAQİŞƏLƏR VƏ HİDROSTRATEGİYA
nöqsanların nəticəsidir15. Hindistanda hüquq-mühafizə orqanlarının 
müəyyən etdikləri korrupsiya hallarının 25%-i su təsərrüfatının, irriqasiya 
məqsədilə bağlanan qanunsuz müqavilələrin payına düşür. Çin Xalq 
Respublikasında su mənbələrinin istismarı sahəsində total korrupsiya 
hətta müvafiq qanunvericilik aktlarının qəbuluna və normativlərin 
müəyyənləşdirilməsinə ciddi təsir edə bilir. Belə ki, ölkədə şirin su 
ehtiyatlarının təmizliyinə dair ekoloji normaların tətbiqi məhz korrupsiya 
sayəsində dayandırılmışdır. Şərqi Avropa, Şimali Amerika və Yaponiyada 
da irriqasiya tədbirlərində, su şəbəkəsinin yaradılmasında, bələdiyyə 
ərazilərində su təsərrüfatının təşkilində, şirin su ilə əlaqəli müqavilələrin 
bağlanmasında hər il milyardlarla dollar məbləğində vəsait mənimsənilir. 
Suyun paylanması sahəsində korrupsiya halları özünü Meksikada daha 
qabarıq göstərir. Burada fermer təsərrüfatlarının 20%-i əkin sahələrinin 
suvarılması üçün nəzərdə tutulmuş su ehtiyatlarının 70%-ni inhisara 
almışdır.
Planetin 215 iri transsərhəd çayının mənbəyi, 300-dən çox yeraltı su 
hövzəsi cəmi bir neçə dövlətin nəzarəti altındadır. Rusiya, Braziliya, ABŞ, 
Kanada, qismən də Çin bu gün dünyanın ən zəngin su ehtiyatlarına malik 
olan və geosiyasi maraqların ödənilməsində hidrostrateji imkanlardan 
bəhrələnən dövlətlər sırasındadırlar. Qrenlandiya adasındakı buzlaqlara 
(2,6 milyon km³) sahib olan Danimarkanın da tezliklə bu siyahıya 
qoşulmaq imkanı vardır. Həmin ölkələrin yaxın perspektivdə əsas şirin su 
ixracatçılarına çevriləcəyi, dövlətlərarası münasibətlərdə şirin su amilinin 
müstəsna xarakter alacağı gözlənilir. BMT-nin məlumatına əsasən, milli 
su ehtiyatlarından adambaşına düşən payın miqdarına görə İslandiya 
irəlidədir - 609319 m³. Siyahıda ondan sonra Surinam (292566 m³), 
Konqo (275679 m³), Papua-Yeni Qvineya (166563 m³), Yeni Zellandiya 
(86554 m³) və Rusiya Federasiyası (31900 m³) gəlir. Ən ağır vəziyyət 
isə Küveytdə (ildə 11 m³), Misirdə (43 m³), Qəzza bölməsində (52 m³), 
Birləşmiş Ərəb Əmirliklərində (58 m³), Liviyada (113 m³), Səudiyyə 
Ərəbistanında (118 m³) və Malta adasındadır (129 m³). 
İçməli su qıtlığı ilə üzləşən dövlətin onu xaricdən idxal etməsi nəzəri 
baxımdan mümkün olsa da, danışıqlar prosesində alıcı və satıcı ölkələrin 
hansı iqtisadi-siyasi şərtlər altında razılığa gələ biləcəyi məsələsi real 
gələcəkdə yeni siyasi qütbləşmə meyillərinin yaranacağından xəbər verir. 
15 Проблема пресной воды. Глобальный контекст политики России. Экспертно-
аналитический доклад. Московский государственный институт международных 
отношений –Университет МИД России МГИМО – Университет Москва  2011
24       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Bu isə həmin ölkələrin, o cümlədən Azərbaycanın şimal qonşusu olan 
Rusiyanın xarici siyasətdə, xüsusilə Mərkəzi Asiyaya və Cənubi Qafqaza 
yönəlik hidrosiyasətdə daha effektiv təsir vasitəsinə malik olması deməkdir. 
Təsadüfi deyil ki, Rusiya Xarici İşlər Nazirliyinin Beynəlxalq Tədqiqatlar 
İnstitutunun hazırladığı analitik hesabatda yaxın gələcəkdə şirin su 
amilinin milli təhlükəsizliyin təminatında əsas şərtlərdən biri - «lokal və 
regional münaqişələr zamanı qarşı tərəfi su təminatından məhrum 
etməyin sınanmış vasitələrindən» olacağı bildirilir. Eyni zamanda, 
su çatışmazlığı ilə üzləşən həmsərhəd MDB dövlətləri ilə münasibətdə 
(Qazaxıstan, Türkmənistan, Özbəkistan, Azərbaycan, Ukrayna, Moldova) 
yeni hidrostrategiyanın tətbiqi, «ortaq» (transsərhəd) su təsərrüfatının 
istifadəsi və qorunması üzrə vahid mərkəzdən idarə olunan inteqrasiya 
sisteminin yaradılması tövsiyə edilir: «Əgər Rusiya hidroehtiyatlar 
uğrunda gedən qlobal rəqabətdə öz su ehtiyatlarından düşünülmüş 
və məqsədli şəkildə istifadə etməyi bacararsa, yaranmış vəziyyətdən 
bəhrələnə və özünün milli maraqlarını ödəyə bilər»16.
Şirin su ehtiyatları ilə zəngin dövlətlər
№ Ölkə
Ümumi su 
ehtiyatı (km3)
Transsərhəd su 
axarlarında payı (%)
1 Braziliya 8 233 34,2
2 Rusiya 4 505 4,3
3 ABŞ 3 051 8,2
4 Kanada 2 902 1,8
5 İndoneziya 2 838 0
6 Çin 2 830 0,6
7 Kolumbiya 2 132 0,8
8 Peru 1 913 15,5
9 Hindistan 1 880 33,5
10 Konqo 1 283 29,9
11 Venesuela 1 233 41,4
12 Banqladeş 1 211 91,3
13 Birma 1 046 15,8
16  http://www.ng.ru/ideas/2011-06-17/5_water.html
      25HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Dünya Təbii Ehtiyatlar İnstitutunun (World Resources Institute) 
hesabatlarında bu gün içməli su qıtlığından daha çox əziyyət çəkən 13 ölkə 
sırasında MDB dövlətlərindən Türkmənistanın (206 m³), Moldovanın 
(236 m³), Özbəkistanın (625 m³) və Azərbaycanın (972 m³) da adları 
vardır. 2025-ci ilədək cənub qonşumuz İran İslam Respublikasının 
da şirin su böhranı ilə üzləşəcəyi proqnozlaşdırılır. Urmiyə gölünün 
quruması ilə bağlı yaranan iqtisadi, sosial və siyasi problemlər bu prosesin 
getdikcə sürətləndiyini göstərir. 
          
2. Su ehtiyatları və beynəlxalq hüquq
Dünya birliyi su ehtiyatlarının tükənməsi, çirkləndirilməsi və qeyri-
rasional istifadəsi ilə bağlı qlobal risk ehtimallarını və reallaşmaqda 
olan proqnozları dəyərləndirərək, 1977-ci ildə ilk dəfə olaraq «həyəcan 
təbili»ni vurmuşdur. Həmin il Argentinanın Mar-de-Plata şəhərində 
Birləşmiş Millətlər Təşkilatının dünyanın su ehtiyatları üzrə Birinci 
Konfransı öz işinə başlamışdır. Konfransda hidroloji problemlərin qlobal 
xarakterini müəyyənləşdirmək və dəyərləndirmək, bu istiqamətdə 
dövlətlərarası əməkdaşlığın təməlini qoymaq, ən nəhayət, Beynəlxalq 
şirin su və sanitariya onilliyini keçirmək barədə qərar qəbul olunmuşdur. 
Bu baxımdan, 1992-ci ildə Dublin şəhərində təşkil edilmiş konfransın 
nəticələri də uğurlu olmuş, şirin su problemlərinin həlli istiqamətində 
beynəlxalq əməkdaşlığın ilk prinsipləri işlənib hazırlanmışdır. «Dublin 
prinsipləri» kimi tanınan həmin sənəddə Yer üzündə həyatın davam 
etməsi üçün müstəsna əhəmiyyət kəsb edən şirin su ehtiyatlarının 
məhdud həcmdə olması; su mənbələrinin istifadəsi və qorunmasının 
yalnız ümumi səylərlə mümkünlüyü; onun iqtisadi və sosial dəyər 
daşıması və s. xüsusi vurğulanmışdır17. Elə həmin il Rio-de-Janeyro 
şəhərində BMT-nin ətraf mühitə dair konfransında üzv dövlətlərin 
hökumətlərinə milli su ehtiyatlarının müntəzəm monitorinqini və 
digər ölkələrlə qarşılıqlı məlumat mübadiləsini həyata keçirmək həvalə 
olunmuş, bu istiqamətdə müvafiq təlimatlar hazırlanmışdır. Sonralar 
ixtisaslaşdırılmış beynəlxalq təşkilatların informasiya bazasının əsasını 
təşkil edəcək bu məlumatlar ekspertlər tərəfindən qlobal və regional 
hidroloji vəziyyətin təhlili üçün mənbə rolunu oynamışdır. Nəticədə, 
1996-cı ildə baş qərargahı Marsel şəhərində olmaqla, Ümumdünya Su 
Şurası (The World Water Council) fəaliyyətə başlamışdır. 2000-ci ildə - 
17  Ю.Рысбеков. «О Дублинских принципах в контексте прав на воду и «товарности» 
воды», Научно-информационный центр МКВК, Узбекистан, http://www.eecca-water.net
26       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
BMT-nin Minilliyin Sammitində qlobal şirin su problemləri də geniş 
müzakirəyə çıxarılmışdır. Sammitdə qəbul olunmuş «Minilliyin inkişaf 
məqsədləri» adlı sənəddə «şirin su ehtiyatlarından daimi istifadə 
edə bilməyən, əsas sanitariya şəraitindən məhrum olan insanların 
sayının 2015-ci ilədək azaldılması» dünya birliyinə daxil olan 193 üzv 
dövlətin və 23 beynəlxalq təşkilatın başlıca hədəflərindən biri kimi 
göstərilmişdir18 
Bəşər tarixi boyu su mənbələrinə nəzarət və onlardan istifadəyə dair 
təqribən 3600 müqavilə bağlanmışdır. Bu müqavilələrin böyük hissəsi 
transsərhəd dövlətlərin su sərhədlərinin müəyyənləşdirilməsinə, su 
hövzələrindən gəmiçilik və balıqçılıq məqsədləri ilə birgə istifadəyə 
aid idi. XX əsrin sonu XXI əsrin əvvəllərinin sosial və ekoloji çağırışları 
nəticəsində şirin su amili yeni hüquqi xarakter almış, iqtisadi-siyasi 
xüsusiyyətindən savayı humanitar mahiyyət də daşımağa başlamışdır. 
Maraqlıdır ki, şirin su ehtiyatlarının istifadəsinə və qorunmasına dair 
beynəlxalq hüquq sənədləri suyun inhisara alınmasına qarşı çıxaraq, 
onun bütün canlılara məxsus «sosial və mədəni nemət» olduğunu 
vurğulamaqdadır. BMT-in İqtisadi, Sosial və Mədəni Hüquqlar 
Komissiyasının 29-cu Sessiyasında (noyabr, 2002-ci il) qəbul edilmiş 
«İqtisadi, sosial və mədəni hüquqlar haqqında» Beynəlxalq Pakta dair 
Ümumi Qeydlərdə (№15) bildirilir: «İnsanın sudan istifadə etmək 
hüququ hər kəsin iqtisadi və fiziki baxımdan gündəlik tələbatının 
ödənilməsi üçün kifayət miqdarda və maneəsiz olaraq içməli su ilə 
təmin olunmasını nəzərdə tutur. Adekvat miqdarda olan zərərsiz 
su susuzluqdan ölüm hallarının, keyfiyyətsiz sudan gündəlik 
istifadə nəticəsində xəstələnmə riskinin azaldılmasına, qida 
hazırlanmasına, şəxsi gigiyena və sanitariya məqsədli təsərrüfat 
tələblərinin ödənilməsinə yönəldilmiş zəruri amillərdəndir»19. 
Həmin sənəddə o da qeyd olunur ki, «Silahlı münaqişələr, 
fövqəladə vəziyyətlər və təbii fəlakətlər zamanı insanın sudan 
istifadə hüququ tərəfdaş dövlətlərin qoşulduqları beynəlxalq 
humanitar hüquqdan irəli gələn vəzifələri özündə ehtiva edir. 
Bu vəzifələrə mülki əhalinin sağ qalması üçün əhəmiyyətli olan 
obyektlərin, o cümlədən içməli su ehtiyatlarının, içməli su 
18  Программа социально-экономического развития «Цели Развития Тысячелетия», 
http://www.fondni.ru
19  Sudan istifadəyə dair hüququn əsasları, maddə 1. http://www.worldwatercouncil.org/
fileadmin/wwc/Programs/Right_to_Water.
      27HİDROBÖHRAN, HİDROMÜNAQİŞƏLƏR VƏ HİDROSTRATEGİYA
təchizatı sistemlərinin, irriqasiya qurğularının qorunması, ətraf 
mühitin genişmiqyaslı, uzunmüddətli mühafizəsi, mülki əhalinin, 
döyüş əməliyyatları zonasında qalan dinc sakinlərin və hərbi 
əsirlərin adekvat miqdarda şirin suya tələbatlarının ödənilməsi 
də daxildir. Bütövlükdə, Pakt ilk dəfə olaraq, hər bir kəsin sudan 
istifadə etmək hüququnu insan hüquqlarının tərkib hissəsi kimi 
dəyərləndirmişdir. Belə ki, «insanın su hüququ onun həyatının 
və ləyaqətinin qorunmasına yönəldilmiş zəruri şərtlərdəndir. Bu 
hüquq digər insan hüquqlarının da 
təmin olunmasında vacib əhəmiyyətə 
malikdir»20. 
Beynəlxalq hüquq transsərhəd şirin 
su mənbələrinə, onların qorunmasına 
və istifadəsinə dair dövlətlərarası 
mübahisələri konsensus yolu ilə 
tənzimləyən və hamılıqla qəbul edilmiş 
prinsiplər əsasında ortaq normaları 
müəyyənləşdirən yeganə dinc vasitədir. 
Bir çox hallarda onun səmərəliliyi şübhə 
doğursa da, beynəlxalq sənədlərə əsasən, 
obyektiv su hüququnun əsas prinsipləri 
su ehtiyatlarından istifadənin ədalətli 
və tərəflər arasında razılaşdırılmış 
qaydada bölgüsünün aparılmasını, bu 
sahədə qarşılıqlı faydalı əməkdaşlığın 
qurulmasını, informasiya mübadiləsinin 
və məsləhətləşmələrin aparılmasını, 
başqalarına zərər vurulmamasını, qarşı tərəfə ciddi sosial-iqtisadi, ekoloji 
təsir göstərə biləcək hidrotexniki tədbirlərin yolverilməzliyini və s. təklif 
edir. Təəssüf ki, bu müddəalar, eləcə də beynəlxalq hüququn «zərər 
vuran əvəzini ödəyir» prinsipi Birləşmiş Millətlər Təşkilatının digər vacib 
məsələlərə dair müddəaları kimi imperativ norma (jus cogens) deyildir və 
tövsiyə xarakteri daşıyır.
20  (yenə orada)
Birləşmiş Millətlər Təşkilatının 
Nizamnaməsinə və beynəlxalq 
hüququn prinsiplərinə uyğun 
olaraq, bu birliyə üzv olan hər 
bir dövlət öz milli yurisdiksiyası 
və ya nəzarəti altında olan 
ərazilər çərçivəsində istənilən 
hidrotexniki fəaliyyət zamanı 
ətraf mühitə, eləcə də digər 
dövlətlərin əhalisinə və 
ərazilərinə zərər verməməlidir, 
ziyan vurulduğu təqdirdə isə 
hüquqi məsuliyyət daşımalıdır.
28       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Somalidə su növbəsi. 2013-cü ildə Hindistanın Maharaştra ştatını çənginə almış  
quraqlıq son 40 ildə ölkənin ən böyük təbii fəlakəti kimi dəyərləndirilmişdir21. 
Ştatın su kanallarının indiki vəziyyəti22
    
Xatırladaq ki, XX əsrin ortalarınadək transsərhəd suların istifadəsinə, 
idarə olunmasına dair hökumətlərarası müqavilələr bağlansa da, 
hamılıqla qəbul edilən və dövlətlərin su siyasətini tənzimləyən ümumi 
prinsip və normaları ehtiva edən universal beynəlxalq hüquq aktları 
hələ də mövcud deyildi. Su ehtiyatları, xüsusilə transsərhəd sular 
ətrafında yaranan münaqişələr «beynəlxalq su hüququnun» və ya «su 
ehtiyatlarına dair beynəlxalq hüququn» yaradılması zərurətini gündəmə 
gətirmişdir. Bu sahədə ilk və real addımı YUNESKO-da, Beynəlxalq 
Dənizçilik Təşkilatında, BMT-nin Ticarət və İnkişaf üzrə Konfransında 
və digər nüfuzlu qurumlarda məşvərətçi statusa malik olan Beynəlxalq 
Hüquq Assosiasiyası (International Law Association) atmışdır. Assosiasiya 
şirin su ehtiyatlarının istifadəsinə bilavasitə və ya qismən toxunan 
beynəlxalq normaları, su münaqişələrinə dair beynəlxalq məhkəmə 
21  «Индия: засуха усугубляется коррупцией», http://pasmi.ru/archive/84092
22  Nita Bhalla. «India’s drought: A natural calamity or a man-made one?», http://blogs.
reuters.com/the-human-impact/2013
      29HİDROBÖHRAN, HİDROMÜNAQİŞƏLƏR VƏ HİDROSTRATEGİYA
təcrübəsinin qərarlarını, eləcə də su istifadəsi ilə bağlı dövlətlərarası 
ənənələri sistemləşdirərək «Beynəlxalq çaylardan istifadə qaydaları» 
adlı ilk sənəd hazırlamışdır. Həmin sənəd 1966-cı ildə Beynəlxalq 
Hüquq Assosiasiyasının Helsinki şəhərində keçirilmiş sessiyasında qəbul 
edilərək, sonralar «Helsinki qaydaları» adı altında tanınmışdır. 
Sənəddə transsərhəd sulara nəzarət, onların çirklənməsinin 
qarşısının alınmasına, üzən nəqliyyat vasitələrinin hərəkət intensivliyinin 
tənzimlənməsinə, dövlətlərarası mübahisələrin dinc üsullarla 
həllinə və s. dair prosedur qaydaları da geniş əksini tapmışdır. Onun 
əhəmiyyətini artıran xüsusiyyətlərdən biri ilk dəfə olaraq, transsərhəd 
suların istismarının hüquqi rejiminin yaradılması üçün baza qismində 
«su ehtiyatlarından şüurlu və ədalətli istifadə» prinsipinin əsas 
götürülməsidir. Həmin prinsipə əsasən, hər bir dövlət öz ərazisindən keçən 
transsərhəd sulardan zəruri tələbatına görə istifadə etməli və bu zaman 
digər sərhəd dövlətlərinin də hüquqlarını nəzərə almalıdır. Bir müddət 
sonra Beynəlxalq Hüquq Assosiasiyası «Helsinki qaydaları»nı daha da 
təkmilləşdirərək, su hüququ ilə bağlı əlavə 14 təlimat hazırlamış, onları 
vahid sənəd daxilində toplamışdır. Yeni sənəd toplusunun ilkin variantı 
«Beynəlxalq su ehtiyatlarına dair Beynəlxalq Hüquq Assosiasiyası 
qaydalarının konsolidasiyası» (1999-cu il), daha təkmil forması isə 
«Su ehtiyatlarına dair qaydalar» (2004-cü il) adlandırılmışdır.
«Helsinki qaydaları»nın aparıcı müddəa və prinsipləri BMT-nin 
Avropa İqtisadi Komissiyasının (AİK) «Transsərhəd su axarlarının 
və beynəlxalq göllərin mühafizəsinə və istifadəsinə dair» 
Konvensiyasının (Helsinki, 1992-ci il) hazırlanmasında hüquqi 
baza rolunu oynamışdır. Çərçivə sazişi xarakterini daşıyan və «Su 
Konvensiyası» kimi tanınan sənəddən məqsəd su ehtiyatlarının (çaylar, 
göllər və qrunt sularının) ekoloji baxımdan əsaslandırılmış şəkildə idarə 
olunması və qorunmasının, su hövzələrinin sənaye, kənd təsərrüfatı 
və məişət tullantıları ilə çirkləndirilməsinin qarşısının alınmasının və 
məhdudlaşdırılmasının, transsərhəd su axarlarının idarə olunmasının 
ekoloji baxımdan əsaslandırılmasının, onun ədalətli və şüurlu 
şəkildə istifadəsi sahəsində regional əməkdaşlığın təmin edilməsidir. 
Lakin, su münaqişələrinin həllində, sudan istifadə normalarının 
müəyyənləşdirilməsində və ətraf mühitin qorunmasında müstəsna 
əhəmiyyətə malik Konvensiya qəbul edildikdən yalnız beş il sonra – 1996-
30       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ci ildə qüvvəyə minmişdir. Qeyd edək ki, 1947-ci ildə regional forum 
kimi yaradılan və Avropa, Şimali Amerika, Mərkəzi Asiya ölkələrini, İsrail 
Dövlətini bir araya gətirən Avropa İqtisadi Komissiyası dünya və ayrı-ayrı 
ölkələr üzrə iqtisadi vəziyyətin təhlili, ətraf mühitin mühafizəsi, sənayenin, 
energetikanın, nəqliyyat sisteminin, ticarət əlaqələrinin inkişafı və s. 
məsələlərin həllinə yardım məqsədilə təsis edilmiş, beynəlxalq hüquq 
sənədlərinin hazırlanması, müxtəlif sahələr üzrə beynəlxalq norma və 
standartların müəyyənləşdirilməsi üzrə ixtisaslaşdırılmışdır23. 
Konvensiya ilə əlaqəli iki əlavə sənəd – «Su və sağlamlıq 
problemlərinə dair» və «Transsərhəd sularda sənaye qəzaları 
nəticəsində dəyən ziyana görə mülki məsuliyyət və kompensasiyalara 
dair» (Kiyev, 2003-cü il) protokollar da qəbul olunmuşdur. Su 
ehtiyatları ilə əlaqəli ekoloji sistemlərin qorunmasının təşkilində, su 
təsərrüfatının səmərəli və ətraf mühitə zərər vurmadan idarə olunmasının 
təkmilləşdirilməsində milli fəaliyyətə beynəlxalq hüquqi yardım xarakteri 
daşıyan «Su və sağlamlıq problemlərinə dair» Protokolun üstünlüyü 
onun insan sağlamlığının mühafizəsinə və əhalinin normal yaşayışı üçün 
zəruri olan təhlükəsiz içməli suyun bərabər bölüşdürülməsinə, hər bir 
şəxs üçün zəruri sanitariya şəraitinin yaradılmasına, əhalinin istifadə 
etdiyi şirin su mənbələrinə zərərli sənaye, kənd təsərrüfatı və məişət 
tullantıları axıdılmasının qarşısının alınmasına, çirklənmiş su vasitəsilə 
yayılan yoluxucu xəstəliklərə qarşı mübarizənin gücləndirilməsinə 
yönəldilmiş ilk beynəlxalq sənəd olmasıdır. BMT-nin Avropa İqtisadi 
Komissiyasının «Transsərhəd su axarlarının və beynəlxalq göllərin 
mühafizəsinə və istifadəsinə dair» və «Sənaye qəzalarının transsərhəd 
təsirinə dair» konvensiyalardan irəli gələn müddəalar əsasında 
hazırlanmış «Transsərhəd sularda sənaye qəzaları nəticəsində 
vurulan ziyana görə mülki məsuliyyət və kompensasiyalara dair» 
Protokol isə tərəfdaş dövlətlərdən transsərhəd çaylarda sənaye qəzaları 
və ya təbii fəlakətlər nəticəsində zərərin aradan qaldırılmasında tərəfdaş 
dövlətlər arasında əməkdaşlığın qurulmasını, əhalinin və ətraf mühitin 
qorunmasını, bu tipli qəzaların qarşısının alınmasını, zərərin minimuma 
endirilməsini tələb edir. Belə ki, qəzaların risk dərəcəsinin aşağıya 
salınmasına, onların qabaqlanmasına, bərpa işlərinə istiqamətləndirilmiş 
tədbirlərin müəyyənləşdirilməsi əsassız ləngimələr və bəhanələr olmadan 
23  http://www.unece.org.
      31HİDROBÖHRAN, HİDROMÜNAQİŞƏLƏR VƏ HİDROSTRATEGİYA
birgə siyasət və strategiya əsasında həyata keçirilməlidir.
 «Transsərhəd su axarlarının və beynəlxalq göllərin mühafizəsinə 
və istifadəsinə dair» Konvensiyanın 2-ci maddəsinə əsasən, sənədə 
qoşulan tərəflər ekoloji rejimi qorumaqla sərhəddən keçən su axarlarda 
zərərli təsirləri aradan qaldırmalı, su ehtiyatlarının ekoloji cəhətdən 
əsaslandırılmış və səmərəli idarə olunmasını, şüurlu və ədalətli istifadəsini 
təmin etməli, ətraf mühitin mühafizəsi, ekosistemin saxlanılması və 
lazım olduqda bərpası üçün təxirəsalınmaz tədbirlər görməlidirlər. 
Konvensiyadan irəli gələn öhdəliklərdə göstərildiyi kimi, həmin fəaliyyət 
zamanı ehtiyat tədbirləri görülməsi zəruridir və transsərhəd sularda 
daşınan təhlükəli maddələrin mümkün təsiri barədə xəbərdarlıq etməli, 
bu sulara zərərli maddələr axıdılarsa, məsuliyyətli tərəf dəymiş ziyanın 
aradan qaldırılmasına çəkilən xərcləri ödəməlidir. Bundan başqa, sənədə 
qoşulan tərəflər yerüstü sulara kiçik mənbələrdən atılan tullantıların 
miqdarının hədd normasını da müəyyən etməli, kiçik və diffizion 
mənbələrdən suya daxil olan təhlükəli maddələrin istehsalını, yaxud 
istifadəsini tamamilə və ya qismən qadağan etməli, ortaq şəkildə suyun 
keyfiyyət meyarlarını müəyyənləşdirməlidirlər. Helsinki Konvensiyasında 
o da bildirilir ki, sahilyanı dövlətlər transsərhəd zərərli təsirin aradan 
qaldırılması, məhdudlaşdırılması və azaldılması məqsədilə qarşılıqlı 
münasibətlərini və fəaliyyətlərini müəyyən edərkən mövcud müqavilə 
və razılaşmalara dəyişikliklər etmək, əgər aralarında belə razılaşma 
yoxdursa, ikitərəfli və yaxud çoxtərəfli müqavilələr bağlamaq hüququna 
malikdirlər (2-ci hissə, «Sahilyanı tərəflərə aid müddəalar», 9-cu maddə). 
Tərəflər arasında yaranan münaqişələrin aradan qaldırılmasına gəldikdə 
isə, zərər çəkmiş dövlət ziyan vuran tərəfi Beynəlxalq Məhkəməyə və ya 
arbitraj məhkəməsinə verə bilər24. 
Konvensiyada bir tərəfin digərinə «əhəmiyyətli zərər vurmamasına», 
transsərhəd suların «ədalətli və şüurlu istifadəsinə» dair mühüm 
fəaliyyət prinsipləri ilə yanaşı, ümumi su ehtiyatlarının birgə mühafizəsi 
və idarə edilməsi, mübahisəli məsələlərin dinc üsullarla həlli, zəruri 
informasiya mübadiləsi və s. kimi universal qaydaların əksini tapmasına 
və qüvvəyə minməsindən 15 il keçməsinə baxmayaraq, ona qoşulan 
dövlətlərdən ibarət kvorumun (35 ölkə) hələ də əldə edilməməsi 
sənədin geniş tətbiqinə başlıca maneədir25. Konvensiyaya qoşulmaqdan 
imtina edən dövlətlər, xüsusilə zəngin su ehtiyatlarına malik ölkələr 
24  www.eco.gov.az/qanunlar/q29.doc
25  http://untreaty.un.org/cod/avl/ha/clnuiw/clnuiw.html
32       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
(MDB məkanında – Rusiya, Ermənistan, Gürcüstan, Qırğızıstan və 
Tacikistan) iddialarını subyektiv mülahizələrlə əsaslandırır, həmin 
sənədin «öz təbii sərvətlərindən istifadə etmək hüquqlarına qarşı 
yönəldiyini», ədalətli bölgü prinsipinin isə beynəlxalq hüquqda «hələ 
də müəyyənləşdirilmədiyini» bəhanə gətirirlər. Halbuki, onların 
iddialarının əksinə olaraq, transsərhəd su ehtiyatlarının ədalətli 
bölüşdürülməsi meyarı bütün hövzələr üçün eyni deyildir və hər bir 
su mənbəyinin ehtiyatlarına, istifadəçi dövlətlərin tələbatına, ekoloji 
tələblərə və digər parametrlərə uyğun müəyyənləşdirilir26. Bu baxımdan, 
həmin dövlətlərin və ya onları istiqamətləndirən fövqəlqüvvələrin qeyri-
konstruktiv mövqeyi, məsələn, MDB dövlətləri sırasından su çatışmazlığı 
ilə üzləşən və hidrosiyasi təsir vasitələrinə malik olmayan Azərbaycan, 
Ukrayna, Türkmənistan və Qazaxıstanın bu konvensiyaya qoşulması, 
digərlərinin isə «məsləhətləşmələri davam etdirməsi», əslinə qalsa, 
potensial su münaqişələrinə zəmin yaradır. 
İmtinanın ikinci səbəbi isə, Konvensiyada su amilinin hidrosiyasi vasitə 
qismində istifadəsinə qarşı yönələn və transsərhəd hövzə dövlətlərinin su 
ehtiyatları vasitəsilə bir-birinə «əhəmiyyətli zərər vurmamaq» prinsipinin 
geniş əks olunmasıdır. Sənəddə bildirilir: «Konvensiya iştirakçıları 
transsərhəd suların təmizlənməsinə və qonşu dövlətlərlə ümumi 
olan su ehtiyatlarının çirkləndirilməməsinə dair öz üzərlərinə 
beynəlxalq öhdəlik götürürlər». Cənubi Qafqaz dövlətlərindən 
Ermənistanın bu sənədə qoşulmaması təkcə transsərhəd çaylara nəzarətin 
gücləndirilməsi meyilləri ilə deyil, həm də Helsinki Konvensiyasından 
irəli gələn bu prinsipi dövlət siyasəti səviyyəsində pozması, transsərhəd su 
ehtiyatlarından istifadə kvotasının müəyyənləşdirilməsindən yayınması 
və Azərbaycan Respublikası ərazisinə daxil olan su axarlarının məqsədli 
şəkildə sənaye, kənd təsərrüfatı və məişət tullantıları ilə davamlı olaraq 
çirkləndirməsi ilə izah edilir. Regional su problemlərinin beynəlxalq 
normalar çərçivəsində həllinə çalışan Azərbaycandan fərqli olaraq, onun 
strateji tərəfdaşı olan Gürcüstanın müxtəlif bəhanələr (iqtisadi çətinliklər, 
maliyyə çatışmazlığı və s.) altında rəsmi Yerevanla eyni mövqeni bölüşməsi, 
ölkəmizdə aqrar böhran və ekoloji fəlakət üçün zəmin yaratması rəsmi 
Tbilisinin dostluq, qarşılıqlı faydalı əməkdaşlıq haqqında bəyanatları ilə 
bir araya sığmır. Azərbaycan və Gürcüstanın müvafiq dövlət strukturları 
26  «От ледников к Аральскому морю - вода объединяет», Зехринг, 2011
      33HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ətraf mühitin mühafizəsi, transsərhəd suların ekoloji monitorinqi, 
həmçinin Kür çayının çirklənmə səviyyəsinin qiymətləndirilməsi 
istiqamətində əməkdaşlıq etsələr də, hələlik əhəmiyyətli nəticə əldə 
olunmamışdır. Ermənistanın üçüncü bəhanəsi isə Gürcüstanla həmin 
sənədlərə qoşulacağı təqdirdə «zərər vuran ödəməlidir» prinsipi 
əsasında Azərbaycana dəyən maddi ziyana görə daşıyacağı məsuliyyətin 
labüdlüyüdür. 
BMT-nin digər sənədi - «Beynəlxalq su axarlarından qeyri-
gəmiçilik məqsədləri ilə istifadə hüququ haqqında» Konvensiya 
(Nyu-York, 1997-ci il) transsərhəd sulardan istifadə edən iştirakçı dövlətlər 
arasında münasibətləri tənzimləyən optimal maddi və prosessual normaları 
özündə əks etdirmişdir. Lakin, BMT-nin Baş Assambleyası 1997-ci ilin 
may ayının 21-də bu Konvensiyanı 
qəbul etsə də, səsvermənin nəticələrinə 
görə (103 «lehinə», 3 «əleyhinə» 
və 27 «bitərəf») hələ də qüvvəyə 
minməmişdir. BMT AİK-in «Sənaye 
qəzalarının transsərhəd təsirinə dair» 
Konvensiyasında (Helsinki, 1992-ci il) 
və həmin Konvensiyanın «Transsərhəd 
sularda sənaye qəzalarının transsərhəd 
təsiri nəticəsində dəyən ziyana görə 
mülki məsuliyyət və təzminata dair» 
Protokolunda (Kiyev, 2003-cü il) dünya 
təcrübəsində ilk dəfə olaraq, transsərhəd 
sənaye qəzaları zamanı zərər çəkən 
subyektlərə (su axarlarının aşağı hissəsində 
yerləşən hidrotexniki obyektlərə, balıqçılıq 
təsərrüfatlarına və s.) dəyən ziyanın adekvat 
məbləğdə və təxirə salınmadan alınması 
hüququnu verməklə yanaşı, qəzaların 
qabaqlanması və ya onların nəticələrinin aradan qaldırılması məqsədilə 
tərəflər arasında əməkdaşlığın vacibliyini nəzərdə tutur. 2000-ci il avqust 
ayının 19-dan qüvvəyə minən Konvensiyanı dünyanın cəmi 34 dövləti, 
protokolu isə 24 ölkə ratifikasiya etmişdir. Bundan başqa, BMT AİK-in 
«Transsərhəd kontekstində ətraf mühitə təsirin dəyərləndirilməsinə 
Gürcüstan ərazisindən 
təmizlənmədən birbaşa 
transsərhəd su obyektlərinə 
axıdılan tullantıların zərərli 
təsiri nəticəsində Kür çayında 
zərərli maddələrin miqdarı 
norma həddindən dəfələrlə 
yüksəkdir. 2012-ci ildə «Şıxlı-2» 
monitorinq məntəqəsində 
müşahidələr zamanı suyun 
tərkibindəki fenolun miqdarının 
normadan 6-8 dəfə, mis 
birləşmələrinin 4-5 dəfə, neft 
məhsullarının isə 2-3 dəfə artıq 
olması müəyyənləşdirilmişdir. 
34       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dair» Konvensiyasına (Espo, Finlandiya, 1991-ci il) 41, onun «Strateji 
ekoloji dəyərləndirməyə dair» Protokoluna (Kiyev, 2001-ci il) isə cəmi 
37 dövlət qoşulmuşdur. Halbuki, bu sənəddə ətraf mühitə dəymiş ziyanın 
qiymətləndirilməsi və bu prosesdə ictimaiyyətin fəal iştirakının təmin 
edilməsi məqsədilə ilk dəfə olaraq, tərəfdaş dövlətlər üçün dəyərləndirmə 
proseduru hazırlanmışdır. Konvensiyaya Əlavədə (№1) zərərli transsərhəd 
təsirə malik fəaliyyət növləri və qurğular, o cümlədən neft emalı zavodları, iri 
diametrli neft və qaz kəmərləri, istilik-elektrik və atom-elektrik stansiyaları, 
nüvə reaktorlu texnoloji qurğular, kimya sənayesi kombinatları, iri su 
bəndləri, su anbarları və s. müəyyənləşdirilmişdir. Qeyd olunmalıdır ki, 
SSRİ hökuməti 1991-ci il iyun ayının 6-da bu Konvensiyaya qoşulsa da, 
onun hüquqi varisi olan Rusiya Federasiyası sənədin ratifikasiya olunmasını 
hələ də ləngitməkdədir.    Kanadalı alim və hüquq müdafiəçisi, dünya su 
ehtiyatlarının qorunmasında xidmətlərinə görə alternativ Nobel mükafatı 
laureatı Maud Berlou «Mavi müqavilə» kitabında su ehtiyatlarının inhisara 
alınmasına qarşı çıxaraq, qlobal su böhranını «Yer kürəsinə və bəşəriyyətə 
qarşı yönəldilmiş başlıca təhlükə» adlandırmışdır. Onun qənaətinə görə, 
genişmiqyaslı içməli su böhranının yaranmasının əsas səbəbləri total 
israfçılıq və ətraf mühitin çirklənməsi nəticəsində planetin şirin su fondunun 
tükənməsi, su mənbələrini nəzarətə götürən dövlətlərin siyasi və iqtisadi 
mülahizələr səbəbindən digərlərinin onlardan istifadəsini məqsədli şəkildə 
məhdudlaşdırmasıdır. M.Berlou yaranmış böhranın aradan qaldırılmasının 
ən optimal yolunu su ehtiyatlarının «ümumbəşəri mülkiyyyət» elan 
olunmasında, dövlətlərarası «qlobal su müqaviləsi»nin bağlanmasında, 
«su demokratiyası»nın - bütün xalqların və dövlətlərin ortaq su 
mənbələrindən istifadə etmək hüququnun tətbiqində görür27. Şirin su 
ehtiyatlarını ayıran sərhədlərin aradan qaldırılmasına dair M.Berlounun 
təklifi 2009-cu ildə İstanbulda keçirilmiş 5-ci Su Forumunda səsləndirilsə 
də, zəngin su fonduna malik olan və gələcəkdə bu ehtiyatlardan siyasi təsir 
vasitəsi kimi istifadə etməyi nəzərdə tutan dövlətlər, o cümlədən Rusiya 
Federasiyası tərəfindən ciddi narazılıqla qarşılanmışdır. 
    Mövcud su ehtiyatlarının qorunması hazırda Avropa Birliyinə daxil 
olan ölkələrdə ekoloji siyasətin prioritet istiqamətlərindən biridir. Bununla 
belə, məhz ayrı-ayrı dövlətlərin məsələyə fərdi yanaşmaları və korporativ 
maraqlar üzündən həmin ölkələrdə Avropanın su problemlərinə, xüsusilə 
27  M.Berlou, Blue Covenant. The New Press, 2009
      35HİDROBÖHRAN, HİDROMÜNAQİŞƏLƏR VƏ HİDROSTRATEGİYA
transsərhəd su axarlarına dair qəbul edilmiş milli qanunvericilik aktlarının 
icrası lazımi səviyyədə təmin edilməmiş, dövlətlərarası münasibətlərdə 
fikir ayrılıqlarına və qarşılıqlı ittihamlara səbəb olmuşdur. Mübahisələrə 
son qoyulması, su ehtiyatlarının idarə edilməsinin və mühafizəsinin 
balanslaşdırılmış normalar əsasında həyata keçirilməsinin təşkili 
məqsədilə Avropa Parlamenti və Avropa Şurasının 2000-ci il oktyabr 
ayının 23-də keçirilmiş iclasında yeni universal sənəd – Su Çərçivə 
Direktivi qəbul olunmuşdur. Avropanın istisnasız olaraq bütün yerüstü 
və yeraltı su ehtiyatlarının ekoloji təhlükəsizliyinin qorunmasına, suyun 
keyfiyyət göstəricilərinin yaxşılaşdırılmasına, istifadəsində səmərəliliyin 
yüksəldilməsinə, düzgün və açıq hidrosiyasət yürüdülməsinə, bu prosesə 
ictimaiyyətin cəlb edilməsinə və məlumatlandırılmasına, eləcə də, Aİ-
yə üzv və üzvlüyə namizəd dövlətlərdə su ilə əlaqəli milli qanunvericilik 
aktlarının unifikasiyasına istiqamətləndirilmiş Su Çərçivə Direktivi dörd 
fəaliyyət prinsipini əsas götürmüşdür:
  2015-ci ilədək Avropa məkanındakı şirin su ehtiyatlarının 
göstəricilərini universal «Yaxşı su» statusu səviyyəsinə qaldırmaq;
   bütün kateqoriyalara aid olan su obyektlərini zərərli təsirlərdən və 
israfçılıqdan qorumaq;
  bütün daxili və transsərhəd su axarlarının vahid plan çərçivəsində 
idarə olunmasını və bu sahədə əməkdaşlığı təmin etmək; 
  su ehtiyatlarının idarə olunmasında ictimaiyyətin və qeyri-hökumət 
təşkilatlarının fəal iştirakına nail olmaq və s.
Qeyd edək ki, Avropa məkanında Su Çərçivə Direktivi ilə yanaşı, 
şəhərlərdə tullantı sularının təmizlənməsinə, içməli suya, çimərlik 
sularına və s. dair dörd əlavə direktiv də qəbul olunmuşdur.
İslam dinində su hüququ. Su şəriəti
Su ehtiyatlarının qorunması və onların birgə istifadəsinə dair müasir 
beynəlxalq hüquq sənədlərində təsbit olunmuş ümumbəşəri normaların 
ilk işartıları «Su şəriəti» adlandırılan islam su hüququnda aydın 
müşahidə edilməkdədir. Maraqlıdır ki, «şəriət» anlayışının özü də ilkin 
etimoloji yozum baxımdan «su» kəlməsi ilə əlaqəlidir. Qədim ərəb 
dili lüğətlərində «şəriət» kəlməsi «su mənbəyi olan yerlər» kimi izah 
edilir. İslamaqədərki dövrlərə aid şəriət qaydaları mahiyyət etibarı ilə 
36       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
insanların su mənbələrindən istifadəsinə dair universal hüquq normaları 
toplusu olmuşdur. İslam dininə əsasən, su Allahın istisnasız olaraq bütün 
canlılara bəxş etdiyi qiymətli nemətdir. Qurani-Kərimdə su haqqında 
olan ayələrdə bildirilir: «Biz göydən tərtəmiz su endirdik» (25:48); 
«İçdiyiniz suyu gördünüzmü? Onu buluddan endirən sizsiniz, 
yoxsa Biz?! Əgər istəsəydik, onu acı edərdik» (56:68-70), «Allah 
bütün canlıları sudan yaratdı» (24:45) və s. 
İslam ehkamları insanların və bütün canlıların hər hansı bir 
şəraitdə və formada su içməsinin, əkin və bağların suvarılmasının 
məhdudlaşdırılmasını müsəlman üçün böyük günah kimi dəyərləndirir. 
Məhəmməd Peyğəmbər (s. ə. s.) şəxsi nümunəsində suya qənaət etməyə, 
israfçılığa yol verməməyə çağırırdı. Hədislərin birində hətta abdəst 
alarkən suya qənaət etməyi tapşırırdı: «Sən çayın kənarında da olsan, 
israfçılıq etməməlisən». Bundan başqa, su quyusunun tükənmədiyi, 
suyun keyfiyyətinin pisləşmədiyi təqdirdə 
yenisini qazmaq qadağan edilirdi. İslam 
peyğəmbəri suyu satışa çıxarmağı 
yasaqlamış, su mənbələrini «sülh 
əraziləri» elan etmişdir. Hədislərdə o 
da deyilir ki, izafi suyu olub, lakin onu 
susuz qalanlardan əsirgəyən kəs Allaha qarşıdır və Qiyamət günü Rəbb 
belələrindən üz döndərəcəkdir. İslam dinində su şəriəti iki əsas prinsipə 
söykənir: 
  Şəfa – hətta müharibə şəraitində insanın özünün, himayəsində 
olanların və ev heyvanlarının maneəsiz olaraq sudan istifadə etmək 
hüququ; 
  Şirb – hər kəsin öz əkin sahələrini, bağlarını suvarmaq hüququ.
 
Bu hüquqlar əsas etibarı ilə, yeraltı və yerüstü su ehtiyatlarından 
səmərəli istifadə edilməsini, icma üzvləri arasında onların ədalətli 
bölüşdürülməsini və mülkiyyət formalarını əhatə edirdi. Şəriət 
qaydalarına görə, sahibi tərəfindən becərilməyən, suvarılmayan ərazi «ölü 
torpaq» hesab olunur və insan özünün istifadə etdiyi şəxsi qabdakı sudan 
başqa, heç bir şirin su mənbəyinə sahib ola bilməz. İslam dünyasında 
icmanın ümumi razılığı olmadan bir kimsənin su axarlarının istiqamətini 
İslam peyğəmbəri suyu 
satışa çıxarmağı yasaqlamış, su 
mənbələrini «sülh əraziləri» 
elan etmişdir. 
      37HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dəyişdirməsi yolverilməzdir. Bunu etmiş şəxsə ən ağır cəza verilirdi. XII 
əsrdə yaşamış salnaməçi Yusif Təvasi «Müdrik fikirlər xəzinəsi» əsərində 
görkəmli sufi mütəfəkkiri Xoca Əhməd Yəsəvinin ailəsi ilə bağlı bir faciəli 
hadisəni xatırladaraq qeyd edir ki, onun 15 yaşlı oğlu icmadan xəbərsiz, 
xəlvəti olaraq bəndi açıb arxın suyunu öz əkin sahəsinə yönəltdiyi üçün 
edam edilmişdi. 
Cənubi Qafqazda və Mərkəzi Asiyada geniş yayılmış «mirab» 
(farsca: su ağası) vəzifəsini daşıyan mötəbər və əhali arasında etibar 
qazanmış şəxs müasir terminologiya ilə desək, «su ombudsmanı», 
«su müfəttişi» funksiyalarını yerinə yetirir, sudan istifadə qaydalarının 
icrasına, su mənbələrinin təmizliyinə və qorunmasına ciddi nəzarət 
edir, tarla, bostan və bağın sahəsinə görə suvarma normalarını 
müəyyənləşdirir, su münaqişələrini tənzimləyirir, su şəriəti qaydalarını 
pozanları cəzalandırırdı. Salnamələrə əsasən, Xarəzmşah Məmun böyük 
mütəfəkkir Əbu Reyhan Birunini ölkənin bütün sularının mirabı təyin 
etmişdi. 
3. Transsərhəd su axarları dövlətlərarası münaqişə 
mənbəyi kimi
Bu gün dünyanın bir sıra regionlarında müxtəlif cəlbedici adlar 
altında («əlvan inqilablar», «ərəb baharı» və s.) tətbiq edilən 
İdarəolunan Xaos Nəzəriyyəsinə əsasən, qapalı və ya yarımqapalı dövlət 
sistemlərində məqsədli şəkildə yeni attraktorların - «qıcıqlandırıcı 
mərkəzlərin» yaradılması həmin ölkədə və ya regionda sosial gərginliyin 
şiddətləndirilərək sosial aqressiya həddinə çatdırılmasında, kütləvi 
itaətsizliyin, süni münaqişələrin təzahüründə mühüm rola malikdir. 
Bu gün bir sıra ölkələrdə şirin su çatışmazlığının sürətlə sosial-siyasi 
problem xarakteri alması onu belə mərkəzlərin sırasına daxil edir. Qərb 
tədqiqatçılarından S.Hsianq, M.Burk və E.Migel şirin su ehtiyatlarının 
sosial-siyasi münasibətlərin kəskinləşməsinə, cəmiyyətdaxili sosial 
gərginliyin və eləcə də dövlətlərarası münaqişələrin yaranmasına birbaşa 
təsir göstərdiyini, ölkədə, regionda sosial sabitliyin şirin su təminatı kimi 
zəruri amildən də əhəmiyyətli dərəcədə asılılığını riyazi metodlarla sübuta 
yetirmişlər. Mütəxəssislər müxtəlif dövrlərə aid arxeoloji, kriminoloji, 
iqtisadi, coğrafi, tarixi, politoloji və psixoloji materiallar əsasında 
qlobal iqlim dəyişməsi, su ehtiyatlarının azalması ilə cəmiyyətdaxili 
38       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
proseslər arasında riyazi müntənasibliyi müəyyənləşdirə bilmişlər. 
Çoxillik müşahidələr nəticəsində belə bir qənaətə gəlmişlər ki, iqlim 
göstəricilərinin, məsələn havanın orta temperaturunun normadan hətta 
bir dərəcə yüksəlməsi, sel və daşqınlara səbəb olan aramsız yağışların 
yağiması və ya quraqlıqla müşayət edilən ciddi şirin su çatışmazlığı sosial-
siyasi münasibətləri kəskinləşdirərək onları idarəolunmaz həddə çatdırır. 
Yəni, zaman və məkan fərqindən asılı olmayaraq, dünyanın bir sıra 
regionlarında sosial-siyasi və iqtisadi problemləri daha da dərinləşdirərək 
cəmiyyətdə natamamlıq kompleksinin dərinləşməsində, dövlət və 
hakimiyyət orqanlarına etimadsızlığın təlqin olunmasında, sosial 
aqressiyanın kütləvi ixtişaşlar, o cümlədən müxtəlif bəhanələr altında 
(dini, siyasi, etnik) münaqişələr şəkilində təzahüründə su çatışmazlığı 
amili mühüm rol oynamaqdadır. Bu zaman insanlar arasında zorakılıq 
hallarının 4%, cəmiyyətdaxili qarşıdurmaların intensivliyinin və sosial 
aqressiyanın isə 14%  yüksəlməsi müəyyən edilmişdir. Belə olan təqdirdə, 
2050-ci ilədək Yer üzündə havanın temperaturunun əlavə olaraq, 2-4 
dərəcə artması su qıtlığının münaqişəyaradıcı funksiyasını artıracaq, 
ayrı-ayrı fərdlər, sosial, etnik, dini, siyasi qruplar və dövlətlər arasında 
münasibətlərə təsirsiz ötüşməyəcək, son nəticədə qarşıdurmaları silahlı 
toqquşmalar həddinə çatdıracaqdır.28 Şirin su çatışmazlığı məsələsinin 
sosial-siyasi problemlərə transformasiyası ehtimalları ilə bağlı digər faktları 
da gözdən keçirək: ABŞ hökumətinin rəsmi məlumatına görə, yaxın 
illərdə ölkənin 36 ştatı su çatışmazlığı problemi ilə üzləşəcəkdir. Bədbin 
proqnozlara əsçasən, ABŞ-nin Kaliforniya ştatında cəmi 20 illik su ehtiyatı 
qalmışdır. Nyu-Meksika ştatının kənd təsərrüfatı və sənaye sahələri isə 
on ildən sonra susuz qalacaqdır. Hazırda quraqlıq Texas ştatı ərazisinin 
81%-ni əhatə etmişdir. Birləşmiş Ştatlardakı çayların 40%-i, göllərin isə 
46%-i  sənaye və məişət tullantıları ilə o dərəcədə çirkləndirilmişdir ki, 
onların sularından nə balıqçılıq, nə də kommunal təsərrüfatda istifadə 
olunması mümkün deyildir. Böyük Göllərin sahillərində yerləşən səkkiz 
ştat isə su qıtlığı probleminin qarşısını almaq məqsədilə göl sularının 
kənar bölgələrə ixracını qadağan edən müqavilə imzalamışlar. Təbii ki, 
bu müqavilə digər ştatların əhalisinin ciddi narazılığına səbəb olmuşdur. 
Aparıcı neft ixracatçısı olan Səudiyyə Ərəbistanı su çatışmazlığı 
üzündən kənd təsərrüfatının taxılçılıq sahəsindən imtina etməyə 
28 S.Hsiang, M.Burke, E.Miguel. «Quantifying the Influence of Climate on Human Conflict», 
http://www.sciencemag.org/content/early/2013/07/31/science.1235367.short
      39HİDROBÖHRAN, HİDROMÜNAQİŞƏLƏR VƏ HİDROSTRATEGİYA
məcbur olmuşdur. Nəticədə, 2016-cı ildə ölkədə istehlak olunan taxıl 
bütövlüklə xarici ölkələrdən idxal olunacaq, zəngin neft ölkəsi ərzaq 
asılılığına düşəcəkdir. Çinin Şimal hissəsində qrunt sularının səviyyəsinin 
hər il bir metr aşağı düşməsi böyük ərazilərin səhralaşmasına, kənd 
təsərrüfatı sahələrinin sürətlə azalmasına, işsizliyə və ərzaq məhsullarının 
qiymətlərinin yüksəlməsinə səbəb olacaqdır. Bəzi statistik məlumatlara 
görə, Çin çaylarının 80%-i o dərəcədə çirkləndirilmişdir ki, bu sularda 
ümumiyyətlə həyat əlaməti yoxdur. Belə suların məişətdə işlədilməsi 
əhalinin sağlamlığı üçün ciddi təhlükə mənbəyidir.  Hindistanın isə 
yerüstü sularının 75%-i hazırda çirkab və kənd təsərrüfatı tullantıları ilə 
çirkləndirilmişdir. İnkişaf etməkdə olan Asiya, Afrika, Latın Amerikası 
ölkələrində çirkabın və sənaye tullantılarının 90%-i təmizlənmədən su 
mənbələrinə axıdılır və onları istifadə üçün tamamilə yararsız vəziyyətə 
salır.29
2012-ci ildə İsveçrənin Davos şəhərində keçiriləcək ənənəvi Dünya 
İqtisadi Forumu ərəfəsində yayılmış «Qlobal risklərə dair Hesabatda» 
(Global Risks Report) sülh və beynəlxalq təhlükəsizliyə qarşı yönəldilən 
50 təhdidin başvermə ehtimalları təhlil olunmuş və proqnozlar 
verilmişdir. Dünyanın yüzlərlə eksperti – alimlər, iri iş adamları və 
siyasətçilər arasında keçirilmiş sorğunun nəticələrinə əsasən, maksimal 
bal toplayaraq bəşəriyyətin gələcək inkişafına mənfi təsir göstərə biləcək 
beş «mümkün neqativ effekt» müəyyən olunmuşdur. Onların arasında 
şirin su qıtlığı problemi də vardır:
  sistemli maliyyə böhranı- 4,8 bal
  şirin su çatışmazlığı – 3,99 bal
  ərzaq böhranı – 3,93 bal
  dünya ölkələrində xroniki büdcə kəsiri – 3,87 bal
  enerji daşıyıcıları və ərzaq məhsulları qiymətlərinin ifrat dəyişkənliyi – 
3,81 bal30.  
ABŞ Müdafiə Nazirliyi Kəşfiyyat Departamentinin 2012-ci il mart 
ayının 22-də yaydığı bədbin məlumatda da bildirilir ki, bəşəriyyət 
yaxın on il ərzində silahlı münaqişələrin yeni tipi - hidromüharibələrlə 
üzləşəcəkdir. Departamentin proqnozlarında o da qeyd edilir ki, 
«terror məqsədlərinin ödənilməsində su amilindən geniş istifadə 
29  http://anvictory.org/blog/2011/09/21/25-priznakov-priblizheniya-uzhasayushhego-
vodnogo-krizisa-globalnogo-masshtaba/
30 http://www.forbes.ru/sites/default/files/Riski-2012.pdf
40       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ehtimalları da getdikcə real xarakter alacaqdır». ABŞ Dövlət katibi 
Hilari Klinton bu məlumatı şərh edərkən bildirmişdir: «Dünyada 
əhalinin sayı çoxaldıqca, suya tələbat da artacaqdır. Lakin, su 
ehtiyatları bu tələbatla ayaqlaşa bilməyəcəkdir… Bu çətinliklər 
həm dövlətlərin daxilində, həm də dövlətlər arasında sabitliyin 
pozulması riskini getdikcə yüksəldəcəkdir»31. Birləşmiş Millətlər 
Təşkilatı ekspertlərinin proqnozlarına görə, 2020-ci ildən etibarən içməli 
su çatışmazlığı problemi istisnasız olaraq, dünyanın bütün ölkələrini 
məşğul edəcək, su ehtiyatlarının istismarı və nəqli məsələləri regional 
və beynəlxalq münasibətlərin əsas predmetinə çevriləcəkdir. 2025-ci 
ildən isə yerüstü və yeraltı içməli su ehtiyatlarına, onların yerləşdikləri 
ərazilərə nəzarət uğrunda lokal qarşıdurmaların genişmiqyaslı silahlı 
münaqişələrə transformasiyası ehtimal olunur. BMT-nin İnsan İnkişafı 
Proqramında isə bildirilir: «Bəlkə də bu təhdidlər bir qədər şişirdilir. 
Lakin, su zəminində sərhədboyu mübahisə və münaqişələr istisna 
olunmamalıdır. Su çatışmazlığı və onun bölüşdürülməsinin zəif 
mexanizmləri belə münaqişələr üçün real bəhanə ola bilər»32.
Təhlillərə əsasən, bu gün Yaxın və Orta Şərq, Mərkəzi Asiya və Şimali 
Afrika regionları su qarşıdurmaları baxımından ən riskli ərazilər kimi 
dəyərləndirilir. ABŞ-nin «Foreing  Affairs»,  «Los  Angeles  Times» və 
«The Nation» kimi nəşrlərinin silahlı münaqişələr üzrə şərhçisi, sülh və 
beynəlxalq təhlükəsizlik problemləri üzrə mütəxəssis Maykl Kler «Resurs 
müharibələri» kitabında qeyd edir ki, sənayedə nəzarətsiz tətbiq olunan 
istehsal texnologiyaları ətraf mühitə zərəri təhlükəli həddə çatdırmaqla 
qlobal böhran vəziyyətinin genişmiqyaslı hərbi-siyasi qarşıdurmaya – 
Üçüncü dünya müharibəsinə transformasiyası müddətini yaxınlaşdırır. 
Nəticədə, Yer üzündə təbii ehtiyatlar (o cümlədən, şirin su ehtiyatları) azalır, 
onların qiyməti isə sürətlə artır: «Bu gün bütün aparıcı dövlətlər sakit 
və xəlvəti şəkildə təbii ehtiyatlar uğrunda müharibəyə hazırlaşırlar. 
Afrikanı, Yaxın Şərqi, İran körfəzindən Xəzər dənizinədək olan 
əraziləri əhatə edəcək neft-qaz müharibələri baş qaldıracaq, 
Nil, Fərat, İordan, Fərat, Hind çaylarının su ehtiyatları uğrunda 
münaqişələr şiddətlənəcəkdir»33. Lakin ərəb dünyasında baş vermiş 
«əlvan inqilablar» bu regionda hidromünaqişələri bir qədər təxirə salmış, 
əvəzində Mərkəzi Asiya ölkələri – sabiq «qardaş sovet respublikaları» 
arasında «kətmən müharibələri»ni sürətlə aktuallaşdırmışdır. 
31  http://voprosik.net/voda-kak-strategicheskij-resurs
32  Доклад о развитии человека. Изд. «Весь Мир», 2006
33  Klare M.T. «Resource Wars: The New landscape of Global conflict». New York, 2001
      41HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Rusiyalı tədqiqatçı Vadim Kaşirinin də qənaətinə görə, qlobal şirin su 
çatışmazlığı və elmi-texniki inkişaf şəraitində şirin su amilinin beynəlxalq 
münasibətlərə təsir imkanları getdikcə artmaqdadır. Və şirin su yalnız üç 
halda dövlətlərarası münasibətlərdə siyasi təsir vasitəsinə çevrilə bilər:
  ölkədə və ya regionda kəskin şirin su çatışmazlığı probleminin 
yaranması; 
  tələb olunan miqdarda su ehtiyatlarının əldə olunmasının texniki 
baxımdan mümkünsüzlüyü; 
  su strategiyasının icrasında dövlətin siyasi iradə nümayiş etdirməsi34. 
Qeyd olunduğu kimi, şirin su ehtiyatlarının sürətlə tükənməsi və 
mənbələrin çirklənməsi XXI əsrin geostrateji problemlərindən birinə, 
beynəlxalq təhlükəsizlik və ekoloji təhlükəsizlik sistemlərinin təminatında 
aparıcı amilə çevrilməkdədir. ABŞ prezidentinin su ehtiyatları üzrə 
sabiq köməkçisi Coys Starın hələ 1997-ci ildə söylədiklərini xatırlasaq, 
«tezliklə Yer üzündə su təhlükəsizliyi məsələsi hərbi təhlükəsizliyi 
ciddi şəkildə əvəzləyəcəkdir»35. 2011-ci ilin sonunda Amerika xüsusi 
xidmət orqanlarının Neşvil şəhərində keçirilmiş xüsusi toplantısında 
ABŞ Kəşfiyyat Xidmətləri Birliyinin (United States Intelligence 
Community, IC) rəhbəri, Milli Kəşfiyyat Xidmətinin direktoru (Director 
of National Intelligence, DNI) admiral Maykl Makkonnel yaxın 20-30 il 
üçün proqnozlaşdırılan beynəlxalq münaqişələrin əsas səbəbinin məhz 
içməli su ehtiyatları olacağını və bu müharibələrin reallaşma ehtimalının 
artdığını bildirmişdir. M.Makkonnel genişmiqyaslı hərbi-siyasi 
qarşıdurmaların risk dərəcəsini yüksəldən amillər sırasında Rusiya, Çin və 
Hindistanın tədricən fövqəldövlətlərə çevrilməsini, ayrı-ayrı dövlətlərin 
ortaq təbii şirin su ehtiyatlarını nəzarətə götürmək səylərini, Yer kürəsi 
əhalisinin sürətli artımını, iqlim dəyişmələrini və təbii ehtiyatlar uğrunda 
mübarizənin daha radikal xarakter almasını göstərmişdir. 
 Birləşmiş Millətlər Təşkilatı ekspertlərinin proqnozları da təsdiq 
edir ki, 2020-ci ildən etibarən içməli su çatışmazlığı problemi ilə bağlı 
olan mübahisəli məsələlər regional və beynəlxalq münasibətlərin aparıcı 
predmetinə çevriləcəkdir. Belə ki, hazırda dünyanın 39 dövləti, o cümlədən 
Latviya, Slovakiya, Azərbaycan, Özbəkistan, Xorvatiya, İsrail, Rumıniya, 
Türkmənistan, Moldova, Özbəkistan və s. istehlak olunan suyun çox 
hissəsini transsərhəd axarlardan götürür. SSRİ-nin süqutundan sonra post-
34  В. Каширин. «Время гидрополитики, или Тайная власть воды». Изд. Линор, 2011
35  Postel Sandra. Last Oasis: Facing Water Scarcity. The Worldwatch Environmental Alert 
Series. New York, 1997
42       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
sovet məkanında baş verən geosiyasi proseslər nəhəng regionda energetika 
sahəsində formalaşmış münasibətlərə də öz təsirini göstərmiş, müttəfiq 
respublikalar arasında qarşılıqlı asılılıq prinsipinə söykənən iqtisadi 
əlaqələr, mərkəzi idarəetmə sistemi pozulmuş, ortaq (transsərhəd) su 
ehtiyatlarından, hidroenergetika potensialından birgə istifadə olunmasında 
ciddi siyasi-iqtisadi və sosial problemlər yaranmışdır. Bu baxımdan, 
postsovet məkanında olan dövlətlər və onlarla həmsərhəd ölkələr arasında 
aşağıdakı transsərhəd su axarlarının istifadəsi və qorunmasına dair 
müqavilələrin bağlanması xüsusi əhəmiyyət kəsb edir: Kür - Azərbaycan, 
Türkiyə, Gürcüstan; Araz – Azərbaycan, Türkiyə, İran, Ermənistan; Samur 
– Azərbaycan, Rusiya: Amudərya – Tacikistan, Türkmənistan, Özbəkistan, 
Əfqanıstan; Sırdərya – Qazaxıstan, Qırğızıstan, Tacikistan, Özbəkistan; 
Zərəfşan – Tacikistan, Özbəkistan; Psou – Rusiya, Gürcüstan; Buq – 
Belarus, Ukrayna, Polşa; Dauqava (Qərbi Dvina) – Belarus, Latviya, 
Rusiya; İrtış – Qazaxıstan, Çin, Rusiya; Orxon – Monqolustan, Rusiya; 
Neman (Nyamunas) - Belarus, Litva, Rusiya və s.
Postsovet məkanında transsərhəd su axarlarından asılılıq
№ Ölkə Transsərhəd sulardan asılılıq (%)
1 Türkmənistan 97,1
2 Moldova 91,4
3 Özbəkistan 77,4
4 Azərbaycan 76,6
5 Ukrayna 62
6 Latviya 52,8
7 Belarus 35,4
8 Litva 37,5
9 Qazaxıstan 31,2
10 Tacikistan 16,7
11 Ermənistan 11,7
12 Gürcüstan 8,2
13 Rusiya 4,3
14 Estoniya 0
15 Qırğızıstan 0
      43HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Beləliklə, 2025-ci ildən sonra yerüstü və yeraltı şirin su ehtiyatlarına, 
onların yerləşdikləri ərazilərə nəzarət uğrunda lokal qarşıdurmaların 
genişmiqyaslı silahlı münaqişələrə transformasiyasına dair proqnozların 
reallaşmasının ilkin əlamətləri indidən müşahidə olunur. Məsələn, 2008-
ci ildə Şri-Lankada etnik separatizm zəminində baş qaldırmış silahlı 
münaqişələrə əsas bəhanə 60 mindən çox sinqalı (yerli xalq) su ilə təmin 
edən su anbarı olmuşdur. Separatçı «Tamil İlam Azadlıq Pələngləri» 
ordusunun rəhbərliyi ölkə hakimiyyətini 
su bölgüsündə digər milli azlıqların 
hüquqlarını məhdudlaşdırmaqda 
ittiham edərək həmin hövzəni ələ 
keçirmiş, silahlı toqquşma mindən 
çox insanın ölümü ilə nəticələnmişdir. 
Bu münaqişə genişmiqyaslı hərbi 
əməliyyatlar üçün detonator rolunu 
oynamışdır36. Yəmən Respublikasının 
hakimiyyəti isə fəlakət həddinə çatan 
su qıtlığı üzündən kənd təsərrüfatından 
tamamilə imtina etmək niyyətindədir. 
Bu gün Yəmən ərzaq məhsullarının 80-
90%-ni xarici dövlətlərdən idxal edir. 
Ölkədə su kəmərləri şəbəkəsi fəaliyyətini 
dayandırmışdır. Əhalisi iki milyon nəfərə çatan Səna şəhərini su ilə təmin 
edən mənbələrin 6 ildən sonra tamamilə tükənməsi ehtimalı hakimiyyəti 
paytaxtın köçürülməsi məsələsinə baxmağa vadar etmişdir. Hazırda ölkənin 
21 yeraltı su mənbəyinin 19-unda təbii bərpa prosesi dayanmışdır. «The 
Times» jurnalının yazdığına görə, bu gün Yəmən su uğrunda vətəndaş 
müharibəsi ərəfəsindədir. 
Dünya Bankının hesablamalarına görə, qarşıdakı 30 il ərzində 
İordaniyada suya tələbat 20% çoxalsa da, adambaşına düşən su ehtiyatı 
kritik həddə – 91 m3-ə enəcəkdir. Su qıtlığı ilə üzləşən Səudiyyə 
Ərəbistanında tələbatın 2030-cu ilədək 500% artacağı, daha 20 il 
sonra isə bu göstəricinin iki dəfə də yüksələcəyi gözlənilir. Birləşmiş 
Ərəb Əmirliklərində duzdan təmizlənmiş dəniz sularının saxlanılması 
məqsədilə yeraltı anbarların inşasına başlanılmışdır. Lakin, gözlənilən su 
böhranı zamanı həmin anbarlar əhalinin tələbatını cəmi üç ay müddətinə 
ödəyə biləcəkdir37. 2010-cu il avqust ayının 8-də «əl-İttihad» qəzeti 
36  С.Жиглов, И.Зонн. «Борьба за воду», http://www.psj.ru/
37  http://www.tbuild.ru/articles/blig.htm
Potensial su münaqişələri 
zonaları tədricən dünya 
xəritəsinin böyük hissəsini əhatə 
edir. Belə ki, 2040-cı ildə dünyanı 
bürüyəcək şirin su böhranı 
bütövlükdə planetin ərzaq 
bazarına, bir sıra dövlətlərin 
iqtisadi və siyasi vəziyyətinə ciddi 
təsir etməklə yanaşı, regionlarda 
ictimai-siyasi sabitliyin pozulması 
ilə nəticələnəcəkdir.
44       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Birləşmiş Ərəb Əmirliklərinin qlobal su böhranına hazırlaşması və 
dəniz sularının duzdan təmizlənməsi texnologiyalarının tətbiqinə əlavə 
olaraq 3,2 milyard ABŞ dolları ayırması, bu vəsaitə ölkə ərazisində 70 
sutəmizləyici qurğunun inşa edilməsi planları barədə məlumat vermişdir. 
Bununla belə, bir m3 təmizlənmiş dəniz suyunun qiyməti 1,5 ABŞ 
dollarından az olmayacaqdır. 
Səudiyyə Ərəbistanı, Küveyt və Birləşmiş Ərəb Əmirliklərinin əsas 
şirin su mənbəyi Fars körfəzinin duzdan təmizlənmiş sularıdır. Küveytin 
xarici işlər naziri Məhəmməd əl-Sabah müsahibələrinin birində demişdir: 
«Körfəz bizim yeganə su ehtiyatı mənbəyimizdir. Əgər Fars 
körfəzində nüvə fəlakəti baş verərsə (İran və Qərb dövlətləri arasında 
hərbi əməliyyatların başlanması ehtimalı nəzərdə tutulur), içməyə suyumuz 
olmayacaqdır»38. Xüsusilə vurğulanmalıdır ki, Qərbin Türkiyə, Suriya, 
İraq və İran əraziləri hesabına müstəqil «Kürdüstan dövləti» yaratmaq 
ideyasının arxasında bu torpaqlardakı zəngin yeraltı su mənbələrinə, eləcə 
də Dəclə və Fərat çaylarının su ehtiyatlarına nəzarəti mərkəzləşdirmək 
niyyəti da dayanır. Hazırda rəsmi İslamabad Hindistanı növbəti «su 
terrorizmində» - Hind çayı üzərində tikilən Nimu-Bazqo su elektrik 
stansiyasının istifadəyə verilməsi ilə Pakistanın əkin sahələrini susuz 
qoymaqda və ölkənin iqtisadiyyatını məqsədli şəkildə zəiflətməkdə ittiham 
edir. Yaxın Şərq regionunda İsrail, İordaniya və Fələstin Muxtariyyəti 
ötən əsrin 40-cı illərindən indiyədək İordan çayının su ehtiyatlarının 
bölüşdürülməsinə dair hələ də ümumi razılığa gələ bilməmişlər. İordan 
çayının mənbəyinin yerləşdiyi Colan yüksəklikləri bu gün İsrailin işğalı 
altındadır. Səudiyyə Ərəbistanı və İordaniyanın ərazilərində olan ortaq 
yeraltı su yataqlarının da bu iki ərəb taxt-tacı arasında siyasi gərginliyə səbəb 
olacağı gözlənilir. İraq və Suriya isə Türkiyəni Dəclə və Fərat çaylarının su 
ehtiyatlarının böyük hissəsini mənimsəməkdə təqsirləndirirlər. Bundan 
başqa, kəskin şirin su problemi ilə üzləşən Türkmənistan, Qazaxıstan və 
Özbəkistan dövlətləri ilə böyük su ehtiyatlarına malik olan Qırğızıstan 
və Tacikistan arasında diplomatik «kətmən savaşı»nın dövlətlərarası 
münaqişələrə çevrilməsi ehtimalı sürətlə artmaqdadır. 
BMT-nin İnsan İnkişafı Proqramının 2006-cı il üçün məruzəsində 
dünyanın 36 dövlətinin o cümlədən, Azərbaycan, Latviya, Özbəkistan, 
Türkmənistan, Slovakiya, Ukrayna, İsrail, Macarıstan, Moldova və 
Rumıniyanın içməli su ehtiyaclarının böyük hissəsinin transsərhəd su 
ehtiyatları və xarici ölkələrdəki su mənbələri hesabına ödənildiyi bildirilir. 
Moldova, Rumıniya, Macarıstan, Türkmənistan və daha 10 ölkədə 
38  «Время Новостей». 24 mая, 2006
      45HİDROBÖHRAN, HİDROMÜNAQİŞƏLƏR VƏ HİDROSTRATEGİYA
bu göstərici 75%-ə, Azərbaycan, Latviya, Özbəkistan və Ukraynada 
isə 50-70%-ə bərabərdir. Proqnozlara əsasən, 2025-ci ilədək 36 ölkədə 
yaşayan 1,4 milyard əhalinin içməli su çatışmazlığı və quraqlıq problemi 
ilə üzləşəcəyi labüddür. İlk mərhələdə Nil, Fərat və İordan çaylarında 
suyun səviyyəsinin kəskin şəkildə azalması üzündən Yaxın və Orta 
Şərq, Şimali Afrika dövlətləri – İraq, İsrail, İordaniya, Suriya, Misir, 
Türkiyə, Sudan, Efiopiya arasında hərbi münaqişələrin başlanacağı 
gözlənilir. İrtış çayından cənuba doğru əlavə qolların çəkilməsinə dair 
rəsmi Pekinin planlarının reallaşdırılması Rusiya, Qazaxıstan və Çin 
arasında münasibətlərin pisləşməsinə gətirib çıxaracaqdır. Son illərdə 
ciddi quraqlıqla üzləşən Somali, Efiopiya, Tunis və Mərakeş bu gün 
təbii fəlakətin süni səbəblərini qonşu dövlətlərdə, xüsusilə Misirin ortaq 
yerüstü su ehtiyatlarını zəbt etməsində axtarırlar. Məruzədə o da bildirilir 
ki, 20 ildən sonra içməli su ehtiyatları ölkələrə əsas siyasi təzyiq vasitəsinə 
çevriləcək, ekstremist və separatçı qruplaşmaların diversiya aktlarının 
hədəfləri isə iri sənaye müəssisələri, neft mədənləri deyil, məhz şirin su 
mənbələri, kanal, su anbarları və bəndlər, sutəmizləyici komplekslər və 
nasos stansiyaları olacaqdır. 
Birləşmiş Millətlər Təşkilatının ekspertləri XXI əsr hidromüharibələrinin 
əsas potensial zonaları qismində aşağıdakı transsərhəd su hövzələrini və 
onların ətrafındakı dövlətləri müəyyən etmişlər: Türkiyə-Suriya, Türkiyə-
İraq (Fərat və Dəclə çayları), Misir-Sudan, Misir-Efiopiya (Nil çayı), 
Türkiyə-İran (Araz çayı), İsrail-İordaniya-Suriya-Fələstin Muxtariyyəti 
(İordan çayı), Çin-Hindistan (Brahmaputra çayı), Banqladeş-Hindistan 
(Qanq çayı), Anqola-Namibiya-Botsvana (Okavonqo çayından Namibiya 
paytaxtına su kəməri çəkilişi planı) və s. Hazırda Çin və Hindistan, Rusiya 
və Çin, Mərkəzi Asiya dövlətləri (bir tərəfdə Tacikistan və Qırğızıstan, 
digər tərəfdə Qazaxıstan, Özbəkistan və Türkmənistan) arasında yerüstü su 
ehtiyatlarından istifadəyə dair siyasi narazılıqlar yaranmaqdadır. Analoji 
problemin Özbəkistan və Əfqanıstan arasında yaşanacağı da ehtimal edilir. 
İran İslam Respublikası da Araz çayının çirklənməsinə dair Ermənistana 
və Azərbaycana öz iradlarını bildirir, digər tərəfdən ölkənin Şimal-Şərq 
ərazilərinin su təminatını yaxşılaşdırmaq məqsədilə Tacikistanla danışıqlar 
aparır. Azərbaycanın Kür və Araz çaylarına sənaye, kənd təsərrüfatı və 
məişət tullantıları axıdan Ermənistan və Gürcüstana iradları da əsaslıdır. 
Ermənistan isə Araz çayını məqsədli şəkildə zərərli kimyəvi maddələrlə 
çirkləndirməklə yanaşı, Azərbaycanda içməli su çatışmazlığını kritik 
46       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
həddə çatdırmaq niyyəti ilə 2011-ci ildən etibarən qurumaqda olan Urmiyə 
gölünə Mehri yaşayış məntəqəsi istiqamətindən İran dövləti ilə birgə kanal 
çəkilişi təklifi ilə müraciətlər edir. Eyni zamanda, Türkiyəni Araz çayından 
sahil qumlarını daşımaqla ekologiyaya ciddi ziyan vurmaqda ittiham edir. 
Paralel olaraq, Türkiyə Cümhuriyyəti qonşu dövlətlərə hidrosiyasi və 
ekoloji təzyiq potensialını nümayiş etdirmək üçün Kür çayı axarını Qara 
dəniz istiqamətinə dəyişmək planlarını açıqlamışdır. 
MDB dövlətlərinin ərazisindən keçən bir sıra transsərhəd su axarlarının 
yenidən bölüşdürülməsi zəminində proqnozlaşdırılan qarşıdurmalar 
bu siyahıya daxil edilməsə də, onların başvermə ehtimalı böyükdür. 
Məsələn, transsərhəd Kür, Araz və Samur çaylarının ehtiyatlarından 
istifadəyə dair yeni və uzunmüddətli kvotaların müəyyənləşdirilməməsi, 
onların üzərində hidrotexniki qurğuların layihələndirilməsi və inşası 
Türkiyə, Azərbaycan, Rusiya, Gürcüstan, İran və Ermənistan 
arasındakı münasibətlərdə kəskinləşməyə səbəb olacaqdır. Potensial su 
münaqişələri zonaları dünya xəritəsinin böyük hissəsini əhatə edir. 
BMT-nin Avropa İqtisadi Komissiyasının «Transsərhəd su 
axarlarının və beynəlxalq göllərin mühafizəsinə və istifadəsinə 
dair» Konvensiyasına (Helsinki, 1992-ci il) görə, «transsərhəd sular» 
anlayışı «iki, yaxud daha çox dövlətin sərhədlərini müəyyənləşdirən, bu 
sərhədlərdən keçən yerüstü və ya yeraltı sular» kimi izah edilir39. 
XX əsrin sonlarında və XXI əsrin ötən onilliyində içməli su ehtiyatları 
ilə əlaqədar baş vermiş münaqişələrin təhlili göstərir ki, bu qarşıdurmaların 
arxasında təkcə lokal iqtisadi-siyasi maraqlar deyil, fövqəldövlətlərin, 
transmilli şirkətlərin, eləcə də separatçı-terrorçu qruplaşmaların 
mənafeləri də dayanır. Bu maraqların ödənilmə mexanizmləri əsasında 
hidromünaqişələri aşağıdakı tiplərə ayırmaq olar. Qeyd edək ki, bu 
tiplərin hər biri milli təhlükəsizlik mülahizələri baxımından Azərbaycan 
Respublikası üçün də təhdid xarakteri daşıya bilər: 
  ölkədə və ya regionda yerüstü (çaylar, göllər, su anbarları, bəndlər) və yeraltı 
su ehtiyatlarının yerləşdiyi ərazilərin digər dövlət tərəfindən işğalı;
  geosiyasi mənafelərin, lokal maraqların, eləcə də ərazi iddialarının 
ödənilməsində şirin su ehtiyatlarından köməkçi arqument kimi 
istifadə olunması;
39  http://base.consultant.ru
      47HİDROBÖHRAN, HİDROMÜNAQİŞƏLƏR VƏ HİDROSTRATEGİYA
  hərbi əməliyyatlarda və ekstremist qruplaşmaların terror-təxribat 
aktlarında su obyektlərinin döyüş vasitəsi (hidrosilah) kimi tətbiqi 
(qarşı tərəfin müdafiə sistemi və ya hücum planları üçün maneələrinin 
yaradılması, əhalinin məskunlaşdığı əraziləri zorən tərk etməsi məqsədilə 
süni sel və daşqınların törədilməsi, su hövzələrinin, içməli su şəbəkəsinin 
zəhərlənməsi və s.);
  su ehtiyatlarından dövlət və regiona siyasi təzyiq vasitəsi kimi istifadə 
olunması (ortaq çayların istiqamətinin dəyişdirilməsi, əlavə qolların 
çəkilməsi, onların üzərində su anbarları, bəndlər tikməklə digər ölkədə 
süni su böhranı zəminində sosial gərginliyin yaradılması) və s.
Təsnifatdan aydın göründüyü kimi, şirin su ehtiyatları siyasi, iqtisadi, 
ekoloji təzyiq vasitəsi olmaqla, həm də effektiv döyüş vasitəsidir. İçməli 
su mənbələrinin ələ keçirilməsi, bəndlərin, kanalların dağıdılması, su 
quyularının zəhərlənməsi, mühasirədə olan yaşayış məntəqələrinin və 
hərbi hissələrin su ilə təminatının pisləşdirilməsi və s. düşmən üzərində 
qələbəni təmin edən səmərəli taktiki gedişlərdən hesab olunur. Bu 
vasitənin savaş meydanlarında uğurlu tətbiqinə islam tarixində də rast 
gəlirik. Müsəlmanların məkkəlilərlə ilk silahlı qarşıdurması sayılan 
Bədr döyüşündə (624-cü il mart ayının 17-də) su quyularının qumla 
doldurulması yorğun məkkəlilərin döyüş əzmini xeyli zəiflətmişdi. 
İkinci Dünya müharibəsinin sonunda - 1945-ci ilin may ayında Berlinə 
daxil olmuş sovet qoşunlarının yeraltı tunellər vasitəsilə şəhərdə 
irəliləməsinin qarşısını almaq məqsədilə almanlar Şpre çayı sularını 
metropolitenə yönəltmişdilər. Gürcüstan-Cənubi Osetiya münaqişəsi 
zamanı rəsmi Tbilisi Sxinvali şəhərinə içməli suyun verilməsini dəfələrlə 
məqsədli şəkildə dayandırmışdı. 2010-cu il iyun ayının 20-də terrorçu 
qruplaşmalar Kabardin-Balkar Respublikasındakı Baksan su elektrik 
stansiyasına hücum edərək, onu ələ keçirməyə cəhd göstərmişdilər. 
Ermənistanın işğalçı qüvvələri müntəzəm olaraq tutumu 560 milyon 
m³-ə çatan Sərsəng su anbarından, Araz, Tərtər, Ağstafa çaylarından 
Azərbaycana qarşı ekoloji və hidroloji təxribatların törədilməsində 
istifadə etməkdədirlər. 2003-cü il İraq müharibəsində ABŞ ordusunu və 
onun müttəfiqlərini narahat edən problemlərdən biri Səddam Hüseynin 
su bəndlərini partladaraq koalisiya qoşunlarının irəlilədiyi ərazilərdə 
48       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
süni daşqınlar yarada bilmək təhlükəsi olmuşdur. 2001-ci il sentyabr 
ayının 11-də baş vermiş terror aktından sonra ABŞ Müdafiə Nazirliyi 
ölkənin içməli su şəbəkəsinin zəhərlənməsini daxili təhlükəsizlik 
üçün əsas təhdidlərdən biri kimi dəyərləndirmişdir. Həmin il təsis 
edilmiş Daxili Təhlükəsizlik Nazirliyinin aparıcı funksiyalarından 
biri su ehtiyatlarının, su ilə əlaqəli infrastrukturun terror aktlarından 
qorunmasıdır. 
Son dövrlər ərəb dövlətlərində cərəyan edən sosial-siyasi proseslərdə 
«qlobal korporativ maraqlar», «milli su ehtiyatları» və «əlvan 
inqilablar» (dövlət çevrilişi) arasında bağlılıq da özünü getdikcə aydın 
şəkildə göstərməkdədir. Liviyada «ərəb inqilabının» başvermə səbəbləri 
içərisində ABŞ-nin və transmilli şirkətlərin bu ölkənin nəhəng yeraltı 
su ehtiyatlarına və başa çatdırılmaqda olan «Böyük süni çay» su 
kəməri şəbəkəsinə yiyələnmək planlarının da dayanması bu gün şübhə 
doğurmur. Beləliklə, «Liviya inqilabı» eyni zamanda, XXI əsrin ilk və 
hələlik ən ağır hidromüharibəsidir.  
«Böyük süni çay» su kəməri şəbəkəsinin tikintisi və anbarları
Liviyanın cənubundakı Kufra, Sirt, Morzuk və Həmada yeraltı su 
yataqları ilkin hesablamalara görə, təqribən 35 min km³ ehtiyata malikdir. 
Nəzəri baxımdan, bu ehtiyatlar sahəsi Almaniyanın ərazisi ölçüsündə, 
dərinliyi isə 100 metr olan nəhəng yeraltı göl kimi təsəvvür edilir. Əgər 
Liviya Respublikasının mövcud neft ehtiyatı 3,5 trilyon ABŞ dolları 
məbləğində dəyərləndirilirsə, içməli suyun xarici ölkələrə ən ucuz qiymətə 
satışından gözlənilən gəlir təqribən 10 trilyon dolları üstələməli idi. Bu isə 
faktiki olaraq, Liviyanın su amili vasitəsilə Şimali Afrika regionuna güclü 
təsir etmək imkanına malik fövqəldövlətə çevrilməsi deməkdir. Hələ ötən 
      49HİDROBÖHRAN, HİDROMÜNAQİŞƏLƏR VƏ HİDROSTRATEGİYA
əsrin 80-ci illərində M.Qəzzafi təkcə öz ölkəsinin deyil, Misir, Sudan, 
Çad kimi dövlətlərin də şirin suya ehtiyaclarını ödəyəcək genişmiqyaslı 
layihənin - ümumi dəyəri 25 milyard ABŞ dolları olan «Böyük süni çay» 
kompleksinin reallaşdırılmasına başlamışdı. Yalnız Liviya dövlətinin 
vəsaiti hesabına maliyyələşdirilən, Şimali Afrikanın susuz regionlarını, 
yaşayış məntəqələrini, kənd təsərrüfatı və sənaye müəssisələrini fasiləsiz 
olaraq su ilə təmin edə biləcək bu layihə Qərbin regiondakı geosiyasi 
maraqlarına sarsıdıcı zərbə vurmuşdur. Belə ki, ABŞ ərəb ölkələrinin 
içməli su ilə təminatına dair fərqli plan tətbiq etmək niyyətində idi: 
Dövlət Departamentinin dəstəyi ilə Ümumdünya Bankının təklif etdiyi 
alternatiiv layihə zəngin yeraltı su yataqlarının istismarını deyil, Aralıq 
dənizi sularının sənaye üsulu ilə duzdan təmizlənməsini, Şimali Afrika 
ölkələrinə bir m³ suyun 4 dollara satışını nəzərdə tuturdu. Mütəxəssislərin 
hesablamalarına əsasən, bu layihənin reallaşacağı təqdirdə su kəmərləri 
şəbəkəsinin, sutəmizləyici və sutoplayıcı qurğuların tikintisinə qoyulan 
hər bir ABŞ dolları son nəticədə transmilli şirkətlərə 34 dollaradək gəlir 
gətirə biləcəkdi. Liviya isə həmin həcmdə suyu ərəb dövlətlərinə cəmi 
30 sentə təklif edirdi. Bu baxımdan, vaxtilə YUNESKO-nun «dünyanın 
ən genişmiqyaslı irriqasiya layihəsi» adlandırdığı və tikintisi 28 il davam 
etmiş kompleksin ilk növbəsinin istifadəsi ilə Liviya «əlvan inqilabının» 
eyni vaxta düşməsinin və nəhəng hidrotexniki obyektin hazırda Qərb 
şirkətlərinin nəzarəti altına keçməsinin «adi təsadüf» olması şübhə 
oyadır.
4. Geosiyasətdə su ehtiyatlarının rolu 
Nə su, nə də onun problemləri dövlət sərhədləri, etnik, dini, siyasi 
və xüsusilə, sosial hüdudlar tanıyır. Oklenddəki (ABŞ, Kaliforniya) Sakit 
Okean İnstitutunun prezidenti, ətraf mühitin qorunması və su ehtiyatları 
problemləri üzrə mütəxəssis Piter Qlik regionlarda və ayrı-ayrı dövlətlərdə 
bu ehtiyatların həcmi və silahlı münaqişələrin, o cümlədən ayrı-ayrı 
dövlətlər daxilində sosial aqressiyanın başlanılması ehtimalları arasında 
tərs mütənasibliyin olması qənaətindədir: «Su ehtiyatları nə qədər 
azdırsa, müharibələrin, hətta dövlət içərisində müxtəlif iqtisadi 
mənafelər güdən sosial qruplar arasında qarşıdurmaların risk 
əmsalı da bir o qədər yüksəlir». P.Qlik gələcəkdə su müharibələrinin 
50       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
sinfi mübarizəyə transformasiyası imkanlarını da istisna etmir40. Qeyd 
olunduğu kimi, ötən əsrin ərazi və karbohidrogen mənbələri uğrunda 
münaqişələrinin tədricən hidromüharibələrə keçidi təhlükəli və 
idarəolunmaz həddə çatmaqdadır. Bu gün hər bir dövlətin su ehtiyatları 
onun iqtisadi və ərzaq təhlükəsizliyinin, enerji siyasətinin, bütövlükdə 
milli təhlükəsizlik mənafelərinin təminatçısı olmaqla, ölkədə sosial-
siyasi sabitliyin qorunmasında əsas amillərdən biridir. Sirr deyildir ki, 
XX əsrin ortalarından etibarən Yaxın Şərq, Şimali Afrika, Mərkəzi Asiya 
və Cənub-Şərqi Asiya ölkələrinin təcrübəsi də göstərir ki, yoxsulluq, 
ərzaq çatışmazlığı, qiymətlərin artımı, işsizlik, korrupsiya və mütəşəkkil 
cinayətkarlığın şaxələnməsi kimi bir sıra aktual məsələlərin mənbəyində 
dayanan şirin su çatışmazlığı daxili siyasətə də güclü təsir göstərmək 
imkanına malikdir. 
Sənayenin və aqrar sektorun inkişafı, əhalinin suya olan tələbatının 
sürətlə artması, daxili su mənbələrinin tükənməsi, quraqlıq hallarının 
intensivləşməsi daxili və dövlətlərarası hidromünaqişələr üçün 
yeni zəminlər yaratmaqdadır. Eyni 
zamanda, daxili hidroproblemləri 
aradan qaldırmaq və paralel olaraq, 
qonşu dövlətlərə siyasi-iqtisadi təsir 
imkanlarını artırmaq məqsədilə 
transsərhəd su ehtiyatlarına, ortaq 
şirin su hövzələrinə və yeraltı 
yataqların yerləşdiyi torpaqlara 
yeni ərazi iddialarının konturları 
görünməkdədir. Belə ki, müasir dövrdə 
əsassız ərazi iddialarının bir çoxunun, 
o cümlədən Ermənistan-Azərbaycan, 
Dağlıq Qarabağ münaqişəsinin arxasında da rəsmi Yerevanın şirin su 
ehtiyatlarını nəzarətə götürmək planları gizlənməkdədir. Məsələn, 
Mərkəzi Asiya ölkələri içərisində zəngin şirin su mənbələrinə 
malik Tacikistan Respublikası hazırda bu üstünlükdən digər region 
ölkələrinə, xüsusilə ona ərazi iddiaları irəli sürən Özbəkistana qarşı 
siyasi və iqtisadi təzyiq vasitəsi kimi istifadə etməkdədir. Tacikistanın 
Sərhədyanı Dövlətlərlə Əməkdaşlıq Assosiasiyasının nümayəndəsi 
Andronik Derenikyan rəsmi Düşənbənin hidrostrateji mövqeyini 
və gələcək planlarını belə bir «geosiyasi ironiya» ilə izah etməyə 
40  «Нехватка воды в мире приводит к локальным военным конфликтам»,  http://aquaalians.ru/
Təkcə 2001-ci ildən 2013-cü ilin 
əvvəllərinə kimi Yer üzündə şirin 
su zəminində 41 lokal münaqişə, 
o cümlədən Asiyada - 6, Latın 
Amerikasında – 8, Afrikada – 11, 
Yaxın Şərqdə – 15 qarşıdurma 
əhalinin ən müxtəlif sosial 
təbəqələrini əhatə etmişdir. 
      51HİDROBÖHRAN, HİDROMÜNAQİŞƏLƏR VƏ HİDROSTRATEGİYA
çalışmışdır: «Suyun yaxın dövrlərdə əmtəə xarakteri daşıyacağı 
labüddür. Bu zaman bir dövlət özünün su mənbələrinə qənaətlə 
yanaşacaq, digəri isə qonşusunun ehtiyatlarına iddialar irəli 
sürəcəkdir. Əgər təbiət ölkəmizə bol şirin su mənbələri verərək 
qonşuları bu nemətdən məhrum edib çətin vəziyyətə salıbsa, 
burada Tacikistanın heç bir günahı yoxdur»41. 
Yaxın Şərq. Təhlillərə görə, transsərhəd şirin su mənbələrinə nəzarət 
uğrunda münaqişələrin yaranması baxımından Yaxın Şərq və Mərkəzi 
Asiya ən riskli regionlar hesab olunur. Lakin Tunis, Misir və Liviyada baş 
vermiş «ərəb inqilabları», Suriyada cərəyan edən hadisələr, İran və Qərb 
arasında hərbi-siyasi qarşıdurmalar Yaxın Şərqdə hidromünaqişələrin 
vaxtını təxirə salsa da, vəziyyət gərgin olaraq qalır. Yaxın Şərq regionunda 
İsrail, İordaniya və qismən də Fələstin Muxtariyyəti ötən əsrin 40-cı 
illərindən indiyədək İordan çayının su ehtiyatlarının bölüşdürülməsinə 
dair hələ də ümumi razılığa gələ bilməmişlər. İraq və Suriya Türkiyəni 
Dəclə və Fərat çaylarının su ehtiyatlarının böyük hissəsini mənimsəməkdə, 
İsraili isə İordan çayını inhisara almaqda və qonşu ölkələrdə süni su qıtlığı 
problemi yaratmaqda ittiham edir. 
1990-cı ilin aprelində Suriya və İraq Fərat çayının su ehtiyatlarının 
bölüşdürülməsinə dair imzaladıqları sazişə əsasən, hər biri müvafiq 
olaraq transsərhəd su axımının 42% və 58%-ni əldə etmişdir. Lakin, az 
keçməmiş Suriya sazişin şərtlərini birtərəfli qaydada pozaraq, Fərat 
üzərində Tabka su bəndini inşa etmiş, beləliklə, çayın İraqa aid hissəsində 
suyun həcmi kəskin şəkildə azalmış, ölkəyə daxil olan su axını saniyədə 
920 m³-dən 197 m³-ə enmişdir. Dəməşqin bu hərəkətinə etirazını 
bildirən rəsmi Bağdad hərbi vəziyyət elan edərək, quru qoşunlarının bir 
hissəsini Suriya-İraq sərhədinə cəmləşdirmişdir. Suriya isə öz növbəsində 
İraqın “əzələ nümayişi”nə cavab olaraq, suyun həcmini daha da azaltmış 
və yalnız bölgədə kənd təsərrüfatı işləri başa çatdırıldıqdan sonra bərpa 
etmişdir. 
2011-ci ildən Suriyaya nüfuz etdirilən «ərəb baharı» da ölkənin onsuz 
da məhdud su ehtiyatlarına və şəbəkəsinə sarsıdıcı zərbə vurmuşdur. Piter 
Qlik Bəşər Əsəd rejiminə qarşı mübarizənin şiddətlənməsini maraqlı 
bir «təsadüflə» - 2011-ci ildə Suriyanı çənginə almış quraqlığın ölkədə 
yaratdığı sosial gərginliklə əlaqələndirir: «İsrail və Suriya arasında 
41 http://www.nr2.ru/moskow/184821.html
52       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olan münaqişənin nəticələri sosial gərginliyi xeyli artırmışdır. Su 
və onun ehtiyatları bu ölkələrin münasibətlərinə təsir göstərmişdir. 
Vətəndaş müharibəsi başa çatdıqdan sonra ölkə susuzluq problemi 
ilə qarşılaşacaqdır»42. Hələlik isə BMT-nin Uşaq Fondu - UNICEF 
həyəcanla bildirir ki, münaqişə üzündən Suriyanın şirin su ehtiyatları 
təqribən 30% azalmışdır. Eyni zamanda, içməli suyu zərərli maddələrdən 
və yoluxucu xəstəlik daşıyıcılarından təmizləyən preparatların 
istehsalı tamamilə dayandırıldığı üçün epidemioloji risk ehtimalı 
sürətlə artmaqdadır. «Dörd milyondan çox suriyalı (onların yarısı 
uşaqlardır) su çatışmazlığından əziyyət çəkir. Döyüş əməliyyatları 
rayonlarında yaşayan əhali gün ərzində 25 litr, bəzən isə cəmi 10 litr 
su əldə edə bilir »43.
Proqnozlara əsasən, əgər Yaxın Şərqdə demoqrafik artım, kənd 
təsərrüfatı sahələrinin genişləndirilməsi və sənayenin inkişafı sürətlə 
davam edərsə, 20-30 ildən sonra İsrail və İordaniyanın bütün şirin su 
ehtiyatları yalnız və yalnız əhalinin 
içməli suya olan minimum tələbatının 
ödənilməsinə kifayət edəcəkdir44. 
İsrail Dövlətinin prezidenti Şimon 
Peres «Yeni Yaxın Şərq» kitabında 
regionda kəskin su böhranının 
yaranması haqqında bunları yazır: 
«Burada suya ehtiyac dörd əsas səbəbdən qaynaqlanır. Həmin 
səbəblər isə bunlardır - ətraf mühitdə baş verən təbii proseslər, 
əhalinin sürətli artımı, su ehtiyatlarından səmərəsiz istifadə 
olunması və ciddi düzəlişlərə ehtiyacı olan siyasət. Biz unikal bir 
vəziyyətin girovlarına çevrilmişik. Belə ki, regionda yoxsulluğun 
səviyyəsi yüksələn kimi, dərhal əhalinin sayı artmağa başlayır 
və nəticədə suyun miqdarı (adambaşına düşən pay) azalır. Bu isə 
öz növbəsində, yoxsulluğun daha da artmasının və əhalinin 
daha sürətlə çoxalmasının yeni mərhələsini yaradır». Ş.Peres 
hidromünaqişələrin yaranmasına dair bədbin proqnozlarını da diqqətə 
çatdırır: «İsraildə sudan istifadəyə dair yürüdülən milli siyasət 
42  «Нехватка воды в мире приводит к локальным военным конфликтам», http://aquaalians.ru/
43  Сирии грозит нехватка питьевой воды, бьют тревогу в ООН http://www.newsru.com/
world/08feb2013/water.html
44  Н.Глебова. «Война из-за воды», http://www.apn.ru/publications/article17290.htm
Vaxtilə İordaniyanın mərhum 
kralı Hüseyn demişdir: 
«İordaniyanı müharibəyə sövq 
edə biləcək yeganə səbəb onun 
suya olan ehtiyacıdır». 
      53HİDROBÖHRAN, HİDROMÜNAQİŞƏLƏR VƏ HİDROSTRATEGİYA
qonşu dövlətlərin maraqlarını və gələcək nəsillərin tələbatını 
nəzərə almadan hazırlanmışdır… Əgər İsrail Dövləti Suriya, Livan 
və İordaniya ilə sülh müqaviləsi bağlamasa, İordan və Yarmuk 
çaylarının hövzələri yenidən müharibə ocağına çevriləcəkdir»45. 
Hazırda İsrail Dövləti və Fələstin Muxtariyyəti hər iki tərəf üçün ortaq 
olan su mənbələrindən istifadə edirlər. Onlardan biri İordan çayının 
Qərb sahilində yaşayan fələstinlilərin suya ehtiyacını ödəyən yeraltı 
su yatağıdır. Birtərəfli bölgüyə əsasən, yataqdan çıxarılan suyun 80%-
i İsrailin, 20%-i isə Fələstinin payına düşür. Yerüstü su mənbəyi isə 
İordan çayı, onun qolları, Yarmuk çayı və Kineret gölüdür. Fələstin bu 
su ehtiyatlarından istifadə hüququndan demək olar ki, məhrumdur. 
Təsadüfi deyildir ki, su çatışmazlığı problemi İsrail və Fələstin arasında 
müxtəlif səviyyəli danışıqların əsas müzakirə mövzularından biridir. 
Fələstin 1967-ci ildə İsrail tərəfindən işğal olunmuş ərazilərdəki su 
mənbələrinin geri qaytarılmasına dair tələblər irəli sürsə də, rəsmi Tel-
Əviv bu məsələnin ümumi təkliflər paketinə daxil edilməsinə uzun 
müddət etirazını bildirmişdir. Yalnız 1993-cü ildə Osloda keçirilmiş 
Fələstin-İsrail danışıqlarında Tel-Əviv bir qədər «yumşalaraq», 
sənədlərdə «Fələstinin su hüququ» ifadəsinin işlədilməsinə razılıq 
vermişdir. Bu baxımdan, həmin il sentyabr ayının 13-də münaqişə 
iştirakçıları arasında imzalanmış Vaşinqton Bəyannaməsini Fələstində 
su probleminin aradan qaldırılmasına dair danışıqların başlanğıcı hesab 
etmək olar. Lakin, bu sahədə də real nəticələr hələ əldə edilməmişdir. 
Moskvadakı Yaxın Şərq İnstitutunun «Yaxın Şərq və Şimali Afrikadakı 
geosiyasi şəraitdə dəyişmələr haqqında» hesabatında (7-13 may 2012-ci 
il) da qeyd edilir ki, hələlik regionun ən sabit dövləti sayılan İordaniya 
ətrafında vəziyyətin mürəkkəbləşməsində, onun hərbi münaqişələrə cəlb 
edilməsində digər dövlətlərin ortaq su mənbələrini yenidən bölüşdürməsi 
səyləri, İordan və Yarmuk çaylarına nəzarət uğrunda İsrail-Suriya 
qarşıdurması əsas rol oynayacaqdır46. Lakin, Qərbin hərbi-siyasi dəstəyi 
ilə Suriyada Bəşər Əsəd rejiminə qarşı aparılan «əlvan inqilab» həmin 
qarşıdurmaların nəinki vaxtını təxirə salmış, hətta regionda hidrosiyasi 
üstünlüyə malik olan İsrailin mövqelərini daha da möhkəmləndirmişdir. 
Qeyd edək ki, İsrail Dövləti, Fələstin Muxtariyyəti və İordaniya Krallığının, 
45 Ш.Перес. «Новый Ближний Восток», Издательство «Прогресс», Москва, 1994
46  http://www.iimes.ru/rus/stat/2012/14-05-12c.htm
54       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
qismən də Suriyanın şirin su ilə təchizatı transsərhəd İordan çayının 
ehtiyatlarından asılıdır. Hesablamalara əsasən, hazırda çay sularının 
ümumi həcminin 98%-i Suriya, İsrail və İordaniya tərəfindən istifadə 
edilməkdədir. 2010-cu ildə baş vermiş quraqlıq nəticəsində İordanda 
su çatışmazlığı kritik həddə - 250 milyon m³-ə çatmışdır. 2011-ci ildən 
etibarən isə çayın cənub hissəsi qurumağa başlamışdır. Proqnozlara görə, 
gələcəkdə su ehtiyatının kəskin şəkildə azalması onun satış qiymətinin 
təqribən 40% artmasına, yeni hidromünaqişələrin yaranmasına səbəb 
olacaqdır. 
Münaqişə doğuran İordan çayı
Ümumi uzunluğu 252 kilometrə çatan İordan çayı və onun qolları 
regionda «su müharibələrinin» əsas predmetidir. Tarixə «Altıgünlük 
müharibə» adı ilə düşən Ərəb-İsrail müharibəsinin (1967-ci il) əsas 
bəhanəsi də rəsmi Dəməşq, Əmman və Tel-Əvivin İordan çayının 
ehtiyatlarının bölüşdürülməsində razılıq əldə edə bilməməsi olmuşdur. 
Belə ki, İsrail ölkənin cənubundakı Naqev səhrasını məskunlaşdırmaq 
məqsədilə 1955-ci ildə İordan çayından istiqamətlənən Ümumisrail 
Su Kəmərinin tikintisinə başlamışdır. Suriya və İordaniya Tel-Əvivin 
razılaşdırılmamış hərəkətinə cavab olaraq, Yarmuk və Bənyas çaylarının 
istiqamətini dəyişmək, İordan çayının su ehtiyatlarına itirilmiş nəzarəti 
bərpa etmək üçün 1964-cü ildə yeni bəndin inşasına qərar vermişlər. 
Beləliklə, şirin su problemi İsrail və ərəb dövlətlərinin hərbi koalisiyası 
(Misir, İordaniya, Suriya, İraq və Əlcəzair) arasında hərbi münaqişənin 
      55HİDROBÖHRAN, HİDROMÜNAQİŞƏLƏR VƏ HİDROSTRATEGİYA
başlanmasında detonator rolunu oynamışdır. 1967-ci il iyun ayının 
5-dən 10-dək davam etmiş hərbi əməliyyatlar nəticəsində İsrail mühüm, 
hərbi-strateji baxımdan əlverişli olan Colan yüksəkliklərini ələ keçirmiş, 
bölgənin əsas su ehtiyatlarına nəzarəti tamamilə öz əlinə almışdır. 
Yeri gəlmişkən, İsrailin yürütdüyü hidrostrategiyada su 
çatışmazlığı ilə üzləşən dövlətlər üçün önəmli xüsusiyyətlər vardır. 
Məsələn, bu gün İsrail Dövlətinin şirin suya tələbatı ildə 1750-2000 
milyon m³-ə bərabərdir. Bu həcmin 70-75%-dən kənd təsərrüfatında, 
20-25%-dən məişətdə, qalan 5-6%-dən isə sənayedə istifadə 
edilir47. Ölkədə çirkab və sənaye suları texniki qurğular vasitəsilə 
təmizləndikdən sonra kənd təsərrüfatı sahələrinin suvarılmasına 
yönəldilir. Hazırda şirin suya qənaət və rasional istifadə baxımından 
lider dövlət olan İsraildə əkin sahəri üçün ildə 250 milyon m³ çirkab 
təmizlənir. Qonşu İordaniyada isə bu rəqəm hələlik 60 milyon m³-dir. 
Kənd təsərrüfatında, yaşıllaşdırmada müasir texnologiyalar, əsasən, 
damcılı suvarma metodu tətbiq edilir. İordan çayının suları isə yalnız 
qida sənayesi və məişətdə istifadə üçün nəzərdə tutulmuşdur. 2012-
ci ilin məlumatına əsasən, hazırda İsrail Dövlətinin əhalisi 7 milyon 
800 min nəfərdən ibarətdir. Onun təqribən 10%-i, yəni cəmi 800 
min nəfər kənd təsərrüfatı işlərinə cəlb olunmuşdur. Hesablamalara 
görə, burada aqrar sektor işçilərinin hər biri 100 həmvətənini kənd 
təsərrüfatı məhsulları ilə təmin etməyə qadirdir. Bu isə dünyada 
ən yüksək məhsuldarlıq göstəricisi sayılır. Müqayisə üçün: ABŞ-
da bu rəqəm 1:79; Rusiyada 1:14,7; Çində isə 1:3,6-ya bərabərdir. 
Xatırladaq ki, SSRİ dönəmində kənd təsərrüfatı sahələrində suvarma 
sistemlərinin səmərəsinin artırılması dövlət planına daxil olunsa 
da, gözlənilən nəticə əldə edilmirdi. Ərazisinin 20%-i əkin üçün 
nisbətən yararlı olan İsrail mütərəqqi kənd təsərrüfatı və suvarma 
texnologiyalarının tətbiqi sayəsində aparıcı dövlətlərdəndir. Məsələn, 
burada açıq sahələrdə hər hektardan 60-80 ton, istixanalarda isə 
500 ton pomidor yığılır. Seleksiya yolu ilə yaradılmış yeni tərəvəz 
sortlarının, o cümlədən «Dezert svit» kimi pomidor sortunun 
yetişdirilməsində isə şirin sudan istifadə edilmir və tərəvəz sahələri 
yalnız dəniz suyu ilə suvarılır48. Sənaye obyektlərində bir qayda olaraq, 
duzdan təmizlənmiş dəniz suyundan istifadə edilir və sonra yenidən 
filtrasiya olunaraq istehsal prosesinə qaytarılır. Xatırladaq ki, davamlı 
47  http://www.mignews.com/news/economics/world/100510_12
48 http://ava.md/021-ekonomika-i-biznes/04374-selskoe-hozyaistvo-izrailya--rukotvornoe-
chudo.html  
56       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olaraq su çatışmazlığı ilə üzləşən dövlətlərin bir hissəsi, o cümlədən 
bəzi Yaxın Şərq ölkələri tələbatın bir hissəsini duzdan təmizlənmiş 
dəniz suyu vasitəsilə ödəyirlər. Hər gün Yer üzündə təqribən 15,6 
milyon m3 dəniz suyu təmizlənir. Həmin həcmin 24,4%-i Səudiyyə 
Ərəbistanının, 10,6%-i Birləşmiş Ərəb Əmirliklərinin, 9,1%-i 
Küveytin, 15,2%-i ABŞ-nin, 4,1%-i isə Yaponiyanın payına düşür49. 
Suyun saflaşdırılması üzrə ən mükəmməl texnologiyaya malik olan 
İsrail Dövlətində 22 bölgəni əhatə edən 33 qurğu il ərzində 4 milyon 
m3 dəniz suyunu şirinləşdirir50.
Hindistan və Pakistan. Hazırda bu dövlətlər arasında transsərhəd 
su ehtiyatlarına nəzarət uğrunda mübahisələr səngimir. Rəsmi İslamabad 
Hindistanı növbəti «su terrorizmi»ndə - Hind çayı üzərində tikilən 
Nimu-Bazqo Su Elektrik Stansiyasının istifadəyə verilməsi ilə Pakistanın 
əkin sahələrini məqsədli şəkildə susuz qoymaqda və onun iqtisadiyyatını 
zəiflətməkdə ittiham edir. Hazırda Dehli Pakistanın etirazlarına və 
beynəlxalq təşkilatların müraciətlərinə məhəl qoymadan Çinab çayından 
su payını artırmaq məqsədilə bu axarın üzərində tutumu 1,9 milyon m3 
olan Baqlixar su bəndi tikməyi planlaşdırır51. Təhlilçilərin qənaətinə görə, 
bu qarşıdurma Kəşmir probleminin sülh yolu ilə həllinə ciddi maneə 
olacaqdır. Pakistan parlamentinin Kəşmir məsələləri üzrə komitəsinin 
sədri Mövlana Fazlur Rəhman isə rəsmi Dehlinin «işğal olunmuş 
Kəşmir ərazilərində bəndlər tikməklə Hind çayına dair Pakistan-
Hindistan müqaviləsinin şərtlərini pozduğunu və bununla da 
münaqişə vəziyyəti yaratdığını» bildirmişdir. Pəncab əyaləti Ticarət-
Sənaye Palatasının rəhbəri Mian Anis Şeyx də Hindistanın hərəkətlərini 
«dövlət səviyyəsində dəstəklənən su terrorizmi», «milli təhlükəsizliyə 
təhdid» kimi qiymətləndirmişdir. Xatırladaq ki, 1960-cı ildə Beynəlxalq 
Yenidənqurma və İnkişaf Bankının vasitəçiliyi ilə Karaçi şəhərində 
Hindistan Respublikası və Pakistan İslam Respublikası arasında Hind, 
Celam, Çinab, Ravi, Satlec və Bias çaylarının su ehtiyatlarından istifadəyə 
dair müqavilə imzalanmışdır. Müqavilə təqribən 50 il ərzində həmin 
transsərhəd su axarlarından, xüsusilə Hind çayından istifadə normalarını 
müəyyənləşdirməklə yanaşı, onların üzərində hidrotexniki qurğuların 
tikintisi məsələlərini də tənzimləməyə imkan vermişdir. Maraqlıdır ki, 
həmin sənədə əsasən, Hind çayı mənbələrinin bütövlükdə Hindistanın 
nəzarəti altına keçməsi Pakistan üçün əlverişsiz olsa da, hətta hərbi 
49 Worldwide Desalination Research and Technology Survey, 1994
50 U.S. Army Corps of Engineers, “Water in the Sand: A Survey of Middle East WaterIssues”, 1991
51  И.В. Жмуйда, М.Ю. Морозова. «Водные войны в Пакистане», http://www.iimes.ru/rus/
stat/2007/29-11-07.htm
      57HİDROBÖHRAN, HİDROMÜNAQİŞƏLƏR VƏ HİDROSTRATEGİYA
münaqişələr dövründə belə, nə Dehli, nə də İslamabad onun şərtlərini 
pozmuşlar52. Lakin hazırda vəziyyət tamamilə dəyişmişdir. Həm 
Pakistanın, həm də Hindistanın şirin suya ehtiyacı 3-3,5 dəfə artmışdır. 
Pakistan əmindir ki, «Nimu-Bazqo» SES-in istismara buraxılması 
Hindistana su ehtiyatları vasitəsilə İslamabada təzyiq imkanlarını 
artırmaqla Hind çayının su ehtiyatlarının kəskin şəkildə azalmasına, 
ölkədə quraqlığın baş verməsinə, şirin su qıtlığının yaranmasına, ölkə 
iqtisadiyyatının 25%-ni təşkil edən aqrar sektorun böhran vəziyyətinə 
salınmasına, milyonlarla insanın aclıq və səfalət içərisində yaşamasına 
səbəb olacaqdır. «Times of India» qəzeti Hindistandakı Energetika və 
Ətraf Mühitin Mühafizəsi Problemləri İnstitutuna (TERİ) istinadən 
bildirmişdir ki, yaxın on ildə su çatışmazlığı ölkədə fəlakət həddinə 
çatacaqdır. Hazırda su ehtiyatlarının 95%-i kənd təsərrüfatının 
ehtiyaclarına yönəldilsə də, onun 60%-i israfçılıqla sərf olunur. Əgər 
suya qənaət etmək və ondan səmərəli istifadəyə dair radikal tədbirlər 
görülməzsə, Hindistannın Şimal əraziləri təsərrüfatsızlıq üzündən 
2050-ci ilədək qrunt sularından tamamilə məhrum olacaqdır53. Rəsmi 
Dehli isə Pakistanın bu fikirlərini «ucuz təbliğat», «su oğurluğunu ört-
basdır etmək üçün məntiqsiz uydurmalar» adlandırmışdır. Ekspertlərin 
qənaətinə görə, Pakistanın narahatlığı ciddi əsaslara söykənir və bir 
müddətdən sonra ağır nəticələrini göstərəcəkdir: «Hindistan inşa 
etdiyi bəndləri məhz məhsul yığımı ərəfəsində su ilə doldurmaq 
niyyətindədir. Belə olan təqdirdə, Pakistanın təqribən bir aylıq su 
ehtiyatı mənimsəniləcəkdir. Bu isə bütün əkin sahələrinin məhv 
olması deməkdir»54. 
Hindistan, Banqladeş və Çin. Qonşu dövlətlərin hidroproblemlərini 
nəzərə almadan müstəqil su siyasəti yürüdən Çin Xalq Respublikası 
uzunluğu 2900 kilometrə çatan Brahmaputra çayı üzərində indiyədək 10 
bənd tikib istifadəyə vermişdir. Bundan başqa, daha 18 bəndin də inşasını 
sürətləndirmişdir. Həmin hidroqurğular da istismara buraxıldıqdan 
sonra Hindistanın Şimal-Şərq hissəsində və Banqladeşdə şirin su 
çatışmazlığı fəlakət həddinə çatacaqdır. Bu ölkələrin etirazlarına məhəl 
qoymayan Çin hökuməti hidroloji planlarına əlavə olaraq, mənbələrini 
Tibet dağlarından götürən 8-10 çayın da su axarlarını bəndlər vasitəsilə 
kəsmək, su ehtiyatlarını mənimsəmək niyyətindədir. Çin bu hərəkətlərini 
ölkənin Mərkəzi və Şərq regionlarında yerləşən susuz ərazilərində geniş 
52  Ali, Saleem H. «Water Politics in South Asia: Technocratic Cooperation in the Indus basin 
and beyond». Journal of International Affairs, Spring, 2008
53  http://www.agronews.ru/news/detail/15169/
54  «New York Time», 20. 07. 2010, http://www.centrasia.ru/newsA.php?st=1279876080
58       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
suvarma şəbəkəsi yaratmaq planları ilə izah edir. Proqnozlara görə, 2030-
cu ilədək bu ərazilərdə su çatışmazlığı 25%-ə çatacaqdır. Hindistanın 
Mubai (keçmiş «Bombey») şəhərində yerləşən Strateji Proqnozlaşdırma 
Qrupunun rəhbəri Sandip Vaslikar «India Today» nəşrinə verdiyi 
müsahibədə bildirmişdir ki, «Hazırda Çinin 6000 gölü tamamilə 
qurumuş, Sarı çayın (Xuanxe) mənbəyində suyun səviyyəsi 30% 
azalmışdır»55.
Rusiya və MDB dövlətləri. SSRİ-nin süqutu, müttəfiq 
respublikaların dövlət müstəqilliyi əldə etməsi postsovet məkanına 
«çoxvektorlu xarici siyasət» anlayışı gətirsə də, müxtəlif istiqamətlərə 
yönəldilmiş həmin şaxələr arasında Rusiya səmtinin prioritetliyi uzun 
müddət şübhə doğurmamış və dayanıqlığını saxlamışdır. Bunu «tarixi 
ənənələrə sədaqət» kimi təqdim edən Rusiya az sonra MDB-yə üzv 
dövlətlərin Qərbə doğru istiqamətlənməsinə, xüsusilə əzəli rəqibi olan 
ABŞ ilə yaxınlaşmasına, «tarixi ənənələri pozan keçmiş müttəfiqlərinin» 
Moskvanın başı üzərindən beynəlxalq iqtisadi layihələrdə iştirakına, 
eləcə də Şimali Atlantika Alyansı ilə hərbi-siyasi əməkdaşlığına açıq 
qısqanclıq hissi ilə yanaşaraq, onları «korporativ maraqları regional 
mənafelərdən üstün tutmaqda», «karusel siyasəti» yürütməkdə 
təqsirləndirməyə başlamışdır. Bir tərəfdən, fövqəlgüclərin postsovet 
məkanında fəallaşması, regionda qütbləşmə meyillərinin və geosiyasi 
mənafelərin toqquşması, digər tərəfdən həmin dövlətlər arasında 
münasibətlərin yeni, bəzən isə kəskin xarakter alması, bu ölkələrdə 
ciddi sosial-siyasi, iqtisadi problemlərin baş qaldırması rəsmi Moskvanı 
revanş götürməyə, «pozulmuş hüquqlarının» bərpası üçün radikal 
addımlar atmağa sövq etmişdir. Belə ki, keçmiş ittifaq dövlətlərinin 
mərkəzdənqaçma prosesi sürət götürdükcə, nostalji hisslər keçirən 
Rusiya vaxtilə SSRİ-nin müttəfiq respublikalara yönəlik «qarşılıqlı 
asılılıq» prinsipini reanimasiya edərək, onu xarici siyasət strategiyasının 
əsas amillərindən birinə çevirməyə başlamışdır. Bu baxımdan, MDB-nin 
üzvü olan dövlətlər arasında da su mübahisələrinin tənzimlənməsi, daha 
dəqiq desək, həmin qarşıdurmaların idarə olunması bu gün Rusiyanın 
yürütdüyü hidrostrategiyanın aparıcı istiqamətlərindəndir. 
Hazırda bir sıra MDB dövlətləri arasında hidroenergetika 
qurğularına, transsərhəd su ehtiyatlarına nəzarət uğrunda yaranmış 
qarşıdurmaların hərbi münaqişələrə transformasiya ehtimalı Rusiya 
Federasiyasına geosiyasi maraqlarının ödənilməsi üçün əlverişli 
55  Хэнк Пелисье. «Водяные войны — девять испытывающих жажду регионов, в которых 
вскоре возможно начало конфликтов», 'Transhumanity', США, noforum.ru
      59HİDROBÖHRAN, HİDROMÜNAQİŞƏLƏR VƏ HİDROSTRATEGİYA
imkanlar açmışdır. Bu tipli imkanlardan bəhrələnən rəsmi Moskva 
sabiq SSRİ məkanına daxil olan dövlətləri özünün siyasi-iqtisadi 
maraqları çərçivəsində saxlamaq üçün yeni prioritet istiqamətlər 
müəyyənləşdirərək, «Avrasiya İttifaqı», «vahid gömrük sistemi», 
«vahid valyuta», «sərhədlərin birgə qorunması», «kollektiv 
təhlükəsizlik» kimi təşəbbüslərdən sonra transsərhəd su ehtiyatlarını 
və energetika sistemini nəzarətə götürmək məqsədilə aktiv fəaliyyətə 
keçmişdir.
Dövlət müstəqilliyi həm də onun iqtisadi müstəqilliyindən 
asılıdır. Rusiya siyasətçilərinin qənaətinə görə, bu gün Moskvanın 
qarşısında duran hidrostrateji vəzifələrdən biri su çatışmazlığı amili 
vasitəsilə həmsərhəd dövlətləri Rusiya Federasiyasının təsir dairəsində 
saxlamaqdır. Məsələn, «Bu məqsədlə, 
şirin su ehtiyatlarının idarə olunması 
üzrə yeni əməkdaşlıq formaları, 
inteqrasiya sistemi yaradılmalı, 
«su birliyinə» üzv ölkələrin hər 
birinin daxili tələbatı ilə yanaşı, 
kollektiv maraqlar da nəzərə alınmalı, 
sudan istifadəyə dair regional və 
milli konsepsiyalar uzlaşdırılmalı, 
transsərhəd su axarlarına dair 
milli maraqlar vahid mənafenin 
təminatına yönəldilməlidir»56. 
Xatırladaq ki, Rusiya Federasiyasının 
təşəbbüsü ilə 1992-ci ildə yaradılmış Müstəqil Dövlətlər Birliyinin 
Elektroenergetika Şurasının əsas vəzifələri sırasına MDB dövlətlərinin 
energetika sistemlərinin vahid şəbəkə daxilində birləşdirilməsi, 
qiymətlərin sinxronlaşdırılması, MDB məkanında vahid elektrik enerjisi 
bazarının yaradılması da daxildir. Onun mexanizmlərinin su satışmazlığı 
problemi ilə üzləşən dövlətlərə münasibətdə tətbiqi isə «könüllü 
inteqrasiya prosesi»nin sürətlənməsinə zəmin yaradacaqdır. Moskvanın 
məqsədi rus şirkətlərinin iqtisadi müdaxiləsinə şərait yaratmaq, onları 
əməkdaşlığa vadar etmək, su ehtiyatları və hidroenergetika sistemi 
56 С.Чернявский. «Россия и современная гидрополитика». http://www.vestnik.mgimo.ru/
fileserver/17/02_Chernyavskiy.pdf).
Hazırda MDB dövlətlərinin 
bir hissəsinin – Ukrayna, 
Moldova, Azərbaycan, 
Türkmənistan, Qazaxıstan və 
Özbəkistan iqtisadiyyatının 
və sosial şəraitinin ən həssas 
bəndi onların malik olduqları 
məhdud su ehtiyatlarının əsasən 
transsərhəd su axarları hesabına 
formalaşmasıdır. 
60       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
üzərində nəzarəti ələ keçirməkdir. Rusiya Federasiyasının 2020-ci 
ilədək Milli Təhlükəsizlik Strategiyasında bildirilir: «Rusiya iqtisadi 
inteqrasiyanın mərkəzi, iri hidroenergetika qurğularının tikintisi və 
istismarı, infrastrukturun yaradılması və s. üzrə birgə layihələrin, ilk 
növbədə regional əhəmiyyətli layihələrin reallaşdırılmasına vasitə 
olaraq, Avrasiya iqtisadi birliyinin möhkəmləndirilməsinə yardım 
edəcəkdir» (maddə 14). 
Sənədin 47-ci maddəsində isə aydın şəkildə göstərilir: «…dünya 
və regional maliyyə bank sistemlərində yaranmış böhran, geniş 
tələbat duyulan xammal, energetika, su və ərzaq ehtiyatları uğrunda 
rəqabətin güclənməsi…Rusiyanın milli təhlükəsizliyinə təhdid 
ola bilər»57. Eyni fikrə Rusiya Federasiyası Xarici İşlər Nazirliyinin 
Beynəlxalq Tədqiqatlar İnstitutunun hazırladığı ekspert-analitik 
hesabatda da rast gəlirik. Sənəddə bildirilir ki, bu gün şirin su amili 
milli təhlükəsizliyin təminatında əsas şərtlərdəndir. Yəni, «lokal və 
regional münaqişələr zamanı qarşı tərəfi su təminatından məhrum 
etmək sınanmış təsir vasitələrindən biridir. Qlobal xarakter alan 
su təhlükəsizliyi məsələlərinin Rusiyaya da ciddi aidiyyatı vardır 
və yaranmış problemlər ölkənin su siyasətində ciddi düzəlişlər 
etməyi tələb edir. Belə ki, Rusiya Federasiyasının Su Strategiyası 
bir daha işlənməli, sənədin yeni redaksiyasında geosiyasətin daxili 
və xarici aspektləri bir-biri ilə üzvi şəkildə əlaqələndirilməlidir». 
Ekspertlər həmsərhəd dövlətlərlə münasibətdə yeni hidrosiyasətin 
tətbiqini, su təsərrüfatının idarə olunmasına dair vahid inteqrasiya 
sisteminin yaradılması zərurətini də tövsiyə edirlər. Hesabatda o da 
vurğulanır ki, «əgər Rusiya hidroehtiyatlar uğrunda qlobal rəqabət 
mübarizəsi şəraitində özünün su ehtiyatlarından düşünülmüş 
və məqsədli şəkildə istifadə olunmasını bacararsa, yaranmış 
vəziyyətdən bəhrələnə və milli maraqlarını ödəyə bilər»58. Yeri 
gəlmişkən, MDB dövlətləri hökumət başçılarının 2012-ci ilin sentyabr 
ayında Yaltada keçirilmiş iclasında vahid elektrik enerjisi bazarının 
formalaşdırılmasına dair saziş gündəmə gəlmiş, lakin, yalnız altı ölkə 
– Rusiya, Ermənistan, Belarus, Qazaxıstan, Tacikistan və Qırğızıstan 
57  «Стратегия национальной безопасности Российской Федерации до 2020 года», http://
www.scrf.gov.ru/documents/99.html)
58 http://www.ng.ru/ideas/2011-06-17/5_water.html
      61HİDROBÖHRAN, HİDROMÜNAQİŞƏLƏR VƏ HİDROSTRATEGİYA
həmin sənədi imzalamışlar59. 
Rusiya Federasiyası özünün hidrosiyasi potensialına görə dünyada 
birinci üçlüyə daxil olan dövlətdir. Planetin ümumi şirin su ehtiyatlarının 
1/5 hissəsi bu ölkənin ərazisindədir. Hesablamalara görə, bu ehtiyatların 
ümumi həcmi təqribən 97 min km³-ə bərabərdir və yalnız çay sularından 
adambaşına düşən illik pay 30 min m³-ə çatır. Rusiya ərazisində 2,5 
milyon böyük və kiçik çay, 2 milyon göl və yüz minlərlə bataqlıq var. 
Təkcə Baykal gölündə (23,6 km³) Rusiyanın şirin su fondunun 80%-i 
cəmləşmişdir. Bu isə dünyanın içməli 
su ehtiyatlarının 20%-i deməkdir. 
Hidrosiyasi perspektivə və qonşu 
dövlətlərə təsiretmə imkanlarına 
gəldikdə isə, Rusiya bu sahədə də 
geniş imkanlara malikdir. Azərbaycan, 
Ukrayna, Latviya və Moldovanın su 
ehtiyatlarının bir hissəsi bu ölkənin 
ərazisində formalaşır. Bundan başqa, rəsmi Moskvanın transsərhəd su 
axarlarının, yeraltı və yerüstü su ehtiyatlarının qorunması və səmərəli 
istismarı sahəsində qəbul etdiyi son qərarlar onun milli su fondunu xarici 
siyasət amillərindən birinə çevirmək niyyətindən xəbər verir. 
Məsələn, bəzi Sibir çaylarının axarının bir hissəsinin Mərkəzi Asiya 
dövlətlərinə istiqamətləndirilməsi ideyasının reallaşdırılması zəngin 
neft, qaz, qızıl və s. yataqlarına malik olan, lakin su çatışmazlığından 
əziyyət çəkən Qazaxıstan, Özbəkistan və Türkmənistanı Rusiyanın milli 
maraqları çərçivəsində saxlamağa, regionda geosiyasi mövqelərini xeyli 
möhkəmləndirməyə imkan verəcəkdir. Eyni zamanda, Mərkəzi Asiyada 
su ehtiyatlarına nəzarət zəminində baş verə biləcək dövlətlərarası 
münaqişələrin nizamlanmasında da Rusiyanın «MDB-nin mirabı», «su 
ombudsmanı» kimi əhəmiyyəti xeyli yüksələcəkdir. Hələ 1868-ci ildə 
rus mühəndisi Y.Demçenko o dövrdə fantastik hesab olunan bir ideya - 
imperiyanın Cənub ərazilərinin suvarılmasını yaxşılaşdırmaq məqsədilə 
Ob-İrtış su axarının bir hissəsinin istiqamətinin Mərkəzi Asiyaya doğru 
yönəldilməsini təklif etmişdi. Bu təklif 1948-ci ildə yenidən gündəmə 
gətirilmiş, onun texniki və iqtisadi baxımdan əsaslandırılması ittifaq 
59  С.Смирнов. «Электроэнергетическая империя СНГ. Создание единого рынка - вопрос 
времени», http://expert.ru/kazakhstan/2007/32/energeticheskiy_rynok_sng)
Qonşu dövlətlərin transsərhəd 
su axarları problemi onların 
Avrasiya İttifaqına cəlb olunması 
üçün Rusiyanın əlində əlavə 
təzyiq vasitəsinə çevrilməkdədir. 
62       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
əhəmiyyətli «Hidroenerjilayihə» Elmi-Tədqiqat İnstitutuna tapşırılmış, 
lakin tərtib olunan sənədlər maliyyə baxımından əlverişsiz sayılmışdır. 
1987-ci ildə hazırlanan növbəti layihə də qəbul edilməmişdir. Bununla 
belə, 2002-ci ildə Moskva şəhərinin sabiq meri Y.Lujkov oxşar təkliflə 
– Şimal çaylarından Cənuba doğru istiqamətlənən, uzunluğu 2550 
kilometrə, eni 16 metrə çatan, saniyədə 1150 m3 su nəql edə bilən kanalın 
çəkilişi barədə Rusiya prezidenti V.Putinə müraciət etmişdir. Bu dəfə 
isə layihə «Rusiyanın Şərq hissəsində ekoloji fəlakət yarada biləcəyi» 
ehtimalı ilə mənfi ictimai rezonans doğurmuşdur. Hesablamalara görə, 
Rusiya həmin kanal vasitəsilə Qazaxıstana, Türkmənistana və Özbəkistana 
ildə 15-20 km³ (hər m³ - 25 sentə) su satmaqla su magistralının çəkilişinə 
sərf olunan maliyyə xərclərini qısa zamanda qaytara biləcəkdir. Lakin, 
layihənin perspektivlərinə baxmayaraq, Moskva onun reallaşdırılmasına 
tələsmir. Rusiya səbrlə Mərkəzi Asiyada şirin su böhranının, dövlətlərarası 
«kətmən müharibələri»nin daha da dərinləşməsini gözləyir. 
  Mərkəzi Asiyadakı su münaqişələrində Rusiyanın bəzən açıq forma 
alan mövqeyinin təhlili göstərir ki, Moskvanın Sibir çaylarının Cənub 
istiqamətinə yönəldilməsi layihəsini iqtisadi və maliyyə baxımından 
ləngitməsinə səbəb daha əlverişli siyasi şəraiti gözləməsidir. Onun 
ilk məqsədi «milli maraqların su ehtiyatlarına mübadiləsi» formulu 
əsasında regionun su ehtiyatlarını, hidroenergetika sistemini faktiki 
olaraq, öz nəzarəti altına götürmək, su amili vasitəsilə Mərkəzi Asiya 
dövlətlərini geosiyasi mənafe məkanında möhkəm saxlamaqdır. 
Təsadüfi deyil ki, kəskin su çatışmazlığı ilə üzləşən Özbəkistan və 
Qazaxıstan prezidentləri Rusiya rəhbərliyi ilə görüşlərində Sibir 
çayları-Mərkəzi Asiya su xətti layihəsini dəfələrlə gündəmə gətirmiş, 
lakin onun iqtisadi və ekoloji tərəflərindən daha çox siyasi məqamları 
əsas müzakirə mövzusu olmuşdur60. O da məlumdur ki, Rusiya 
Federasiyası Təhlükəsizlik Şurasının sədri Nikolay Patruşev ölkənin 
su ehtiyatlarının strateji perspektivlərini, eləcə də «Sibir layihəsini» 
nəzərdə tutaraq, hazırda su çatışmazlığını deyil, şirin su fondundan 
qeyri-rasional istifadəni «dövlətin milli təhlükəsizlik mənafelərinə 
qarşı yönəldilmiş əsas təhdidlərdən biri» adlandırmışdır. Bu fikir 
2009-cu ilin may ayında Rusiya prezidenti V.Putinin fərmanı ilə 
təsdiq olunmuş «2020-ci ilədək olan dövr üçün Milli Təhlükəsizlik 
Strategiyası»nda da geniş əksini tapmışdır. Sənəddə ölkənin yeraltı 
60 С.Жильцов, И.Зонн. «Борьба за воду», http://www.psj.ru/saver_national/detail.
php?ID=13981)
      63HİDROBÖHRAN, HİDROMÜNAQİŞƏLƏR VƏ HİDROSTRATEGİYA
və yerüstü su ehtiyatlarının qorunması dövlət siyasətinin prioritet 
istiqaməti kimi dəyərləndirilmiş, təbii proseslər və antropogen 
təsirlər nəticəsində su obyektlərinin çirkləndirilməsinin, nəzarətsizlik 
və israfçılıq hallarının Rusiyanın su potensialına qarşı yönəldilmiş 
təhlükə olduğu bildirilmişdir. Ölkədə strateji su ehtiyatlarının dövlət 
siyasəti səviyyəsində qorunmasına və səmərəli istifadəsinə, içməli su 
itkisinin iki dəfə azaldılmasına istiqamətləndirilmiş digər konseptual 
sənədə - 2009-cu ildə qüvvəyə minmiş «Rusiya Federasiyasının Su 
Strategiyası»na əsasən, iki mərhələdən ibarət olan hidroloji tədbirlər 
kompleksinin maliyyələşdirilməsinə dövlət büdcəsindən 620 milyard 
rubl məbləğində vəsait ayrılmışdır. 2009-2012-ci illəri əhatə edən ilk 
mərhələdə ölkənin su təsərrüfatı kompleksinin yeniləşdirilməsi və 
dayanıqlı inkişafı, onun idarə olunması sisteminin, normativ-hüquqi 
bazasının təkmilləşdirilməsi, su mənbələrindən səmərəli istifadəyə 
yönəldilmiş innovasiya texnologiyalarının tətbiqi, əhalinin keyfiyyətli su 
ilə təminatının yaxşılaşdırılması, su obyektlərinin ekoloji mühafizəsinin 
təşkili və s. nəzərdə tutulmuşdur. İkinci mərhələdə (2013–2020-ci 
illər) isə digər təşkilati və texnoloji tədbirlərlə yanaşı, su fondunun 
üstün potensialının siyasiləşdirilməsi, onun geosiyasi maraqların 
ödənilməsinə yönəldilməsi, paralel olaraq, milli su ehtiyatlarının xarici 
bazarda rəqabətə davamlılığının artırılması planlaşdırılmışdır. 
Rusiya, Çin və Monqolustan. Təhlillərə əsasən, yaxın dövrlərdə 
Rusiyanın özünün də hidromünaqişələrlə üzləşəcəyi ehtimalı 
getdikcə artmaqdadır. Risk dərəcəsinə görə, rəsmi Moskvanın ilk su 
münaqişələrinin Çin və Monqolustanla baş verəcəyi proqnozlaşdırılır. 
Su ehtiyatlarından istifadə zəminində Moskva və Astana arasında 
yaranmış narazılığa baxmayaraq, Qazaxıstan Respublikasının bu 
qarşıdurmalarda Rusiyanın mövqeyini müdafiə edəcəyi gözlənilir. 
Çin Xalq Respublikasının transsərhəd sularda, xüsusilə İrtış çayında 
birtərəfli qaydada irimiqyaslı hidroloji layihələr həyata keçirməsi rəsmi 
Moskva və Astananı ciddi ekoloji problemlərlə üzləşdirmişdir. Belə ki, 
dünyanın ən uzun su axarlarından olan İrtışın su ehtiyatlarının mühafizəsi 
və müəyyənləşdirilmiş limit əsasında birgə istifadəsi məsələsi Rusiya, Çin 
və Qazaxıstan arasında rəsmi danışıqlarda dəfələrlə gündəmə gəlsə də, bu 
barədə müvafiq saziş imzalansa da, yalnız öz dövlət maraqlarından çıxış 
edən rəsmi Pekin razılaşmanın şərtlərini pozaraq, çayın su ehtiyatlarını 
inhisara almaq niyyətlərini gizlətmir. 
64       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Qeyd edək ki, hövzəsinin ümumi sahəsi 1643 min km² olan İrtış çayı 
mənbəyini Çin ərazisindən (525 km) götürməklə Qazaxıstan (1700 
km) və Rusiya (2010 km) ərazilərindən keçərək Ob çayına tökülür. 
Hazırda bu çay Qazaxıstanda təqribən 4 miyon əhalini içməli su ilə 
təmin edir. Rusiyada isə Omsk vilayətinin şirin suya olan tələbatı bu 
çay vasitəsilə ödənilir. Rusiya Federasiyası Su Ehtiyatları Agentliyinin 
məlumatına görə, Çin hər il İrtış çayından 1-1,5 km³ su götürdüyü halda 
(bu rəqəm Qazaxıstan və Rusiyada müvafiq olaraq, 3,8 km³ və 0,43 km³-ə 
bərabərdir), hazırda istifadə etdiyi suyun həcmini birtərəfli qaydada xeyli 
artırmışdır. Eyni zamanda, Çinin qərbində yerləşən Sinzyan-Uyğur 
Muxtar Rayonunda kənd təsərrüfatını inkişaf etdirmək, neftlə zəngin 
Karamay bölgəsində sosial infrastruktur yaratmaq məqsədilə uzunluğu 
300 kilometrə çatan Qara İrtış-Karamay su kanalının çəkilişini də 
sürətləndirmişdir. Layihəyə əsasən, Çin Xalq Respublikası İrtış çayı 
ehtiyatlarından istifadə kvotasını birtərəfli qaydada artırmaqla ildə 5 
km³ su götürməyi, həmin transsərhəd axarın üzərində yeni su elektrik 
stansiyaları və bəndlər tikməyi, habelə suvarma kanalları istifadəyə 
verməyi nəzərdə tutmuşur. Bundan başqa, Qara İrtış-Karamay 
kanalında suyun həcminin artırılması üçün Qazaxıstan ərazisinə keçən 
transsərhəd İli çayından qol çəkilməsi də planlaşdırılmışdır. Balxaş 
gölünün su ehtiyatının 80%-nin məhz İli çayı hesabına formalaşmasını 
nəzərə alsaq, suyun miqdarının azalması gölün dayazlaşmasına və sürətlə 
duzlaşmasına səbəb olacaq. Qazaxıstan ekoloqları bu qənaətdədirlər ki, 
İrtış çayı ilə bağlı problem həll olunmazsa, yaxın 10-20 il ərzində ölkə 
ekoloji fəlakətlə üzləşəcəkdir. Balxaş gölü Aral dənizinin, Almatı şəhəri 
isə mifik Atlantidanın taleyini yaşayacaq, Buxtaramin və Şulbin Atom 
Elektrik stansiyaları fəaliyyətlərini dayandıracaqlar61. Hesablamalara 
əsasən, Qara İrtış-Karamay kanalının istismara buraxılması Rusiyanın 
Omsk vilayətinin içməli su ilə təminatının kəskin şəkildə pisləşməsi, 
İrtış-Karaqanda kanalında suyun səviyyəsinin 60 santimetr aşağı 
düşməsi, Qazaxıstanın Ust-Kamenoqorsk, Pavlodar, Semipalatinsk 
kimi iri regionlarının quraqlıqla üzləşməsi, Zaysan gölünün tamamilə 
quruması və s. ekoloji, sosial və iqtisadi fəlakətlərlə nəticələnəcəkdir62. 
Rusiya Elmlər Akademiyası Su Problemləri İnstitutunun direktor 
müavini Mixail Bolqovun sözlərinə əsasən, Rusiya və Çin arasında su 
problemləri təkcə İrtış çayı ilə məhdudlaşmır: «Çin il ərzində Arqun 
61  «Китай может превратить Казахстан в пустыню», engrinews.kz/kazakhstan_news    
62  К.Муратшина, «Иртыш в гидрополитике России, Казахстана и Китая» http://russian-
council.ru/inner/?id_4=415#top
      65HİDROBÖHRAN, HİDROMÜNAQİŞƏLƏR VƏ HİDROSTRATEGİYA
çayından bir kubkilometrdən çox su götürür. Nəticədə, Amur çayının 
bu qolu demək olar ki, qurumuş, ekologiyaya ciddi ziyan vurulmuşdur. 
ÇXR zərərli sənaye tullantılarını davamlı olaraq Sunkar çayına 
axıtmaqdadır. Burada da vəziyyət fəlakət həddindədir. Bundan başqa, 
Çinin fəaliyyəti nəticəsində Amur çayının sularının Şimal sahillərini 
yuması sayəsində sərhəd xətti Rusiya Federasiyasının ərazisinin içərisinə 
doğru irəliləmiş, nəticədə Çin əlavə olaraq, 30 kvadratkilometr ərazi 
əldə etmişdir»63. 2012-ci ildə Çin Xalq Respublikası Qara İrtış çayı ilə 
bağlı məsələnin Şanxay Əməkdaşlıq Təşkilatı çərçivəsində müzakirəyə 
çıxarılmasına kəskin etirazını bildirmişdir. Pekinin mövqeyinə görə, 
İrtış çayı Çin ərazisindən Rusiyaya deyil, Qazaxıstan ərazisinə doğru 
axır və mübahisə yalnız ikitərəfli danışıqların predmeti ola bilər. Digər 
tərəfdən, həm Rusiyanın, həm də Qazaxıstanın etirazları hüquqi 
baxımdan səmərəsizdir və deklarativ xarakter daşıyır. Çünki, Çin 
məqsədli şəkildə transsərhəd su axarlarının istifadəsinə və qorunmasına 
dair 1992-ci il və 1997-ci il tarixli konvensiyalara qoşulmamışdır. Bu isə 
Çinin beynəlxalq məhkəmələrə verilməsi ehtimalını minimuma endirir. 
Üstəlik, Qazaxıstanın Ətraf Mühit Nazirliyinin məlumatında bildirilir 
ki, Çin hökuməti Qazaxıstan və Rusiyaya axan çaylar hesabına 2030-cu 
ilədək ölkəsinin Şimal-Qərb hissəsində su ehtiyatlarını 555 milyard m3-
dən 888 milyard m3-ə qaldırmağı planlaşdırmışdır64.
Transsərhəd suların istifadəsində inhisarçılıq nümayiş etdirən ÇXR 
qonşu dövlətlərlə hidromünasibətlərini yenə də geosiyasi maraqlar 
çərçivəsində qurmaqdadır. Statistik məlumatlara əsasən, Çin Xalq 
Respublikası yerüstü mənbələrin, xüsusilə çay suları ehtiyatlarının 
həcminə görə (ildə 2800 km³) Braziliya, Rusiya, Kanada və ABŞ-
dan sonra dünyada beşinci, lakin su mənbələrinin çirkləndirilməsi 
göstəriciləri üzrə birinci yeri tutur. Ölkə ərazisində su mənbələrinin 
qeyri-bərabər paylanması üzündən Çin adambaşına düşən suyun 
həcminə (ildə 2220 m³) görə 109-cu yerlə kifayətlənir. Proqnozlara 
əsasən, 2030-cu ildə həmin göstəricinin 1760 m³-dək azalacağı gözlənilir. 
Çinin kənd təsərrüfatı sahələrinin 64%-i, su ehtiyatlarının isə cəmi 19%-
i ölkənin şimal hissəsində yerləşir. Burada müntəzəm olaraq quraqlıq 
baş verir. Hazırda Çinin məhsuldar torpaqlarının yarısı – təqribən 2,62 
milyon km² ərazi səhralaşmaq üzrədir. Sinxua Agentliyinin məlumatına 
63  «Китай «наступает». Под угрозой Иртыш, Амур и Аргун», http://1sn.ru/59765.html  
64  Central Asia’s Water Conflicts Come into Focus During Nazarbayev-Karimov Summit, 
Eurasia Daily Monitor, http://www.jamestown.org
66       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
əsasən, 2009-cu ilin fevralında baş vermiş quraqlıq nəticəsində Çinin 
əsas kənd təsərrüfatı bazası olan Xenan əyalətində fövqəladə vəziyyət 
elan edilmişdir. 2012-ci ildə Çinin cənubundakı Yunnan əyalətində baş 
vermiş güclü quraqlıq üzündən 3,19 milyon insan kəskin su çatışmazlığı 
ilə üzləşmişdir. Quraqlığın vurduğu zərər 10 milyard yuana (təqribən 1,6 
milyard Azərbaycan manatına) bərabərdir. Ölkədəki 275 çay və 413 su 
anbarı qurumuşdur65.
Ölkədə total su böhranı yaradan səbəblərdən biri yerüstü və 
yeraltı su mənbələrinin sənaye, kənd təsərrüfatı və məişət tullantıları 
ilə çirklənməsi, sutəmizləyici qurğuların olmamasıdır. Belə ki, çirkab 
sularının 80%-i təmizlənmədən şirin su hövzələrinə axıdılır və onların 
həcmi hər il 1,8 milyard ton artmaqdadır. Su ehtiyatlarının çirklənməsi 
nəticəsində onların 70%-i hətta texniki məqsədlər üçün belə, istifadəyə 
yararsız vəziyyətə düşmüşdür. Məsələn, 2005-ci il noyabr ayının 13-də 
və 2006-cı il avqust ayının 20-də transsərhəd Amur çayına bütövlükdə 
100 min tondan çox benzol axıdılmış, 2010-cu il iyul ayının 28-də baş 
vermiş daşqın nəticəsində isə Amurun sağ qolu olan Sunqari çayı 160 
min ton zəhərli kimyəvi maddələrlə çirkləndirilmiş, əhalinin su ilə 
təminatında problemlər yaranmış, hövzənin flora və faunasına ciddi 
ziyan dəymişdir. Bu hadisələr Rusiya Federasiyası və Çin arasında 
diplomatik narazılığın yaranmasına səbəb olmuşdur.
Su ehtiyatları ilə bağlı yaranan problemlərə baxmayaraq, Çin 
Xalq Respublikası da malik olduğu şirin su mənbələrindən geosiyasi 
maraqlarının ödənilməsində istifadə etmək niyyətini gizlətmir. Məsələn, 
şirin su mənbələri ilə zəngin olan Tibet ərazisində öz mövqeyini 
möhkəmləndirən Çinin Himalay dağlarındakı buzlaqlardan qaynaqlanan 
Hind, Qanq, Brahmaputra, Mekonq, Yantzı, Xuanxe, Saluin, Karnali və 
Satlec kimi çayların strateji su ehtiyatlarını nəzarətdə saxlamağa yönəldilən 
səyləri son nəticədə Hindistan, Banqladeş, Butan, Nepal, Myanma, 
Pakistan, Kamboca, Laos, Tailand və Vyetnamın siyasi iradəsinə təsir 
etmək üçün əlavə imkanlar verəcəkdir. Qeyd etmək lazımdır ki, həmin 
çayların hövzələrində Çin də daxil olmaqla dünya əhalisinin təqribən 
47%-i məskunlaşmışdır. 
65  В южной части Китая наблюдается серьезная нехватка питьевой воды http://www.
trtrussian.com/trtworld/ru/newsdetail.aspx?haberkodu=7e49d1e5-3845-4ea0-9bf4-714eceb06a62
      67HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Çin çaylarının bir hissəsinin müasir vəziyyəti
Transsərhəd su axarları ehtiyatlarının razılaşdırılmamış qaydada 
istifadəsi ilə bağlı Rusiyanı narahat edən digər məsələ Monqolustanın da 
nəhayət ki, hidrosiyasətə qol qoyması və «Orxon çayı su kompleksi» 
layihəsini reallaşdırmaq niyyətidir. Layihəyə əsasən, Orxon çayından 
Qobi səhrası istiqamətində çəkiləcək 740 kilometrlik kanal və iki su 
anbarı buradakı yaşayış məntəqələrini sutkada 345 min m³ su ilə təmin 
etməyə imkan verəcəkdir. Orxon çayında suyun səviyyəsinin azalması 
onun töküldüyü Selenqa çayında suyun həcminə mənfi təsir edəcəkdir. 
Baykal gölünə il ərzində daxil olan 60 min km³ suyun yarısının Selenqa 
çayına aid olması gölün dayazlaşması və ekologiyasının pisləşməsi ilə 
nəticələnəcəkdir. Digər tərəfdən, «domino effekti»nə əsasən, «Orxon 
çayının su kompleksi» layihəsi Rusiyanın Şərq regionlarının inkişafına 
dair planlarına, o cümlədən İrkutsk vilayətindəki iki nəhəng alüminium 
zavodlarının işinə təsirsiz ötüşməyəcəkdir. 
Mərkəzi Asiya dövlətləri. Hazırda Mərkəzi Asiya hidromüharibələrin 
baş verməsi baxımından riskli regionlardan biri sayılmaqdadır. 
Burada yerləşən dövlətlər – Qazaxıstan, Özbəkistan, Tacikistan, 
Türkmənistan və Qırğızıstan oxşar sosial şəraitə, lakin fərqli iqtisadi 
imkanlara malik olsalar da, ortaq şirin su ehtiyatları və hidroenergetika 
problemləri bu ölkələri bir-biri ilə üzvi şəkildə bağlayır. Lakin, təbiət 
68       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
bu regionda da su mənbələrini bərabər səviyyədə bölməmişdir. Belə 
ki, üstün coğrafi mövqeləri sayəsində Tacikistan və Qırğızıstanın geniş 
hidropotensialları vardır. Qazaxıstan, Özbəkistan və Türkmənistan isə 
əksinə, davamlı olaraq su çatışmazlığı problemini yaşayırlar. Bu çətinliklər 
Mərkəzi Asiya dövlətləri arasındakı münasibətlərə də təsir göstərmiş, su 
ehtiyatlarına nəzarət və onların istifadəsi hüququna dair narazılıq siyasi 
qarşıdurma səviyyəsinə qalxmışdır. Yaxın on-onbeş ildə isə burada şirin 
suya tələbatın 40% artacağı gözlənilir. Nəticədə, regionda su ehtiyatlarının 
həcmi azaldıqca, ona nəzarət uğrunda ənənəvi «kətmən davası» 
intensivləşir və daha aqressiv xarakter alır. Proqnozlara əsasən, əgər 
Qazaxıstan, Qırğızıstan, Özbəkistan, Tacikistan və Türkmənistan yaxın 
illər ərzində regionun yeraltı və yerüstü su ehtiyatlarının bölüşdürülməsi, 
qorunması və istismarına dair ümumi razılığa gələ bilməsələr, onlar 
arasında siyasi polemikanın dövlətlərarası hərbi münaqişəyə, etnik, dini 
bəhanələr altında silahlı toqquşmalara transformasiyası qaçılmazdır. 
Yaranan situasiya regionda sülh və təhlükəsizliyə ciddi təhdid olmaqla 
yanaşı, Mərkəzi Asiyada geosiyasi balansı radikal şəkildə dəyişə, 
hidromünaqişələrə Rusiya, Çin, Əfqanıstan və İran kimi dövlətləri də 
cəlb edə biləcəkdir. 
Mərkəzi Asiyada təbii sərvətlər, o cümlədən şirin su ehtiyatları 
zəminində proqnozlaşdırılan münaqişələr bu regiona nəzarət 
uğrunda mübarizənin aparıcı aktorları – Rusiya, ABŞ və Çinin 
diqqət mərkəzindədir. Çin zahirən müşahidəçi mövqeyində dayansa 
da, rəsmi Moskva və Vaşinqton bu istiqamətdə açıq fəaliyyətlərini 
gücləndirməkdədirlər.  Məsələn, 2013-cü ilin iyul ayının 25-də ABŞ 
Konqresi Komitəsinin keçirdiyi dinləmələrdə Mərkəzi Asiya dövlətləri 
arasında hərbi-siyasi qarşıdurmaların risk dərəcəsi, səbəbləri və  ehtimal 
olunan nəticələr ekspert və mütəxəssislərin müzakirəsinə çıxarılmışdır. 
Nümayəndələr Palatasının Avropa, Avrasiya və yaranan təhlükələr 
üzrə Alt Komitəsinin (House Subcommittee on Europe, Eurasia, and 
Emerging Threats) təşkil etdiyi dinləmələrdə qeyri-adekvat çıxışları 
ilə fərqlənən konqresmen Dana Rorabaher bildirmişdir ki, «Dünya 
bazarında mineral-enerji ehtiyatlarına tələbatın sürətlə artması 
səbəbindən iqtisadi rəqabətin daha da sərtləşməsi münaqişələrin 
baş qaldırması ehtimalını yüksəltməkdədir… Bu gün dünyada bir 
tərəf öz inkişafını təmin etmək üçün zəruri olan ehtiyatları digər 
tərəfin əlindən alır. Bu isə münaqişələrin yaranmasına zəmindir». 
ABŞ Strateji və Beynəlxalq Tədqiqatlar Mərkəzinin (Center for Strategic 
and International Studies) mütəxəssisi, ABŞ Dövlət Departamentinin 
      69HİDROBÖHRAN, HİDROMÜNAQİŞƏLƏR VƏ HİDROSTRATEGİYA
TAPH (Türkmənistan-Əfqanistan-Pakistan-Hindistan) qaz boru kəməri 
layihəsi üzrə müşaviri Ed Çou isə diqqəti Mərkəzi Asiyada su ehtiyatları 
zəminində yarana biləcək dövlətlərarası qarşıdurmaya yönəltməyi daha 
vacib hesab etmişdir: «Mənim qənaətimə görə, regionda gözlənilən 
qarşıdurmaların neft-qaz ehtiyatları uğrunda deyil, şirin su 
mənbələri ətrafında baş qaldırması ehtimalları daha realdır».66  
Əslinə qalsa, Mərkəzi Asiyanın su problemləri təkcə israfçılığın və 
ya qlobal iqlim dəyişməsinin nəticəsi deyildir. Problemin kökləri daha 
dərindir və sovet dönəmində su təsərrüfatının səmərəsiz idarə olunması 
ilə əlaqəlidir. Məlumdur ki, İkinci dünya müharibəsindən qələbə ilə çıxan 
SSRİ az sonra baş qaldırmış «soyuq müharibə» şəraitində mürəkkəb 
hərbi-siyasi və iqtisadi problemlərlə üzləşməli olmuşdur. Hərbi sənaye 
(barıt istehsalı üçün) və yüngül sənaye üçün keyfiyyətli xam pambığı 
uzun illər boyu xarici ölkələrdən idxal edən dövlətin Qərb dövlətləri ilə 
münasibəti gərginləşdikcə, onun «pambıq asılılığı» da artırdı. Kommunist 
Partiyasının Mərkəzi Komitəsinin qərarı isə çıxış yolu kimi yerlərdə, xüsusilə 
Aral dənizi hövzəsindəki əkinə yararlı geniş ərazilərdə suvarma şəbəkəsinin 
yaradılması və burada pambıq plantasiyalarının salınması olmuşdur. 1949-
cu ildə akademik Aleksandr Askoçinskinin rəhbərliyi altında Aral dənizinə 
tökülən Amudərya çayının istiqamətinin gələcək pambıqçılıq ərazilərinə 
doğru dəyişdirilməsi proqramının icrasına başlanmışdır. Bu proqrama 
daxil olan digər hidrotexniki tədbirlər, o cümlədən 1954-cü ildə Qaraqum 
kanalının istismara buraxılması dünyanın ən böyük ekoloji fəlakətlərindən 
olan Aral dənizinin qurumasına, son nəticədə Mərkəzi Asiyada təbii su 
balansının ciddi şəkildə pozulmasına, regionda kəskin şirin su böhranının 
yaranmasına səbəb olmuşdur.
Aral dənizinin indiki vəziyyəti
66  Subcommittee Hearing: Emerging Threat of Resource Wars, http://foreignaffairs.house.gov/
hearing/subcommittee-hearing-emerging-threat-resource-wars
70       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
 Qeyd edək ki, regionun ən böyük su axarı olan Amudərya çayının 
(illik orta su axımı 78,46 km3) ehtiyatlarının 80%-i Tacikistan ərazisində, 
7,9%-i Əfqanıstanda, 6%-i Özbəkistanda, 3,5%-i Türkmənistanda, 2,42%-
i isə Qırğızıstanda formalaşır. Lakin Tacikistan və Qırğızıstan dağlarında 
buzlaqların sürətlə tükənməsi bu çayda suyun həcminin azalması ilə 
nəticələnmişdir. Sırdərya çayı isə Qırğızıstanın Narın, Cəlalabad, Oş, 
Tacikistanın Suğd (Soqd), Özbəkistanın Əndican, Namanqan, Fərqanə, 
Daşkənd, Cizak və Sırdərya, Qazaxıstanın Qızıl Orda və Cənubi 
Qazaxıstan vilayətlərindən keçərək bu dövlətlərin su ilə təminatında, 
onların kənd təsərrüfatında və hidroenergetikasında müstəsna rol oynayır. 
Onu da nəzərə alaq ki, təkcə 1960-2000-ci illər ərzində bu ölkələrdəki 
əkin sahələri təqribən iki dəfə artmış, transsərhəd çaylar üzərində xeyli iri 
və kiçik hidrotexniki qurğular inşa olunmuşdur. Mərkəzi Asiya dövlətləri 
müstəqillik əldə etdikdən sonra həm Amudəryanın, həm də Sırdəryanın 
məhdud potensialından birtərəfli qaydada istifadə etməklə, nəinki təkcə 
kənd təsərrüfatı sahələrini genişləndirmiş, üstəlik onların hidroenergetik 
potensialından israfçılıqla, hətta bir-birinin milli maraqlarına zidd şəkildə 
istifadə etməyə başlamışlar. 
Şirin su hazırda Mərkəzi Asiyanın «qardaş respublikalarını» 
iki antoqonist cəbhəyə – kəskin su qıtlığı içərisində olan ölkələrə 
(Özbəkistan, Qazaxıstan, Türkmənistan) və zəngin su ehtiyatlarına malik 
dövlətlərə (Tacikistan, Qırğızıstan) bölmüşdür. Məsələn, Özbəkistanın 
ümumi şirin su ehtiyatları ildə cəmi 50-60 kubkilometrə bərabərdir. Bu 
həcmin təqribən 38-48 kubkilometrlik hissəsi ölkənin hüdudlarından 
kənarda – Tacikistanda və Qırğızıstanda formalaşır və onlarda güclü 
azalma tendensiyası müşahidə olunmaqdadır. Qazaxıstan da kəskin 
su çatışmazlığı problemi ilə üzləşməkdədir. Ölkənin ətraf mühitin 
mühafizəsi naziri Nurlan Kapparov su qıtlığının 2050-ci ilədək üç 
dəfə arta biləcəyini bildirmişdir. Onun sözlərinə görə, təsirli tədbirlər 
görülməzsə, tələbat təklifi üç dəfə üstələyəcək, Qazaxıstanın transsərhəd 
sulardan asılılığı artacaqdır67. Hələlik, mübahisələrə fəal qoşulmayan, 
siyasi debatları kənardan müşahidə etməklə kifayətlənən Türkmənistan 
da çətin durumdadır. Onun su ehtiyatlarının 95%-i ölkədən kənarda 
formalaşır. 
Xatırladaq ki, SSRİ dönəmində transsərhəd su axarlarından, o 
cümlədən, Amudərya və Sırdərya çaylarının su ehtiyatlarından istifadə 
67  «Казахстан ожидает дефицит воды», http://www.vestikavkaza.ru/news/Kazakhstan-
ozhidaet-defitsit-vody.html
      71HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olunması mövcud İttifaq qanunları və normaları ilə tənzimlənir və 
sudan istifadə mərkəzləşdirilmiş qaydada idarə olunurdu. Qazaxıstan, 
Özbəkistan, Türkmənistan, Tacikistan və Qırğızıstan dövlət müstəqilliyi 
əldə etdikdən sonra regionun su təsərrüfatının «qarşılıqlı faydalı şərtlər və 
dövlətlərarası əməkdaşlıq çərçivəsində idarə olunması» məqsədilə 1992-
ci ildə müvafiq saziş imzalamışlar. Lakin, bu sazişin mənfi cəhəti onun 
hidroenergetika məsələlərini nəzərdə tutmaması və su ehtiyatlarının 
bölgüsündə SSRİ dövründən qalma normaların (kvotaların) əsas 
götürülməsi olmuşdur. Nəticədə, Mərkəzi Asiya dövlətlərinin hər 
biri bu hüquqi boşluqdan istifadə edərək bir-biri ilə razılaşdırılmamış 
qaydada, bəzən isə «basmaçı üsulları» ilə qonşularının su payını da 
mənimsəyir, transsərhəd çaylar üzərində bəndlər və hidroenergetika 
qurğuları inşa edərək onların ərazilərinə keçən suaxarların səviyyəsini 
azaldırlar. Maraqlıdır ki, həm zəngin su ehtiyatlarına malik olanlar, həm 
də su çatışmazlığı ilə üzləşənlər öz irad və iddialarında beynəlxalq hüquq 
normalarına söykənirlər. Tacikistan və Qırğızıstan hər bir dövlətin öz 
təbii sərvətlərindən istifadə etmək hüququnu önə çəkir, Özbəkistan, 
Türkmənistan və Qazaxıstan isə transsərhəd sulardan istifadə zamanı 
qonşu dövlətlərin maraqlarının da nəzərə alınmasının vacibliyini 
vurğulayırlar. Bu polemika davam etdikcə, Amudərya, Sırdərya, Vəhş 
(Surxob), Narın kimi çayların yuxarı hissəsində yaşayanlar su ehtiyatlarını 
tam inhisara almaqda davam edir, su axarlarının aşağı hissəsinin əhalisi 
isə ciddi su çatışmazlığı problemi ilə üzləşir. Beləliklə, Mərkəzi Asiya 
üçün ənənəvi olan «kətmən davaları» getdikcə siyasi müstəviyə çıxaraq, 
dövlətlərarası münasibətlərdə gərginliyin kritik həddə çatmasına, radikal 
dəyişikliklərə aparan hərbi-siyasi münaqişələr üçün zəmin yaranmasına 
səbəb olmuşdur. Hazırda Türkmənistanın Daşoğuz rayonunda, 
Özbəkistanın Qaraqalpaq Respublikasında və Xarəzm vilayətində 
kəskin su böhranları, Qazaxıstanın Şardarinsk su elektrik stansiyasının 
hövzəsində suyun səviyyəsinin kəskin aşağı düşməsi bu ərazilərdə 
geosiyasi və sosial-iqtisadi vəziyyəti xeyli gərginləşdirmişdir. Bütün 
bunları ironik də olsa, Vladimir Leninin hələ 1915-ci ildə irəli sürdüyü 
inqilabi şəraitin (burada: hidromüharibələr) əlamətlərindən birinin 
Mərkəzi Asiyadakı təzahürü də adlandırmaq olar. Yəni, «aşağılar» (su 
qıtlığı ilə üzləşən dövlətlər) əvvəlki kimi yaşamaq istəmir, «yuxarılar» (su 
ehtiyatlarına malik dövlətlər) isə hegemonluq iddialarını davam etdirirlər. 
72       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Qarşıdurmalardan kənarda olan neytral Türkmənistan isə ölkənin 
şirin su ilə təmin olunmasını nisbətən yaxşılaşdırmaq məqsədilə hələ 
ötən əsrin 90-cı illərinin axırlarında susuz Qaraqum səhrasında yeni 
hidrotexniki obyektin – «Altın asır» (Qızıl əsr) su anbarının tikintisinə 
başlamışdı. Uzunluğu 103 kilometr, eni 18,6 kilometr, ümumi su tutumu 
isə 132 km3 olan süni gölün ilk novbəsinin tikintisi 2009-cu ildə başa 
çatdırılmışdır. «Altın asır»ın suvarılan əkin rayonlarından kollektorlar 
vasitəsilə nəql ediləcək drenaj suları hesabına doldurulması nəzərdə 
tutulur. Lakin, mütəxəssislər yeni su anbarının gözlənilən səmərə 
verməyəcəyi, əksinə regionda ekoloji tarazlığı ciddi şəkildə pozacağı 
qənaətindədirlər68. 
Türkmənistanda su ehtiyatlarına qənaəti əhalinin diqqət mərkəzində 
saxlamaq üçün hər ilin aprel ayının ilk bazar günündə «Su damlası – altun danəsi» 
devizi altında ümumxalq bayramının keçirilməsi ənənə xarakteri almışdır. 69 
Şanxay Əməkdaşlıq Təşkilatına üzv dövlətlərin prezidentlərinin 
2007-ci il avqust ayının 16-da Bişkek şəhərində keçirilmiş toplantısında 
Özbəkistan prezidenti İslam Kərimov su ehtiyatları zəminində siyasi 
qarşıdurmalara son qoymaq məqsədilə ortaq maraqlara cavab verən 
təkliflər irəli sürmüşdür. Həmin təkliflərə əsasən, Mərkəzi Asiyanın 
transsərhəd çaylarının su ehtiyatlarından istifadə zamanı beynəlxalq 
hüquq normalarının tələbləri və bütün region əhalisinin mənafeləri 
nəzərə alınmalı, su axarlar üzərində hər hansı bir hidrotexniki fəaliyyət 
regionun su balansına, ekoloji şəraitə mənfi təsir göstərməməlidir. 
Vurulan ziyan zamanı onun nəticələrinin aradan qaldırılması məqsədilə 
təxirəsalınmaz tədbirlər görülməli, zərurət yaranarsa, təzminat 
68  http://www.memoid.ru/node
69  http://www.turkmenistan.gov.tm/?id=3722
      73HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ödənilməsi məsələsinə baxılmalıdır. Bundan başqa, transsərhəd su 
axarları üzərində tikilən bütün hidrotexniki qurğuların layihələri ciddi 
ekspertizadan keçirilməli, maraqlı tərəflər məlumatlandırılmalı və 
onların mənafeləri nəzərə alınmalıdır. Lakin, Tacikistan və Qırğızıstan 
yenə də həmin təklifləri məqbul hesab etməmişlər.
Beynəlxalq Böhran Qrupunun prezidenti Luiza Arbor ABŞ-nin 
nüfuzlu «Foreign Policy» jurnalının dekabr nömrəsində dərc etdirdiyi 
«2012-ci ilin 10 müharibəsi» başlıqlı məqaləsində su ehtiyatlarına 
nəzarət uğrunda Mərkəzi Asiya dövlətləri arasında müharibə ehtimalının 
yüksək olduğunu xüsusi vurğulamışdır. Özbəkistanın Tacikistan və 
Qırğızıstan ilə hərbi qarşıdurmalarını daha real və region üçün təhlükəli 
hesab edən müəllif su münaqişələrinin qısa vaxt ərzində qarşılıqlı ərazi 
iddiaları və etnik zəmində silahlı toqquşmalarla müşayiət olunması 
ehtimalının tədricən artdığını bildirir. Həmin ölkələrin sərhədçiləri 
arasında müntəzəm baş verən toqquşmalar, kütləvi sərhədpozuculuğu 
halları və kütləvi informasiya vasitələrində aparıcı mövzulara çevrilən 
«atəş mübadilələri» bu proqnozun reallığını təsdiqləyir. Rusiya Elmlər 
Akademiyası Etnologiya və Antropologiya İnstitutunun əməkdaşı 
Valentin Buşkov Mərkəzi Asiya dövlətlərindəki su problemini «regiondakı 
sabitliyə başlıca təhdid» adlandırmışdır: «Regionun bəzi dövlətlərində 
su ehtiyatlarının tükənməsi nəticəsində yaranan problemi ənənəvi 
üsullarla, hətta Qanq çayından kanal çəkilişi kimi fantastik və qeyri-
ciddi layihələrlə aradan qaldırmaq mümkünsüzdür. Çıxış yolu 
kənd təsərrüfatının əsaslı şəkildə yenidən qurulmasında, sənayedə 
suya qənaət edən və onu təkrar istehsala qaytaran texnologiyaların 
tətbiqində, sutəmizləyici və duzlu suyu şirinləşdirən qurğuların 
istismarında, həmçinin su ilə əlaqəli sosial məsələlərin həllindədir. 
Bu məqsədlə mütəxəssislər hazırlanmalı, əhalinin psixologiyası, 
suya münasibəti dəyişdirilməlidir»70. 
2008-ci ilin iyul ayında Düşənbədə «Su ilə əlaqəli olan təbii 
fəlakətlərin risk dərəcəsinin azaldılması» mövzusunda keçirilmiş 
beynəlxalq konfransda Şanxay Əməkdaşlıq Təşkilatının (ŞƏT) Baş 
Katibi Bolat Nurqaliyev kəskin su çatışmazlığının regionda qarşılıqlı 
ərazi iddialarının yaranması, terrorizm və separatizmin daha kəskin 
şəkildə təzahür etməsi, sərhəd münaqişələrinin baş qaldırması üçün real 
bəhanə olduğu barədə xəbərdarlıq etmişdir. Məsələn, Fərqanə vadisinin 
Tacikistan, Özbəkistan və Qırğızıstan arasında bölünmüş hissələrində 
70  В.Бушков. «Водные проблемы Центральноазиатского региона», http://kungrad.com/
aral/ekology/water/
74       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
sərhəd xəttinin demarkasiya və delimitasiya edilməməsi əhalini bir 
dövlətdən digərinə sərbəst miqrasiya etməyə, yeni məskunlaşdıqları 
ərazilərdə milli icmalar yaratmağa, qanunsuz olaraq məhsuldar 
torpaqları, su ehtiyatlarını ələ keçirməyə sövq edir, eyni zamanda, burada 
separatizm meyillərinin və etnik dözümsüzlüyün baş qaldırmasına 
şərait yaradır. Hazırda Özbəkistan və Qırğızıstan arasında «kətmən 
müharibələri» daha təhlükəli xarakter almaqdadır. Rəsmi Daşkənd illər 
boyu toplanmış borca görə Qırğızıstana qaz verilməsini dayandırmış, 
Bişkek isə bunun müqabilində Toktoqul su anbarının bəndlərini açaraq 
özbəklərin süni dəryaçasını dağıtmış, əkin sahələrini susuz qoymuşdur. 
Digər bir misal. 2008-ci ilin mart ayında Tacikistanın İsfarin rayonunun 
150 nəfər sakinindən ibarət dəstə rayon hakiminin (icra hakimiyyəti 
başçısının) rəhbərliyi ilə Qırğızıstan ərazisinə soxulmuş və buradakı su 
bəndini dağıtmağa cəhd göstərmişdir. Qırğızıstan sərhədçilərinin səyləri 
nəticəsində bu diversiyanın qarşısı alındıqdan sonra İsfarin hakimi 
Mühibə Yaqubova tacikləri dörd gün susuz qoyan bəndin «mübahisəli 
ərazidə» və qanunsuz tikildiyini bildirmişdir71. 
Regionun su problemi və onun yarada biləcəyi iqtisadi-siyasi və 
etnik fəsadlar Beynəlxalq Böhran Qrupunun (International Crisis Group) 
«Mərkəzi Asiya: su və münaqişələr» adlı hesabatında da əksini tapmış, 
regionun bütün kəndlərində «su müharibələrinin» baş qaldırması 
üçün real zəmin yarandığı vurğulanmışdır. Bu qarşıdurmalarda hər 
bir tərəf öz arqumentləri ilə çıxış edir. Su çatışmazlığı ilə üzləşənlər 
(Qazaxıstan, Türkmənistan, Özbəkistan) onu «Allahın bütün insanlara 
göndərdiyi nemət», region xalqlarının ümumi sərvəti» adlandırır, bu 
ehtiyatlara nəzarət edənlər (Tacikistan, Qırğızıstan) isə suyun hər bir 
dövlətin strateji mülkiyyəti olduğunu bildirirlər. Maraqlıdır ki, Şanxay 
Əməkdaşlıq Təşkilatına üzv dövlətlərin (Çin, Rusiya, Qazaxıstan, 
Tacikistan, Qırğızıstan və Özbəkistan) hər birinin su ehtiyatları ilə bağlı 
qarşılıqlı iddia və problemləri mövcuddur. Təhlillərə əsasən, məhz su 
ehtiyatlarının bölüşdürülməsi və istifadəsi ətrafında yaranmaqda olan 
siyasi-iqtisadi gərginlik bu təşkilatın da parçalanmasına səbəb olacaqdır. 
Eyni zamanda, Qazaxıstan, Özbəkistan və Əfqanıstan arasında da 
«kətmən münaqişələri»nin baş qaldırması ehtimal olunmaqdadır. 
Qazaxıstan, Özbəkistan və Türkmənistan rəsmi Düşənbə və Bişkeki 
hidrostrateji üstünlüklərini siyasi və kommersiya maraqlarının təminatına 
71  А.Евграфов. «Киргизско-таджикские водные войны», http://www.ia-centr.ru/publica-
tions/837/
      75HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yönəltməkdə, genişmiqyaslı hidroenergetika layihələrini reallaşdırmaqla 
qonşu dövlətləri iqtisadi baxımdan asılı vəziyyətə salmaqda, region ölkələri 
arasında siyasi-iqtisadi münasibətləri süni şəkildə gərginləşdirməkdə 
ittiham edirlər. Qırğızıstan mütəxəssisləri isə bu iddialarla razılaşmırlar. 
Bildirirlər ki, həmsərhəd dövlətlərin bu ölkənin su ehtiyatlarına iddia 
etmələri qətiyyən normal məntiqə söykənmir. 
Statistik mənbələrə görə, Qırğızıstanın dağlıq ərazilərində formalaşan 
su mənbələrinin illik ümumi həcmi təqribən 51 milyard m³-ə bərabərdir. 
Bu isə Mərkəzi Asiyanın su ehtiyatlarının 40%-ni təşkil edir. Lakin, 
Qırğızıstan onun yalnız 20%-dən istifadə edir. Rəsmi Bişkek iddia 
edir ki, Özbəkistan, Qazaxıstan və Tacikistan heç bir vəsait ödəmədən 
«Qırğızıstanın milli sularının» 80%-ni mənimsəyirlər. Bişkek bu 
vəziyyəti «ədalətsiz, qırğız xalqının mənafelərinə zidd olan» situasiya 
hesab edir: «Dünyada Qırğızıstan qədər ağır iqtisadi problemlərlə 
üzləşən, amma öz su ehtiyatlarını təmənnasız olaraq həmsərhəd 
dövlətlərə verən ikinci dövlət yoxdur»72. Qırğızıstan Respublikasının 
elektrik enerjisinə daim kəskin ehtiyacı vardır. Halbuki, ölkədə ümumi 
miqdarı bir milyard ton olan 70 daş kömür yatağı və istifadə edilməyən 
xeyli sayda istilik-elektrik stansiyaları, qazanxanalar mövcuddur. 
Bununla belə, Bişkek onların yenidən qurulub istismara qaytarılmasına 
tələsmir, soyuq qış aylarında mənzillərin qızdırılmasında hələ elektrik 
enerjisi sərfinə üstünlük verməkdədir. Qırğızıstan parlamentinin 
yanacaq-energetika kompleksləri üzrə komitəsinin rəhbəri Y.Danilov 
belə israfçılığın səbəbini ölkədə korrupsiyanın geniş miqyası ilə izah 
etmişdir: «Bu gün ölkədəki isitilik sistemlərinin 90%-i elektrik 
enerjisi ilə işlədilir. Bu, görünməmiş haldır! Elektrik enerjisinə 
keçən kimi, əlinə imkan düşən hər kəs dövlətdən enerji oğurluğuna 
başlamışdır. Hazırda illik enerji həcminin 30-40%-i oğurluq yolu 
ilə mənimsənilir». Hətta, Qırğızıstan Respublikasının sabiq prezidenti 
Q.Bakiyev də baş verənlərə münasibət bildirərək, energetika sahəsini 
«ölkənin əsas korrupsiya mənbəyi» adlandırmışdır73. 
Qeyd etmək lazımdır ki, Mərkəzi Asiya ərazisindəki təbii ehtiyatlar, 
o cümlədən şirin su mənbələri region dövlətləri ərazisində bərabər 
paylanmamışdır. Məsələn, buradakı daş kömür ehtiyatlarının 89,5%-i, 
neft yataqlarının 86,2%-i Qazaxıstan Respublikasına məxsusdur. Qaz 
yataqlarının 42,6%-i Türkmənistanın, 29,8%-i Özbəkistanın, 27,8%-
72  M.Aбдуллаева, «Водная проблема Центральной Азии». Независимая газета, 13-03-1998
73 А.Касымов. «Россия хочет стать главным водным арбитром ЦентрАзии», http://www.
centrasia.ru/newsA.php?st=1234423680
76       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
i isə Qazaxıstanın payına düşür. Vaxtilə SSRİ-də iqtisadi və sosial 
vəziyyətinə görə ən geridə qalmış respublikalar sayılan Tacikistan və 
Qırğızıstan isə bu gün zəngin su ehtiyatlarına söykənərək, regionda 
liderlik iddiasındadırlar. Belə ki, onlar Mərkəzi Asiyanın əsas 
hidroenerji potensialının müvafiq olaraq 69% və 22%-nə malikdirlər və 
bu amildən təzyiq vasitəsi kimi digər dövlətlərə qarşı istifadə edirlər.74 
Qlobal istiləşmə regionun su problemlərini də kəskinləşdirmişdir. 
Mərkəzi Asiya çaylarını şirin su ilə təmin edən buzlaqların sayı son 
50 ildə Tacikistanda 20-30%, Əfqanıstanda 50-70% azalmışdır. 
Bütövlükdə, 1965-1974-cü illər arasında Mərkəzi Asiyada 7628 buzlaq 
olduğu halda, indi onların sayı 5237-ə enmişdir. Bu gün Türkmənistan 
və Özbəkistanın su ehtiyatlarının 90% -i qonşu dövlətlərin ərazilərində 
formalaşır. Özbəkistan Respublikası kənd və su təsərrüfatı nazirinin 
müavini Şövkət Xamrayevin sözlərinə görə, hazırda ölkədə istehlak 
olunan şirin suyun illik həcmi 55,1 km³-ə bərabərdir və onun 49,7 
km³-i aqrar sektorun tələbatına, 3,4 km³-i isə şəhər və kənd əhalisinin 
ehtiyaclarının ödənilməsinə yönəldilir. Aral dənizinin quruması 
nəticəsində yaranmış Aralqum səhrasından hər il 15-75 milyon ton duz 
külək vasitəsilə ətrafa yayılaraq, otlaq və əkin sahələrini sürətlə yararsız 
vəziyyətə salır. Son onillikdə Özbəkistanda tuqay meşələrinin ərazisi iki 
dəfə, qamışlıqların sahəsi isə 6 dəfə azalmışdır. Hesablamalar göstərir 
ki, orta temperaturun artması və yağıntıların miqdarının azalması 
2050-ci ilədək Sırdərya və Amudərya çaylarının da su ehtiyatlarının 
azalması ilə nəticələnəcəkdir75. Ötən əsrin 80-ci illərindən etibarən 
ölkədə su ehtiyatlarının kəskin şəkildə azalması Türkmənistan 
Respublikasında da böhran xarakteri almışdır. Burada kənd təsərrüfatı 
əsasən pambıqçılıq üzrə ixtisaslaşmışdır. Lakin, su ehtiyatlarından 
qeyri-səmərəli istifadə olunması üzündən ölkənin illik su istehlakının 
94%-i pambıq sahələrinə yönəldilmişdir. Qazaxıstan Respublikası 
Ətraf Mühiti Mühafizə Nazirliyinin ekoloji siyasət və dayanıqlı inkişaf 
departamentinin eksperti Mıskal Şanqulov isə bildirir ki, «Ərazisinin 
böyük hissəsini quraqlıq zona təşkil edən Qazaxıstanın torpaq 
sahəsinin təqribən 70%-i müxtəlif dərəcəli səhralaşma prosesinə 
məruz qalmışdır. Hesablamalara görə, otlaqların deqradasiyası, 
əkin sahələrinin erroziyası, torpaqların şoranlaşması ölkəyə 
hər il təqribən 300 milyard tenge ziyan vurmaqdadır». Qazax 
mütəxəssislərinin hesablamalarına görə, 2020-ci ildə ölkənin yerüstü su 
74  «Водная стратегия Кыргызстана. Кыргызстан: водонапорная башня Центральной 
Азии». http://www.easttime.ru/analitic/1/3/989p.html
75  http://www.cawater-info.net/5wwf/national_report_uzbekistan.htm
      77HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ehtiyatlarının həcminin 100 km³-dən 70 km³-dək azalacağı gözlənilir76. 
Paradoksal haldır ki, Mərkəzi Asiyada ən zəngin şirin su ehtiyatlarına 
malik olan Tacikistanda əhalinin 1/3 hissəsi davamlı olaraq təmiz 
su problemi ilə üzləşir. Yaşayış mənbələrinin böyük hissəsi kimyəvi 
maddələr, kənd təsərrüfatı və məişət tullantıları ilə çirklənmiş arx və 
suvarma kanallarından istifadə edir. 
Mərkəzi Asiya paradokslarından biri bir dövlətin su ehtiyatlarına 
olan tələbatın digərinin elektrik enerjisinə ehtiyacı ilə əlaqəli olmasıdır. 
Qazaxıstan Respublikası regionun su və energetika problemlərini 
beynəlxalq hüquq çərçivəsində həll etmək məqsədilə ortaq qurumun 
- Mərkəzi Asiya Hidroenergetika Konserninin yaradılması barədə 
təşəbbüs irəli sürsə də, bu, hələlik nəticəsiz qalmışdır. Başqa bir misal, 
Qazaxıstan yenə də regional su probleminin birgə həlli məqsədilə 
«Avrasiya Su Mərkəzi» yaratmağı təklif edən kimi, Qırğızıstan 
hidroloji təsir imkanlarını əldən verməmək üçün ləngimədən Bişkekdə 
alternativ qurumun – «Su Akademiyası»nın təsis olunması haqqında 
planlarını açıqlamışdır77. İş o yerə çatmışdır ki, Türkmənistan prezidenti 
Qurbanqulu Berdımühəmmədov transsərhəd çaylarda suyun əvvəlki 
səviyyədə saxlanılması üçün hətta Tacikistana kompensasiya (oxu: 
«rüşvət») ödənilməsini təklif etmişdir. Beləliklə, hər iki transsərhəd 
çayının aşağı hissəsində olan dövlətlər su axımının əsas hissəsinə 
yiyələnib onu kənd təsərrüfatı sahələrinə və ya su elektrik stansiyalarına 
yönəltməkdə maraqlıdırlar. Axarın yuxarı hissəsindəkilər – Tacikistan 
və Qırğızıstan zəngin poitensiala malik olsalar da, xüsusilə qış aylarında 
elektrik enerjisinə, məişət qazına, yanacağa kəskin ehtiyac hiss edirlər. 
Onların hələ də kompromis variant müəyyən edə bilməməsi problemin 
həllini çətinləşdirir78. Bununla belə, Sırdərya və Amudərya çaylarının 
mənbələrinə sahib olan Tacikistan və Qırğızıstan digər dövlətlərin 
həmin su axarlarından hidroenergetika məqsədilə istifadə etmələrinə 
narazılıqlarını gizlətmir, qaz və elektrik enerjisi idxalında böyük güzəştlər 
əldə etmək niyyəti ilə bu layihələrə mane olmağa və ya öz ərazilərində bu 
tipli stansiyaların tikintisini reallaşdırmağa çalışırlar. 
76  М.Шангулов. «Опустынивание, пути решения проблем», www.eco.gov.kz/old/public/
public/opustynivanie.doc
77  С.Жильцов, И.Зонн. «Борьба за воду», http://www.psj.ru/saver_national/detail.
php?ID=13981
78 В.Ясинский. «Сырдарья и Амударья: реки конфликта или сотрудничества»?  http://
www.worldenergy.ru/doc_20_43_2291.html)
78       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Tacikistanın qonşu Özbəkistanla razılaşmadan Vəhş çayı üzərində 
3600 MVt gücə malik Roqun su elektrik stansiyasının inşasına başlaması 
təkcə qonşu dövlətlərin deyil, beynəlxalq təşkilatların da narahatlığı ilə 
nəticələnmişdir. Qazaxıstan, Özbəkistan və Türkmənistanın bununla 
bağlı rəsmi Düşənbə ilə danışıqlar aparmaq cəhdləri heç bir səmərə 
verməmişdir. Oponentlər etirazlarını iki səbəblə izah edirlər. Birincisi, 
bu stansiyanın istismara buraxılması digər Mərkəzi Asiya dövlətlərinin 
şirin su ilə təminatını pisləşdirəcək, onları Tacikistandan asılı vəziyyətə 
salacaqdır. İkinci səbəb isə Roqun SES-in seysmik cəhətdən fəal zonada 
inşa edilməsidir. 2009-cu ildə Özbəkistan tikinti işlərini ləngitmək 
məqsədilə inşaat materialları daşıyan qatarların Tacikistan ərazisinə 
daxil olmasını qadağan etmişdi. Təkcə həmin ilin fevral ayında Termez, 
Karşi və Xavast dəmir yolu stansiyasında sement, yanacaq və texniki 
qurğular yüklənmiş 1117 yük vaqonu saxlanılmışdır. Hesablamalara 
görə, Özbəkistan tərəfindən həyata keçirilmiş blokada səbəbindən 
Tacikistanın dəmir yolu nəqliyyatına təqribən 5 milyon ABŞ dolları 
məbləğində ziyan dəymişdir. Ölkəyə yanacaq daşınmasında yaranmış 
fasilələr nəticəsində benzinin bir litrinin qiyməti 20 diramdan 40 dirama 
qədər qalxmışdır79. Zənn etmək olardı ki, rəsmi Moskva seyrçi mövqedə 
qalmayacaq, hidromünaqişələrin nizamlanmasında vasitəçi qismində 
çıxış edərək, geosiyasi mənafelərinin ödənilməsində həmin imkandan da 
yararlanacaqdır. Lakin, Düşənbənin təkidli müraciətlərinə baxmayaraq, 
Rusiya uzun müddət Özbəkistana təzyiq etməkdən çəkinmişdir. 
Moskvanın gözləmə mövqeyində dayanması isə onun Mərkəzi Asiyada 
«alternativsiz vasitəçi» funksiyasının məhdudlaşdırılması, Roqun su 
elektrik stansiyası ilə bağlı yaranan münaqişənin tənzimlənməsində 
beynəlxalq təşkilatların fəallaşması ilə nəticələnmişdir80. 
Özbəkistan və Tacikistan arasındakı «kətmən müharibəsi» hətta 
Birləşmiş Millətlər Təşkilatının rəhbərliyi səviyyəsinə də qalxmışdır. 
BMT-nin Baş katibi Pan Gi Mun münaqişənin tənzimlənməsində, 
Tacikistanın energetika problemlərinin həllində alternativ yolların 
istifadəsinə dair Dünya Bankının göstərdiyi səyləri dəstəkləmiş, Roqun 
su elektrik stansiyası layihəsinin obyektiv dəyərləndirilməsi ilə əlaqədar 
texniki ekspertizanın aparılması zəruriliyini vurğulamışdır. Əmin 
olduğunu bildirmişdir ki, ekspertizanın maraqlı dövlətlər tərəfindən 
qəbul ediləcək nəticələri Mərkəzi Asiya dövlətləri arasında su probleminə 
79 «Партизанщина. Узбекистан делает все, чтобы Рогунская ГЭС не была построена», 
http://www.centrasia.ru/newsA.php?st=1270452960
80  «Средняя Азия может «взорваться» из-за дефицита воды» http://www.nr2.ru/policy/184821.html
      79HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dair konstruktiv dialoqun qurulması üçün əlverişli şərait yaradacaqdır81. 
Beləliklə, 2012-ci il avqust ayının ilk günlərində Tacikistan Dünya 
Bankının tələblərinə uyğun olaraq, ekspert yoxlamaları başa çatanadək 
Roqun su elektrik stansiyasında bütün işləri dayandırmalı olmuşdur. 
Roqun Su Elektrik Stansiyasının yarımçıq qalmış tikintisi
Qeyri-rəsmi məlumatlara görə, Dünya Bankı ilkin olaraq, Roqun 
bəndinin layihə hündürlüyünü 335 metrdən 170 metrədək endirməyi 
təklif etsə də, Tacikistan rəhbərliyi belə güzəştə razılıq verməmişdir. 
Yeri gəlmişkən, Roqun SES-in tikintisində maraqlı olan «Русский 
Алюминий» (RUSAL) şirkətinin də vaxtilə kompromiss variant kimi 
bənd hündürlüyünü heç olmasa 285 metrədək azaltması təklifini rəsmi 
Düşənbə rədd etmişdi82. Bununla belə, Tacikistan rəhbərliyi Roqun 
SES-in tikintisinin ölkə üçün prinsipial məsələ olduğunu və hidrotexniki 
obyektin inşasının istənilən halda davam etdiriləcəyini bildirmişdir. 
Prezident Emoməli Rəhmon Tacikistan Elmlər Akademiyasının 
yaradılmasının 60 illiyi münasibətilə keçirilmiş təntənəli mərasimdəki 
çıxışında stansiyanın taleyi ilə bağlı mövqeyin dəyişilmədiyini bir 
daha açıqlamış, tikintinin zəruriliyini ölkədə neft və qaz ehtiyatlarının 
81  http://news.tj/ru/news 
82  «Таджикистан приостановил работы на Рогунской ГЭС», http://www.rosbalt.ru/ex-
ussr/2012/08/03/1018364.html
80       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
olmaması və yeddi milyonluq əhalinin ötən iyirmi il ərzində elektrik 
enerjisi çatışmazlığından əziyyət çəkməsi ilə əsaslandırmışdır. O demişdir: 
«Bizim Roqun SES-in və digər hidroenergetika qurğularının 
tikintisini başa çatdırmaqdan savayı yolumuz yoxdur. Tacikistan 
xalqı beynəlxalq normalara uyğun olaraq, öz təbii ehtiyatlarını 
ölkənin inkişafına yönəltmək hüququna malikdir». 2012-ci ilin 
sentyabr ayında Qırğızıstanda keçirilmiş «Dayanıqlı inkişafa yönəldilmiş 
energetika» Üçüncü Beynəlxalq Forumunda Tacikistanın nümayəndəsi 
Nazar Qailov da rəsmi Düşənbənin mövqeyini açıqlayaraq qeyd etmişdir 
ki, 1990-2012-ci illər ərzində Tacikistanda zərurət üzündən hər birinin 
gücü 25 mVt olan 217 kiçik su elektrik stansiyası istifadəyə verilsə də, 
bu qurğular əhalinin enerjiyə tələbatını tamamilə ödəyə bilməmişdir: 
«Kiçik su elektrik stansiyaları vəziyyətdən çıxış yolu deyildir. Biz 
böyük gücə malik stansiyalar tikib istismara buraxmalıyıq. Roqun 
stansiyası təkcə bizim ölkəmizin deyil, bütövlükdə Mərkəzi Asiyanın 
energetika problemlərinin həllinə yardım edəcəkdir»83. 
Əslinə qalsa, Roqun stansiyasının tikintisini prinsipial məsələyə çevirən 
əsas amil təkcə onun Tacikistan Respublikası üçün iqtisadi əhəmiyyəti 
deyildir. İri hidroenergetika qurğularının inşası və istifadəyə verilməsi 
məqsədilə bu ölkədə kifayət qədər alternativ variant mövcuddur. Roqun 
stansiyası ətrafında cərəyan edən siyasi proseslər eyni zamanda, daxili 
auditoriya üçün nəzərdə tutulmuş təbliğat kampaniyasının tərkib hissəsi 
kimi də dəyərləndirilə bilər. Belə ki, stansiya turbinlərinin işə salınması 
ölkənin iqtisadi gerilikdən, yoxsulluq səviyyəsindən çıxmasını, real dövlət 
müstəqilliyi əldə etməsini əyani şəkildə göstərməli, eyni zamanda, 2013-
cü ildə keçiriləcək prezident seçkiləri ərəfəsində Emoməli Rəhmonun 
əhali arasında nüfuzunun və siyasi mövqeyinin möhkəmləndirilməsində 
əhəmiyyətli rol oynamalı idi. Bu proseslərin gərginləşməsində xarici 
amillər – fövqəldövlətlərin geosiyasi meyillərinin iştirakı da birmənalıdır. 
Bir tərəfdən Rusiya və Qərb regionda geosiyasi mənafelərinin ödənilməsi 
istiqamətində fəaliyyətlərini gücləndirir, digər tərəfdən isə kənar 
qüvvələrin diktəsi ilə aqressivləşən Tacikistan hidroloji üstünlüyündən 
istifadə edərək, bütün səylərini Mərkəzi Asiya dövlətlərini, xüsusilə 
«regional dominant», «Əmir Teymur imperiyasının varisi» iddiasına 
düşən Özbəkistanı zəiflətməklə liderlik iddiasının ödənilməsinə yönəldir. 
Elə Özbəkistanın özü də regionun lideri olmaq həvəsini gizlətmir. 
Daşkənd SSRİ dönəmində olduğu kimi, «Mərkəzi Asiyanın kuratoru» 
83 «В Таджикистане заверили, что Рогунская ГЭС будет построена»,http://www.rosbalt.ru/
exussr/2012/09/13/1034036.html 
      81HİDROBÖHRAN, HİDROMÜNAQİŞƏLƏR VƏ HİDROSTRATEGİYA
rolunu yenidən oynamağa hazırdır. Lakin, siyasi tamaşada bu obrazın 
sözləri əvvəlkitək Moskvada deyil, Vaşinqtonda yazılacaqdır84. Qeyd edək 
ki, vaxtilə ABŞ-nin tanınmış politoloqu Fredrik Star Özbəkistanı ABŞ-
nin Mərkəzi Asiyadakı maraqlarının ifadəçisi - «anchor state» (lövbər/
dayaq dövləti) adlandırmışdır. Onun fikincə, «Mərkəzi Asiyanın vahid 
mərkəzdən idarə olunmasına ehtiyac vardır. Bu mərkəz regionda 
sabitlik, sağlam balans yaradacaq, regional təhlükəsizliyə, Avropaya, 
NATO-ya xidmət edəcəkdir. Regionda yalnız Özbəkistan sabitlik 
yaratmaq funksiyasını öhdəsinə götürmək imkanına malikdir»85. 
Bütün bunlar bir daha sübut edir ki, Rusiya Federasiyasının Özbəkistana 
yönəlik siyasəti səbəbsiz deyildir və rəsmi Moskva regiondakı mövqelərini 
istənilən halda nə Qərbə, nə də Tacikistana güzəştə getməyəcəkdir. Qeyd 
edildiyi kimi, onun Mərkəzi Asiyaya istiqamətlənmiş hidrosiyasətindən, 
«barışdırıcı tərəf» imitasiyasından başlıca məqsəd regionun 
perspektivli iqtisadi-siyasi-sosial təzyiq vasitəsi olan su ehtiyatlarını və 
hidroenergetikasını tam nəzarətə götürməklə, Qazaxıstan, Özbəkistan, 
Qırğızıstan, Türkmənistan və Tacikistanı geosiyasi mənafeləri 
çərçivəsində saxlamaqdır. Bu baxımdan, Daşkəndin rəsmi etirazlarına 
baxmayaraq, məhz Rusiyanın iştirakı ilə Roqun stansiyasının tikilib 
istifadəyə verilməsi labüddür. Nəticədə, Moskva Özbəkistanın siyasi 
oriyentasiyasından, Rusiya üçün əhəmiyyətli məsələlərə münasibətindən 
asılı olaraq, bu ölkə üçün su limitini artırıb-azaltmaq imkanına malik 
olacaqdır. 
ABŞ-ın Şimali Dakota Universitetinin tədqiqatçıları Tomas de-
Satter, Cey Leyç və Nyu-Meksika Universitetindən Şahruhmirzə 
Cəlilov «Beynəlxalq su ehtiyatları və ekoloji mühəndislik» jurnalında 
dərc etdirdikləri «Roqun SES-in Özbəkistan iqtisadiyyatına 
təsiri» başlıqlı məqalədə stansiya tikintisinin yaradacağı kəskin su 
çatışmazlığının ölkənin kənd təsərrüfatına hər il 600 milyon ABŞ 
dolları məbləğində ziyan vuracağını, ümumi daxili məhsulun həcminin 
2% aşağı düşəcəyini, 300 min nəfərin isə iş yerlərini itirəcəklərini 
proqnozlaşdırmışlar. Mütəxəssislər ziyanı maksimum 40% azaltmaq 
üçün Özbəkistana qabaqlayıcı tədbirlər görməyi, su ehtiyatlarından 
istifadə qaydalarını və normaları dəyişdirməyi, sudan istifadənin 
84  «Независимая газета», №10, 29/11/2000
85 «Making Eurasia Stable», Foreign Affairs, vol. 75 no. 1, January/February 1996
82       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
səmərəsinin yüksəldilməsini təklif edirlər. Onlar Roqun SES-in vura 
biləcəyi zərəri iki ssenari üzrə dəyərləndirmişlər. Birinci ssenari 
Roqun dəryaçasının su ilə doldurulması mərhələsini əhatə edir. 
Anbarın işlək vəziyyətə çatdırılması üçün 12,4 il (özbək hidroloqlarının 
hesablamalarına görə 8 il) vaxt tələb olunur və həmin müddət ərzində 
Amudərya çayının orta illik su axımının cəmi 2%-dən istifadə edildiyi 
üçün Özbəkistan kənd təsərrüfatı o qədər də ciddi ziyan çəkməyəcəkdir. 
Lakin, ikinci ssenariyə əsasən, stansiya tam gücü ilə işə salındıqdan 
sonra Amudəryada suyun səviyyəsi yay aylarında 18% azalacaq, qışda 
isə əksinə, 54% yüksələcəkdir. Nəticədə may-sentyabr aylarını əhatə 
edən intensiv suvarma mövsümündə Özbəkistan kəskin su çatışmazlığı 
ilə üzləşəcək, ilin digər aylarında isə həm əkin sahələri, həm də yaşayış 
məntəqələri sel və daşqınlara məruz qalacaqdır86. 
Digər tərəfdən, son dövrlərdə bəzi xarici siyasət məsələlərində 
Moskva, Daşkənd və Düşənbənin mövqelərində yaranan fikir ayrılığı 
Rusiyanı «regional arbitraj» imici imitasiyasını bir kənara qoyub 
daha radikal addımlar atmağa, Roqun SES-in gələcək taleyi ilə bağlı 
«zərbəni öz üzərinə» götürməyə vadar edir. Təsadüfi deyildir ki, 
hazırda Rusiya-Tacikistan danışıqlarında Moskvanın irəli sürdüyü 
əsas şərt stansiya səhmlərinin 75%-ni, eləcə də hasil edilən elektrik 
enerjisinin satışına nəzarəti öz əlinə keçirmək istəyidir. Tacikistan 
isə stansiyanın Rusiyanın mülkiyyətinə çevrilməsi perspektivindən 
hələlik qəti şəkildə imtina edir. Bəzi ekspertlər Roqun SES ilə bağlı 
mübahisələrdə Moskvanın «qeyri-müəyyən» siyasətini – vaxtaşırı 
olaraq gah Daşkəndin, gah da Düşənbənin mövqelərini müdafiə 
eiməsini ABŞ və Rusiya arasında siyasi gəzişmələr edən Özbəkistan və 
Tacikistanı Şanxay Əməkdaşlıq Təşkilatında və Kollektiv Təhlükəsizlik 
Müqaviləsi Təşkilatında üzv saxlamaq cəhdi kimi qiymətləndirirlər. 
Lakin, həm Tacikistan, həm də Özbəkistan rəsmi Moskvanın 
«karusel siyasətinin» hansı maraqlardan irəli gəldiyini, Rusiyanın 
«yumşalmasının» və «radikallaşmasının» geosiyasi səbəblərini 
yaxşı dərk edirlər87. Tacikistanda həm də ona əmindirlər ki, Roqun 
SES-in tikintisini ləngidən maneələrdən biri Rusiya və Özbəkistan 
86  «Узбекистан будет терять $600 млн. в год из-за Рогунской ГЭС», http://www.rosbalt.ru/
exussr/2012/06/05/989029.html
87  А.Шустов. «Таджикско-узбекский конфликт и позиция России», http://www.centrasia.
ru/newsA.php?st=1270445520
      83HİDROBÖHRAN, HİDROMÜNAQİŞƏLƏR VƏ HİDROSTRATEGİYA
arasında olan qaz anlaşmasıdır. Prezident V.Putinin Mərkəzi Asiya 
siyasətində «Qazprom» şirkətinin maraqları Rusiyanın geosiyasi 
mənafelərinin təminatına yönəldilmişdir. Düşənbədə çıxan «Millat» 
qəzetinin yazdığı kimi, «nə qədər ki, Rusiyanın Özbəkistan 
qazında maraqları var, Moskva İslam Kərimovun mövqeyini 
dəstəkləyəcəkdir». Lakin, V.Putin Özbəkistanın Mərkəzi Asiyada 
güc mərkəzi kimi möhkəmlənməsində, «regional liderlik» 
iddialarının reallaşmasında maraqlı deyildir. Çünki, bu zaman rəsmi 
Moskvanın Mərkəzi Asiya dövlətlərinə təsir imkanları azalacaq, digər 
tərəfdən Özbəkistan Moskvadan əlavə imtiyazlar tələb edə biləcəkdir.
2012-ci il sentyabr ayının əvvəllərində Nursultan Nazarbayev və 
İslam Kərimovun Astana şəhərində növbəti görüşü zamanı qəbul 
edilən birgə bəyanat regiondakı «kətmən davasının» təhlükəli 
hidromünaqişə həddinə çatdığını göstərməkdədir. Sənəddə deyilir: 
«Qırğızıstan «Kambar Ata-1» Su Elektrik Stansiyasının tikintisi 
üçün Qazaxıstanın və Özbəkistanın razılıqlarını almalıdır». O da 
bildirilir ki, Mərkəzi Asiyanın hidroenergetika problemləri ilə əlaqəli 
bütün məsələlər, o cümlədən transsərhəd çaylar üzərində hidrotexniki 
qurğuların inşası hamılıqla qəbul edilmiş beynəlxalq hüquq normalarına 
və region dövlətlərinin maraqlarına uyğun həll olunmalıdır. Özbəkistan 
və Qazaxıstanın texniki xarakterli iradlarından biri Roqun və «Kambar 
Ata-1» Su Elektrik stansiyaları layihələrinin ötən əsrin 70-80-ci illərində, 
SSRİ-nin normativləri əsasında hazırlanmasıdır. Belə ki, 40-50 il ərzində 
həmin normativlər əhəmiyyətini və tətbiq imkanını itirmişdir. Bundan 
başqa, Roqun su elektrik stansiyasında bəndin hündürlüyünün 350 
metr, Narın çayı uzərində tikilən «Kambar Ata-1» SES-in isə 275 metr 
olduğunu nəzərə alsaq, Qazaxıstan və Özbəkistanın düzən zonalarının 
əhalisi Sırdərya və Amudərya çaylarında su axımının nisbətən bərpası 
üçün 8-9 il ağır quraqlıq şəraitində yaşamağa məhkumdur. Daşkənd 
ekspertlərinin qənaətinə görə, bu tipli genişmiqyaslı obyektlərin 
inşasından əvvəl beynəlxalq ekspertiza aparılmalı, layihə texniki-
iqtisadi cəhətdən əsaslandırılmalı və digər dövlətlərin milli maraqlarına 
təsiri müəyyənləşdirilməlidir88. Qeyd edək ki, Qırğızıstan və 
Özbəkistan ərazilərindən keçən Narın (Alabuqatuz) çayı Qaradərya ilə 
birləşərək, Sırdərya çayını yaradır və bu su axımı Qazaxıstana daxil olur. 
Prezidentlərin görüşü zamanı İslam Kərimov onu da vurğulamışdır 
ki, mübahisə doğuran hər iki stansiya seysmik cəhətdən aktiv zonada 
88  http://www.centrasia.ru/newsA.php?st=1237885200
84       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yerləşir: «Əgər bu ərazi növbəti zəlzələ fəlakəti ilə üzləşərsə, 
bəndlərin dağılması nəticəsində hündürlüyü 50-100 metrə çatan 
dalğalar və ümumi həcmi 19 milyard m3 olan sel suları aşağı 
əraziləri yuyub-aparacaqdır. Uzun əsrlər boyu Sırdərya çayının 
aşağı hissəsində özbəklər və qazaxlar yaşayırlar. Odur ki, bizim 
sabah üzləşə biləcəyimiz vəziyyəti nəzərə almadan həyata keçirilən 
planlara susmayacağıq»89. Özbəkistan prezidentinin çıxışındakı 
bir məqam Tacikistan və Qırğızıstana müharibə hədəsi olmaqla, həm 
də su probleminin həllində öz geosiyasi maraqlarından çıxış edən 
Rusiyanın «qeyri-müəyyən mövqeyinə» yönəlik açıq və sərt mesaj 
kimi dəyərləndirilməlidir: «Biz bu ölkələrə tikintiyə başlamazdan 
və böyük dövlətlərlə müqavilələr bağlamazdan əvvəl birgə 
obyektiv ekspertizaların aparılmasını, çayların aşağı hissələrində 
yaşayan xalqlara sabah nələrin baş verəcəyinin izah olunmasını 
xahiş edirik. Tacikistan və Özbəkistan transsərhəd Amudərya və 
Sırdərya çaylarının su axımından energetika məqsədilə istifadə 
edilməsində maraqlıdırlar. Elə isə, zəhmət çəkib, transsərhəd 
çaylara dair beynəlxalq normalara əməl etsinlər. Çünki, sabah su 
ehtiyatları münasibətlərimizi gərginləşdirən problemə çevrilə 
bilər. Özü də təkcə bizim regionda yox. Vəziyyət elə bir həddə 
çatar ki, adi qarşıdurmalarla deyil, müharibələrlə üzləşərik»90. 
Lakin, müharibə hədələrinin tədricən ciddiləşməsinə baxmayaraq, 
Mərkəzi Asiya dövlətləri bütövlükdə güclü hərbi potensiala malik 
deyillər. Bu ölkələrin silahlı qüvvələri hələ də milli konstitusiyaların 
tələblərinə uyğun yaradılmış atribut, görüntü xarakteri daşımaqdadır. 
Son dövrlərdə baş vermiş kütləvi iğtişaşların yatırılması, lokal sərhəd 
münaqişələri, dini-terrorçu və separatçı qruplaşmalarla mübarizə halları 
ordunun peşəkarlığını, döyüş qabiliyyətini və təchizatını şübhə altına 
alır. Nəticədə, regionun hər hansı bir dövlətinin planlaşdırdığı hərbi 
əməliyyat «bliskriq» deyil, uzunmüddətli, üzücü müharibəyə, ağır 
sosial-iqtisadi və ekoloji nəticələrlə müşayiət olunan regional fəlakətə 
çevriləcəkdir.
Həmkarlarının sərt mövqelərinin əksinə olaraq, Qırğızıstan prezidenti 
Almazbek Atambayev «Kambar Ata-1» Su Elektrik Stansiyasının bütün 
Mərkəzi Asiya dövlətlərinin hidroenergetika və irriqasiya ilə bağlı bir sıra 
problemlərini aradan qaldıracağına əmindir. Xatırladaq ki, hələ 2008-ci 
89  «Президент Узбекистана резко высказался против строительства Камбаратинской и 
Рогунской ГЭС», www.fergananews.com
90 «Президент Узбекистана: Водно-энергетические проблемы могут привести к войне», 
http://guralyuk.livejournal.com/1872885.html
      85HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ildə Rusiya və Qırğızıstan qonşu dövlətlərlə razılaşdırmadan transsərhəd 
Narın çayı üzərində illik enerji hasilatı 5 milyard kilovatt/saat olan 
SES-in tikintisinə dair hökumətlərarası müqavilə imzalamışdılar. İlkin 
razılığa görə, stansiyanın inşasına və avadanlıqla təchiz olunmasına 
Moskvanın təqribən 1,7 milyard ABŞ dolları məbləğində vəsait ayırması 
nəzərdə tutulmuşdu. Rusiya Federasiyasının bu layihəyə qoşulmasında 
öz maraqları vardı. Müqavilə şərtlərinə əsasən, SES-in və gələcəkdə 
enerji satışından əldə olunan gəlirin yarısı Rusiyanın payına düşürdü. 
Bu məqsədlə «Kambar Ata SES-1» birgə müəssisəsi yaradılmış və 
stansiya səhmlərinin 50%-i Rusiyanın «İnter RAO» energetika şirkətinə 
verilmişdi. Lakin, həmin dövrdə Rusiya meyilli siyasət yürüdən rəsmi 
Daşkənd və Astananın etirazları Moskvanı bu layihədə iştirakdan 
müvəqqəti olaraq çəkindirmişdi. 
Kambar Ata-2 Su Elektrik Stansiyasının tikintisi
Xüsusi olaraq vurğulamaq lazımdır ki, 2004-cü ildə rəsmi Düşənbə 
«Tacikistanın dövlət müstəqilliyinin möhkəmləndirilməsi və 
qorunması» məqsədilə Rusiyanın 201-ci Qatçinsk hərbi bazasının 
(keçmiş 201-ci motoatıcı diviziyasının) ölkə ərazisində (Düşənbə, 
Kurqantəpə, Kulab) dislokasiyasına razılıq vermişdir. Bundan başqa, 
Rusiya ilə bağlanmış müqaviləyə əsasən, burada Rusiya Federasiyası 
Silahlı Qüvvələrinin hava-kosmik hücumdan müdafiə qoşunlarının 
«Okno» optik-elektron nəzarət kompleksi, kosmik fəzaya nəzarət 
86       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
sistemi də yerləşdirilmişdir. Bununla belə, paralel olaraq ABŞ-a yönəlik 
siyasət yürüdən Düşənbə hərbi yüklərin Əfqanıstana daşınması üçün 
NATO-ya öz ərazisini təklif etmiş, 2007-ci ildə isə ABŞ-nin iştirakı 
ilə Tacikistan-Əfqanıstan sərhədindəki Pənc çayı üzərində strateji 
əhəmiyyətli körpünü tikib istifadəyə vermişdir. Lakin Tacikistanın 
dövlət sərhədlərinin mühafizəsi Rusiya hərbçilərinin nəzarəti altına 
keçdikdən sonra Düşənbə qısa vaxt ərzində narkotik maddələrin 
qeyri-qanuni dövriyyəsinə qarşı mübarizədə zəif bənd imicini 
qazanmışdır. Belə ki, Əfqanıstandan keçirilən narkotik maddələrin 
miqdarı azalmaq əvəzinə 3,5 dəfə artmışdır91. O da qeyd olunmalıdır 
ki, 2012-ci il iyun ayının 28-də Özbəkistan Respublikasının növbəti 
dəfə rəsmi olaraq Kollektiv Təhlükəsizlik Müqaviləsi Təşkilatından 
(KTMT) çıxması «kətmən müharibəsi»ndə Tacikistanın mövqeyinin 
möhkəmlənməsinə və Moskva-Düşənbə yaxınlaşmasına səbəb 
olmuşdur. Doğrudur, Daşkəndin KTMT üzvlüyündən imtina etməsi 
onun «əzəli su rəqiblərinin» - Tacikistanın Roqun, Qırğızıstanın 
«Kambar Ata-1» stansiyalarının razılaşdırılmamış qaydada tikintisinə 
və Rusiyanın «anlaşılmaz» mövqeyinə etirazı, yaranmış problemi 
beynəlxalq təşkilatların və regionda geosiyasi maraqları olan Qərb 
dövlətlərinin vasitəsilə nizamlaması istəyi ilə yozulur. Yəni, Rusiya 
Roqun SES-in tikintisində iştirak edərsə, Özbəkistan öz geosiyasi 
baxışlarını radikal şəkildə Qərbin xeyrinə dəyişəcəkdir. 
Əslinə qalsa, Daşkəndin bu addımı tamamilə gözlənilən idi. 
Dövri mətbuata Özbəkistan və ABŞ arasında siyasi əlaqələrin 
möhkəmləndirilməsi, hətta Özbəkistanda Amerikanın hərbi bazalarının 
yerləşdirilməsi planları barədə məlumatlar sızmaqdadır. Təsadüfi 
deyildir ki, Z.Bjezinski ABŞ-nin geosiyasi maraqlarının ödənilməsində 
Özbəkistana böyük önəm verərək yazır: «Faktiki olaraq, bu ölkə 
Mərkəzi Asiyada regional lider roluna əsas namizəddir. Özbəkistan 
və ABŞ regional təhlükəsizliyin möhkəmləndirilməsində oxşar 
mövqelərə malikdirlər. Mərkəzi Asiyanın hansısa müstəmləkəçi 
dövlətin təsiri altında olmamasında da mövqelərimiz yaxındır»92. 
Bütün bunlarla yanaşı, Özbəkistanın Kollektiv Təhlükəsizlik Müqaviləsi 
Təşkilatı sıralarını tərk etməsi öz növbəsində Roqun Su Elektrik 
91  А.Молчанов. «Таджик и узбек поссорились под ногами у России»,  http://www.news-
info.ru/articles/2009-01-29/tadcgik/539138/
92  Z.Brzezinski. «The Grand Chessboard: American Primacy and Its Geostrategic Imperatives», 
New York: Basic Books, 1997
      87HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Stansiyası ətrafında qarşıdurmaların daha da kəskinləşməsinə, obyektin 
tikintisi və istismarının Rusiyanın nəzarətinə keçməsi üçün əlverişli şərait 
yaradacaqdır.
Bütün bunların məntiqi nəticəsi olaraq, 2012-ci il sentyabr ayının 
20-də Rusiya prezidenti Vladimir Putinin Qırğızıstana rəsmi səfəri 
zamanı bağlanan müqavilələr hələlik «Kambar Ata-1» stansiyası ilə 
bağlı mübahisələrə son qoymuş və bütövlükdə Rusiya Federasiyasının 
Mərkəzi Asiyaya yönəlik hidrosiyasətinin konturlarını açıqlamışdır. 
Rusiya prezidenti qırğızıstanlı həmkarı ilə keçirdiyi birgə mətbuat 
konfransında «Kambar Ata-1» stansiyasının tikintisinin istənilən halda 
davam etdiriləcəyini bildirmiş, hətta Qazaxıstan və Özbəkistanı bu 
layihəyə qoşulmağa çağırmışdır. Lakin, Moskvanın bu qərarı heç də onun 
altruizmindən irəli gəlmirdi. Belə ki, Putin Qırğızıstan Respublikasının 
Rusiya Federasiyasına 2005-2009-cu illərdən qalan 489 milyon ABŞ 
dolları məbləğində kredit borclarını silmiş, əvəzində isə 2014-cü ilədək 
ABŞ hərbi-hava qüvvələri bazalarının bu ölkədən tamamilə çıxarılması, 
2017-ci ildən isə Rusiyanın birləşmiş hərbi bazalarının həmin ərazidə 
yerləşdirilməsi, Qazaxıstana və Özbəkistana axan transsərhəd çaylar 
üzərində hidrotexniki qurğuların birgə tikintisi, istismarı, elektrik 
enerjisi satışı və digər məsələlər üzrə razı salmışdır. Bütün bunlardan 
sonra prezident A.Atambayev Qırğızıstanın gələcəyinin Rusiya ilə 
tərəfdaşlıqda olduğunu bəyan etmişdir. Maraqlıdır ki, Rusiyanın sabiq 
prezidenti Dmitri Medvedev 2009-cu ilin yanvarında Daşkənddə 
olarkən əminliklə bildirmişdi ki, Roqun və «Kambar Ata-1» su 
elektrik stansiyalarının inşası qonşu dövlətlərin razılığı alınmadan 
davam etdirilərsə, Rusiya birmənalı şəkildə həmin tikintilərdə iştirakını 
dayandıracaq. Lakin, görünür, Moskvadakı prezident yerdəyişmələri 
geosiyasətdə taktiki gedişlərə də təsirini göstərmişdir. Nəticədə, 
Moskva və Bişkek münaqişə doğuran «Kambar Ata-1» Su Elektrik 
Stansiyasından savayı «Yuxarı Narın» hidroenergetika qurğusunun da 
birgə inşası barədə saziş imzalamışlar. Sənədə əsasən, Rusiyanın «İnter 
RAO» şirkətinin «Rusqidro» Açıq Səhmdar Cəmiyyətinin iştirakı ilə 
tikiləcək «Kambar Ata-1» və «Yuxarı Narın» su elektrik stansiyalarının 
nizamnamə kapitalının bərabər pay üzrə bölüşdürülməsi, səhmlərin 
və istismar gəlirlərinin 50%-inin Rusiyaya məxsus olacağı nəzərdə 
tutulmuşdur. Bişkek Rusiyanın bu məqsədlə 1,7 milyard ABŞ dolları 
məbləğində kredit ayıracağına ümidlidir. Üstəlik, gələcəkdə burada 
88       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«Akbulun», «Narın-1», «Narın-2», «Narın-3» hidroenergetika 
stansiyalarının tikintisi barədə də ilkin razılıq əldə olunmuşdur93. 
Lakin 2013-cü ilin müşahidələri göstərir ki, Mərkəzi Asiyada su 
ehtiyatları zəminində (bəlkə də bəhanəsi altında) qütbləşmə meyilləri 
sürətlənməkdədir. Yəni, bir tərəfdə su qıtlığından əziyyət çəkən 
Qazaxıstan, Özbəkistan və Türkmənistandan (böyük ehtimalla), digər 
tərəfdə isə Rusiya, Tacikistan və Qırğızıstandan ibarət rəqib «koalisiyalar» 
yaranmaqdadır. Özbəkistan və Qazaxıstan prezidentlərinin 2013-cü ilin 
iyun ayında Daşkənddə keçirilmiş görüşünün nəticələri bu ehtimalları 
təsdiqləməkdədir. Prezidentlərin görüşündə Mərkəzi Asiyanın su 
ehtiyatları əsas müzakirə mövzusu olmuş və hər iki ölkə arasında su 
ehtiyatlarının birgə idarə olunmasına dair strateji tərəfdaşlıq haqqında 
saziş imzalanmışdır. Görüş zamanı region dövlətlərinin su ilə təhdid 
olunması terrorçuluq, narkotik maddələrin qaçaqmalçılığı, separatizm 
və mütəşəkkil cinayətkarlıq kimi problemlərlə eyni səviyyədə tutulmuş, 
bunun Mərkəzi Asiyada sülh və təhlükəsizliyə qarşı yönəldiyi bəyan 
edilmişdir. Nursultan Nazarbayev və İslam Kərimov Tacikistan və 
Qırğızıstanın hidroenergetika layihələrinin qonşu dövlətlərin su ilə 
təchizatına mənfi təsir göstərəcəyini və bu məsələnin Birləşmiş Millətlər 
Təşkilatında müzakirəyə çıxarılmasının zəruriliyini xüsusi qeyd etmişlər. 
İ.Kərimov birgə mətbuat konfransında demişdir: «Roqun və Kambar 
Ata Su Elektrik stansiyalarının layihələri BMT-nin ekspertlərinin 
və digər beynəlxalq qurumların yoxlamalarından keçirilməli, 
tikinti işləri Sırdərya və Amudərya çaylarının aşağı hissələrindəki 
dövlətlərlə razılaşdırılmalıdır». Onun qazaxıstanlı həmkarı isə 
Tacikistan və Qırğızıstana energetikaya dair məsələlərin həllində yardım 
təklifi etməklə, onları yaranmış problemlərinin aradan qaldırılması üçün 
bir daha danışıqlar masası arxasında əyləşməyə çağırmışdır94.
Yuxarıda göstərilənlərə əsasən, belə bir nəticəyə gəlmək olar ki, 
Mərkəzi Asiya dövlətləri şirin su ehtiyatları ilə bağlı münaqişələri və 
iqtisadi şantaj xarakterli təhdidləri aradan qaldırmaq məqsədilə ilk 
növbədə bir sıra prinsipial məsələlərdə ortaq mövqe əldə etməlidirlər. 
Birincisi, müharibə təhlükəsinin neytrallaşdırılmasının ən real yolu 
93  «В.Путин: В проектах по двум ГЭС должны участвовать Казахстан и Узбекистан». inform.kz/
rus/article/2496223 
94  Central Asia’s Water Conflicts Come into Focus During Nazarbayev-Karimov Summit, 
Eurasia Daily Monitor, http://www.jamestown.org
      89HİDROBÖHRAN, HİDROMÜNAQİŞƏLƏR VƏ HİDROSTRATEGİYA
region dövlətlərinin inteqrasiyası, hidroenergetika, su ehtiyatlarından 
istifadə sahəsində qarşılıqlı faydalı əməkdaşlığın qurulması, elektrik 
enerjisinin və məişət qazının, maye yanacağın satışında qarşılıqlı güzəştlər 
müəyyənləşdirilməlidir. İkincisi, transsərhəd su mənbələrinin qorunması 
istiqamətində birgə fəaliyyət göstərilməlidir. Üçüncüsü, transsərhəd su 
ehtiyatlarından ortaq istifadəyə dair dövlətlərarası müqavilə bağlanmalı, 
kvota təyin edilməlidir. Dördüncüsü, transsərhəd və daxili su axarlarında 
yeni bəndlərin, su anbarlarının, su elektrik stansiyalarının tikintisi 
regionun digər dövlətləri ilə razılaşdırılmalı, qarşılıqlı enerji mübadiləsi 
aparılmalıdır. Ən nəhayət, Mərkəzi Asiyanın problemlərinə kənar 
müdaxiləyə yol verilməməlidir.
Türkiyə Respublikası. Azərbaycanın strateji müttəfiqi olan Türkiyə 
Respublikası bu gün təkcə regionda deyil, dünyada fəal praqmatik 
hidrosiyasət yürüdən, dövlətlərarası münasibətlərin tənzimlənməsində 
üstün hidroloji mövqeyindən geniş istifadə edən ölkələrdəndir. Hazırda 
Türkiyə özünün su ehtiyatlarının yarısını istismar edir. Lakin proqnozlara 
görə, 2030-cu ilədək onun tam həcmdə istifadəsinə məcbur olacaqdır. 
Burada dağ-mədən sənayesi, metal emalı müəssisələri su ehtiyatlarını 
çirkləndirməklə yerüstü və yeraltı mənbələrə ciddi ziyan vurmaqdadır 
95. Kür, Araz, Fərat və Dəclə kimi iri transsərhəd çayların mənbələrinin 
bu ölkənin ərazisində yerləşməsi rəsmi Ankaraya su ehtiyatlarının əsas 
və ya bir hissəsi həmin çayların hesabına formalaşan ölkələrə - İran, İraq, 
Suriya, Ermənistan, Gürcüstan və Azərbaycana hidroloji təsir imkanlarını 
artırsa da, bu fəaliyyət təkcə daxili iqtisadi zərurətdən irəli gəlmir. 
İki fövqəldövlət - SSRİ və ABŞ arasında hərbi-siyasi qarşıdurmadan 
yaranan və yetmiş il ərzində beynəlxalq münasibətləri formalaşdıran 
ikiqütblü sistemin süqutundan sonra Türkiyə Respublikası xarici siyasət 
sahəsində xüsusi fəallıq nümayiş etdirərək, regiondakı tarixi geosiyasi 
mənafelərinin bərpasına yönəldilmiş səylərini son dövrlərdə xeyli 
artırmışdır. 2003-cü ildə «Böyük Yaxın Şərq» geosiyasi məkanının 
yaradılmasına dair ABŞ hökumətinin irəli sürdüyü «Böyük şahmat 
oyunu» planı isə Türkiyənin regiondakı səlahiyyət və imkanlarını daha 
da genişləndirərək, onu müsəlman Şərqinin lideri - «qara fiqurları idarə 
edən vəzir» statusuna yüksəltmişdir. Mərakeşdən başlamış Pakistana 
qədər uzanan coğrafi əraziləri əhatə edən nəhəng tamaşa meydanında 
95 Сабри Шенер. «Турция испытывает дефицит воды», «Milliyet», http://inosmi.ru/
asia/20130325/207293533.html 
90       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
baş verən kütləvi səhnələri, dramatik dəyişiklikləri, radikal yollarla 
«demokratikləşmə» və «modernləşmə» proseslərini nəzərdə tutan 
qlobal plana əsasən, Türkiyə Respublikasına Şərq və Qərb dövlətləri, 
islam və xristian mədəniyyətləri arasında vasitəçi, «etalon Şərq dövlət 
modeli» obrazını yaratmaq funksiyası ayrılmışdır96. Z.Bjezinskinin 
sözləri ilə desək, «Türkiyənin indiki vəziyyəti onu «regional lider» 
adlandırmağa əsas verir. Bu dövlət Orta və Yaxın Şərqdə regional güc 
mərkəzi və Amerikanın xarici siyasətinin dayaq məntəqəsidir»97. 
Anadolu yaylası istisna olunmaqla, Türkiyənin əksər əraziləri zəngin 
yerüstü və yeraltı su ehtiyatlarına malikdir. Bununla belə, mürəkkəb 
geomorfoloji şərait, regionlarda iqtisadiyyatın zəif inkişafı həmin 
ehtiyatlardan səmərəli istifadə etmək imkanlarını xeyli məhdudlaşdırır. 
Qlobal təbii və antropogen proseslər – iqlim dəyişmələri, təbii 
ehtiyatlardan qeyri-səmərəli istifadə olunması, ətraf mühitin, o cümlədən 
şirin su mənbələrinin çirklənməsi, səhralaşma, torpaqların şoranlaşması 
və s. fəsadlar Türkiyədən də yan keçməmişdir. Hesablamalara əsasən, son 
40 ildə ölkənin şirin su ehtiyatları təqribən 50% azalmışdır. Türkiyənin 
Təbiəti Mühafizə Cəmiyyətinin baş direktoru Filiz Dəmirayağın sözlərinə 
görə, qlobal istiləşmə, yağıntıların miqdarının aşağı enməsi, buzlaqların 
sürətlə əriməsi şirin su hövzələrində ehtiyatın azalmasına, əhalinin içməli 
su ilə təmin olunmasında fasilələrə səbəb olmuşdur. Onun fikrincə: 
«Əgər dövlətimiz qısa vaxt ərzində su ehtiyatlarının qorunmasına 
və istifadəsinə dair düzgün siyasət həyata keçirməzsə, ölkədə su 
çatışmazlığı fəlakət həddinə çatacaqdır». Türkiyənin Elmi-Texniki 
Tədqiqatlar Şurasının mütəxəssisləri də bir neçə yüz il sonra ölkə ərazisinin 
səhralaşmasını proqnozlaşdırır və çevik su strategiyasının yürüdülməsinin 
vacibliyini vurğulayırlar. Qaziantep Universitetinin professoru Ö.Kesici 
bu qənaətdədir ki, qlobal iqlim dəyişmələri nəticəsində buzlaqların ərimə 
prosesinin sürətlənməsi və tükənməsi ölkədə flora və fauna nümunələrinin 
böyük hissəsinin məhvinə, dəniz səviyyəsinin isə xeyli yüksəlməsinə gətirib 
çıxaracaqdır98. Bu baxımdan, Türkiyə Respublikasının çevik, bəzən isə 
sərt hidrosiyasəti başa düşüləndir və bir çox hallarda milli təhlükəsizlik 
mənafelərindən irəli gəlir. 
96  Will America Bring Democracy to the Middle East// Zaman. 29.04.2004
97  Z.Brzezinski. The Grand Chessboard: American Primacy and Its Geostrategic Imperatives, 
New York: Basic Books, 1997
98  «Запасы пресной воды в Турции за последние лет сократились наполовину и 
продолжают уменшаться», www.ami-tass.ru
      91HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Regionun ən iri su axarlarından olan Fərat çayının su ehtiyatlarının 
98%-i, Dəclə çayının isə 45%-i Türkiyə ərazisində formalaşır. Fərat çayının 
su axımının 98%-i (31 milyard m3) Türkiyənin, cəmi 11%-i isə Suriyanın 
payına düşür. Türkiyə və Suriya arasında münasibətlərin pisləşməsinin 
arxasında rəsmi Dəməşqin kürd separatizmini asıq şəkildə dəstəkləməsi, 
öz ərazisində Kürd İşçi Partiyasının (PKK) hərbi təlim düşərgələrinə yer 
verməsi ilə yanaşı, Dəclə və Fərat çayları sularının bölüşdürülməsində 
yaranan ziddiyyətlər də dayanır. 1980-ci ildən başlanan diplomatik 
polemika dəfələrlə hər iki tərəfdən qoşunların sərhəddə cəmləşdirilməsi 
həddinə çatdırılmışdır. Suriyada getdikcə kəskin xarakter alan su 
çatışmazlığı, nəhayət, 1987-ci ildə Dəməşqi su ehtiyatlarından istifadəyə 
dair ikitərəfli sazişə imza atmağa, Türkiyənin irəli sürdüyü siyasi şərtlərlə 
razılaşmağa vadar etmişdir. Beləliklə, Suriya terrorçu-separatçı PKK 
qruplaşmalarına hərbi-siyasi yardım göstərməkdən rəsmi şəkildə imtina 
etmişdir. Lakin reallıqda Suriya rəhbərliyi həmin qüvvələrə hərtərəfli 
dəstək verməkdən çəkinməmişdir. 1987-ci ildə hər iki ölkə Suriyanın 
Fərat çayından istifadəsi haqqında Protokol imzalasalar da, aralarındakı 
hidrosiyasi qarşıdurma səngiməmiş, 1990-cı ilin yanvar ayında Türkiyə 
tərəfinin Atatürk adına su anbarının (Atatürk Barajı) səviyyəsinin 
istismar həddinə çatdırılması məqsədilə bir ay müddətinə Fərat çayının 
Suriya ərazisinə keçən hissəsində suyun həcmini azaltması növbəti 
siyasi gərginliyə səbəb olmuşdur. Nəticədə, Dəməşq və Bağdad bir 
araya gələrək çayın Türkiyənin cənubundan Hələb yaxınlığındakı «əl-
Əsəd» süni dəryaçasınadək olan hissəsinin «tamamilə qurumasını» 
bəhanə gətirmiş, Ankaranın bu hərəkətini «ərəb dünyasına qəsd» kimi 
dəyərləndirmiş, problemi beynəlxalq səviyyədə müzakirəyə çıxarmaq 
məqsədilə Ərəb Dövlətləri Liqasına müraciət etmişlər99. 
Fərat və Dəclə çaylarının su ehtiyatlarının bölüşdürülməsinə dair 
mübahisələrin hüquqi baxımdan tənzimlənməsi sahəsində ilk addım 
1946-cı ildə Türkiyə və İraq arasında bağlanmış müqavilə olmuşdur. 
Müqavilənin şərtlərinə görə, həmin çaylar üzərində tikiləcək istənilən 
hidrolayihə haqqında tərəflərin qabaqcadan bir-birini məlumatlandırması 
və qarşılıqlı məsləhətləşmələrin aparılması nəzərdə tutulmuşdur. 1980-ci 
ildə bu ölkələr arasında bağlanmış protokola əsasən, su mübahisələrini 
nizamlayan qurum – Birgə Texniki Komitə yaradılmışdır. 1983-cü ildə 
Suriyanın da həmin komitəyə qoşulmasına baxmayaraq, yeni qurum su 
münaqişələrinin həllində nəzərəçarpacaq irəliləyişə nail ola bilməmiş, 
99  Ю.Рысбеков, «Трансграничное сотрудничество на международных реках: проблемы, 
опыт, уроки, прогнозы экспертов», Научно-информационный центр, МКВК, 2009 
92       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
1992-ci ildə formal fəaliyyətini tamamilə dayandırmışdır. Bu zaman İraq 
və Suriya yenə də Türkiyəni su ehtiyatlarının istifadəsi ilə bağlı danışıqları 
pozmaqda təqsirləndirmiş, rəsmi Ankara isə onları Türkiyənin və regionın 
mənafelərinə zidd tələblər irəli sürməkdə ittiham etmişdir. Lakin Türkiyəni 
«su işğalında» günahlandıran Suriyanın özü də görünmək istədiyi kimi 
«məsum» deyildir. Rəsmi Dəməşqin transsərhəd Asi çayının (Oront) 
qarşısını kəsərək üzərində Dastan və Mahərd bəndlərini inşa etdirməsi, 
Cizr əl-Uqhur şəhərində sutəmizləyici qurğunun istifadəyə verilməsi və 
beləliklə, çayın illik su axımının 90%-ni mənimsəməsi Türkiyənin Hatay 
vilayətinin su təchizatını xeyli dərəcədə pisləşdirmişdir. Üstəlik, Suriya 
tikilməkdə olan Zezun və Kastun bəndlərini də istismara daxil edərsə, bu 
zaman illik su axımı 1,2 milyard m3-ə çatan Asi çayından Türkiyəyə ildə 
cəmi 25 milyon m3 pay düşəcəkdir100. Lakin Ankara və Dəməşq nəhayət 
ki, bir araya gələrək Asi çayı üzərində müştərək su bəndi tikməyi qərara 
almışlar. Bunu görən Bağdad da Dəclə çayı üzərində tikilən və Türkiyə ilə 
su mübahisələrinə səbəb olan digər hidrotexniki qurğunun - İlısu bəndinin 
inşasından imtina etmişdir. Bundan başqa, rəsmi Ankara transsərhəd 
sulardan istifadəyə dair region dövlətləri üçün məqbul sayıla biləcək yeni 
hidrosiyasət modelinin hazırlanmasını və adaptasiyasının başlanılmasını 
bildirmiş və su bölgüsü ilə əlaqəli bütün mübahisəli məsələlərin üçüncü 
tərəfin müdaxiləsi olmadan, yalnız ikitərəfli danışıqlar yolu ilə həllini 
təklif etmişdir. Ekspertlərin fikrincə, Türkiyənin bu mövqeyi bir tərəfdən 
qonşu dövlətlərlə münasibətlərinin yaxşılaşmasına, digər tərəfdən isə 
İraqın şimal hissəsində müstəqil kürd dövlətinin yaradılmasına qarşı 
yönəldilmişdir.101 
Türkiyənin yeni hidrosiyasi konsepsiyası dünyanın ən böyük 
doqquz layihəsindən biri olan Cənub-Şərqi Anadolu Layihəsində 
(Güneydoğu Anadolu Projesi - GDA) öz təzahürünü tapmaqdadır. Bu 
barədə fərqli mövqelərə baxmayaraq, GDA layihəsi transsərhəd Dəclə 
və Fərat çaylarının su ehtiyatlarını təkcə Türkiyənin deyil, İraq və 
Suriyanın da maraqlarının təminatına yönəltməyə, onların da elektrik 
enerjisi ilə təminatının yaxşılaşdırılmasına, suvarılan torpaq sahələrini 
artırmaqla kənd təsərrüfatının inkişaf etdirilməsinə geniş imkanlar 
açacaqdır. Layihəyə əsasən, Fərat və Dəclə çayları üzərində 22 su bəndi, 
19 hidroelektrik stansiya, irriqasiya obyektləri inşa etmək, şəhər və 
100    A.Ирхин, «Проблема водных ресурсов в реализации региональной политики 
Турции», http://nomos.com.ua/content/view/64/84/)
101 A.Караева, «Водные ресурсы Азербайджана и Турции», http://kornelij.livejournal.
com/707443.html)
      93HİDROBÖHRAN, HİDROMÜNAQİŞƏLƏR VƏ HİDROSTRATEGİYA
kəndlərdə yeni sənaye, tikinti, nəqliyyat, səhiyyə və təhsil müəssisələri 
açmaq, yerli turizm şəbəkəsini genişləndirmək və s. nəzərdə tutulmuşdur. 
Atatürk adına su bəndi
Hazırda Türkiyədə istismar edilən elektrik enerjisi Cənub-Şərqi 
Anadolu Layihəsi çərçivəsində tikilmiş Karakaya, Atatürk, Dəclə, 
Kralqızı, Örecik, Karkamış və Batman bəndlərindəki su elektrik 
stansiyaları tərəfindən istehsal edilir. Meqalayihənin tərkibi olan 1990-cı 
ildə Fərat çayının Türkiyə hissəsində istifadəyə verilmiş Atatürk su bəndi 
(Atatürk Barajı) və üzərindəki səkkiz trubinli 2400 meqavatlıq su elektrik 
stansiyası Türkiyəyə 48,7 km³ həcmində su ehtiyatı yaratmağa, ümumi 
smeta dəyəri 30-35 milyard ABŞ dolları olan layihəyə əsasən, Türkiyəyə 
iqtisadi yüksəliş vəd edən 22 su bəndi, 19 su elektrik stansiyası inşa 
etməyə, əkin sahələrinin suvarılmasına, bölgənin elektrik enerjisi ilə təmin 
olunmasını əhəmiyyətli dərəcədə yaxşılaşdırmağa imkan verəcəkdir. İlkin 
hesablamalara görə, yalnız Türkiyədə suvarılan kənd təsərrüfatı sahələri 
40%-dən 100%-dək artacaq, məhsuldarlıq 2-3 dəfə yüksəldilməklə ərzaq 
problemi tamamilə həll olunacaqdır102. O da sirr deyildir ki, Ankaranın 
Cənub-Şərqi Anadolu Layihəsinin tam reallaşdırılması iqtisadi yüksəlişə 
nail olmaqla yanaşı, ölkə daxilindəki siyasi problemlərin də həllində, 
məsələn, separatizm əhval-ruhiyyəsinin aradan qaldırılmasında, PKK-
102  http://www.ekitapyayin.com/id/062/susorun02-02.htm
94       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
nın ərazi iddialarının və regional su ehtiyatlarını nəzarətə götürmək 
niyyətlərinin neytrallaşdırılmasında yardımçı olacaqdır. Ankaranın 
qlobal hidrosiyasi fəaliyyətindən narahat olan dövlətlərin qənaətinə 
görə, Türkiyə üstün fiziki-coğrafi, siyasi-coğrafi, iqtisadi-coğrafi, ən 
başlıcası isə hidroloji mövqeləri ilə regionda güc balansının öz xeyrinə 
dəyişməsinə nail olacaq, hətta rəsmi Dəməşq Türkiyəyə qarşı fəaliyyət 
göstərən separatçı qruplaşmaları dəstəkləməkdən birdəfəlik imtina etməli 
olacaqdır103. Suriya isə Atatürk adına su bəndinin fəaliyyəti nəticəsində 
Tabka Su Elektrik Stansiyasının gücünün 10% azaldılmasına açıq etirazını 
bildirməyə başlamışdır. Proqnozlara görə, 2025-ci ildə Suriya və İraqın 
Fərat çaylarından götürdükləri su payı indiki ilə müqayisədə müvafiq 
olaraq 17% və 27% azalacaqdır. 
Türkiyə Cümhuriyyətinin mərhum prezidenti Turqut Özalın hələ 
1986-cı ildə uzaqgörənliklə irəli sürdüyü Sülh su kəmərləri layihəsi 
(Barış Suyu Projesi) də Yaxın və Orta Şərq dövlətlərinin şirin su 
problemlərinin həlli ilə yanaşı, rəsmi Ankaranın regiondakı strateji 
maraqlarının təmin olunmasına yönəldilmişdir. Layihəyə əsasən, 
iki transsərhəd boru kəmərinin çəkilib istismara verilməsi nəzərdə 
tutulmuşdur. Şərti olaraq, «Qərb xətti» adlandırılan və uzunluğu 
2700 kilometrə çatan birinci kəmər Hama, Humus, Hələb, Dəməşq, 
Əmman, Yanbu (Yanbu-əl-Bəhr) ərazilərindən keçərək Məkkə şəhərində 
tamamlanacaq, Suriya, İordaniya və Səudiyyə Ərəbistanı əhalisini 
sutkada 3,5 milyon m3 şirin su ilə təmin edəcəkdir. Sutkada 2,5 milyon 
m3 suyun nəqli üçün planlaşdırılan «Şərq xətti» (3900 km) isə Suriya 
və İordaniya torpaqlarından keçərək Küveyt, Bəhreyn, Qətər, Birləşmiş 
Ərəb Əmirliklərinə kimi uzanacaqdır. Türkiyə və ərəb dövlətləri üçün 
maliyyə baxımdan sərfəli olan Sülh su kəmərləri regionda qlobal siyasət 
yürüdən, su çatışmazlığı amilini siyasi-iqtisadi təzyiq vasitəsinə çevirən 
dövlətlərdə və transmilli şirkətlərdə ciddi narahatlığa səbəb olmuşdur. 
Belə ki, Qərb duzdan təmizlənmiş dəniz suyunu ərəb ölkələrinə hər m3 
üçün təqribən 4 ABŞ dollarına təklif etdiyi halda, Türkiyə onun satışını 
Qərb xəttində 0,8 sentə, Şərq xəttində isə bir dollara nəzərdə tutmuşdur. 
Antalya yaxınlığındakı Manavqat çayının su ehtiyatlarının bir 
hissəsinin ixracına dair proqramın reallaşması da Türkiyənin regionda 
103  Аль-Обайди Халид Хасун Джасим, «Проблемы использования трансграничных 
водных ресурсов», http://www.dissercat.com; М.Агаджанян. «Сотрудничество в водной 
сфере как ресурс регионального добрососедства» 28.06.2007// www.noravank.am/ru
      95HİDROBÖHRAN, HİDROMÜNAQİŞƏLƏR VƏ HİDROSTRATEGİYA
mövqelərinin möhkəmləndirilməsinə, xüsusilə rəsmi Ankara və Tel-
Əviv arasında əlaqələrin genişlənməsinə əlverişli zəmin yaradacaqdır. 
1997-ci ildə suyun filtrasiyası, saxlanılması və tankerlərə doldurulması 
üzrə infrastrukturun yaradılması başa çatdırılmış, bu məqsədlə 147 
milyon ABŞ dolları məbləğində vəsait sərf olunmuşdur. 
Türkiyənin su strategiyası sahəsində İsrail ilə yaxınlaşması bəzi 
dövlətlərdə, o cümlədən İranda və onun strateji müttəfiqi olan 
Ermənistanda «qısqanclıqla» qarşılanmışdır. Erməni politoloqu 
David Babayan bu narahatlığı belə ifadə edir: «Həmin layihə Türkiyəyə 
gələcəkdə su ixracının həcmini artırmağa imkan verəcəkdir». Tel-
Əviv artıq Manavqat çayından su idxalına razılığını bildirmişdir. 
İlkin hesablamalara görə, Türkiyə 20 il ərzində İsraili 50 milyon m3 
su ilə təmin edəcəkdir. Şirin su İsrailə hər birinin tutumu 400 min 
ton olan tankerlər vasitəsi ilə çatdırılacaqdır. Yəhudi dövlətinin suya 
olan tələbatının ildən-ilə artmasını nəzərə alaraq, Türkiyədən ixrac 
olunan suyun həcminin artması gözlənilir. Lakin, Türkiyədə suyun 
İsrailə deyil, Əlcəzairə, hətta Mərakeşə nəql olunmasında maraqlı olan 
qüvvələr də vardır104. Türkiyə Respublikasının hidrostrateji imkanlarını 
genişləndirmək istiqamətində fəaliyyəti Yaxın və Orta Şərq dövlətlərini 
Avropa ilə birləşdirəcək növbəti layihədə - Cənub-Şimal su nəqliyyatı 
dəhlizinin çəkilişi ideyasında da özünü qabarıq şəkildə göstərməkdədir. 
Bu layihə hələlik niyyət xarakteri daşısa da, rəsmi Ankara Böyük 
Britaniya, Polşa və İspaniya kimi dövlətlərdə özünə xeyli tərəfdaş 
tapmışdır. Layihəyə görə, Aralıq dənizini Qara dənizlə birləşdirən 
və oradan da Baltik dənizini keçməklə Şimal dənizinə doğru uzanan 
vahid su kanalı yük daşımalarını artırmağa, onlara çəkilən xərcləri 
azaltmağa, bəzi çayların gəmiçilik imkanlarını genişləndirməklə yeni 
liman infrastrukturları yaratmağa, xüsusilə Bosfor-Dardanel boğazında 
su nəqliyyat vasitələrinin təhlükəli həddə çatan intensivliyini xeyli 
azaltmağa imkan verəcəkdir105.
İran İslam Respublikası. İran regionda Türkiyə, İsrail, Suriya 
kimi «su geosiyasəti»nin ənənəvi iştirakçısı olmasa da, 2001-ci ildə 
baş vermiş quraqlıq nəticəsində yaranan kəskin su çatışmazlığı, kütləvi 
104  Д.Бабаян. «Гидрополитика - ключевое направление геополитики Турции».http://www.
newsarmenia.ru/analytics/20100316/42216986.html
105  «Транснациональный водный транспортный коридор – иллюзия или 
реальность», www.cherginets.by/index.phtml?idx=20210&theme=1)
96       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
etirazlar, «su qiyamları» rəsmi Tehranı hidrosiyasi oyunlara fəal 
şəkildə qoşulmağa sövq etmişdir106 Lakin, təbii hidroloji imkanlarının 
məhdudluğuna baxmayaraq, son onillikdə fəal hidrosiyasət yürüdən 
və xüsusilə Türkiyənin regionda iqtisadi-siyasi təsirini azaltmağa səy 
göstərməklə Ermənistanla həmrəylik nümayiş etdirən Tehran su 
nəqliyyat dəhlizlərinin tikintisində təşəbbüsü ələ almaq məqsədilə 
alternativ və daha iddialı layihə irəli sürmüşdür. 2012-ci il avqust ayının 
əvvəllərində İranın energetika naziri Məcid Namcu Xəzər dənizini İran 
körfəzi ilə birləşdirəcək «Şimal-Cənub» kanalının tikintisinə ilin 
sonunadək başlanılacağı barədə məlumat vermişdir. Onun sözlərinə 
görə, uzunluğu təqribən 600 kilometr, ümumi smeta dəyəri təqribən 
7 milyard ABŞ dolları olan su nəqliyyat dəhlizi Baltik dənizi və Qara 
dənizdən keçməklə Şimal buzlu okeanı sahillərini Hind okeanı ilə 
birləşdirəcəkdir. Əlbəttə, bu gün İran ətrafında cərəyan edən proseslər 
kanalın tikintisini ciddi şübhə altına alır. Lakin, nəzəri də olsa, «Şimal-
Cənub» kanalının istifadəyə verilməsi ilk növbədə Türkiyənin əsas 
nəqliyyat arteriyalarından olan Bosfor boğazının strateji əhəmiyyətini 
xeyli azaldaraq, bu ölkənin iqtisadiyyatına ciddi zərbə vuracaqdır. Qeyd 
etmək lazımdır ki, təkcə 2011-ci ildə Bosfor boğazından təqribən 95 min 
müxtəlif təyinatlı gəmilərin, xüsusilə neft tankerlərinin keçməsi Türkiyə 
büdcəsinə milyardlarla dollar gəlir gətirmişdir. Bu isə rəsmi Ankara 
və Tehran arasındakı soyuq münasibətlərə hidrosiyasi çalarlar əlavə 
edəcəkdir. Hazırda Çin, Yaponiya, Pakistan, İsveç və Norveç şirkətləri 
kanalın tikintisinə ciddi maraq göstərirlər. Bu layihənin pərdəarxası 
məqamları onun arxasında Moskvanın geosiyasi maraqlarının 
dayanmasını, Rusiya Federasiyasının da layihəyə qoşulacağını istisna 
etmir. Belə ki, hələ ötən əsrin 60-cı illərində İran şimal qonşusu SSRİ 
ilə birlikdə «Xəzər dənizi-İran körfəzi» kanalının inşası barədə məsələ 
qaldırmış, hətta onun ilkin layihəsini hazırlamışdır. Sovet İttifaqı həmin 
layihənin gerçəkləşməsinə xüsusi maraq göstərirdi. Birincisi, onun 
vasitəsilə dünya bazarına yeni çıxış imkanları əldə edir, eyni zamanda, 
«soyuq müharibə» şəraitində Yaxın və Orta Şərq regionlarında hərbi-
siyasi fəallığını əhəmiyyətli dərəcədə artırırdı. Lakin, ABŞ İranın şah 
rejiminə təzyiq edərək, bu planın həyata keçməsinə mane olmuşdu. 
Digər tərəfdən, su nəqliyyat dəhlizinin layihəsində Volqa-Don, Volqa-
Baltik kanallarının inşaat metodlarının, istismar texnologiyalarının və 
iş prinsiplərinin əsas götürülməsi də burada Rusiya amilinin mühüm 
106  Н.Мосаки. «Иран в водной геополитике региона»,  http://www.centrasia.ru/newsA.
php?st=1184018520)
      97HİDROBÖHRAN, HİDROMÜNAQİŞƏLƏR VƏ HİDROSTRATEGİYA
rol oynadığını təsdiqləməkdədir107. Bundan başqa, beynəlxalq hüquqa 
əsasən, bu tipli meqalayihənin gerçəkləşməsi üçün qonşu dövlətlərin, ilk 
növbədə Xəzərin sahilyanı dövlətlərinin razılığı tələb olunduğu halda, 
Rusiya Federasiyası hələ də ona münasibətini bildirməmişdir. 
İranın qlobal hidrolayihələri bununla kifayətlənmir. 2007-ci ilin 
iyun ayında İran hökumətinin prezident Mahmud Əhmədinejatın 
sədrliyi ilə keçirilmiş səyyar iclasında Kiçik Zab çayı üzərində Kulese 
Su Elektrik Stansiyasının tikintisi barədə qərar qəbul olunmuşdur. 
Qeyd edək ki, Kiçik Zab çayı Dəclə çayının sol qoludur və İranın Qərbi 
Azərbaycan vilayətindən keçərək İraq ərazisinə daxil olan transsərhəd su 
axarıdır. İlkin smeta dəyəri təqribən 342 milyon ABŞ dolları məbləğində 
müəyyənləşdirilən kompleksə daxil olan su bəndindən (600 milyon 
m3) elektrik enerjisi istehsalından savayı, kənd təsərrüfatı sahələrinin 
suvarılmasında da istitfadə ediləcəkdir. Lakin həmin layihənin təhlükəli 
məqamlarından biri onun Tehran və Bağdad arasındakı münasibətləri 
gərginləşdirə bilməsi ehtimalıdır. Məlumdur ki, Kiçik Zab çayı İraqın 
hidroenergetikasında və kənd təsərrüfatında xüsusi əhəmiyyətə malikdir. 
Bəndin istismara buraxılması nəticəsində çayda suyun səviyyəsinin 
azalması Dukan Su Elektrik Stansiyasının dayanmasına, Kərkük 
vilayətində irriqasiya sisteminin sıradan çıxmasına səbəb olacaqdır. 
    Bütün bunlardan başqa, İran İslam Respublikasının hidrosiyasətində 
Azərbaycana qarşı yönəldilmiş təhdidlər - Araz çayı üzərində Qaraçılar 
və Mehri su elektrik stansiyalarının tikintisi layihəsi (Ermənistanla 
birlikdə), qurumaqda olan Urmiyə gölünə Araz çayından kanal çəkilişi 
layihələri hələ də aktuallığını saxlamaqdadır. 
 5. Azərbaycanın su ehtiyatları. Reallıqlar, geosiyasi 
çağırışlar və təhdidlər
Azərbaycan Respublikasının su ehtiyatları və onların istifadəsi ilə 
bağlı yaranmış vəziyyət həssas olsa da, çıxılmaz deyildir. Reallıqda 
ölkə şirin su mənbələrinin həcmi və onların istismarı baxımından 
müəyyən çətinliklərlə üzləşən dövlətlər sırasındadır. Arid zonada 
yerləşən, ərazisinin hər kvadratkilometrinə və hər nəfərə düşən yerüstü 
su ehtiyatlarına görə, Azərbaycan Respublikası Cənubi Qafqazın digər 
dövlətlərindən və qonşu Rusiya Federasiyasından xeyli geridə qalır. Belə 
107  (А.Балиев. «Каспийское море будет впадать в Персидский залив», «Российская 
газета”, http://www.rg.ru/bussines/rinky/132.shtm)
98       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ki, Cənubi Qafqazın ümumi su ehtiyatının 62%-i Gürcüstanın, 28%-i 
Ermənistan və yalnız 10%-i Azərbaycanın payına düşür. Bütövlükdə, 
hər il təbii ehtiyatlardan 10-14 km³ su götürülür və onun 60-70%-i 
kənd təsərrüfatının, 20-25%-i sənayenin ehtiyaclarına sərf olunur. Ölkə 
ərazisinin 4,6 milyon hektarı aqrar sahə üçün yararlı olsa da, suvarılan 
torpaqların ümumi sahəsi cəmi 1,45 milyon hektara bərabərdir və kənd 
təsərrüfatı məhsullarının 90%-i məhz həmin sahələrdə yetişdirilir. 2012-
ci ilədək kompleks meliorasiya işləri hələlik həmin sahələrin yalnız 610 
min hektarını əhatə edə bilmişdir. Azərbaycan Respublikası Ekologiya 
və Təbii Sərvətlər Nazirliyinin rəsmi məlumatına əsasən, ölkənin ümumi 
su ehtiyatlarının həcmi 35 milyard km³-ə çatır. Onun təqribən 5 milyard 
km³-ni isə yeraltı sular təşkil edir. «Sukanal» Elmi-Tədqiqat Layihə 
İnstitutunun statistik rəqəmlərində ölkənin yerüstü su ehtiyatlarının 
həcminin 32 milyard m3 olduğu və quraqlıq illərində 23 milyard m3-ə 
qədər azaldığı bildirilir. 
Kür çayı
Azərbaycan Meliorasiya və Su Təsərrüfati Açiq Səhmdar 
Cəmiyyətinin məlumatına əsasən, ölkədə  Xəzər dənizi hövzəsinə daxil 
olan 8350 böyük və kiçik çay vardır. Bu çayların böyük hissəsinin, 
yəni  7860 suaxarın uzunluğu 10 kilometrdən də azdır. Daxili çaylar 
ayrı-ayrı bölgələr üzrə qeyri-bərabər şəkildə paylanmışdır və onların 
axımının əsas hissəsi yaz dövrünə düşür. Çayların əksəriyyətinin 
axımı tənzimlənmədiyindən daşqın və sel sularından səmərəli istifadə 
etmək mümkün olmur və bu sular dənizə axır. İlin isti aylarında isə 
kiçik çayların bir çoxunun suları quruyur. Sellər və daşqınlar hər 
      99HİDROBÖHRAN, HİDROMÜNAQİŞƏLƏR VƏ HİDROSTRATEGİYA
il ölkə iqtisadiyyatına xeyli miqdarda ziyan vurur. Onların  zərərli 
təsirinə yüzlərlə yaşayış evi, min hektarlarla  əkin sahələri,  dəmiryolu 
və avtomobil magistralları, elektrik xətləri, qaz kəmərləri, kanal və 
kollektorlar, hidrotexniki qurğular, digər mühəndis kommunikasiyaları 
məruz qalır. Cəmiyyətin məlumatında bildirilir: «Çaylardan ekoloji, 
energetika və digər məqsədlər üçün məcburi su buraxmalarını 
nəzərə alsaq, su çatışmamazlığının miqdarı təsəvvür edilməz 
qiymətə malik olacaqdır». Cənubi Qafqazın, o cümlədən də 
Azərbaycanın əsas su arteriyası Kür çay hesab olunur. Uzunluğuna və su 
ehtiyatlarına görə ölkənin ikinci suaxarı isə Araz çayıdır. Qlobal  iqlim 
dəyişilmələrli ilə əlaqədar dünyada, eləcə də Azərbaycanda müşahidə 
olunan uzunsürən quraqlıqlar və son 2-3 ildə   çaylarda baş verən sel 
və daşqınlar ölkə iqtisadiyyatına və əhalisinə xeyli zərər vurmuşdur. 
Ümumi su tutumu 640 milyon m3 olan su anbarları Ermənistan 
tərəfindən işğal edilmiş Azərbaycan ərazilərində qaldığı üçün ölkədə su 
problemi daha da dərinləşdirir. Su çatışmamazlığı ilə yanaşı, çayların, 
xüsusi ilə transsərhəd çaylarının sularının  Ermənistan və Gürcüstan 
ərazilərində çirkləndirilməsi və suyun keyfiyyətinin pisləşməsi 
ölkədə sosial-ekoloji gərginliyi artıran əsas amillərdəndir. Hazırda 
Azərbaycanda suvarılan torpaqlarını su ilə təmin etmək və energetika 
məqsədləri üçün 135 hidrotexniki qurğu, o cümlədən su tutumu 100 
milyon m3-dən çox olan 8,  su tutumu 10-100 milyon m3-dən çox 12, 
su tutumu 1-10 milyon m3-ə bərabər 42, həcmi milyon m3-dən aşağı 
73 su anbarı istismar olunur. 108
Azərbaycanın yerüstü su ehtiyatlarının 70%-i onun sərhədlərindən 
kənarda formalaşır və onun da böyük hissəsi ölkə ərazisinə kənd 
təsərrüfatı, sənaye və məişət tullantıları ilə çirklənmiş vəziyyətdə daxil 
olur. Suaxarların 19-20,6 km³-i 20-yə yaxın transsərhəd çayların, o 
cümlədən, Kür, Araz, Qanıx (Alazan), Samur, Ağstafaçay, İorinin, 
9,5-10 km³-i isə daxili çayların payına düşür. Azərbaycan əhalisinin 
təqribən 80%-i Kür və Araz çaylarının sularından istifadə edir. Samur 
çayı istisna olmaqla, Xəzər dənizinə tökülən digər çayların illik su ehtiyatı 
2,2-2,5 km³-ə, Kür çayı hövzəsinə daxil olan qolların ümumi ehtiyatı 
isə 7,5-7,8 km³-ə çatır. Azərbaycan ərazisindəki şirin sulu göllərin 
ehtiyatı da məhduddur: cəmi 0,03-0,05 km³. İstifadəyə yararlı yeraltı 
su ehtiyatlarının illik istismar həcmi isə təqribən 9 milyard m³-ə çatır. 
Həmin mənbələrin 60%-i Samur-Dəvəçi, Şəki-Zaqatala, Gəncə-Qazax 
bölgələrində, qalan hissəsi isə Mil-Qarabağ, Cəbrayıl və Naxçıvanın 
108 http://mst.gov.az/az/pages/mst/su-anbarlari/
100       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dağətəyi zonalarında yerləşir. Yeraltı su yataqlarının bir çoxunun 
istismar müddəti bitmək üzrədir. Bundan başqa, Azərbaycanda ümumi 
su tutumu 22 km³ olan 140 su anbarı vardır. Onların ən tutumluları 
Mingəçevir, Şəmkir, Araz və hazırda işğal altında olan Sərsəng su 
anbarlarıdır.  Bakı şəhərinin və Abşeron yarımadasının içməli su ilə 
təminatı məqsədilə 5 yeraltı mənbə istismar olunur. Bu mənbələrdən 
ikisi Xaçmaz, biri isə Oğuz rayonlarının ərazilərindədir. Bundan başqa, 
su təminatında Ceyranbatan su anbarının və Kür çayının sularından 
da istifadə edilir. İçməli suyun Bakı və Abşerona nəqli məqsədilə 
Xaçmazdan «Şollar» və 2-ci Bakı su kəmərləri, Kür çayından, 
Ceyranbatan su anbarından magistral kəmərlər və Oğuz-Qəbələ-
Bakı su kəməri istifadəyə verilmişdir109. 1996-cı ildən başlanan aqrar 
islahatlar Azərbaycanda planlı fəaliyyət göstərən dövlət kənd təsərrüfatı 
müəssisələrinin, kolxoz və sovxozların ləğvinə, əvəzində isə xeyli sayda 
kiçik fermer təsərrüfatlarının yaranmasına imkan vermişdir. Bununla 
belə, ilk dövrlərdə su ehtiyatlarından nəzarətsiz və israfçılıqla istifadə 
edilməsi, innovativ aqrotexniki qaydaların zəif tətbiqi nəticəsində 
daxili suvarma və meliorasiya, irriqasiya və subölüşdürücü sistemlərin 
böyük hissəsi sıradan çıxmış, ən nəhayət, suvarılan torpaqların 40%-i 
şoranlaşmışdır. 
Azərbaycan Respublikası Meliorasiya və Su Təsərrüfatı Açıq Səhmdar 
Cəmiyyətinin məlumatına görə, ölkə ərazisində orta illik su çatışmazlığı 
3,7-4,75 km³ arasında dəyişir. Ölkədə su çatışmazlığı təkcə təbii amillərlə 
əlaqəli deyildir. Bu problem həm də mövcud su ehtiyatlarından rasional 
istifadə olunmamasının nəticəsidir. Məsələn, Kür çayından, Oğuz-
Qəbələ-Bakı və Samur-Abşeron kəmərlərindən Bakı şəhərinə və onun 
ətrafına saniyədə 30 kubmetr su daxil olsa da, onun təqribən 40%-i 
israfçılıq, nəzarətsizlik, texniki qurğuların və boru xəttlərinin nasazlığı 
üzündən itkiyə gedir.
Azərbaycan Respublikası Cənubi Qafqaz dövlətlərindən ilk və 
hələlik yeganə ölkədir ki, BMT-nin Avropa İqtisadi Komissiyasının 
«Transsərhəd su axarlarının və beynəlxalq göllərin mühafizəsinə 
və istifadəsinə dair» Helsinki Konvensiyasına qoşulmuşdur. 
Ermənistan və Gürcüstan isə müxtəlif əsassız səbəbləri, əsasən həmin 
sənəddən irəli gələn öhdəliklərin icrasını, məsələn, transsərhəd sulardan 
istifadə zamanı qonşuların maraq və ehtiyaclarının nəzərə alınması, 
qənaət rejiminin tətbiqi, kanalizasiya sisteminin yaxşılaşdırılması, 
109  http://www.eco.gov.az/hid-chay-gol-suanbar.php.
      101HİDROBÖHRAN, HİDROMÜNAQİŞƏLƏR VƏ HİDROSTRATEGİYA
sutəmizləyici qurğuların tikintisi və s. üçün maliyyə imkansızlığını 
bəhanə gətirərək, həmin Konvensiyaya qoşulmağı yubadırlar. Xəzər 
dənizinin səviyyəsinin yüksəlməsi də 
içməli su ehtiyatlarının duzlaşmasını 
və sıradan çıxmasını sürətləndirir, 
sahil yaşayış məntəqələrini subasma 
təhlükəsi qarşısında qoyur. Bu 
artımın əsas səbəblərindən biri məhz 
dəniz sularının neft məhsulları ilə 
çirklənməsidir. Rusiyalı mütəxəssislərin 
hesablamalarına görə, Xəzər dənizi 
səthinin hər kvadratmetrindən normal 
olaraq atmosferə il ərzində 420 litr 
su buxarlanmalıdır. Lakin, hətta bir 
litr dəniz suyunda olan bir milliqram 
neft belə, su səhtini örtərək təbii 
buxarlanmanı xeyli dərəcədə azaldır. 
Azərbaycanın ən böyük təbii su hövzələrindən sayılan, lakin 
nədənsə, Azərbaycan Respublikası Ekologiya və Təbii Sərvətlər 
Nazirliyinin balansında olmayan Hacıqabul gölü də sürətlə bataqlığa, 
ekoloji fəlakət zonasına çevrilməkdədir. Qədim geoloji dövrlərdə Xəzər 
dənizinin geri çəkilməsi nəticəsində yaranan gölün uzunluğu təqribən 
6 kilometrə, eni 3 kilometrə, sahəsi 16,68 km²-ə çatırdı. Kür çayının 
su ehtiyatlarından qidalanan Hacıqabul gölünün sahillərində SSRİ 
dövründə yay istirahət mərkəzləri, iri balıqçılıq təsərrüfatı və avarçəkmə 
bazası fəaliyyət göstərmiş, suyun səviyyəsinin sabit saxlanılması 
məqsədilə nasos qurğuları istismara buraxılmışdır. Azərbaycan 
Ornitologiya Cəmiyyətinin məlumatına əsasən, köçəri su quşlarının 
miqrasiya marşrutları üzərində yerləşən bu göldə hər il 15 mindən 25 
minədək nadir fauna nümunəsi qışlayır, nəsil artırırdı110. Mütəxəssislər 
Hacıqabul gölünün qurumasının ən böyük səbəbini 1961-ci ildə 
istifadəyə verilən Şirvan kollektorunun istismar gücünün artırılması, 
Kür çayından ayrılan qollar vasitəsilə suyun böyük hissəsinin suvarma 
işlərinə yönəldilməsi ilə izah edirlər. Bundan başqa, Hacıqabul şəhərinin 
çirkab sularının da buraya axıdılması onun ekologiyasına ciddi ziyan 
vurmuşdur111. 
110  Р.Керимов, «Исследуется озеро Гаджигабул и птицы живушие у водоема», http://www.
echo-az.com/archive/2007_06/1592/obshestvo06.shtml
111  http://www.olaylar.az/news/social/10051
Hər il Ermənistan və Gürcüstan 
ərazilərindən transsərhəd çaylara 
müvafiq olaraq 350 milyon 
m³ və 330 milyon m³ kənd 
təsərrüfatı, sənaye və məişət 
tullantıları axıdılır. Tərkibində 
zərərli neft məhsulları, fenollar, 
ağır metallar olan həmin sular 
əhalinin sağlamlığına və hövzənin 
ekologiyasına ciddi ziyan 
vurmaqdadır.
102       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Hacıqabul gölünün sahilləri: əvvəl və indi
2007-ci ildən etibarən Azərbaycanda Milli Su Kadastrı üzrə 
informasiya sisteminin yaradılmasına başlanılmışdır. Həmin sistemin 
formalaşdırılması ölkədə daxili və transsərhəd su ehtiyatlarının 
səmərəli idarə olunmasına, su təsərrüfatı ilə əlaqəli dövlət qurumlarının 
fəaliyyətinin əlaqələndirilməsinə əlverişli şərait yaradacaqdır. 2010-cu il 
sentyabr ayının 3-də dövlət sərhədlərinin müəyyənləşdirilməsinə dair 
Rusiya Federasiyası və Azərbaycan Respublikası arasında bağlanmış 
müqavilə transsərhəd Samur çayının ehtiyatlarından birgə istifadəyə 
hüquqi zəmin yaratsa da, hazırda Dağıstandakı separatçı qüvvələrin bu 
sənədin müddəalarına qarşı pozuculuq fəaliyyəti güclənməkdədir. Su 
mənbələrinin sənaye və məişət tullantıları ilə çirklənməsi suyu əhalinin 
içməsi və təsərrüfat işlərində istifadəsi üçün yararsız etməklə bərabər, 
hövzələrin bioloji mühitinə də mənfi təsir göstərir. Hazırda bu prosesin 
qarşısının alınması, çirklənmiş ərazilərin təmizlənməsi Azərbaycan 
Respublikasının ekoloji siyasətinin prioritet istiqamətlərindəndir. 
Bu sahədə fəaliyyəti «Hidrometeorologiya fəaliyyəti haqqında» 
və «Su Məcəlləsinin təsdiq edilməsi haqqında» Azərbaycan 
Respublikasının qanunları, «Ətraf mühit və təbii ehtiyatların 
monitorinqinin aparılması qaydaları haqqında» Əsasnamə və digər 
sənədlər tənzimləyir. Ölkədə su ehtiyatlarının mühafizəsi və səmərəli 
istifadəsi məqsədilə suyun tərkibinin və çirklənməsinin monitorinqləri 
aparılır. Kür və Araz çaylarının keyfiyyətinə nəzarəti gücləndirmək üçün 
Azərbaycan Respublikası Ekologiya və Təbii Sərvətlər Nazirliyinin Qazax 
və Beyləqanda analitik tədqiqat laboratoriyaları fəaliyyətə başlamışdır112. 
112 H.Məmmədli, «Su mənbələrinin çirklənmədən mühafizəsi Azərbaycanda reallaşdırılan 
ekoloji siyasətin mühüm istiqamətlərindəndir» www.eco.gov.az
      103HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Azərbaycan Respublikasında su ehtiyatlarının mühafizəsini və onlardan istifadə 
edilməsini səciyyələndirən əsas göstəricilər (milyon kub metrlə) 113
1990 1991 1992 1993 1994 1995 1996 1997 1998 1999 2000
Təbii mənbələrdən      
götürülən su - cəmi 16176 16474 16205 16344 14631 13971 13462 12514 10235 11968 11110
Su istehlakı - cəmi 12477 11900 11459 12149 10774 10223 9932 9037 7294 6610 6588
onlardan:
məişət-içməli 
məqsədlər üçün 402 367 344 390 366 327 277 222 264 406 449
istehsal ehtiyacları 
üçün 3418 3282 3384 3239 2323 2173 2225 2132 2293 2473 2316
onlardan içməli su 317 267 372 246 153 111 46 35 27 69 82
suvarmaya və kənd     
təsərrüfatının 
təchizatına
8627 8191 7663 8512 8074 7720 7279 6534 4552 3697 3819
Dövri və 
ardıcıl istifadə                       
olunan suyun 
həcmi 
1628 1873 1476 1477 938 1696 1597 1539 1698 1817 1875
istehsal ehtiyacları 
üçün ümumi 
su istehlakına 
nisbətən, faizlə
32 36 30 30 29 44 43 43 43 42 45
Nəql zamanı itən su 4206 4449 4383 4195 3855 3747 3550 3477 2941 2704 3053
Çirkab suların 
atılması 5026 5305 5094 4266 2255 4247 4571 4477 4377 4192 4106
onlardan 
təmizlənməmiş 303 254 229 255 262 134 247 157 167 171
(cədvəlin davamı)
 2001 2002 2003 2004 2005 2006 2007 2008 2009 2010 2011
Təbii mənbələrdən     
götürülən su - cəmi 10012 10075 10772 11440 12050 12360 12270 11735 11425 11566 11779
Su istehlakı - cəmi 6414 6754 7370 8019 8607 8865 8371 7886 7639 7715 8012
onlardan:
məişət-içməli 
məqsədlər üçün 408 503 512 498 521 523 360 348 384 405 397
istehsal ehtiyacları 
üçün 2273 1977 2264 2264 2360 2508 2157 2042 1638 1742 1760
onlardan içməli su 57 46 46 61 61 74 50 41 46 54 52
suvarmaya və kənd   
təsərrüfatının 
təchizatına
3709 4248 4579 5240 5710 5817 5837 5 474 5587 5497 5746
Dövri və 
ardıcıl istifadə                       
olunan suyun 
həcmi 
1863 704 2236 2273 2224 2198 2078 2485 1891 1787 1788
113  http://www.stat.gov.az/
104       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
istehsal ehtiyacları 
üçün ümumi 
su istehlakına 
nisbətən, faizlə
45 26 50 50 49 47 49 55 54 51 50
Nəql zamanı 
itən su 2936 3321 3402 3421 3462 3495 3899 3849 3786 3852 3767
Çirkab suların 
atılması 3966 4596 4749 4817 4878 5164 5237 5325 4802 6005 5068
onlardan 
təmizlənməmiş 170 163 167 160 161 163 177 181 171 164 223
Statistik məlumatlara görə, Azərbaycanda su ehtiyatlarından istifadə 
üzrə fəaliyyət aşağıdakı kimi dəyərləndirilir:
  yerüstü və yeraltı su ehtiyatlarının məhdud həcmi;
  su ehtiyatlarının ölkə ərazisində qeyri-bərabər paylanması;
  su ehtiyatlarının 70%-nin xarici dövlətlərin ərazilərində formalaşması;
  ümumi su ehtiyatlarının 80%-ni bir transsərhəd su axarının - Kür çayı 
sularının təşkil etməsi;
  daxili su axarlarının bir hissəsinin mövsümi xarakter daşıması;
  transsərhəd su axarlarının Azərbaycan ərazisinə daxil olan hissələrinin 
çirklənməsinin ekoloji və sosial böhran həddinə çatması. 
Transsərhəd su axarların ehtiyatlarının Türkiyə, İran, Ermənistan 
və Gürcüstan ərazilərində tikilmiş hidrotexniki qurğular vasitəsilə (su 
anbarları, hidroelektrik stansiyalar və s.) mənimsənilməsi nəticəsində Kür 
və Araz çaylarının Azərbaycana daxil olan hissələrində su ehtiyatı 20%-dək 
azalmış, ölkədə su çatışmazlığının artmasına səbəb olmuş (ildə təqribən 
4-6 km3) və tələbatın ödənməsində müəyyən problemlər yaratmışdır. 
Azərbaycan Respublikası Dövlət Statistika Komitəsinin məlumatının 
təhlilinə əsasən, ölkədə su ehtiyatlarının istifadəsində azalma müşahidə 
olunmaqdadır. Məsələn, 1990-cı ildə təbii mənbələrdən götürülən suyun 
həcmi 16 milyard 176 milyon m3 olduğu halda, 2011-ci ildə bu rəqəm 11 
milyard 779 milyon m3-ə enmişdir. Su istehlakının (8 milyard 12 milyon 
m3) təqribən 397 milyon m3-i məişətdə istifadəyə sərf olunmuş, 1 milyard 
760 milyon m3 istehsal ehtiyaclarına, 5 milyard 746 milyon m3 suvarmaya 
və kənd təsərrüfatı ehtiyaclarına yönəldilmişdir. 1991-ci il ilə müqayisədə 
nəql zamanı itən suyun həcmində ciddi azalma (4 milyard 449 milyon 
m3 – 3 milyard 767 milyon m3) müşahidə olunmaqdadır. 2011-ci ildə su 
      105HİDROBÖHRAN, HİDROMÜNAQİŞƏLƏR VƏ HİDROSTRATEGİYA
mənbələrinə 5 milyard 68 milyon m3 çirkab atılmışdır. Həmin göstərici 
1991-2010-cu illərlə müqayisədə çox olsa da, yalnız 2010-cu ilə aid 
rəqəmlərdən ( 6 milyard 5 milyon m3) azdır. 2011-ci ildə rekord miqdarda 
– 223 milyon m3 çirkab təmizlənmədən su mənbələrinə axıdılmışdır. 
Qeyd olunduğu kimi, Azərbaycanda yerüstü və yeraltı su ehtiyatlarının 
istismarı, nəqli, normalaşdırılması, təmizlənməsi, paylanması, satışı, 
mühafizəsi, sel və daşqınlar əleyhinə tədbirlərin keçirilməsi və s. 
vəzifələrin icrasında da qeyri-rasionallıq mövcuddur. Digər dövlətlərdə 
su təsərrüfatı ilə bağlı həmin vəzifələr mərkəzləşdirilmiş qaydada 
həyata keçirildiyi halda, Azərbaycan 
Respublikasında bir-biri ilə rəqabətdə 
olan, bir çox hallarda paralel funksiyalar 
yerinə yetirən 6 dövlət qurumunun 
səlahiyyətindədir: Ekologiya və Təbii 
Sərvətlər Nazirliyi, Səhiyyə Nazirliyi, 
Sənaye və Energetika Nazirliyi, 
Meliorasiya və Su Təsərrüfatı Açıq 
Səhmdar Cəmiyyəti, «Azərsu» Açıq 
Səhmdar Cəmiyyəti, Fövqəladə Hallar 
Nazirliyinin Su Ehtiyatları Dövlət 
Agentliyi. Bundan başqa, digər dövlət 
qurumlarının nəzdində də su ilə əlaqəli 
ixtisaslaşdırılmış təsisatlar mövcuddur. 
Bütün bunlar nəzarətsizliyə və korrupsiya hallarının yaranmasına 
səbəb olan amillərdəndir. Hazırda həmin dövlət təşkilatlarına aid 
funksiyaların mərkəzləşdirilməsinə, onların bazasında vahid qurumun 
- Dövlət Su Komitəsinin yaradılmasına başlanılmışdır. Qeyd edək ki, 
Azərbaycanda  əhalinin su ilə təminatının yaxşılaşdırılması və onunla 
bağlı digər xidmətlərin çevikliyinin təkmilləşdirilməsi, xüsusilə ölkənin 
su təsərrüfatının idarə olunmasında paralel fəaliyyətin aradan qaldırılması 
və sahənin bazar iqtisadiyyatı prinsipləri əsasında inkişaf etdirilməsi 
məqsədilə Azərbaycan Respublikasının Prezidenti İlham Əliyevin 11 
iyun 2004-cü il tarixli Sərəncamına («Azərbaycan  Respublikasında su 
təchizatı sahəsində idarəetmənin təkmilləşdirilməsi haqqında») əsasən, hələ 
on il əvvəl zəruri təşkilati tədbirlər həyata keçirilmişdir. Belə ki, Abşeron 
Regional Səhmdar Su Cəmiyyəti «Azərsu» Səhmdar Cəmiyyəti 
Azərbaycan Respublikasının 
hidrosiyasətinin 
müəyyənləşdirilməsində, daxili 
və transsərhəd su ehtiyatlarından 
səmərəli istifadə olunmasında 
və mühafizəsində, təhdidlərin 
qabaqlanmasında geosiyasi 
çağırışlara cavab verən normativ-
hüquqi aktların mövcudluğu əsas 
şərtlərdəndir. 
106       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
adlandırılmış, Azərbaycan Respublikası Dövlət Tikinti və Arxitektura 
Komitəsinin «Azərsukanaltəmir» və «Azərkəndsutəchizat» istehsalat 
birlikləri, Bakı Şəhər İcra Hakimiyyətinin Bakı Kanalizasiya İstehsalat 
Birliyi ləğv olunmuş, onların funksiyaları və tabeliyində olan müəssisə və 
təşkilatlar yeni təsisata verilmişdir. 
Naxçıvan Muxtar Respublikası. Heydər Əliyev adına su anbarı 114
Hazırda ölkənin su təsərrüfatının idarə olunmasında tətbiq edilən 
reqlament və sxemlərin, o cümlədən su ehtiyatlarının istismarına və 
mühafizəsinə, ətraf mühitin qorunmasına, yerli kommunal təsərrüfatın 
təşkilinə, hidroloji obyektlərin, meliorasiya şəbəkəsinin tikintisinə dair 
normaların böyük hissəsi sabiq SSRİ-nin normativ aktlarına söykənir. 
Bu sənədlərdə su ehtiyatlarının istismarı və mühafizəsi ilə əlaqədar 
kompleks yanaşmalar öz əksini tapsa da, əhalinin, kənd təsərrüfatı 
və sənaye obyektlərinin şirin su ilə davamlı təchizatının yerli şəraitə 
uyğunlaşdırılmış mexanizmləri, ayrı-ayrı coğrafi-iqtisadi zonalar üzrə su 
təsərrüfatı balansları nəzərə alınmamışdır. 1997-ci il dekabr ayının 26-
da qəbul edilmiş Azərbaycan Respublikasının Su Məcəlləsi, sənədə 
edilmiş əlavə və dəyişikliklər bu çatışmazlığı nisbətən aradan qaldırsa 
da, onun müasir tələblərə və beynəlxalq normalara unifikasiyasına 
zərurət hiss olunmaqdadır. Problemlərin hüquqi müstəvidə həllinə nail 
olmaq məqsədilə Azərbaycan Respublikası Meliorasiya və Su Təsərrüfatı 
Açıq Səhmdar Cəmiyyəti tərəfindən «1996-2010-cu illər ərzində 
meliorasiya və su təsərrüfatının inkişafı Konsepsiyası» və müvafiq 
114  http://mst.gov.az/ru/pages/gallery/
      107HİDROBÖHRAN, HİDROMÜNAQİŞƏLƏR VƏ HİDROSTRATEGİYA
investisiya proqramları da işlənib hazırlanmışdır. Həmin sənədlərdə su 
təsərrüfatının inkişafı və mühafizəsi, bu istiqamətdə zəruri islahatların 
aparılması, hidroqurğuların tikintisi və digər perspektiv məsələlər diqqətə 
çatdırılmışdır. Paralel olaraq, hələ 1998-ci ildə Dünya Bankı Azərbaycan 
əhalisini keyfiyyətli içməli su ilə təmin etmək məqsədilə «Azərbaycanın 
irriqasiya və drenaj sistemlərinin bərpasının və yaxşılaşdırılmasının 
texniki-iqtisadi əsaslandırılması» layihəsinin maliyyələşdirilməsinə 
başlamışdır. Eyni zamanda, Avropa Bankının vəsaiti hesabına Ceyranbatan 
su anbarının ətrafında ekoloji şəraitin yaxşılaşdırılmasına yönəldilmiş 
müvafiq tədbirlər görülmüşdür. Hazırda Avropa İqtisadi Komissiyası 
və ATƏT-in iştirakı ilə Azərbaycan Respublikasında hidrosiyasətin 
müəyyənləşdirilməsində əsas sənədin - Milli Su Strategiyasının 
yaradılması üzərində iş davam etməkdədir. Beynəlxalq hüquq aktlarına və 
Avropanın müvafiq konvensiyalarına söykənən ilk strategiyanın prioritet 
istiqaməti məhdud su ehtiyatlarına malik olan Azərbaycanda yerüstü 
və yeraltı su ehtiyatlarının mərkəzləşdirilmiş qaydada idarə olunmasını, 
onların mühafizəsini, suya qənaət mexanizmlərini təmin etmək, ekoloji 
sistemi yaxşılaşdırmaq, transsərhəd su mənbələrinin ortaq istismarı 
istiqamətində dövlətlərarası əməkdaşlığı genişləndirməkdir. Beynəlxalq 
su qanunvericiliyinə və Avropa İittifaqının Su Çərçivə Direktivinə 
(SÇD) əsaslanan strategiyanın ümumi məqsədi Azərbaycanda mövcud 
su ehtiyatlarının səmərəli, bərabər və optimal istifadəsinə yönəldilmiş 
milli cəhdlərin möhkəmləndirilməsi və inkişafıdır. 
Avropa İttifaqının Su Çərçivə Sazişindən, BMT-nin Avropa 
İqtisadi Komissiyasının konvensiyalarından və digər beynəlxalq 
sənədlərdən irəli gələn vəzifələrə əsasən, Azərbaycan Respublikasının 
Su Strategiyasının hazırlanması ölkədə dayanıqlı sosial-iqtisadi inkişafın 
əsas təminedici amillərindən olan su ehtiyatlarından səmərəli, ədalətli 
və optimal istifadənin təşkili üçün milli səylərin birləşdirilməsidir. 
Həmin strategiyanın institusional əsaslarının yaradılması və onun 
reallaşdırılmasına yönəldilmiş fəaliyyət planının müəyyən olunması, 
su təsərrüfatının idarə edilməsinə dair qanunvericilik aktlarının 
təkmilləşdirilməsi, biomonitorinq üzrə layihələrin icrası və s. Bütün bunlar 
su ehtiyatlarının inteqrasiyalı idarə olunmasına istiqamətləndirilmiş 
aşağıdakı məqsədlərin gerçəkləşdirilməsinə xidmət edəcəkdir:
108       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
  qlobal iqlim dəyişkənliyi nəzərə alınmaqla ölkədə su ehtiyatlarından 
dayanıqlı istifadənin təşkili;
  əhalinin sağlamlıq üçün zərərsiz olan şirin su ilə fasiləsiz təminatının 
yaxşılaşdırılması və zəruri sanitariya şəraitinin yaradılması;
  Azərbaycanda su ekosisteminin mühafizəsinin təmin edilməsi;
  çirklənmiş sular vasitəsilə yayılan xəstəliklərin qarşısının alınması.
     
Su ehtiyatlarının inteqrasiyalı idarə olunmasına dair milli siyasət 
proqramı çərçivəsində fəaliyyətin səmərəsinin artırılması üçün davamlı 
olaraq aşağıdakı tədbirlər icra olunur: 
  ümumi nəzarət əsasında su ehtiyatlarından səmərəli istifadənin 
həvəsləndirilməsi; 
  içməli suyun keyfiyyətinin yaxşılaşdırılması və müvafiq standartlara 
uyğunlaşdırılması; 
  su ekosistemlərinin fəaliyyətini tənzimləyən müvafiq qanunların 
təkmilləşdirilməsi; 
  transsərhəd çayların çirklənmədən mühafizəsi və onların hövzəsində 
yerləşən dövlətlər tərəfindən su ehtiyatlarından səmərəli istifadə edilməsi 
məqsədilə regional və beynəlxalq əməkdaşlığın genişləndirilməsi; 
  su çatışmazlığının aradan qaldırılması məqsədilə sənaye və digər 
obyektlərdə suyun təkrar istifadəsinin genişləndirilməsi üçün qeyri-ənənəvi 
sulardan (tullantı, kollektor-drenaj, çirkab və s.) məqsədyönlü istifadə 
edilməsi istiqamətində tədbirlərin həyata keçirilməsi.
«Ətraf mühitin mühafizəsi ilə bağlı Azərbaycan Respublikasının 
qoşulduğu beynəlxalq konvensiya və sazişlərdən irəli gələn 
məsələlər sahəsində əlavə tədbirlər haqqında» Azərbaycan 
Respublikası Prezidentinin 30 mart 2006-cı il tarixli Sərəncamında 
bildirilir ki, Azərbaycan dövlət müstəqilliyini əldə etdikdən sonra 
ətraf mühitin mühafizəsi sahəsində bir çox beynəlxalq konvensiya 
və sazişlərə qoşulmuş, bu sənədlərdən irəli gələn öhdəliklərin yerinə 
yetirilməsi istiqamətində zəruri addımlar atmışdır. Son illər ətraf 
mühitin mühafizəsi ilə bağlı beynəlxalq təşkilatlarla əlaqələr genişlənmiş, 
birgə layihələr hazırlanaraq həyata keçirilmiş, ekoloji tarazlığın təmin 
edilməsinə, ətraf mühitin çirkləndirilməsinin qarşısının alınmasına 
yönəldilmiş bir sıra dövlət proqramlarının icrasına başlanılmışdır. 
      109HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Bunlarla yanaşı, üzərinə götürdüyü öhdəliklərin tam həcmdə yerinə 
yetirilməsini təmin etmək üçün müvafiq dövlət orqanlarının səylərinin 
artırılması zərurəti yaranmışdır. Azərbaycan Respublikası ətraf mühitin 
mühafizəsi istiqamətində 15 beynəlxalq sənədi, o cümlədən, BMT-nin 
«Transsərhəd su axarlarının və beynəlxalq göllərin mühafizəsinə 
və istifadəsinə dair» Konvensiyasını ratifikasiya etmiş (2000-ci il), 
bir il sonra isə həmin konvensiyanın «Su və sağlamlıq» Protokoluna 
qoşulmuşdur. Protokol 2005-ci ildən hüquqi qüvvəyə minmişdir. Adı 
çəkilən Konvensiya çərçivəsində 2002-2003-cü illərdə TASİS Proqramının 
xətti ilə maliyyələşdirilən «Çayların birgə idarə olunması» layihəsi 
yerinə yetirilmişdir. Layihədən məqsəd transsərhəd çirklənmələrlə 
bağlı müşahidələrin aparılması, onların qiymətləndirilməsi və nəzarətdə 
saxlanılması, çirklənmənin aradan qaldırılması üçün müvafiq tədbirlərin 
həyata keçirilməsinin təmin olunmasıdır. Layihənin icrası zamanı 
Azərbaycan ərazisinə daxil olan 4 transsərhəd çayın, o cümlədən Kür 
çayının monitorinqi aparılmış, mövcud təmizləyici qurğuların bərpası 
və yenilərinin inşasına dair təkliflər hazırlanmışdır. Bundan başqa, Qazax 
və Beyləqan rayonları ərazilərində transsərhəd sularda çirklənmənin 
monitorinqinin keçirilməsi məqsədilə analitik tədqiqat laboratoriyaları 
istifadəyə verilmişdir. Bütün bunlarla yanaşı, Azərbaycan Respublikası 
1999-cu ildə BMT-nin «Ətraf mühit ilə bağlı məsələlərdə məlumatın 
əldə edilməsi, qərar qəbul edilməsində ictimaiyyətin iştirakı və 
ədalət məhkəməsinin açıq keçirilməsi haqqında» Konvensiyasını 
(Orxus, 1998-ci il) ratifikasiya etmiş, Bakıda Ətraf Mühitə dair 
İctimai Məlumat Mərkəzi (Orxus İctimai Ekoloji İnformasiya 
Mərkəzi) yaradılmışdır. 1999-cu ildə isə Azərbaycan «Transsərhəd 
kontekstində ətraf mühitə təsirin qiymətləndirilməsi haqqında» 
Konvensiyaya (Espo, 1991-ci il) qoşulmuş, həmin beynəlxalq sənəd üzrə 
öhdəliklərin icrası məqsədilə işçi qrup yaradılmış, ətraf mühitə təsirin 
qiymətləndirilməsi ilə bağlı bir sıra təlimatların layihələri hazırlanmış, 
Konvensiya üzrə milli qanunvericilik bazasının beynəlxalq standartlara 
uyğunlaşdırılmasına başlanılmışdır115. 
Qeyd olunduğu kimi, Azərbaycan Respublikası transsərhəd suların 
istifadəsi, qorunması və ətraf mühitin mühafizəsi ilə əlaqədar 15-dən 
çox beynəlxalq sənədə, o cümlədən 1998-ci ildə «Ətraf mühit ilə bağlı 
məsələlərdə məlumatin əldə edilməsi, qərar qəbul edilməsində 
ictimaiyyətin iştirakı və ədalət məhkəməsinin açıq keçirilməsi 
115  «Azərbaycan» qəzeti, 31 mart 2006-cı il, № 68
110       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
haqqında» Konvensiyaya, 1999-cu ildə «Transsərhəd kontekstində 
ətraf mühitə təsirin qiymətləndirilməsi haqqında» Konvensiyaya, 
2000-ci ildə «Transsərhəd su axarlarının və beynəlxalq göllərin 
mühafizəsinə və istifadəsinə dair» Konvensiyaya, 2002-ci ildə 
həmin konvensiyanın «Su və sağlamlıq haqqında» Protokoluna, 
2003-cü ildə «Davamlı üzvi çirkləndiricilər haqqında» Stokholm 
Konvensiyasına və s. qoşulmuşdur. Bütün bunlarla yanaşı, transsərhəd 
su ehtiyatlarından Azərbaycana qarşı təhdid və ekoloji təxribat qismində 
istifadə edilməsi Azərbaycan Respublikasının Milli Təhlükəsizlik 
Konsepsiyasında öz əksini tapmışdır: «Azәrbaycan Respublikasının 
şirin su ehtiyatlarının böyük hәcminin qonşu ölkәlәrdә 
formalaşması vә bu ölkәlәrin әrazilәrindә kimyәvi, radioaktiv 
vә digәr zәrәrli maddәlәrlә intensiv çirklәnmәyә mәruz qalması 
әhalinin içmәli su ilә tәmin olunmasında problemlәr yaradır. 
Bundan әlavә, Ermәnistan әrazisindә seysmik zonada yerlәşәn vә 
texnoloji baxımdan köhnәlmiş Metsamor Atom Elektrik Stansiyası 
bütövlükdә region üçün tәhlükә mәnbәyidir. Әtraf mühitin 
çirklәnmәsi, münbit torpaqların deqradasiyası, tәbii resurslardan 
qeyri-rasional istifadә, sәnaye vә mәişәt tullantılarının tәlәb 
olunan sәviyyәdә emal olunmaması ciddi problem mәnbәyidir. 
Ekoloji problemlәr iqtisadi vә sosial hәyata mәnfi tәsir göstәrir, 
ictimai sağlamlığa, cәmiyyәtin maddi sәrvәtinә vә dövlәtin 
müvafiq qurumlarının fәaliyyәtinә ciddi maneәlәr yaradır» (3.11. 
Ekoloji problemlər)116.
         Yuxarı Qarabağ kanalının baş portal qurğusu və Xanarx su kanalı 117 
116  Azәrbaycan Respublikasının Milli Tәhlükәsizlik Konsepsiyası, http://www.mns.gov.az/
img/3766779-_5me02.%20Milli_Tehlukesizlik_Konsepsiyasi.pdf
117  http://mst.gov.az/ru/pages/gallery/
      111HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«Azərbaycan 2020: Gələcəyə baxış» İnkişaf Konsepsiyasının 
hazırlanması barədə Azərbaycan Respublikası Prezidentinin 
Sərəncamından irəli gələn vəzifələrdən biri məhz ölkənin yeni 
inkişaf mərhələsi üçün strateji vəzifələrin və fəaliyyət sahələrinin 
müəyyənləşdirilməsi, əsas hədəf qismində çoxşaxəli, səmərəli və 
innovasiya yönümlü iqtisadiyyatın formalaşdırılması, sosial sahədə 
qabaqlayıcı inkişaf meyillərinin təmin olunması və əhalinin rifahının 
beynəlxalq standartlar səviyyəsinə çatdırılması, habelə elmin, 
mədəniyyətin inkişafında, ictimai həyatın bütün istiqamətlərində yeni 
nailiyyətlərin əldə olunmasıdır118. Konsepsiyada bildirilir: «Son on ildə 
Azərbaycanda şəhər əhalisinin xüsusi çəkisi nisbətən artmışdır. 
Urbanizasiya meylinin növbəti illərdə də davam edəcəyi gözlənilir 
ki, bu da şəhər infrastrukturunun formalaşdırılması ilə bağlı 
qarşıya yeni tələblər qoyur. Paytaxtda və ölkənin digər yerlərində 
həm dövlət, həm də özəl sektor tərəfindən aparılan tikinti-abadlıq 
işləri və iqtisadiyyatın bütün sahələrinin inkişafı üzrə həyata 
keçirilən tədbirlər zamanı ətraf mühitin mühafizəsi tələbləri ön 
planda olacaqdır. Konsepsiyanın əhatə etdiyi dövr ərzində mənzil-
kommunal təsərrüfatı sahəsində köklü islahatlar aparılacaq, ölkə 
əhalisinin su xidmətlərindən və kanalizasiya sistemindən istifadə 
imkanları təkmilləşdiriləcək, şəhər və qəsəbələr təmizləyici 
qurğularla təmin ediləcəkdir. Daha müasir istilik təchizatı sistemi 
qurulacaq, istilik təchizatı zonası genişləndiriləcək, iqtisadi 
cəhətdən səmərəli olmayan qazanxanalar ləğv ediləcək və yeni 
istilik təchizatı mənbələri tikilib istifadəyə veriləcəkdir. Bütün 
bunlarla yanaşı, ətraf mühitin mühafizəsinə dair qanunvericiliyin 
qabaqcıl beynəlxalq təcrübəyə uyğun təkmilləşdirilməsi, səmərəli 
monitorinq və nəzarət mexanizmlərinin yaradılması yönündə əməli 
addımlar atılacaqdır. Eyni zamanda, ekologiya və təbiətin mühafizəsi 
sahəsində elmi araşdırma fəaliyyətinin dəstəklənməsi üçün tədbirlər 
həyata keçiriləcək və zəruri infrastruktur yaradılacaqdır. Ölkədə 
ətraf mühitin qorunması sahəsində beynəlxalq əməkdaşlığın 
genişləndirilməsinə, ətraf mühitin mühafizəsi mədəniyyətinin 
aşılanması məqsədi ilə ictimaiyyətin məlumatlandırılmasına xüsusi 
diqqət yetiriləcəkdir».119
118  http://www.president.az
119 «Azərbaycan 2020: Gələcəyə baxış» İnkişaf Konsepsiyası  http://www.president.az/files/
future_az.pdf
112       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Samur-Abşeron su kanalının sudurulducu qurğusu120
«2011-2013-cü illərdə Bakı şəhərinin və onun qəsəbələrinin sosial-
iqtisadi inkişafına dair Dövlət Proqramı»nın icrasının birinci ilinin 
yekunlarına həsr olunmuş konfransda (20 iyun 2012-ci il) Prezident İlham 
Əliyev Azərbaycan dövlətinin strateji baxışlarına toxunaraq demişdir: 
«Proqramda əsas infrastruktur məsələlərinin - ilk növbədə, su və 
kanalizasiya layihələrinin həlli nəzərdə tutulur. Biz elə etməliyik 
ki, Bakı şəhərində və Bakı qəsəbələrində 24 saat keyfiyyətli içməli 
su olsun… Burada su və kanalizasiya problemlərinin həlli həm 
çox böyük maliyyə vəsaiti, həm də texniki imkanlar tələb edir. 
Görülən işlər nəticəsində yeni sutəmizləyici qurğular, su anbarları 
tikilməkdədir. Bu anbarlar olmadan şəhəri dayanıqlı şəkildə su ilə 
təmin etmək mümkün deyildir. Sutəmizləyici qurğular, süzgəclər 
və xətlər dəyişdirilməlidir, yenilənməlidir. Bu, böyük işlər, böyük 
peşəkarlıq tələb edən məsələlərdir. Ancaq vəzifə belə qoyulub ki, 
Bakının su problemləri birdəfəlik həll edilsin və icra olunan bu 
layihə gələcəyə də hesablansın»121.
Azərbaycan Respublikasının Prezidenti İlham Əliyev 2012-ci il iyul 
ayının 11-də Nazirlər Kabinetinin iclasında söylədiyi yekun nitqində 
də bildirmişdir ki, Azərbaycan kənd təsərrüfatı sahəsində məhsuldarlığı 
artırmaqla özünün ərzaq təhlükəsizliyini tam şəkildə təmin etmək 
imkanlarına malikdir və bununla əlaqədar irimiqyaslı meliorativ 
tədbirlər həyata keçirilməkdədir: «Bu sahədə iki böyük layihə icra 
120  http://mst.gov.az/ru/pages/gallery/
121 http://www.president.az
      113HİDROBÖHRAN, HİDROMÜNAQİŞƏLƏR VƏ HİDROSTRATEGİYA
edilir, Samur-Abşeron kanalı - Taxtakörpü su anbarı və Şəmkirçay 
dəryaçası tikilir. Bu layihələrin icrası nəticəsində on minlərlə, bəlkə 
də yüz minlərlə hektar yeni əkin sahəsi dövriyyəyə buraxılacaq, yeni 
iş yerləri, yeni istehsal sahələri yaranacaqdır. Orada işlər cədvəl üzrə 
gedir və bəlkə də cədvəli bir qədər qabaqlayırlar. Mən hesab edirəm 
ki, bu layihələri daha da sürətləndirmək, vaxt itirməmək üçün əlavə 
vəsait ayrıla bilər». Prezident çıxışında Bakıda və bölgələrdə həyata 
keçirilən su və kanalizasiya xətləri layihələrinə də toxunmuş, Oğuz-
Qəbələ-Bakı su kəmərinin istifadəyə verilməsi nəticəsində əhalinin 
içməli suya olan tələbatında əsaslı dönüş yarandığını, Bakının bir sıra 
yaşayış sahələrinə fasiləsiz su verildiyini, digər hidrolayihələrin icrası 
sayəsində də irəliləyişlər gözlənildiyini əminliklə vurğulamış, qeyd 
etmişdir ki, «gələn ilin sonuna qədər Hacıqabul, Şirvan, Neftçala, 
Biləsuvar, Salyan, Sabirabad, Saatlı rayonlarının 111 kəndinə yeni 
layihə əsasında təmiz içməli suyun verilməsi nəzərdə tutulur. Bu 
böyük layihə bu yaxınlarda artıq start götürəcəkdir». 
Azərbaycan Respublikasında su təsərrüfatının təkmilləşdirilməsi, 
onun idarə olunmasının müasir tələblər səviyyəsinə çatdırılması, ilk 
növbədə təhdidləri qabaqlamaqla şirin su ilə təminatın yaxşılaşdırılması 
məqsədilə xeyli uğura imza atılmışdır. Məsələn, 2007-ci ildə Taxtakörpü, 
2009-cu ildə  Şəmkirçay su anbarlarının və həmin hidrotexniki qurğulara 
daxil olan su elektrik stansiyalarının inşasına başlanılmış, 2010-cu ildə 
Cəlilabad rayonunda Göytəpə su anbarının inşası başa çatdırılmış, 
2011-ci ilin avqust ayında isə Samur-Abşeron suvarma sisteminə daxil 
olan Vəlvələçay-Taxtakörpü su kanalının birinci mərhələsi istifadəyə 
verilmişdir. Ümumi su tutumu 170 milyon m3 olan Şəmkirçay dəryaçası 
Şəmkir, Göygöl, Samux və Goranboy rayonlarının təqribən 50120 
hektar torpaq sahəsinin su təminatını xeyli yaxşılaşdıracaq, 20834 
hektarlıq yeni kənd təsərrüfatı ərazilərinin isə suvarılmasını təmin 
edəcəkdir.  Milli Su Təchizatı və Kanalizasiya Xidmətləri üzrə İkinci 
Layihə çərçivəsində Azərbaycanın 8 rayonunda - Şabran, Siyəzən, Ağsu, 
İsmayıllı, Masallı, Cəlilabad, Yardımlı və Lerik bölgələrində içməli su 
təchizatının, kanalizasiya sistemləri infrastrukturunun bərpası və tikintisi 
üzrə işlər davam etdirilməkdədir. 2011-2013-cü illərdə Bakı şəhərinin 
və onun qəsəbələrinin sosial-iqtisadi inkişafına dair Dövlət Proqramı 
üzrə paytaxtın Zirə, Bilgəh, Hövsan və Abşeron rayonunun Goradil 
114       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yaşayış məntəqələrinin su təminatını yaxşılaşdırmaq məqsədilə nasos 
stansiyalarının, suqəbuledici hovuzların və təzyiqli boru kəmərlərinin 
tikintisi və mövcud qurğularda təmir-bərpa işləri sürətlənmişdir.  
Mingəçevir Su Elektrik Stansiyası
Xatırladaq ki, təqribən 50 ildir istismar olunan və uzunluğu 180 
kilometrə çatan Samur-Abşeron suvarma sistemi ölkənin Şimal 
bölgələrini, Bakı və Sumqayıt şəhərlərini, o cümlədən, Abşeron 
yarımadasını şirin su ilə təmin edən kompleks su təsərrüfatı obyektidir. 
Onun 50 kilometr uzunluğunda olan kanal hissəsi ötən əsrin 40-cı illərində 
tikilib istifadəyə verilmiş, 1950-ci illərdə kanal uzadılmış, su sızmalarının 
qarşısının alınması məqsədilə beton örtüklə üzlənmiş və əlavə nasos 
stansiyaları qurulmuşdur. 1960-cı illərdə isə artan tələbat nəzərə alınaraq 
kanal sistemi daha da genişləndirilmiş, Abşeron yarımadasınadək 
uzadılmışdır. Lakin sənayenin, kənd təsərrüfatının, əhalinin şirin suya 
ehtiyacının ödənilməsi məsələsi Samur-Abşeron suvarma sisteminin də 
təkmilləşdirilməsini və onun yenidən qurulmasını gündəmə gətirmişdir. 
Azərbaycan Respublikası Prezidenti İlham Əliyevin yürütdüyü sosial-
iqtisadi siyasətin tələblərinə və dövlət başçısının Azərbaycan Respublikası 
Dövlət Neft Fondunun 2006-cı il büdcəsi barədə 28 dekabr 2005-ci il 
tarixli Fərmanından irəli gələn vəzifələrə uyğun olaraq, Şabran rayonunda 
Taxtakörpü su anbarının və su elektrik stansiyasının, eləcə də, Taxtakörpü 
- Ceyranbatan su kanalının tikintisinə başlanılmışdır. Bu layihədən 
məqsəd ölkənin Şimal bölgələrinin, Abşeron yarımadasının və Bakı 
      115HİDROBÖHRAN, HİDROMÜNAQİŞƏLƏR VƏ HİDROSTRATEGİYA
şəhərinin sənaye obyektlərinin, aqrar sektorun və yaşayış məntəqələrinin 
fasiləsiz şirin su ilə təminatını yaxşılaşdırmaqla yanaşı, həm də Samur 
çayının su ehtiyatlarından asılılığı azaltmaq, hidrosiyasi təhdidlərin risk 
dərəcələrini nəzərəçarpacaq dərəcədə minimuma endirməkdir. 
Taxtakörpü su anbarı Ceyranbatan gölünə saniyədə 40 m3  su 
ötürməklə ətraf ərazilərin və Bakı şəhərinin şirin su problemini həll 
edəcəkdir. Qeyd etmək lazımdır ki, Taxtakörpü su anbarının su elektrik 
stansiyası ilə birgə və Vəlvələçay-Taxtakörpü, Taxtakörpü-Ceyranbatan 
kanallarının tikintisi Samur-Abşeron kanalı sistemi üzrə uzunmüddətli 
strategiyaya əsasən həyata keçirilir. Layihə çərçivəsində kanalın baş 
qurğusunun yeniləşdirilməsi, 50 kilometrlik hissəsinin əsaslı təmir 
olunması, Taxtakörpü su anbarının, Taxtakörpü-Ceyranbatan və 
Vəlvələçay-Taxtakörpü kanalının tikintisi, su anbarının yerləşdiyi ərazidə 
məskunlaşmış məcburi köçkünlər üçün Şabran rayonunda 70 evlik yeni 
qəsəbənin salınması, maqistral qaz və neft boru kəmərlərinin subasar 
ərazidən keçən hissələrinin istiqamətinin dəyişdirilməsi və s. nəzərdə 
tutulmuşdur. 
Azərbaycan Respublikasının Prezidenti İlham Əliyev Vəlvələçay-Taxtakörpü 
su kanalının birinci hissəsinin açılışında (15.09.2011)122.  
Vəlvələçay-Taxtakörpü su kanalının bir hissəsi
İlkin hesablamalara görə, ümumi su tutumu 268 milyon m3 olan su 
anbarı Bakı və Sumqayıt şəhərləri də daxil olmaqla Abşeron yarımadasının 
şirin su ilə təminatını 2 dəfə yaxşılaşdıracaqdır. Layihə üzrə Taxtakörpü 
və Ceyranbatan su anbarları arasında ümumi uzunluğu 110,33 kilometrə, 
dərinliyi 3,8 metrə, suburaxma qabiliyyəti isə saniyədə 40 kubmetrə 
çatan kanalın çəkilişi və istifadəsi nəzərdə tutulmuşdur. Eyni zamanda, 
122  http://mst.gov.az/ru/pages/gallery/
116       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Vəlvələçay və Taxtakörpü su anbarı da kanal vasitəsilə (uzunluğu 31,45 
kilometr, dərinliyi 3,8 metr, suburaxma qabiliyyəti saniyədə 75 m3/san.) 
birləşdiriləcəkdir. Bu kanallar üzərində 512 hidrotexniki qurğunun, 
o cümlədən, 13 akveduk, 35 düker, 1 tunel, 99 avtomobil və piyada 
keçid körpüsünün, 255 selötürücünün və 129 leysan keçidlərinin inşası 
planlaşdırılmışdır. Kanalların istismara verilməsi sayəsində əlavə olaraq 
49,174 hektar sahədə kənd təsərrüfatı işlərinin aparılması mümkün 
olacaqdır. 
Azərbaycan Respublikasının Prezidenti İlham Əliyevin «Əkin 
sahələrinin suvarma suyu ilə təminatının yaxşılaşdırılmasına 
və əhalinin içməli suya olan tələbatının ödənilməsinə dair əlavə 
tədbirlər haqqında» 15 may 2013-cü il tarixli Sərəncamı da son illərdə 
ölkədə torpaqlardan istifadənin səmərəliliyinin artırılması və əkinə 
yararlı torpaqların genişləndirilməsi, əkin sahələrinnin suvarma suyu 
ilə təminatının yaxşılaşdırılması, o cümlədən əhalinin içməli suya olan 
tələbatının ödənilməsi məqsədilə aparılan məqsədyönlü fəaliyyətin 
bariz nümunəsidir. Təkcə tikilməkdə olan Taxtakörpü və Şəmkirçay 
su anbarlarının istismara buraxılması nəticəsində daha 200 min hektar 
torpaq sahəsinin suvarma suyu ilə təminatı yaxşılaşdırılacaq, 50 min 
hektardan artıq torpağın isə əkin dövriyyəsinə daxil edilməsi mümkün 
olacaqdır. 
2013-cü ildə Hacıqabul rayonunun Qubalı Baloğlan kəndində istifadəyə 
verilmiş sutəmizləyici qurğular kompleksi
      117HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Qeyd edək ki, 2005-2012-ci illərdə Azərbaycanın 34 şəhər və 
rayonunun 407 yaşayış məntəqəsində 721 subartezian quyusu qazılmış, 
400 min nəfər əhalinin məskunlaşdığı 221 kəndin sakinlərinin ekoloji 
təmiz içməli su ilə təminatı məqsədilə modul tipli sutəmizləyici qurğular 
quraşdırılmışdır.  Sərəncama əsasən, əhalisi 310 min nəfərdən çox olan 
29 rayonun 104 yaşayış məntəqəsində əkin sahələrinin suvarma suyu ilə 
təminatının yaxşılaşdırılması və əhalinin 
içməli suya olan tələbatının ödənilməsi 
üçün cari ildə subartezian quyularının 
layihələndirilməsi və qazılması üçün 
Azərbaycan Respublikasının 2013-cü 
il Dövlət büdcəsində nəzərdə tutulmuş 
Azərbaycan Respublikası Prezidentinin 
Ehtiyat fondundan 6 milyon manat 
vəsait ayrılmışdır. 
Azərbaycan Respublikası 
regionlarının 2009-2013-cü illərdə 
sosial-iqtisadi inkişafı Dövlət 
Proqramına uyğun olaraq, bölgələrdə 
su təchizatının yaxşılaşdırılması, 
kanalizasiya sistemlərinin tikintisi 
və yenidən qurulması istiqamətində 
kompleks tədbirlər sürətlə davam 
etdirməkdədir. Bununla əlaqədar olaraq, 
tikinti-quraşdırma işlərinə büdcə vəsaiti 
ilə yanaşı, Dünya Bankı, Asiya İnkişaf 
Bankı, Almaniyanın KFW Bankı və digər 
maliyyə qurumlarından 35 milyon ABŞ 
dolları məbləğidə alınan kreditlər də 
cəlb edilmişdir. Məmələn,  Şəkidə -  Kiş 
çayının məcrasında sugötürücü qurğu 
tikilmiş, magistral su xətti çəkilmiş, 
su anbarı bərpa edilmişdir. Gəncə 
şəhərinin su təchizatı və kanalizasiya sistemlərinin yenidən qurulması 
istiqamətində də sugötürücü mənbələrin, anbarların və magistral su 
xətlərinin inşası davam etdirilməkdədir. Asiya İnkişaf Bankı ilə birgə 
həyata keçirilən «Şəhər su təchizatı və kanalizasiya layihəsi» çərçivəsində 
Ağdaş və Göyçay şəhərlərində də müvafiq işlər görülmüşdür. Məsələn, 
Ağdaş şəhərində 3 subartezian quyusu qazılimış, sugötürücü kamera və 
«Bu layihələrə qoyulan 
investisiyalar yüz milyonlarla, 
bəlkə milyardlarla ölçüləcəkdir. 
Çünki biz ölkəmizin bütün 
su təsərrüfatını yenidən 
qurmalıyıq və qururuq. Buraya 
qoyulan investisiyalar qayıdan 
investisiyalar deyildir. Çünki 
Azərbaycanda suya olan dövlət 
tarifləri çox aşağıdır və qoyulan 
investisiyaları əhalidən yığılan 
tariflər hesabına qaytarmaq 
mümkün olmayacaqdır. Bunu 
istəyirəm ki, hamı bilsin. 
Elə investisiyalar var ki, 
onlar kommersiya xarakteri 
daşıyır. Amma Azərbaycanda 
infrastruktur layihələrinə qoyulan 
vəsait sırf sosial xarakter daşıyır». 
Azərbaycan Respublikası 
Prezidenti İlham Əliyev.
118       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
xlorator binası daxil olmaqla yeni su anbarı tikilmişdir. Eyni zamanda 
2 kilometr uzunluğunda magistral boru xətti çəkilərək mövcud su 
şəbəkəsinə birləşdirilmişdir,Şamaxı və Qəbələ şəhərlərində də müvafiq 
işlər görülmüşdür.  
Milli Su Təchizatı və Kanalizasiya Xidmətləri Layihəsi çərçivəsində 
Azərbaycan Respublikasının bir sıra şəhər və rayon mərkəziləri 
əhalisininnin, o cümlədən onlara yaxın kəndlərdə yaşayanların davamlı 
şəkildə təmiz içməli su ilə təmin olunması məqsədi 2007-ci ildə etibarən, 
Azərbaycan Respublikası hökuməti və Dünya Bankı arasında kredit sazişi 
imzalanmış və layihə üzrə işlərin həyata keçirilməsinə başlanılmışdır. 
Məsələn, demoqrafik proqnozlara əsasən, 2030-cu ilədək İsmayıllı 
şəhərinin əhalisinin sayı 28 min nəfəri üstələyəcək, paralel olaraq, şirin 
suya tələbat artacaqdır. Rayon mərkəzini fasiləsiz şirin su ilə təmin etmək 
məqsədi ilə 2013-cü ildə Milli Su Təchizatı və Kanalizasiya Xidmətləri 
Layihəsi çərçivəsində bölgənin Qız qalası ərazisindəki Ax-ox çayın 
məcrasından uzunluğu 11 kilometrə çatan magistral su kəməri çəkilişi başa 
çatdırılmış, onun üzərində sügötürücü qurğu, su anbarı,təzyiqazaldıcı 
anbar və s. tikilmişdir. Nəticədə,  İsmayıllı şəhərinin əhalisi gün ərzində 
adambaşına 180 litr fasiləsiz içməli su ilə təmin edilmişdir. Əlavə olaraq, 
İsmayıllı şəhərinə yaxın ərazidə yerləşən və ümumilikdə 10 min 252 nəfər 
əhalisi olan Mican, İsmayıllı, Xanagah və Talıstan kəndlərində də içməli 
su xətləri istifadəyə verilmişdir. 
Həmin il Ramazan bayramı ərəfəsində Kürdəmir şəhərinin də şirin 
su ilə təminatı xeyli yaxşılaşdırılmışdır. Ötən müddət ərzində rayonun 
çay boyu yerləşən ərazilərində təmizləyici qurğular quraşdırılmış, 30-a 
yaxın kəndə indi içməli suyun verilməsi təmin edilmişdir. 2011-ci ilin 
oktyabrında icrasına başlanılan «Kürdəmir şəhərinin su təchizatı və 
kanalizasiya sistemlərinin yenidən qurulması» layihəsinə uyğun olaraq, 
əhalini fasiləsiz və keyfiyyətli içməli su ilə təmin etmək üçün Ağsu 
rayonu ərazisindəki Külüllü su mənbəyinin istismarına başlanılmışdır. 
Bu məqsədlə Girdmançayın yatağında məhsuldarlığı saniyədə 450 litr 
olan drenaj tipli suqəbuledici qurğu tikilmiş, Külüllü mənbəyindən 
Kürdəmir şəhərinə saniyədə 120 litr təmiz və keyfiyyətli içməli suyun 
verilməsi nəzərdə tutulmuşdur. Layihə 2035-ci ilə qədər perspektiv 
inkişaf proqnozlarını nəzərə alaraq, Kürdəmir şəhərində 22,3 min nəfərin 
su təchizatı və kanalizasiya xidmətlərinin o cümlədən, bu rayonunun 14, 
Ağsu bölgəsinin isə 13 kəndində cəmi 48 min nəfərin su ilə təminatının 
yaxşılaşdırılmasına hesablanmışdır. Külüllüdən Kürdəmir şəhərinə və 
ətraf kəndlərə suyun özaxımlı rejimdə verilməsi məqsədi ilə 27 kilometr 
      119HİDROBÖHRAN, HİDROMÜNAQİŞƏLƏR VƏ HİDROSTRATEGİYA
uzunluğunda magistral xətt çəkilmiş, tutumu 7,5 min kubmetr olan anbar 
tikilmişdir. Layihə çərçivəsində tikintisi nəzərdə tutulan 131,5 kilometrlik 
su şəbəkəsinin 110 kilometrlik hissəsində işlər artıq yekunlaşmışdır. Eyni 
zamanda, şəhərdə toplanacaq tullantı sularının sutəmizləyici qurğulara 
nəqlini təmin etmək məqsədilə 6,3 kilometr uzunluğunda mikrotunel 
tipli kollektorun inşası və sutka ərzində 30 min m3 çirkabı təmizləyən 
qurğunun tikintisi başa çatmaq üzrədir. Dövlət büdcəsi hesabına 
maliyyələşdirilən layihənin icrasının 2014-cü ildə başa çatdırılması 
planlaşdırılır. Külüllü mənbəyi Kürdəmir şəhəri ilə yanaşı, Zərdab və 
Ucar şəhərlərini, həmçinin ətraf kəndləri də içməli su ilə təmin edəcəkdir. 
Layihəyə uyğun olaraq, bu mənbədən Kürdəmir şəhərinə 27, Zərdab 
şəhərinə 72, Ucar şəhərinə isə 57 kilometr uzunluğunda magistral su 
kəmərləri çəkilmişdir. Layihə tam yekunlaşdıqdan sonra Ucar rayonunun 
22, Kürdəmir rayonunun 14, Zərdab rayonunun 15, Ağsu rayonunun 13 
və Göyçay rayonunun 3 kəndi də su ilə təmin olunacaqdır. Ümumilikdə 
layihədən 170 mindən artıq insan faydalanacaqdır. 
Kürdəmir şəhərində su şəbəkəsinin istifadəyə verilməsi mərasimində 
Prezident İlham Əliyev ölkənin su təsərrüfatının səmərəli idarə 
olunmasının vacibliyini və bu məsələyə dövlət qayğısını vurğulayaraq 
demişdir: «Bildiyimiz kimi, Azərbaycanda su ehtiyatları o qədər 
də böyük deyildir. Bizim əsas mənbəmiz ölkəmizdən kənarda 
formalaşır. Suyun idarə edilməsi, sudan səmərəli şəkildə istifadə 
olunması, əlbəttə ki, müasir şəbəkənin yaradılması layihələri xüsusi 
əhəmiyyət daşıyır. Əsas məsələ ondan ibarətdir ki, Azərbaycan 
dövləti bu problemi də həll edir. İnfrastruktur layihələri arasında 
içməli su və kanalizasiya problemləri əlbəttə ki, böyük əhəmiyyət 
daşıyır. Biz indi müxtəlif yerlərdə baş verən hadisələri izləyərkən 
görürük ki, sosial məsələlərə fikir verilmədiyi halda böyük 
problemlər yaşanır. Çünki bazar iqtisadiyyatı, əlbəttə ki, hər bir 
ölkənin iqtisadi inkişafı üçün əsas şərtdir. Ancaq bəzi hallarda 
islahatlar çətinliklərə də gətirib çıxarır. Bu çətinliklərin qarşısını 
almaq və islahatları daha da inamla aparmaq üçün güclü sosial 
siyasət olmalıdır. Bu sosial siyasət müxtəlif formalarda özünü 
göstərir - tikilən məktəblər, xəstəxanalar, yollar, sosial obyektlər, 
maaşların, pensiyaların qaldırılması, infrastruktur layihələrinin 
icra edilməsi, yəni, insanı narahat edən bütün problemlər aradan 
qaldırılmalıdır». Əhalinin su ilə təminatının xüsusi əhəmiyyət gəsb 
120       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
etdiyini bildirən dövlət başçısı içməli su ilə bağlı problemlərin bundan 
sonra da davamlı olaraq həlli məsələsinə də toxunmüşdur. 
Prezident İlham Əliyev Kürdəmir şəhərində su şəbəkəsinin
istifadəyə verilməsi mərasimində
2010-cu ilin noyabr ayından etibarən, Azərbaycan Respublikasının 
Milli Su Təchizatı və Kanalizasiya Xidmətləri Layihəsi çərçivəsində 
ölkənin əksər bölgələrində əhalinin içməli su ilə təmin olunması 
istiqamətində kompleks tədbirlərin icrasına başlanılmışdır. Məsələn, 
həmin layihə üzrə Oğuz rayonunun su təchizatı sistemlərinin yenidən 
qurulması işləri sürətlənmiş, bütün mühəndis-axtarış və layihələndirmə 
işləri Azərbaycan-Türkiyə Konsorsiumu tərəfindən icra olunmuşdur. 
Yeni içməli su təchizatı sistemi Oğuz şəhərini, həmçinin rayonun Bayan, 
Kərimli, Qumlaq, Şirvanlı, Tayıflı və Xalxalqışlaq kəndlərini əhatə 
edəcəkdir. Layihəyə əsasən, təqribən 20 min nəfərin su ilə fasiləsiz 
təmin olunması nəzərdə tutulmuşdur. Oğuz şəhərinin su təchizatı və 
kanalizasiya sistemlərinin yenidən qurulması ilə bağlı işlər üç mərhələdə 
aparılır. Birinci mərhələdə Sazur və Almalıq su mənbələrindən magistral 
boru xətti, su anbarları, xlorlama təsərrüfatı, laboratoriya və digər 
struktur obyektlərinin tikintisi başa çatdırılmışdır. Bu mərhələdə 
hidrogeoloji və mühəndis-axtarış işlərinin nəticələrinə görə, Sazur və 
Almalıq bulaqları ərazisində yeraltı suların yığılması və süzülməsi üçün 
üfüqi sutoplayıcı qurğu tikilmiş, 2,3 kilometr uzunluqda magistral su 
xətti çəkilmişdir. Bundan başqa, Hər birinin həcmi 1000 m3 olan iki 
      121HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yeni su anbarı tikilmiş, həcmi 200 m3 olan su anbarı isə bərpa edilmişdir. 
Suqəbuledici qurğular meydançasında transformator yarımstansiyası və 
generator quraşdırılmışdır. İkinci mərhələdə şəhərin üç zonasında su 
anbarları şəbəkəsi yaradılmış, hər birinin tutumu 250 m3 olan altı anbar 
və s. inşa olunmuşdur. Bu mərhələdə içməli su şəbəkəsində müxtəlif 
diametrli 112,9 kilometr uzunluqda, o cümlədən anbarlararası xətlərdə 
8,2 kilometr, şəhər magistral su xətlərində 57,7 kilometrlik, abonent 
qoşulmalarında isə 47 kilometrlik boru xətti çəkilmişdir. Üçüncü mərhələ 
çərçivəsində gün ərzində məhsuldarlığı 2500 m3 olacaq çirkabtəmizləyici 
qurğular kompleksinin tikintisi və texnoloji sistemlərin quraşdırılması 
işləri aparılır. 
Biləsuvar rayonuna su kəməri çəkilişi
Əsasən dövlət büdcəsi hesabına maliyyələşdirilən Milli Su Təchizatı 
və Kanalizasiya Xidmətləri Layihəsi çərçivəsində Biləsuvar şəhərinin 
su təchizatı və kanalizasiya sistemlərinin yenidən qurulması üzrə işlərin 
böyük hissəsi tamamlanmışdır.  Nəticədə, Biləsuvar şəhəri içməli su ilə 
Şirvan-Muğan su kəməri vasttəsilə təmin olunacaq, su və kanalizasiya 
şəbəkələri yenidən qurulacaqdır. Biləsuvar şəhərinin fasiləsiz rejimdə 
içməli su ilə təmin etmək üçün hər birinin tutumu 5 min metr3 olan 2 su 
anbarı tikilir. Uzunluğu təqribən 55 kilometrə çatan magistral su xəttinin 
30,3 kilometrlik hissəsində işlər başa çatdırılmışdır. Bundan başqa, 
ümumi uzunluğu 110 kilometr olan şəhərdaxili su şəbəkəsinin 106 km-lik 
hissəsi də tamamlanmışdır. Layihəyə əsasən, Biləsuvar şəhərində ilk dəfə 
olaraq kanalizasiya sistemi yaradılacaqdır. Hazırda Biləsuvar şəhərinə 
içməli su Əzizbəyov adına kanaldan qrafik əsasında verilir. Yeni layihənin 
122       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
icrası nəticəsində 2035-ci ilə qədər olan perspektiv inkişaf nəzərə 
alınmaqla 26,2 min nəfərin içməli su təchizatı nəzərəçarpacaq dərəcədə 
yaxşılaşdırılacaqdır. Bununla yanaşı, Şirvan-Muğan qrup su kəmərinin 
tikintisi layihəsi çərçivəsində marşrut boyu Biləsuvar rayonunun 23 
kəndinə də içməli su veriləcəkdir.
 Şabran rayon mərkəzinin 29 min 659 nəfərlik əhalisini içməli su ilə 
təmin etmək üçün layihəyə əsasən su mənbəyi kimi ikinci Bakı su kəməri 
nəzərdə tutulmuşdur. Bu məqsədlə 134 min 800 metrlik su xəttinin və 122 
min 700 metr kanalizasiya xəttinin çəkilməsi, 100 kubmetrlik sutəmizləyici 
qurğunun nasos stansiyası ilə birlikdə tikintisi, 2 min kubmetrlik su 
anbarının nasos stansiyası ilə birlikdə inşası, 700 kubmetrlik və 1000 
kubmetr həcmində su anbarlarının, həmçinin çirkab su nasos stansiyası 
və gücü 29 min əhali ekvivalenti olan çirkab sutəmizləyici qurğunun 
inşası planlaşdırılır. Layihə üzrə tikinti işlərinin müqavilə qiyməti 29 
milyon manat, inşaat işləri zamanı yarana biləcək əlavə işlər nəzərə 
alınmaqla tikintinin qiyməti 37 milyon 50 min manat təşkil edir. 2010-
cu ilin dekabrında Fransanın «SADE» və ölkəmizin RAMKO şirkətləri 
ilə bağlanan müqavilə əsasında Şabran rayon mərkəzinin su təchizatı və 
kanalizasiya şəbəkələrinin bərpası və tikintisinə başlanmışdır. İndiyədək 
145 min 879 metr uzunluğunda su, 129 min 356 metr uzunluğunda isə 
kanalizasiya xətləri çəkilmişdir. kanalizasiya xəttinə birləşdirilmişdir. 
Suyun şəhər əhalisinə verilməsi üçün tənzimləyici anbarın, tutumu 700, 
1000 və 2000 metr3 olan su anbarlarının və çirkab su nasos stansiyasının 
tikintisi üzrə işlər başa çatdırılmışdır. 
Məlumdur ki, müasir dövrdə su dövlətlərin sosial-iqtisadi və 
xarici siyasətində təyinedici predmetlərdən birinə çevrilməkdədir. 
Bu baxımdan, əsas su ehtiyatları xarici ölkə ərazilərində formalaşan 
Azərbaycan Respublikasının hidrosiyasi baxımdan üstün mövqeyə 
malik olan qonşuları – İran, Türkiyə, Gürcüstan, Rusiya və Ermənistanla 
müqayisədə hidrosiyasi manevr və təsir imkanları məhduddur. 
Nəticədə, ölkədə strateji şirin su ehtiyatlarının həcmi azaldıqca, bu 
amil sosial-iqtisadi siyasətin təşkilində, dövlətlərarası münasibətlərin 
tənzimlənməsində yeni və fərqli yanaşmalar, preventiv tədbirlər tələb 
edir. Qeyd edildiyi kimi, Rusiya Federasiyasının malik olduğu zəngin 
şirin su fondu, onun paylanması və satışı vasitəsilə digər dövlətlərə 
təsiretmə imkanlarının genişliyi perspektivdə rəsmi Moskvanın yaxın 
qonşuları ilə iqtisadi-siyasi münasibətlərini yeni müstəvidə qurmasında, 
geosiyasi maraqlarının ödənilməsində böyük əhəmiyyət kəsb edir. 
Məsələn, rusiyalı siyasətçilərin və ekspertlərin ümumi qənaətinə 
      123HİDROBÖHRAN, HİDROMÜNAQİŞƏLƏR VƏ HİDROSTRATEGİYA
görə, hidrosiyasi baxımdan Cənubi Qafqazda Rusiyanın ən mühüm 
problemi Dağıstan və Azərbaycan arasında olan transsərhəd Samur 
sayının su ehtiyatlarının «ədalətli» şəkildə bölünməsidir. Yəni, onun su 
ehtiyatlarının 97%-i Rusiya ərazisində formalaşırsa, «ədalət prinsipinə» 
məhz bu müstəvidən yanaşılmalıdır123. Bu konseptual yanaşma Rusiyanın 
hidrosiyasətini müəyyənləşdirən sənədlərdə də öz əksini tapmışdır. 
Rusiya Federasiyasının Su Strategiyasında və Milli Təhlükəsizlik 
Strategiyasında şirin su mənbələrinin, eləcə də transsərhəd çayların 
mühafizəsi və istismarı, su hövzələrində ekoloji vəziyyətin qorunması, 
su ehtiyatlarından birgə istifadə ilə bağlı mübahisəli məsələlərin hüquqi 
müstəvidə həlli sahələrində MDB dövlətləri, o cümlədən Azərbaycan 
Respublikası ilə əməkdaşlığın vacibliyi xüsusi vurğulanmışdır. 
Məsələn, Rusiya və Azərbaycan arasında mübahisəli sərhəd ərazilərinin 
mövcudluğundan yaranan problem – transsərhəd Samur çayının su 
ehtiyatlarından birgə istifadə normalarının müəyyən edilməməsi 2009-
cu ildə qüvvəyə minmiş Su Strategiyasının 4-cü fəslində (Su obyektlərinin 
istifadəsi və mühafizəsinin dövlət idarəçiliyi) «transsərhəd əməkdaşlığın 
inkşafı istiqamətində Samur çayı sularından istifadə və onun 
qorunması üçün müqavilələrə yenidən baxılması» kimi qeyd 
olunmuş və bir il sonra - 2010-cu ildə rəsmi Bakının və Moskvanın birgə 
diplomatik səyləri nəticəsində hüquqi həllini tapmışdır. 
Uzunluğu 213 kilometrə çatan transsərhəd Samur çayı mənbəyini 
Dağıstan Respublikası ərazisindən götürür və onun su axarının böyük 
hissəsi burada formalaşır. Çayın yalnız 38 kilometrlik hissəsi Rusiya-
Azərbaycan sərhədi boyu keçir. Hələ SSRİ Su Təsərrüfatı Nazirliyinin 7 
noyabr 1967-ci il tarixli Protokoluna əsasən, Azərbaycan SSR və RSFSR-
in Dağıstan regionu üçün Samur çayının su ehtiyatından illik istifadə 
limiti müvafiq olaraq 800 milyon m³ və 300 milyon m³ təşkil etmişdir. 
1990-2000-ci illərdə isə həmsərhəd dövlətlərə bölgü payı 53% və 9% 
həcmində müəyyənləşdirilmiş, qalan 38% isə ekoloji suburaxma üçün 
nəzərdə tutulmuşdur. Belə qeyri-proporsional bölgü sosial-iqtisadi 
zərurətdən - Azərbaycan Respublikasının şimal bölgələrindəki kənd 
təsərrüfatı obyektlərinin şirin suya ehtiyacından və Samur çayı hövzəsində 
Dağıstanın iri əkin sahələrinin olmamasından irəli gəlirdi. Bununla belə, 
Rusiya hökumətinin bəzi siyasi dairələri və Ermənistan Respublikasının 
123  Проблема пресной воды. Глобальный контекст политики России. Экспертно-
аналитический доклад. Московский государственный институт международных 
отношений –Университет МИД России МГИМО – Университет Москва,  2011
124       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
təhriki ilə fəaliyyət göstərən Dağıstandakı separatçı qurumlar Samur 
çayının su ehtiyatlarından Azərbaycana qarşı istifadə etmək niyyəti ilə 
bu bölgünün «Rusiyanın milli maraqlarına və ləzgi xalqının iqtisadi-
siyasi mənafeyinə» cavab vermədiyini bildirmiş, dəfələrlə ona yenidən 
baxılmasını təklif etmişlər. Lakin, hər iki ölkənin birgə diplomatik səyləri 
nəticəsində 2010-cu il sentyabr ayının 3-də «Azərbaycan Respublikası 
və Rusiya Federasiyası arasında dövlət sərhədi haqqında» Müqavilə 
və «Azərbaycan Respublikası və Rusiya Federasiyası hökumətləri 
arasında Samur transsərhəd çayının su ehtiyatlarının səmərəli 
istifadəsi və mühafizəsi sahəsində əməkdaşlıq haqqında» Saziş 
imzalanaraq, bu mövzuda siyasi spekulyasiyalara son qoyulmuşdur. 
«Azərbaycan Respublikası Hökuməti və Rusiya Federasiyası Hökuməti 
arasında Samur transsərhəd çayının su ehtiyatlarının səmərəli istifadəsi 
və mühafizəsi sahəsində əməkdaşlıq haqqında» Sazişdə ilk dəfə olaraq 17 
mart 1992-ci il tarixli Sərhəddən keçən su axınlarının və beynəlxalq göllərin 
mühafizəsi və istifadəsinə dair Konvensiyanı rəhbər tutaraq, 21 may 1997-ci 
il tarixli beynəlxalq su axınlarının qeyri-gəmiçilik məqsədləri üçün istifadə 
hüququ haqqında Konvensiyanın müddəalarını nəzərə alaraq, 3 iyul 1997-ci 
il tarixli Azərbaycan Respublikası ilə Rusiya Federasiyası arasında dostluq, 
əməkdaşlıq və qarşılıqlı təhlükəsizlik haqqında Müqaviləyə əsaslanaraq, 
Samur transsərhəd çayının su ehtiyatlarından istifadə ilə bağlı təsərrüfat və 
digər fəaliyyətin tənzimlənməsində yalnız hər iki dövlətin maraqları, onların 
sosial-iqtisadi inkişafı, ətraf mühitin mühafizəsi və sərhədyanı regionların 
biomüxtəlifliyinin saxlanılması nəzərə alınacaqdır. Hazırkı Sazişin təfsiri 
və ya tətbiqinə aid olan mübahisələr Tərəflər arasında məsləhətləşmələr 
yolu ilə həll edilir (Maddə 11. Mübahisələrin tənzimlənməsi) və Tərəflərin 
dövlətlərinin iştirakçısı olduğu digər beynəlxalq müqavilələrdən irəli gələn 
hüquq və öhdəliklərinə toxunmur (Maddə 12. Digər beynəlxalq müqavilələrə 
münasibət).
Beş illik müddət üçün nəzərdə tutulmuş Sazişdən əsas məqsəd 
Samurun su ehtiyatlarından Azərbaycan və Rusiyanın birgə istifadəsinin 
hüquqi baxımdan tənzimlənməsi, hər iki ölkə üçün istifadə limitinin 
müəyyənləşdirilməsi və çayın deltasında təbii ekosistemin qorunub-
saxlanılmasıdır. Su ehtiyatlarından istifadəyə gəldikdə isə, ekoloji tələblər 
üçün 30,5 faiz həcmində suburaxma həddi istisna edilməklə, Samur 
çayının Azərbaycan-Rusiya sərhəd sahəsinə daxil olan su həcminin 
      125HİDROBÖHRAN, HİDROMÜNAQİŞƏLƏR VƏ HİDROSTRATEGİYA
tərəflər arasında bərabər payla (50/50) bölünməsi qərara alınmışdır. 
Proporsional bölgü sistemi Azərbaycanın şimal bölgələrinin, eləcə 
də Samur-Abşeron kanalının suya olan tələbatına tam cavab verməsə 
də, bu saziş Rusiyada yenidən süni etirazlar doğurmuşdur. Etirazçılar, 
əsasən Moskvadakı bəzi siyasi dairələrin və Ermənistanın diqtəsi ilə 
fəaliyyət göstərən, Azərbaycana qarşı ərazi iddiaları irəli sürən separatçı 
etnik qruplaşmalar sabiq prezident Dmitri Medvedevi «Rusiyanın 
ümummilli maraqlarını Bakıya güzəştə getməkdə» təqsirləndirərək, yeni 
prezident Vladimir Putini həmin sənədi birtərəfli qaydada ləğv etməyə 
çağırmaqdadırlar. Onların iddialarına görə, Samur çayı öz mənbəyini 
Rusiya ərazisindən götürürsə, onun su ehtiyatlarına tam malik olmaq 
Rusiyanın müstəsna hüququdur və «Dağıstanın suyu» ən yaxşı halda 
Azərbaycana satılmalıdır. Xatırladaq ki, Azərbaycan-Rusiya birgə 
komissiyasının hələ 2008-ci ildə keçirilmiş iclaslarında da Dağıstan 
(Rusiya) tərəfi Samurun su ehtiyatlarının bölüşdürülməsində öz variantını 
təklif etmişdir. Həmin təklifə əsasən, çayın ehtiyatları ilk dövrlərdə hər iki 
tərəfə 476 milyon m³ olmaqla paritet qaydada bölünməli, beş ildən sonra 
isə Samurun dövlət sərhədlərinə aid hissələrinin uzunluğu nisbətində 
illik istifadə limiti müəyyənləşdirilməlidir. Bununla da Dağıstan 
Respublikasına 905 milyon m³ (96%), Azərbaycan Respublikası üçün 
isə cəmi 47 milyon m³ (4%) həcmində kvota ayrılmalıdır. Bu isə təkcə 
Azərbaycanın şimal bölgələrinin şirin su ilə təminatında deyil, hətta 
Samur-Abşeron kanalında suyun səviyyəsini azaltmaqla Bakı şəhəri 
və ətraf yaşayış məntəqələrdə süni içməli su probleminin yaranması, 
Samur çayının su ehtiyatlarından siyasi amil kimi istifadə ilə nəticələnə 
bilərdi. Yeri gəlmişkən, Rusiya mətbuatında Azərbaycana daxil olan 
transsərhəd su ehtiyatlarının məhdudlaşdırılmasına dair fikirlər bu gün 
geniş yer almaqdadır. Məsələn, «Azərbaycan istehlak etdiyi suyun 2/3 
hissəsini «Rusiya Dağıstanından» (onların fikrincə, «Dağıstanın qalan 
hissəsi» Azərbaycanın Şimal və Şimal-Qərb bölgələridir) alır. Dağıstandakı 
rusiyalılar su ehtiyatlarını Azərbaycana verib indi kəskin su çatışmazlığı 
şəraitində yaşayırlar. Rusiyanın bu «xeyriyyəçiliyi» anlaşılmazdır».124 
Təsadüfi deyildir ki, Rusiya Dövlət Dumasının Dağıstandan seçilmiş 
deputatı Sergey Reşulski Rusiya-Azərbaycan dövlət sərhədlərinin 
demilitasiyasına yenidən baxmaq, sərhəd xəttini Samur çayının orta 
124  http://www.stoletie.ru
126       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
hissəsi ilə deyil, Azərbaycan ərazisi boyu müəyyənləşdirmək barədə 
təkliflə çıxış etmişdir. Bu tipli irad və təkliflərin Rusiyada davamlı olaraq 
səslənməsi Sazişin müddəti bitdikdən, yəni beş ildən sonra Samur çayının 
su ehtiyatlarından illik istifadə limitinin yenidən danışıqlar predmetinə 
çevriləcəyini ehtimal etməyə əsas verir.
 Transsərhəd Samur çayı
XX əsr bəşəriyyət tarixində təkcə elm və texnikanın sürətli inkişafı 
ilə deyil, həm də milyonlarla insanın milli, dini və irqi mənsubiyyətinə 
görə soyqırıma məruz qalması faktları, silahlı münaqişələr zamanı 
ətraf mühitin məqsədli şəkildə məhvinə yönəldilmiş fəaliyyətlə də 
qalmışdır. Ötən yüz il ərzində baş vermiş iki dünya müharibəsi, çoxsaylı 
lokal və regional münaqişələrin nəticələri ictimai terminologiyaya 
«genosid», «etnosid» anlayışlarını və onlarla əlaqəli olan «ekosid», 
«hərbi ekosid» (döyüş əməliyyatları zamanı ekoloji fəlakət zonalarının 
yaradılması, atmosferin, su hövzələrinin bilərəkdən zəhərlənməsi və s.), 
«terrasid» (bütövlükdə, Yer kürəsinin məhvi, hərbi və texnoloji aksiyalar 
vasitəsilə böyük torpaq sahələrində normal insan yaşayışı üçün əlverişsiz 
şəraitin yaradılması), «biosid»  (kütləvi qırğın silahları vasitəsilə 
insanların və canlı aləmin məhv edilməsi), «geofiziki müharibə» (süni 
zəlzələ, sel, sunami və s. törətmək üçün litosferdə, hidrosferdə və atmosferdə 
baş verən fiziki proseslərə aktiv təsir göstərmək) və «meteoroloji 
müharibə» (konkret ərazilərdə hərbi məqsədlərlə idarə olunan iqlim 
      127HİDROBÖHRAN, HİDROMÜNAQİŞƏLƏR VƏ HİDROSTRATEGİYA
dəyişkənliyinin yaradılması) terminlərini də gətirmişdir. Bu anlayışlar 
içərisində «ekoloji müharibə» (münaqişə iştirakçısı olan dövlətin su 
hövzələrini, havanı, torpağı çirkləndirmək və ya zəhərləmək, bitki və canlı 
aləmi düşünülmüş şəkildə məhv etmək) termini hərbi qarşıdurmalar zamanı 
ətraf mühitə və insanlığa qarşı cinayətkar fəaliyyəti ümumiləşdirərək, 
onun daha dəqiq hüquqi izahını verməyə, vurulan zərərin miqyasını 
daha əhatəli müəyyənləşdirməyə imkan yaradır. Beynəlxalq hüquqa 
əsasən, ekoloji müharibə təbii tarazlığın pozulmasına, meşə və 
aqroekoloji sistemlərin, su hövzələrinin və s. məhvinə, mülki əhalinin 
normal yaşayış şəraitinin, sənaye və kənd təsərrüfatının ləğvi yolu ilə 
onların daimi məskunlaşdıqları ərazilərdən çıxarılmasına yönəldilmiş 
cinayət fəaliyyəti kimi qiymətləndirilir.
Birləşmiş Millətlər Təşkilatının İnsan İnkişafına dair Hesabatında 
(2006-cı il) bildirilir: «İnsanın sudan istifadə etmək hüququ hər bir kəsə 
özü və ailəsi üçün lazım olan miqdarda, təhlükəsiz tərkibdə, uyğun dada 
malik suyu rahat şəkildə və ucuz qiymətə əldə etmək imkanını verir. Bu 
beş əsas atribut su təhlükəsizliyinin bünövrəsini təşkil edir və insanların 
hər yerdə və davamlı olaraq pozulan sudan istifadə hüququnun dayaq 
nöqtəsidir». 1949-cu il avqust ayının 12-də qəbul edilmiş Cenevrə 
Konvensiyaları, 1977-ci və 2005-ci illərdə onlara əlavə olunmuş üç 
Protokol bu gün beynəlxalq humanitar hüquqda hərbi münaqişələr 
dövründə mülki əhalinin hüquqlarının müdafiəsinə yönəldilmiş əsas 
sənədlər kimi tanınır. Həmin sənədlərdə ətraf mühitin zərərli təsirlərdən 
mühafizəsinə, münaqişə iştirakçılarının atmosfer, biosfer və hidrosferdən 
təsir vasitəsi kimi istifadəsinin yolverilməzliyinə dair müddəalar da 
öz əksini tapmışdır. Məsələn, I Əlavə Protokolun («Beynəlxalq silahlı 
münaqişələrin qurbanlarına dair», 8 iyun 1977-ci il) 35-ci maddəsinə 
(Əsas normalar) əsasən, «hərbi əməliyyatlar zamanı ətraf mühitə 
genişmiqyaslı, uzunmüddətli və ciddi zərər vurmaq məqsədi daşıyan və 
buna səbəb ola biləcək metod və vasitələrin tətbiqi» qadağan olunur. 
Sənədin 55-ci maddəsində isə hərbi münaqişələr dövründə ətraf 
mühitin mühafizəsi məsələlərinə toxunulmuşdur: «Hərbi fəaliyyət 
zamanı ətraf mühitin genişmiqyaslı, uzunmüddətli və ciddi zərərdən 
qorunmasına qayğı göstərilməlidir… Ətraf mühitdən repressali (bir 
dövlətin digərinə qarşı siyasi və iqtisadi sanksiyaları) qismində istifadə 
olunması qadağandır»125. «Ətraf mühitə hərbi məqsədlər və ya istənilən 
düşmənçilik məqsədilə təsir vasitələrinin istifadəsinin qadağan edilməsi 
125  http://www.icrc.org/rus/resources/documents/misc/treaties-additional-protocol-1.htm
128       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
haqqında» 18 may 1977-ci il tarixli Cenevrə Konvensiyasının 1-ci və 
2-ci maddələrində də bu kimi hallar beynəlxalq hüquq normalarına 
zidd fəaliyyət kimi dəyərləndirilmişdir. Bu sənəddə «ətraf mühitə 
təsir vasitələri» ifadəsi təbiət proseslərinə - biota (ümumi ərazidə canlı 
orqanizmlərin tarixən formalaşmış birliyi), litosfer, hidrosfer, atmosfer də 
daxil olmaqla, Yerin dinamikasının, tərkibinin, strukturunun məqsədli 
şəkildə dəyişdirilməsinə, idarə edilməsinə istiqamətləndirilmiş vasitələr 
kimi izah olunur və hərbi münaqişə iştirakçısı olan dövlətlərin bir-
birinə qarşı bu metodlardan istifadəsinin yolverilməzliyi açıq şəkildə 
bildirilir126. Bu baxımdan, yuxarıda göstərilən beynəlxalq hüquqi 
sənədlər Ermənistan-Azərbaycan, Dağlıq Qarabağ münaqişəsi dövründə 
rəsmi Yerevanın azərbaycanlılara qarşı soyqırım, etnik təmizləmə siyasəti 
ilə yanaşı, «davamlı genosid» anlamını verən ekoloji müharibə də 
apardığını təsdiqləyir. 
Zənn etmək olardı ki, Azərbaycanla müqayisədə daha çox su 
ehtiyatlarına malik olan Ermənistanda əhalinin su ilə təminatı ilə bağlı 
problemlər olmamalıdır. Lakin, bu ölkədə sosial-iqtisadi və siyasi həyatın 
bütün sahələrini əhatə edən kəskin böhran su təsərrüfatının da idarə 
olunmasında da ciddi çətinliklər yaratmışdır. Məsələn, Avropa İqtisadi 
Komissiyasının statistik məlumatına əsasən, 1990-cı ildən 2011-ci ilədək 
olan dövr ərzində Ermənistan Respublikasının kommunal təsərrüfatında 
istifadə olunan suyun həcminə və əhalinin hər bir nəfərinin istehlak etdiyi 
suya dair göstəricilər təqribən 10 dəfə azalmışdır. Belə ki, kommunal 
sahədə istehlakın həcmi ildə 945,1 milyon m3-dən 100 milyon m3-ə, 
orta statistik vətəndaşın istifadədə etdiyi su isə 328,2 m3-dən təqribən 
65 m3-ə enmişdir.   Təhlillərə görə, azalma tendensiyası heç də bu ölkədə 
«ciddi qənaət rejiminin» tətbiqi ilə bağlı deyildir və əsasən, aşağıdakı 
sosial-iqtisadi səbəblərlə əlaqəlidir:
 Ermənistandakı iqtisadi tənəzzül nəticəsində kommunal 
müəssisələrinin bir çoxunun fəaliyyətini dayandırması;
 qiymət artımına görə əhalinin bir sıra kommunal xidmətlərdən imtina 
etməsi;
 ölkədə kütləvi miqrasiya hallarının artması, Ermənistan əhalisinin 
təqribən yarısının ölkəni tərk etməsi.
Ermənistan Respublikasının transsərhəd su ehtiyatlarından 
126  UN Treaty Series, Vol. 1108, I-17119
      129HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Azərbaycana qarşı istifadə etmək imkanları düşmən ölkənin rəsmi Bakıya 
yeganə təsir vasitəsidir. Qeyd etmək lazımdır ki, Ermənistan-Azərbaycan, 
Dağlıq Qarabağ münaqişəsinin su ehtiyatları ilə əlaqəli aspektləri, eləcə 
də düşmən dövlətin hidroterror, hidrodiversiya və ekoloji təxribat aktları 
törədilməsində şirin su mənbələrindən və hidrotexniki qurğulardan 
istifadə etməsi faktları beynəlxalq hüquq müstəvisində kifayət qədər 
öyrənilməmiş məsələlərdəndir. Rəsmi Yerevanın yürütdüyü işğalçılıq, 
etnik təmizləmə siyasəti onun su strategiyasına da təsirsiz ötüşməmişdir. 
ATƏT-in Minsk qrupunun münaqişənin konservasiyasına xidmət 
edən qeyri-konstruktiv mövqeyi, Ermənistanın əsassız bəhanələrlə 
onun həllini uzatması səyləri rəsmi Yerevana hidrosiyasi imkanlarını 
genişləndirməkdə, yaxın gələcəkdə su ehtiyatları amilindən Azərbaycana 
qarşı istifadə etməkdə əlverişli şərait yaratmaqdadır. 
Rəsmi Yerevan transsərhəd su ehtiyatlarının idarə olunmasına, 
istifadəsinə, qorunmasına və su kvotasının müəyyənləşdirilməsinə dair 
region dövlətləri ilə hər hansı bir müqavilənin bağlanmasını ləngitməklə, 
ölkəsinin Ermənistan SSR-in hüquqi varisi olduğunu bəhanə gətirir, 
regional hidrosiyasətində SSRİ-nin hələ 1924-cü ildə Türkiyə, 1957-
ci ildə isə İranla su bölgüsünə dair bağladığı sazişlərin müddəalarına 
söykənməkdə davam edir. 
Son məlumatlara əsasən, bu gün Ermənistanın ümumi su ehtiyatları 
təqribən 9,169 milyard m³-ə bərabərdir. Onun 4,8 milyard m³-i 
yerüstü, 4,3 milyard m³-i isə yeraltı su ehtiyatlarının payına düşür. 
Su ehtiyatlarının həcminə görə Cənubi Qafqaz dövlətləri arasında 
Gürcüstandan sonra ikinci yerdə olan Ermənistanda adambaşına ildə 
3000 m³ (Azərbaycan üzrə orta illik göstəricidən təqribən 3,5 dəfə çox) su 
düşür. İl ərzində istifadə olunan suyun 66%-i kənd təsərrüfatı sahələrinin 
suvarılmasında, 30%-i məişətdə, cəmi 4%-i isə sənayedə istifadə olunur. 
Son göstərici iqtisadi böhran içərisində olan Ermənistanda sənayenin 
düşdüyü ağır vəziyyətlə əlaqədardır. Belə ki, son 10 il ərzində ölkədəki 
sənaye müəssisələrinin fəaliyyətinin kəskin şəkildə azalması nəticəsində 
su istehlakı 220 milyon m³-dən 50 milyon m³-ə enmişdir. Hazırda sənaye 
məqsədləri üçün ayrılan suyun böyük hissəsi Metsamor Atom Elektrik 
Stansiyasına yönəldilir. Ermənistandakı 19 sutəmizləyici stansiyanın bu 
gün fəaliyyətinin tamamilə dayandırılması üzündən sənaye tullantıları 
və çirkab birbaşa çaylara axıdılır. Mütəxəssislər ölkənin su təsərrüfatında 
130       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yaranmış problemləri iki əsas qrupa ayırırlar. Onlardan birincisi su 
ehtiyatının idarə olunması, digəri isə su şəbəkələrinin vəziyyəti və 
bələdiyyələrin su təchizatı ilə əlaqədardır. İkinci tip su ehtiyatlarından 
istifadənin tənzimlənməməsi, infrastrukturun yarıtmaz vəziyyəti və 
böyük su itkiləri ilə bağlıdır127.  
Araz çayında yaranan gərgin ekoloji vəziyyət Kür çayından daha 
təhlükəlidir. Araz çayı Gümrüdən başlayaraq Naxçıvan Muxtar 
Respublikası ilə sərhəd əraziyə kimi uzanan axını boyu Ermənistanın 
10-dan çox sənaye şəhərinin məişət və sənaye tullantılarını qəbul edir. 
Bununla yanaşı, Ermənistan ərazisindən Araz çayına qovuşan Gedərçay, 
Vorotan, Axuryan çaylarının suları da son dərəcə çirkləndirilmişdir. 
Bu çaylarda demək olar ki, oksigen yoxdur, turşuluq göstəricisi pH 
2,4-ə enmiş, mikroflora 180-200 dəfə azalmış, çay sahillərindəki bitki 
örtüyü məhv olmuşdur. Ermənistanla Naxçıvan Muxtar Respublikası 
arasında Araz sularında ziyansız qatqılarla müqayisədə fenol 
maddələrin miqdarı 220-1160 dəfə, ağır metalların duzları - 36-44 
dəfə (mis, molibden və s.), azot-fosfor duzları - 26-34 dəfə, xloridlər - 
28 dəfə, neft mənşəli karbohidrogenlər - 73-113 dəfə yüksəkdir. Araz 
çayının sol qolu olan Razdan (Zəngi) çayı çirklənmə dərəcəsinə görə 
Ermənistanda birincidir. Razdan, Çarensavan, Abovyan, Yerevan 
şəhərlərindəki sənaye müəssisələrinin maye tullantıları və çirkab 
buraya axıdılır. 1980-ci illərdə Razdana atılan çirkab sularının orta illik 
miqdarı 210 milyon m3 bərabər olmuşdur. Yay aylarında - Araz çayında 
suyun səviyyəsi aşağı düşdüyü dövrdə Razdanda çirkab sularının sərfi 
azalmır. Nəticədə «Araz» su anbarında çox təhlükəli vəziyyət yaranır. 
Araz çayını ən çox çirkləndirən su axarlardan biri də Oxçuçaydır. 
Mehri, Qacaran, Qafan və Dəstəkert dağ-mədən kombinatlarının yüz 
min tonlarla qatı turş suları, ağır metal duzları və başqa tullantıları 
Oxçuçayı hədsiz dərəcədə çirkləndirmişdir. Ayrı-ayrı vaxtlarda suyun 
tərkibində misin miqdarı 25-50 dəfə, fenolların miqdarı isə mütəmadi 
olaraq normadan 6-15 dəfə artıq olmuşdur. Alüminium, sink, titan, 
bismut və s. çirkləndirici elementlərə Oxçuçayda daim rast gəlinir128. 
Nəticədə, Ermənistan Respublikasının hidrosiyasəti ölkəni bürüyən 
sosial-iqtisadi problemlərin aradan qaldırılmasından daha çox, 
Azərbaycan Respublikasında şirin su çatışmazlığının ekoloji fəlakət 
həddinə çatdırılmasına, transsərhəd çayların su ehtiyatlarından siyasi 
127 А.Потапов. «Водные ресурсы Южного Кавказа: проблемы интегрального управле-
ния», http://badnews.org.ru
128  Q.Məmmədov, M.Xəlilov. «Ekologiya, ətraf mühit və insan», .Bakı,  2006.
      131HİDROBÖHRAN, HİDROMÜNAQİŞƏLƏR VƏ HİDROSTRATEGİYA
təsir vasitəsi kimi istifadə olunmasına yönəldilmişdir129. 
Ötən əsrin 70-ci illərindən siyasi terminologiyaya daxil olan bu 
anlayış ekoloji münaqişələri üç tipə - ərazi və təbii ehtiyatlar uğrunda 
qarşıdurmalara, ətraf mühitə zərər vurmaq məqsədi daşıyan hərəkətlərə 
ayırır. Sirr deyildir ki, müasir beynəlxalq münaqişələr, «demokratiyanın 
ixracı» bəhanəsi altında həyata keçirilən 
«əlvan inqilablar» ilk növbədə yanacaq 
və mineral ehtiyatların, hazırda isə 
həm də şirin su mənbələrinin nəzarətə 
götürülməsi məqsədi daşıyır. Bu 
baxımdan, ABŞ-də «təbii ehtiyatlar 
uğrunda müharibə» konsepsiyasının 
yaradılması da təsadüfi deyildir. Erməni 
eksperti, «Dağlıq Qarabağ problemi 
üzrə mütəxəssis» Mixail Ağacanyan 
Azərbaycan və Türkiyə arasında yarana 
biləcək hidrostrateji əməkdaşlıq 
nəticəsində Ermənistanın su ehtiyatlarına 
nəzarət sahəsində rəsmi Bakıya təzyiq 
imkanlarının azalacağından narahatlığını 
gizlətmir. Politoloq «Cənubi Qafqazda mehriban qonşuluq mühitinin 
yaradılmasında, Azərbaycan, Gürcüstan və Ermənistan arasında qarşılıqlı 
faydalı əlaqələrin təməlinin qoyulmasında regionun şirin su ehtiyatlarının 
birgə idarə və istifadə edilməsini, qorunmasını, Türkiyə, İran və Rusiyanın 
isə bu proseslərdən tamamilə təcrid olunmasını» açıq şəkildə «obyektiv 
zərurət», «mühüm addım» kimi dəyərləndirir130. İlk baxışdan da 
aydındır ki, zahirən «sülhməramlı niyyət» xarakteri daşıyan bu təklifdən 
məqsəd Cənubi Qafqazı rəsmi Ankaranın regional hidrosiyasətindən 
ayırmaq, Azərbaycanı gələcəkdə Türkiyə  Cümhuriyyəti ilə birgə 
hidrostrateji layihələrdən təcrid etməkdir. Məlumdur ki, Ermənistan 
Respublikası transsərhəd su ehtiyatlarının idarə olunmasına, istifadəsinə 
və qorunmasına, su kvotasının müəyyənləşdirilməsinə dair region 
dövlətləri ilə hər hansı bir müqavilənin bağlanmasını ləngitməklə yanaşı, 
129  Л.Мелик-Шахназарян. «Почему мы поим и кормим Азербайджан?». http://vos-
kanapat.info
130  М.Агаджанян. «Сотрудничество в водной сфере как ресурс регионального 
добрососедства» http://www.noravank.am/rus/articles/detail.php?ELEMENT_ID=2054
Ermənistanın məqsədli şəkildə 
Azərbaycanda yaratmaq istədiyi 
süni ekoloji böhran birmənalı 
olaraq, «invayromental təcavüz» 
(ing. environment - ətraf mühit) 
- bir dövlətin digər dövlətin 
ərazisində yaşayış üçün əlverişsiz 
olan ekoloji fəlakət zonalarının 
yaradılmasına yönəldilmiş 
düşmənçilik fəaliyyəti kimi 
dəyərləndirilməlidir. 
132       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
bu məsələlərə dair beynəlxalq konvensiyalara qoşulmaq təkliflərini də 
məqsədli şəkildə uzatmaqdadır. 
O da məlumdur ki, Ermənistanın yerüstü su ehtiyatlarının əsas hissəsi 
transsərhəd xarakterlidir və Azərbaycanla strateji müttəfiq olan Türkiyə 
ərazilərində formalaşır. Rəsmi Yerevana o da məlumdur ki, Türkiyənin 
hətta hipotetik olaraq, ortaq su ehtiyatları (məsələn, Araz çayında suyun 
həcminin azaldılması) vasitəsilə Ermənistana təzyiq göstərmək cəhdi 
istənilən halda Azərbaycanda «hidroböhranın» daha da dərinləşməsi 
ilə nəticələnəcəkdir. Bu amil işğalçı dövlətin cəzasızlıq sindromundan 
yararlanaraq, Azərbaycan Respublikasına qarşı hərbi və iqtisadi-siyasi 
fəaliyyətdə su amilindən də istifadə etmək imkanlarını genişləndirir. 
Ermənistanın silahlı birləşmələrinin Azərbaycan ərazisində apardıqları 
hərbi əməliyyatlar nəticəsində ərazinin ekoloji tarazlığı pozulmuş, 
təbii landşaftlarla yanaşı, aqrolandşaftlar, endemik meşə zolaqları, yerli 
flora və fauna nümunələri vəhşicəsinə məhv edilmişdir. İşğal altında 
qalan ərazilərdəki Böyük Alagöl, Kiçik Alagöl, Zalxagöl, Canlıgöl, 
Qaragöl, Alagöl, İşıqlı Qaragöl kimi təbii su hövzələrinin bilərəkdən 
çirkləndirilməsi gələcəkdə Azərbaycan üçün əlavə ekoloji problemlərin 
yaranmasına səbəb olmuşdur. Erməni politoloqu Levon Melik-
Şahnazaryan rəsmi Yerevanın yürütdüyü hidrosiyasətin mahiyyətini belə 
açıqlayır: «Erməni dövləti düşmən Azərbaycana su verilməsini hər 
vasitə ilə məhdudlaşdırmalı, su ehtiyatlarının siyasi təsir vasitəsinə 
çevrilməsində Türkiyədən nümunə götürməli və Azərbaycanın 
beynəlxalq təşkilatlara ünvanladığı şikayətlərə qətiyyən məhəl 
qoymamalıdir. Bu gün Ermənistanın fəaliyyəti Azərbaycanın 
ərzaq təhlükəsizliyinə qarşı yönəldilməli və kəskin su çatışmazlığı 
yaratmaqla ölkədə sosial-siyasi gərginliyə, kütləvi etirazlara və milli 
zəmində qarşıdurmalara nail olunmalıdır. Ermənistan ərazisindən 
axan çayların su ehtiyatının kəskin şəkildə azaldılması Azərbaycanın 
kənd təsərrüfatına sarsıdıcı zərbə vuracaqdır. Eyni zamanda, 
Ermənistan və Dağlıq Qarabağla sərhəd bölgələrdə (Ağstafa, Tovuz, 
Qazax, Goranboy, Tərtər, Bərdə, Ağcabədi, Beyləqan, Ağdam, Füzuli 
rayonları nəzərdə tutulur) yaşayan əhali suvarılan torpaqlardan və 
otlaqlardan məhrum olduqdan sonra həmin əraziləri könüllü şəkildə 
tərk edəcəkdir. Su böhranı Şəmkir, Gədəbəy və İmişli rayonlarının 
sosial-iqtisadi vəziyyətinə də ciddi təsir göstərəcəkdir. Bundan 
başqa, Ermənistan transsərhəd çayların üzərində yeni su anbarları 
və su elektrik stansiyaları tikməklə transsərhəd çay sularının 
Azərbaycana daxil olmasını minimuma endirməlidir». Ermənilər 
      133HİDROBÖHRAN, HİDROMÜNAQİŞƏLƏR VƏ HİDROSTRATEGİYA
su problemindən istifadə edilməsini etnik münaqişələrin yaradılmasında 
da əhəmiyyətli vasitə kimi dəyərləndirirlər: «Azərbaycana axan erməni 
çaylarının (kursiv bizimdir) axarlarının dəyişdirilməsi buradakı 
talışların, ləzgilərin, udinlərin, avarların, saxurların yaşayışına 
mənfi təsir etməyəcəkdir. Azərbaycanın Qərb rayonlarının susuz 
qalması kənd təsərrüfatı məhsullarının qiymətini qaldıracaq, 
əsasən aqrar sektorda çalışan aborigenlərin həyat səviyyəsini isə 
yüksəldəcəkdir»131. 
Rəsmi Yerevan Azərbaycanın transsərhəd su axarlarından istifadə 
imkanlarını məhdudlaşdırmaq məqsədilə bəzi sərhəd çaylarının 
istiqamətlərinin dəyişdirilməsinə başlamışdır. Məsələn, 2011-ci ilin 
ortalarında transsərhəd Voskepar çayının Azərbaycana təbii axımının 
qarşısı kəsilərək,  Ermənistanın Tavuş vilayətinin bir neçə kəndinə 
doğru yönəldilmişdir. Maraqlıdır ki, Ermənistanın beynəlxalq hüququn 
prinsiplərinə, xüsusilə Birləşmiş Millətlər Təşkilatının müvafiq sənədlərinə 
zidd olan bu «hidrotexniki nailiyyəti» BMT-nin Kənd Təsərrüfatının 
İnkişafı Beynəlxalq Fondu tərəfindən maliyyələşdirilmiş, bənd tikintisinə 
və su kanalının çəkilişinə 5,4 milyon ABŞ dolları məbləğində vəsait 
ayrılmışdır.  Azərbaycana qarşı yönəldilən hidrodiversiya proqramına 
daxil olan həmin obyektin təntənəli açılışında Ermənistan prezidenti Serj 
Sarksyan da iştirak etmişdir.132
Ermənistan 
prezidenti Serj 
Sarksyan ölkəsinin 
«möhtəşəm
 iqtisadi 
layihələrindən» 
sayılan «Voskepar 
su kanalının» (!) 
təntənəli açılışında
BMT-nin Avropa İqtisadi Komissiyasının “Transsərhəd su axarlarının 
və beynəlxalq göllərin mühafizəsi və istifadəsinə dair” Helsinki 
Konvensiyasına məqsədli şəkildə qoşulmayan Ermənistanın Azərbaycana 
131 Л.Мелик-Шахназарян. «Почему мы поим и кормим Азербайджан?», http://forum.hayastan.com
132  http://www.yerkramas.org/2011/09/01/reka-voskepar-bolshe-ne-budet-tech-iz-armenii-v-
azerbajdzhan/
134       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
qarşı yürütdüyü hidrosiyasət döyüş əməliyyatları ilə müqayisədə daha 
genişmiqyaslıdır və ilk növbədə mülki vətəndaşlara, xüsusilə münaqişə 
zonasından kənarda yaşayan mülki əhaliyə qarşı yönəldilmişdir. Beynəlxalq 
hüquq normalarına, əxlaq meyarlarına zidd olan hidrodiversiya və 
hidroterror aktlarında, ekoloji təxribatlarda Ermənistanın etnik təmizləmə 
siyasətinin təzahürləri getdikcə özünü daha qabarıq şəkildə büruzə verir. 
Praktiki olaraq, Ermənistan ərazisindən Azərbaycana istiqamətlənən 
transsərhəd çayların üzərində sutəmizləyici qurğular yoxdur. Hər il buradan 
350 milyon m³-dən çox sənaye, kənd təsərrüfatı və məişət tullantıları 
məqsədli şəkildə təmizlənmədən həmin çaylara axıdılır. Tullantıların 
tərkibindəki neft məhsulları, fenollar, ağır metallar Azərbaycanda əhalinin 
sağlamlığına, milli genofonda, ekologiyaya ciddi ziyan vurmaqdadır. 
Keyfiyyət göstəricilərinə görə «çirklənmiş su» kateqoriyasına daxil 
edilən Qafan və Qacaran dağ-mədən, mis-molibden kombinatlarından, 
Metsamor Atom Elektrik Stansiyasından, digər iri sənaye müəssisələrindən, 
yaşayış məntəqələrindən Araz çayına axıdılan mis, molibden və digər 
ağır metalların, çirkabın miqdarı kritik həddən dəfələrlə çoxdur. Sənaye 
əhəmiyyətli təbii ehtiyatların 70%-i Azərbaycana aid olan Söyüdlü (Zod) 
qızıl saflaşdırıcı kombinatı üçün sutəmizləyici qurğuların inşa olunmaması 
məqsədilə həmin obyekt bilərəkdən yataqdan 280 kilometr aralıda, Araz 
çayının yaxınlığında tikilmişdir. Bundan başqa, Ermənistan Araz boyu 
yerləşən yaşayış məntəqələrinin və sənaye müəssisələrinin tullantı sularını 
və çirkabı boru kəməri vasitəsilə Naxçıvan Muxtar Respublikasının 
Sədərək qəsəbəsi ilə həmsərhəd olan Surenavan kəndi yaxınlığından Araz 
çayına axıtmaqdadır. Beləliklə, hər il Ermənistandan 230-250 min m³ 
çirkli su Azərbaycan ərazisinə daxil olur. Digər tərəfdən, rəsmi Yerevan hər 
iki ölkənin su ehtiyatlarına dair fərqli ekoloji meyarlara malik olduqlarını 
bəhanə gətirərək, Ermənistan standartlarına görə, transsərhəd suların 
tullantılarla çirkləndirilməsinin təhlükəli həddə yaxınlaşmadığını və «milli 
normativlərindən çıxış edən» Azərbaycanın əsassız iddialarla təbliğat 
kampaniyası apardığını bildirir. Halbuki, Azərbaycan Respublikası haqlı 
etirazlarında «milli normativlərə» deyil, beynəlxalq sanitariya meyarlarına 
əsaslanmaqdadır. BMT-nin Avropa İqtisadi Komissiyasının 1992-ci il 
tarixli Su Konvensiyasının müddəaları və burada əksini tapmış metodlar da 
Ermənistanın transsərhəd su axarlarını məqsədli şəkildə çirkləndirdiyini 
sübuta yetirir. Bundan başqa, guya transsərhəd çayların Azərbaycan 
ərazisində çirklənməsinə dair Yerevanın iddiaları isə heç bir faktoloji əsasa 
söykənmir. Belə ki, həmin çayların Azərbaycana daxil olan hissələrində iri 
sənaye müəssisələri yoxdur. 
      135HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Yeri gəlmişkən, təkcə Azərbaycan Respublikasında deyil, Türkiyə 
Cümhuriyyətində də Metsamor AES-in fəaliyyətinin regionun 
ekologiyasına, xüsusilə Ermənistanla həmsərhəd rayonlarda, məsələn 
stansiyanın cəmi 15 kilometrliyində yerləşən İqdır bölgəsində yaşayan 
əhalinin sağlamlığına ciddi təhlükə mənbəyi olması barədə fikirlər 
səslənməkdədir. Mütəxəssislərin qənaətinə görə, Ermənistanın 
Metsamor və Bolqarıstandakı Kozladuy Atom Elektrik stansiyaları 
Avropa ərazisində qəza vəziyyətində olan ən təhlükəli müəssisələrdir133. 
Digər transsərhəd su axarının - Kürün sağ qolu olan Ağstafaçayın 
çirklənməsinin əsas səbəbi də Ermənistanın İcevan və Dilican yaşayış 
məntəqələrindən, sənaye müəssisələrindən buraya ildə bir milyon 
m³ tullantının axıdılmasıdır. Nəticədə, çayda fenolların miqdarı 
normanı 35-45 dəfə üstələmişdir.  Onun üzərində tikilmiş su anbarı 
isə Azərbaycanın Şimal-Qərb bölgələrinin əhalisi üçün ciddi təhlükə 
mənbəyidir. Azərbaycan ərazisində formalaşan Tərtər, Tovuz, Xaçın 
çaylarının su mənbələri hazırda Ermənistan silahlı qüvvələrinin işğalı 
altında olan bölgələrdədir. Hidroterror aktları - zəhərli maddələrin Tərtər 
çayına axıdılması nəticəsində həmin su ehtiyatından məişətdə və kənd 
təsərrüfatında istifadə olunması təhlükəlidir. 
Sərsəng su anbarı
Hidrodiversiya xarakterli təhdidlərdən biri də işğal altında olan 
Dağlıq Qarabağ ərazisində yerləşən, ümumi su tutumu 560 milyon m³-ə 
çatan Sərsəng su anbarı (Ağdərə rayonu) ehtiyatlarından Ermənistanın 
133  «Armenian nuclear plant casts threat for Igdir residents». // TDN, 20 September 2003
136       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Azərbaycana qarşı həm siyasi-iqtisadi təzyiq, həm də hidroloji və 
ekoloji silah qismində istifadə etməsi imkanıdır. 1976-cı ildə istifadəyə 
verilmiş həmin hidroqurğu Tərtər, Bərdə, Yevlax, Ağcabədi, Ağdam və 
Goranboy rayonlarının təqribən 120 min hektara yaxın əkin sahələrinin 
suvarılması üçün nəzərdə tutulmuşdur. Hazırda ermənilərin Sərsəng su 
anbarı vasitəsilə müntəzəm şəkildə yaratdıqları süni daşqın və quraqlıqlar 
Azərbaycanın düzən bölgələrində ekoloji gərginliyə səbəb olmaqla 
yanaşı, əhalinin və kənd təsərrüfatı sahələrinin şirin suya olan tələbatının 
ödənilməsində ciddi çətinliklər törədir. Bundan başqa, 125 metr 
hündürlükdə yerləşən bəndin qəzalı vəziyyəti ətraf rayonlarda yaşayan 
400 min sakinin həyatını təhlükə qarşısında qoyur.
Ermənilərin işğal altında olan Sərsəng su anbarı vasitəsilə 
Tərtər rayonunda yaratdıqları süni daşqınların nəticəsi.134
Ermənistan Respublikasının və Dağlıq Qarabağın separatçı rejiminin 
hidrosiyasətində işğal altında olan Kəlbəcər və Laçın rayonlarının 
su ehtiyatları strateji əhəmiyyətə malikdir. Ermənistan statistikləri 
gələcəkdə qondarma «Dağlıq Qarabağ Respublikası» əhalisinin 200 min 
nəfərə çatacağına ümid edərək, kənd təsərrüfatı sahərində və məişətdə 
işlədilmək üçün illik şirin su tələbatının 365 miyon m³ həcmində olacağını 
proqnozlaşdırmışlar. Bu isə Sərsəng su anbarının ehtiyatlarından 59% 
çoxdur. Təsadüfi deyil ki, rəsmi Yerevanda Kəlbəcər və Laçın rayonlarının 
erməni işğalından azad olunmasını son nəticədə qondarma rejimin labüd 
134  http://xeber44.com/10273-gcl-sel-yzlrl-trtrd-evlr-ciddi-ziyan-vurub.html
      137HİDROBÖHRAN, HİDROMÜNAQİŞƏLƏR VƏ HİDROSTRATEGİYA
süqutu və hidrosiyasətdə Azərbaycan tərəfinin təşəbbüsü ələ alması kimi 
dəyərləndirirlər. Qondarma «Dağlıq Qarabağ Respublikası» prezidenti 
aparatının informasiya idarəsinin rəisi 
David Babayan «Dağlıq Qarabağ 
münaqişəsi kontekstində Ermənistan 
Respublikasının və Arsakın su 
təhlükəsizliyi problemi» məqaləsində bu 
ehtimal barədə yazır: «Bu gün Dağlıq 
Qarabağın içməli su ilə təmin olunması 
kontekstində Karvaçar (Kəlbəcər) və 
Kaşataq (Laçın) rayonları müstəsna 
əhəmiyyətə malikdirlər. Bütövlükdə, 
Dağlıq Qarabağ Respublikasının 
mövcudluğu və onun su təhlükəsizliyi 
həmin ərazilərin statusundan asılıdır. Əgər, Azərbaycan yenidən bu 
rayonlara yiyələnərsə, nəinki DQR, eləcə də Ermənistan fəlakətlə 
üzləşəcəkdir. Çünki, Ermənistanın əsas şirin su mənbəyi olan Sevan 
(Göyçə) gölünü qidalandıran Arpa və Vorotan (Bərgüşad) çaylarının 
mənbəyi bu rayonlardadır». 
Azərbaycan Respublikasına münasibətdə əsasən ortaq maraqlara və 
taktiki imkanlara malik olan Ermənistan və İran İslam Respublikası 
transsərhəd su hövzələrinin birgə istismarı sahəsində də vahid 
fəaliyyət strategiyası nümayiş etdirməkdədirlər. Belə ki, hər iki 
dövlətin hidrosiyasətində Araz çayının su ehtiyatlarından Azərbaycan 
Respublikasına qarşı siyasi-iqtisadi təzyiq vasitəsi kimi istifadə edilməsinə, 
çayın Azərbaycana aid hissəsində suyun səviyyəsinin məqsədli şəkildə 
azaldılmasına yönəldilmiş birgə layihələr getdikcə reallaşmaqdadır. 2001-
ci ildə baş vermiş quraqlıq nəticəsində yaranan su çatışmazlığı, ölkənin 
müxtəlif bölgələrində baş qaldırmış kütləvi etirazlar və su mənbələri 
ətrafında lokal münaqişələr İranı su strategiyasını yenidən nəzərdən 
keçirməyə, su ehtiyatlarının daxili və xarici siyasətdə istifadə imkanlarını 
dəqiqləşdirməyə yönəltmişdir. Nəticədə, ortaq su ehtiyatlarını nəzarətə 
götürmək uğrunda mübarizə İranı regiondakı «su geosiyasəti»nə iddialı 
dövlətlərdən birinə çevirmişdir.
Məlumdur ki, Ermənistanın qondarma «Dağlıq Qarabağ 
Respublikasının» məhz Azərbaycan tərəfindən tanınmasına nail olmaq 
Dağlıq Qarabağdakı çayların 
su ehtiyatının 81%-i Kəlbəcər 
rayonu ərazisində formalaşır. 
Onların illik ümumi su ehtiyatı 
cəmi 942,3 milyon m³ olduğu 
halda, Kəlbəcər və Laçın rayonları 
üzrə bu göstərici təqribən 2,7 
dəfə çoxdur - 2588,5 milyon m³-ə 
bərabərdir. 
138       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
məqsədilə ən çirkin vasitələri, eləcə də hidroloji təzyiq üsüllarını belə 
işə salmaqdan çəkinmir. Onun «zəbt edilmiş ərazilərin su ehtiyatlarına 
mübadiləsi» prinsipini də nə vaxtsa siyasi gündəmə gətirməsi ehtimalı 
özünü çox gözlətmədi. Belə ki, 2013-cü ilin avqust ayının ortalarında 
separatçı rejimin «baş nazirinin müavini» Artur Aqabekyan «Azadlıq» 
Radiosunun erməni xidmətinə verdiyi müsahibədə bildirmişdir ki, 
«Dağlıq Qarabğağ hökuməti» su ehtiyatlarının birgə idarə olunmasında 
Azərbaycanla dialoqa başlamağa hazırdır. Belə ki, «Hələ sovetlər 
dönəmində tikilmiş Sərsəng su anbarının imkanları bizə lazım olan 
miqdardan çoxdur. Əgər onun ehtiyatlarından düzgün istifadə olunarsa, 
bundan həm erməni, həm də Azərbaycan tərəfi bərələnə biləcəkdir». 
«Dağlıq Qarabağ Respublikasının» müstəqil dövlət oldüğuna eyham 
vuran A.Aqabekyan Azərbaycana ünvanladığı «əməkdaşlıq» təklifini 
həyasızcasına belə şərh etmişdir: «Azərbaycan qonşu dövlətdir. Bu gün 
düşmən olsaq da, sabah münasibətlər yumşala bilər. Gərək xalqlarımızı 
indidən sülhə hazırlayaq». 
Transsərhəd Araz və Kür çaylarının su ehtiyatının beş həmsərhəd 
dövlət (Türkiyə, Azərbaycan, İran, Gürcüstan, Ermənistan) arasında 
bölüşdürülməsi hüquqi baxımdan indiyədək tənzimlənməmişdir. Cənubi 
Qafqaz respublikalarının dövlət müstəqilliyi əldə etməsinə baxmayaraq, 
bölgü sistemi hələ də SSRİ, İran və Türkiyə arasında formalaşmış prinsip 
və hüquqi əhəmiyyətini itirmiş ikitərəfli müqavilələr üzrə aparılmaqdadır. 
Belə ki, həmin müqavilələrdə - «Sərhəd çaylarından və bulaqlarından 
istifadə haqqında» Konvensiyada (SSRİ-Türkiyə, 8 yanvar 1927-ci il), 
«Axuryan sərhəd çayı üzərində bəndin və su anbarının tikintisinə 
dair» Sazişdə (SSRİ-Türkiyə, 26 oktyabr 1973-ci il), «Sərhəd 
münaqişələrinin tənzimlənməsi haqqında» Müqavilədə (SSRİ-İran, 
14 may 1957-ci il), «Suvarma və elektrik enerjisi istehsalı məqsədilə 
Araz və Atrek çaylarından bərabərhüquqlu və birgə istifadə üzrə ilkin 
layihələrin hazırlanmasına dair» Sazişdə (SSRİ-İran, 11 avqust 1957-
ci il) nə Azərbaycan SSR, nə Gürcüstan SSR, nə də Ermənistan SSR-in hər 
biri üçün ayrı-ayrılıqda su limiti nəzərdə tutulmuşdur. Belə olan təqdirdə, 
Araz çayının keçdiyi ərazilərdə Türkiyə, İran, xüsusilə də Ermənistanın 
yaranmış hüquqi boşluqdan bəhrələnərək birtərəfli qaydada su istehlakı 
limitini artırması, çayın üzərində yeni bənd, hidrostansiya və su anbarları 
inşa etdirməsi Azərbaycanda şirin su çatışmazlığı probleminin daha da 
      139HİDROBÖHRAN, HİDROMÜNAQİŞƏLƏR VƏ HİDROSTRATEGİYA
kəskinləşməsinə səbəb olacaqdır. Bu baxımdan, İran və Ermənistanın 
birgə planlaşdırdıqları iki ortaq layihə Azərbaycan Respublikasının milli 
maraqlarına qarşı birbaşa təhdid, dövlətin siyasi iradəsinə təzyiq xarakteri 
daşımaqla, ölkədə sosial-iqtisadi və ekoloji böhranın yaranmasına 
istiqamətləndirilmişdir. 
Mehri (Ermənistan) və Qaraçılar (İran) Su Elektrik stansiyalarının 
tikintisi. İran İslam Respublikasının Ermənistan-Azərbaycan, 
Dağlıq Qarabağ münaqişəsinin həllində qeyri-konstruktiv mövqeyini 
təsdiqləyən faktlardan biri də 2001-ci ildə rəsmi Tehran və Yerevan 
arasında transsərhəd Araz çayı üzərində Mehri Su Elektrik Stansiyasının 
tikintisinə dair müqavilənin imzalanmasıdır. İşğalçı Ermənistanın 
düşdüyü sosial-iqtisadi böhran vəziyyətindən çıxarılmasına, paralel 
olaraq, Azərbaycanda şirin su ehtiyatlarının məhdudlaşdırılmasına 
yönəldilmiş bu layihə rəsmi Bakı tərəfindən birmənalı olaraq, «əzələ 
nümayişi» kimi dəyərləndirilmişdir. Elə həmin ilin aprel ayında 
Azərbaycan Respublikası Xarici İşlər Nazirliyi Ermənistan və İran 
arasında bağlanmış müqaviləyə kəskin etirazını bildirmiş, tərəflərin 
Araz çayının Azərbaycan Respublikası üçün həyati əhəmiyyətini, su 
ehtiyatlarından istifadəyə dair beynəlxalq hüquq normalarını nəzərə 
almadıqlarını vurğulamışdır. Rəsmi Yerevan isə bu etiraza cavab olaraq, 
«hər hansı bir ölkəyə öz ərazisindəki su ehtiyatlarından istifadəni qadağan 
edən beynəlxalq sənədin olmamasını» dəlil gətirmişdir135. Üstəlik, bir 
il sonra - 2002-ci ilin iyul ayında hər iki ölkənin energetika nazirləri 
Armen Movsesyan və Həbibulla Bitərəv Mehri Su Elektrik Stansiyası 
ilə bağlı yeni memorandum imzalamışlar. Bu sənəddə bir daha olaraq, 
«hidroenergetika sahəsində ikitərəfli əməkdaşlığı inkişaf etdirmək 
məqsədilə Araz çayı üzərində su elektrik stansiyasının əhəmiyyətinə» 
toxunulmuşdur. Xatırladaq ki, vaxtilə İran və Ermənistanın birgə 
energetika planına Azərbaycanın işğal altında olan Cəbrayıl rayonunda 
su elektrik stansiyası tikintisi də daxil edilmişdi. Hətta rəsmi Tehran 
Azərbaycanı döyüş əməliyyatlarına başlamağa sövq edən «əgər Bakı 
problemi (Ermənistan-Azərbaycan, Dağlıq Qarabağ münaqişəsini) 
tezliklə həll etməzsə, İran Ermənistanla birlikdə burada tikintiyə 
başlayacaqdır» kimi hədələyici bəyanatlar da vermişdir.
135  Т.Акопян. «Строительство ГЭС на Араксе политических целей не преследует». «AZG» 
Armenian Daily, 23.05.2001
140       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Maraqlıdır ki, Ermənistanın bütün təkidlərinə baxmayaraq, Mehri 
SES-in inşası uzun müddət məhz İran tərəfindən qeyri-müəyyən müddətə 
uzadılır, lakin rəsmi Tehran və Bakı arasındakı münasibətlərdə müəyyən 
gərginlik yaranan kimi dərhal yenidən siyasi müstəviyə çıxarılırdı. 
Çünki, həmin layihənin reallaşması Araz çayının Azərbaycana daxil olan 
hissəsində suyun səviyyəsinin kəskin şəkildə aşağı düşməsinə, əhalinin 
və kənd təsərrüfatı obyektlərinin şirin su ilə təminatının pisləşməsinə, 
sahilboyu ərazilərin ekoloji fəlakətə məruz qalmasına səbəb olacaqdır. 
Rəsmi Tehranı stansiyanın tikintisi ilə əlaqədar qəti qərar verməkdən uzun 
müddət çəkindirən əsas amil isə Mehri SES-in istismarından sonra İranın 
Azərbaycanla həmsərhəd bölgələrinin də gələcəkdə eyni problemlərlə 
üzləşməsi idi. Bu baxımdan, həmin əraziləri təmin etmək məqsədilə 
alternativ enerji və su mənbələrinin axtarışı İran İslam Respublikasının 
diqqətini çəkməyə bilməzdi. Nəticədə, 2001-ci il müqaviləsinin 
şərtlərinə yenidən baxılmış və 2007-ci il mart ayının 19-da Araz çayının 
hər iki dövlətə aid hissələrində Mehri (Ermənistan) və Qaraçılar (İran) Su 
Elektrik stansiyalarının inşasına dair yeni sənəd qəbul edilmişdir. 2011-ci 
ildə imzalanmış memorandum isə bir daha göstərdi ki, İran transsərhəd 
Araz çayının su ehtiyatlarının qonşu dövlətlərlə razılaşdırılmamış 
istifadə olunmasında, hasil ediləcək elektrik enerjisinin istismarında və 
Azərbaycana qarşı hidrosiyasət imkanlarının tətbiqində təşəbbüsü ələ 
almışdır. Məsələn, ortaq layihənin texniki-iqtisadi əsaslandırılması İranın 
«Mahab-Qods», tikinti-quraşdırma işləri isə «Sanir» şirkətinə həvalə 
olunacaqdır. Birgə fəaliyyətin əlaqələndirilməsini, tikinti-quraşdırma 
işlərinə nəzarəti isə İran-Ermənistan Texniki Komitəsi icra edəcəkdir. 
Müqavilənin şərtlərinə görə, ümumi smeta dəyəri 323 milyon ABŞ 
dolları olan Mehri və Qaraçılar stansiyalarının tikintisi İranın investisiya 
şirkətləri tərəfindən maliyyələşdiriləcəkdir. Tikinti işlərini 2017-ci ildə 
başa çatdırmaq nəzərdə tutulmuşdur. Bundan başqa, hər iki stansiya 
istifadəyə verildikdən sonra 15 il ərzində İİR-in «Fərat-Sepasat» şirkəti 
tərəfindən istismar olunacaq, əldə edilən elektrik enerjisi İranın yaşayış 
məntəqələrinin və sənaye müəssisələrinin istifadəsinə yönəldiləcəkdir. 
İran investisiya şirkətlərinin vəsaiti tam ödənildikdən sonra Mehri 
stansiyası Ermənistan Respublikasının mülkiyyətinə veriləcəkdir136.
136  «Республика Армения», № 040 (963), 08, 2012
      141HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Mehri su elektrik stansiyasının 
təntənəli təməlqoyma mərasimi  
(08.11.2012). Ermənistan 
prezidenti S. Sarqsyanın iştirakı 
ilə kesən mərasimdə İİR-in 
energetika naziri  Məcid Namlu 
«İranın beynəlxalq əlaqələrində 
Ermənistanın xüsusi mövqe  
tutduğunu, hər iki xalqın mədəni 
yaxınlığını» xüsusi vurğulamışdır.137
Bütün bunlar Araz çayının su ehtiyatlarından Azərbaycana qarşı 
təhdid kimi istifadə olunmasına dair Ermənistanın fəaliyyətinin arxasında 
İran İslam Respublikasının dayandığını söyləməyə əsas verir. Bununla 
belə, Mehri və Qaraçılar Su Elektrik stansiyalarnda tikinti işlərinin 
başlanmasının məhz İİR tərəfindən qeyri-müəyyən müddətə yubadılması 
təkcə İran ətrafında cərəyan edən proseslərlə deyil, rəsmi Tehranın daha 
dərin hidrosiyasi gedişlər etməsi və geosiyasi maraqlarının ödənilməsində 
Ermənistandan vasitə kimi istifadə etməsi ilə də izah olunur. Ermənistan 
Respublikası Energetika və Təbii Ehtiyatlar Nazirliyinin hər iki obyektdə 
inşaat işlərinə avqust ayının 22-də start verilməsi barədə məlumatı da 
təsdiqini tapmamışdır. Ermənistanda çıxan «Голос Армении» qəzeti 
İran-Ermənistan əlaqələrindəki qeyri-müəyyənliyə belə qiymət vermişdir: 
«Müstəqillik illərində Ermənistan və İran arasında münasibətlər yüksələn 
xətlə inkişaf etsə də, bu əməkdaşlığın möhkəmləndirilməsinə və yeni 
səviyyəyə yüksəlməsinə mane olan qanqaraldıcı amillər də mövcuddur. 
İş burasındadır ki, son 20 ildə hər iki ölkə arasında bir sıra qarşılıqlı 
faydalı və kifayət qədər iddialı birgə layihələr razılaşdırılsa da, yalnız 
onların cüzi hissəsi reallaşdırılmışdır». Rəsmi Tehranın Ermənistana dair 
siyasətində öz maraqlarını önə çəkməsinə toxunan qəzet misal olaraq, 
İran-Ermənistan qaz kəmərinin istismarı ilə əlaqədar yaranmış situasiyanı 
göstərir. Belə ki, layihəyə əsasən, həmin boru xəttinin təkcə Ermənistanı 
deyil, Gürcüstan və Ukraynanı da İran qazı ilə təmin etməsi nəzərdə 
tutulduğu halda, son nəticədə onun yalnız İİR-in iqtisadi maraqlarının 
137  http://www.tert.am/ru/news/2012/11/08/meghri-hpp/
142       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ödənilməsinə yönəldilməsi məlum olmuşdur. Ermənistanın qaz təminatı 
isə yenə də Rusiyadan asılı olaraq qalır. Yeni elektrik stansiyaları ilə bağlı 
vəziyyət də bu durumdadır. Layihənin sözdən əmələ keçməsi isə uzadılır. 
Həqiqətən də, 2012-ci ilin mart ayında Ermənistan prezidenti mətbuat 
xidmətinin tikinti işlərinə bu il iyun ayının 15-dən başlanmasına dair İran 
hökuməti ilə razılıq əldə olunması ilə bağlı məlumatı sonralar yerli kütləvi 
informasiya vasitələrində rəsmi təməlqoyma mərasiminin başqa vaxta 
keçirilməsi haqqında xəbərlə əvəzlənmişdir. 
2009-cu ilin yekunlarına dair statistik məlumatların təhlili göstərir 
ki, İran və Ermənistan arasında iqtisadi əlaqələrin, o cümlədən 
energetika sahəsində əməkdaşlığın yüksələn xətlə inkişaf etməsi 
haqqında rəsmi Yerevanın deklarativ bəyanatları həqiqətə söykənmir. 
Ermənistanın bütün səylərinə baxmayaraq, İran İslam Respublikası 
onun iqtisadiyyatında əhəmiyyətli rol oynaya bilməmişdir. Belə ki, 
Ermənistanın ixrac əməliyyatlarında İran cəmi 4,7% paya malik olan 
9-cu ölkədir. İşğalçı dövlətin idxalında isə İİR-in xüsusi çəkisi 4,9%-ə 
bərabərdir və sırada 6-cı yerlə kifayətlənir138. Mütəxəssislərin fikrincə, 
dünyada elektrik enerjisinin istehsalına görə 19-cu, istehlakına görə 
isə 20-ci yerdə olan İran İslam Respublikasının Mehri və Qaraçılar 
Su Elektrik stansiyalarının tikintisinə vəsait ayırması iqtisadi 
zərurətlə izah oluna bilməz. O da nəzərə alınmalıdır ki, İran elektrik 
enerjisindən ən səmərəsiz istifadə edən ölkələr sırasındadır və hasil 
olan enerji istehlakçılara çatdırılana qədər onun 18,5% itkiyə gedir. 
Digər tərəfdən, regiondakı hidroloji şərait də burada yeni hidrotexniki 
qurğuların tikintisinin məqsədəuyğun olmadığını sübuta yetirən təbii 
amillərdəndir. 2007-2008-ci illərdə baş vermiş güclü quraqlıq Araz 
çayı üzərində yeni stansiyaların inşasının və istismarının olduqca riskli 
layihə olduğunu göstərmişdir. Çaylarda suyun səviyyəsinin azalması 
mövcud su elektrik stansiyalarının işində fasilələrin yaranmasına səbəb 
olmuşdur139. Buradan belə bir məntiqi qənaətə gəlmək olar ki, iqtisadi 
baxımdan əlverişsiz və perspektivsiz sayılan həmin layihələrin nə vaxtsa 
reallaşması böyük şübhə altındadır. Bu mövzunun vaxtaşırı gündəmə 
gətirilməsi, lakin hələ də niyyət səviyyəsindən çıxa bilməməsi isə onun 
138  Export and import of the Republik of Armenia by countries, 2010, http//www.armstat.am/
file/dok/99461633.pdf
139  А.Зульхарнеев. «Энергетические интересы Ирана в Каспийском регионе», Индекс 
Безопасности, №2, 2009
      143HİDROBÖHRAN, HİDROMÜNAQİŞƏLƏR VƏ HİDROSTRATEGİYA
«ortaq siyasi layihə» olduğunu, İran və Ermənistanın hidroloji təhdid 
imkanlarının Azərbaycana nümayiş etdirilməsi xarakteri daşıdığını 
göstərir. Bu «siyasi layihədə» İranın məqsədi Ermənistanın Türkiyə 
və Azərbaycana qarşı düşmənçilik fəaliyyətindən, ərazi iddialarından, 
Dağlıq Qarabağ münaqişəsinin həllinin məqsədli şəkildə uzadılması 
imkanlarından yararlanmaqla onlar arasında siyasi və hərbi-siyasi 
qarşıdurmanı dərinləşdirmək, regionda «lider dövlət» iddialarını 
təmin etməkdir140. 
Araz çayından Urmiyə gölünə kanal çəkilişi. 1999-cu ildən etibarən 
qurumaq təhlükəsinə məruz qalan Urmiyə gölü problemi bu gün İranın 
həm daxili, həm də xarici siyasət məsələsinə - rəsmi Tehran və Yerevanın 
Azərbaycan Respublikasına qarşı yürütdüyü ortaq hidrosiyasətin aparıcı 
elementinə çevrilməkdədir. Xatırladaq ki, dəniz səviyyəsindən 1275 metr 
yüksəklikdə yerləşən Urmiyə gölü indi dünyanın ən duzlu təbii su 
hövzələrindən biri sayılır. Uzunluğu 140, eni 40-55 kilometrə, dərinliyi 
isə 5-16 metrə çatan göl hazırda ilkin sahəsinin 65%-ni itrmiş, qalan su 
ehtiyatının hər litrində 330 qram duz toplanmışdır. Urmiyə Ətraf Mühitin 
Mühafizəsi Agentliyinin qənaətinə görə, gölün su ehtiyatlarının bərpasına 
yönəldilmiş təxirəsalınmaz tədbirlər görülməzsə, yaxın 3-7 il ərzində 
onun ərazisi 4 min kvadrat kilometrlik duz səhrasına çevriləcəkdir141. 
Nəticədə, küləyin ətrafa yaydığı 10 milyon ton duz region dövlətlərinin, 
o cümlədən Azərbaycan Respublikasının yaşayış məntəqələri, əkin 
sahələri və su hövzələri üçün əsl fəlakətə çevriləcək, gölün ətrafında 
yaşayan və əksər hissəsi etnik azərbaycanlılardan ibarət olan 13 
milyonluq əhali məskunlaşdığı əraziləri tərk etmək məcburiyyətində 
qalacaq, regionun etnomədəni mənzərəsi nəzərəçarpacaq dərəcədə 
dəyişəcəkdir. İranın Milli Okeanoqrafiya İnstitutunun prezidenti Vahid 
Çegeni İRNA agentliyinə verdiyi müsahibədə bildirmişdir ki, Urmiyə 
gölünün quruması ilə İran ərazisinin dörddə-biri -  Mazandaran, Gilan, 
Zəncan, Şərqi Azərbaycan, Qərbi Azərbaycan vilayətləri ekoloji fəlakətlə 
üzləşəcəkdir.  Rəsmi statistikaya əsasən, indiyədək göl səthinin 70%-i 
qurumuş, bir litr suda duzun miqdarı 400 qrama çatmışdır142. 
140  V.Qasımlı, Z.Şiriyev, Z.Vəliyev. «İran-Ermənistan münasibətləri: geosiyasi reallıq, siyasi id-
dialar», Bakı, 2011
141  http://www.milli.az/news/iran/26949.html
142  «Высыхание озера Урмия грозит Ирану песчаными и соляными бурями»,  http://www.
trend.az/news/society/2109889.html
144       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Urmiyə gölü əvvəllər və indi
İran hökuməti Urmiyə gölünün su ehtiyatlarının bərpası məqsədilə 
bir neçə variant işləyib hazırlamışdır: 
  İranın Qərb hissəsindəki çayların su ehtiyatlarından qənaətlə istifadə 
etməklə kiçik çayların axarını və ölkənin Şərq ərazilərindəki yeraltı su 
hövzələrini Urmiyə gölünə istiqamətləndirmək; 
  Türkiyə ərazisindəki Van gölündən magistral su kəməri çəkmək; 
  Xəzər dənizindən Urmiyə gölunə kanal inşa etmək; 
  Araz çayının İran-Ermənistan və ya İran-Azərbaycan hissəsindən qol 
ayırmaq.
Birinci variant İranın Qərb hissəsində kənd təsərrüfatının inkişafını 
məhdudlaşdırdığı, burada su çatışmazlığına səbəb olduğu üçün Tehranın 
müzakirə mövzusu deyildir. Statistik məlumatlara əsasən, İran İslam 
Respublikası da yaxın gələcəkdə kəskin su qıtlığı ilə üzləşəcəkdir. Hazırda 
burada adambaşına orta hesabla 2000 litr su düşür. 2025-ci ildə bu 
rəqəmin 50% azalaraq 1000 litrə düşəcəyi gözlənilir. Böhranı qabaqlamaq 
məqsədilə Xəzər dənizinin Cənub sahillərində sutəmizləyici qurğular inşa 
etmək və ölkənin mərkəz hissəsindəki Semnan şəhərinə 500 kilometrlik 
su kəməri çəkmək nəzərdə tutulmuşdur. Gələcəkdə İsfahan, Kəşan, Qum 
şəhərlərini də təmizlənmiş dəniz suyu ilə təmin etmək planlaşdırılır. Van 
gölündən Urmiyə istiqamətində su kəmərinin çəkilişi ciddi maliyyə və 
ekoloji problemlərlə, siyasi-iqtisadi güzəştlərlə bağlıdır və rəsmi Ankaranın 
bu təklifə müsbət cavab verməsi gözlənilmir. İİR-in Xəzər dənizi ilə əlaqəli 
fantastik layihəsi – İran körfəzinə doğru uzanan su nəqliyyatı dəhlizinin 
      145HİDROBÖHRAN, HİDROMÜNAQİŞƏLƏR VƏ HİDROSTRATEGİYA
tikinisi isə nisbətən real olan üçüncü variantı istisna edir. FARS informasiya 
agentliyinin məlumatına görə, Xəzər-Urmiyə kanalının çəkilişi məsələsi 
İran parlamentində müzakirəyə çıxarılsa da, deputatlar hələ də onu təsdiq 
etməmişlər. Nəticədə, bu gün İran və Ermənistan bütün səylərini sonuncu 
variantın reallaşmasına - Araz çayından Urmiyə gölünə qol ayrılmasına 
yönəltmişlər. Belə ki, İİR prezidenti Mahmud Əhmədinejat hələ 2010-cu 
ildə Təbrizdə olarkən Urmiyə gölü probleminə toxunmuş və hər il Araz 
çayından 600 milyon m³ su nəql edəcək 
kanalın inşası layihəsini təsdiqlədiyini 
bildirmişdir. Mehri və Qaraçılar Su Elektrik 
stansiyaları tikintisinin reallaşması 
və buna paralel olaraq həmin kanalın 
çəkilişi planı Araz çayının Azərbaycana 
aid hissəsində suyun səviyyəsinin 
daha da azalmasına, ölkədə kəskin su 
çatışmazlığına yönəldilmiş hidrotəxribat 
aktı kimi dəyərləndirilməlidir. Bir 
müddət əvvəl İİR-in vitse-prezidenti, 
Ətraf Mühitin Mühafizəsi və Ekologiya 
Təşkilatının rəhbəri Məhəmməd 
Cavad Məhəmmədizadə dövlət 
televiziyasının İrib news. saytına 
verdiyi müsahibədə layihənin beş il 
müddətinə başa çatdırılacağını, İran 
hökumətinin bu məqsədlə 900 milyon 
ABŞ dolları məbləğində vəsait ayırdığını 
bildirmişdir. İranın energetika naziri 
Məcid Namcu isə Araz çayından Urmiyə 
gölünə qol ayrılmasını «İİR-in daxili məsələsi» kimi qiymətləndirmiş, 
onun dövlətlərarası müzakirə predmeti olmadığını, transsərhəd çayın 
kanal çəkilişi üçün nəzərdə tutulan hissəsinin 50%-nin İrana, 50%-nin 
isə Azərbaycana məxsusluğunu vurğulamışdır. Təbiidir ki, 2011-ci ilin 
dekabr ayında Araz çayının İran-Azərbaycan hissəsindən Urmiyə gölünə 
qol ayrılmasına dair Tehran və Bakı arasında ilkin danışıqların səmərə 
verməməsi məhz İranın Azərbaycana aid su ehtiyatlarından istifadə etmək 
iddiası ilə əlaqəlidir. 
Mütəxəssislərin fikrincə, 
Urmiyə gölünün quruması 
təkcə qlobal iqlim dəyişkənliyi 
ilə əlaqələndirilməməlidir. 
Bu problem eyni zamanda, 
yarıtmaz su strategiyasının - 
onun su ehtiyatlarından qeyri-
səmərəli istifadə olunmasının, 
gölə tökülən Acıçay, Leylançay, 
Qalaçay, Tufaqarançay, Daraçay 
və Sınıqçay üzərində 17 su 
bəndinin tikilməsinin, ətrafında 
təqribən 24000 artezian 
quyusunun qazılmasının və 
xüsusilə, hövzəni iki yerə bölən 
Təbriz-Urmiyə magistral yolunun 
çəkilişinin nəticəsidir. 
146       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Beləliklə, Azərbaycan Respublikasının etirazına baxmayaraq, rəsmi 
Tehran kanalın məhz Araz çayının İran-Azərbaycan hissəsindən çəkilişinə 
iddialıdır və bu məsələnin dövlətlərarası münasibətdə növbəti gərginliyə 
səbəb olacağı istisna deyil. Yeni təklif isə Urmiyə gölünü «Erməni dənizi», 
qondarma «Böyük Ermənistanın Kaputan gölu» adlandıran Ermənistan 
Respublikasından gəlmişdir. İİR-in vitse-prezidenti Məhəmməd 
Cavad Məhəmmədizadə «Iranianuk» saytına müsahibəsində «İran və 
Ermənistanın Urmiyə gölünün su ehtiyatının bərpasında birgə fəaliyyət 
göstərmək niyyətində olduqlarını bildirmişdir. «Новое время» 
qəzetinin məlumatına görə isə, «hər iki ölkənin mütəxəssisləri Araz 
çayının Ermənistana aid hissəsindən (Mehri ərazisi) Urmiyə gölünə kanal 
çəkilişi barədə razılığa gəlmişlər. Kanalın tikintisi İran və Ermənistanın 
birgə layihəsi olsa da, rəsmi Bakı buna etirazını bildirmişdir»�. Maraqlıdır 
ki, həmin məlumatdan bir neçə gün sonra Ermənistan Respublikası 
Təbiəti Mühafizə Nazirliyi Su Ehtiyatlarının İdarə olunması Agentliyinin 
rəisi Volodya Narimanyan İran vitse-prezidentinin söylədiklərini təkzib 
etmiş, təşəbbüsün məhz Yerevandan gəldiyinə toxunmadan «Urmiyə 
gölünün bərpasında Ermənistanın iştirakı ilə bağlı İran tərəfindən rəsmi 
müraciətin olmadığı» barədə məlumat versə də143, İranın rəsmi dairələrinə 
yaxınlığı ilə seçilən «Radiozamaneh» saytının məlumatına əsasən, 2012-
ci il avqust ayının 1-də Araz çayının Ermənistana aid hissəsindən Urmiyə 
gölünə kanal çəkmək barədə Tehran və Yerevan rəsmiləri arasında razılıq 
əldə olunmuşdur. Bundan başqa, İRNA informasiya agentliyi 2012-ci ilin 
may ayında həmin kanalın tikintisi ilə əlaqədar İranın Qərbi Azərbaycan 
vilayətinin rəhbərliyi və hələlik adı açıqlanmayan Türkiyə investisiya 
şirkəti arasında danışıqların müsbət nəticələndiyi haqqında məlumat 
yaymışdır. 
İran hökuməti isə yanlışını düzəltmək üçün əməli addımlar atmaq 
qərarına gəlib. Qeyd edək ki, bundan qabaq İranın Kənd Təsərrüfatı 
Nazirliyinin layihəsi əsasında Xəzər dənizinin suyunun gölə axıdılması 
nəzərdə tutulurdu, amma bu, layihə olaraq qaldı. Gölün qurumasının 
qarşısını almaq üçün İran parlamentinin İnteqrasiya komissiyası ölkənin 
daxili su ehtiyatlarından istifadə etmək əvəzinə Araz çayından Urmiyə 
gölünə su kanalı çəkilməsi qərarında israrlıdır. Bu barədə İranın Şərqi 
Azərbaycan əyalətinin başçısı Əlirza Beygi bildirib. Onun sözlərinə görə, 
143  www.mediamax.am/ru/news/region/5554/
      147HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Mərənd və Şəbüstər şəhərlərindən keçəcək yeni su kanalının inşası üçün 
artıq 2,5 milyon manat vəsait ayrılıb. Yeni layihəyə əsasən, Araz çayından 
gölə 600 milyon kubmetr su axıdılacaq. Maraqlı olansa, İran hökumətinin 
Urmiyə gölünə axan 5 çayın qarşısına öz məqsədləri üçün bənd vuraraq, 
gölün xilası üçün Arazın suyundan istifadə etməsidir. Hər halda, bu 
qədər vəsait xərcləyib yeni kanal inşa etməkdənsə, təbii kanalların yolunu 
açmaq daha məqsədəuyğundur.
 Araz çayı üzərində yeganə sərəncam hüququ İrana aid deyil. Araz 
çayı transsərhəd çayı olduğundan bu çaydan yeni kanal çəkmək çayın 
sululuğunu azaltmaqla yanaşı, beynəlxalq konvensiyalara da ziddir. Belə 
ki, rəsmi Tehran yeni layihəsini reallaşdırmaq üçün nə Azərbaycandan, 
nə də Türkiyədən bu barədə icazə alıb. Beynəlxalq konvesiyalara görə, bir 
neçə ölkənin ərazisindən keçən çaylardan istifadə zamanı digər ölkələrin 
maraqlarını da nəzərə almaq lazımdır. Tehranın bu addımını beynəlxalq 
hüquq normalarını pozması ilə yanaşı, digər ölkələrin ərazi bütövlüyünə 
müdaxilə kimi də qiymətləndirmək olar. İranın belə bir hərəkəti gələcəkdə 
digər qonşu dövlətlərin - Türkiyə, Ermənistan, Rusiya və Gürcüstanın 
da bu yolu tutmasına səbəb ola bilər. Çünki Azərbaycan dünyanın elə 
nadir ölkələrindəndir ki, daxili suların 2/3 hissəsi kənar ərazilərdən 
gəlir. Ona görə də, İranın və digər ölkələrin belə bir vasitəyə əl atması 
Azərbaycan üçün böyük ekoloji və sosial problemlər yarada bilər. Hələ 
2012-ci ilin noyabr ayında Azərbaycan Respublikası Ekologiya və Təbii 
Sərvətlər Nazirliyi bildirmişdir ki, İran Urmiyə gölünün Araz çayının su 
ehtiyatları hesabına bərpası məsələsini Azərbaycan Respublikası və digər 
transsərhəd dövlətlərlə müzakirə etməli, problem beynəlxalq hüquq və 
qarşılıqlı razılaşmalar əsasında həllini tapmalıdır.144
Lakin, 2013-cü ilin iyun ayının 27-də İran İslam Respublikası 
transsərhəd su axarlarının qorunması və istifadəsinə dair beynəlxalq 
konvensiyaların tələblərini pozaraq, İran Culfası istiqamətindən Araz 
çayı sularının Urmiyə gölünə axıdılmasına başlamışdır. İRİB agentliyinin 
yaydığı məlumata görə, İİR-in vitse-prezidenti Məhəmmədrza Rəhimi 
həmin mərasimdə iştirak edərək, bu layihənin təkcə Urmiyə gölünün su 
ilə doldurulmasına deyil, ölkənin 22 şəhərinin və 286 kəndinin şirin su 
ilə təminatının yaxşılaşdırılmasına yönəldiyini bildirmişdir. Bu məqsədlə 
İran İslam Respublikası xarici investisiya şirkətləri ilə 875 milyon avro 
144  «Тегеран должен согласовать с Азербайджаном вопрос».  http://interfax.az/
view/558503
148       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
məbləğində müqavilə imzalamışdır. Bundan başqa, BMT-nin İnkişaf 
Proqramı Urmiyə gölü probleminin həlli məqsədilə İrana 135 milyon 
ABŞ dolları məbləğində vəsait ayırmışdır. İlkin hesablamalara görə, 
gölün su  ehtiyatlarının bərpası üçün beş il ərzində Araz çayından hər il 
bir milyard m3 su axıdılacaqdır. 
İranın Qərbi Azərbaycan vilayətinin Ekologiya və ətraf mühitin 
mühafizəsi idarəsinin müdiri Həsən Abbas Nejat da Araz çayından 
Urmiyə su axıdılmasının heç də gölün xilasına deyil, bu bahanə altında 
bölgədə kənd təsərrüfatının və turizmin inkişafına yönəldildiyini etiraf 
etmişdir.  Urmiyə gölünün quruması nəticəsində yarana biləcə sosial 
gərginlik İran İslam Respublikasının yeni prezidenti Həsən Ruhanini 
daha radikal qabaqlayıcı tədbirlər həyata keçirməyə, sosial-iqtisadi 
böhrana transformasiya imkanları getdikcə artan ekologi fəlakətin 
qarşısının alınması məqsədilə  çevik işçi qrupunun yaradılmasına 
sövq etmişdir. Təsadüfi deyildir ki, İranın energetika naziri Həmid 
Çitçianın başçılıq etdiyi qrupa ölkənin kənd təsərrüfatı, daxili işlər 
nazirləri, ətraf mühitin mühafizəsi üzrə təşkilatların rəhbərləri, vitse-
prezidentin planlaşdırma və strateji nəzarət üzrə nümayəndəsi və s. 
daxil olunmuşdur. Qrupa qısa müddət ərzində problemi müxtəlif 
aspektlərdə öyrənmək və hökumətə real təkliflər vermək tapşırılmışdır. 
Halbuki, mütəxəssislərin ümumi qənaətinə görə, Urmiyə xilasının ən 
real yollları aşağıdakılardır:
 Urmiyə gölünün ətrafındakı su mənbələrinin idarə olunmasının 
yaxşılaşdırılması, israfçılığın aradan qaldırılması məqsədilə ciddi 
qənaət rejiminin və dövlət nəzarətinin tətbiqi;
 yetişdirilməsi bol su tələb edən kənd təsərrüfatı bitkilərinin əkininin 
azaldılması, yeni suvarma texnologiyalarının tətbiqi;
 gölün bərpası üçün duzlu su hövzələrindən məsələn, Xəzər dənizindən 
və ya İran körfəzindən iridiametrli su kəmərinin çəkilişi.
«Ermənistan-İran-Qətər» su kəməri. Fars körfəzi sahillərində 
yerləşən ərəb dövlətləri «türk sularının əsarətindən» qurtulmaq və 
alternativ şirin su mənbələri əldə etmək məqsədilə şirin su ehtiyatlarına 
malik olan və ilk növbədə, Türkiyəyə mənfi, daha dəqiq desək, düşmən 
münasibət bəsləyən ölkələrə üz tutmuşlar. Təbii ki, onların çağırışına ilk 
müsbət reaksiya verən dövlət Ermənistan olmuşdur. Davamlı iqtisadi 
və maliyyə çətinlikləri ilə üzləşməsinə baxmayaraq, bütün məhdud 
potensialını Türkiyəyə və Azərbaycana qarşı yönəltməyi paranoidal 
      149HİDROBÖHRAN, HİDROMÜNAQİŞƏLƏR VƏ HİDROSTRATEGİYA
məqsəd səviyyəsinə çatdıran rəsmi Yerevan bir müddət əvvəl Araz çayı 
sularının bir hissəsini Ərəbistan yarımadası ölkələrinə satmaq barədə 
absurd təşəbbüs irəli sürmüşdür. Transsərhəd suların birgə istifadəsinə 
dair beynəlxalq hüquq normalarına zidd olan, yəni Türkiyə və 
Azərbaycan dövlətləri ilə razılaşdırılmayan həmin layihəyə əsasən, Araz 
çayının Ermənistana aid hissəsini və İrandakı Karun çayını birləşdirəcək 
boru xətti çəkilməli və su yeni tikiləcək «Ermənistan-İran-Qətər» su 
kəməri vasitəsilə oradan Qətər dövlətinə nəql olunmalı idi. Maraqlıdır ki, 
iqtisadi qazancdan daha çox geosiyasi mənfəət güdən yeni «su dəhlizi» 
təşəbbüsünə Tehran qeyri-müəyyənliklə yanaşsa da, Rusiya Federasiyası 
tikintidə iştirak etməyə hazır olduğunu bildirmişdir145. Bununla belə, 
ksenofobiyanın, natamamlıq kompleksinin növbəti bəhrəsi olan 
həmin anti-türk layihəsinin də az sonra «kitabı bağlanmışdır». Araz 
çayı üzərində Mehri və Qaraçılar Su Elektrik stansiyalarının tikintisinə 
dair Ermənistan-İran layihəsi, eləcə də İİR-in birtərəfli qaydada Araz 
çayı sularının bir hissəsini Urmiyə gölünə istiqamətləndirmək ideyası 
Yerevanı bu fantastik xülyadan çəkindirməli olmuşdur. 
Xatırladaq ki, 1980-ci ildə Azərbaycan SSR və Ermənistan SSR-
in həmsərhəd Qazax və Noemberyan rayonlarının kənd təsərrüfatı 
sahələrinin suvarılması məqsədilə Coqaz çayı üzərində su anbarı tikilib 
istifadəyə verilmişdir. Hazırda atəş xəttində olan və istifadəsiz qalan su 
anbarı Azərbaycanın Qərb bölgələri üçün növbəti təhlükə mənbəyidir. 
Ermənilərin etirafına görə, payızda, kənd təsərrüfatı sahələrində məhsul 
yığımı zamanı anbarın bəndləri açılaraq, toplanmış su Azərbaycan 
istiqamətinə axıdılır. Bundan başqa, Coqaz su anbarı istismara tam 
yararsız vəziyyətə salınmışdır. Ermənistanda çıxan «Jamanak» qəzetinin 
məlumatında bildirilir ki, hidrotexniki qurğunun ümumi dəyəri 2,5 
milyon ABŞ dolları olan böyük diametrli su boruları, qiymətli nasos 
avadanlıqları 2011-ci ildə ermənilər tərəfindən oğurlanmışdır146. 2011-
ci il avqust ayının 31-də Ermənistanda növbəti «əlamətdar hadisə», 
əslinə qalsa, Azərbaycana qarşı yeni ekoloji təxribat aksiyaları silsiləsinin 
təqdimatı olmuşdur. Belə ki, “Ermənistan ərazisindən Azərbaycan 
istiqamətinə axan Voskepar çayının səmti dəyişdirilmiş, su yeni inşa 
olunan beton suvarma kanalına yönəldilmişdir. Əvvəllər Coqaz su 
anbarına tökülən çay indi Azərbaycan sərhədlərinə çatmadan «susuz 
erməni kəndlərinin ehtiyaclarını ödəyəcəkdir”. Yeni kanalın layihə-
tikinti işləri Kənd Təsərrüfatının İnkişafı üzrə Beynəlxalq  Fond tərəfindən 
145  Н.Мосаки, «Если арабы владеют нефтью, то турки владеют водой», «Экологические 
системы», №10, 2010. http://esco-ecosys.narod.ru/2003_10/art10.htm
146  http://elections.az/news/a-93.html
150       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
maliyyələşdirilmiş, bu məqsədlə 5,4 milyon ABŞ dolları məbləğində 
vəsait ayrılmışdır. Açılış mərasimində iştirak edən Ermənistan prezidenti 
Serj Sarksyan erməni xalqını «tarixi hadisə» münasibətilə təbrik etmiş, 
Voskepar bəndindən əlavə daha səkkiz belə hidrotexniki obyektin yaxın 
vaxtlarda tikilib istifadəyə veriləcəyini bildirmişdir (http://analitika.
at.ua/news/).
Son dövrlərdə Türkiyə Cümhuriyyətinin Cənubi Qafqazda geosiyasi 
mövqelərinin möhkəmləndirilməsinə yönəldilmiş səyləri onun su 
strategiyasında da aydın təzahür etməkdədir. Rəsmi Ankaranın transsərhəd 
Araz və Kür çaylarının su ehtiyatlarının əsas hissəsinin inhisara alınması 
ilə bağlı planları hələlik «əzələ nümayişi» xarakteri daşısa da, onun 
regiondakı hidrosiyasi situasiyadan yararlanmaq imkanlarından xəbər 
verir. Belə ki, Şərqi Anadoluda, ölkənin Şimal-Şərq bölgələrində hidroloji 
şəraiti yaxşılaşdırmaq, kənd təsərrüfatını inkişaf etdirmək məqsədilə 
həmin çayların istiqamətinin dəyişdirilməsinə dair layihələrin bu gün 
«reallıqdan uzaq» hesab edilməsinə baxmayaraq, Türkiyə hökumətinin 
region dövlətlərinə – İran, Ermənistan, Gürcüstan və xüsusilə, 
Azərbaycana «siyasi mesajı» hansı hidrostrateji təsir potensiallarına 
malik olduğunun diqqətə çatdırılması kimi dəyərləndirilir. Çünki, Araz 
çayının su ehtiyatlarının istismarı ilə əlaqədar İran və Türkiyə arasında 
hidromünaqişə yaranacağı təqdirdə bu qarşıdurmadan ilk növbədə 
Azərbaycan ciddi ziyan çəkəcək, kəskin su çatışmazlığı və ekoloji böhranla 
üzləşəcəkdir. «Tehran Times» qəzetinin proqnozuna görə, Türkiyənin 
Araz çayından əlavə qol ayırmaq planı gerçəkləşərsə, çayın İrana aid 
hissəsində suyun həcmi təqribən 50% azalacaq və hər iki ölkə arasında 
münaqişə ocağı yaranacaqdır147. Əlavə olaraq bildirmək istərdik ki, İran 
və Ermənistan çayın qalan su ehtiyatlarından yararlandıqdan sonra onun 
Azərbaycan ərazisinə keçən hissəsində suyun səviyyəsi azalaraq kritik 
həddə çatacaqdır. Rəsmi Ankaranın ikinci «əzələ nümayişi» isə Meşə 
Təsərrüfatı və Hidrotexniki Qurğular Nazirliyinin Beşikkaya Su Elektrik 
Stansiyasının tikintisi ilə bağlı layihəsi olmuşdur. Nəticədə, Kür çayının 
axarının Qara dəniz istiqamətinə dəyişdirilməsi planı, əsasən, Gürcüstanda 
ciddi narahatlıqla qarşılanmışdır. Rusiyanın «Независимая газета» 
nəşrinin, Tbilisidə çıxan «Rezonansi» qəzetinin yazdıqlarına görə, bu 
layihənin reallaşması «Gürcüstanı əfsanəvi çaydan, Azərbaycanı isə strateji 
əhəmiyyətə malik Mingəçevir su anbarından məhrum edəcək, ölkə kəskin 
su çatışmazlığına məruz qalacaqdır». Türkiyənin bu təşəbbüsünün ilk 
növbədə «siyasi-iqtisadi məqsəd daşıdığını» və rəsmi Ankaranın ənənəvi 
147  Turkey diverts Aras River, influx to Iran reduced. // Tehran Times, August 16, 2001
      151HİDROBÖHRAN, HİDROMÜNAQİŞƏLƏR VƏ HİDROSTRATEGİYA
diplomatik üslubu ilə bir araya gəlmədiyini bildirən Gürcüstan Yaşıllar 
Partiyasının sədri Georgi Qaçeçiladze məsələnin hər üç ölkə arasında 
danışıqlar yolu ilə aradan qaldırılmasını təklif etmiş, öz həllini tapmadığı 
təqdirdə problemin beynəlxalq məhkəmələr səviyyəsinə qaldırılmasının 
vacibliyini vurğulamışdır148. Azərbaycan Respublikası Ekologiya və Təbii 
Sərvətlər Nazirliyi isə narahatlığa ciddi səbəb olmadığını, «Türkiyənin 
həmin məqsədlər üçün Kür çayının ümumi su ehtiyatının (26,9 milyard 
m³) cəmi 3%-indən (285 milyon m³) istifadə edəcəyini və bu planın 
ölkənin ətraf mühiti və balıq ehtiyatları üçün təhlükə törətmədiyi barədə 
açıqlama vermişdir149. Maraqlıdır ki, bir müddət sonra Türkiyə tərəfinin 
adı çəkilən layihənin iqtisadi baxımdan məqsədəuyğun olmaması barədə 
yaydığı məlumatı və Kür çayının istiqamətinin dəyişdirilməsi planından 
rəsmi imtina etməsini Gürcüstan prezidenti Mixel Saakaşvili özünün PR 
kampaniyasına yönəltməyə çalışmış və bunu «ikitərəfli diplomatik qələbə» 
adlandırmışdır. Əslinə qalsa, bu «qələbə» Türkiyəyə məxsusdur və onun 
hidrosiyasi amillərlə uğurlu manipulyasiya etmək bacarığının nümunəsi 
kimi qiymətləndirilməlidir. Çünki, məhz həmin ikitərəfli Ankara-Tbilisi 
danışıqları nəticəsində Türkiyənin Şimal-Şərq ərazilərini enerji ilə təmin 
edəcək yeni su elektrik stansiyasını Gürcüstan ərazisində tikmək barədə 
ilkin razılıq əldə olunmuşdur150. 
Azərbaycanın strateji müttəfiqlərindən olan Gürcüstan 
Respublikası özünün su ehtiyatlarına və hidrosiyasi təsir imkanlarına 
görə Cənubi Qafqaz dövlətləri arasında liderdir. Ölkə ərazisində ümumi 
uzunluğu 59 min kilometr olan 26000 iri və kiçik çay (müqayisə üçün: 
Ermənistanda - 9480, Azərbaycanda - 8359), 860 göl, 43 su anbarı 
vardır. Hidrosiyasi baxımdan üstün mövqeyi çaylarındakı ümumi su 
axımının (65,8 km3) təqribən 56,5 km3-nin məhz Gürcüstan ərazisində 
formalaşması ilə bağlıdır. Azərbaycan və Gürcüstan arasında transsərhəd 
Kür, Xram və s. çayların su ehtiyatlarından birgə istifadə olunması yalnız 
sahələrarası razılaşmalar əsasında tənzimlənir. Araz çayının su və enerji 
ehtiyatlarının ortaq istismarı ilə əlaqədar isə Azərbaycan-İran daimi 
Komissiyası fəaliyyət göstərir. Rəsmi Tbilisi «Gürcüstan dövlətçiliyinin 
qorunmasında, onun iqtisadi böhran vəziyyətindən çıxarılmasında» 
Azərbaycan Respublikasının müstəsna xidmətini dəfələrlə vurğulasa 
da, dost dövlətin ölkəmiz üçün yaratdığı hidroloji problemlər 
işğalçı Ermənistanın ekoloji təxribatlarından heç də fərqlənmir və 
«anlaşılmazdır». Başlıca problem Azərbaycana istiqamətlənən 
148  http://www.chaspik.spb.ru/world/turciya-xochet-izmenit-ruslo-krupnejshej-reki-zakavkazya/
149  http://www.1news.az/society/20111228042249812.html
150  http://www.georgiatimes.info/news/70868.html  
152       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
transsərhəd su ehtiyatlarının, eləcə də bu ölkədə azərbaycanlıların 
sıx məskunlaşdığı ərazilərə axan çayların kanalizasiya suları, sənaye, 
kənd təsərrüfatı və məişət tullantıları ilə çirkləndirilməsidir. Bu məsələ 
dövlətlərarası danışıqlar səviyyəsində ciddi müzakirə olunsa da, təsirsiz 
qalmışdır. Üstəlik, transsərhəd suların istifadəsinə və qorunmasına dair 
beynəlxalq sazişlərə qoşulmayan Gürcüstanın Kür çayı ehtiyatlarından 
israfçılıqla istifadə etməsi, transsərhəd suların kənarında ağır yoluxucu 
xəstəliklər, xüsusilə vərəm dispanserlərinin yerləşdirilməsi, onların 
primitiv sutəmizləyici qurğularla təmin edilməsi, buradakı çirkabın, 
dərman preparatlarının, sarğı materiallarının nəzarətsiz şəkildə birbaş 
suya axıdılması Azərbaycan əhalisinin sağlamlığına ciddi təhlükədir151. 
Ölkədə sutəmizləyici qurğular demək olar ki, yox dərəcəsindədir. Bununla 
belə, bu gün Gürcüstan su ehtiyatlarının qorunmasına və səmərəli 
istifadəsinə dair beynəlxalq təşəbbüslərə tədricən qoşulmaqdadır. 
Məsələn, 1999-cu ildə bu ölkə Avropa İttifaqının ekoloji problemlər, o 
cümlədən transsərhəd su axarlarının mühafizəsinə dair təşəbbüslərinə 
cəlb olunmuşdur. Lakin, hələlik Gürcüstan Respublikasında su 
problemlərinin hüquqi tənzimlənməsi üzrə siyasi sənəd – Su Məcəlləsi 
işlənib hazırlanmamışdır152. Paralel olaraq, Cənubi Qafqazda su resursları 
ilə bağlı Azərbaycan və Gürcüstan arasında ilk dövlətlərarası sazişin 
hazırlanması istiqamətində diplomatik fəaliyyət də gücləndirilmişdir. 
Hər iki ölkənin Xarici İşlər nazirliklərində həmin sənədlə bağlı birgə 
işçi qrup yaradılmışdır. Avropa İttifaqının dəstəyi ilə hazırlanan saziş 
layihəsi transsərhəd Kür çayının təbii ehtiyatlarından birgə istifadəyə və 
onun mühafizəsinin təminatına yönəldiləcəkdir. Çərçivə sənədi xarakteri 
daşıyan sazişdə Helsinki konvensiyalarının müvafiq müddəaları və 
prinsipləri öz əksini tapacaqdır. Gələcəkdə digər transsərhəd çaylarla da 
bağlı analoji sənədin hazırlanması nəzərdə tutulmuşdur. 
Nəticə
Beləliklə, qlobal israfçılıq, təsərrüfatsızlıq, ətraf mühitin qorunmasına 
biganəlik nəticəsində su geosiyasətin strateji resursuna çevrilmişdir. 
Dünya dövlətlərinin bir çoxu bu gün şirin su çatışmazlığı problemi ilə 
üzləşmişdir. Problemin yalnız birgə səylərlə aradan qaldırılmasının 
mümkünlüyü, planetin su ehtiyatlarının «bir nömrəli prioritet», 
«ümumbəşəri mülkiyyət» elan olunması XXI əsrin yeni və taleyüklü 
151  Независимый обозреватель стран Содружества. 2010. N 6
152  (yenə orada)
      153HİDROBÖHRAN, HİDROMÜNAQİŞƏLƏR VƏ HİDROSTRATEGİYA
çağırışını gündəmə gətirmişdir. Hələ 2000-ci ildə Haaqada keçirilmiş 
İkinci Ümumdünya Su Forumunun dünya dövlətlərinə müraciətində 
bildirildiyi kimi, «Suyu qorumaq hər birimizin vəzifəsidir».
İlk növbədə təxirə salınmadan sənaye və kənd təsərrüfatının, 
əhalinin şirin su ehtiyatı ilə fasiləsiz və şüurlu şəkildə təminatı məqsədilə 
milli fəaliyyət proqramları – Su Strategiyaları hazırlanmalı, həmin 
sənədlər beynəlxalq hüquq normaları və transsərhəd dövlətlərin 
müvafiq proqramları ilə uzlaşdırılmalıdır. Bu materiallarda su amilinin 
dövlətlərarası münasibətlərin qarşılıqlı faydalı prinsipləri əsasında 
tənzimlənməsində, ətraf mühitin qorunmasında, xalqların və dövlətlərin 
inteqrasiyasında, insan hüquqlarının təminatında və s. müstəsna 
rola malik olması nəzərə alınmalıdır. Qlobal su probleminin sürətlə 
kəskinləşməsi Birləşmiş Millətlər Təşkilatının və digər beynəlxalq 
qurumların fəaliyyətlərinin gücləndirilməsini, zəruri islahatların 
aparılmasının vacibliyini bir daha önə çəkmişdir.
Azərbaycan Respublikasının yerləşdiyi regionda su ehtiyatları 
zəminində qarşıdurmalar aşağıdakı amillərlə şərtləndirilir: 
  regionun su ehtiyatlarının qeyri-bərabər paylanması, onların azalma 
tendensiyası;
  kənd təsərrüfatı sahələrinin genişləndirilməsi, transsərhəd su axarları 
üzərində razılaşdırılmamış hidroqurğuların inşası;
  su ehtiyatları ilə əlaqəli dövlətlərarası münasibətlərin tənzimlənməsində 
hüquqi bazanın olmaması;
  işğalçı Ermənistan Respublikasının transsərhəd su  axarlarından və 
işğal altında saxladığı ərazilərdəki çay və hidrotexniki qurğulardan 
Azərbaycan Respublikasına qarşı istifadə etməsi;
  ətraf mühitin və su mənbələrinin çirkləndirilməsinin davamlı xarakter 
alması;
  su ehtiyatlarından siyasi-iqtisadi təsir vasitəsi kimi istifadə imkanlarının 
artması.
     
Reallıqları nəzərə alsaq, Azərbaycan Respublikası şirin su 
ehtiyatlarının həcmi, onların istismarı baxımından problemli dövlətlər 
sırasında olsa da, dövlətin iqtisadi və siyasi potensialı, milli maraqlarından 
154       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
irəli gələn vəzifələr, su ehtiyatları ilə əlaqəli problemlərinin düzgün 
dəyərləndirilməsi qabaqlayıcı tədbirlərin səmərəsini artırır. Azərbaycan 
Respublikasının su ehtiyatları baxımından üstün mövqeyə malik olan 
qonşuları – İran, Türkiyə, Gürcüstan, Rusiya və Ermənistanla müqayisədə 
real hidrosiyasi manevr imkanları zəifdir. Bu isə milli Su Strategiyasının 
formalaşdırılmasında yeni taktiki yanaşmalar tələb edir. Regionda və 
MDB məkanında şirin su ehtiyatlarının sürətlə siyasiləşdirilməsinin 
Azərbaycana da təsirsiz ötüşməyəcəyi, yaxın dövrlərdə regionda yeni 
tipli siyasi-iqtisadi münasibətlərin yaranması ehtimalı artmaqdadır. 
Region ölkələrinin hidrosiyasi münasibətləri dövlətlərarası müqavilələr 
və beynəlxalq hüquq normaları və qarşılıqlı maraqlar çərçivəsində 
tənzimlənməzsə, yaxın onillik ərzində transsərhəd su ehtiyatlarından 
istifadə olunması, mövcud su mənbələrinin çirkləndirilməsi, çayların 
istiqamətinin dəyişdirilməsi, qeyri-bərabər pay bölgüsü və s. zəminində 
siyasi mübahisələr gündəmə gələcəkdir. 
     Qeyd olunduğu kimi, regionda şirin suya olan tələbat təklifi davamlı 
şəkildə üstələməkdədir. Eyni zamanda, su mənbələrinə antropogen 
təsirlər onun çirklənməsini, ekoloji problemlərin kəskin xarakter 
almasını sürətləndirir. Bu gün Azərbaycanın yürütdüyü hidrosiyasətin 
perspektivliliyi və səmərəsi onun milli maraqları nə dərəcədə qlobal 
çağırışlara, sosial, siyasi, iqtisadi və ekoloji tələblərə, beynəlxalq hüquq 
normalarına uyğunlaşdıra bilməsi ilə müəyyən edilir. Su problemləri ilə 
əlaqədar siyasi, sosial-iqtisadi, ekoloji problemlərin risk dərəcələrinin, 
eləcə də Ermənistan Respublikasının hidrostrategiyasının təhlili göstərir 
ki, əgər Ermənistan-Azərbaycan, Dağlıq Qarabağ münaqişəsi qlobal və 
regional su çatışmazlığı sülh və təhlükəsizliyə qarşı real təhdid xarakteri 
alanadək öz həllini tapmazsa, Ermənistanın transsərhəd çaylardan və zəbt 
edilmiş bölgələrin su mənbələrindən Azərbaycana yeganə təzyiq vasitəsi 
qismində istifadə edəcəyi ehtimalı istisna olunmur. Yerevan onu da dərk 
edir ki, Kəlbəcər, Laçın bölgələrinin qaytarılması buradakı zəngin şirin su 
ehtiyatlarının əldən verilməsi işğalçı Ermənistanın labüd olaraq Dağlıq 
Qarabaği tərk etməsi deməkdir. 
Təhlillərə əsasən, siyasi, iqtisadi və hüquqi aspektlərdə Azərbaycan 
Respublikasının su problemləri əsas etibarı ilə aşağıdakı amillərdən 
qaynaqlanır: 
      155HİDROBÖHRAN, HİDROMÜNAQİŞƏLƏR VƏ HİDROSTRATEGİYA
  transsərhəd suların istifadəsinə və mühafizəsinə dair beynəlxalq hüquq 
normalarının imperativ xarakter daşımaması, onlara əsaslanan ikitərəfli 
və çoxtərəfli regional müqavilələrin bağlanmaması, region dövlətlərinin 
fərdi hidrosiyasət yürütməsi, Ermənistanın və Gürcüstanın müvafiq 
beynəlxalq konvensiyalara məqsədli şəkildə qoşulmaması, Azərbaycan, 
Türkiyə, İran, Gürcüstan və Ermənistanın transsərhəd sulardan istifadəyə 
dair kvotalarının müəyyən edilməməsi, su ehtiyatlarının birgə idarə 
olunmasına dair regional strukturların yaradılmaması;
  region dövlətlərinin razılaşdırılmamış qaydada transsərhəd su axarları 
üzərində hidrotexniki qurğular tikintisi və əlavə qolların çəkilişi planları; 
  Azərbaycanın əsas şirin su mənbələri olan Araz və Kür çaylarının 
Ermənistan və Gürcüstan tərəfindən sənaye, kənd təsərrüfatı və məişət 
tullantıları ilə çirkləndirilməsi və bu fəaliyyətin davamlı xarakter alması. 
Ermənistan və Gürcüstanın iri dağ-mədən və kimya sənayesi müəssisələrini 
transsərhəd su axarlarının Azərbaycan Respublikası ərazisinə, eləcə də 
Gürcüstanda etnik azərbaycanlıların sıx yaşadıqları məntəqələrə yaxın 
yerləşdirməsi; 
  2015-ci ildən sonra Rusiya Federasiyasının bəzi siyasi dairələrinin 
və Dağıstandakı separatçı təşkilatların transsərhəd Samur çayının su 
ehtiyatlarından Azərbaycana qarşı təzyiq kimi istifadə etmək niyyətləri;
   Azərbaycanın yerüstü və yeraltı su ehtiyatlarının bir hissəsinin Ermənistan 
tərəfindən işğal olunmuş ərazilərdə qalması və onlardan Azərbaycana 
qarşı ekoloji və hidroloji təzyiq vasitəsi kimi istifadə olunması;
  Azərbaycan Respublikasında su ehtiyatlarının idarə olunmasının və 
mühafizəsinin, onların istismarına nəzarətin mərkəzləşdirilmiş qaydada 
aparılmaması;
  su təsərrüfatında tələbatın təklifi üstələməsi, israfçılığa, şirin su mənbələrinin 
çirkləndirilməsinə qarşı təsirli sanksiyaların tətbiq edilməməsi; 
  istehsal müəssisələrində, yaşayış məntəqələrində zəruri miqdarda 
sutəmizləyici qurğuların və sudan təkrar istifadə sistemlərinin olmaması, 
daxili su axarların və göllərin sənaye, kənd təsərrüfatı və məişət tullantıları 
ilə çirkləndirilməsi;
  hidrotexniki obyektlərdə suyun standartlara tam cavab verməməsi 
və əhalinin bir hissəsinin təhlükəsiz və təmiz içməli sudan istifadə edə 
bilməməsi; 
156       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
  kənd təsərrüfatında sudan qənaətlə və tam səmərə ilə istifadəyə imkan 
verən innovativ suvarma metodlarının geniş tətbiq edilməməsi, mövcud 
hidroqurğuların aşınması və s. 
Təkliflər
Nə etməli? Azərbaycan Respublikasında çevik və müasir siyasi-
iqtisadi, ekoloji meyilləri nəzərə alan hidrostrategiyanın müəyyən edilməsi 
vacibdir. Bu baxımdan, ölkənin milli təhlükəsizlik maraqlarını, ekoloji 
problemlərini, transsərhəd su axarlarının istifadəsi və mühafizəsinə dair 
Azərbaycanın götürdüyü beynəlxalq öhdəlikləri, proqnoz və təhdidləri, 
xarici dövlətlərin bu sahədə təcrübəsini və digər amilləri nəzərə alaraq, 
milli hidrosiyasətin və milli Su Strategiyasının formalaşmasına yardım 
məqsədilə aşağıdakı tədbirlərin həyata keçirilməsini məqsədəuyğun 
hesab edirik: 
1. Yerüstü və yeraltı su mənbələrinin qanun müstəvisində 
«dövlətin strateji ehtiyatları» kimi tanınması və qorunması. Şirin 
su ehtiyatlarından tam səmərə və qənaətlə istifadə olunması, onun 
qorunması dövlətin mühüm siyasi, sosial və iqtisadi vəzifələrindəndir. 
Su yaxın gələcəkdə dövlətin dayanıqlı inkişafının, təhlükəsizliyinin 
təminatında strateji xarakter daşıyacaqdır. Odur ki, digər ölkələrdə 
olduğu kimi, Azərbaycan Respublikasının şirin su fondu «strateji 
ehtiyat» elan edilməlidir. Su təsərrüfatı, su ehtiyatlarından istifadə ilə 
əlaqədar qanunvericilik bazası müasir tələblər və proqnozlar çərçivəsində 
təkmilləşdirilməli, sudan istifadəyə dair yeni norma və tariflər 
müəyyənləşdirilməli, su mənbələrinin ayrı-ayrı fiziki və hüquqi şəxslər 
tərəfindən inhisara alınmasının qarşısı alınmalı, su ehtiyatlarından istifadə 
və onun mühafizəsi ilə bağlı qanun pozuntularını, məqsədli su itkilərini, 
korrupsiya və inhisarçılıq hallarını aradan qaldırmaq üçün cinayət 
qanunvericiliyində müəyyən edilmiş sanksiyalar sərtləşdirilməlidir. 
2. İqtisadi-sosial sahələrdə qənaət rejiminə əsaslanan səmərəli 
milli su siyasətinin tətbiqi. Kənd təsərrüfatı və sənaye müəssisələrində 
istifadə olunmuş suyun təkrar istismarına imkan verən innovativ 
texnologiyaların tətbiqinin genişləndirilməsi, sutəmizləyici texniki 
qurğuların tikintisinin sürətləndirilməsi vacib məsələlərdən biridir. Sel 
və daşqınlara, kənd təsərrüfatı üçün yararlı sahələrin şoranlaşmasına, 
      157HİDROBÖHRAN, HİDROMÜNAQİŞƏLƏR VƏ HİDROSTRATEGİYA
yerüstü su ehtiyatlarının sənaye, kənd təsərrüfatı və məişət tullantıları 
ilə çirklənməsinə qarşı kompleks mübarizə aparılmalı, sel sularının və 
daşqınların qarşısını almaq məqsədilə qabaqlayıcı hidrotexniki tədbirlər 
(bəndlərin tikintisi, çayların lil qatından təmizlənməsi və s.) icra olunmalıdır. 
Bakı, Mingəçevir, Sumqayıt, Gəncə, Şirvan kimi iri şəhərlərin kanalizasiya 
sistemləri yenilənməli, boru xətlərindəki «sızmalar» nəticəsində 
külli miqdarda suyun «texniki itkiyə» getməsi aradan qaldırılmalıdır. 
Əhali arasında ekoloji və sudan qənaətlə istifadəyə dair maarifçilik işi 
genişləndirilməli; su təsərrüfatının idarə olunması üzrə kadr hazırlığı 
yaxşılaşdırılmalı, Azərbaycan Respublikasında beynəlxalq dəniz və su 
hüququ tədrisi təşkil olunmalıdır. 
3. Azərbaycanın şirin su ehtiyatları probleminin beynəlxalq 
hüquq müstəvisinə çıxarılması. Region dövlətlərininin transsərhəd su 
axarları ehtiyatından birgə səmərəli istifadəsi məsələlərinin və yaranan 
hüquqi, ekoloji problemlərin həllində beynəlxalq hüququn imkanları 
müəyyənləşdirilməli, BMT-nin ixtisaslaşdırılmış qurumlarının və İslam 
Əməkdaşlıq Təşkilatının dəstəyi ilə regionun su ehtiyatlarından istifadəyə 
dair transsərhəd dövlətlərlə uzunmüddətli sazişlərin bağlanılmasına 
nail olunmalıdır. Transsərhəd su ehtiyatlarından istifadə olunmasında 
dövlətlərarası hüquqi ziddiyyətlərin aradan qaldırılması məqsədilə 
milli su strategiyaları uzlaşdırılmalı və onların əsasında Cənubi Qafqaz 
Su Strategiyası və ya Regional Su Konsepsiyası yaradılmalıdır. 
Beynəlxalq təşkilatların vasitəçiliyi ilə Gürcüstan və Ermənistanın su 
ehtiyatlarının mühafizəsi və istifadəsi üzrə BMT-nin Avropa İqtisadi 
Komissiyasının konvensiyalarına qoşulması təmin olunmalıdır. Bundan 
başqa, region dövlətlərinin iştirakı ilə Beynəlxalq Hidroenergetika 
Konsorsiumunun yaradılması da transsərhəd çayların su ehtiyatlarının 
qorunmasına, qarşılıqlı faydalılıq prinsipi əsasında istifadəsinə zəmin 
yarada bilər. Bu məqsədlə konsorsiumun statusu, qanunvericilik və 
normativ-hüquqi bazası formalaşmalı, fəaliyyət istiqamətləri, mülkiyyət 
və idarəetmə formaları, investisiya proqramları müəyyənləşdirilməli, milli 
və regional strukturlar arasında əməkdaşlıq mexanizmləri yaradılmalıdır. 
4. Ermənistan Respublikasının transsərhəd su ehtiyatlarından 
və işğal altında saxladığı ərazilərdəki çay və hidroloji qurğulardan 
Azərbaycan Respublikasına qarşı hidrodiversiya vasitəsi kimi istifadə 
etməsinə, ölkədə süni ekoloji böhranın yaradılmasına yönəldilmiş 
158       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
fəaliyyətinin beynəlxalq hüquq müstəvisində dəyərləndirilməsi. 
Bu barədə toplanmış faktlar müvafiq sanksiyaların tətbiqi məqsədilə 
sistemli şəkildə əlaqədar beynəlxalq təşkilatların diqqətinə çatdırılmalı, 
beynəlxalq dinləmələr, elmi-nəzəri  müzakirələr təşkil olunmalı, ekoloji 
təxribatın nəticələri dünya ictimaiyyətinin diqqətinə çatdırılmalıdır.
5. Gürcüstan Respublikası ilə bağlanan və bu ölkə üçün iqtisadi-
siyasi baxımdan əlverişli olan bütün dövlət müqavilələrində 
su ehtiyatları və ekoloji təhlükəsizlik amilinin önə çəkilməsi. 
Transsərhəd çaylara və eləcə də Gürcüstanda azərbaycanlıların 
sıx yaşadıqları ərazilərdəki su hövzələrinə zərərli tullantıların 
axıdılmasının, etnik azərbaycanlılara münasibətdə tətbiq olunan «su 
diskriminasiyasının», onlara məxsus kənd təsərrüfatı obyektlərinin 
sudan istifadəsinin məqsədli şəkildə məhdudlaşdırılmasının, süni su 
qıtlığı vasitəsilə miqrasiyaya sövq edilməsinin yolverilməzliyinin qeyd 
olunması.
6. Xarici Borcların Ətraf Mühitin Mühafizəsi Tədbirlərinə 
Mübadiləsi. Bu prinsip az büdcə gəlirlərinə malik dövlətlərə əlavə 
kapital cəlb etməklə çətin ekoloji problemlərin həllinə əlverişli şərait 
yaratmaqdadır. Dünyanın 40 dövləti - Argentina, Banqladeş, Braziliya, 
Bolqarıstan, Misir, Vyetnam, Suriya, Peru, Honduras, Tanzaniya, Tunis, 
İordaniya, İndoneziya, Meksika, Polşa, Kolumbiya və başqaları  Xarici 
Borcların Ətraf Mühitin Mühafizəsi Tədbirlərinə Mübadiləsi prinsipi 
vasitəsilə bir tərəfdən xarici maliyyə asılılığından nisbətən qurtulmuş, digər 
tərəfdən isə əsas ekoloji problemlərini aradan qaldırmışlar. Gürcüstanın 
ekoloji problemlərinə münasibətdə aktuallıq kəsb edən həmin prinsipin 
gündəmə gəlməsinin əsas səbəblərindən biri bu ölkənin borclarının az 
qala dövlət büdcəsi həcminə çatmasıdır. Xarici Borcların Ətraf Mühitin 
Mühafizəsi Tədbirlərinə Mübadiləsi prinsipinin beynəlxalq təşkilatların 
nəzarəti altında tətbiqi regionda ekoloji problemlərin həllinə imkan 
verəcəkdir. Xüsusi vurğulamaq lazımdır ki, Cənubi Qafqazda bu tipli 
«malliyyə-ekoloji təyinatlı» layihələrin reallaşdırılması regionda sülh və 
sabitliyin bərqərar olunmasında, regional təhlükəsizliyin, qarşılıqlı faydalı 
əməkdaşlığın təminatında, transsərhəd təbii ehtiyatlarla, o cümlədən su 
axarları ilə bağlı ziddiyyətlərin qabaqlanmasında əhəmiyyətə malikdir.
7. İsrailin su ehtiyatlarından istifadə təcrübəsinin öyrənilməsi və 
tətbiqi. Bu gün İsrailin üzləşdiyi su çatışmazlığı bir sıra MDB dövlətlərinin 
      159HİDROBÖHRAN, HİDROMÜNAQİŞƏLƏR VƏ HİDROSTRATEGİYA
2020-ci ildən sonra gözlənilən şirin su probleminin «prototipidir». Dəniz 
sahilində yerləşən Azərbaycan və İsrailin əhalisinin sayı təqribən yaxındır 
və transsərhəd su axarları problemi hər iki ölkə üçün olduqca aktualdır. 
Bu baxımdan, Azərbaycan Respublikasının hidrosiyasəti üçün məqbul 
variant İsrailin su təsərrüfatının idarə olunması, qorunması, istifadəsi 
təcrübəsinin öyrənilməsi və tətbiqidir. Kəskin şirin su çatışmazlığına 
baxmayaraq, İsrail kənd təsərrüfatının inkişaf tempinə görə dünyada 
aparıcı yerlərdən birini tutur. Bu ölkə həm su ehtiyatlarından qənaətlə 
istifadə olunmasına, həm də içməli suyun keyfiyyət göstəricilərinə görə 
lider dövlətdir. Hazırda burada yeni hidrostrategiya tətbiq edilməkdədlir. 
Məsələn, aqrar sektorun suya olan tələbatı yalnız tullantılardan nisbətən 
təmizlənmiş çirkab suların və müasir kənd təsərrüfatı texnologiyalarının, 
xüsusilə damcılı suvarma metodunun tətbiqi hesabına ödənilir. Sənaye 
müəssisələrində isə suyun təkrar dövriyyəsi metodundan geniş istifadə 
edilir. İsraildə alternativ su mənbələrindən də geniş istifadə olunur. 
Çoxsaylı süni hövzələrə toplanan yağış suları quraqlıq dövrlərdə yaxın 
ərazilərdəki əkin sahələrinin və meyvə bağlarının suvarılmasına yönəldilir. 
Ən nəhayət, 2000-ci ildən etibarən, dəniz suyunun duzdan təmizlənməsi 
və istifadəsi İsrail su təsərrüfatının strateji istiqamətlərindən biri 
sayılmaqdadır. 
İsrail şirin su idxalını da genişləndirir və bu istiqamətdə bir neçə iri 
layihənin gerçəkləşdirilməsi nəzərdə tutulub. Onlardan ən realı Türkiyənin 
«Barış projesi»nə - Ceyhan və Seyhan çaylarından çəkilən boru kəməri 
vasitəsilə şirin suyun Suriya, İordaniya, Fələstin, Küveyt, Birləşmiş Ərəb 
Əmirlikləri və Qətərə nəql olunması layihəsinə qoşulmasıdır. Təhlillərə 
əsasən, Türkiyə və İsrail arasında siyasi münasibətlərin sərinləşməsi hər 
iki tərəf üçün əlverişli olan bu layihənin icrasına mane ola bilməyəcəkdir. 
8. Alternativ su mənbələrinin istismarı. Hazırda bir sıra ölkələrdə 
dəniz suyunun şirinləşdirilməsi təcrübəsindən geniş miqyasda istifadə 
olunur. Normalara görə, bu üsulla əldə edilmiş bir litr suda duzun 
miqdarı bir qramdan çox olmamalıdır. Dünyanın ən iri sutəmizləyici 
qurğusu İsrailin Akşelon şəhəri yaxınlığındadır. Qurğu vasitəsilə ildə 108 
milyon m3 şirin su əldə edilir. Lakin ekspertlər bu üsulun ekoloji, iqtisadi 
və səhiyyə baxımından o qədər də əlverişli olmadığını bildirirlər. Belə ki, 
onun geniş miqyasda tətbiqi nəticəsində dəniz suyunda duzun faiz dərəcəsi 
artır, ekosistem pozulur, baha başa gəlir və tərkibində insan orqanizmi 
160       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
üçün zəruri olan mineral maddələrin miqdarı minimuma endirilir. 
Azərbaycanda 2011-ci ildə Xəzər dənizi sularının şirinləşdirilməsi 
ideyasının reallaşdırılmasına başlanılmışdır. Ekologiya və Təbii Sərvətlər 
Nazirliyinin məlumatına əsasən, bu istiqamətdə ilk uğurlar əldə edilmiş, 
Azərbaycan Dövlət Neft Şirkətinin Qum adası Neft və Qazçıxarma 
İdarəsində dəniz suyunu şirinləşdirən qurğu istismara buraxılmışdır. 
Həmin avadanlıqda təmizlənmiş su ilk növbədə neftçilərin təsərrüfat 
ehtiyaclarının ödənilməsinə yönəldiləcəkdir. Suyun təmizlənməsi zəruri 
normalara cavab verdikdən sonra isə əhalinin istifadəsinə veriləcəkdir. 
     9. Kənd təsərrüfatında damcılı suvarma üsulunun geniş tətbiqi. 
Qlobal su çatışmazlığı şəraitində Azərbaycan üçün də aktual olan damcılı 
suvarma suyun və gübrələrin bilavasitə bitkilərin köklərinə «ünvanlı» 
çatdırılmasına, ənənəvi metodlarla müqayisədə məsrəflərin (su, enerji, 
mineral və üzvi gübrə və s.) 2-5 dəfə azaldılmasına imkan verən üsuldur. 
Müasir damcılı suvarma üsulunun əsas üstünlüklərindən biri fertiqasiya 
(maye halında olan mineral maddələrin su ilə birlikdə bitki köklərinə nəql 
edilməsi) tədbirlərini də özündə birləşdirməsidir. Hazırda ABŞ, Fransa, 
İsrail, Avstraliya, İtaliya, İspaniya, Avstriya, Almaniya, Ukrayna, Misir, 
Meksika, Braziliya, Yeni Zelandiyada və s. ümumi sahəsi 3 milyon 
hektardan çox olan kənd təsərrüfatı əraziləri həmin metod əsasında 
suvarılır. 
İsraildə damcılı üsulla becərilən kartof sahəsi
Ənənəvi metodlarla müqayisədə damcılı suvarmanın bir sıra 
üstünlükləri vardır. Mütəxəssislərin ümumi qənaətinə görə, damcılı 
      161HİDROBÖHRAN, HİDROMÜNAQİŞƏLƏR VƏ HİDROSTRATEGİYA
suvarmanın iqtisadi səmərəsi daha yüksəkdir, az işçi qüvvəsi ilə daha böyük 
ərazilərdə kənd təsərrüfatı bitkiləri yetişdirməyə, məhsuldarlığı artırmağa, 
ən əhəmiyyətlisi isə məhsulun maya dəyərini xeyli aşağı salmağa imkan 
yaradır. Hazırda damcılı suvarma üsulundan üzüm və meyvə bağlarında, 
tərəvəz və giləmeyvə sahələrində, pambıq plantasiyalarında, istixanalarda 
geniş istifadə olunur. Məsələn, O.Yasonidinin müşahidələrinə əsasən, 
bu metodla suvarılan alma bağlarında suya 87,5% qənaət olunur və hər 
hektardan 22,4 ton məhsul əldə edilir. Bu göstərici əvvəlki suvarma üsulu 
(təbii su axma) ilə müqayisədə 26,5% çoxdur. Bütövlükdə, damcılı suvarma 
üsulunun əsas üstünlüklərini müxtəlif mənbələr üzrə ümumiləşdirərək 
aşağıdakı kimi təsnif etmək olar: məhsuldarlığı 20-50% artırır, ənənəvi 
üsullarla müqayisədə suvarmaya sərf olunan suyun həcmini 50-80%, üzvi 
və mineral gübrələrdən istifadəni isə 30-50% azaldır; mürəkkəb relyef 
şəraiti olan ərazilərdə və şoran torpaqlarda suvarmanın təşkilinə və əkin 
sahələrin genişləndirilməsinə imkan yaradır; suvarmada aşağı keyfiyyətli 
- duzlu və ya nisbətən təmizlənmiş çirkab sularından istifadəyə imkan 
verir; kənd təsərrüfatı üçün ayrılmış torpaq sahələrinin şoranlaşmasının 
qarşısını alır; erkən məhsul toplamağa imkan verir və s.153 
10. Türkiyə və Gürcüstandan magistral su kəmərlərinin 
çəkiliş imkanları. Ermənistan, İran və Türkiyənin Kür və Araz çayları 
üzərində hidrotexniki qurğular tikintisi planlarının, eləcə də qonşu 
İranın Araz çayından Urmiyə gölünə magistral kəmər çəkilişi niyyətinin 
reallaşdırılması son nəticədə Azərbaycanın şirin su ehtiyatlarının 
həcminin nəzərəçarpacaq dərəcədə azalmasına səbəb olacaqdır. Təhlillərə 
əsasən, Azərbaycanın mümkün yollarından biri xarici dövlətlərdən şirin 
su idxal etməkdir. 
Region dövlətləri arasında Azərbaycana su ixrac edə biləcək namizəd 
dövlətlər Rusiya (Dağıstan Respublikası), Türkiyə və Gürcüstandır. 
Rusiya ərazisindən - Qafqaz dağlarından çəkilən boru kəməri iqtisadi 
baxımdan əlverişli olsa da, Moskvanın bəzi siyasi dairələrinin geosiyasi 
maraqlarından və Rusiya Federasiyasının Su Strategiyasından irəli gələn 
iqtisadi-siyasi güzəşt tələbləri onun reallaşmasına ciddi maneə olacaqdır. 
Cənubi Qafqazda hidrosiyasi üstünlüyündən bəhrələnən Tbilisinin hətta 
su kəmərinin tikilib istifadəyə veriləcəyi təqdirdə belə, gələcəkdə ondan 
rəsmi Bakıya təzyiq vasitəsi kimi istifadə etməsi və hər hansı tələblər 
153  O.Ясониди, «Капелная оращения», Новочеркаск, 2011 
«Преимущества капельного орошения перед другими методами»,  http://www.kandi.kz/
news/recomended/264-n264
162       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
irəli sürməsi ehtimalı nəzərdən qaçırılmamalıdır. Bununla belə, Rusiya 
istiqaməti ilə müqayisədə Gürcüstan-Azərbaycan su kəməri tikintisi 
ideyası ehtiyat variant qismində daha şanslıdır və həmin magistral xətt 
ölkənin qərb bölgələrinin şirin su ilə təminatında müsbət rol oynaya bilər. 
Bütün bunlarla yanaşı, magistral boru kəmərinin maliyyə baxımından 
çox məsrəfli, lakin siyasi cəhətdən təhlükəsiz və perspektivli variantı 
suyun Türkiyə ərazisindən Azərbaycana (Gürcüstan üzərindən keçməklə) 
nəql edilməsidir. Bu transsərhəd layihənin reallaşdırılmasında iki təklif 
nəzərdən keçirilməlidir. Birinci təklifə əsasən, Azərbaycan güzəştli 
şərtlərlə Türkiyənin «Barış projesi» su kəməri şəbəkəsinə qoşula və 
nəticədə, Bakı-Tbilisi-Ceyhan neft kəməri marşrutunun əks istiqaməti ilə 
Seyhan və ya Ceyhan çayları sularının ölkəmizə çatdırılması mümkündür. 
İkinci təklif isə qabaqcadan müəyyənləşdirilmiş kvota əsasında Türkiyə 
ərazisindən Kür və ya Araz çayları sularının yenə də Gürcüstan vasitəsilə 
Azərbaycana nəql olunmasıdır. Bu layihə daha az maliyyə xərcləri tələb 
edəcəkdir. Əlbəttə, Azərbaycanın qoşulduğu Helsinki Su Konvensiyasının 
öhdəliklərinə görə, transsərhəd Kür çayının su ehtiyatlarının magistral 
boru kəməri vasitəsilə daşınmasında Gürcüstanın da xüsusi razılığı 
alınmalıdır. Bununla belə, həmin variant, məsələn, Araz çayı sularının 
Ərzurum-Bakı magistal xətti vasitəsilə Azərbaycana çatdırılması həm 
iqtisadi, həm də siyasi baxımdan uğurlu və perspektivli sayıla bilər. Yeni 
xətt bir tərəfdən Azərbaycanı digər qonşuların hidrosiyasi iddialarından 
azad edəcəkdir. 
Bütün bunlar Azərbaycan Respublikasında müasir geosiyasi, iqtisadi, 
sosial və ekoloji meyilləri, ölkənin milli təhlükəsizlik maraqlarını, ekoloji 
problemləri, transsərhəd su axarlarının istifadəsi və mühafizəsinə dair 
dövlətin öz üzərinə götürdüyü beynəlxalq öhdəlikləri, proqnoz və 
təhdidləri, xarici dövlətlərin bu sahədə təcrübəsini və digər amilləri 
nəzərə alaraq, işlək və çevik milli hidrosiyasətin formalaşmasının və 
tətbiqinin vacibliyini gündəmə gətirir. 
      163HİDROBÖHRAN, HİDROMÜNAQİŞƏLƏR VƏ HİDROSTRATEGİYA
   İstifadə olunmuş ədəbiyyat
1. О.Бaрaбaнов. Глобaльнaя проблемa водных ресурсов // Современные 
глобaльные проблемы мировой политики / Под ред. М.М. Лебедевой. – М.: 
Аспект Пресс, 2009.
2. Новaя воднaя политикa: Стрaтегия Всемирного водного советa нa 2010–
2012 годы, http://www.worldwatercouncil.org.
3. «Водные войны XXI векa – от «fantasy к reality», http://ecocrisis.wordpress.
com/
4. Water at a Crossroad: Dialog & Debate at the 5th World Water Forum [2009].
5. VI Всемирный Водный Форум: «Время решений», http://www.cawater-info.
net/6wwf/
6. http://www.un.org/russian/events/water/facts1.htm
7. А.Бaер. «Не всем хвaтaет воды? Доступность питьевой воды: нынешняя 
ситуaция». http://diamt.ru/6/36.
8. Зaгрязнение океaнов. http://tts.ulsu.ru/sites/oceans/curse.html
9. «Цитaрум: зaдыхaющaяся рекa», http://ecoleaks.info
10. http://www.unwater.org/statistics_sec.html.
11. http://www.un-az.org/undp/doc/water_aze.pdf.
12. Проблемa пресной воды. Глобaльный контекст политики России. 
Экспертно-aнaлитический доклaд. Московский госудaрственный институт 
междунaродных отношений –Университет МИД России МГИМО – 
Университет Москвa 2011.
13. http://www.ng.ru/ideas/2011-06-17/5_water.html. 
14. BMT-nin su ehtiyatlarının vəziyyətinə dair hesabatı  (IV nəşr, I cild, 2012-ci il)
15. Ю.Рысбеков. «О Дублинских принципaх в контексте прaв нa воду и 
«товaрности» воды», Нaучно-информaционный центр МКВК, Узбекистaн, 
http://www.eecca-water.net
16. Прогрaммa социaльно-экономического рaзвития «Цели Рaзвития 
Тысячелетия», http://www.fondni.ru
17. «Индия: зaсухa усугубляется коррупцией», http://pasmi.ru/archive/84092
18. N.Bhalla. «India’s drought: A natural calamity or a man-made one?», http://
blogs.reuters.com/the-human-impact/2013
19. http://www.unece.org.
20. www.eco.gov.az/qanunlar/q29.doc.
21. http://untreaty.un.org/cod/avl/ha/clnuiw/clnuiw.html.
22. «От ледников к Арaльскому морю - водa объединяет», Зехринг, 2011
23. M.Berlou, Blue Covenant. The New Press, 2009
24. Klare M.T. «Resource Wars: The New landscape of Global conflict». New York, 
2001.
25. В. Кaширин. «Время гидрополитики, или Тaйнaя влaсть воды». Изд. Линор, 
2011.
26. Postel Sandra. Last Oasis: Facing Water Scarcity. The Worldwatch Environmental 
Alert Series. New York, 1997
27. http://voprosik.net/voda-kak-strategicheskij-resurs.
28. Доклaд о рaзвитии человекa.2006. Изд. «Весь Мир», 2006
29. С.Жиглов, И.Зонн. «Борьбa зa воду», http://www.psj.ru/
164       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
30. http://www.tbuild.ru/articles/blig.htm.
31. «Время Новостей». 24 maя, 2006
32. http://base.consultant.ru
33. http://www.nr2.ru/moskow/184821.html.
34. Ш.Перес. «Новый Ближний Восток», Издaтельство «Прогресс», Москвa, 
1994.
35. Н.Глебовa. «Войнa из-зa воды», http://www.apn.ru/publications/
article17290.htm.
36. http://www.iimes.ru/rus/stat/2012/14-05-12c.htm.
37. http://www.mignews.com/news/economics/world/100510_12.
38. http://ava.md/021-ekonomika-i-biznes/04374-selskoe-hozyaistvo-izrailya--
rukotvornoe-chudo.html. 
39. Worldwide Desalination Research and Technology Survey, 1994
40. U.S. Army Corps of Engineers, “Water in the Sand: A Survey of Middle East 
WaterIssues”, 1991.
41. Ali, Saleem H. «Water Politics in South Asia: Technocratic Cooperation in the 
Indus basin and beyond». Journal of International Affairs, Spring, 2008.
42. «New York Time», 20. 07. 2010, http://www.centrasia.ru/newsA.
php?st=1279876080.
43. «Стрaтегия нaционaльной безопaсности Российской Федерaции до 2020 
годa», http://www.scrf.gov.ru/documents/99.html.
44. http://www.ng.ru/ideas/2011-06-17/5_water.html).
45. С.Смирнов. «Электроэнергетическaя империя СНГ. Создaние единого 
рынкa - вопрос времени», http://expert.ru/kazakhstan/2007/32/
energeticheskiy_rynok_sng).
46. С.Чернявский. «Россия и современнaя гидрополитикa». http://www.vestnik.
mgimo.ru/fileserver/17/02_Chernyavskiy.pdf).
47. К.Мурaтшинa, «Иртыш в гидрополитике России, Кaзaхстaнa и Китaя» 
http://russiancouncil.ru/inner/?id_4=415#top.
48. В.Бушков. «Водные проблемы Центрaльноaзиaтского регионa», http://
kungrad.com/aral/ekology/water/.
49. http://www.memoid.ru/node
50. А.Евгрaфов. «Киргизско-тaджикские водные войны», http://www.ia-centr.
ru/publications/837/.
51. M.Aбдуллaевa, «Воднaя проблемa Центрaльной Азии». Незaвисимaя гaзетa, 
13-03-1998.
52. А.Кaсымов. «Россия хочет стaть глaвным водным aрбитром ЦентрАзии», 
http://www.centrasia.ru/newsA.php?st=1234423680.
53. «Воднaя стрaтегия Кыргызстaнa. Кыргызстaн: водонaпорнaя бaшня 
Центрaльной Азии». http://www.easttime.ru/analitic/1/3/989p.html.
54. http://www.cawater-info.net/5wwf/national_report_uzbekistan.htm.
55. М.Шaнгулов. «Опустынивaние, пути решения проблем», www.eco.gov.kz/
old/public/public/opustynivanie.doc
56. В.Ясинский. «Сырдaрья и Амудaрья: реки конфликтa или сотрудничествa?», 
http://www.worldenergy.ru/doc_20_43_2291.html).
57. «Пaртизaнщинa. Узбекистaн делaет все, чтобы Рогунскaя ГЭС не былa 
построенa», http://www.centrasia.ru/newsA.php?st=1270452960.
58. «Средняя Азия может «взорвaться» из-зa дефицитa воды» http://www.nr2.
      165HİDROBÖHRAN, HİDROMÜNAQİŞƏLƏR VƏ HİDROSTRATEGİYA
ru/policy/184821.html.
59. http://news.tj/ru/news .
60. «Тaджикистaн приостaновил рaботы нa Рогунской ГЭС», http://www.
rosbalt.ru/exussr/2012/08/03/1018364.html.
61. «В Тaджикистaне зaверили, что Рогунскaя ГЭС будет построенa»,http://
www.rosbalt.ru/exussr/2012/09/13/1034036.html. 
62. «Незaвисимaя гaзетa», №10, 29/11/2000.
63. «Making Eurasia Stable», Foreign Affairs, vol. 75 no. 1, January/February 1996
64. «Узбекистaн будет терять $600 млн. в год из-зa Рогунской ГЭС», http://
www.rosbalt.ru/exussr/2012/06/05/989029.html.
65. Д.Кучера. «В Конгрессе США прошли слушания о возможности войн за 
ресурсы в Центральной Азии», http://russian.eurasianet.org/node/60224
66. А.Шустов. «Тaджикско-узбекский конфликт и позиция России», http://
www.centrasia.ru/newsA.php?st=1270445520 
67. Subcommittee Hearing: Emerging Threat of Resource Wars, http://
foreignaffairs.house.gov/hearing/subcommittee-hearing-emerging-threat-
resource-wars
68. http://www.centrasia.ru/newsA.php?st=1237885200
69. «Президент Узбекистaнa резко выскaзaлся против строительствa 
Кaмбaрaтинской и Рогунской ГЭС», www.fergananews.com.
70. «Президент Узбекистaнa: Водно-энергетические проблемы могут привести 
к войне», http://guralyuk.livejournal.com/1872885.html. 
71. А.Молчaнов. «Тaджик и узбек поссорились под ногaми у России», http://
www.newsinfo.ru/articles/2009-01-29/tadcgik/539138/.
72. Z.Brzezinski. «The Grand Chessboard: American Primacy and Its Geostrategic 
Imperatives», New York: Basic Books, 1997.
73. «В.Путин: В проектaх по двум ГЭС должны учaствовaть Кaзaхстaн и 
Узбкекистaн». inform.kz/rus/article/2496223. 
74. Will America Bring Democracy to the Middle East// Zaman. 29.04.2004
75. Z.Brzezinski. The Grand Chessboard: American Primacy and Its Geostrategic 
Imperatives, New York: Basic Books, 1997
76. «Зaпaсы пресной воды в Турции зa последние лет сокрaтились нaполовину и 
продолжaют уменшaтся», www.ami-tass.ru.
77. Ю.Рысбеков, «Трaнсгрaничное сотрудничество нa междунaродных рекaх: 
проблемы, опыт, уроки, прогнозы экспертов», Нaучно-информaционный 
центр, МКВК, 2009. 
78. A.Ирхин, «Проблемa водных ресурсов в реaлизaции регионaльной политики 
Турции», http://nomos.com.ua/content/view/64/84/
79. http://xeber44.com/10273-gcl-sel-yzlrl-trtrd-evlr-ciddi-ziyan-vurub.html
80. «Китaй может преврaтить Кaзaхстaн в пустыню», engrinews.kz/kazakhstan_
news  
81. A.Кaрaевa. «Водные ресурсы Азербaйджaнa и Турции», http://kornelij.
livejournal.com/707443.html
82. http://www.ekitapyayin.com/id/062/susorun02-02.htm
83. Аль-Обaйди Хaлид Хaсун Джaсим. «Проблемы использовaния 
трaнсгрaничных водных ресурсов», http://www.dissercat.com; 
М.Агaджaнян. «Сотрудничество в водной сфере кaк ресурс регионaльного 
166       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
добрососедствa». 28.06.2007// www.noravank.am/ru.
84. Д.Бaбaян. «Гидрополитикa - ключевое нaпрaвление геополитики Турции». 
http://www.newsarmenia.ru/analytics/20100316/42216986.html
85. «Трaнснaционaльный водный трaнспортный коридор – иллюзия или 
реaльность», www.cherginets.by/index.phtml?idx=20210&theme=1)
86. Н.Мосaки. «Ирaн в водной геополитике регионa», http://www.centrasia.ru/
newsA.php?st=1184018520).
87. А.Бaлиев. «Кaспийское море будет впaдaть в Персидский зaлив», 
«Российскaя гaзетa”, http://www.rg.ru/bussines/rinky/132.shtm
88. http://www.eco.gov.az/hid-chay-gol-suanbar.php.
89. Р.Керимов. «Исcледуется озеро Гaджигaбул и птицы живушие у водоемa», 
http://www.echo-az.com/archive/2007_06/1592/obshestvo06.shtml.
90. http://www.olaylar.az/news/social/10051
91. H.Məmmədli. «Su mənbələrinin çirklənmədən mühafizəsi Azərbaycanda 
reallaşdırılan ekoloji siyasətin mühüm istiqamətlərindəndir» www.eco.gov.az
92. http://www.stat.gov.az/
93. «Azərbaycan» qəzeti, 31 mart 2006-cı il, № 68.
94. http://www.president.az
95. «Проблемa пресной воды. Глобaльный контекст политики России». 
Экспертно-aнaлитический доклaд. Московский госудaрственный институт 
междунaродных отношений –Университет МИД России МГИМО – 
Университет Москвa 2011
96. United Nations Development Programme 1 UN Plaza, New York, New York, 
10017, USA, 2006.
97. http://www.icrc.org/rus/resources/documents/misc/treaties-additional-
protocol-1.htm.
98. UN Treaty Series, Vol. 1108, I-17119
99. А.Потaпов. “Водные ресурсы Южного Кaвкaзa: проблемы интегрaльного 
упрaвления», http://badnews.org.ru
100. М.Агaджaнян. «Сотрудничество в водной сфере кaк ресурс регионaльного 
добрососедствa» http://www.noravank.am/rus/articles/detail.
php?ELEMENT_ID=2054
101. Л.Мелик-Шaхнaзaрян. «Почему мы поим и кормим Азербaйджaн?», http://
forum.hayastan.com.
102. «Armenian nuclear plant casts threat for Igdir residents». // TDN, 20 
September 2003.
103. «Арцaхскaя проблемa в центре внимaния aрмянских ученых и експертов. 
Освобожденнaя территория Армении и урегулировaние Кaрaбaхского 
конфликтa» Сборник стaтей и мaтериaлов. Изв. «Лусaкн», Еревaн, 2006 
104. Т.Акопян. «Строительство ГЭС нa Арaксе политических целей не 
преследует». «AZG» Armenian Daily, 23.05.2001
105. «Республикa Армения», № 040 (963), 08, 2012
106. «Голос Армении», No 73 (20286), 2012
107. Export and import of the Republik of Armenia by countries, 2010, http//www.
armstat.am/file/dok/99461633.pdf
108. http://www.yerkramas.org/2011/09/01/reka-voskepar-bolshe-ne-budet-tech-
iz-armenii-v-azerbajdzhan/
109. А.Зульхaрнеев. «Энергетические интересы Ирaнa в Кaспийском регионе», 
      167HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Индекс Безопaсности, №2, 2009
110.  V.Qasımlı, Z.Şiriyev, Z.Vəliyev. «İran-Ermənistan münasibətləri: geosiyasi reallıq, 
siyasi iddialar», Bakı, 2011
111. http://www.milli.az/news/iran/26949.html.
112. http://www.nv.am/region/21726-araks-napoit-svoimi-vodami-kaputan.
113. www.mediamax.am/ru/news/region/5554/
114. Н.Мосaки, «Если aрaбы влaдеют нефтью, то турки влaдеют водой», 
«Экологические системы», №10, 2010. http://esco-ecosys.narod.
ru/2003_10/art10.htm.
115. http://elections.az/news/a-93.html
116. Turkey diverts Aras River, influx to Iran reduced. // Tehran Times, August 16, 
2001.
117. http://www.chaspik.spb.ru/world/turciya-xochet-izmenit-ruslo-krupnejshej-
reki-zakavkazya/
118. http://www.1news.az/society/20111228042249812.html
119. http://www.georgiatimes.info/news/70868.html. 
120. Незaвисимый обозревaтель стрaн Содружествa. 2010. N 6
121. Х.Пелисье. «Водяные войны — девять испытывaющих жaжду регионов, 
в которых вскоре возможно нaчaло конфликтов», ‘Transhumanity’, США, 
noforum.ru
122. «Высыхание озера Урмия грозит Ирану песчаными и соляными бурями»,  
http://www.trend.az/news/society/2109889.html
123. Central Asia’s Water Conflicts Come into Focus During Nazarbayev-Karimov 
Summit, Eurasia Daily Monitor, http://www.jamestown.org
124. «В южной части Китая наблюдается серьезная нехватка питьевой воды», 
http://www.trtrussian.com/trtworld/ru/newsdetail.aspx?haberkodu=7e49d1e5-
3845-4ea0-9bf4-714eceb06a62
125. «Высыхание озера Урмия грозит Ирану песчаными и соляными бурями»,  
http://www.trend.az/news/society/2109889.html
126. И.В. Жмуйда, М.Ю. Морозова. «Водные войны в Пакистане», http://www.
iimes.ru/rus/stat/2007/29-11-07.htm
127. «Нехватка воды в мире приводит к локальным военным конфликтам», 
http://aquaalians.ru/
128. «Запасы пресной воды в Турции за последние лет сократились наполовину и 
продолжают уменшатся», www.ami-tass.ru
129. http://anvictory.org/blog/2011/09/21/25-priznakov-priblizheniya-
uzhasayushhego-vodnogo-krizisa-globalnogo-masshtaba/
130. http://mst.gov.az/az/pages/mst/su-anbarlari/
131. S.Hsiang, M.Burke, E.Miguel. «Quantifying the Influence of Climate on 
Human Conflict», http://www.sciencemag.org/content/early/2013/07/31/
science.1235367.short
132. http://apa.tv/video/1603
133. www.unece.org/fileadmin/DAM/stats/.../ece/ces/.../Shekhovtsov_3c.ppt
134. http://www.regnum.ru/news/fd-abroad/iran/1697098.html#ixzz2cZZTOotU
168       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Azərbaycan Respublikasının Prezidenti yanında 
Strateji Araşdırmalar Mərkəzinin son nəşrləri
      169HİDROBÖHRAN, HİDROMÜNAQİŞƏLƏR VƏ HİDROSTRATEGİYA
Azərbaycan Respublikasının Prezidenti yanında 
Strateji Araşdırmalar Mərkəzinin son nəşrləri
170       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
 
QEYD ÜÇÜN
      171HİDROBÖHRAN, HİDROMÜNAQİŞƏLƏR VƏ HİDROSTRATEGİYA
 
QEYD ÜÇÜN
172       HİDROBÖHRAN, HİDROMÜNAQİŞƏLƏR VƏ HİDROSTRATEGİYA
SAM Center for Strategic Studies. Baku, Azerbaijan, AZ 1005
M. Ibrahimov str. 8
Tel: (+994 12) 596 82 41
Fax: (+994 12) 437 34 58
E-mail: info@sam.gov.az
Web: www.sam.gov.az
ISSN: 2218-8436
Circulation: 500
Order:  086
SAM Center for Strategic Studies, 2012.
