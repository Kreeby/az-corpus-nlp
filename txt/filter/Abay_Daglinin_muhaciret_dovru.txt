AZƏRBAYCAN MĠLLĠ ELMLƏR AKADEMĠYASI 
NĠZAMĠ adına ƏDƏBĠYYAT ĠNSTĠTUTU 
   
 
 
NĠKPUR  CABBARLI 
 
 
 
 
 
ABAY  DAĞLININ   
MÜHACĠRƏT  DÖVRÜ  
YARADICILIĞI 
 
 
 
 
 
 
 
 
 
BAKI – «ELM» – 2009  
 
  2   
 
 
Nizami  adına  Ədəbiyyat  İnstitutu  Elmi  Şurasının  
28 noyabr 2008-ci il tarixli (protokol №5) qərarı ilə çapı 
tövsiyə olunmuşdur. 
 
 
 
 
 
Elmi redaktoru:       akademik  Bəkir  Nəbiyev 
  
  
Nikpur Cabbarlı. Abay Dağlının mühacirət dövrü 
yaradıcılığı. Bakı, “Elm”, 2009, 72 səh. 
 
ISBN 978-9952-453-34-8 
 
Monoqrafiya Azərbaycan siyasi mühacirətinin II Dünya müharibə-
sindən sonrakı dalğasının nümayəndələrindən olan yazıçı -dramaturq Abay 
Dağlının (1906-1989) yaradıcılığına həsr edilmiş ilk sistemli araşdırmadır. 
Burada A.Dağlının  həyat yoluna və yaradıcılığının mühacirətəqədərki 
dövrlərinə müxtəsər nəzər salınır, ədəbi irsinin tədqiqi vəziyyəti qiymət -
ləndirilir, mühacirət illərində qələmə aldığı dram və nəsr əsərləri beş 
problem ətrafında qruplaşdırılaraq təhlil edilir.  
  
4603000000 
655 (07) - 2009 
  
© “Elm” nəşriyyatı, 2009
 
  3   
 
 
M Ü N D Ə R Ġ C A T 
 
Giriş 
  
Sənətkar və zaman problem 
 
Anadolu istiqlal savaşının inikası 
 
Totalitar sovet rejiminin ifşası 
 
Milli-mənəvi dəyərlər problem 
 
Quzey Kıbrıs olaylarının əksi 
 
Son söz əvəzi 
 
İstifadə edilmiş ədəbiyyat 
 
 
  4   
 
 
G İ R İ Ş 
 
Azərbaycan siyasi mühacirətinin II Dünya müharibə-
sindən sonrakı dalğasına mənsub olan yazıçı-dramaturq 
Mirzə Abay Dağlı  (Cəmil İbrahim oğlu Ağayev) 1906-cı 
il yanvarın 27-də Şuşada  çilingər ailəsində anadan olmuş, 
ilk təhsilini şəhər realnı məktəbində almışdır. O, 1925-
1927-ci illərdə Kürdüstan qəza pioner təşkilatçısı vəzifə-
sində çalışmış, 1927-1929-cu illərdə isə Azərbaycan 
Mərkəzi Partiya Məktəbinin müdavimi olmuşdur.  
1929-1932-ci illərdə Şəmkir rayonunda müəllimlik  
edən Cəmil Ağayev ali pedaqoji təhsil almaq məqsədilə 
Bakıya gəlir və Azərbaycan Dövlət Pedaqoji İnstitutunun 
dil-ədəbiyyat şöbəsinə daxil olur. 1936-cı ildə ali məktəbi 
bitirən C.Ağayev təyinatla Nuxaya (Şəkiyə) göndərilmiş 
və 1940-cı ilin fevralına qədər burada Stalin adına  
pedməktəbdə Azərbaycan dili və ədəbiyyatı müəllimi işlə-
mişdir. Bu illərdə gənc müəllim qələmini bədii və publi-
sistik yaradıcılıq sahəsində sınamağa başlayır, «Gənc 
işçi», «Kommunist», «Gənc pedaqoq» qəzetlərində 
müxtəlif yazılarla çıxış edir. 
1940-cı ilin mayında Bakıya gələn C.Ağayev N.Gən-
cəvi adına Azərbaycan Ədəbiyyatı Muzeyində kiçik elmi 
işçi vəzifəsinə qəbul olunur. Bir müddət burada çalış-
dıqdan sonra 1941-ci il avqustun 15-də  ştat ixtisarı ilə 
əlaqədar işdən azad edilən gənc araşdırıcı həmin il ok-
tyabrın 25-dən Sumqayıt rayonunda 94 saylı orta məktəb-
də dil-ədəbiyyat müəllimi kimi yenidən pedaqoji fəaliy-
 
  5   
 
yətə qayıdır. 
Bir müddət sonra səfərbərliyə alınaraq cəbhəyə gön-
dərilən C.Ağayevin həyatında müharibə yeni mərhələnin 
başlanğıcı olur. Rus-alman cəbhəsində rus zabitlərinin, 
ordu komandanlığının türk-müsəlman döyüşçülərə qarşı 
həqarətli münasibətinin, qeyri-insani davranışlarının şa-
hidi olan 35 yaşlı gəncin dünyagörüşündə ciddi təbəddü-
latlar baş verir. O get-gedə sovet rejiminin totalitar ma-
hiyyətini bütün çılpaqlığı ilə qavrayır, dünənə qədər al-
danaraq ən humanist quruluş saydığı, təəssübkeşi olduğu 
bu rejimin şüurlu əleyhdarına, müxalifinə çevrilir. Məhz 
bu əqidə onu Azərbaycan milli legionlarına qoşulmağa və 
ruslara qarşı vuruşmağa sövq edir. 
II Dünya müharibəsi başa çatdıqdan sonra mühacirət 
həyatını Sibirin həbs düşərgələrindən üstün tutan C.Ağa-
yev 1947-ci ilin sonlarına qədər AFR-in Münhen şəhərin-
də konspirativ şəraitdə yaşayır, burada «Onlar türklərdi» 
memuar romanını yazmağa başlayır. Həmin əsər 1951-ci 
ildə Ankarada Rəna gizli imzasıyla nəşr olunur. 
1947-ci ilin sonlarında «türklüyün son qalası və  
ümidgahı olan hürr və müstəqil Türkiyəyə qovuşan» 
(M.H.Türkəqul) C.Ağayev ömrünün sonuna qədər burada 
mühacir həyatı yaşayır, Sakarya və Adapazarı litseylə-
rində müəllimlik edir, Mirzə Abay Dağlı imzasıyla çox-
saylı dram əsərlərini və şeirlərini yazıb çap etdirir və  bu 
yolla «Azərbaycan davası»na – Azərbaycan istiqlal müca-
diləsinə xidmət göstərir.  
 A.Dağlı 1989-cu ildə vəfat etmişdir. 
*** 
 
  6   
 
 
Yuxarıda qeyd olunduğu kimi, A.Dağlı bədii-publi-
sistik yaradıcılığa Şəkidə müəllim işlədiyi dövrdə 
başlamış, bəzi şeir və məqalələrini dərc etdirmişdir. 
S.Mümtaz adına Dövlət Ədəbiyyat və İncəsənət Arxivində 
onun bir sıra şeirlərinin, «Vətən düşkünləri», «Qızıl 
bayraq dalğalanır», «Natəvan» pyeslərinin əski əlifba ilə 
avtoqrafları, həmçinin ədəbiyyatşünaslıq problemlərinə 
həsr olunmuş məqalələrinin həm avtoqrafları, həm də 
makina variantları mühafizə edilir. Bunlar əsasən Cəmil 
Ağayevin 1924-1940-cı illər arasındakı qələm təcrübələ-
ridir. Bu əsərlərin bir qismi – şeirlər və ədəbi-tənqidi 
məqalələr A.Dağlının 2000-ci ildə Bakıda işıq üzü görmüş 
«Səslərəm səni» kitabında (tərtibçi: Maarif Teymur) yer 
almışdır. 
C.Ağayevin yaradıcılığının növbəti mərhələsi II Dünya 
müharibəsi illərinə təsadüf edir. Bu illərdə onun Azərbay-
can milli legionunun mətbu orqanı olan «Azərbaycan» 
qəzetində Anar imzası ilə şeirləri dərc edilmişdir. Həmin 
şeirlərin bir neçəsi («Novruz», «Azəri türküsü», «Abbas 
Mirzə səslənirkən», «Azərbaycan», «Ay-yıldız əfsanəsi», 
«Yoxdur», «Gəl və gəlmə», «Yanğın», «Bir tarix silsi-
ləsi», «Xainə»), həmçinin «Gülərin göz yaşları» poeması 
və «Qılınc» adlı kiçik həcmli mənzum dram Məmməd Cə-
fərlinin «Azərbaycan legion ədəbiyyatı» (Bakı, 2005) 
kitabına daxil edilmişdir. Bu kitaba yazdığı ön sözdə 
M.Cəfərli legion mətbuatında Anar imzasıyla çıxış edən 
müəllifin Abay Dağlı (Cəmil Ağayev) olduğunu qətiyyətlə 
söyləməsə də (2, s.40), biz də bu ehtimalla şərikik. 
Xüsusilə, A.Dağlının 1951-ci ildə Ankarada Rəna gizli 
imzasıyla çap etdirdiyi «Onlar türklərdi» kitabına da 
A.Anar imzasıyla ön söz yazması bu ehtimalı artırır. 
 
  7   
 
C.Ağayev II Dünya müharibəsi illərində qələmini qə-
zəl janrında da sınamış, bu şeirlərdə  daha çox vətən həs-
rətini, qürbət həyatının ağrı-acılarını ifadə etmişdir. 
Həmin qəzəllərin bir qismini mühacir ədəbiyyatşünas 
M.H.Türkəqul toplayaraq, müəllifin razılığı ilə 1962-ci 
ildə İstanbulda «Mirzədən qəzəllər» adı altında kitabça 
şəklində çap etdirmişdir. Bu nəşrə yazdığı ön sözdə 
M.H.Türkəqul A.Dağlının klassik şeir şəkillərindən olan 
qəzələ müasirlik baxımından müraciətini yüksək qiymət-
ləndirir: «Abay Mirzənin yazdıqları, şəkil baxımından, 
klassik qəzəllərə bənzəsə də, həm dil, həm də mövzu 
baxımından tamamilə yenidir. O, kəndi qəzəllərində bir 
sıra əski kəlimə və tərkibləri qətiyyən kullanmıyor. Cə-
sarətlə deyə biliriz ki, fikir yığcamlığı, ifadə aydınlığı və 
sadə sözlərlə zəngin Türkcəmizin gözəl bir örnəyini 
vermişdir. Qəzəllərindəki konu yeniliyi də ayrıca bir önəm 
daşımaqdadır» (30, s.5).  
C.Ağayevin bədii yaradıcılıq istedadı mühacirət illə-
rində özünü daha qabarıq büruzə verir. Qələmini daha çox 
dram janrında sınayan sənətkar, Abay Dağlı imzasıyla biri 
digərinin ardınca «Əsir ruhlar» (1957), «Bir Mayıs 
gecəsi» (1960), «Füzuli» (1961, 1968), «Okullular» 
(1963), «Sakarya» (1965), «Atatürk» (1966), «Atamızın 
gəncliyi» (1967), «Sakarya çetəsi» (1969), «Malazgirtdən 
Sakaryaya» (1971), «Sakaryada 22-ci gün» (1971), 
«Atamızın gəncliyi»  (1973), «Ata anıları» (1974), «Al-
bay» (1975), «Dədə Qorqud» (1977) və s. pyeslərini yazıb 
çap etdirir. Məhz bu pyeslər, həmçinin «Onlar türklərdi» 
(1951) memuar romanı Abay Dağlıya Azərbaycan müha-
cirət ədəbiyyatı tarixində seçkin bir yer təmin etmişdir. 
Yeri gəlmişkən onu da qeyd edək ki, hələlik mühacirət 
ədəbiyyatımızda dramaturq kimi tanınan yeganə müəllif 
 
  8   
 
Abay Dağlıdır. Məhəmmədsadıq Aranın  da dram əsərləri 
yazması barədə məlumatlar olsa da, indiyədək həmin 
əsərlər əldə edilməmişdir. 
1991-ci ilin aprelində Bakıda keçirilmiş «Azərbaycan 
mühacirət ədəbiyyatı» beynəlxalq elmi simpoziumunda 
Ankaradakı Azərbaycan Kültür Dərnəyinin üyəsi Lətif 
Yücel «Ədəbiyyatçı, şair-yazar Mirzə Abay Dağlı» 
mövzusunda məruzəsi ilə ədəbi-elmi ictimaiyyətimizə 
mühacir soydaşımızın yaradıcılığı barədə müəyyən bil-
gilər verdi. Buna qədər A.Dağlı adlı mühacir yazarın var-
lığı barədə Azərbaycanda barmaqla sayılacaq qədər az 
adamın məlumatı vardı. Lakin L.Yücelin məruzəsinin 
«Azərbaycan» (Ankara) dərgisində çap olunmuş xülasə-
sində A.Dağlının təvəllüd tarixi yanlış olaraq 1922-ci il 
göstərilmişdir (13, s.72). 
Digər mühacir sənətkarlar kimi, A.Dağlının da ədəbi 
irsinin Vətənində nəşri və tədqiqi üçün münbit şərait 
yalnız müstəqillik illərində yaranmışdır. Bakıda yazıçının 
3 kitabı («Onlar türklərdi» (10), «Dədə Qorqud» (3) və 
«Səslərəm səni» (4) çap olunmuş, dövri mətbuatda barə-
sində tanıtma xarakterli publisistik yazılar dərc edilmişdir. 
Bunların içərisində R.Abutalıbovun «...Ağrı ilə Altaylar 
arasında bir ruh» (1) məqaləsini fərqləndirmək olar. 
R.Abutalıbov S.Mümtaz adına Dövlət Ədəbiyyat və 
İncəsənət Arxivində Abay Dağlının fondunun yaradılma-
sına da öz töhfəsini vermişdir. Filologiya elmləri doktoru, 
professor Vaqif Sultanlı «Azərbaycan mühacirət ədəbiy-
yatı» dərs vəsaitində (12, s.52-56) və «Səslərəm səni» 
kitabına yazdığı «Taleyin qəriblik yükü» adlı ön sözdə (4, 
s.3-6) Abay Dağlının həyat və yaradıcılığından olduqca 
müxtəsər bəhs etmişdir. 
 
  9   
 
Təbii ki, A.Dağlının ədəbi irsinin tədqiqi sahəsində 
hazırkı vəziyyət qənaətbəxş sayıla bilməz. A.Dağlının mü-
hacirət dövrü yaradıcılığının nisbətən ətraflı araşdırılması 
yönyndə ilk təşəbbüs olaraq ədəbi-elmi ictimaiyyətin diq-
qətinə təqdim edilən bu monoqrafiya da məhz həmin boş-
luğu müəyyən qədər aradan qaldırmaq məqsədi izləyir. 
Monoqrafiyada mühacir yazıçının ədəbi irsi beş prob-
lem ətrafında qruplaşdırılaraq araşdırılmışdır: 
1. Sənətkar və zaman problemi 
2. Anadolu istiqlal savaşının inikası 
3. Totalitar sovet rejiminin ifşası 
4. Milli-mənəvi dəyərlər problemi 
5. Quzey Kıbrıs olaylarının əksi. 
 
  10   
 
 
SƏNƏTKAR VƏ ZAMAN  PROBLEMĠ 
 
Dünya, o cümlədən Azərbaycan ədəbiyyatı görkəmli 
tarixi şəxsiyyətlərin həyat və mübarizəsini bədii tədqiqatın 
predmetinə çevirməklə, aktual ictimai-siyasi və mənəvi-
əxlaqi problemlər qaldıran əsərlərlə zəngindir. Qüdrətli 
ədəbi simaların bədii obrazlarının yaradılması yönündə isə 
milli dramaturgiyamızın bir əsrə yaxınlaşan ənənə və 
təcrübəsi vardır. Ə.Haqverdiyevin 1911-ci ildə qələmə al-
dığı «Xəyalat» pyesində M.F.Axundzadənin obrazını 
yaratması ilə əsası qoyulan bu ənənə sonralar H.Cavidin 
«Xəyyam», S.Vurğunun «Vaqif», M.Hüseynin «Nizami», 
İ.Əfəndiyevin «Xurşidbanu Natəvan», N.Xəzrinin «Mirzə 
Şəfi Vazeh», Anarın «Sizi deyib gəlmişəm» kimi dram 
əsərləri ilə davam və inkişaf etdirilmişdir.  
Klassiklərin həyatına müraciətlə yazılmış bədii-estetik 
cəhətdən dəyərli pyeslərdə sənətkarın ideya, arzu və 
düşüncələri dramatik hərəkətin mənbəyini təşkil edərək, 
konfliktin xarakterini müəyyənləşdirən əsas amilə çevrilir, 
dövrün aparıcı, mütərəqqi meyllərinin ifadəsi kimi məna-
landırılır. Həmin tarixi dramlarda, görkəmli ədəbiyyat-
şünas-alim Y.Qarayevin ifadəsi ilə desək, «sənətkarın ya-
şadığı daxili dramın güzgüsündə dövrü, epoxanı təhlil 
etmək, fərdi bədii yaddaşın və mənəvi vicdanın aynasında 
xalqın tarixini və xalqın taleyini əks etdirmək» (6, s.164-
165) – başlıca ideya-estetik qayəni təşkil edir. Bununla da, 
həmin əsərlər sadəcə bədii bioqrafiya olmayıb, sənətkar və 
xalq, ədəbiyyat və siyasət, yaradıcı şəxsiyyət və zaman 
kimi mühüm problemlərə müasir fəlsəfi-estetik baxışı 
 
  11   
 
ifadə edirlər. 
Azərbaycan mühacirət ədəbiyyatında sənətkar və 
zaman probleminə toxunan dram əsərinə hələlik yalnız 
Abay Dağlının yaradıcılığında rast gəlirik. «Böyüklərimizi 
yalnız elmi əsərlərlə tanıtmaq kafi gəlməz. Onları birər 
örnək şəxsiyyət olaraq ədəbi əsərlərlə də canlandırmaq 
gərək» (21, s.7) – qənaətində bulunan dramaturqun 3 pər-
də 9 şəkildən ibarət mənzum «Füzuli» pyesinin ilk 
variantı 1961-ci ildə kiçik tirajla Ankarada işıq üzü gör-
müş, təkmilləşdirilmiş ikinci variantı isə 1968-ci ildə 
görkəmli türk füzulişünası, professor, doktor Əli Nihad 
Tərlanın müqəddiməsi ilə İstanbulda nəşr edilmişdir. 
Pyesin lap başlanğıcında Füzulinin dilindən onun məş-
hur: 
 
Dust bipərva, fələk birəhm, dövran bisükun, 
Dərd çox, həmdərd yox, düşmən qəvi, tale zəbun –  
 
beyti səslənir və bu misralar yalnız qəhrəmanın mənəvi-
psixoloji vəziyyətini deyil, bütövlükdə əsərin ruhunu, 
dramatik konfliktin xarakterini təyin edir. Hadisələrin 
sonrakı inkişafından aydın olur ki, pyesin konflikti, heç də 
ilk baxışda göründüyü kimi, Füzuli ilə ona qarşı ideoloji 
müxalifət təşkil edən şəxslər arasında deyil, şəxsiyyətlə 
mühitin, insanla zamanın qarşıdurmasında aranmalıdır. 
Bir qədər də konkretləşdirsək, bu əsərdə dramatik konflik-
tin əsasını, bir tərəfdən, Füzulinin dünyagörüşü, ideya və 
arzuları ilə yaşadığı mühitin idraksızlığından yaranan 
ziddiyyətlər, digər tərəfdən isə, onun bir şəxsiyyət kimi 
 
  12   
 
özünün daxili ziddiyyətləri təşkil edir. 
Əsərdə Füzuli istisna olmaqla, demək olar ki, digər 
heç bir surət xarakter səviyyəsinə yüksələ bilmir. Hətta 
ona müxalif olan surətlər də epizodik səciyyə daşıyırlar. 
Prof. Ə.N.Tərlan əsərin dramaturji baxımdan qüsurlu olan 
bu cəhətinə sanki haqq qazandırmaq məqsədilə yazır: 
«…Bu tip əsərlərdə böyük səhnə intriqaları aranmaz, 
çünki qayə bir sənətkarı teatro yoluyla anlatmaqdır. Əlbət-
tə, bir şairin hər cəbhəsi ayrı-ayrı bir səhnə əsəri mövzusu 
ola bilir. Bunlardan bir tanəsini mərkəz mövzu olaraq alıb, 
digərlərini ikinci planda işləmək də mümkün. Bu növ teatr 
əsərlərində tarixi hadisələr də müəllifin təsəvvüründə 
buluna bilir və bunlarda icab edən dəyişikliklərə cevaz 
verilir. Əl verir ki, sənətkarın ən hakim cəbhəsi layiqiylə 
təbarüz etdirilə bilsin. Müəllif bu əsərində Füzulinin xalq 
arasında ən çox sevilən vəchəsini, yəni lirizmiylə simvolik 
eşqini mümkün olduğu qədər hər kəsin anlaya biləcəyi bir 
dildə anlatmağa çalışmışdır. Səhnədəki digər şəxslər 
bəlirli bir şəxsiyyət göstərməmişlər, silik qalmışlardır» 
(21, s.4-5). 
Hər hansı bir «sənətkarı teatr yoluyla tanıtmaq» məq-
sədilə yazılan əsərlərdə böyük səhnə intriqaları aramağın 
bir o qədər də gərəkli olmadığı barədə görkəmli füzuli-
şünas-alimin qənaətləri təbii ki, dram nəzəriyyəsi və teatr 
təcrübəsi baxımından özünü doğrultmur. Əksinə, məhz 
dramatik toqquşmalar, situasiya və konfliktlər obrazın 
qüvvətli alınmasına, şəxsiyyətin xarakterinin açılmasına 
və bununla da böyük sənətkarın (konkret halda Füzulinin) 
teatr səhnəsi vasitəsilə daha yaxşı tanıdılmasına xadmət 
 
  13   
 
edərdi. Bu prinsiplə yanaşdıqda, prof. Vaqif Sultanlının 
«əsərdə Füzulidən savayı, bütün digər obrazların epizodik 
fonda düşünülməsi, bir tərəfdən, onun daxili dünyasının 
təfərrüatı ilə aşkarlanmasına, qarşı tərəfdən isə, mühitin 
fövqündə durduğunu, uca və ali ideallarla yaşadığını gös-
tərmək məramına xidmət etmişdir» (12, s.55) – fikri  ilə 
də razılaşmaq qeyri-mümkündür. Zənnimizcə, səhnədə 
şəxsiyyətin böyüklüyü, sənətkarın daxili aləminin zəngin-
liyi, məqsədlərinin aliliyi və ülviliyi – onu əhatə edən, 
yaxud ona qarşı duran obrazların epizodik fonda təsviri 
yolu ilə deyil, güclü xarakterlərlə toqquşmasında, gərgin 
dramatik vəziyyətlərdə müdrik, inamlı və inadlı davranış-
larında əksini tapmalıdır. S.Vurğunun məşhur «Vaqif» 
pyesi bu tələblərə cavab verən dram əsərinin bariz nümu-
nəsidir. Əsərin əsas obrazını – qəhrəmanını güclü göstər-
mək naminə onun ətrafındakıları süni surətdə kiçiltmək və 
epizodikləşdirmək böyük və həqiqi sənətin yolu deyildir. 
Bununla belə, Ə.N.Tərlanın və V.Sultanlının qeyd olunan 
fikirlərini məqbul saymamaqla yanaşı, birincinin belə bir 
mülahizəsinə şərik oluruq ki, hər hansı bir şəxsiyyəti 
tanıtmaq üçün onun ən səciyyəvi cəhətini layiqincə əks 
etdirmək yetərlidir. A.Dağlı da Füzulinin «örnək şəxsiyyət 
olaraq» obrazını yaratmaqdan ötrü, ona həsr etdiyi 
pyesinin süjetini məhəbbət motivi əsasında  qurmuşdur. 
Əsərdə təsvir olunan hadisələr İraqda – Bağdad yaxın-
lığındakı Azərbaycan icmasında cərəyan edir. Pyesin elə 
ilk şəklindən müəllif Füzulinin eşq dərdini, hicranını 
nəzərə çarpdırır. Şairin monoloqundan onun öz soydaşı 
olan Hicran adlı bir qızı sevdiyi, fəqət hazırda ondan ayrı 
 
  14   
 
düşdüyü bəlli olur: 
 
Ah, Hicran, Hicranım!.. 
Şəbi-hicranlarım  canımı aldı. 
Qürbətdə nə cismim, nə canım qaldı. 
Bir yuva olmuşdur könül hicrana, 
Könüldən yayılır bu hicran cana. 
Sevgi və sevdalar bir hicran olur, 
Hicranlı könüllər bir viran olur. 
Ah!., Ah!..      
(21, s.13) 
 
Şairin hicran dərdi onun Vətən həsrəti, qürbət ağrıları 
ilə birləşərək  üzüntüsünü daha da artırır: 
 
Burası bizləri yaradan deyil, 
Bir doğum yeridir, bir Vətən deyil. 
Bizim dağlarımız, ovamız vardır, 
Bir Ana yurdumuz, yuvamız vardır. 
Tarixdən-tarixə adı yüksəlmiş, 
Dədəmiz, babamız oradan gəlmiş. 
Bağlanıb qalmışıq bu qürbət eldə, 
Ayrıdır görüş də, inanc da, dil də. 
Qürbət sevinc deyil, üzüntü verdi; 
Şimdi qəlbimizdə bir Vətən dərdi.   
(21, s.17) 
 
 
  15   
 
A.Dağlı pyesdə köçgün azərbaycanlıların qürbət eldə 
də milli adət-ənənələrini, məişət tərzini qoruyub saxladıq-
larını konkret səhnələrdə canlandırır. Qızlarla oğlanların 
bulaq başında görüşmələri, bir-birinə könül vermələri, 
həmçinin toy mərasiminin təsvir edildiyi səhnələr bu ba-
xımdan səciyyəvidir. Ümumiyyətlə, əsər boyu türk elat 
həyatının liberalizmi, nisbi demokratizmi İraqın – Bağ-
dadın yerli ərəb əhalisinin mühafizəkar, ortodoksal həyat 
tərzinə qarşı qoyulur. Yaxşı adlı qadının söylədiyi:  
 
Bu yerlər qapalı, əski bir diyar, 
Toplumun şübhəsi və basqısı var. 
Şübhəli-şübhəli baxıb, gedərlər, 
İnsanı dünyada rəzil edərlər –  
(21, s.42)  
misraları da məhz bu vəziyyəti əks etdirir. 
Füzuli İraqın azərbaycanlı icması içərisində böyük 
hörmət və nüfuz sahibidir. Onu sadə köçgünlər də, onların 
başçısı Atabəyli də sevir, ehtiram göstərir. Məclislərdə, 
toy-düyündə şairin qəzəlləri oxunur. Yeri gəlmişkən qeyd 
edək ki, əsər boyu Füzulidən ayrı-ayrı beytlərin, bəzən isə 
bütöv lirik örnəklərin səslənməsi pyesin bədii təsir 
qüvvəsini bir qədər də artırır. Füzulinin köçgün soydaşları 
Bəyoğlan və Xankişi ilə tanışlıq səhnəsində isə müəllif 
onun bir şair kimi məşhurluğunu, həmvətənlərinin qürur 
və fəxarət duyduğu bir şəxsiyyət olduğunu nəzərə 
çarpdırır: 
 
Bəyoğlan –   (Füzuliyə) 
 
Səsiniz hər yerə yayılıb, gedər, 
 
  16   
 
Sizinlə hər könül iftixar edər. 
Şeriniz ruhların bir dərmanıdır, 
Bizim qəlbimizin tərcümanıdır. 
Xanəndələr oxur, hər kəs əzbərlər. 
 (21, s.15) 
 
«Şeiri ruhlara dərman» olan Füzulinin özü isə «eşq 
sərgiştəsi»dir. İlk sevgisini unuda bilməyən şair bir gün 
çeşmə başında əslən Təbrizdən olan Yaxşı adlı bir qadını 
görür. Sevimli Hicranına bənzəyən bu gözəl türk xanımı 
şairin qəlbində məhəbbət həyəcanları oyadır. Yaxşı da 
əvvəllər məşhur bir şair kimi tanıdığı Füzuliyə könül 
verir. Tənhalıqdan usanan şair nəhayət Yaxşıyla evlən-
məyi qərara alır. Eyni zamanda ilk məhəbbətinə sadiq bir 
aşiq kimi Hicranı da unuda bilmir, onun bir gün qayı-
dacağı təqdirdə aqibətinin necə olacağını düşünür və bu 
əndişəsini Yaxşıyla bölüşür: 
 
Füzuli –  Mənim nə mövqeyim, nə bir yerim var, 
  Yalnız uzaqlarda bir sevgilim var. 
  Bəlkə bu yerlərin yolunu bulur, 
O bir gün gəlirsə? 
 
Yaxşı –   Gəlsin, nə olur. 
  Sizinlə birlikdə səadət bulur. 
  Mən kölə olurum, o xanım olur. 
 
Füzuli –  (Bir az daha təsirlənərək) 
  Yox, böylə söyləmə, mehriban xanım. 
 
  17   
 
  (Odanın içini işarətlə) 
  Mənim bu halımı bir düşün, canım, 
  Düşün ki, varlığım, mənliyim nədir. 
  Füzuli xanəsi bir viranədir. 
  Sənin alışdığın saray dünyası, 
  Bütün xanımların canlı xülyası. 
  Mələklər soyundan bir mənliyin var, 
  Gözəllər içində gözəlliyin var. 
  Aman, bu gözəllik həqir olmasın, 
  Bir fəqir əlində əsir olmasın.  
(21, s.77-78) 
 
Bu dialoq, bir tərəfdən, Füzulinin yüksək humaniz-
mini, qadına olan ehtiramlı münasibətini, məhəbbətdə 
sadiqliyini göstərirsə, digər tərəfdən, Yaxşının zəngin 
daxili aləmindən, paklığından, hisslərinin ülviliyindən 
soraq verir. Məhz belə bir qadın  zorla düşdüyü saray 
mühitini, oranın dəbdəbəli, təminatlı, lakin onun kimilər-
dən ötrü cansıxıcı həyatını qürbət həyatına dəyişə bilərdi. 
Əsərin sonuna yaxın – 3-cü pərdənin 3-cü şəklində 
Füzuli ilə Yaxşı artıq evlənmiş, bir övladları dünyaya gəl-
mişdir. Füzuli «Leyli və Məcnun» üzərində işləyir. Lakin 
müəllif şairin ilk sevgisi ilə bağlı dramatik xətti izləməkdə 
davam edir və məhəbbət süjetini simvolik bir sonluqla ta-
mamlayır. Füzuli övqaf idarəsində olarkən Xankişi ilə 
Bəyoğlan Hicranın xəstəlikdən üzülmüş vəziyyətdə onu 
görmək üçün gəldiyini Yaxşıya xəbər verirlər. Yaxşı bu 
qəfil xəbərdən həyəcanlanırsa da, qətiyyən qısqanmır, 
Hicranı səmimiyyətlə qarşılamağa hazırlaşır, ona şəfqət 
 
  18   
 
diləyir: 
 
Yaxşı –  Ölümlə bitməz ki, hər bir hastalık, 
  Füzuliyə sağlıq, Hicrana sağlık. 
  Söylədiyim bir söz yerini bulur, 
  Mən kölə olurum, o, xanım olur. 
 (21, s.90) 
 
Yaxşının bu qəfil situasiyada səmimi davranışı onun 
nəcibliyini, kübarlığını, altruizmini əyani surətdə təsdiq-
ləyir. Məhz belə bir qadın Füzuli eşqinə layiq ola bilərdi. 
Lakin təbii ki, müəllif Füzuli ilə Hicranı qovuşdura 
bilməzdi. «Leyli və Məcnun» kimi bir sənət incisi 
yaradan, «Məndə Məcnundan füzun aşiqlik istedadı var» – 
deyən  şair həqiqətən də məcnunanə aqibətlə üzləşir. 
Sevimli Hicranı son nəfəsində onu vəfasızlıqda ittiham 
edərək canını tapşırır. Füzulinin məhəbbət lirikasının 
ruhuna uyğun düşünülmüş bu final şairin eşqinin romantik 
məzmununu simvolik şəkildə əks etdirməklə yanaşı, dərin 
ictimai məna da kəsb edir. Bu yerdə rus ədəbi tənqidinin 
böyük klassiki V.Q.Belinskinin V.Şekspirin «Romeo və 
Cülyetta» faciəsi ilə bağlı aşağıdakı fikirlərini xatır-
lamamaq olmur: «Şairanə, ehtiraslı məhəbbət bizim 
həyatımızın və gəncliyimizin çiçəyidir; bu məhəbbət az-az 
adamlarda olur və özü də həyatlarında yalnız bir dəfə olur. 
Doğrudur, bəziləri sonra da bir necə dəfə sevirlər, lakin bu 
cür yox, çünki alman şairinin dediyi kimi, həyatın mayı 
yalnız bir dəfə çiçək açır. Şekspir, tragediyasının sonunda 
nahaq yerə Romeo və Cülyettanı ölməyə məcbur etmir: 
 
  19   
 
bunun nəticəsində onlar oxucuların xatirində məhəbbət 
qəhrəmanları kimi qalırlar; məhəbbət apofeozu olaraq qa-
lırlar; əgər Şekspir onları  diri saxlasaydı, onlar xoşbəxt 
ər-arvad olar, bir yerdə oturub əsnəyər və bəzən dalaşar-
dılar, bunda isə heç bir şeriyyət yoxdur» (32, s.825).
*
 
A.Dağlı da pyesə lirik-sentimental çalar verən finalla, bir 
tərəfdən, onun estetik təsirini təmin etməyə çalışmış, digər 
tərəfdən isə, Füzuli eşqinin bəşəri mahiyyətini göstərərək, 
orta əsrlərin ortodoksal Şərq cəmiyyətinin zamanın  
fövqündə duran dahi şəxsiyyətləri anlamağa, qiymətlən-
dirməyə, onların məhəbbətini yaşatmağa hazır və qadir 
olmadığını əks etdirmişdir. 
«Füzuli» pyesində dramatik süjetin əsasını məhəbbət 
xətti təşkil etsə də, A.Dağlı qəhrəmanının səciyyəsini 
əlavə – köməkçi xətlərlə də dolğunlaşdırır. Füzulinin 
özünə qarşı ideoloji müxalifətdə olan şəxslərlə qarşılaş-
dırılması onun bir mütəfəkkir kimi qavranılması, dünya-
görüşünün açıqlanması baxımından konkret dramaturji 
funksiya daşıyır. 
Pyesdə Əbu Mərvan, Dərviş, İbni Yaman Füzuliyə 
ideoloji müxalifətdədirlər. Əbu Mərvanla Dərvişin səh-
nəyə ilk gəlişi ilə aralarında baş verən dialoq bu şəxslərin 
antitürk mövqeyini ortaya qoyur: 
 
Dərviş –  Biz türklər türkcədən nə məna gördük, 
   Ərəbcə,  farscayla arslana döndük. 
 
                  
* Sitatın tərcüməsi Mehdi Hüseynindir. 
 
 
  20   
 
Əbu Mərvan – (Hiddətli) 
   Nə dil var, na yazı, 
   Ah, şu  türkün ağzı. 
   Küffar, küffar.  
(21, s.22-23) 
 
Şiəliyi yaymaq pərdəsi altında əslində öz şəxsi məna-
felərini təmin edən bu şəxslər İbni-Yaman adlı  həmfikir-
ləriylə rastlaşıb, ondan köçgünlər içərisində Füzuli kimi 
məşhur bir şairin və mütəfəkkirin yaşadığını öyrənincə, 
bundan bərk təşvişə düşür, onu nüfuzdan salmağı qərara 
alırlar. Bu məqsədlə Təkcə və Göycəni öyrədib, Füzuliyə 
istehza etmək istəsələr də, nail ola bilmirlər. Dahi şairin 
müdrikliyi, təmkinli davranışı, söylədiyi şeir onları 
heyrətləndirərək susdurur. 
3-cü pərdənin 1-ci şəklinin 3-cü səhnəsində Füzuli ilə 
Əbu Mərvan, Dərviş və İbni Yaman yenidən qarşılaşırlar. 
Bu səhnə Füzulinin insana, həyata, bütün bəşəriyyətə sev-
giyə əsaslanan fəlsəfəsi ilə müxaliflərinin nifrətə, kin-
küdurətə, milli ədavətə və məzhəb ayrı-seçkiliyinə söy-
kənən dünyagörüşlərinin toqquşmasıdır. Təsadüfi deyildir 
ki, bunun arxasınca müəllif Osmanlı ordusunun – Sultan  
Süleyman Qanuninin Bağdada hücumunu, bunun nəticə-
sində günahsız insanların, o cümlədən Atabəylinin ölümü-
nü təsvir edir və bununla da Füzulinin mövqeyindən şiə-
sünni ixtilafının mənasızlığını göstərir, bu zəmində insan 
qanı axıdılmasına qarşı çıxır. 
Pyesin sonunda A.Dağlı Füzulinin «ictimai dərdini» 
daha qabarıq göstərmək üçün məlum «Şikayətnamə» moti-
 
  21   
 
vindən uğurla istifadə edir. Övqaf idarəsindən üzüntülü və 
əsəbi halda qayıtmış şairin monoloqu bütünlükdə 
cəmiyyətdəki haqsızlıqlara qarşı etiraz kimi səslənir: 
 
Vakıflara getdim, hakkımdı məncə, 
Mənim də istəyim bir hak deyincə. 
Adamlar qurd oldu, qələmlər qamçı, 
Yox deyə bağırdı hər bir məqamçı. 
Dedim ki, həqiqət! Özlə dedilər. 
Qiyamət gələcək, gözlə dedilər. 
Dedim ki, bu işin bir hesabı var, 
Dedilər hər işin bir ərbabı var. 
Dedim ki, bu işlər bir feli-xata, 
Dedilər şikayət yaman bir xata. 
 
(Bir an sükutdan sonra alaylı bir ifadə ilə) 
 
Maşallah, hər biri zəki, mədəni, 
Zəbani-hal ilə əzdilər məni. 
Mötəbər bir məqam yox bu ölkədə, 
Gördüm ki, o yerdə, o mərəkədə, 
Laqqırtı alınır, kəlam alınmaz. 
Rüşvət deyil deyə, salam alınmaz!..  (21, s.92) 
 
Beləliklə, A.Dağlı pyesdə Füzulini yalnız saf 
məhəbbətlə sevən bir aşiq kimi deyil, eyni zamanda, öz 
yaradıcılığı ilə mühüm ictimai-siyasi problemlərə toxunan 
mütəfəkkir – şair kimi səciyyələndirməklə onun bitkin 
obrazını yaratmağa müvəffəq olur. Əsərdə Füzulinin 
 
  22   
 
dilindən səslənən, A.Dağlının özünün də ön sözdə xüsusi 
seçdirdiyi: 
 
Gözəllik bəhanə, eşq bəhanə, 
Mən ağı söylərəm qanlı cahanə –    (21, s.9) 
 
misraları da bədii-dramaturji baxımdan tamamilə doğru-
lur. 
 
 
  23   
 
ANADOLU ĠSTĠQLAL SAVAġININ ĠNĠKASI 
 
Mövzu və janr baxımından rəngarəng olan mühacirət 
ədəbiyyatımızda tarixi səpkili əsərlər də az deyildir. Mü-
hacir yazarlarımız Azərbaycan tarixinin müxtəlif məqam-
larını, görkəmli tarixi şəxsiyyətlərimizin həyatını bədii 
əsərlərində əks etdirməklə yanaşı, özlərinə ikinci vətən 
saydıqları Türkiyənin də uzaq və yaxın keçmişinə biganə 
qalmamışlar. Lakin yazıçıların tarixi hadisələrə, tarixi 
şəxsiyyətlərin həyat və mübarizəsinə müraciətləri müasir 
dövrün mühüm ictimai-siyasi və əxlaqi-mənəvi prob-
lemləri ilə əlaqələndirildikdə, ədəbiyyat öz estetik və 
ideoloji funksiyasını effektiv yerinə yetirə bilir. Bu 
baxımdan, Mirzə Abay Dağlının Türkiyənin ən yeni tarixi-
nin şanlı səhifələrindən olan Anadolu istiqlal savaşına 
həsr edilmiş dram əsərləri tarixi mövzuya müasirlik 
mövqeyindən yanaşmanın təzahürü kimi diqqəti cəlb edir. 
A.Dağlı 1965-1974-cü illər arasında qeyd olunan möv-
zuda altı pyes yazıb çap etdirmişdir: «Sakarya», «Ata-
türk», «Sakarya çetəsi», «Malazgirtdən Sakaryaya», 
«Sakaryada 22-ci gün» və «Ata anıları». Zənnimizcə, bu 
əsərlərdə əks olunan hadisələrin cərəyan etdiyi tarixi 
dövrün xarakteri mövzunun dram janrında işlənməsini 
şərtləndirən başlıca amil olmuşdur. Bu, həmin dövrdür ki, 
Türkiyə I Dünya Müharibəsindən sonra «...məğlub bir 
dövlət kimi 30 oktyabr 1918-ci ildə «Mudros müqaviləsi» 
adı verilən ağır şərtli müqavilə imzalamışdı. Həmin 
müqavilənin şərtlərinə görə, ölkənin bir çox ərazisi qalib 
dövlətlər tərəfindən işğal edilmiş, ordu dağılmış, bütün 
 
  24   
 
silah və cəbbəxanalar qalib dövlətlərin tabeçiliyinə 
keçmişdi. Osmanlı ölkəsi tamamilə parçalandığı bir yana, 
türkün ana yurdu, Anadolu da qalib dövlətlər arasında 
bölüşdürülürdü. İtalyanlar Antalyanı tutmuşdu. İskən-
dərun, Adana, Mersin, Antep, Maraş, Urfa işğal edilmişdi. 
Qarsda ingilislər rəhbərliyi ələ almışdı. Frakiya zəbt 
olunmuşdu. Düşmən donanması İstanbul sularında lövbər 
salmışdı. Çanaqqala və İstanbul boğazları tutulmuşdu. 
Sultan və hökumət düşmənlərin əlində bir alət olmuş, aciz 
və çaşqın bir vəziyyətdə özləri üçün asayiş və xilasolma 
yolunu axtarırdılar. Anadolunun bütün şəhərlərində əcnəbi 
zabitlər dolaşır, Antanta dövlətlərinin təmsilçiləri kimi 
direktivlər verirdilər. Yunanlar da İzmiri işğal etmək üçün 
planlar qururdular» (9, s.32-33). 10 avqust 1920-ci ildə 
sultan hökumətinin imzaladığı rüsvayçı Sevr müqaviləsi 
isə nəinki Osmanlı imperiyasının parçalanmasını, faktiki 
olaraq əksər Anadolu ərazilərinin də müstəmləkə vəziy-
yətini hüquqi cəhətdən rəsmiləşdirirdi (29, s.95-96). 
Göründüyü kimi, A.Dağlının müraciət etdiyi dövr Türkiyə 
tarixinin olduqca gərgin, ziddiyyətli, dramatik bir döv-
rüdür. Vətənin, milli dövlətçiliyin taleyi sınağa çəkildiyi 
bir zamanda türk xalqı Atatürkün öndərliyi ilə istiqlal 
savaşına qalxmışdır. Dramaturgiya isə, elmi ədəbiyyatda 
qeyd olunduğu kimi, «...öz estetik  təbiətinə görə ziddiy-
yətlərin kəskinləşdiyi, ideyaların toqquşduğu məqamlarda 
özünə daha çox material tapır. Müharibə həyatın özündə 
dramatizmin ən çox təzahür etdiyi hadisə olduğu üçün o, 
dramaturgiyanın mövzusuna çevriləndə dövrün ən böyük 
ziddiyyətlərini ifadə etmiş olur» (11, s.120). A.Dağlı da 
 
  25   
 
Anadolu istiqlal savaşının bədii əksi olan pyeslərində 
həmin dövrün əsas ziddiyyətlərini canlandırmaqla bir sıra 
aktual ictimai və mənəvi-əxlaqi problemlərə öz müəllif 
baxışını ifadə etmişdir. 
Gənclər üçün nəzmlə yazılmış 3 pərdəli «Sakarya» 
(1965) pyesindəki hadisələr Anadolu istiqlal savaşı dönə-
mində Sakarya bölgəsində cərəyan edir. Bölgənin müda-
fiəçiləri, bir tərəfdən, təslimçi mövqe tutmuş sultan höku-
məti casuslarının təxribatlarının qarşısını alır, digər tərəf-
dən isə, xarici təcavüzkarlara qarşı vuruşurlar. Birinci pər-
dənin əvvəlində müəllif şair Solmazın dili ilə bölgədəki 
vəziyyətin ağırlığını təsvir edir: 
  
Günün tarixidir, anlatır suyu, 
Bir irmak akıyor, kanlıdır suyu, 
Duşmanlar hər yanda kurmuş pusuyu. 
 
Sakarya, Sakarya, canım Sakarya, 
Karışmış suyuna kanım, Sakarya. 
 
Göylərin suyudur, akıyor yerdə, 
Üstündə sislərdən bir kalın pərdə, 
Göz yaşı döküyor bizim bu dərdə. 
 
Sakarya, Sakarya, canım Sakarya 
Karışmış suyuna kanım, Sakarya!..  
(18, s.9) 
 
 
  26   
 
Əslən İzmirdən olan Solmaz doğma şəhəri düşmən əli-
nə keçdikdən sonra Malatyaya sürgün edilmək təhlükəsin-
dən qurtularaq qızı Ülkü ilə birlikdə mücahidlərə sığınmış 
bir türk qadınıdır. Əri Yıldırım Yaman isə istiqlal 
savaşına qədər müəllimlik etmiş, vətəni qorumaq məqamı 
gəldikdə silaha sarılaraq döyüşlərdə şücaət göstərmişdir. 
Düşmənin diqqətini cəlb etməmək üçün Solmazla Yıldırım 
Yaman ər-arvad olduqlarını gizli saxlayırlar. Sakaryadakı 
mücahidlərin başçılığına qədər yüksəlmiş Yıldırım 
Yamanı Mustafa Kamal paşa da tanıyır, onunla Ankaradan 
əlaqə saxlayır. Yıldırım öz monoloqunda bu məqama işarə 
edir: 
 
Kamal silahını etmədim ihmal, 
Bəni tanımışdır Mustafa Kamal. 
Məktublar göndərir, silah göndərir, 
Hər bir ehtiyacı həmən göndərir. 
Paşam ulaşdırdı yeni bir xəbər, 
Diyor ki, yakındır, bizimdir zəfər. 
 (18, s.38) 
 
Əsərin konflikti istiqlalçı qüvvələrlə hökumətin 
təslimçi mövqeyini müdafiə edən qüvvələrin qarşıdurması 
üzərində qurulmuşdur. Birinciləri mücahidlər, həmçinin 
onlara rəğbət bəsləyən və dəstək verən Muxtar, Aşıq Araz, 
Solmaz, Ülkü, sadə kənd əhalisi, ikinciləri isə Ağa, Katib, 
Dərviş, Kahya kimi xəyanətkarlar təmsil edirlər. A.Dağlı 
Yıldırım Yamanı daim hadisələrin mərkəzində təsvir edir,  
bütün xətləri onunla bağlayır. Mücahidlərin mübarizə əz-
 
  27   
 
mi, döyüş ovqatı Yıldırım Yamanın monoloqunda ümumi-
ləşdirilir: 
 
Artıq kılıç çəkmiş və bilətmişiz, 
Bu yolda kan dökmüş, yəmin etmişiz. 
Yetər unutduğum kəndi adımı, 
Dilimi, ruhumu və əcdadımı. 
Tarixlər dibindən gəlirkən adım, 
Yabançıya uydum, bana uymadım. 
Adım alçalmışdı, şimdi yüksəlir, 
Bizə «Mutlu!» deyə bir Öndər gəlir.  
(18, s.39) 
 
Türkün əsir, hüquqsuz, şanlı tarixi keçmişinə yaraş-
mayan durumu ilə barışa bilməyən mücahidlər Sakarya 
cəbhəsində rəşadətlə vuruşurlar. Sultan hakimiyyətini 
qoruyub saxlamaq üçün hətta vətəni belə yadlara satmağa 
hazır olan təslimçilər müxtəlif təxribatlarla mücahidləri 
sarsıtmağa çalışır, Solmazı girov götürərək onun azad 
edilməsi müqabilində əri Yıldırım Yamanın təslim olma-
sını tələb edirlər. Solmazın xain gülləsindən həlak olması 
nə qədər üzüntülü olsa da, nə Yıldırım Yamanın, nə də 
mücahidlərin iradəsi qırılmır. Kədərli anlarda Mustafa 
Kamaldan gələn məktub qələbənin yaxında olduğuna 
əminlik yaradır və mücahidləri yeni-yeni fədakarlıqlara 
ruhlandırır. Müəllif «Türkün zəfər gücü al qanındadır…» 
misrası ilə azadlıq və istiqlalın yalnız millətin qan baha-
sına əldə edildiyi həqiqətini bir daha türk gəncliyinə 
xatırladır. 
 
  28   
 
«Atatürk”» (1966) mənzum dramında (3 pərdə, 15 
şəkil) isə Mustafa Kamal paşanın həyatı və mübarizəsinin 
Anadolu istiqlal savaşı ilə bağlı dövrü əks olunur. 
«Sakarya» pyesindəki kimi, bu əsərin də konflikti mütləq 
əksəriyyət təşkil edən istiqlalçılarla sultan hökumətinin 
təslimçi mövqeyini müdafiə edən azlığın arasındakı 
antaqonizmlərdən yaranır. Pyesdəki hadisələr gah cəbhə 
bölgəsində, gah İstanbuldakı «Ulduz» sarayında, sonda isə 
Çankaya köşkündə cərəyan edir və bu məkan müxtəlif-
liyinə paralel olaraq o zamankı türk cəmiyyətinin sosial-
siyasi spektri də əksini tapır. Lakin müəllifin müraciət 
etdiyi tarixi dövrün kəskin dramatik situasiyalarla zən-
ginliyinə rəğmən, bu cəhət əsərdə lazımi bədii-dramaturji 
həllini tapa bilmir. Belə ki, Vətən tarixinin taleyüklü 
məqamında ictimai-siyasi səhnədə və hərb meydanında 
üz-üzə gələn qüvvələrin xarakterlərinin deyil, mövqe-
lərinin qarşılaşdırılması, müəllif ideyasının dialoq və 
monoloqlar vasitəsilə birbaşa, müstəqim ifadəsi əsərin 
dramatizmini zəiflədir, ideya-estetik vəhdətini pozur. Ata-
türkün nitqində tez-tez müxtəlif şüarların, didaktik fikirlə-
rin səslənməsi isə bu obrazın əsərdə daşımalı olduğu bədii 
funksiyaya uyğun səciyyələndirilməsinə, güclü xarakterə 
malik tarixi şəxsiyyət, görkəmli siyasi xadim və sərkərdə  
kimi qavranılmasına imkan vermir. Pyesin sonunda onun 
söylədiyi:  
 
Qurbanı olduğum bu Millət əvət, 
Qurur və yaşadır bir Cümhuriyyət!  
  (19, s.93) 
 
  29   
 
misraları da sırf publisistik effekt yaradır. 
A.Dağlının Anadolu istiqlal savaşını əks etdirən əsər-
lərindən olan «Sakarya çetəsi» (1969) pyesi onun çap 
olunmamış «Sakarya qərargahı» adlı iri həcmli pyesinin 
qısaldılmış variantıdır. Böyük səhnəsi olmayan xalq ev-
ləri, məktəb və qışlaqlarda oynanıla bilməsi üçün müəllif 
pyesin  bu şəklini hazırlamışdır (22, s.4). Bir qədər sonra 
isə A.Dağlı «Sakarya qərargahı» pyesini 1968-ci ildə işıq 
üzü görmüş «Gənc ata» adlı kiçik pyesi ilə birləşdirərək 
«Sakaryada 22-ci gün» dramını yazmışdır (23, s.5). Odur 
ki, təkrara yol verməmək üçün biz yalnız sonuncu dram 
əsərinin üzərində dayanmağı zəruri saydıq. 
«Böyük Atanı (Atatürkü – N.C.) yalnız elmi deyil, 
ədəbi əsərlərlə də tanıtmaq lazımdır» (23, s.5)  – qənaətin-
də olan müəllif onu bu pyesi yazmağa sövq edən səbəbləri 
belə açıqlayır: «Bir neçə ildən bəri qəzetlərdə: «Bir 
yabançı aktyor Ata rolunu oynayacaq...» kimi xəbərlər 
oxuyuruq. Bu ön sözü yazdığım tarixdə də belə bir xəbər 
yayınlandı: «Bir yabançı yazar televiziyonda  Ata filmi 
üçün bir senaryo yazdı». Bir aydın olaraq «Atanı böyük 
bir kitabla bir sayğıdəyər lord dünyaya tanıtdıqdan sonra, 
qaliba Onu səhnə və pərdədə də bir yabançı canlan-
dıracakdır» deyə üzülürdüm. «Zəmanəmizdə böyükləri-
mizi tanıdacaq ən təsirli vasitələr səhnə  və pərdə 
əsərləridir» düşüncəsiylə mən də bir şeylər yapmağa çalış-
dım» (23, s.5). A.Dağlının bu düşüncələrinin məhsulu 
kimi nəzmlə yazılmış 2 pərdə, 7 şəkilli «Sakaryada 22-ci 
gün» pyesi meydana çıxır. 
 
  30   
 
Türkiyə tarixindən məlumdur ki, Anadolu istiqlal 
savaşının şanlı səhifələrindən olan Sakarya Meydan 
müharibəsi 22 gün 22 gecə (23 avqust-13 sentyabr 1921) 
davam etmiş və türk ordusu düşməni Sakarya çayının şər-
qində tamamilə məhv edərək, böyük bir qələbə 
qazanmışdır (9, s.55-56). Pyesdəki hadisələr də əsasən bu 
taleyüklü savaşın sonuncu – 22-ci günündə cərəyan edir. 
Müəllifin öz sözləri ilə desək, o, «şanlı bir zəfər gününün 
olayları içində Atanın gəncliyini və Sakaryadakı baş 
komutanlığını bir neçə səhnədə canlandırmağa» çalışmış-
dır (23, s.6). 
İstiqlal mücadiləsini əks etdirən digər pyeslərində 
olduğu kimi, bu əsərində də A.Dağlı xalqın azaqlıq 
arzusunu, döyüş əzmini, qələbəyə olan sarsılmaz inamını 
ön plana çəkir, yalnız əsgər və zabitlərin deyil, millətin 
bütün vicdanlı fərdlərinin – kəndlilərin, ziyalıların, sənət-
karların da vətənin müdafiəsinə qalxdıqlarını göstərir. 
Vətənin ağır günlərində bu milli birliyi təmin edən qüvvə 
isə Atatürk şəxsiyyətidir, bu şəxsiyyətə olan ümumxalq 
inamı və məhəbbətidir. Pyesdə Atatürkün həm gəncliyi, 
həm də ümummilli liderliyə, Ali Baş Komandanlığa yük-
səldiyi dövr əks olunmuşdur. Mustafa Kamalın gəncliyi 
ilə bağlı 1-ci pərdənin 3-cü şəkli – onun anası və Yaşlı 
Paşayla söhbətləri, anasının qonşu qızı Əminəyə dair niy-
yətləri əsərə lirik-romantik ovqat gətirirsə, digər 
şəkillərdə hərb meydanının sərt reallıqları ilə rastlaşırıq: 
 
1.Çavuş –      Əvət 
İyirmi iki gündüz, iyirmi iki gecə, 
 
  31   
 
Kolaydır söyləyincə, 
Qara bulud keçdi, şimşəklər çaxdı, 
Və hər gün nə qədər qızıl qan axdı. 
Atılan hər kurşun bir hədəf buldu, 
Bulanıq Sakarya  qıpqızıl oldu. 
Çox qanlı başladı o birinci gün, 
Nəhayət bugun tam iyirmi ikinci gün. 
Şimdi Sakaryanın kıyısındayız, 
Doğusundan gəldik, batısındayız. 
Fəqət bu savaşlar verirmi ara, 
Yolumuz yenə də qan, ölüm, yara 
İnşallah bu yolun zəfərdir sonu.  
(23, s.34-35) 
 
Məhz bu zəfər naminə İstanbuldan aydınlar, Anka-
radan qəzetçilər, Ərzurumdan aşıq, habelə həmşirə qızlar, 
kəndlilər Sakaryaya – hərb meydanına gəlmişlər. Bütün 
xalq ayağa qalxmış, səfərbər olmuşdur. Türk xalqının bu 
birliyinə, yenilməzliyinə əmin olduğundandır ki, Mustafa 
Kamal paşa ona qarşı hazırlanmış sui-qəsdə çox soyuq-
qanlılıqla yanaşaraq, dilənçi cildinə girmiş casusu əfv 
edir. Onun fikrincə, həlak olacağı təqdirdə belə, istiqlal 
savaşı davam edəcəkdir. Çünki türk milləti yeni-yeni  
öndərlər yetişdirmək qüdrətinə malikdir: 
 
Bəni öldürəcək, öc alacaqmış,  
Bən ölürsəm belə, nə olacaqmış. 
Dəfn mərasimi hər an bəklənir, 
Bənim də ömrümün bir sonu gəlir. 
 
  32   
 
Bu naciz vücudum bir gün yox olur, 
Fəqət övlad sevən annə çox olur. 
Onlar yetişdirir və bulur kamal, 
Yüzlərcə, minlərcə Mustafa Kamal!  
(23, s.47-48) 
 
A.Dağlı pyesdə Mustafa Kamalı müxtəlif vəziy-
yətlərdə təsvir etməklə onun xarakterinin səciyyəsini 
tamamlayır. Belə ki, Ərzurumlu aşıqla görüş səhnəsində 
paşa xalq musiqisinin, şeirin, sənətin vurğunu kimi 
göstərilirsə, zabit heyəti ilə mükalimələrində onun 
sərkərdəlik istedadı, hərbi təfəkkürü qabardılır. Əsir 
götürülmüş yunan döyüşçüləri ilə dialoqda isə müəllif  
Mustafa Kamalın alicənablığını ön plana çəkərək, onun 
düşmənlə də nəzakətlə davrandığını təsvir edir. Paşa 
mətbuat nümayəndələrinə, İstanbuldan gəlmiş aydınlara 
münasibətdə də əsl ziyalılıq nümayiş etdirir, demokratik 
ruhlu bir şəxsiyyət kimi diqqəti cəlb edir. 
Əsərdə düşmən tərəfin siması da onların öz araların-
dakı dialoqda açılır. İki yunan əsgərinin söhbətindən 
onların qəddarlığı, soyğunçuluğu, silahsız dinc əhaliyə 
divan tutmaları bəlli olur: 
1. Yunanlı ər - 
Bizi yaxalayıb bu yaman türklər, 
Heç şübhə yoxdur ki, öldürəcəklər. 
Bən bir gün onlara yakalanmışdım, 
Sonra bir yol bulub, gizlicə qaçdım. 
Türk deyə qorxarım, yamandır onlar, 
Biliyorum bizlərə nə soruyorlar. 
 
  33   
 
Nerəliydin diyorlar, 
Niyə gəldin diyorlar, 
Niyə yaktın, niyə yıktın diyorlar. 
Öldürdün diyorlar silahsızları, 
Götürdün diyorlar qadın, qızları. 
Yanan köylərini göstəriyorlar, 
Bizlərə hər yerdə suç arıyorlar.  
(23, s.11) 
 
Bu döyüşçülər qəddar və amansız olduqları qədər də, 
qorxaq və satqındırlar. Öz canlarını qurtarmaq üçün törət-
dikləri bütün cinayətlərin məsuliyyətini türklərə əsir düş-
müş zabitlərinin boynuna qoymağa hazırdırlar. 
Özgə torpağına göz dikmiş yunan əsgərindən fərqli 
olaraq, türk əsgəri öz doğma vətənini qoruyur, öz azadlığı 
uğrunda döyüşür. Odur ki, mütləq qalib gələcək və layiq 
olduğu xoşbəxt həyatı qazanacaqdır. Qazi paşa da aydın-
larla söhbətində türk xalqının, Türkiyə dövlətinin tərəq-
qisinə, gələcək rifah və səadətinə olan inamını ifadə edir: 
 
İnşallah, dostlarım, bizimdir zəfər, 
Vətən qalib olur, millət müzəffər. 
Sineyi - millətdən gəlir səsimiz, 
Həm köksümüz sıcaq, həm nəfəsimiz. 
Dənizdən-dənizə bu savaş bitər, 
Bu qanlı macəra nəhayət yetər. 
Zəfər marşı dinlər bu dağlar-daşlar, 
Və ən böyük işlər o zaman başlar. 
 
  34   
 
Vətəndə hər kəsi irşad eyləriz, 
Öyün, güvən, çalış söyləriz.  
       (23, s.65) 
 
«Malazgirtdən Sakaryaya» (1971) pyesini (2 pərdə, 
5 şəkil)  isə A.Dağlı Malazgirt zəfərinin 900, Sakarya 
zəfərinin isə 50-ci ildönümü münasibətilə məktəb və 
gənclər teatrları üçün qələmə almışdır. Birinci şəkildə 
məktəblilərin ifasında Malazgirt döyüşünü əks etdirən 
«Alp Aslan» adlı bir pyesin məşqlərini təsvir etməklə 
qədim türk tarixinə ekskurs edən müəllif gənclərdən biri-
nin dili ilə şanlı tarixi keçmişin bugünkü və gələcək 
zəfərlər üçün ilham və fəxarət mənbəyi olduğunu qeyd 
edir: «Biz Malazgirtdən Sakaryaya gəldik. Tarixdə hər 
yeni zəfərimiz əski zəfərlərdən ilham almışdır. Tariximiz 
iştə bunun üçün önəmlidir» (24, s.10). Gənc bir oğlanla 
bir qızın dialoqunda isə imanlı türk gəncliyinin vətən 
sevgisi təsirli bir dillə ifadə olunur: 
1.Gənc – Bilirmisən, bəncə vətən iman ilə bərabərdir. 
Vətənini sevməyən Allahını da sevməz. 
1.Qız – Ah, sən vətəni düşündükcə nə qədər böyüyür-
sən. Bən də səni düşündükcə könlümdə o qədər böyüklük 
görürəm. Söylə, bana böylə-böylə sözlər söylə. Sanki eşit-
dikcə həyatım artıyor. Könlümdə güllər açıyor. Fikrimdə 
günəşlər doğuyor. Şu sözlərin sayəsində bən də erkək 
oluyorum. Həm könlüm əsvabımdan erkəkdir. Yarın qov-
ğaya çıx. Əlbəttə, hər kəsin önündə bulunacaqsın. Bən də, 
əlbəttə, sənə hər kəsdən yaxın bulunuyorum (24, s.20).  
 
  35   
 
Bu dialoq vasitəsilə çağdaş türk gəncliyinə xilab edən 
dramaturq, vətəni sevməyin imandan olduğu barədə islam 
dininin hökmünü xatırlatmaqla yanaşı, vətənin müdafiə-
sinin hər bir türk kişisi ilə bərabər, hər bir türk qızı və 
qadını üçün də müqəddəs vəzifə olduğunu nəzərə çatdırır 
və pyesin sonrakı şəkillərində bu fikir inkişaf etdirilir. 
Hələ birinci pərdənin ilk şəklində əsərə daxil etdiyi 
Yaslı Mücahidin monoloqu ilə A.Dağlı ikinci şəkildən 
başlayaraq hadisələri Sakarya cəbhəsinə köçürür. Anadolu 
istiqlal savaşının qazilərindən olan bu mücahidin o şanlı 
hərb günləri barədə xatirələri səhnədə əks olunur. Doğru-
dur, müəllif pyesdə güclü, yaddaqalan obrazlar yaratmağa 
müvəffəq olmur; hadisələrin inkişafı lazımi dramatizmdən 
məhrumdur. Lakin xalqın azadlıq və istiqlal arzuları, 
vətən naminə, milli ideya naminə birliyi əsgər və zabit-
lərin, onlara qoşulan kəndli qız və qadınların, ziyalıların 
timsalında əksini tapır. Döyüşçülərdən birinin söylədiyi 
«...Qarşımızda qanlı bir düşmən vardır. Aramızdakı bütün 
darğınlıqlar unudulmalıdır. Biz böylə bir gündə birləş-
məsək, yeniliriz. Zatən bu düşüncə şimdi bütün Anado-
lumuzda hakimdir» sözləri istiqlal savaşına qalxmış türk 
xalqının ümumi əhvali-ruhiyyəsinin ifadəsi kimi səslənir. 
Gənc aşığın «...qazilərin qanı mübarək, yarası nişan, 
sakatlığı isə şanlı bir xatirə olur» sözləri isə türk 
gəncliyini vətən uğrunda son nəfəsə qədər vuruşmağa 
səsləyir. 
A.Dağlının Anadolu istiqlal savaşını əks etdirən pyes-
lərindən biri də 3 pərdə, 8 şəkildən ibarət «Ata anıları»dır 
(1974). Bu pyesdə hadisələr müxtəlif məkanlarda 
 
  36   
 
(Çankaya köşkü, Padşah sarayı, Ankara yolu, Sakarya 
kıyıları, Dumlupınar) cərəyan etsə də, əsas dramatik 
hərəkətlər sultan hökumətinin təslimçi mövqeyi və bunun 
nəticəsi olaraq Mustafa Kamala qarşı hazırlanan sui-qəsd 
planı ilə bağlıdır. Bu motivlər isə bizə yuxarıda təhlilini 
verdiyimiz «Sakaryada 22-ci gün» pyesindən artıq yaxşı 
tanışdır. Müəllif həmin pyesdən nəinki  bu motivləri, hətta 
bütöv monoloqları belə təkrar etmişdir. Məsələn, 
«Sakaryada 22-ci gün» pyesində Qazi Paşanın: 
 
İnşallah dostlarım, bizimdir zəfər 
Vətən qalib olur, millət müzəffər… 
(səh.65) 
 
- misralarıyla başlayan monoloqu «Ata anıları» pyesinin 
53-cü (115) səhifəsində cüzi əlavəylə onun dilindən təkrar 
olunur. Yaxud, «Sakaryada 22-ci gün» pyesində Qazi 
Paşanın (Atatürkün) ona qarşı sui-qəsd cəhdi ilə bağlı 
söylədiyi misralar (s.47-48) yenə də cüzi dəyişikliklə (Ata 
anıları»nda təkrar olunur (s. 64 (126). 
Görünür, A.Dağlının Atatürk və Anadolu istiqlal sa-
vaşı mövzusuna dönə-dönə müraciət etməsi və müxtəlif 
vaxtlarda bu mövzuda xeyli dram əsəri yazması bir sıra 
hallarda belə təkrarlara səbəb olmuş, nəticədə bəzi pyes-
lərin bədiilik baxımından qüsurlu alınmasına, onların 
ümumiləşdirmə gücünün zəifləməsinə gətirib çıxarmışdır. 
Yekunda belə bir məqamı da qeyd etməliyik ki, 
istiqlal savaşı dönəmində Türkiyədə baş verənlərlə xalq 
hərəkatı dövründə və dövlət müstəqilliyinin ilk illərində 
 
  37   
 
Azərbaycanda cərəyan edən hadisələr arasında böyük 
bənzərlik nəzərə çarpır. Deportasiya, soyqırımı, ərazi 
bütövlüyünə təcavüz, qaçqın və köçgün həyatı – bütün 
bunlar həmin illərdə xalqımıza nəsib olmuşdur. Bu gün 
millətimiz dövlətçiliyimizin möhkəmləndirilməsi, ərazi 
bütövlüyümüzün bərpası uğrunda mübarizə aparır. Silahlı 
qüvvələrimizin döyüş qabiliyyəti durmadan yüksəlir. 
Bütün bunlar A.Dağlının Anadolu istiqlal savaşının bədii 
əksi olan pyeslərinin, sənətkarlıq cəhətdən yuxarıda qeyd 
edilən bəzi nöqsanlarına baxmayaraq, istər mövzusu, 
istərsə də ideyası etibarilə günümüz üçün də aktuallığını 
və müasirliyini təsdiq edir.  
 
 
  38   
 
TOTALĠTAR SOVET REJĠMĠNĠN ĠFġASI 
 
Bolşevik Rusiyasının hərbi təcavüzü nəticəsində istiq-
laliyyətlərini itirmiş xalqların mühacirət ədəbiyyatında 
totalitar sovet rejiminin ifşası daim aparıcı mövzulardan 
olmuşdur. Bu mövzu həmçinin bolşevik rejimi ilə barışa 
bilməyib, vətəni tərk etmiş rus yazıçılarının yaradıcılı-
ğında da öz əksini tapmışdır. Yetmiş ildən artıq bir müd-
dətdə milli istiqlal uğrunda mübarizə aparmış Azərbaycan 
mühacirətinin bədii irsində də ifşa pafosu qızıl totalita-
rizmə yönəlmiş əsərlər yetərincədir. A.İldırımın, M.S.Ara-
nın, Ə.Volkanın, H.Dönməzin, T.Atəşlinin şeirlərində, 
A.Dağlının nəsr və dram əsərlərində, M.Ə.Rəsulzadənin, 
Ə.Yurdsevərin, N.Şeyxzamanlının, M.Altunbayın xatirələ-
rində bolşevizmin, Stalin diktaturasının törətdiyi qanlı 
cinayətlər bədii əksini tapmış, repressiya, deportasiya, 
soyqırımı siyasətinin insanlığa zidd mahiyyəti açıqlan-
mışdır. Bu mövzuda yazılmış ən dəyərli əsərlərdə müəl-
liflər sovet totalitarizminin mənfurluğunu ifşa etməklə 
yanaşı, özlərinin demokratik, hüquqi, dünyəvi dövlət 
ideallarını, insan haqlarına, vətəndaş azadlıqlarına hör-
mətə söykənən açıq cəmiyyətə dair baxışlarını bədii sözün 
gücü ilə ifadə etmişlər. Bununla da totalitarizmin, dikta-
turanın, müstəmləkəçiliyin ifşası və inkarı yolu ilə 
demokratik dəyərlərin, insan hüquqlarının, milli istiqlalın 
üstünlüyü təsdiq və təsbit edilmişdir. Bu baxımdan, Abay 
Dağlının «Onlar türklərdi» və «Əsir ruhlar» əsərləri 
səciyyəvidir.  
 
  39   
 
«Onlar türklərdi» kitabını A.Dağlı 1951-ci ildə 
Ankarada Rəna imzasıyla çap etdirmişdir. Həmin imzanın 
A.Dağlıya məxsusluğu onun «Əsir ruhlar» kitabına 
mühacir ədəbiyyatşünas və sənətşünas Mustafa Həqqi 
Türkəqulun yazdığı ön sözdən bəlli olur. Xocası və dostu 
A.Dağlının rus imperializminə qarşı dönməz mübariz-
lərdən olduğunu vurğulayan M.H.Türkəqul qeyd edir ki, 
«almanların məğlubiyyətləri ilə nəhayətlənən İkinci 
Dünya hərbindən sonra türklüyün son qalası və ümidgahı 
olan hürr və müstəqil Türkiyəmizə qovuşan Abay Mirzə 
«Onlar türklərdi» adlı 20-ci əsr köləlik diyarı olan 
Sovetlərin «Buzlu cəhənnəm» deyə adlandırılan Sibirya-
sında bir ovuc türkün mücadiləsini təsvir edən kitabını 
yayınlamağa müvəffəq oldu» (14, s.4). Müəllifin sağlı-
ğında – 1957-ci ildə işıq üzü görmüş «Əsir ruhlar» kita-
bındakı bu məlumat «Onlar türklərdi» əsərinin A.Dağlı 
qələminin məhsulu olduğuna şübhə yeri qoymur. Yazı-
çının bu əsəri məxfi imza ilə çap etdirməsinin səbəbi isə, 
zənnimizcə, mühacirət həyatının ilk illərində sovet xüsusi 
xidmət orqanlarının təxribatlarından qorunmaq məqsədilə 
bağlıdır. Yeri gəlmişkən, A.Dağlı bu əsəri cəbhədə həlak 
olmuş məchul bir soydaşının qanlı çantasından tapılmış 
yazılar əsasında işlədiyini qeyd edir və həmin məchul 
yazarın üslubunu saxlamağa çalışdığını vurğulayır ki, 
bunu da bədii priyom kimi qiymətləndirmək olar. Müəl-
lifin özünün də qeyd etdiyi kimi, həm memuar, həm də 
roman janrının ünsürlərini özündə ehtiva edən «Onlar  
türklərdi» əsərinin «Uzaq mənfalarda» adlı birinci hissə-
sində «sovet buzlu cəhənnəmi»nə – Sibirə sürgün edilən 
 
  40   
 
türklərin məşəqqətləri və köləlikdən qurtulmaq üçün təşkil 
etdikləri qiyamlar təsvir olunur. «Sosializm dövlətinin öz 
təbələrini planlı və mütəşəkkil bir surətdə yaxalayaraq, 
onları bir kölə kimi işlətdiyini» əyani şəkildə göstərmək 
üçün müəllif Sibirdəki əmək (oxu: ölüm – N.C.) 
düşərgələrindən birindəki dözülməz, qeyri-insani şəraiti 
canlandırır və bu fonda totalitar sovet rejiminin, Stalin 
diktaturasının cinayətkar mahiyyətini bütün çılpaqlığı, 
eybəcərliyi ilə açmağa müvəffəq olur. A.Dağlının təsvir 
etdiyi əmək düşərgəsinin sakinləri «bolşevik dilində an-
layan kimsələrdir». Onların qarşısında duran əmək 
mükəlləfiyyəti yalnız həyatları bahasına icra oluna bilər. 
Çünki «ölüm əzabına qatlanmadan planı yerinə yetirmək 
mümkün deyil. Fədakarlıq göstərməyənlər isə ölümə 
məhkumdurlar...» (31, s.2). 
Düşərgənin məhbusları içərisində 30 nəfər türk də var. 
«Onların vəzifəsi çalışmaq, əli zopalı çavuşun vəzifəsi ça-
lışdırmaq, silahlı mühafizlərin vəzifəsi isə tüfəngləri 
daima tətikdə saxlamaqdır». «Çalışanlar ölmüş arkadaş-
larını sanki görmürlər və onların soyuq cəsədlərinə fikir 
vermirlər. İşdən ayrılmaq yasaqdır. Ölən ölməli, çalışan 
çalışmalı idi » (31, s.2-3). 
«Lakin gündəlik itkilərə baxmayaraq, otuzluq qrup-
larda kölələrin sayı azalmır. İşin sirri bundadır ki, 
iqtisadiyyat və cəmiyyətini planlı bir şəkildə idarə edən 
dövlət öz vətəndaşlarını da planlı bir surətdə həbs edərək, 
əmək düşərgələrini kölələrlə təmin edir. Bu düşərgə də 
beş min kişilikdir. Əksilmir. Kölələr ölür və kölələr 
gəlirlər. Dəmir yollarından və yaşayış məntəqələrindən 
 
  41   
 
yüz kilometrlərlə aralı yerləşən «sovet əmək düşərgə-
ləri»ni mühafizə etməyə belə lüzum yoxdur. Kim haraya 
qaça bilərdi. Hər tərəf buz, qar və meşə. Lakin zaman-
zaman baş verən qiyamlar dövləti düşərgənin mühafizəsini 
gücləndirməyə sövq etdi» (31, s.3-12). 
Əmək düşərgələrində ölüm əzabına qatlaşanlar xüsusi 
üçlüklərin (troykaların) müxtəlif ittihamlarla məhkum 
etdiyi əksərən günahsız şəxslərdir. Onların cəza 
müddətləri 15-25 il arasındadır. 
A.Dağlı dəstədə sağ qalan 21 soydaşımızdan yalnız 3 
nəfərin – Nadirin, Kamranın və Muradağanın mübarizəsini 
əsərin sonuna qədər izləyir. Nadir – azərbaycanlı 
şagirdlərə türk uşaqları dediyi üçün həbs edilən müəllim-
dir. Kamran – rus zabitlərini sillələdiyi üçün həbs edilən 
hərbçidir. Muradağa isə kolxoz əleyhdarı kimi yaxalanan 
Qaçaq Qarabəkirin məxfi adıdır. Məhz bu üç nəfər 
düşərgədəki 95 dəstəni birləşdirib, qiyama qaldırmağa 
müvəffəq olur. «Dünyada məhkum insanların intiqamı çox 
müdhiş olur. Hər türlü diktator intiqamından daha 
müdhiş!..» (31, s.17) – qənaətini  aşılayan müəllif düşər-
gədəki məhbusların heç birinin qiyama etiraz etməməsini 
təbii və qanunauyğun sayır. Çünki «mühit və iqlim aman-
sız, bütün Sibirya və bütün Sovetlər Birliyi amansızdı» 
(31, s.18). Məhbuslar olumla ölüm arasında deyil, şərəfli 
ölümlə tədrici və əzablı ölüm arasında seçim etməlidirlər. 
Onlar şərəfli ölümü – savaşaraq ölməyi üstün tuturlar. 
Bolşevik əxlaqına bələd olan bu insanlar müdafiəsiz 
düşərgəni bombalamaq üçün cəza dəstələrinin bir an belə 
tərəddüd etməyəcəklərini bilirdilər. Nə qədər acınacaqlı 
 
  42   
 
olsa da, onların gözləntiləri özünü doğruldur. Düşərgədəki 
qiyam vəhşicəsinə yatırılır. Məhbusların üç günlük 
azadlığı onların böyük əksəriyyəti üçün ölümlə 
sonuclanır. Müəllif düşərgədəki qiyamı və cəza dəstələ-
rinin zorakı hücumunu bütün dramatizmi ilə təsvir 
etməklə, bir tərəfdən, məhkum insanların azadlıq eşqini, 
həyatları bahasına olsa belə, bir neçə gün azad yaşamaq 
təşnəsini əks etdirirsə, digər tərəfdən, bolşevik rejiminin 
amansızlığını, qəddarlığını real səhnələrlə canlandırmağa 
nail olur. Eyni zamanda, rus əsgər və zabitlərinin qeyri-
insani rəftarı müqabilində, Nadir və Kamranın əsir ruslar-
la alicənab davranışları da əsərdə türklüyün insani duyğu-
larının təcəssümü kimi mənalandırılır.  
«Onlar türklərdi» əsərinin strukturunda mühüm yer 
tutan Nadir, Kamran və Muradağa surətləri ilə yanaşı, iki 
qadın soydaşımızın – Nigar və Həmidənin də obrazları 
özünəməxsus bədii funksiya daşıyır. Nigar Nadirin, Hə-
midə isə Kamranın həyat yoldaşıdır. Ərləri Sibirə sürgün 
edilən hər iki qadın bolşevik rejiminə qarşı mübarizəyə 
qərar verir və beləliklə də, konspirasiya məqsədilə Nigar – 
Nadya, Həmidə isə Zinaida – Zinoçka olur. Moskvada 
xüsusi kəşfiyyat kursunda təhsil alan Nadya peşəkar casus 
qabiliyyətləri qazanır və burada toplanılmış təcrübə son-
radan sovet rejiminə qarşı mübarizədə ona  çox gərəkli 
olur. Zinoçka isə tibb bacısı ixtisasına yiyələnərək,  ərinin 
sürgün yerinə – Krasnoyarsk diyarının Yeniseysk qə-
səbəsinə yola düşür. Demək olar ki, bütün əsər boyu bu iki 
qadının taleyini izləyən müəllif onları müxtəlif dramatik 
vəziyyətlərdə təsvir edərək, istiqlal mücadiləsinin cəsur 
 
  43   
 
sıra nəfərləri kimi səciyyələndirir və bütün mürəkkəb 
situasiyalarda Nigar və Həmidənin ağıllı hərəkətləri, 
təmkinli davranışları  Azərbaycan – türk qadınına məxsus 
yüksək mənəvi keyfiyyətlərin təcəssümünə çevrilir. 
Əsərin «Qanlı cəbhələrdə» adlı ikinci hissəsində sovet 
hərb sistemi, Kremlin velikorus şovinizminə söykənən an-
titürk, antimüsəlman siyasəti əsas ifşa hədəfi kimi seçil-
mişdir. Müəllif burada Almaniya ilə müharibənin sovet 
rejiminin çürüklüyünü, ideologiyasının qeyri-səmimiliyini 
bütün çılpaqlığı ilə üzə çıxardığıqını, «kommunizm 
məmləkəti» adlandırılan SSRİ-nin mahiyyət etibarilə rus 
imperiyasının davamı olduğunu xarakterik hadisələr və 
obrazlarla canlandırır, yüz minlərlə soydaş və dindaşı-
mızın, həmçinin bir çox rusların belə bolşevik zülmündən 
qurtulmaq üçün almanlara bəslədikləri ümidləri əks 
etdirir. 
Əsərdə rus ordu komandanlığının Şimali Qafqazın 
yerli əhalisinə münasibətdə riyakarlığı, qeyri-rusların 
intizam (oxu: cəza) batalyonlarına cəlb olunaraq, zorla ön 
xəttə çıxarılıb məhv edilməsi Kremlin, Stalin rejiminin 
türk-müsəlman xalqlarına düşmən münasibətinin təzahürü 
kimi qavranılır. Belə ki, dağlıları almanlara qarşı birgə 
hərbə səsləyən rus komissarının geri dönüncə öz əsgərləri 
ilə danışığından onun dağlılara nifrətinin almanlara 
nifrətindən az olmadığı aydınlaşır. Öz soydaşlarıyla baş-
başa qalan komissar artıq açıq danışır: «Görüyormusunuz, 
yoldaşlar, şu vəhşi dağlılar dəxi faşistlərlə işbirliyi yapı-
yorlar. Cəbhəyə yaxın bölgələrin başıpozuq vəziyyətindən 
istifadə ilə bizə qarşı kafa tutdular. Zatən onlardan başqa 
 
  44   
 
bir mərifət də bəkləyəməzdik. Rus torpağı üzərində 
yaşayan bütün bu qeyri-rus məxluqlar bizim əski 
düşmənlərimizdir. Unutmasınlar ki, rus əsgəri qurşunu 
əsirgəməyəcək. Qəhrəman rus ordusu yalnız dış düşmən-
ləri deyil, iç düşmənləri də imha edəcəkdir. Siz də birər 
rus övladı olaraq, rus torpağını bütün bu xain həriflərdən 
təmizləyəcəksiniz» (31, s.61).  
«Komissar yoldaş»ın qəzəb və nifrətini açıq büruzə 
verməsi həm də onunla bağlıdır ki, «... Qafqaz dağların-
dan təbii bir istehkam kimi istifadə etmək istəyən ruslar 
nə dağları əmr altına ala bilirdilər, nə də dağlıları». Belə 
ki, rus-alman müharibəsinin başlanması ilə Şimali 
Qafqazda milli mücadilə açıq şəkil almış, dağlılar ruslarla 
mübarizədə yeganə müttəfiq saydıqları almanları bir 
xilaskar kimi təntənə ilə qarşılamışdılar. Onlar almanlara 
qarşı özlərinə xas ənənəvi qonaqpərvərlik və nəzakət 
göstərir, almanlar da yerli əhaliyə münasibətdə liberal 
siyasət yeridirdilər; dağlıların daxili işlərinə müdaxilə 
etmir, adət-ənənələrinə hörmətlə yanaşır, bolşeviklərin 
yasaq etdikləri milli və dini bayramlarını keçirmələrinə 
mane olmur, əksinə, özləri də məmnuniyyətlə bu şənlik-
lərə qatılırdılar. Lakin rus əsarətini rədd edən dağlılar hər 
hansı bir şəkildə alman ağalığı ilə də barışmaq niyyətində 
deyillər. Rus bolşevizminin və alman faşizminin taktiki 
gedişlərinə, riyakarlığına rəğmən, dağlılar milli istiqlal 
məsələsində sona qədər səmimi və güzəştsiz mövqe tutur-
lar. 
Diqqətəlayiq haldır ki, «Onlar türklərdi» əsərinin əsas 
ifşa hədəfi rus bolşevizmi, Stalin diktaturası olsa da, 
 
  45   
 
müəllif yeri gəldikcə, alman faşizminin də eybəcərlik-
lərini, antihumanist mahiyyətini göstərməkdən sərf-nəzər 
etməmişdir. Əsirlərlə rəftarda, digər millətlərin nümayən-
dələrinə münasibətdə, məhkum xalqların haqlarını, o 
cümlədən milli istiqlal haqlarını tanımamaqda, türk birli-
yindən çəkinməkdə nasistlər heç də bolşeviklərdən fərq-
lənmirlər. Bu məqam əsərdə həm ayrı-ayrı hadisələrin 
fonunda, həm də obrazların nitqində, ifadələrində əks 
olunur. «Elbrus ağlayır» fəslində Nigar cəbhədə gördük-
lərini nəql edərkən almanların davranışlarına, münasibət-
lərinə də toxunur: «Cəbhənin hər tərəfində törənlə istiqbal 
ediləcəyimizi bəkliyorduq. Sadədilliyimizi görüyormusu-
nuz? Biz öylə zənn ediyorduq ki, Avropa mədəniyyətinin 
yüksək müməssilləri bizi birər könüllü fərari kibi təbrik 
edəcək, hətta bizim könüllərimizi belə okuyacaklardır... 
Fəqət, heyhat!.. Yolda rasladığımız və bizə qarşı səmimi 
bir alaka göstərən dindaş köylülər: «Aman, dedilər, şu 
almanlardan sakınınız. Bunlar ikinci bolşevikdirlər. Sizi 
əsir kamplarında aclıqdan öldürərlər» (31, s.89). 
Bununla belə, almanların vəhşi rəftarına rəğmən, 
Almaniyanı görən və Avropa mədəniyyətilə yaxından 
təmasda olan əsirlərin və digər sovet vətəndaşlarının bir 
daha bolşevik Rusiyasına dönmək istəməyərək, mühacirət 
həyatına  üstünlük vermələrini də A.Dağlı təbii və inan-
dırıcı təsvir edir. «Berlində» fəslində nasist Almaniyasının 
paytaxtı ilə bolşevik Moskvasının müqayisəsi, bu baxım-
dan, səciyyəvidir. Nadir və Nigar bolşevik təbliğatına 
rəğmən, burada «kapitalizm cəhənnəmi yerinə, modern bir 
həyat mənzərəsi»nin şahidi olurlar: «Alman şəhərində hər 
 
  46   
 
şey insanın rahatlığı üçün yapılmışdı. Məskən böhranı 
yox. Su bol. Kanalizasiyon mükəmməl. Hər tərəfdə yeraltı 
və yerüstü yollar. Min bir vəsait. Min bir ixtira. Min bir 
icad. Rus şəhərlərində isə hər şey insanın rahatlığını 
pozurdu. Vəsait qıtlığı. Məskən böhranı. İbtidailik. Üfunət 
və çirkab. 
Avropa şəhərində xüsusi təşəbbüslər hər işin başında 
gəliyordu. Məmləkət vətəndaşının dükanı, mağazası, hətta 
atelyesi, fabrikası, oteli və apartmanları ola bilirmiş.  
Rusiya şəhərində isə xüsusiyyət naminə bir şey yoxdu. 
Hər şey dövlətin malı idi. Şəhər qapalı bir iş kampına 
bənziyordu.  
Hitler səltənətində Gestaponun mövcudiyyətinə rəğ-
mən, şəxsiyyət azaddı. Bütün vətəndaşlar (təbii, kommu-
nistlər xaric) ədalət  hüzurunda şəxsi mənafelərini müda-
fiə edə bilirlərdi. Stalin hökmranlığında isə insan insandan 
başqa hər şeydi: məmləkətin vətəndaşı deyil, dövlətin 
köləsi. Allahın bəndəsi deyil, Stalinin iş heyvanı. İnsan-
lığın bir əzası deyil, NKVD-nin zəncirli məhbusları!.. 
Almaniyada Türkiyə mətbuatını təqib etmək, hətta sıx-
sıx anti-Hitler məqalələr nəşr edən qəzetləri almaq və 
oxumaq mümkündü. Rusiyada isə Türkiyə qəzetlərini 
almaq şöylə dursun, Türkiyənin adını belə söyləmək 
imkansızdı...» (31, s.124). 
Beləliklə, müəllif alman həyat tərzinin, Almaniya ger-
çəkliyinin təsvirini də sovet rejiminin ifşası üçün bədii 
priyom kimi istifadə edir və vətənə dönərək repressiya 
qurbanı olmaqdansa, xaricdə yaşamağa üstünlük verən 
soydaşlarının seçiminə haqq qazandırır. Bu şərtlə ki, mü-
 
  47   
 
hacirət komfort həyat şəraitinin təminatı kimi deyil, milli 
istiqlal mücadiləsinin – «Azərbaycan davası»nın davam 
etdirilməsi üçün bir vasitə kimi qavranılsın. 
«Qızıl idarə üsulunun bir sıra komik tərəflərinin 
göstərilməsi» (14, s.6) yolu ilə totalitar sovet rejiminin 
ifşası A.Dağlının «Əsir ruhlar» (1957) pyesinin əsas 
pafosunu təşkil edir. Müəllifin fikrincə, «dəmir pərdə için-
dəki (burada: keçmiş SSRİ – N.C.) mücadilələri görüb 
təsvir etmək, dəmir pərdə xaricində kommunizmə qarşı 
mücadilənin ən müəssir şəkillərindən biridir» (14, s.7). 
«Əsir ruhlar diyarına doğru ruhi bir səyahətin səhnə 
hekayəsi» kimi düşünülmüş bu əsərdə də əsir türk ellərin-
dən olan Azərbaycanda stalinizmin törətdiyi cinayətlər, 
bolşevik rejiminə qarşı yürüdülən açıq və gizli müca-
dilələr əks olunur. 
Pyesdəki əsas hadisələr Ayla adlı bir tələbə qızın hürr 
və müstəqil Türkiyədən əsir ruhlar diyarına – Azərbay-
cana ruhi səyahəti zamanı cərəyan edir. Elə ilk şəkillərdən 
A.Dağlı total nəzarətə, kütləvi psixoza, şəxsiyyətə pərəsti-
şə söykənən Stalin rejiminin mahiyyətini xarakterik dra-
matik situasiyalarda əks etdirə bilir. Bu baxımdan, ikinci 
şəkildə Xanoğlanla onun bacısı Afərinin dialoqu səciy-
yəvidir: 
Xanoğlan – ...sadəcə Stalin yoldaş demək olmaz. 
Afərin – A!.. Anladım Ağabəy. Bax nasıl deyəcəyim: 
Böyük, ən böyük, böyüklərin böyüyü, dahilərin dahisi, bütün 
dünya proletariyasının başkanı, dünya inqilabının baş generalı, 
hətta generalismusu, eşsiz öndər, yaman qəhrəman, falan, filan 
və sairə və sairə. Şimdi tam hazırmıyım, Ağabəy? 
Xanoğlan – Hazır kimisən. Fəqət şu xalq məsələsi və 
 
  48   
 
demokrası lafını da unutma. 
Afərin – A!.. Xatırladım. Bax nasıl söyləyəcəyim: 
Kapitalistlərin, imperialistlərin, faşistlərin düşməni, xalq 
demokrasisi qəhrəmanı, falan, filan və sairə və sairə. 
Şimdi tam hazırmıyım, Ağabəy (14, s.31). 
Yenə də həmin şəkildə Afərinin söylədiyi: «Burada bir 
adamı məmurluğa qəbul edərkən onun ailəsindəki bütün 
fərdləri də öyrəniyorlar. Bizi diktafonlu bir otağa alaraq 
xüsusi, ailəvi konuşmalarımızı dinləyəcəklər», həmçinin 
«Başda Stalin yoldaş nə isə, burada da bizim Savalan 
yoldaş odur», «Bu bölgədə parti və hökumətin və bizzat 
Stalin yoldaşın etimad etdiyi biricik adam odur» və s. 
sözlər totalitarizmin eybəcərliklərini göstərir. 
Pyesin ikinci pərdəsinin «Stalinçi idarəçilər» adlı birinci 
şəklində isə repressiya maşınının iş prinsipi bədii təcəssümünü 
– tragikomik əksini tapır. Xalq düşməni, sol təmayülçü, 
millətçi, nasional-sosialist və s. çeşidli yarlıqlarla minlərlə gü-
nahsız insanı repressiya maşınının ağzına verən Savalan, 
Kancuk kimi bolşevik cəlladlarının iblis xarakteri bu şəkildə 
bütün çılpaqlığı ilə açılır. Burada «milliyyətçi bir qayə ilə 
kommunistlər sırasına qatılaraq» (14, s.6) istilaya qarşı gizli 
mücadilə yürüdən  I. Katib obrazı da diqqətəlayiqdir. Məhz 
onun məxfi fəaliyyəti sayəsində bir çox günahsız insanlar 
amansız mühakimədən qurtula bilirlər. Bu katib, eyni za-
manda, əsərdəki ifşa pafosunun əsas daşıyıcılarındandır. Onun 
istehzalı sözləri, sarkazm dolu ifadələri Stalin rejiminin antihu-
manist təbiətinə qarşı çevrilmişdir:  
 
  49   
 
1 Katib – Yəni bu gedişlə Stalin yoldaşın başkanlığı altın-
da bütün köylülər öləcək, köydə yalnız eşşəklər qalacaqdır. 
DadaĢ – Nasıl, nasıl? 
I Katib – Yəni Stalin yoldaşın başkanlığı məsələsi. 
Anladınmı? 
DadaĢ – Xah, anladım, anladım. Təbii Stalin yoldaş 
hər işi yapar. 
I Katib – Yapmaz olurmu. İzansız, vicdansız bir qəlb 
sahibi, əlbəttə, istədiyi hər işi yapar. Kimsədən ağıl almaz. 
Kimsənin də ağlıllı olmasını istəməz. Hər kəs qoyun kimi 
onun qanlı bıçağının altında bulunacaq. İştə böyük və ən 
böyük Stalin yoldaşımızın siyasəti (14, s.65-66). 
Əsərdə biri-digərini əvəzləyən dramatik vəziyyətlər 
məhz bu siyasətin ifşasına yönəlir və Stalinin ölüm xə-
bərinin gəlməsi ilə hadisələrin inkişafı kulminasiyaya 
çatır. Diktatorun ölüm xəbərinin doğurduğu reaksiyanı da 
komik üslubda təqdim etməklə, müəllif totalitar rejimin 
mahiyyətini bütün çılpaqlığı ilə ortaya qoyur. Bir an öncə 
Stalinin şəxsiyyətinə pərəstişdə bir-biri ilə az qala yarışa 
girən Savalan kimilər onun ölüm xəbərini eşidincə stali-
nizm əleyhinə bəyanatlar verməkdən, hürriyyət və demok-
ratiyadan ağız dolusu danışmaqdan özlərini saxlaya bilmir-
lər. Lakin boğazdan yuxarı səslənən bu sözlərin ardınca 
«...haydı həpiniz sürgünə!..» söyləməklə, özlərinin əsl 
bolşevik xarakterlərini bir daha büruzə vermiş olurlar. 
Pyesin son şəklində Aylanın və Dəmirtaşın dialoqu va-
sitəsilə dünyada demokratiyanın, milli hərəkatların 
gələcəyi ilə bağlı düşüncələrini ifadə edən müəllif türk 
gəncliyinə belə bir fikir aşılayır ki, ən yüksək mənəviyyat 
 
  50   
 
əsarətdə belə məhv olmur. Necə ki, totalitar sovet rejimi 
Azərbaycanda türk milli ruhunu məhv edə bilməmişdir. 
Ən müqəddəs ideallar, ən təmiz ruhlar əsir edilə bilər, 
lakin məhv edilə bilməz. Bu gün bütün türklüyü təskin 
edən hürr bir qala Türkiyə dövlətidir. Lakin «Ağrı və 
Altaylar arasındakı türk ruhu»nun da əsarətdən qurtu-
lacağı gün mütləq gələcək. 
Günümüzün reallıqları Abay Dağlının bu nikbinliyini 
artıq təsdiq etmişdir. 
 
  51   
 
MĠLLĠ-MƏNƏVĠ DƏYƏRLƏR PROBLEMĠ  
 
Bütün dövrlər və cəmiyyətlər üçün aktual olan milli-
mənəvi dəyərlər problemi hər bir xalqın bədii ədəbiy-
yatının əzəli və əbədi mövzularındandır. Bu problem si-
yasi mühacirətimizin 70 il ərzində yaxın və uzaq xarici 
ölkələrdə yürütdüyü «Azərbaycan davası»nın da əsas 
hədəflərindən olmuşdur. Mühacir yazarlarımız da bu möv-
zuya biganə qalmamış, müxtəlif janrlarda yazdıqları 
əsərlərdə mənəvi-əxlaqi problemləri bədii tədqiqatın 
predmetinə çevirmişlər. Bu baxımdan, A.Dağlının, möv-
zusu Türkiyə məktəblilərinin həyatından alınmış üç 
pərdəli «Okullular» (1963) pyesi diqqəti cəlb edir. 
Müəllif bu pyesində müəllim-şagird-valideyn üçlüyünün 
qarşılıqlı münasibətlərindəki bəzi ziddiyyətli məqamları 
təsvir etməklə, gənclərin təlim-tərbiyəsi, onların cəmiyyət 
üçün layiqli vətəndaş kimi yetişdirilməsi ilə bağlı bir sıra 
mühüm məsələlərə toxunmuşdur. A.Dağlının özünün pe-
daqoji sahədə uzunmüddətli iş təcrübəsinin olması, tədris 
prosesinə, məktəbli gənclərin həyatına, dünyagörüşünə, 
maraq və zövq dairəsinə bələdliyi əsərdə təsvir olunan 
hadisələrin canlı və inandırıcı alınmasına kömək etmişdir. 
«Məktəb məktəb olmalıdır, şagird də şagird»- pyesin 
dramatik konfliktinin əsasını bu prinsip təşkil edir. Əsərdə 
təsvir olunan hadisələrin cərəyan etdiyi litseyin müdiri, 
müəlliməsi, kitabxana məmuru məhz bu prinsiplə fəaliyyət 
göstərir, öz peşə borclarını yerinə yetirmək üçün 
əllərindən gələni əsirgəmirlər. Bu şəxslərin yeganə 
məqsədi gənclərə daha çox bilik vermək, onlara vətən, 
 
  52   
 
millət sevgisi aşılamaq, asudə vaxtlarını səmərəli təşkil 
etməklə zərərli vərdişlərdən çəkindirməkdir. Lakin bu işdə 
onlar bəzi çətinliklərlə qarşılaşırlar. Belə ki, Türkiyə 
cəmiyyətinin çoxçalarlı sosial spektri litseyin şagird 
kontingentinin tərkibində də əks olunur. Burada təhsil 
alan şagirdlər müxtəlif zümrələri, demək, eyni zamanda, 
müxtəlif maraq və dünyagörüşləri təmsil edən valideyn-
lərin övladlarıdır. Məhz bu məqam müəllim-şagird-vali-
deyn üçlüyünün qarşılıqlı münasibətlərində bəzi ziddiy-
yətlər yaradır, məktəbin öz funksiyasını lazımınca yerinə 
yetirməsinə mane olur. 
Müəllif bəzi şagirdlərin ailə tərbiyəsindən irəli gələn 
qüsurlarını tədris prosesinə ziyanlı təsir göstərən amil 
kimi Yılmazın, Yavuzun, Gülsərənin və onun atasının 
simasında canlandırır. Zəngin bir ailənin qızı olan Gülsə-
rəni məktəb, təhsil qətiyyən maraqlandırmır; onu məşğul 
edən yalnız var-dövlət, dəbdə olan geyimlər və yüngül 
əyləncələrdir. Bu məktəbli qızın çantasından kitab-dəftər 
əvəzinə son dəbli fransız ayaqqabısı, amerikan saqqızı 
çıxır. Kitabxanada məktəb yoldaşı Yılmazla açıq-saçıq 
rəsmli jurnallara baxmaqdan çəkinməyən Gülsərən onunla 
birgə gecə klubuna getmək cəsarətini də göstərir. Nə 
qədər acınacaqlı olsa da, Gülsərənin bu nalayiq davra-
nışları onun atası tərəfindən təqdir edilir. Qızının geyi-
minə haqlı irad tutmuş müəlliməyə bu zəngin valideynin 
söylədikləri onun vulqar təbiətini bütün çılpaqlığı ilə açır: 
Zəngin Ata – (Bayan Öyrətmənə). Sus dedim sana. 
Erkək konuşurkən arvad qarışmaz. Amma sana da sözüm 
var. Bənim qızımın qiyafət işinə qarışan müəllim arvad 
 
  53   
 
sənsin ha?.. Onun nədən kəndi modasiylə məktəbə gəlmə-
sinə müsaidə etmiyorsun?.. Biliyorum, biliyorum. Son 
modalar için sizin paranız kafi gəlməz. Bizim qızımızın 
yeni modalarını çəkəmiyorsun bu səbəblə iştə... Qızımın 
kəndiniz gibi olmasını istiyorsunuz...(17, s.39). 
Qızının dərsdən sonra əlavə məşğələlərə saxlanıl-
masını özü üçün təhqir sayan bu atanın litsey müdirinə 
dediyi sözlər onun əsl əxlaqını, hansı «qeyrət»in sahibi 
olduğunu göstərir:  
Zəngin Ata – ...Evimdə müsafirlərim var. Qızım 
Amerikadan gəlmiş ingilislə dans edəcək. Hazırlıq lazım. 
Evdə dərzi bəkliyor, bərbər bəkliyor. Qızım nədən gec 
qaldı bu qədər? 
Digər zəngin bir valideynin məktəbli oğlu Yavuz 
yoxsul ailədən olan Gülsərin «körpə kafasına bir çox kötü 
şeylər dolduraraq» bunları sevgi adlandırır. Bu iki gənc 
xoşbəxtliyi maddiyyatda və məşhurluqda, şan-şöhrətdə 
görürlər: 
Yavuz – Dünkü filmi xatırlıyormusun. Fəqir bir dəli-
qanlı birdən-birə zəngin və məşhur oldu. Böyük bir 
bankayı soydu. Sevgilisiylə bərabər dış məmləkətlərə 
qaçdı. Dünya sosyetesinə qarışdı. Bir daha yurduna 
dönmədi. Vətənə də qəhr olsun dedi, millətə də. 
Gülsər – Sən də banka mı soyacaqsın? 
Yavuz – Xayır. Banka-falan düşünmüyorum. Bizim 
bankamız evimizin içindədir. Artıq qərar verdim. Babamın 
kassasını soyacağım. 
Gülsər – Sonra nə olacaq? 
Yavuz – Nə ola bilir? Səni mümkün olduğu dərəcədə 
 
  54   
 
məsud edəcəyim. Gülsərənlər hər iki saatda bir moda 
dəyişdirirlərsə, bənim Gülsərim hər saatda bir moda dəyiş-
dirəcək. (Onun əskimiş əlbisəsini göstərərək) Şöylə bir 
əlbisəyi üç, dörd il deyil, üç, dörd gün belə kullanmıya-
caksın. Sana artıq camaşırçı qadının qızı deyəmiyəcəklər. 
Bən hayqutluq filmlərini çevirən böyük şirkətlər 
quracağım. Sən də böyük patronun eşi olacaqsın. 
Gülsər – (Onun sözlərinə heyran olaraq). Yalnız 
eşmi? 
Yavuz – Təbii. Bənim gibi bir patronun eşi. Azmı 
görüyorsun? 
Gülsər – Xayır, az deyil. Fakat, eyni zamanda, bənim 
də əski bir xülyam canlanmazmı? 
Yavuz – Nasıl bir xülya? 
Gülsər – Ta ilk okuldan, hətta ilkokulun ilk sinifindən 
etibarən başlayan bir xülya. Yəni film yıldızı olmaq. 
Yavuz – A!.. Anladım. Tabii. Olacaqsın. (17, s.24-25). 
Müəllifin qənaətincə, yeniyetmələrin həyatın mənası 
barədə bu cür yanlış düşüncələrdən, sevgiyə dair bəsit tə-
səvvürlərdən çəkindirilməsində valideynlərlə yanaşı, mək-
təbin, müəllimin də önəmli rolu olmalıdır. Hər bir 
pedaqoq yalnız fənn müəllimi deyil, eyni zamanda mək-
təbli gənclərin həyat müəllimi, onların mənəvi aləminin 
memarı olmalıdır. Pyesdəki Litsey müdiri və Bayan 
Öyrətmən obrazlarını A.Dağlı məhz bu yöndə işləmişdir. 
Litsey müdiri pedaqoji işlə inzibati işi uğurlu şəkildə 
əlaqələndirən bir şəxsdir. O, məktəbin vəzifəsini vətəndaş 
yetişdirməkdə, öz sözlərilə desək, Namiq Kamalların, 
Tofiq Fikrətlərin arzuladığı gənclər yetişdirməkdə görür. 
 
  55   
 
Elə bir gənclik ki, yurd sevgisi, millət təəssübü, elm, 
mədəniyyət yanğısı ilə dolu olsun və vətən onun qolları 
üzərində yüksəlsin. 
Bu məqsədə nail olmaqdan ötrü, Litsey müdiri 
müxtəlif təşəbbüslər edir, şagirdlərin maraq dairəsini, iste-
dadlarının yönümünü aşkara çıxarmaq üçün onların 
sərbəst çalışmalarına xüsusi diqqət yetirir, asudə vaxt-
larının səmərəli təşkilinin qeydinə qalır. Bəzən, yeri gəl-
dikdə, sərt davrana da bilir. Lakin özünün də etiraf etdiyi 
kimi, onun bu sərtliyini Bayan öyrətmənin həlimliyi və 
şəfqəti tamamlayır: 
Müdir – ...Bəzi işlərə göz yummaq... Olmuyor, sayın 
Xoca Xanım, olmuyor... Müsamihə bəzən çox təhlükəlidir. 
Fəqət etiraf ediyorum ki, bu da lazımdır. Nə yazıq ki, 
bənim təbiətim buna müsait deyil. Əminəm ki, bu okulda 
bənim sərt davranışlarımı sizin müsamihə və şəfqətiniz ta-
mamlayacaq. Əvət, yerində azarlıyacağız, yerində okşuya-
cağız. Kayb etməkdə olduğumuz şu cocukların bir çoxunu 
qurtarırız bəlki... Qurtaramadıqlarımız isə... Nə yapalım... 
Hərkəsi layiq olduğu yerə göndəririz. Bu il ögrənciləri-
mizi yakından tanımağa çalışacağım. İnşallah gələcək il 
lisəmizdə liseyə layiq olmayan ögrəncilərimiz qalma-
yacaq. 
Bayan Öyrətmən – İnşallah, inşallah. 
Müdir – Bu işi yalnız sizin yardımınıza güvənərək 
yapa biləcəgim. 
Bayan Öyrətmən – Bən hər zaman yardıma hazırım 
(17, s.35-36) 
 
  56   
 
Həqiqətən də Bayan öyrətmən öz vəzifəsini vicdanla 
və çox böyük şövqlə yerinə yetirir, şagirdlərin təlim-tərbi-
yəsinin düzgün təşkili üçün yorulmadan çalışır, əziy-
yətlərə qatlaşır, bəzən cahil valideynlərin təhqiramiz 
sözlərinə də dözməli olur, lakin ruhdan düşmür, uşaqları 
da ruhdan düşməyə qoymur. Bu müəllimə yalnız öz 
fənnini tədris etməklə işini bitmiş saymır; yeniyetmə 
gənclərə, sözün əsl mənasında, ana qayğısı, nəvazişi gös-
tərir, onların qəlbinin dərinliklərinə nüfuz etməyi, mənəvi 
aləmlərini öyrənməyi bacarır. Bu cür məhrəmanə müna-
sibətlər şagirdlərin həm təhsilinə, həm də davranışlarına 
müsbət təsir göstərir. 
Bayan  Öyrətmənin iş metodunun səmərəliliyi pyesdə 
konkret olaraq Gülsər obrazının əqli-mənəvi inkişafında 
daha əyani təcəssüm edir. Atadan yetim qalaraq fəqir ana-
sının himayəsində böyüyən Gülsər, artıq yuxarıda qeyd 
etdiyimiz kimi, müəyyən bir zaman kəsimində zəngin 
ailədən olan məktəb yoldaşı Yavuzun pozucu təsiri altına 
düşərək, günlərini onunla birlikdə sinemalarda, müxtəlif 
əyləncələrdə keçirir. Aralarındakı münasibətləri yanlış 
olaraq sevgi kimi qavrayan bu qız oğlanın gələcək birgə 
həyatları barədə cızdığı bəyaz-çəhrayı tablolardan xoşla-
naraq, məktəbi, təhsili unudur, kino ulduzu olaraq parla-
yıb məşhurlaşmaq eşqi ilə yaşayır. Məhz bu zaman Bayan 
Öyrətmən hadisələrin gedişinə müdaxilə edərək, bu 
məktəbli qızda sevgi və xoşbəxtlik barədə həyat təcrü-
bəsinin azlığından yaranmış yanlış təsəvvürləri dağıdır, 
onu xəyallar aləmindən reallığa doğru yönəldir. Müəlli-
mənin təsiri ilə Gülsərin düşüncələrində, həyata baxışında 
 
  57   
 
yaranmış əsaslı dönüş onun Yavuzla növbəti qarşılaş-
masında özünü bütün çılpaqlığı ilə büruzə verir: 
Yavuz – Şu halda mən də bir kitab almaq istiyorum. 
Gülsər – Hangi kitab? 
Yavuz – (onu mənalı süzərək) Gülsər adlı bir kitab. 
Bir könül kitabı. 
Gülsər – Xayır. Bu kitab artıq kapanmışdır. 
Yavuz – Bana bax, Gülsər. Sən artıq tamamilə dəyiş-
din. 
Gülsər – Əvət. 
Yavuz – Bəni tamamilə unutdun. 
Gülsər – Bir aşiq olaraq əvət. Bir okul arkadaşı olaraq 
xayır. 
Yavuz – Demək, bir aşiq olaraq əvət. 
Gülsər – Əvət. 
Yavuz – Hangi yeni bir aşiqin əmriylə? 
Gülsər – (Kitabı hiddətlə kapadaraq) Sən böylə 
konuşamazsın, Yavuz (Birdən ayağa qalxıb onun önündə 
duraraq). Nəhayət açıq konuşalım. Sən bənim körpə kafa-
ma bir çox kötü şeylər doldurmuşdun. Həpsini kafamdan 
çıkarıb atdım. 
Yavuz – A!.. Maşallah körpə xanım qız. 
Gülsər – Alay etmə. Sən də yaşına görə körpə deyil-
misin? Fəqət yaşından, başından böyük işlər yapmaq 
istədin. Hər şeyin vaxtı var. Şimdi bizim həm olğunlaşma, 
həm də təhsil çağımızdır. Gənclik həyatımızda canlanan 
bir sıra istəklərimizi frenləməzsək, irəlidə nə həyat qalır-
mış, nə istək. 
Yavuz – Yenə də maşallah. Dərsini iyi əzbərləmişsin. 
 
  58   
 
Gülsər – Bu sadə bir dərs deyil. Həyat dərsidir. 
Həyatın bir sıra gerçəkləri varmış. 
Yavuz – Məsələn? 
Gülsər – Məsələn: Eyni yaşlı gənclərin sevişmələri 
irəlidəki ailə həyatı üçün təhlükəli imiş. Bu, təbii bir ehti-
yacdır. İlk sevgi həyəcanlarına qapılıb, gələcəyi unutmaq 
olmaz. Bir ailədə ayrı-ayrı cinslərin yaşları da ayrı-ayrı 
olmalıdır (17, s.54-56). 
Gülsərin davranışında, dünyagörüşündə baş verən bu 
dəyişikliyi təsvir etməklə, onun əqli-mənəvi inkişafını 
izləyən müəllif belə bir fikir aşılayır ki, məktəblilərin, ye-
niyetmə gənclərin təcrübəsizlikdən doğan ötəri hisslərin 
təsirinə qapılmaları, əks cinslə münasibətlərində həyəcanlı 
anlar yaşayaraq bunu sevgi zənn etmələri mümkün və 
təbiidir. Eyni zamanda, onların müxtəlif xarici kino-
filmlərin, bayağı mətbuatın təsiri altında Qərb həyat 
tərzinin bəzi zərərli cəhətlərinə meyl etmələri, təhsilə 
maraqlarının azalması da təsadüf olunandır. Lakin belə 
halların faciələrlə nəticələnməməsi üçün onların qarşısı 
vaxtında alınmalıdır. Bu işdə isə valideynlərlə yanaşı, 
məktəbin, müəllimin də üzərinə böyük məsuliyyət düşür. 
Əsər boyu hadisələri dinamik inkişaf etdirən müəllif belə 
bir məntiqə söykənir ki, məktəb yalnız təhsil müəssisəsi 
deyil, eyni zamanda, mənəviyyat ocağı olmalıdır, gənclərə 
biliklərin əsaslarını öyrətməklə yanaşı, onları milli-
mənəvi dəyərlərə sədaqət ruhunda tərbiyə etməli, 
qabiliyyətlərini üzə çıxarıb, istedadlarını düzgün yönəlt-
məlidir. Yalnız bu zaman millət üçün, cəmiyyət üçün əsl 
vətəndaş yetişdirmək mümkündür. Gülsər, Yavuz, Murad 
 
  59   
 
və Gürşad kimi məktəblilərin yanlış düşüncələrdən və 
həyat tərzindən çəkindirilib, perspektivli gələcəyə 
yönəldilməsində də müəllif daha çox məktəbin, konkret 
olaraq Bayan Öyrətmənin rolunu qabardır. Demək olar ki, 
A.Dağlı bu obrazın simasında özünün müəllim idealını 
yaratmışdır. Əsərdə millilik baxımından belə bir məqam 
da diqqəti xüsusi cəlb edir ki, müəllif bütün məktəbli 
surətlərinə milli türk adları vermiş, yaşlı nəslin nümayən-
dələrini isə real vəziyyətə uyğun olaraq ərəb, fars mənşəli 
şəxs adları ilə təqdim etməmək üçün onları şərti adlarla 
(Zəngin Ata, Fəqir Ana və b.) işarələmişdir. 
Bütün dövrlər və cəmiyyətlər (o cümlədən Azərbaycan 
cəmiyyəti) üçün aktual olan mənəvi-əxlaqi problemlərə 
toxunması və dramaturji mükəmməlliyi ilə A.Dağlının 
«Okullular» pyesi bu gün də müasir səslənir.  
 
                                *** 
 
A.Dağlının xalqımızın möhtəşəm qəhrəmanlıq eposu-
nun motivləri əsasında qələmə aldığı və 1977-ci ildə 
İstanbulda nəşr etdirdiyi «Dədə Qorqud» pyesinin də (3 
pərdə, 7 şəkil) başlıca qayəsi türklüyün zəngin mənəvi-
əxlaqi dəyərlərinin nəsildən-nəsilə ötürülərək yaşadılması-
dır. Müəllif əsərə yazdığı ön sözdə sovet Azərbaycanında 
eyni adlı bədii filmin  (yazıçı  Anarın ssenarisi əsasında 
kinorejissor Tofiq Tağızadənin 1975-ci ildə «Azərbaycan-
film» kinostudiyasında çəkdiyi «Dədə Qorqud» bədii filmi 
nəzərdə tutulur – N.C.) çəkildiyini, fəqət bu filmin sənət 
dəyəri və  ideoloji yönü barədə təsəvvürü olmadığını qeyd 
 
  60   
 
edir (28, s.5). Buraya onu da əlavə edək ki, A.Dağlı 
«Dədə Qorqud» pyesini nəşr etdirənə qədər sovet 
Azərbaycanında M.Rzaquluzadənin, Ə.Dəmirçizadənin, 
N.Xəzrinin, Ə.Muğanlının və b. müəlliflərin bu eposun 
motivləri əsasında qələmə aldıqları bədii əsərlər çap 
olunmuş, Cənubi Azərbaycanda Səhəndin «Sazımın sözü» 
poeması yaranmışdı. İndiki halda mühacir yazıçı-
dramaturqun həmin əsərlərlə tanış olub-olmaması barədə 
heç bir bilgimiz yoxdur. Lakin bundan asılı olmayaraq, 
A.Dağlının eposun ideyasından özünəməxsus şəkildə 
faydalanmaqla, orijinal və müasir ruhlu bir sənət əsəri 
yaratmağa çalışdığını söyləyə bilərik. 
Pyesdə  dramatik süjetin əsasını «Kitabi-Dədə Qor-
qud»un «Dirsə xan oğlu Buğac xan boyu» təşkil edir. 
Müəllif bu boydan xanlar xanı Bayındır xanın illik ziyafət 
məclisini, ağ, qırmızı və qara çadırlarla bağlı ritualı, 
Buğacın doğulub boya-başa çatmasını və s. hadisələri iqti-
bas etmiş, digər boylardan isə, əsasən döyüş səhnələrini 
canlandırmış, özünün ön sözdə qeyd etdiyi kimi, tarixi 
gerçəklərə bağlı qalmaqla bərabər, olayları yerinə görə 
genişlətmiş, bununla da əsərin səhnə effektini təmin 
etməyə çalışmışdır. Eposdakı kimi, bu pyesdə də yeri 
gəldikcə, nəsr və nəzm növbələşir, Dədə Qorqud şeirlə 
danışır. 
«Kitabi-Dədə Qorqud»un məğzini, ruhunu, başlıca 
qayəsini təşkil edən vətənpərvərlik və qəhrəmanlıq pyesdə 
də aparıcı ideyadır. Bununla yanaşı, ailə təəssübü, vali-
deynə, ağsaqqala hörmət, qadına ehtiram, namus, qeyrət, 
halallıq, şəfqət və mərhəmət də müəllifin gənc nəslə, ilk 
 
  61   
 
növbədə, Dədə Qorqud obrazı vasitəsilə təlqin etdiyi 
mənəvi-əxlaqi dəyərlər sırasındadır. A.Dağlı əsər boyu 
belə bir qənaətini təsbit etməyə çalışır ki, istər ailə, istərsə 
də cəmiyyət və dövlət məhz milli-mənəvi və ümumbəşəri 
dəyərlərə, əxlaqi-etik normalara söykəndiyi zaman 
sarsılmaz olur. Bu baxımdan, pyesdə ermənilərin, gürcü-
lərin, yunanların türklərə qarşı düşmən münasibətlərinin, 
patoloji nifrətlərinin, təcavüzkar niyyətlərinin müqabi-
lində türklüyün yüksək mənəvi keyfiyyətlərinin, humanist 
təbiətinin qabardılması mühacir yazıçı-dramaturqun gənc 
nəslə nəsihəti kimi qavranılır və günümüzün reallıqları 
kontekstində də aktuallıq kəsb edir. 
 
  62   
 
QUZEY KIBRIS OLAYLARININ ƏKSĠ 
 
1960-cı illərin əvvəllərindən etibarən Kipr türklərinin 
problemi Türkiyə ictimaiyyətinin diqqət mərkəzində 
olmuş, bu dövlətin xarici siyasətində mühüm yer tut-
muşdur. Belə ki, Kiprin müstəqil dövlət elan olunması ilə 
(1960) adanın türk əhalisinin faciəli günləri başlanmış, 
onlar yunan icması tərəfindən sıxışdırılmaya və soyqırı-
mına məruz qalmışlar. Nə Birləşmiş Millətlər Təşkilatının 
sülhməramlı missiyası, nə də Türkiyə hökumətinin dip-
lomatik səyləri yunan icmasının təcavüzkarlığının qar-
şısını ala bilməmişdir. Yalnız 1974-cü ilin iyulunda 
Kiprdə türk soyqırımının qarşısını almaqdan ötrü Türkiyə 
hərbi kontingenti xalqın təkidli tələbi ilə adaya çıxarıl-
dıqdan sonra burada qətliama son qoyulmuş, əmin-
amanlıq bərqərar edilmişdir. 
Abay Dağlının «Albay» (1975) pyesində (3 pərdə, 7 
şəkil) məhz həmin hadisələr dramatik əksini tapmışdır. 
Müəllifin Quzey Kıbrısda şəhid olmuş albay İbrahim 
Qaraoğlanoğlunun və bütün türk şəhidlərinin əziz ruhla-
rına ithaf etdiyi bu pyes Türkiyə Silahlı Qüvvələrinin Baş 
Qərargahı (Genelkurmay Başkanlığı) tərəfindən gənclərin 
hərbi vətənpərvərlik tərbiyəsi üçün əhəmiyyətli bir əsər 
kimi bəyənildikdən sonra çap edilmişdir.  
Pyes Türkiyə ordu hissələrindən birində «Anam məni 
yetişdirdi…» marşının sədaları ilə başlanır. Türk 
əsgərlərinin ifasında bu marş bütövlükdə Türkiyə Silahlı 
Qüvvələrinin yüksək döyüş əhvali-ruhiyyəsinin, bütün 
türk cəmiyyətinin kıbrıslı soydaşlarına kömək əzminin 
təcəssümü kimi səslənir. Belə ki, yunanların Quzey Kıb-
 
  63   
 
rısda törətdikləri ağlasığmaz vəhşiliklər bütün Türkiyədə 
həyəcanlara səbəb olmuş, insanları hiddətləndirmişdir. 
Ölkənin müxtəlif bölgələrində gənclər könüllü əsgər kimi 
Kıbrısa yola düşmək üçün müraciət edirlər. Onların bir 
qismi albay İbrahim Qaraoğlanoğlunun sərəncamına gön-
dərilmişdir. 
Albayın şəxsində müəllif vətənpərvər və ziyalı bir 
türk zabitinin obrazını yaratmışdır. Albayın  I şəkildə ya-
nındakı yüzbaşıya və teğmenlərə müraciətlə söylədikləri 
onun döyüşə yollanacaq əsgərlərin türkün şanlı tarixinə, 
milli-mənəvi dəyərlərə sədaqət ruhunda tərbiyəsinə böyük 
önəm verdiyini göstərir: 
 
Ruhən bəslənirsə əroğlu ərlər, 
Daima sağlanır böyük zəfərlər. 
Şanlı Hərbiyyədə aldıq bu dərsi 
Ruhlarla birləşir silahın səsi. 
Ordu bu qüdrətlə qazanır hərbi, 
Ərlərin dilində bir yəmin kimi 
«Annəm məni» səsi yüksələcəkdir, 
Silahlar bununla səslənəcəkdir. 
 
Kıbrısa doğru yürüş əmri verilincə Albay alayı ilə 
birgə döyüş bölgəsinə yola düşür və 1-ci pərdənin 3-cü 
şəklindən başlayaraq müəllif hadisələri Kıbrıs cəbhəsinə 
köçürür. Müəllif elə ilk cəbhə səhnəsində yununların türk-
lərə qarşı tarixən mövcud olmuş düşmən münasibətlərini, 
patoloji nifrətlərini onların öz dili ilə açıqlayır. Yunanlı 
Albayın əlindəki tapançanı oynadaraq məğrur bir tövrlə 
söylədikləri onun türklərə qarşı hər cür qəddarlığa, 
 
  64   
 
qaniçənliyə hazır olduğunu bütün çılpaqlığı ilə büruzə 
verir: 
Əlimdə silahım, qarşımda düşman, 
Şu əski düşmana yoxdur bir aman. 
Bana ilkokuldan bu dərs verilmiş, 
Şimdi görürlər ki, intiqam nəymiş. 
(Bir an sağa doğru nifrətlə baxaraq) 
Hər şeyi əzəcək və keçəcəyiz, 
Daima qan töküb, qan içəcəyiz. 
 
Anadolu istiqlal savaşına həsr edilmiş pyeslərində 
olduğu kimi, bu əsərində də A.Dağlı yunan əsgər və 
zabitlərinin soyğunçuluğunu, dinc əhali ilə amansız rəf-
tarını onların səciyyəvi xüsusiyyəti kimi qabardır. Pyesdə 
təsvir olunan qətliam səhnəsi isə yunan hərbçilərinin 
antibəşər xislətini bir daha nümayiş etdirir. Belə ki, 
Yunanlı Albayın əmri ilə uşaqlar, qadınlar, qocalar cərgə 
ilə düzülərək yalnız türk olduqlarına görə güllələnirlər. 
Yununlı Albayın iblisanə qəhqəhələri qətlə yetirilən qadın 
və uşaqların tükürpərdən fəryadına qarışaraq müdhiş bir 
görüntü yaradır. 
Kıbrısa daxil olan türk qoşunu burada yunanların 
törətdikləri vəhşiliklərin, dinc əhaliyə tutduqları divanın 
şahidi olur. Qarşılaşdıqları dəhşətli səhnələr soydaşlarını 
hərbi təcavüzdən, soyqırımından qurtarmağa gəlmiş türk 
əsgərlərinin intiqam hissini alovlandırır. Onlar cəbhədə  
rəşadətlə vuruşur, düşmənə ağır zərbələr endirir, təbii ki, 
şəhid də verirlər. Müəllif Albay İbrahim Qaraoğlanoğlunu 
daim cəbhədə, döyüş meydanındakı hadisələrin  mərkəzin-
 
  65   
 
də göstərməklə onun mahir bir sərkərdə obrazını ya-
ratmağa müvəffəq olur.  
Əsərin önəmli cəhətlərindən biri də burada Türkiyə 
ictimaiyyətinin Kıbrıs olaylarına göstərdiyi böyük diq-
qətin, bu ölkədəki soydaşları ilə həmrəyliyinin, eyni 
zamanda onların  imdadına yetişmiş türk əsgərlərinə ver-
diyi mənəvi dəstəyin əksini tapmasıdır. A.Dağlı qeyd 
olunan məqamların inikası üçün maraqlı bədii priyomdan 
istifadə edir. O, pyesin 3-cü pərdəsinin I şəklində Kıbrısda 
vuruşan türk əsgərlərinin evdən – ailələrindən məktub 
almaları səhnəsini təsvir edir. Məktub müəllifi atalar, 
analar, babalar, əmilər, nişanlılar türk mehmetciyini 
qələbəyə ruhlandırır, Kıbrıs türklərinin haqq işi uğrunda 
«ya qazi, ya şəhid» olana qədər döyüşməyə  səsləyirlər: 
 
 
1. Ər  –  Babam yazıyor: 
   Kovanımda bal, oğlum. 
Telli sazı çal, oğlum. 
Yavru vatanım, deyə 
Kıbrısımı al, oğlum. 
 
2. Ər – Annəm yazıyor: 
  Şərbəti qoydum tasa, 
  Qəlbimdə yox bir tasa. 
Hər kəsin qurbanı var, 
Oğlum qurban Kıbrısa. 
 
  
 
  66   
 
3. Ər – Dədəm yazıyıor: 
   Ocağımda ısım var, 
   Nə dərdim, nə yasım var. 
   Dilimdə haqq duası, 
Qəlbimdə Kıbrısım var. 
 
4. Ər – Amcam yazıyor: 
  Kutlu olur bayramlar, 
  Suyum  durulub, damlar. 
  Ana yurdumdan sana, 
  Kıbrısıma salamlar. 
 
 
5. Ər – Sevgilim yazıyor: 
  Konuşursun, coşarsın, 
İrmaq olub, daşarsın 
Sən mənimlə və bir də, 
Kıbrısımla yaşarsın. 
 
Bu səmimi misralar Anadolu türkünün təcavüzə 
məruz qalmış Kıbrıs türkünün dərdini, möhnətini öz dərdi, 
kədəri kimi qavradığını və soydaşlarının nicatı üçün hər 
cür fədakarlığa hazır olduğunu təsdiqləyir. Albay İbrahim 
Qaraoğlanoğlunun və onun kimi qəhrəman türk əsgər və 
zabitlərinin Quzey Kıbrısdakı hərbi əməliyyatlarda şəhid 
olması bunun əyani sübutudur. Müəllifə görə, Kıbrıs 
türkləri soyqırımından qurtulmalarına, əmin-aman həyata 
qayıtmalarına görə məhz anadolulu qardaşlarına minnətdar 
olmalı, yavru vətəni – yaşıl adanı öz qanı ilə suvarmış 
türk mehmetciyinin xatirəsini daim əziz tutmalıdırlar. 
 
  67   
 
Ümumilikdə, dramaturji sənətkarlıq baxımından bəzi 
qüsurlarına baxmayaraq, A.Dağlının «Albay» pyesi Quzey 
Kıbrıs olaylarının tarixini yaşadan əsər kimi gənclərin 
hərbi vətənpərvərlik tərbiyəsi üçün faydalı bir mənbədir. 
 
 
  68   
 
SON SÖZ ƏVƏZİ 
  
Abay Dağlının əsərlərini beş problem üzrə qrup-
laşdırıb, araşdırmaya cəlb etməklə onun mühacirət dövrü 
yaradıcılığı barədə müəyyən elmi təsəvvür yaratmağa 
çalışdıq. Lakin aşağıda qeyd edəcəyimiz səbəblərdən bu 
mühacir yazıçının bizə məlum olan bir neçə dram əsəri 
üzərində ətraflı dayana bilmədik. 
Monoqrafiyanın müvafiq fəslində qeyd etdiyimiz kimi, 
A.Dağlı Anadolu istiqlal savaşını əks etdirən pyeslərində 
Türkiyə Cümhuriyyətinin banisi Mustafa Kamal Atatürkün 
bədii obrazını yaratmağa çalışmış və buna əsasən nail ola 
bilmişdir. Bununla belə, Atatürk şəxsiyyətinə olan sonsuz 
maraq və ehtiram A.Dağlını onun gənclik illərini də 
qələmə almağa sövq etmiş, nəticədə «Atamızın gəncliyi» 
adlı iki pyes yaranmışdır. 1967-ci ildə çap olunmuş birinci 
pyes 3 pərdə, 7 şəkildən ibarətdir. Burada Gənc Hərbiyəli 
adıyla təqdim edilən gələcək Atatürkün Əminəyə – 
qonşuları olan İxtiyar Paşanın qızına  məhəbbəti ilə bağlı 
məqamlar, dövlətçilik baxışlarının formalaşması, sultan 
hökumətinin casusları tərəfindən təqib olunması və s. 
təsvir olunur.  
1973-cü ildə işıq üzü görmüş, 2 pərdə, 5 şəkildən 
ibarət olan ikinci pyes eyni adı daşımasına baxmayaraq, 
birincinin nə tam eyni, nə də yenidən işlənilmiş, təkmil-
ləşdirilmiş variantıdır. Doğrudur, bu əsərdə də Gənc 
Mustafanın okulda təhsil aldığı illər, qonşu qızı Əminəyə 
olan məhəbbəti əksini tapır. Hər iki pyesin personajları da 
demək olar ki, eynidir: Gənc Mustafa, onun anası, dayısı, 
 
  69   
 
Yaşlı (İxtiyar) Paşa, onun qızı Əminə, öyrəncilər, habelə xor. 
Bu pyesdə birincidən fərqli olaraq, Mustafa Kamal obrazı 3 
mərhələdə inkişaf etdirilir. Gənc Mustafa, Gənc Mustafa 
Kamal, Yüzbaşı Mustafa Kamal. 
A.Dağlının bu iki pyesi, həmçinin Türkiyədə 1960-cı 
il mayın 27-də baş vermiş hərbi çevrilişlə bağlı hadisələri 
əks etdirən üç pərdəli «Bir mayıs gecəsi» (1960) dramı 
sənətkarlıq baxımından zəif olduqlarından bu əsərlər 
üzərində ətraflı dayanmağa lüzum görmədik. 
Eyni zamanda təəssüflə onu da qeyd edirik ki, A.Dağ-
lının «Xaqan», «Pakistan dağlarında», «Hacıbəyli Üzeyir» 
adlı dram əsərlərinin mövcudluğu barədə məlumatımız 
olsa da, onları əldə etmək üçün göstərdiyimiz bütün cəhd-
lər hələ ki, nəticəsiz qalmışdır. Həmin dramları, habelə 
mühacir yazıçının hələlik naməlum olan əsərlərini yaxın 
gələcəkdə əldə edəcəyimizə və onlardan bu monoqra-
fiyanın növbəti nəşrində bəhs edəcəyimizə ümidimiz və 
inamımız vardır. 
 
2002-2008 
 
 
  70   
 
ĠSTĠFADƏ  EDĠLMĠġ  ƏDƏBĠYYAT 
 
Azərbaycan dilində 
 
1. Abutalıbov Ramiz «...Ağrı ilə Altaylar arasında 
bir ruh», «Panorama» qəzeti, Bakı, 13 sentyabr 
1997. 
2. Cəfərli Məmməd. Azərbaycan legion ədəbiyyatı. 
Bakı: QAPP-POLİQRAF, 2005, 372 s. 
3. Dağlı Mirzə Abay. Dədə Qorqud. Bakı: Şuşa, 
2000, 80 s. 
4. Dağlı Mirzə Abay. Səslərəm səni. Bakı: Şuşa, 
2000, 200 s. 
5. İbrahimli Xaləddin. Azərbaycan siyasi mühacirəti. 
Bakı: Elm, 1996, 308 s. 
6. Qarayev Yaşar. Meyar-şəxsiyyətdir. Bakı: Yazıçı, 
1988, 456 s. 
7. Qarayev Yaşar. Azərbaycan ədəbiyyatı. XIX-XX 
yüzillər, Bakı, Elm, 2002, 740 s. 
8. Qarayev Yaşar. XXI əsr: Qlobal sivilizasiya və 
Şərq dəyərləri. «Min ilin sonu» (Bakı: Elm, 2002) 
kitabında, s.9-22. 
9. Qocatürk Utkan. Atatürk. Bakı: Elm, 1991, 212 s. 
10. Rana. Onlar türklərdi. Bakı: Azərnəşr, 1993, 128 s. 
11. Səfiyev Arif. Azərbaycan dramaturgiyası müasir 
mərhələdə. Bakı: Ozan, 1998, 276 s. 
12. Sultanlı Vaqif. Azərbaycan mühacirət ədəbiyyatı. 
Bakı: Şirvannəşr, 1998, 160 s. 
                                   
                                    Türk dilində 
 
13. «Azerbaycan» Türk Kültür Dergisi, Ankara, 
1991, sayı 278. 
 
  71   
 
14. Dağlı Abay Mirza. Esir ruhlar. İstanbul, 1957, 122 s. 
15. Dağlı Abay Mirza. Balam-balam destanı. Ankara, 
1958, 34 s. 
16. Dağlı Abay. Bir Mayıs gecesi. İstanbul, 1960, 87 s. 
17. Dağlı Abay. Okullular. İstanbul, 1963, 96 s. 
18. Dağlı Abay. Sakarya. Adapazarı, 1965, 56 s. 
19. Dağlı Abay. Atatürk. İstanbul, 1966, 93 s. 
20. Dağlı Abay. Ata’mızın gencliği. Adapazarı, 1967, 64 s. 
21. Dağlı Abay. Füzuli. İstanbul, 1968, 93 s. 
22. Dağlı Abay. Sakarya çetesi. Adapazarı, 1969, 29 s. 
23. Dağlı Abay. Sakaryada 22-ci gün. İstanbul, 1971, 79 s. 
24. Dağlı Abay. Malazgirtten Sakaryaya. İstanbul, 
1971, 72 s. 
25. Dağlı Abay. Ata’mızın gencliği. İstanbul, 1973, 63 s. 
26. Dağlı Abay. Ata anıları. İstanbul, 1974, 72 s. 
27. Dağlı Abay. Albay. İstanbul, 1975, 48 s. 
28. Dağlı Abay. Dede Korkut. İstanbul, 1977, 64 s. 
29. Eroğlu Hamza. Atatürkün hayatı. Ankara, 1986, 162 s. 
30. Mirze’den ğazeller. (Toplayan və yayınlayan 
M.H.Türkekul). İstanbul, 1962, 56 s.  
31. Rana. Onlar türklerdi. Ankara, 1951, 151 s. 
 
Rus dilində 
 
32. В.Г.Белинский. Собрание сочинений в трех 
томах. T. III, Mосква, 1948, 928 стр.  
 
Arxiv sənədləri 
 
33. S.Mumtaz adına Azərbaycan Dövlət Ədəbiyyat və 
İncəsənət Arxivi. Fond 691. Mirzə Abay Dağlı 
(Cəmil İbrahim oğlu Ağayev). Siyahı 1, sax. 
vah.1-15.  
 
  72   
 
NIKPUR JABBARLY                            
 
S u m m a r y 
 
ABAY DAGLY’S CREATIVE WORK  DURING  
THE EMIGRATION PERIOD 
 
The article is the first systematic investigation which 
devotet to the writer-dramatist Abay Dagly’s (1906-1989) 
creative work who is one of the representatives of the next wave   
from  Azerbaijan  political  emigration  after World War II.  
In the paper Abay  Dagly’s life way and creative work till the 
emigration periods is elucidated, literary heritage is valued and 
dramatic works and prose which he has written on the years of 
emigration are analysed in a group surrounding of five problems.     
  
 
  73   
 
 
 
         
     
NĠKPUR  MĠRHÜSEYN OĞLU CABBARLI 
 
ABAY  DAĞLININ   
MÜHACĠRƏT  DÖVRÜ  YARADICILIĞI 
 
BAKI – «ELM» – 2009 
 
Direktor: ġ. AlıĢanlı 
Baş redaktor: T.Kərimli 
Mətbəənin müdiri: Ə.Məmmədov 
 
 
 
Formatı: 60x84 
1
/16. Həcmi: 4,5 ç.v. 
Tirajı: 300. Sifariş № 123. 
Qiyməti müqavilə əsasında 
 
«Elm» RNPM-nin mətbəəsində çap edilmişdir  
(İstiqlaliyyət, 8) .                                    
