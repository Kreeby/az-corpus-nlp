Zahid  Ələmpaşalı 
 
 
 
 
 
Qaçaq Mahmud 
dastanı 
 
 
 
 
 
 
Bakı-2009 
 
         2 
© XƏZƏR  UNİVERSİTƏSİ  NƏŞRİYYATI, 2009 
Bütün hüquqlar qorunur. 
 
 
 
 
Redaktor və ön sözün müəllifi: Vahid Ömərli 
Kompyuter işi: Zakir N. Yusifoğlu 
 
 
 
 
Ələmpaşalı, Z. 
Qaçaq Mahmud dastanı / Zahid Ələmpaşalı 
İSBN  978-9952-20-057-7 
 
1.  Qəhrəmanlıq dastanı  2. Qaçaq.  
3. Dastan.  
894. 3611- dc 22 
 
 
 
 
 
Bakı. AZ 1096. Məhsəti küçəsi 11. 
Azərbaycan 
 
 3 
Qəhrəmanlıq dastanı 
 
 
 
 
 
 
 
Tarixdə qaçaq hərəkatı azadlıq uğrunda 
mübarizənin tərkib hissəsini təşkil edib. Xalqın 
qəhrəman oğulları xarici və daxili düşmənlərə 
qarşı vətənpərvər igid, qorxmaz, mərd insanları 
başına toplayaraq silahlı mübarizə aparmış – 
qaçaqlıq etmişlər. Qaçaqlıq – çevik, düşmənə 
qəfil zərbə vuran silahlı mübarizə formasıdır. 
Azərbaycan xalqı öz qaçaq, qoçaq oğulları ilə 
fəxr etmiş, onların qəhrəmanlığını vəsf edən 
bayatılar, dastanlar yaratmışdır. Bu mənada el 
şairi Zahid Ələmpaşalının qaçaq hərəkatına həsr 
etdiyi dastan yaradıcılığı diqqəti cəlb edir. 
         4 
Zahid Ələmpaşalı çar rejiminə qarşı çıxan 
Qaçaq Nəbiyə, Zaqafqaziya Sovet rejiminə qarşı 
silahlı üsyana başçılıq etmiş Qaçaq İsaxana və 
onun davamçılarına, o cümlədən Qaçaq İsaxan 
hərəkatını yaşatmağa çalışan, düşmənlərin 
“İkinci İsaxan” adlandırdığı Qaraçöplü Qaçaq 
Mahmuda dastan həsr etmişdir. 
Müəllif tarixi Qarayazı meşəsi – Aşağı və 
Yuxarı Qarayazıda cərəyan edən hadisələri öz 
şair təxəyyülü ilə sənətkarlıqla qələmə almış 
Qaçaq Yunus, Qaçaq Mahmud obrazları ilə 
əsərin əsas qayəsini – İsaxan hərəkatının xalqın 
qəlbində möhkəm həkk edildiyini, əbədiyaşarlı-
ğını, xalqı öz milli kökündən, türk-islam mədə-
niyyətindən ayırmağa çalışan, onu kosmopolit 
yad mədəniyyətə qovuşdurmağa cəhd edən 
sovet rus-erməni rejiminə qarşı xalqın silahlı 
mübarizəsinin məqsədini açmışdır. Bu mübari-
zənin əsas devizi Qaçaq Mahmudun dililə səs-
lənir: 
 5 
Bəd zamana baş əyməyin, 
Qeyrətinizi dəyişməyin! 
 
Dastanda ayrı-ayrı hadisələr Təmənuşağı, 
Hacı Ələmpaşalı ilə, Yesir Məhəmmədlə bağlı 
tarixi həqiqətlər bədii təxəyyülün vasitəsilə oxu-
culara sadə dillə çatdırılmışdır. Dastandakı bü-
tün ayrı-ayrı hadisələri vətənə bağlılığı, vətən 
həsrəti ideyası birləşdirir. Dastan vətənə mə-
həbbət, vətənpərvərlik, ana məhəbbəti kimi mü-
qəddəs duyğular aşılamaq baxımından ciddi 
maraq doğurur. 
Dastanda milis idarəsində işləyən (Aşot 
Manukyan) bəzi vətənpərvərlərin (Şəmistan Cə-
fərli) qaçaq hərəkatı ilə əlaqəli, sovet erməni cə-
suslarının qeyrətli azərbaycanlıları məhv etmək 
üçün dəridən-qabıqdan çıxması realist cizgilərlə 
təqdim edilmişdir. 
“Qaçaq Mahmud” dastanı türkdilli mono-
nimləri, hidronimləri – Qarayazı meşəsi Ceyran-
         6 
çöl, Teymur dağı, Kür və s. yaşatmaq baxımın-
dan da diqqəti cəlb edir. Dastanda Qarayazının 
təbiətinin – meşəsinin, dağlarının təbii təsviri öz 
əksini tapmışdır. 
 
Ötür quşlar, ağarır dan, 
Gözəlliyə oldum heyran. 
Suya gəlib cüyür, ceyran, 
Kür çayından içib gedir. 
 
Burada dağlar sadəcə təbiətin bir guşəsi 
kimi deyil, qaçaqların pənah yeri, əzəmətli mü-
dafiəçisi – təbii səngəridir. 
 
Qürurlu baxışın bizə arxadı, 
Pənah gətirmilik sənə, a dağlar. 
Daşlı səngərlərin bizi üşütsə, 
Bürünnük çisginə, çənə, a dağlar. 
 
Dastanda adları çəkilən Qaçaq Mahmud, 
Yunus və Şəmistan Cəfərlilər, Təmənuşağı, Ye-
 7 
sir Mahmud, Hacı Ələmpaşalı real tarixi şəxslər 
olub öz xalqını qəlbən sevən vətənpərvərlər 
kimi sovet rejiminə qarşı açıq və gizli mübarizə 
aparmışlar. 
İstedadlı şair Zahid Ələmpaşalının dastan 
yaradıcılığında özünəməxsus yer tutan “Qaçaq 
Mahmud” dastanı da xalqımızın qəhrəmanlıq ta-
rixinın qaçaq hərəkatına həsr olunmuş dastanlar 
silsiləsində oxucuların marağına səbəb olan bir 
dastan kimi yaddaşlarda yaşayacaqdır. 
 
 
Vahid Ömərli. 
 
         8 
 9 
 
 
 
 
 
 
Qaçaq Mahmud 
dastanı 
         10 
 11 
 
 
 
 
 
 
 
Qaçaq İsaxandan sonra başsız qalan qa-
çaqlardan Türkiyəyə keçən keçdi, ölən öldü, 
tutulan tutuldu. Qalanları – Türkiyədən geri 
qayıdan Cəfərri Qaçaq Yunus, Qaçaq Əli, Qa-
raçöplü Umud, Qaxetli Lado, Təhlədən «Qan-
nı» Həsrətqulu, Qazaxdan İmran, Lətif, Sa-
muxlu Eldar, Həsən, Borçalıdan Çopur Musa, 
Balakəndən Qaraçı Şirin, Tovuzlu Ləzim və 
başqaları. Ceyrançöldə, Qurd dərəsində Qara-
çöplü Qaçaq Mahmudun başına toplaşdılar. 
Mahmud üzünü qaçaqlara tutub öz mə-
ramını açıqladı: «A dostlar, İsaxan kimi oğul-
ları torpaq yüz ildə bir yetirir. Onu yəqin bilin 
ki, o ölməyib, sağdı. Dəstəmiz həmin dəstədir, 
         12 
Mahmudu da İsaxan bilin». 
Qaçaq Mahmud öz dəstəsi ilə uzun müd-
dət Ceyrançöldə qaldı. Sonra belə qərara gəl-
dilər ki, Qarayazı meşəsinə getsinlər. Belə də 
etdilər. Teymur dağının başında atların yüyə-
nini çəkdilər. Mahmud Qaraçöpə, Yunus isə 
Qarayazıya tərəf baxdı. Uca dağ başında, atın 
belində, sinə coşmazmı?! 
 
Qaçaq Mahmud: 
Üstümüzdən yaman əsir 
Qara yellər, qara yellər. 
Bu zamandan qan qoxuyur, 
Haray ellər, haray ellər. 
 
Qaçaq Yunus: 
Zamanımız çox zarıyır 
Çara ellər, çara ellər. 
Yaşıl dağlar libas geyib 
Qara ellər, qara ellər. 
 13 
Qaçaq Mahmud: 
Bu dərd məni yaman didir, 
Qəm ləşkərı təslim edir, 
Üz döndərib bəxtim gedir 
Hara, ellər, hara, ellər? 
 
Qaçaq Yunus: 
Çoxdur tapan öz qibləsin, 
Geyinmişəm qəm libasın, 
Məni də özünüz asın 
Dara, ellər, dara, ellər. 
 
Qaçaq Mahmud: 
Dost bağıma iblis dolur, 
Gülşənimi tamam yolur, 
Tərlan quşlar təslim olur 
Sara, ellər, sara, ellər. 
 
 
         14 
Qaçaq Yunus: 
Hiylələri biz qanırıq, 
Öz-özümüzə odlanırıq, 
Alışmışıq, hey yanırıq 
Nərə, ellər, nərə, ellər. 
 
Qaçaq Mahmud: 
Mahmud, od aldı köynəyin, 
Bəd zamana baş əyməyin, 
Qeyrətinizi dəyişməyin 
Vara, ellər, vara, ellər. 
 
Qaçaq Yunus: 
Yunus, ünlə fələyimi, 
Eşitməyir diləyimi, 
Cərrah ala ürəyimi, 
Yara, ellər, yara, ellər. 
 
Sözlərini tamam edib, atlarını sürüb gəl-
dilər Qarayazı meşəsinə. Mahmud: «Ayə, ay 
 15 
Yunus, mənim bu meşədən başım çıxmır». 
Yunus: «Sizi bu meşə ilə tanış etmək mənim 
boynuma». Adətən, qaçaqlar gecə gec yatırlar, 
səhər isə tez dururlar. Bir səhər Mahmud bu 
meşədə nələr gördü!.. 
 
Aldı Mahmud: 
Kolxoruzu qaqqıldaşıb, 
Yuvasından uçub gedir. 
Marallar da bizi görüb, 
Baş götürüb, qaçıb gedir. 
 
Dəymə çobanın şəstinə, 
Duraq turacın dəstinə. 
Biz çıxanda qurd üstünə, 
Heç pəsinmir, keçib gedir. 
 
Ayıların çoxdur kini, 
Armuddur imanı , dini. 
         16 
Kəkliyə bax, cücəsini 
Arxasınca seçib gedir. 
 
Ötür quşlar, ağarır dan, 
Gözəlliyə oldum heyran. 
Suya gəlib cüyür, ceyran, 
Kür çayından içib gedir. 
 
Doymaq olmur nəşəsindən, 
Gözəlliyin guşəsindən, 
Qarayazı meşəsindən 
Qaçaq Mahmud köçüb gedir. 
 
Qaçaq Mahmud gördü ki, yeməli quşlar, 
heyvanlar, meyvələr bu meşədədəir. Bir qoca, 
qarnıyarıq palıdın dibindən Kür çayına qədər 
yerin altından lağım, yəni kankan atdılar. Bu 
da qaçaqların yataqxanası oldu. Maralı, qo-
yunu, malı yedikcə dərilərini yerə döşəyib üs-
 17 
tündə yatırdılar. Qaçaqlarla görüşən qasidlər 
də az deyildi. Bir gün xəbər gəldi ki, milisin 
zirzəmiləri dustaqla doludur. Mahmud dəstəsi 
ilə qapıları qırdı, dustaqları buraxdı. Milisin at 
talvarına, otuna od qoyub yandırdılar. Milis 
rəisi qorxusundan Tiflisə köçdü. Bir neçə dəfə 
milisin silah anbarını dağıtdılar, atlarını apar-
dılar, rəisin otağına od vurdular. QPU-dan, 
mərkəzdən adamlar gəldi, gizlincə söhbət 
apardılar ki, bu böyük dəhşətdən qurtarmaq 
lazımdır. «İkinci İsaxan» bizim başımıza bəla-
lar gətirir. Axırıncı siyasətləri belə oldu: 
Azərbaycan dilini yaxşı bilən Aşot Manukyan 
adlı bir erməni çekisti qaçaqların dəstəsinə 
göndərirlər. O, deyir: «Mən Qaçaq Mahmu-
dun yerini-yurdunu öyrənəcəm. Ondan sonra 
əhatəyə alaq, hamısını güllələyək». Erməni 
özünə Ərşad Məmmədov adını götürür. 
 
         18 
Bir beşaçılan, cırıq-cındır paltar geyib, 
bir torbada quru yemək götürür, Qarayazı me-
şəsinə girir. Həmin günü onu Yunusla Umud 
tutub Mahmudun yanına gətirirlər. Deyir: 
“Adım Ərşaddır, familiyam Məmmədov. 
Tiflisdə beş nəfər milis işçisini öldürmüşəm. 
Kür çayı aşağı gəlib bura çıxmışam. Bil-
mirəm, bura haradı”. Mahmud göstəriş verir 
ki, silahını özünə qaytarın, Yunusa tapşırır ki, 
gizlincə onu sən izləyərsən. Üzünü Ərşada 
tutub: «Daha sən bizim dəstənin üzvü oldun. 
Qorxma, səni biz dolandırarıq». Ərşad çox 
sevindi. Gecə tunelə düşdü. Qovurmadan 
yaxşıca yedi, dərilərin üstündə yatdı. Mahmud 
qaçaqlara dedi: «Kür tərəfə çıxacağımızı hələ 
buna bildirməyin». 
Bu minvalla Ərşad bir neçə gün qaldı. 
Mahmud Yunusa Ərşadı sınaqdan keçirməyi 
tapşırdı və üzünü ona tutub: «Yunus, bizə 
 19 
duz, un, tənbəki lazımdır, get tap». O saat Ər-
şad da dilləndi: «Mən də gedim. Özümün pu-
lum var almağa». Mahmud Yunusa Ərşadı da 
özü ilə aparmağı tapşırdı: «Tək getmə, bunu 
da apar». 
Ərşad Yunusun yanına düşdü. Onlar Qa-
ratəpəyə çatdılar. Yunus dedi: «Burada tatlar 
məni tanıyır, sən get, al, gətir. Mən səni bura-
da gözləyim». O razı oldu. Yunus gördü ki, o, 
heç yana dönmədi, birbaşa milis idarəsinə 
girdi, on-on beş dəqiqə çıxmağı çəkdi. Oradan 
tələsik çörək, un, duz alıb gətirdi. Bir az gəl-
mişdilər, Yunus ondan soruşdu: «Bəs tənbəki 
almadın?» «Ərşad»: «Yadıma düşmədi», - 
deyə cavab verdi. Yunus ona dedi: «Yaxınlıq-
dakı kənddə dostum var, gedək, alım». Gəl-
dilər Cəfərriyə. «Ərşad» arxın altında durdu. 
Yunus özünü Şəmistangilə saldı. Gördü ki, 
Anaxanım evdədir. Yunusu görən kimi bir 
         20 
torba ərzaq şeyləri, bir torba da tütün yarpağı 
verdi. Anaxanım Yunusa təlaşla xəbər verdi: 
«Şəmistan dedi ki, Yunus gələndə de ki, Aşot 
Manukyan adlı erməni onların yerini öyrən-
məyə gedib qaçaq adı ilə. O, onların yerini 
öyrənib qırdıracaq. Yunusa da elə bu lazım 
idi. Tez gəldi, gördü ki, «Ərşad» onu gözləyir. 
Gəldilər öz yuvalarına. Bərxanaları tökdülər. 
Mahmudun yerini meşədə bilirdilər, yanına 
getdilər, əli dolu gəldiklərini bildirdilər. Mah-
mud onlardan razılıq etdi. Sonra da Yunus 
xəlvəti Mahmuda danışdı ki, Şəmistan dəstə 
rəisi işləyir. Orada qaçaqlara qarşı nə olsa, 
bunlara bildirirdi. Yunus Mahmuda dedi: «Biz 
Qaratəpəyə gedəndə «Ərşad» (Aşot) məndən 
9-cu, 8-ci qolu (yəni kanalı) soruşurdu. Yəqin, 
ora da məlumat verdi. İyirmi dəqiqədən də 
çox milis idarəsində qaldı. Mahmud təsdiq-
lədi: «Yunus, özüdür ki, var. Gecə bunun 
 21 
«işinə baxarıq». Gecə vaxtı köçməliyik, yoxsa 
bizi qırarlar». Mahmud Yunusu tələsdirdi: 
«Di durma, tez onu tap, izlə». Yunus qaranlıq 
qarışan vaxtı gördü ki, Aşot ağaclara ağ əsgini 
(parça) cırıb yatdıqları yerə tərəf bağlaya-bağ-
laya gəlir. Axırıncı əsgini bağlayıb endi ala-
çığa. Onun arxasınca Yunus da düşdü. Yunus 
onun hərəkətini Mahmuda danışdı. Çörəkləri-
ni yeyəndən sonra Mahmud qaçaqları yığıb 
onları məlumatlandırdı: «Dostlar, içimizdə bir 
nəfər milis tərəfdən hazırlanıb göndərilmiş 
adam var. Boynuna alsa, öldürməyəcəyik». 
Bütün qaçaqlar bir-birinin üzünə baxdılar. Ha-
mı soruşdu: «O, kim olar?» Heç kəsdən səs 
çıxmadı. Mahmud sualını bir də təkrar etdi. 
Yenə dillənən olmadı. Mahmud soruşdu: 
«Aşot Manukyan kimdir?». Heç kim dillən-
mədi. Mahmud yenidən sual verdi: «Ərşad 
Məmmədov kimdir?». Ərşad-Aşot qorxmuş 
         22 
halda ayağa qalxdı. Mahmud “Ərşad”a üz 
tutub ondan soruşdu: «Bizim olduğumuz yeri 
nə vaxt mühasirəyə alacaqlar?». Aşot dinmə-
di. Mahmud: «Əkin sahəsindən qarnıyarıq 
palıda kimi kim budaqların görünən yerlərinə 
ağ əsgi bağlaya-bağlaya gəlib?». Aşot yenə 
dinmədi. Yunus hirslə: «Bu erməni bağlaya-
bağlaya gəldikcə mən də onun arxasınca gəlir-
dim». Aşot yalvardı: «Allaha and için ki, mə-
ni öldürməyəcəksiniz, düzünü deyəcəm». 
Mahmud: «And içirəm»,- dedi. Aşot danışdı: 
«Səhər saat 6-7-i arası, yəni işıqlaşanda həmin 
ağ əsgilərin iziylə gələcəklər. Mən mərkəzdə 
birinci dərəcəli çekist idim, ancaq Qaçaq 
Mahmud məndən çox bilən adam imiş. Məni 
öldürməyin, dörd uşağım var. Onları yetim 
qoymayın». Mahmud dedi: «And içmişəm, öl-
dürməyəcəyik». Oradaca Aşotu öz beşaçı-
lanının ağzı sinəsinə tuşlanmış şəkildə palıdın 
 23 
gövdəsinə bağladılar. Beşaçılanın tetəsini 
(tətiyini) də iplə eşikdəki şaxa sarıdılar. Şaxa 
toxunulsa, atəş açılacaq və onu öldürəcəkdi. 
Qaçaqlar bütün bərxanalarını atlara yükləyib, 
keçdilər Kürün o tayına. 
Bunlar burada qalsın, indi də danışım er-
məninin gətirtdiyi qoşundan. Həmin vaxt Qır-
mızı Ordu ilə xüsusi şöbədən adamlar da gəl-
dilər, qarnıyarıq, qocaman palıdı tapıb həndə-
vərini mühasirəyə aldılar. Palıdın şaxına toxu-
nan kimi içəridən atəş səsi eşidildi. Kankana 
(lağıma) enəcəyi gülləbaran etdilər. Gördülər 
ki, elə bircə dəfə atəşdən sonra atəş səsi gəl-
mədi. Bir nəfər qışqırdı: «Təslim olun, sizi 
bağışlayacağıq» və aşağı endi. Gördü, heç kəs 
yoxdu. Aşotun yuxarıdan aşağıya tərəf damcı-
damcı qanı tökülürdü. Silahı da yanında idi. 
Xüsusi şöbənin işçiləri həmin lağımla, yəni 
kankanla Kür çayına qədər getdilər. Sonra 
         24 
qayıdıb Aşotun sarğısını açıb, bir atın qu-
cağında silahı ilə bərabər rayona gətirdilər. 
Bütün Qarayazı tamaşaya durdu ki, qaçaqlar 
çekist öldürüb. Tiflisdən vəzifəli hökumət 
işçiləri tökülüb gəldilər. Çox təəccüb etdilər 
ki, Gürcüstanın ən sınanmış çekisti Aşot Ma-
nukyan kimi adamı Qaçaq Mahmudun dəstəsi 
öldürüb. Qaçaqların yerini xəbər verənlərə 
böyük mükafat verəcəklərini vəd etdilər. 
Qaçaq Mahmudun dəstəsi Əysipara, Ay-
rım meşələrini özlərinə məskən etdi. «Göylərə 
baş çəkən» (ifadə Səməd Vurğunundur) Gö-
yəzən dağını gördülər. Bəzən buludlar üzünə 
pərdəsini çəkirdi. Qartallar qayalardan qaçaq-
lara çox diqqətlə baxırdı. Mahmudun bu me-
şələr xoşuna gəlsə də, amma Qarayazı meşə-
sindəki kolxoruzunun səsi, maralların hay-
qırtısı, oradakı meyvələr burada yox idi. Qa-
çaq Mahmud gördü ki, bu dağlarla Ceyrançöl 
 25 
dağları arasında çox böyük fərq var. Götürdü, 
görək Mahmud nə dedi: 
 
Qürurlu baxışın bizə arxadı, 
Pənah gətirmişik sənə, a dağlar! 
Daşlı səngərlərin bizi üşütsə, 
Bürünnük çiskinə, çənə, a dağlar! 
 
Arxalandıq əvvəl Ceyrançölünə, 
Sonra gəldik Qarayazı elinə. 
Tarixçisən, al qələmi əlinə, 
Yaz sinədəftərə yenə, a dağlar! 
 
Mən Mahmudam, ürəklərin həkimi, 
Teymur dağı bu dağların hakimi. 
Durubsan qarşımda günahkar kimi, 
Dinib, cavab versən mənə, a dağlar! 
 
Qaçaqlar kəndlərlə əlaqə saxlayırdı. Xə-
bərlər gəlirdi ki, Bakıdan vəzifəli adamlar 
         26 
gəliblər. Kəndlərdə kolxoz qururlar. Bir xəbər 
də gəldi ki, bu gecə iclas edirlər. Mahmud de-
di: «On iki nəfər atlanın, iki nəfər atları göz-
ləyər, on nəfərimiz iclasa gedərik». Elə də et-
dilər. Mahmud, Umud, Yunus ön cərkədə 
oturdular. İclas çox qızğın gedirdi. Amma ço-
xusu yalandan danışırdı. Axırda dedilər: «Ya-
şasın Lenin, uraaa! Yaşasın Stalin, uraaa! 
Torpaq sizindir, uraaa! Su sizindir, uraaa! 
Kolxoz sizindir, uraa!» Sonra dedilər, kən-
dlilərdən kim danışmaq istəyirsə, səhnəyə 
çıxsın. Qaçaq Mahmud cəld səhnəyə çıxdı: 
«Ay camaat, ruzunuzu Allahdan istəyin, Allah 
verəndə məhsul daşın üstündə də bitir. Sonra 
da deyir, yaşasın fəhlə, kəndli sinfi. Onlardan 
müftə ruzqu gözləyirlər, uraaa, hamı deyir, 
uraa, torpaq sizindir, uraaa, inanmayın, eşidin, 
inanmayın, heyvansınız, uraaa». Bakıdan gə-
lən bir nəfər Mahmudun paltarından geriyə 
 27 
doğru çəkirdisə də, Mahmud dediyini deyirdi. 
Sonra Mahmud mauzerini çıxarıb bunları bir 
küncə qısdadı: «Əclaflar, bu xalqı niyə alda-
dırsınız?» Onlardan bir nəfər yaşlı kişi dedi: 
«Biz də belə yalançı təbliğatla maaş alıb 
uşaqlarımızı dolandırırıq». Qaçaqların hamısı 
çıxır Mahmudun yanına. Başlayırlar ona yal-
varmağa, deyirlər: «Bizi o bir olan Allaha ba-
ğışlayın, balalarınıza bağışlayın. Körpə uşaq-
larımıza yazığınız gəlsin». Mahmud deyir: 
«Bu xalqı düzgün başa salın, buraxım». İçlə-
rindən qoca bir kişi dedi: «Ay camaat, bizə də 
sizə yalan danışmağımıza, yalan təbliğimizə 
görə maaş verirlər, irəli çəkirlər. Bizi bağış-
layın». Camaat Mahmuda yalvardı ki, onları 
öldürməyin, buraxın. Mahmud fırıldaqçı kom-
munistləri buraxır. Sonra Mahmud camaatı 
danladı: «Ay camaat, biz belə fırıldaqçı kom-
munistlərin ucbatından qaçaqlıq edirik. Sizə 
         28 
nə deyirlər, yalanlara əl çalıb, uraaa deyir-
siniz. Ona görə də mən də hövsələdən çıxdım, 
dedim, heyvansınız, uraaa. Məni bağışlayın, 
sizi təhqir etdiyimə görə», - deyib səhnədən 
düşdü. Qaçaqlar atlarına minib getdilər. 
İndi də, əziz oxucular, bir misal qalıb el-
lərdə, obalarda. Deyirlər, Qaçaq Mahmud 
deyən kimi hər şeyə əl çalıb, ura deyirsən. 
Qaçaq Mahmud Tovuz tərəfdən Qızılul-
ğundan sonra Çobandağı aşıb getdi. O, Zaqa-
tala, Balakən, Tianet dağlarında da az olma-
yıb. İkinci dünya müharibəsinə kimi qaçaqlıq 
edib. Onun silahdaşı Qaçaq Yunus çox mahir 
atıcı olub. Türkiyəni gedib-gəlməkdən su yolu-
na döndərmişdi. Dəfələrlə həbsdən qaçmışdı. 
Yeddinci qaçışı zamanı, hasardan atılan vaxt 
üçüncü mərtəbədən bir çekist qadın onu güllə 
ilə vurdu. 
 
 29 
Haqq yolunda vuruşan ata, babalara 
Allah rəhmət eləsin! 
İndi də sizə Təmən uşağından deyim. 
Təmənuşağı Nazarlı kəndində yaşayır-
dılar. Sonradan analarını da götürüb Türkiyə-
yə qaçdılar. Nazarlı kəndinə Şüşəligöz Sö-
yünü kolxoz sədri seçdilər. O, Nazarlıya gəl-
mə idi. Şüşəligöz Söyün deyirdi ki, Təmənu-
şağının yurdunda turp əkdirəcəm. Qasid bu 
sözü Türkiyəyə sahibinə çatdırır. Anaları de-
yir: «O sözü ona yedirtməsəniz, südüm sizə 
haram olsun». Təmənuşağı analarının sözün-
dən çıxmazdılar. Atlanıb gəlirlər. Görürlər ki, 
16-cı qolda iki nəfər yer sulayır. Yaxınlaşanda 
görürlər ki, biri Şüşəligöz Söyünün qayını 
Bilaldı, o biri də öz elliləri Hacıkişidir. Bun-
ları silahın qabağına qatıb Şüşəligözün evini 
göstərtdilər. Şüşəligözü qabaqlayırlar, onları 
buraxırlar. O gediş Şüşəligöz yox olur. Kimi 
         30 
deyir, əl-qolunu bağlayıb Kürə atıblar, kimi 
deyir, yerə basdırıblar, kimi deyir, Türkiyəyə 
aparıb analarının yanında öldürüblər. 
İndi isə sizə xəbər verim Ələmpaşaoğlu 
Hacıdan. 
Ələmpaşaoğlu Hacı çox savadlı imiş. 
Ərəb dili, latın əlifbasında dərs deyən müəl-
lim imiş. O, savadlı olduğundan Qarayazı Ra-
yon İcraiyyə Komitəsində çalışırdı. 
Hacını qəflətən QPU-ya çağırırlar: «Siz 
ərəb dili müəllimi olubsunuz. Sizi sürmürük, 
Türkiyəyə kəşfiyyata gedəcəksiniz». Ələmpa-
şaoğlu Hacı razılaşmağa məcbur olur: «Parti-
ya hara göndərsə, mən hazıram». Nə edə bi-
lərdi, hökumətin güllələdikləri, sürgün etdik-
ləri gözünün qabağına gəldi. Onlar Hacıya 
ciddi tapşırdılar: «Get, çağıranda gələrsən. 
Amma heç kəsə sirr vermə. Ailənə de ki, mən 
Moskvaya oxumağa gedirəm, hökumət gön-
 31 
dərir». Sonra Yesir Məhəmmədi QPU-ya ça-
ğırırlar. 
Bu həmən Yesir Məhəmməddir ki, 1918-
ci ildəki erməni-müsəlman davasında türk 
qoşunu azərbaycanlılara köməyə gələndə Mə-
həmməd türk əsgəri olub. Birdən Türk paşası 
əmr verir ki, qoşun təcili geri gəlsin, ingilislər 
gəmilərlə gəlib bizimlə müharibə etmək istə-
yirlər. Yesir Məhəmməd də aşpaz imiş. Odun 
qırmağa gedibmiş. Türk qoşunu atlanır, geri 
gedir. Məhəmməd gəlir, görür ki, heç kəs 
yoxdu. Necə deyərlər, lələ köçüb, yurd ağla-
yır. O tərəfə, bu tərəfə qaçır. Heç kəsi görmür. 
Qəflətən bir neçə erməni bunu tutur, bir 
sahibsiz evə salır, özləri də gözləyirlər ki, ko-
mandirləri gəlsin, cəzasını versin. 
Axşamüstü o deyir: «Ay kirvə, məni su 
üstə burax». Erməni qışqırır: «Kəs səsini, 
kopak oqlu». Məhəmməd yalvara-yalvara: 
         32 
«Ay kirvə, bizdə nə günah var, günah bizi bir-
birimizə vuruşdurandadı». Erməni Məhəm-
mədi süzür, görür ki, ayağında isti çəkmə var. 
Qapını açır, çəkməni soyundurur. Sonra da 
onu buraxır və deyir: «Get, tez gəl, kopak 
oqlu». Erməni çəkməni öz ayağına geyinənə 
kimi Məhəmməd özünü verir kalafa yerində 
bitən qalın otluğun altına. Erməni başını qal-
dıranda görür ki, türk yoxdu. Yoldaşlarını da 
çağırıb gecəyarı olana kimi gəzdilər, tapa 
bilməyib getdilər. Ancaq Məhəmməd ayağı-
yalın enişə tərəf işıqlaşana qədər qaçır. Bir 
kişinin heyvan otardığını görür. Kişi ondan 
soruşur: «Müsəlmansanmı?» Məhəmməd ca-
vab verir ki, bəli, müsəlmanam. Kişi görür ki, 
Məhəmmədin barmağından qan tökülür, ayaq-
ları cırıq-cırıq olub. Həmin adam tez öz 
çarığını çıxarıb Məhəmmədə verir. Məhəm-
məd ondan soruşur ki, Bakı hansı tərəfdədir? 
 33 
Kişi ona başa salır ki, qabaqda bir dayanacaq 
var. Üzüaşağı olan hər nə var, min, səni Ba-
kıya aparacaq. Elə də edir. Sonra da Bakı-
Tiflis qatarı ilə Tiflisə gəlir. Şeytanbazar 
draxdınında odun yaran, su gətirən olur. 
Bir gün Nazarlıdan Nəğmət kişi draxdın-
çıya tərəvəz gətirib deyir: «Mənə ot daşımağa 
bir nəfər adam lazımdır». Draxdınçı Yesir 
Məhəmmədi göstərir: «Odurana onu apar, 
türk əsgəridir, ermənilərə əsir düşübmüş, qa-
çıb bura gəlib». Nəğmət kişi Məhəmmədi ara-
basına mindirib gətirir. Nəğmət kişi bir 
ermənini tək işlədirmiş. Həmin ermənini gös-
tərir: «Bu erməni yerini bilir, 14-cü qolda 
mənim otum var, daşıyın». Məhəmməd: «Baş 
üstə»,- deyib erməni ilə işləməyə gedir. Bir 
gün yaxşı daşıyırlar. İkinci gün yel qalxır. 
Erməni yükləyən, Məhəmməd yerdən ot verən 
imiş. Otu verdikcə arabadan onu yel atır. 
         34 
Erməni “Allah” deyə aslanır. Yesir Məhəm-
məd yaba ilə vurub ermənini yerə yıxır, başını 
əzir, öldürür. Sonra da qıçından tutub sürüyə-
sürüyə qamışlığa atır. Gəlir, ot arabasını 
yarımçıq qapıya aparır. Nəğmət kişi Məhəm-
məddən soruşur ki, bəs erməni hanı? Məhəm-
məd sakit-sakit dillənir: «Öldürdüm». Nəğmət 
kişinin matı-qutu quruyur: «Ayə, onun yiyə-
sinə mən nə deyəcəm?» Məhəmməd deyir: 
«Özün bilərsən. Allahı söydü, mən də öldür-
düm». Nəğmət kişini fikir apardı. Bu erməni 
Tiflisdə «Hallavardan (Avlabar) olan dostu-
nun kiçik qardaşı imiş. Ona deyibmış ki, 
qardaşın on günlüyə mənə kömək etsin, hör-
mət edəcəm». Birdən qardaşı gəlir. «Nəğmət, 
mənim qardaşım hanı?»- deyir. Nəğmət yalan 
danışmağa məcbur olur: «Onu razı yola sal-
dım, bəs evə getməyibmi?». Erməni, qarda-
şının evə gəlmədiyini bildirib, Tiflisə qayıdır. 
 35 
Yesir Məhəmməd bir müddətdən sonra Kosa-
lıya gəlir. Onu evləndirirlər, oğullu-uşaqlı 
olur. Amma ürəyi daim vətən həsrətiylə döyü-
nür. Bir neçə dəfə QPU-ya (Dövlət Siyasi İda-
rəsinə) ərizə yazır ki, məni öz vətənimə bura-
xın, gedim. 
Bəli, Yesir Məhəmmədi QPU-ya çağırıb 
deyirlər: «Sən oralı olubsan, səni ora agent 
göndəririk. Tapşırığı bizə çatdırarsan. Sən 
türkdilli olduğun üçün bizə çox lazımsan». Bu 
da: “Baş üstə” deyib, geri- evinə qayıdır. Hər 
ikisini də bir gecədə, yəni 1938-ci il sentyab-
rın 11-də aparırlar. O vaxtdan Türkiyədə olur-
lar. Hacı öz el oğlusu Yolçuyev Nadirə, Xiya-
lov Şəmdinə, Qarayazıda Daşdəmirov Hacıya 
bu sirri açmışdı, uşaqlarını onlara tapşırmışdı. 
Bütün Kosalı, Nazarlı elə bilirdi ki, onlar 
Moskvada oxuyurlar. Bir də xəbər çıxdı ki, 
Ələmpaşallın Hacını, Yesir Məhəmmədi Tür-
         36 
kiyədə agent kimi həbs ediblər. Dedilər, yalan 
söz çıxmaz. Sən demə, bu, doğru imiş. 
Türkiyə məhkəməsi onları dəfələrlə dindirir. 
Atalar demişkən, bir düz xətt əyriləri kəsir. 
Onlar bütün günahları boyunlarına alırlar: 
«Sovet kəşfiyyat orqanları bizi Türkiyəyə 
gəlməyə zorla məcbur etdilər, yoxsa bizi 
sürgünlə qorxudurdular. Biz də gəldik, daha 
geri getmədik». Hacı məhkəməyə cavab ver-
di: «Mən ərəb dili müəllimi olmuşam. Orada 
olan türk balalarına ərəb dilində dərs demi-
şəm». Yesir Məhəmməd də türk əsgəri kimi 
Qafqazda vuruşduğunu və 1918-ci ildə ermə-
nilərə əsir düşdüyünü bildirdi. Yesir Məhəm-
mədin dediklərini və Ələmpaşaoğlu Hacının 
Qarayazı Rayon Icraiyyə Komitəsində işləyib-
işləmədiyini da yoxlayıb təsdiqlədilər. Ancaq 
Türkiyə cəza qanunlarına görə bu hərəkətləri 
müqabilində onlar yalnız xalq qarşısında asıl-
 37 
malı idilər. Asılmaq vaxtı gəldi çatdı. Ən çox 
meydana yığışanlar Sovet ölkəsindəki təqib-
lərdən yaxa qurtarıb Türkiyəyə qaçanlar idi. 
Xozeyinlə Nağı ön cərgədə oturmuşdular. 
Hamı məhbusları gözləyirdi. Düşünürdülər ki, 
görəsən, onlar kimdir? Bir də gördülər, polis 
işçiləri iki nəfər məhbus gətirdilər. Biri çox 
göyçək, ağsaçlı, o birisi qarabəniz, dolu adam 
idı. Əvvəlcə ağbənizli, nazik görünüşlü, ağs-
açlı məhkumu dindirdilər. Ondan soruşdular: 
«Vəkil tutmaq fikriniz varmı?» O cavab verdi: 
«Vəkil tutmaq üçün bizim pulumuz yoxdu. 
Biz kimsəsizik». Məhkəmə başlandı. Hacı bu 
sözləri dedi: 
 
Bilin, müsəlmanam, islam əhliyəm, 
Gəlin tövbə deyim, günahım yoxdu. 
Ana olan bala dağı görməsin, 
Qəribəm, kəfənim alanım yoxdu. 
         38 
Ələmpaşaoğlu Hacını məhbusluq çox də-
yişmişdi. Onu tanımaq qeyri-mümkün idi. Ba-
şını qaldırıb yığılan camaata baxanda öz-
özünə dedi: «Bütün İstanbul əhli bura gəlib 
ki». Ön cərgədə olan iki nəfərin ağlamasını 
görən Hacı bu bayatını dedi: 
 
Əzizim, oda dağlar, 
Yanmadın oda, dağlar. 
Mən sinə dağı gördüm, 
Sinəsi oda dağlar. 
 
Bu bayatını eşidən didərginlər elə ağlaş-
dılar ki, sanki yas yerində idilər. Hacının gö-
zünə məhkəmənin qarşısındakı “Quran” kitabı 
sataşdı. Dedi: “Qoyalar, bu kitaba and içəm. 
Assalar da sonra assınlar”. Hacı “Quran” kita-
bına işarə etdi və dedi: «Mən qarşınızdakı 
“Qurani – Kərim”in yolu ilə gedirəm. O yol 
 39 
ilə gedən haqlıdı». İkinci bənddə görək Hacı 
nə dedi: 
 
Zülmət zirzəmidə çox axdı yaşlar, 
Hicran ağrısından ağardı başlar. 
Adı gözəl Məhəmmədə bağışlar, 
Quranı yadına salanım yoxdu. 
 
Hakim ayağa qalxıb dedi, bilirəm, bu ki-
tabdan halısan, üç dəfə öpüb gözünün üstünə 
qoyub dedi: «Bu kitabdan nə tələb edirsən?» 
Ələmpaşa oğlu dedi: «Mənə bir gecə möhlət 
ver, o kitabı oxuyum, özümə xətm edim. As-
sanız, sonra asın». 
Kitab hakimin əlində yaşla islandı. Elə 
onu dedi ki, neçə yaşın var? 
 
Hacı cavabını bayatı ilə dedi: 
Əzizinəm, yaşı çoxdu, 
         40 
Mən qocanın yaşı çoxdu, 
Gözlərimə baxıb ağla, 
Gör bir kimin yaşı çoxdu? 
 
Qazı ayağa qalxıb dedi: «Məhkum, sizə 
qarşı bizdə inam yarandı. Biz Allaha, onun 
peyğəmbəri Məhəmmədə və kitabı «Qurana» 
inanırıq. “Qurani-Kərim”in qarşısında diz çö-
küb, baş əyirik». Hacı dedi: «Günahsız müsəl-
man aləminin arasında asılmağıma razıyam. 
Çünki məni öz adətimizlə dəfn edəcəklər».  
Hacının bu zaman cüt bacıları və ən çox is-
tədiyi anası yadına düşdü. Bir bayatı da çəkdi: 
 
Əzizinəm, ay ana, 
Pərvanələr, ay ana. 
Oğlun dara çəkilir, 
Nə durursan, ay ana? 
 
 41 
Məhkəməyə yığılanların hamısı ağlaşırdı. 
Hacı dedi: «Ey dərdməndlər, az ağlaşın, haqq 
ayaq üstədi». Aldı, görək Hacı nə dedi: 
 
İztirablı, həyəcanlı anımda 
Zaman namərd, bir dəlil yox yanımda, 
Ana dərdi qövr eləyir canımda, 
Fikir- xəyalıma dalanım yoxdu. 
 
Xozeyin general rütbəsində idi. Nağı xa-
ricə gedən nümayəndə idi. Hər iki qardaşı qə-
riblik kövrəltmişdi. Özlərindən xəbərsiz dam-
cı-damcı gözlərindən yaş tökülürdü. Bir nəfər 
irəli çıxıb bildirdi ki, bu zalım oğlu bizi od-
suz, ocaqsız yandırdı. Bu zaman hər iki qar-
daş bir-birinə baxdı. Nağı dedi: «Ayə, a qar-
daş, danışanın səsi mənə tanış gəlir. Amma 
özünü tanıya bilmirəm». 
 
         42 
Hacı bir bayatı da çəkdi. 
Əzizim, qara baxtım, 
Dağlarda qara baxdım, 
Baş götürüb səndən qaçdım, 
Yenə baxdım, qara baxtım. 
 
Bir nəfər irəli çıxıb bildirdi ki, bu müqəs-
sirlərin parası lazım deyil. Mən bunlara vəkil-
lik edərəm. Gəlib hər iki məhkumdan soruş-
du: «Siz hansı ölkədən gəlibsiniz?» Hacı dedi: 
«Sovet ölkəsi bizi Türkiyəyə kəşfiyyata gön-
dərdi. Ancaq biz geri qayıtmaq istəmirik, bu-
rada ölmək istəyirik». 
 
Hacı: 
 
Şura ki var, məzlumların qurdudu, 
Əsas ordu bizi tutan ordudu. 
Ulu babam Osmanlının yurdudu, 
Eşidib ərzimi, bilənim yoxdu. 
 43 
Öz xahişi ilə onlara vəkillik edən adam 
məhkəmə sədrinə üz tutub dedi: «Hakim, o 
adam Allahını sevən adamdı. Özü də deyir ki, 
mən “Qurani- Kərim”in yolu ilə gedirəm. Siz 
bu işə düz baxmasanız, haqq yolunda günah-
kar olarsınız». 
 
Hacı dedi: 
 
Sirr açmaram, Hacını güllələrlər, 
Tilsimdəyəm, zülmətdəyəm, bilərlər, 
Bacılarıma ünüm çatsa, gələrlər, 
Yaş töküb, saçını yolanım yoxdu. 
 
Birdən Nağı qışqırıb yerindən atıldı: 
«Ayə, Xozeyin, bu ki Ələmpaşaoğlu Hacıdır». 
Özlərini Hacının üstünə atdılar. Öpüşub-ağ-
laşıb görüşəndən sonra Xozeyin yeridi məh-
kəmənin üstünə, məhkəməni dayandırdı. On-
         44 
lara bildirdi ki: «Mən paşanın yanından gələ-
nə qədər məhkəməni dayandırın». 
Məhkəmənin sədri Xozeyinə dedi: «Mə-
nim tərəfimdən də paşaya de ki, hər ikisi gü-
nahsızdır». 
Xozeyin səhər getdi, hər ikisini də zami-
nə aldı və Hacını da, Məhəmmədi də azad et-
dirdi. Özlərinə də ev verdi. Əllərinə para ver-
di. Az müddətdə Hacı varlandı. Özünə də 
yaxşı vəzifə verdilər. Türkiyədə evləndi, bir 
qızı da oldu. Özü də orada rəhmətə getdi. 
Vətəndən uzaqlarda ölənlərin hamısına 
Allah rəhmət eləsin! 
Vətən torpağını qəbirlərin üstünə tökür-
lər. Yerləri nurlu, məkanları cənnət olsun! 
