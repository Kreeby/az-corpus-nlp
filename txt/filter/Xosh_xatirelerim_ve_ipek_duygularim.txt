 
 1 
AZƏRBAYCAN    RESPUBLİ KASI  
TƏHSİ L     NAZİ RLİ Yİ  
GƏNCƏ    DÖVLƏ T  UNİ VERSİ TETİ  
 
 
 
SƏDNİK   PAŞA   PİRSULTANLI  
 
 
 
X O Ş  X A T İ R Ə L Ə R İ M  
                        V Ə  
İ P Ə K  D U Y Ğ U L A R I M  
 
Gəncə Dövlət Universitetinin Nəşriyyat  
şöbəsinin  30 noyabr 2012-ci  il tarixli  
 qərarı ilə çap olunur 
 
 
                              GƏNCƏ -  2012 
  
 
 
 
 
 
 Redaktor:  SAHİBƏ  PAŞAYEVA,  
 
 2 
Аzərbaycan Folklor İnstitutunun  
elmi əməkdaşı 
 
        Prof. Dr. Sədnik Paşa Pirsultanlı   
                                                     (Paşayev) 
 
“Xoş xatirələrim  
                                     və 
   ipək duyğularım”  
 
 
Bu xatirələrdə mənim gənclik  illərim yaşayır. 
Həyata marağım yaşayır, dünənim, bu günüm yaşayır. 
Xatirələr mənim ötüb-keçən ömrümün yaddaşında 
yaşayan səhifələridir. İpək duyğularıma bükülmüş 
şeirlər ciyərimin parça-parasıdır. Mən onları ürək 
qanımla yazmışam. Qoy oxucular bilsin ki, hansı 
xatirələr, hansı ipək duyğular mənim üçün əziz və 
unudulmazdır. Bunların gəncliyə çatdırılmasını 83 
yaşımda zəruri hesab etdim, ehtiyac duydum.   
 
 
 
 
  EL 03             00036          8 
               036.30.11.2012 
 
 
 
 
 3 
 
                                 
                                        I  HİSSƏ 
 
 
 
 
BİR YAZIÇI, BİR ŞAİR VƏ BİR 
AKTYOR  HAQQINDA  XOŞ 
XATİRƏLƏRİM 
 
 
 
 
  Mir Cəlal            Rəsul Rza      Muxtar Avşarov 
 
 
 
                       
 
 
 4 
“Ərik ağacı” hekayəsi 
haqqında xatirə 
 
Hörmətli yazıçımız Mir Cəlal müəllimin “Ərik 
ağacı” haqqındakı hekayəsi bizim xəyalımızı çox 
uzaqlara apardı. Dahi söz sənətkarının hekayəsi dərin 
dərya, misilsiz xəzinədir.  
 Ulu babamız Pirsultan 
Abdal XVI əsrdə Türkiyənin 
Banaz köyündə Hızır Paşa 
tərəfindən boğazından asıldıq-
dan sonra tayfamızın bir qismi 
öz doğma yurdundan ayrılıb, 
Təbriz yaxınlığına gəlmişdir. 
Şah İsmayıl Xətai tərəfindən 
onlar üçün Pirsultan kəndi 
salınmışdır. Bu kənd təbii gözəlliyə malik olmuşdur.  
 Uzun illər burada yaşadıqdan sonra nəslimizin 
on iki ailəsi Pirsultan kəndindən Gəncə şəhərinə 
gəlmişdir. Babam Səmədin bacısı Gövhər əri 
tutulduqdan sonra Gəncənin Ozanlar küçəsində 
məskən salmışdır.  
 Nə iləsə əlaqədar  Mir Cəlal müəllim gənclikdə 
bu ailəyə gəlmişdi. Bir qədərdən sonra Gəncədə 
qalmayan Gövhər bibi dörd oğlunu da götürüb Köşkü 
kəndinə gəlir. Bibimin geniş həyəti, bağı-bağatı olur. 
Onun həyətindəki bağ insana gözəl təsir bağışlayırdı.  
 Mir Cəlal müəllim ara-sıra bu evə gəlirdi. 
Nədənsə birdən-birə əlaqə kəsildi. O, bir də müharibə 
qurtarandan sonra, yəni 1945-ci ilin avqustunda kəndə 
 
 5 
Gövhər arvada qonaq gəlir. Bir stolu qabağına, birini 
də yanına qoyur. Mir Cəlal müəllim nə isə yazır. 
Bibim deyir: 
 -Söhbət etsənə, nə yazırsan? 
 -Ərik ağacı haqqında hekayə yazıram, ay 
Gövhər xanım.  
 -Sənin gördüyün ərik mənim bu əriklərimdən 
çox qəşəngdir? 
 -Yox, Gövhər xanım, sənin əriklərin də 
qəşəngdir. Ancaq o ərik ağacını, onun tingini 
gəncliyimdə mən yerə basdırmışam. Mən müharibəyə 
gedib qayıdana qədər əlimlə basdırdığım kiçik ting, 
barlı-bəhərli böyük ağac olmuşdur. Mən ağacdan 
alyanaqlı ərikləri dərib yeyəndə dünya xatirimdə 
oyandı. Məktəbin bağ-bağçasında çox ağaclar gör-
düm. Amma, yenə də məni özünə cəlb edən ərik ağacı 
idi. Ərik ağacını köşkülü Nəbi dayı məndən yadigar 
olduğu üçün göz bəbəyi kimi qoruyub saxlamışdır.  
 Mən bunu, yəni ərik ağacını hekayə 
adlandırsam da, ölməz bir xatirədir. Mən Həsən bəy 
Zərdabi adına Gəncə Dövlət Universitetində dosent 
olarkən Bakıya, universitetdə Mir Cəlal müəllimin  
rəhbərlik etdiyi Azərbaycan ədəbiyyatı kafedrasına 
təkmilləşdirmə kursuna getmişdim. Kafedra müdirinin 
müavini professor Firidun Hüseynov da burada idi. 
Mənim Gəncədən gəldiyimi bilib, mənimlə söhbətə 
başladı. Ulu babamızın Pirsultan Abdal olduğunu 
bildirdikdə Mir Cəlal müəllim dedi: 
 
 6 
 -Oğul, sən Gəncəyə yaxşı bələdsənmi? Ozanlar 
küçəsini tanıyırsanmı? Pirsultanlılardan orada nurani 
bir arvad yaşayırdı. O, məndən təxminən, iyirmi yaş 
böyük olardı. Onun evində çörək kəsmişəm. Bilmirəm 
ki, Pirsultanlı Gövhər arvad indi yaşayırmı, yoxsa 
vəfat edibdirmi? Gövhər xanım gözəl insan idi, çox 
xeyirxah və qonaqpərvər ana kimi hörmət qazanmışdı.  
 Mən bildirdim ki, mən də Pirsultanlılardanam, 
həm də Gövhər arvad anamın bibisidir. Səməd ba-
bamın bacısıdır. Gövhər bibim, təxminən, 60-cı illərdə 
vəfat etdi. Ayrılarkən Mir Cəlal müəllim əlimi sıxıb 
dedi: 
 -Sizin nəsil məşhur və təmiz nəsildir. Mənimlə 
əlaqə saxlayın, Bakıya gələndə mənimlə görüşməmiş 
olmayın.  
 Lakin, Bakıya gələndə çox zaman Mir Cəlal 
müəllimi Azərbaycan ədəbiyyatı kafedrasında görə 
bilmirdim. Ürək sözümü Firidun Hüseynova çatdı-
rırdım və deyirdim ki, mənim salamımı Mir Cəlal 
müəllimə yetirin. Deyin ki, onu görmək arzumdur.  
 Mən həmişə Mir Cəlal müəllimi görüb söhbət 
edəndə zənginləşirdim. Ona görə ki, Mir Cəlal 
müəllim qayğıkeş, vətənpərvər, humanist, əməksevər, 
zəngin mənviyyatlı, fitri istedadlı alim, gözəl insan, 
müdrik tarixi şəxsiyyətdir.  
 Bir dəfə kafedrada Mir Cəlal müəllim tək idi. 
Onunla xeyli söhbətimiz oldu. O, mənə dedi: 
 -Sən həm alim, həm də yazarsan. De görüm, 
mənim hansı əsərlərim xoşuna gəlir? 
 
 7 
 -Mir Cəlal müəllim, bütün əsərləriniz xoşuma 
gəlir və sevə-sevə oxuyuram. Lakin, bədii idrakınızın 
ən mükəmməl əsəri “Füzulinin sənətkarlığı”  haq-
qında elmi monoqrafiyanız çox dəyərli sənət incisidir, 
zəngin ümmandır, bilik mənbəyidir. Bu əsər oxucuya 
gözəl təsir bağışlayır.  
 O gülümsündü. Onun gülümsər baxışı, yazıçı-
alim siması bu gün də gözümün qabağındadır. Mən 
bütün ömrüm boyu görkəmli yazıçı, ədəbiyyatşünas, 
mütərcim, publisist və mahir pedaqoq, Əməkdar elm 
xadimi, professor Mir Cəlal Əli oğlu Paşayevi 
qəlbimdə əbədiyaşar bir sima kimi xatırlayır, ona 
dərin hörmət və məhəbbət bəsləyirəm.  
 Mir Cəlal müəllimin məzarı milyonlarla 
insanların ziyarətgahına çevrilmişdir. Mən həmişə onu 
ziyarət eləyir, məzarının üzərinə gül dəstələri qoyur 
və deyirəm ki: “Məzarın nurla dolsun! Yaratdığın 
zəngin ədəbi irsinlə ölümsüzlüyün parlaq zirvəsində 
əbədi yaşa!” 
 Professor Mir Cəlal Paşayevi yaratdığı zəngin 
ədəbi irsi onu tanıyanların, qohumlarının, dostlarının, 
işlədiyi ali məktəblərdəki yoldaşlarının, yetişdirdiyi 
elmlər namizədlərinin,  elmlər doktorlarının və profes-
sorların qəlbində əbədi yaşadır, ona dərin hörmət və 
məhəbbət bəslədir. Əməkdar elm xadimi Mir Cəlal 
müəllim mənim qəlbimdə əbədi yaşayır və yaşa-
yacaqdır.  
     25 may 2008-ci il  
   
 
 8 
Rəsul Rza haqqında bir xatirənin 
yaddaşımda izləri 
 
 
 53 il bundan əvvəl Rəsul Rza haqqında yad-
daşıma yazılmış xatirə hər dəfə zehnimdə təzələndik-
cə məndə yeni duyğular oyadır. Mən bu duyğularıma 
cavab olaraq aşağıdakı yazımı yazmışam. Sərbəst 
şeirin özünəməxsus deyim tərzi və intonasiya çalarları 
vardır. Hər hansı bir məna və məzmun bu şeirdə 
münasib formada, dilimizin 
ahənginə uyğun şəkildə ifadə 
olunur. Azərbaycan poeziya-
sında sərbəst şeir yaradıcılı-
ğının çoxillik tarixi ənənələri 
olduğu hamıya məlumdur. 
Bu ənənə özünün daha çox 
xalq şeirində-xüsusilə, bəzi 
mərasim nəğmələrində, düz-
gülərdə, tapmacalarda və 
bilməcələrdə göstərir. Azərbaycan poeziyasında bu 
şeirin ən görkəmli nümayəndələrindən biri də xalq 
şairimiz Rəsul Rzadır. Mən bu münasibətlə bir 
şeirimdə yazmışam: 
 
 
 
 
 
 
 9 
Rəsul Rza, Nazim Hikmət, 
Bunlardan biri də var. 
İstedadlarına, 
Qələmlərinə, 
Nəfəslərinə 
güc verən  
üzlərində 
Allahın nuru da var.  
Şirvanda deyilmi... 
Kim tanımır 
Xızırın tapdığı 
Diri Baba çeşməsin?! 
Heç ola bilməz ki, 
Torpaq onun, 
Yer onun, 
Rəsul gəlib 
O çeşmədən içməsin. 
 
Koroğluya Qoşabulağın suyu şairlik və igidlik, 
Diri Baba çeşməsi isə uzun ömür, ağıl, fikir və hünər 
bəxş edir. Bəlkə, Rəsul Rza da bu çeşmədən yüksək 
poetik keyfiyyətlər əxz etmişdir. Nigar xanım 
gəncliyində Gəncə yaylağındakı Pirsultan Pinarından 
su içdikdən sonra bütün gözəllikləri özündə cəm etmiş 
və incə duyğular şairi olmuşdur. Sonra tale elə 
gətirmişdir ki, bu ağıl, hünər və incə duyğular 
sahibləri bir-birinə qovuşmuşdur. Bir qayda olaraq, 
Rəsul Rza deyəndə Nigar xanım, Nigar xanım 
deyəndə Rəsul Rza yada düşür. 
 
 10 
Bunların özləri və yaradıcılıqları məni hardan 
ilgiləndirmişdir?  1954-cü ildə institutu bitirib Daşkə-
sən rayon partiya komitəsində işləyirdim. Bir gün 
əslən Qubalı olan raykomun I katibi Şıxsəid Kərimov 
məni səhər-səhər kobinetinə çağırdı. Mən içəri daxil 
olarkən gülə-gülə dilləndi: “Bax, bu görkəmli şairimiz 
Rəsul Rza, yanındakı da yazıçı Ənvər Məm-
mədxanlıdır”.  
Mən onsuz da onları yaxşı tanıyırdım. Hər ikisinin 
əlini sıxıb, “Bizim bu dağlara xoş gəlmisiniz”-dedim. 
Katib tapşırdı ki, bunları ən gözəl mənzərəsi olan 
kəndlərə apar. Hörmətli şairimiz Rəsul Rza dilləndi: 
-Yox, bizi ən qədim qalaları, divarları olan 
kəndlərə aparsın. 
Biz raykomun vilisi ilə Alünit dağdan keçib Əmir-
var kəndinə gəldik. Burada qədim Qaraxan şəhərinin 
darvazasının uçub-dağılmış divarına, daşına baxdıq. 
Oradan Durnalı yaylağına çıxdıq, Arpa dərəsini seyr 
etdik, “Qazanbatan bulağı”ndan su içdik, “Qara inək 
zağası”nda möcüzəli daşlarla, yerin altı ilə axan çay-
bulaqla, onun üst yanındakı “Ayğır bulağı” ilə tanış 
olduq. Maşınla Güney kənddən Tapan kəndinə (bu 
kəndin 2-ci adı Ərəzbəridir) tərəf gəldik. Düzlərə 
səpələnmiş xırda daşlar içərisində üzərində yəhər və 
insan şəkli olan iri bir daş vardı. Yerli camaata görə, 
bu qəbirlər Dağ Yunusun və onun əsgərlərinin qəbr-
ləridir. Yerli camaat Babilistan hökmdarı Diya-
qiyanusu Dağ Yunus adlandırırlar. Hətta, “Qara inək 
zağası”na leysanlar yağanda sel qədim əşyalar gətirir. 
 
 11 
Onların içərisinədn tapılan qızıl pula yerli camaat 
“Dağ Yunusun pulu” deyirlər.  
 Tapan kəndində kolxoz sədri Həmidin evinə 
gəldik. Onun çox sayda lətifələri dildə-ağızda gəzən 
qardaşı  Karağan Usub da burada idi. Görünür, ray-
kom katibi getdiyimiz istiqaməti nəzərdə tutub kolxoz 
sədrinə zəng vurub tapşırıq vermişdi. Bu kənd axar-
baxarlı, bir tərəfi Xəlpərəng meşələri, bir tərəfi 
Şəmkir çayı, bir tərəfi başı yaz-yay aylarında yığnaqlı 
olan “Qudur bulağı” idi. Meşə odunu ilə yan-yana 
neçə-neçə ocaq qalanmışdı. Qadının biri sacda yuxa 
yayırdı, o biri isə xamralı çörəyi bişirirdi. Bir başqası 
isə təndirə çörək yapırdı. Dünyada çörəyin ətrindən 
gözəl ətir harda var? Heç bir güldə, çiçəkdə çörəyin 
ətri qədər ətir ola bilməz. Cöngə, qoç və quzu 
kəsilmişdi. Qadınlar kiçik-kiçik toyuq çolpalarının 
tükünü yolurdular. Elə bil ki, bir toya, bayrama 
hazırlıq görülürdü. Şair və yazıçı bu mənzərəni 
heyranlıqla seyr edirdilər. Onlar bir kənara çəkilib 
dağların başındakı ağ buludlara baxıb həzz alırdılar. 
Biz böyük bir süfrə arxasında əyləşdik. Cöngə ətindən 
kəkotu vurulmuş basdırma hazırlanmış, qoç ətindən 
kabablar çəkilmiş, quzu ətindən göbələyə bənzər 
buğlama hazırlanmışdı. Yerli adamlar buğlamanın 
yanında içərisinə sarımsaq döyülmüş yekə qabda qatıq 
qoyurlar. Burada toyuq çığırtmasını və qayğanağı çim 
yağın içərisində bişirirlər. Heç kəs dinib-danışmırdı. 
Karağan Usub-“Bismillah deyin”-dedi. Hamı əlini 
süfrəyə uzatdı. Amma Rəsul Rza və Ənvər Məm-
 
 12 
mədxanlı doyunca xörək yemədilər. Bu nemətlərin 
hərəsindən bir tikə daddılar. Onlar bu yerin təbii 
insanlarını mehribanlıqla seyr edir, öz baxışları ilə 
minnətdarlıqlarını bildirirdilər. Onlar yerli camaatdan 
çox çətinliklə ayrıldılar. Biz yola düşdük. Qabaqtəpə 
kəndinin tən ortasında Alban abidəsinə baxdıq. 
Təzəkəndə, Xoşbulağa gəldik. El yaylağa təzə-təzə 
gəlirdi. Xoşbulaqdakı Həmənli (Əmənli) yurd yerini 
göstərib dedim: 
- Rəsul müəllim, yaz-yay aylarında, yazın burnu 
qanayanda (Gəncədə qızılgülün açmasına belə 
deyirlər) başqaları kimi Nigar xanımgilin ailəsi 
əvvəlcə Pirsultan dağına, onun yaylaq yerinə gəlib 
alaçıq qurardılar. O müddətdə, bax, bu Həmənli 
(Əmənli) yurdu qorunardı ki, onlar Pirsultandan 
enəndə öz alaçıqlarını burda çəmənin, çiçəyin 
içərisində qursunlar.  
Rəsul Rza bu sözü eşidən kimi maşından düşdü, 
başladı gülləri, çiçəkləri ot qarışıq şehli-şehli yol-
mağa. Bir qucaq çiçək-ot yığdı. Sizi inandırıram ki, 
şair dizinə qədər otların arasında suya batmışdı. Rəsul 
Rza ilə Nigar xanımın məhəbbətinin gücünü orda 
gördüm. Oradan Amanı (Əməni) bulağa gəldik. Mən 
bildirdim ki, Xoşbulaq yaylağına gələndə Nigar xanım 
bu bulağın gözündən çox su içib. Rəsul Rza və Ənvər 
Məmmədxanlı bulağın suyundan içdilər, əl-üzlərini 
yudular. Rəsul Rza üzünü mənə tutub dedi: 
-A komsomol, nə olaydı, Tapan kəndindəki 
yeməklər burda olaydı. 
 
 13 
Bilirdim ki, hörmətli şair bu nemətlərdən az dadıb. 
Ona görə də, mən bu nemətlərin hamısından süfrəyə 
bağlayıb gətirmişdim. Biz maşını bulağın yaxınlığın-
dakı Sarıçiçək dağının ətəyinə sürdürdük. Süfrə salıb 
iştahla yemək yeməyə başladıq. Rəsul Rza tez-tez 
məni sorğu-suala tuturdu. Qənşərdəki Zağalı kəndi 
idi. Çayın o tayındakı mənim doğulduğum Qazax-
yolçular kəndidir. O uca görünən bizim Pirsultan 
dağlarımızdır. Biz böyük təəssüratla rayon mərkəzinə 
gəldik. Mən o gündən üzübəri Rəsul Rzanın insan-
lığına, sevgisinə, həyata münasibətinə, hünərli bir 
insan olmasına vurğunluğumu gizlədə bilmirəm.  
1946-cı ildən, yəni, orta məktəbdə oxuyarkən öz 
şeirlərimlə qəzetlərdə çıxış edirdim. Aşağıdakı şeir 
parçası o günlərin yadigarıdır: 
 
Daşkəsəni görən könül, 
Fərəhlənir, coşa gəlir. 
At keçməzdi bu yerlərdən, 
Avtomaşın qoşa gəlir. 
 
Azərbaycan poeziyasında mövcud olan bütün şeir 
janrlarında qələmimi sınamışam. 1954-cü ildən üzü 
bəri ara-sıra sərbəst formalı, ona yaxın, bənzər şəkilli 
şeirlərdə yazıram. Ümumiyyətlə, Azərbaycan poe-
ziyasında sərbəst şeir dedikdə Rəsul Rza yada düşür. 
Onu sərbəst şeirin korifeyi olaraq tanıyıram. Sərbəst 
şeir dinlədikdə elə bil ürək riqqətə gəlir, insanın ürəyi 
ilə nəbzi bir vurur. Poeziya səni yaşadır, poeziyada 
 
 14 
sən yaşayırsan. Sərbəst şeirdə müşahidə, xalq dilinin 
incəliklərinə, onun fikir dünyasına, deyimlərinə və 
duyumlarına gərək dərindən bələd olasan ki, onu 
dərindən duya biləsən. Sərbəst şeirin xəmiri fikirlə, 
düşüncə ilə yoğrulmuşdur. Sərbəst şeir fikrin 
qabağında dağ kimi dayanmır, əksinə dağ kimi fikrin 
arxasında dayanır. Şair sözünü, fikrini sərbəst demək 
üçün ona cəsarət verir, ilham verir.  
 “İnciyərsən” adlı sərbəst, oynaq şeirimin bir 
parçasında ifadə etdiyim obrazlı fikrə diqqət edək:  
 Qəlbi qəlbə calayar, 
Ancaq dilsiz baxışlar, 
Sevgini  
          ürəklərə 
         bağışlasa, 
        o bağışlar.  
Sevgi hissdi, 
    duyğudu. 
O düşüncə, 
    ağıl deyil. 
İstək bir içim sudu, 
Bir gecəlik  
     nağıl deyil. 
 
 Göründüyü kimi, şeir yığcam, lakonik və 
özünəməxsus bədii dəyərə malikdir. Qoşmalarda, 
gəraylılarda və başqa şeir formalarında verə 
bilmədiyim dərin fikirləri sərbəst şeirlərdə öz 
istəyimə uyğun olaraq ifadə edə bilirəm.  
 
 15 
 “Məhəbbətin yuxusu var” adlı sərbəst şeirimdə 
fikrimi aşağıdakı şəkildə biçimləndirmişəm: 
Gəl çıxaq Kür üstünə, 
          o yerlərdə, 
tər bənövşə qoxusu var. 
Çağırıram, oyanmırsan, 
Nərgiz kimi 
Gözlərində 
Məhəbbətin yuxusu var.  
 
 “Yoxdu” şeirimdə məna və mətləb ilə yanaşı, 
bədii bir lövhə də var:  
Siz tərəfdən 
      bir əsim 
             külək də yoxdu, 
Bəlkə heç  
            ürək də yoxdu. 
Ətir də gəlmir, 
            bağınızda 
           çiçək də yoxdu.  
 
“Təzadlı dünya” şeirimdən bir parça nümunə 
verirəm:  
Sevinciylə 
         qəmi 
          qoşa dünya! 
Sən böyük bir səhnəsən, 
əski zamanlardan  
              bəri. 
 
 16 
Faciə, 
      dram, 
     komediya 
          oynanır səndə. 
Hər cür 
        tamaşa dünya!  
 
Biz bir neçə şeir nümunəsi ilə kifayətlənirik.  
 Rəsul Rzanın bir kitabının adı “Üzü küləyə” 
adlanır. Bilirsinizmi, bu nə deməkdir? Kənd camaatı 
yaxşı bilir ki, axşam çöldə qalan, itən qoyun sürüsü 
dərədə, düzəngah yerlərdə qalmır. Düz dağın, təpənin 
başına çıxır və qoyunlar üzü küləyə tərəf yatışırlar. 
Hamı tərəfindən bilinməyən, senzuranın gözündən 
yayınmağa imkan verən, sözün zaman daxilində 
vətəndaşların üzü küləyə doğru yatmalarına işarədir. 
Rəsul Rza yaradıcılığında Mirzə Ələkbər Sabir sayağı 
belə deyimlər, eyhamlar çoxdur.  
 Rəsul Rza xoşbəxt sənətkardır. Dünyaya 
xoşbəxt gəldi, xoşbəxt həyat qurdu, xoşbəxt həyat 
sürdü, dünyadan da xoşbəxt getdi. Lakin, şairin 
qəlbində bir nisgil, bir kədər də getdi. Bu, Mikayıl 
Müşfiq kimi istedadlı gənc şairin yarı yolda ömrünün, 
yaradıcılığının qırılmasından, dünyadan nakam get-
məsindən doğan bəşəri kədər idi. “Qızılgül olma-
yaydı” poemasının adını oxuyan kimi insanın canına 
bir üşütmə gəlir, əzələləri sızıldayır, insanın bütün 
varlığı lərzəyə gəlir. El bayatısının birinci misrası 
“Qızılgül olmayaydı” dərhal Kərəmin qoşmasını, el 
 
 17 
bayatısının son misralarını yada gətirir, insanı 
duyğulandırır, düşündürür: 
 
Bir ayrılıq, bir ölüm, 
Heç biri olmayaydı.  
 
 Rəsul Rza şeirlərinin fəlsəfi qatı, folklor ruhu 
çox dərindədir. “Rəsul Rza və onun folklor təfəkkürü”  
ayrıca bir elmi əsərin mövzusudur. Rəsul Rza 
yaradıcılığını tam anlamaq üçün onu dönə-dönə 
oxumaq, şairin zəngin şeir dünyasını doğrudan-
doğruya dərk etmək lazımdır.  
 Biz hələlik bu kiçik qeydlərlə kifayətlənirik.  
          
                   XƏYAL 
 
Nə xoşdur çırpınmaq bahar eşqiylə, 
Nə xoşdur ayrılıq, nə xoşdur vüsal... 
Bağlayıb günləri, ayları ilə, 
Sən yenə uçursan cilovsuz xəyal... 
Sular lillənəndə, çaylar daşanda, 
Bahar nazlı-nazlı yaxınlaşanda, 
Sən, coşğun xəyalım, tapmırsan məkan, 
Nə doymaz əjdaha olurmuş insan... 
Gör aləm nə xoşdur, en gəl, xəyalım, 
Yetər, yolçuluqdan dincəl, xəyalım... 
Çırpınma demirəm, sən ki bir quşsan, 
Bu geniş dünyada yüksəl, xəyalım... 
 
 
 
 18 
           GÜNƏŞDƏN GƏNCLİK İSTƏDİM 
 
Günəşdən gənclik istədim, 
Dənizdən coşğun həvəs. 
Meşədən dinclik istədim, 
Küləkdən ilıq nəfəs. 
Güllərdən ətir istədim, 
Quşlardan iti qanad. 
Yarpaqdan çətir istədim, 
Ömürdən coşğun həyat. 
Dağdan əzəmət istədim, 
İnsanlardan məhəbbət. 
Nə istədim, nə istədim- 
Verdi mənə təbiət... 
Nigar Rəfibəyli 
 
 
 
 
 
 
 
 
 
 
 
 
 
 
 
 19 
Muxtar Avşarovun obrazlar 
qalereyası 
 
 Xanəndə, müğənni sənətə məlahətli səsinə və 
coşğun həvəsinə görə gəlir. Aktyor da belədir. O, 
əvvəlcə tamaşalara baxır, 
onda səhnəyə vurğunluq 
yaranır, yeni maraq oya-
nır. Haqqında söhbət aç-
dığımız aktyor Muxtar 
Avşarovun sənət yolu da 
belə başlanır. O da əv-
vəlcə Gəncə dəmiryolun-
da yaranmış dram dərnə-
yinin təşkil etdiyi tamaşa-
lara baxır. Dərnəyə gör-
kəmli aktyor Ülvi Rəcəb rəhbərlik edirdi. O, bir 
gəncin ardıcıl olaraq tamaşalara gəldiyini, həvəs 
göstərdiyini diqqətindən yayındırmır. Ülvi Rəcəb 
Muxtar Avşarovu dəmiryolçuların Gənc Tamaşaçılar 
Teatrına aktyor qəbul edir. Elə o gündən Muxtar 
Avşarovun səhnə həyatı başlanır. İlk günlərdən 
Muxtar Avşarov məharətli rejissorlardan Həbib 
İssmayılovun, Rza Sarabskinin diqqətlərini cəlb edir. 
Onu Moskvaya aktyorluq kursuna göndərirlər. Qısa 
bir müddətdə Muxtar Avşarov püxtə sənətkar kimi 
sənət aləmində ad-san qazanır. Onu Gəncə Dövlət 
Dram Teatrına işə dəvət edirlər. Cəlil Məmməd-
quluzadənin “Ölülər”, Səməd Vurğunun “Vaqif”, 
 
 20 
Cəfər Cabbarlının “Nəsrəddin şah”, “Yaşar”, “1905-ci 
ildə”, “Almaz” əsərlərində böyük və kiçik, baş və 
epizodik rollarda oynayır. Hər bir tamaşada öz tərzi-
hərəkəti, səhnə məharəti ilə teatr tarixinin parlaq 
səhifələrinə öz adını yazır. 
 İstər baş rol olsun, istərsə də epizodik rol – 
Muxtar Avşarov üçün fərqi yoxdur. O, hər bir obrazı 
səhnədə yaşaya-yaşaya oynayır və hər şeydən əvvəl, 
canlandırdığı obrazın daxili aləminə, xarakterinə 
dərindən bələd olur. Ona görə də, onun səhnədə həyat 
verdiyi hər bir obraz təbii, orijinal bir personaj kimi 
tamaşaçıların hafizəsinə həkk olunur. Məsələn, 
C.Cabbarlının “Nəsrəddin  şah”  əsərində Nəsrəddin 
şah baş rolunda, eyni müəllifin “Solğun çiçəklər” 
əsərində Əbdül əmi epizodik rolunda çıxışı buna əyani 
sübutdur. Maraqlı cəhət burasıdır ki, o, hər iki rolu 
eyni həvəslə ifa etsə də, Əbdül əmi roluna güclü 
məhəbbət bəsləyir. 
 M.Avşarovu ona görə xarakterik bir aktyor kimi 
tanıyırıq ki, o, təzadlı obrazları öz tərzi-hərəkət-
lərində, eyni səhnədə, eyni kollektivdə fərqli şəkildə 
müvəffəqiyyətlə oynaya bilir. O, həm faciəvi, həm də 
komik obrazı öz orijinallığı ilə bir-birindən fərqli 
şəkildə çox gözəl ifa edir. Məsələn, Nazim Hikmətin 
“Kəllə” əsərində Dalbanezo komik rolunu elə 
məharətlə oynamışdır ki, Nazim Hikmət özü tamaşaya 
baxıb əl çalmış, onun istedadına, məharətinə heyran 
qaldığını bildirmişdir.  Seyfəddin Dağlının “Adı sə-
nin, dadı mənim” tamaşasında Qəlyanlı obrazını 
 
 21 
oynayan sənətkar “Solğun çiçəklər”də Əbdül əmi 
kimi bədbin bir rolu qəm-kədər içərisində ifa etmişdir. 
 M.Avşarov 1961-1962-ci illərdə Səttar Axun-
dovun “Məzəlizadələr” komediyasında Hacıbaba Ba-
ğırovla,  eyni zamanda  “Qaçaq Nəbi” filmində Həsən 
Turabovla tərəf-müqabil olmuşdur. O, kimlə tərəf-
müqabil olursa-olsun, öz aktyorluq qabiliyyəti ilə həm 
tərəf-müqabilini, həm də tamaşaçıları həmişə razı 
salmışdır. Təbii ki, bu hal hər bir sənətkara nəsib 
olmur. Bunun üçün M.Avşarov kimi həssas səhnə 
mədəniyyətinə sahib bir aktyor olmaq lazımdır. Bu, 
elə-belə qazanılan müvəffəqiyyət deyildir. Gərgin 
zəhmət tələb edir.  Mən öz müşahidələrimə əsasən 
deyə bilərəm ki, M.Avşarov özünə güvənən, səhnədə 
tərəf-müqabilindən, ümumilikdə kollektivdən, tamaşa-
çıdan basılıb-sıxılan aktyor deyildi.  Ona görə ki, 
onun diksiyası, nitq mədəniyyəti, dərin yaddaşı, 
duyumu ona sərbəstlik bəxş edirdi. O, hər bir obrazı 
səhnədə həyatda olduğu kimi yaşamağı bacarırdı. 
Buna görə də, M.Avşarov tamaşaçının hüsn-rəğbətini 
qazana bilirdi. Onun hər bir ifası alqışlarla 
qarşılanırdı. 
 M.Avşarov hər aktyorla tərəf-müqabil olmurdu. 
Bunun səbəbini qabaqcadan rejissora təklikdə izah 
edirdi. Çünki o, mahir aktyor olmaqla yanaşı, psixo-
loji aləmləri, duyumları öz müşahidəsi ilə görə bilirdi. 
Ona görə də, onun bu sahədə seçimi özünə və tərəf 
müqabilinə fayda verirdi. Bu kimi düşüncəli hərə-
kətlər M.Avşarovu kollektivin gözündə ucaldırdı. 
 
 22 
 Mən 1950-ci ildən üzü bəri Gəncə Dövlət Dram 
Teatrı ilə ünsiyyətdəyəm. Maraqlı tamaşalar, onların 
müəllifləri, aktyorlar diqqətimi daim cəlb etmişdir. 
Mənim üçün teatr həyat universitetidir. Bədii əsərləri 
oxuduqda daxilən zənginləşirsən, söz xəzinən yeni 
incilər qazanır, fikrin, xəyalın qol-qanad açır. Lakin 
eyni əsərə səhnədə baxdıqda obrazlar zehninə, 
şüuruna, yaddaşına elə canlı şəkildə həkk olunur ki, 
həmin obrazların və ya onların bənzərini hər 
addımbaşı əyani olaraq görmək istəyirsən. Bax, 
aşağıdakı canlı ifadələr səhnədən gəlir. Bir xəsis adam 
mübahisəyə girişəndə deyirsən: “Hacı Qaralıq eləmə”, 
birisi əndazədən çıxanda deyirsən: “Məşədi İbad kimi 
özündən çıxma”. 
 Bax, M. Avşarovun 65 il ərzində oynadığı rollar 
bu şəkildə yadda qalan obrazlardır. Biz səhnədə 
M.Avşarovun məntiqsiz bir ifadəsinə rast gəlməmişik. 
M.Avşarov Gəncə teatr səhnəsində canlandırdığı 
S.S.Axundovun “Eşq və intiqam”, C.Cabbarlının 
“Solğun çiçəklər”də oynadığı Əbdül əmi obrazı 
M.Avşarovun ifasında mənə elə təsir göstərmişdir ki, 
etiraf edirəm, onun səhnədə aldığı yazıq görkəmi, 
Sara haqqında canıyananlıqla söylədiyi sözlər, 
ifadələr olduğu kimi yadımda qalıb. M.Avşarovun 
yaratdığı həmin səhnə mənim varlığımı elə sarsıtmış, 
qəlbimi elə göynətmişdi ki, uzun illər ötməsinə 
baxmayaraq, getdikcə solğunlaşan çiçəklər, M.Avşa-
rovun oynadığı Əbdül əmi rolunun timsalında həmin 
tamaşada hələ də öz canlılığını saxlamaqdadır. 
 
 23 
 M.Avşarovun kino həyatı da səhnə həyatı ilə 
müqayisə oluna bilər. O, burada da öz məharətini, 
bacarığını göstərə bilmişdir.  “Dəli Kür”, “Atları 
yəhərləyin”, “Gözlə məni”, “Kişi sözü”, “Güllələnmə 
təxirə salınır” filmlərində bir-birindən dəyərli obrazlar 
canlandıra bilmişdir. Bir məsələni xüsusi vurğulamaq 
lazımdır ki, teatrda zəngin təcrübə qazanmış aktyorlar 
kino həyatında daha böyük müvəffəqiyyətlər qazana 
bilirlər. “Kişi sözü”ndə adi naxırçı olan ata öz 
peşəsini, naxırını gənc oğlunun davam etdirməsindən 
iftixar hissi duyur. M.Avşarovun bir aktyor kimi 
daxili aləmi o qədər safdır ki, orada hər bir obraz öz 
həllini tapır. İlyas Əfəndiyevin “Unuda bilmirəm” 
pyesində Arazın qırağında xəyala  dalan qəhrəman – 
M.Avşarov Arazın o tayına-bu tayına baxır, öz-özünə 
sual verir: “Niyə belə olsun?”. Xarakterik aktyor olan 
M.Avşarov faciə ilə komediyanı, sevinclə kədəri, 
nikbinliklə bədbinliyi, bütün təzadlı obrazları bir-
birindən fərqli şəkildə oynamağı bacaran, böyük 
obrazlar qalereyası yaradan ən istedadlı aktyorları-
mızdan biridir.  
M.Avşarov Gəncə Dövlət Dram Teatrında 
işləyərkən aktyorlardan Ələkbər Seyfi, Həsən Ağayev, 
İsmayıl Talıblı, Ələddin Abbasov, Əşrəf  Yusifzadə 
və başqaları ilə dostluq edərdi. Mən onunla 1958-ci 
ildə C.Cabbarlının “Solğun çiçəklər” pyesinin 
tamaşası zamanı yaxından ünsiyyətdə olmuşam.  Ona 
bildirdim ki, mənə görə Əbdül əmi obrazını səndən 
 
 24 
əvvəl belə canlı oynayan olmayıb. O, mənə 
təşəkkürünü bildirdi və dedi: 
- Doğrudan da, tamaşaçılardan oynadığımız obraz 
haqqında xoş sözlər eşitmək biz aktyorlarda fərəh 
hissi doğurur. 
Onun 1963-cü ildə Səttar Axundovun “Məhəbbət” 
pyesində canlandırdığı Murtuz obrazı kənd həyatı ilə 
bağlı gerçəkləri gün işığına çıxarırdı. M.Avşarov 
həmin obrazı da yaddaqalan şəkildə oynamışdır. 
Aktyorun məharəti onda idi ki, o, hər bir obrazın 
xarakterini səhnədə aça bilirdi. 
M.Avşarov varlığı ilə bağlı olduğu, sevdiyi səh-
nədə heç də həyatını, fəaliyyətini rəvan keçirə bil-
məmişdir. Təqiblərə məruz qalmışdır. Bəzən ona “dü-
şüncən yanlışdır” damğası vurub, həbs etmişlər, 
“yaşın 60-a çatıb” deyərək, doğma səhnəsindən 
ayırmışlar. Lakin onun sənətkar iradəsi, qüdrəti kiçik 
fasilələrlə olsa da, onu yenidən səhnəyə qaytara 
bilmişdir. 90 illik ömrümün 65 ilini səhnədə keçirmiş, 
gec də olsa “Əməkdar artist”, “Xalq artisti” adlarına, 
Azərbaycan Respublikası Prezidentinin fərdi təqaü-
dünə layiq görülmüşdür. 
M.Avşarov bir-birindən qiymətli və maraqlı 
obrazlar yaratmaqla teatr tarixində elə bir iz qoy-
muşdur ki, heç vaxt yaddaşlardan silinəcək deyildir. 
M.Avşarovun pərəstişkarlarını saymaqla qurtar-
maq olmaz. Mən özümü onların sırasında bəlkə də 
birinci hesab edirəm. O mənim üçün unudulmaz, 
sevimli və xarakterik aktyordur. 
 
 
 25 
                       
                       II  HİSSƏ 
 
 
 
UNUDULMAZ  ÜÇ SƏNƏTKAR 
HAQQINDA  İPƏK  DUYĞULARIM 
 
 
                                
              
Cəfər Cabbarlı         Mirzə İbrahimov          Əli Tudə 
 
                  
 
 
 
 
 26 
 
                 Cəfər Cabbarlıya  
 
Məhəbbətin ürəklərdə gül açmış, 
Çəmən solar, çiçək solar, o solmaz. 
Əzbər oxunursan dildə, ağızda, 
Səntək sənətkarı unutmaq olmaz.  
 
Sevilin sevilir, Gülüşün gülür, 
Yaşarın yaşayır, Yaqutun sağdır. 
Gülsabahın üstə güllər tökülür, 
Yaratdığın səhnə güllü bir bağdır.  
 
Baxdıqca yüksələn, gülən elimə, 
Səni sağ görürəm, cavan görürəm. 
Gözlərində eynək, əlində qələm,  
Mən səni yaradan, yazan görürəm.  
                                            1954 
 
 
 
 
 
 
 
 
 
 
 
 
 27 
 
                       Araz  nəğməsi  
               (Xalq yazıçısı Mirzə İbrahimova ithaf) 
 
Bir millətin harayından qopmusan, 
Varlığına, mənliyinə hopmusan. 
Əzəl gündən Araz çalıb laylanı, 
Sən Arazın ha tayından qopmusan? 
Yoxsa, Qorqud ox-yayından qopmusan?  
 
O tay nədi, bu tay nədi?  
Yordu bizi bu tay nədi? 
İki həsrət qovuşanda, 
Aralıqda   bir çay nədi?  
 
Öz nəfəsi, öz üzü var Qorqudun, 
Öz nəğməsi, qopuzu var Qorqudun, 
Al qopuzu, bu elləri harayla, 
Çal qopuzu, bu elləri harayla, 
Nəğmələrin sularına qarışsın, 
Çal qopuzu, çal, Arazı harayla, 
A yurdumun sərraf gözü, harayla.  
 
Araz yalqız sızladı, 
Bitdi yarpız sızladı. 
Oğlan bu tayda qaldı, 
O tayda qız sızladı.  
 
 
 
 
 28 
 
 
Qoyma küsə, al könlünü Arazın, 
Qopuza çək, çal könlünü Arazın. 
Tamarzıdır, “El havası” istəyir, 
Köklə sazı, çal könlünü Arazın, 
Oxşa, ustad, al könlünü Arazın.  
 
O gileyli Arazdı, 
Onu görmək murazdı. 
Köksü üstə körpü var, 
Gələn-gedən nə azdı?!  
 
 
 
 
 
 
 
 
 
 
 
 
 
 
 
 
 
 
 29 
 
                                 Vətən, ay Vətən 
 
 (Televiziyada istedadlı şair Əli Tudə haqqında 
verilişdən mütəəssir oldum) 
 
 
Gəl məni bu taydan o taya apar, 
Məni doğulduğum dünyaya apar! 
Hər kəsin bir eli, obası olur, 
Quş quşdu, quşun da yuvası olur, 
Sənə qurban olum, Vətən, ay Vətən! 
Mənim varlığım da, ruhum da sənsən!  
 
Gözümdə bütövsən, qəlbimdə para, 
Yüz yol təsəlli ver: “Ahın dağlara”, 
Dağlar necə dözsün bu qədər aha? 
Səbrin sonu yoxmu, bəs deyil daha? 
Savalan ağlayır, onda dözüm yox,  
Araza deməyə daha sözüm yox.  
 
Dərd verən dərmanın niyə gizlədir? 
Həsrətlisin ölənəcən gözlədir. 
Bütövlük istəyən Əli Tudənin, 
O günü gözləyən Əli Tudənin, 
Məzarı bu tayda, ruhu o tayda, 
Elə millət varmı dərdi bu boyda?!  
 
 
 
 
 30 
 
 
 
Sədnik  Paşa  Pirsultanlının   
(Paşayev  Sədnik  Xəlil  oğlu)   
qısa tərcümeyi-hal 
 
 
1. Filologiya elmləri  doktoru, professor, şair. 
2. 1988-ci ilin dekabr ayının 30-da “Əmək 
veteranı”, 1992-ci ilin may ayının 4-də 
“Əməkdar Mədəniyyət işçisi”, 2007-ci ilin 
yanvar ayında “Qabaqcıl Təhsil işçisi”, 
Türkiyə Cumhuriyyəti Kültür Bakanlığının 
“Teşekkür belgesi”-ni almışdır. 
3. 20 may 1929-cu  il  tarixdə  Azərbaycan Res-
publikasının Daşkəsən rayonunun Qazaxyol-
çular (Pirsultan) kəndində  anadan olub. 
4. 1946-cı ildə “Daşkəsən” qəzetində “Zəfər 
bayramı” adlı ilk şeiri çap olunub. 
5. Natamam orta təhsilini Qazaxyolçular kən-
dində, orta təhsilini  Dəstəfur internat məktə-
 
 31 
bində alıb.  1950-ci ildə H.B.Zərdabi adına Ki-
rovabad Dövlət Pedaqoji İnstitutunun (indiki 
Gəncə Dövlət Universitetinin) birinci kursuna 
qəbul olunub, 1954-cü ildə Azərbaycan dili və 
ədəbiyyatı fakültəsini   bitirib.   
6. 2004-cü ildən AYB-nin üzvüdür. 
7.  1955-ci ildən 1970-ci ilə qədər “Yeni Daş-
kəsən” (Daşkəsən), “Mübariz” (Goranboy) və 
“Yenilik” (Kəlbəcər) rayon qəzetlərində re-
daktor, “Kirovabad kommunisti” qəzetinin mə-
sul katibi işləyib. 1970-ci ilin oktyabr ayında 
H.B.Zərdabi adına Kirovabad Dövlət Pedaqoji 
İnstitutuna müsabiqə yolu ilə müəllim qəbul 
olunub, baş müəllim, dosent vəzifələrində 
işləyib. Hal-hazırda Gəncə Dövlət Universite-
tinin professorudur.  
8. 1993-cü ildə Ankarada keçirilən “İpək yolu 
uluslararası xalq ədəbiyyatı simpoziumu”nda 
 
 32 
və Nevşehirdə keçirilən “Hacı Veli Bektaşi” 
törənində məruzəçi kimi çıxış edib. 
1955-ci ilin iyul ayından “Bilik” cəmiyyətinin, 
1960-ci ilin iyun ayından Jurnalistlər Birli-
yinin, 1989-cu ilin aprel ayından Aşıqlar Birli-
yinin, 1998-ci ilin oktyabr ayından Azərbaycan 
Vətən Müharibəsi Veteranlar Birliyinin (fəxri), 
2003-cü ilin iyun ayından Yeni Azərbaycan 
Partiyasının, 2004-cü ilin aprel ayından 
Yazıçılar Birliyinin üzvüdür. 
9.  Almaniya Avropa Türk-İslam Birliyinin dəvəti 
ilə “Yunis İmrəyə sevgi ili” kutlamalarında 
məruzəçi kimi çıxış edib, Türkiyədə elmi 
konfraslarda və simpoziumlarda iştirak edib, 
İranda yaradıcılıq səfərində olub. 
10. 2007-ci ildə “Azərbaycan Respublikasının 
Əməkdar müəllimi”, 2009-cu ildə “Tərəqqi” 
medalı ilə təltif olunub. 
11.  www.sednikpasapirsultanlı.net 
 
 33 
 15.  Kitablarının siyahısı 
1. Лалə. Ашыг Бəсти. Эəнcлик, Бакı, 1969,  
     55 səh. 10.000 nüsxə 
2. Йашайан əфсанəлəр, Эəнcлик, Bakı, 1973,            
78 səh. 4.000 nüsxə 
3. Xəstə Гасым. Эəнcлик, Bakı, 1975, səh 64, 
2.200 nüsxə 
4. Йурdумузун əфсанəлəри. Бакı, 1976, 45 səh. 
30.000 nüsxə 
5. Низами вə фолклор. Билик, Бакı, 1976, 65 
səh. 2.500 nüsxə 
6. Йанардаь əфсанəлəри. Эəнcлик, Bаkı, 1978, 
160 səh. 20.000 nüsxə 
7. Азəрбайcан xалq йараdыcылыьынын inkişafı 
Билик, Бакı, 1981, 40 səh. 1000 nüsxə 
8. Низами və xalq əfsanələri. Эəнcлик,  Бакı, 
1983, 128 səh.  4.000 nüsxə. 
 
 34 
9. Байатылар (топлайанлар: В.Вəлийев, С.Па-
шайев). Йазыçы, Бакı, 1985, 200 səh. 40.000 
nüsxə. 
10. Azərbaycan əfsanələrinin öyrənilməsi. Билик, 
Бакı, 1985, 70 səh, 500 nüsxə. 
11.Азəрбайcан xalq əфсанəлəри, Йазычы, Бакı, 
1985, 285 səh, 50.000 nüsxə. 
12. Азəрбайcан mifoloji мəтнлəри, Елм, Бакı, 
1988, (топлайанлар Сəдник Пашайев, 
Маqбет Əщмəдов, Ариф Рəщимов, Ариф 
Аcаlov), 180 səh, 25.000 nüsxə. 
13. Азəрбайcан fолклору вə ашыq 
йарадыcылыьы (дəрс vəsaiti), Азəрбайcан 
Дöвлəт Университеtи Нəшрийyаты, Бакı, 
1989, 88 səh,   500 nüsxə. 
14. Azərbaycan xalq dastanlarının tədrisinə dair 
(metodik göstəriş), Bakı, 1989, 48 səh, 500 
nüsxə.  
 
 35 
15. ХЫХ əsr Азəрбайcан ашыq йараdыcылыьы 
(дəрс vəsaiti), Азəрбайcан ДПИ-нин 
нəшрийyаты, Бакı, 1990,  98 səh, 500 nüsxə. 
16. Öz səsim  (şeirlər), İdeya nəşriyyatı, Gəncə, 
1990,   72 səh, 500 nüsxə. 
17. Азəрбайcан xalq сюйлəмəлəри, Йазыçы, 
Бакı, 1992, 211 səh, 10.000 nüsxə. 
18. Пирсултан булаьы (шeирлəр), Елм, Бакı, 
1994, 110 səh, 1000 nüsxə. 
19. Инcичичəyим (шeирлəр), Эəнcə, 1996, 100 
səh, 500 nüsxə 
20. Караьан Усубун lətifələri, Gəncə, 1997, 
тəкрар nəşr. 2000, 2001,  37 səh, 1000 nüsxə. 
21. Xalqın söz mirvariləri, Азəрнəшр, 1999, 110 
səh, 500 nüsxə. 
22. Илащи бир сəс (шeирлəр), Эəнcə, 1999, 110 
səh, 500 nüsxə. 
23. Унну Аьcанын lətifələri, Еколоgiya nəş-
riyyatı, Эəнcə, 1999, 60 səh, 500 nüsxə. 
 
 36 
24. Ağdabanlı şair Qurban, Эəнcлик, Бакı, 2000, 
177 səh, 500 nüsxə. 
25. Дабровол Qасымын lətifələri, «Əsgəroğlu», 
Gəncə, 2001, 62 səh, 200 nüsxə. 
26. Йəщйа бəй Дилгəмə el-oba məhəbbəti, Бакı, 
Аэащ 2001, 105 səh, 600 nüsxə. 
27. Ашыq Бəсти “Bənövşələr” “Əсэəроьлу”, 
Gəncə, 2001, 80 səh, 300 nüsxə 
28.Heca vəznli şeir və mənzum atalar sözləri, 
Эəнcə, Аэащ, 2001, 110 səh, 200 nüsxə. 
29. Heca vəznli tapmacaların inkişafı, Agah 
nəşriyyatı, Gəncə, 2001, 110 səh, 300 nüsxə. 
30. Азəрбайcан епосунуn əфсанə qaynaqları, 
Азəрнəшр, Бакı, 2002, 102 səh, 500 nüsxə. 
31.Qaraxanlı Künə Dəmirin lətifələri, Gəncə, 
«Pirsultan», 2002,   51 səh, 200 nüsxə. 
32. Qамышлы шаир Рцстəм, «Laçın qaya, çal 
yadıma düşəndə», Gəncə, «Pirsultan», 2002, 
80 səh, 300 nüsxə 
 
 37 
33. Yuxular олмасайды, «Pirsultan», 2002, 60 
səh, 150 nüsxə. 
34. Озан-Ашыq сəнəтинин nəzəri мəсəлəлəри, 
Бакı, Озан, 2002, 208 səh, 250 nüsxə. 
35. Озан-Ашыq йарадыcылыьынa dair арашdıр-
малар,  Ы cилd, Эəнcə, «Pirsultan», 2002, 203 
səh, 150 nüsxə. 
36. Озан-Ашыq йарадыcылыьынa dair 
арашdырмалар,  ЫЫ cилd, Эəнcə, 
«Pirsultan», 2002, 230 səh, 100 nüsxə. 
37.Бир ичим нəьмə (шeирлəр), Эəнcə, 
«Pirsultan», 2003,  70 səh, 100 nüsxə. 
38.Щecа вəзнли байаты və qошма möcüzələri, 
Gəncə, «Pirsultan», 2003, 80 səh, 100 nüsxə. 
39. Эəнcəбасар lətifələri, Эəнcə, «Аgah», 2005, 
201 səh, 300 nüsxə. 
40. Бир чичəк дə Вəтəндir, Эəнcə, 2005, 127 
səh, 200 nüsxə. 
 
 38 
41. Əsatirlər, əfsanələr, rəvayətlər (S.P.Pirsultanlı 
və digər müəlliflər), “Şərq-Qərb”, 2005, 304 səh, 
2500 nüsxə. 
42. Мир Cəфəр Баьыров йаddашларда, «Pirsul-
tan», Gəncə, 2005, 80 səh, 100 nüsxə. 
43. Елдəн-обадан eşitdiklərim, Gəncə, «Аgah», 
2005, 170 səh,  200 nüsxə. 
44. Yıldızdağdan əsən külək, Gəncə, 2006, 100 səh, 
200 nüsxə. 
45. Azərbaycan folkloruna dair tədqiqlər, Gəncə, 
2006, 402 səh, 200 nüsxə. 
46.Publisistika və folklor, Gəncə, 2007, 330 səh, 
200 nüsxə. 
47.Azərbaycan əfsanə və rəvayətlərinin ədəbi 
abidələrimizlə müqayisəli tədqiqi, Elm, 2007, 
310 səh, 500 nüsxə. 
48.Pirsultan Pinarı (Şeirlər), «Pirsultan», Gəncə, 
2007,  666 səh, 100 nüsxə. 
 
 39 
49.Azerbaycan efsane ve rivayetlerinin Edebi 
Yapıtlarımızda Karşılaştırmalı Açıklaması Bakü 
2008,  Bilim  yayınevi, 310 sayfa, 500 adet 
50. Saz nəfəsli şeirlərim, «Pirsultan», Gəncə, 2008, 
121 səh,  200 nüsxə. 
51.Aşıq Şəmşirin poetik aləminə səyahət, “Təknur”, 
Bakı, 2008,  295 səh, 500 nüsxə. 
52. Azərbaycan türklərinin xalq əfsanələri, Azər-
nəşr,  Bakı, 2009, 427 səh, 200 nüsxə. 
53. “Novruz-Qəndab” və digər məhəbbət dastan-
larının  müqayisəli  tədqiqi, Azərnəşr, Bakı,  
2009 112 səh,  200 nüsxə. 
54. “Aşıq Tifil Əsəd və Aşıq Ağbulaqlı Aqil”, 
“Pirsultan”, Gəncə, 2009 114 səh, 100 nüsxə. 
55. “Qızıl beşik və Ana maral”, “Pirsultan”, Gəncə, 
2010, 126 səh, 100 nüsxə. 
56.  “Lilpar  bulağı”, “Pirsultan”, Gəncə,  2010, 120 
səh, 100 nüsxə.  
 
 40 
57.Altın Beşik ve Anne Geğik. Gence 2010,  
Pirsultan  yayınevi, 130 sayfa, 100 adet 
58. Azərbaycan aşıq yaradıcılığına dair araş-
dırmalar, “Azərnəşr”,  Bakı, 2010,  260  səh, 200 
nüsxə. 
59. Azərbaycan folklorunda gülüş”, Gəncə Dövlət 
Universiteti nəşriyyatı, 2010,   130 səh. 200 
nüsxə  
60. “Azərbaycan  yazarlar  aləmində əfsanə inci- 
        ləri”.  Bakı, 2010, 360 səh.  200  nüsxə  
61 “Azərbaycan aşıq poeziyasında və yazılı poe- 
        ziyada təcnisin inkişaf tarixi”, Bakı. “Azər- 
        nəşr”,   2010, 156 səh, 200  nüsxə 
62. Azerbaycan Türklerinin Halk Efsaneleri, Bakü, 
2010, Azerneşr  yayınevi, 427 sayfa, 200 adet 
63.  “Xəstə  Qasımın  ədəbi irsinin tədqiqi”, Bakı, 
“Azərnəşr”,  2011, 250 səh. 200 nüsxə 
64.  “XXI əsrdə Azərbaycan folklorundan incələ-   
       mələr”.  Gəncə  Dövlət  Universiteti  nəşriy- 
 
 41 
       yatı,  2010,  130 səh. 200 nüsxə 
65.  “Molla  Nəsrəddin  varislərinin lətifələri”,  
        Gəncə Dövlət Universiteti nəşriyyatı, 2011, 
        120 səh. 200 nüsxə 
66. Lilpar Çeşmesi (Türk dilinde) Gence 2011,   
       Pirsultan  yayınevi, 157 sayfa, 100 adet 
67.  “Poeziyamızda Sarı  Aşığın bayatı zirvəsi” 
        Azərnəşr, 2011,  142  səh. 100 nüsxə 
68. “Azərbaycan türklərinin xalq rəvayətləri”. 
Azərnəşr. 2011. 630 səh. 100  nüsxə. 
69. “Aşıq Nabat”. Bakı, Azərnəşr. 2012. 
70. “Azərbaycan ağız ədəbiyyatında təmsil”. Bakı, 
Azərnəşr. 2012. 
71. “Azərbaycan ağız ədəbiyyatında bayatılar”. 
Gəncə, 2012.   
 
 
 
 
 
 42 
 
Sədnik Paşa Pirsultanlıya həsr 
olunmuş kitablar 
 
 
1. Ələsgər Əlioğlu. “Sədnik Paşanın yaradıcılılıq yolu”. 
“Səda”, Bakı,  1996. 52 səh. 100 nüsxə 
2. Elm və sənət adamları Sədnik Paşa Pirsultanlı haqqında. I 
hissə “Pirsultan”, Gəncə, 2003, 410 səh. 300 nüsxə 
3. Seyfəddin Rzasoy. “Azərbaycan folklorşünaslıq tarixi və 
Sədnik Paşa Pirsultanlı”. “Nurlan”, Bakı, 2008. 212 səh. 
500 nüsxə  
4. Qasım Qırxqızlı. “Sədnik Paşa Pirsultanlının bədii 
yaradıcılığı”. “Pirsultan”, Gəncə, 2010, 130 səh, 100 nüsxə 
5. Şakir Albalıyev. “Sədnik Paşa Pirsultanlı poeziyasına bir 
baxış”. “Pirsultan”, Gəncə, 2011, 80 səh, 100 nüsxə 
6. Köçəri  Cəfərli. “Sədnik  Paşa Pirsultanlının təqdimatında: 
Melodik musiqi çeşməsi və Aşıq  Şəmşir”. Bakı, 
“Azərnəşr”, 2011, 126 səh, 200  nüsxə 
7. Elm və sənət adamları Sədnik Paşa Pirsultanlı haqqında. II 
hissə Gəncə Dövlət Universiteti nəşriyyatı,  2011,  234 səh. 
100 nüsxə 
8. Abbas Səmədov. „Filologiya Elmləri  doktoru, professor 
Sədnik Paşa Pirsultanlının Elmi-nəzəri ideyası”, Azərnəşr, 
2012. 745 səh. 100 nüsxə. 
 
 
 
 
 
 
 
 
 43 
 
 
                          M Ü N D Ə R İ C A T 
 
I hissə 
Bir yazıçı, bir şair və bir aktyor haqqında xoş xati-
rələrim..........................................................................3 
“Ərik ağacı” hekayəsi haqqında xatirə.......................4 
Rəsul Rza haqqında bir xatirənin yaddaşımda izləri...8 
Muxtar Avşarovun obrazlar qalereyası.......................19 
II hissə 
Unudulmaz sənətkarlarımız haqqında ipək duyğularım....25 
Cəfər Cabbarlıya.........................................................26 
Araz nəğməsi...............................................................27 
Vətən, ay Vətən...........................................................29 
 
 
 
 
 
 
 
 44 
Sədnik  Paşa  Pirsultanlı 
Filologiya elmləri doktoru, professor 
 
 
 
 
X O Ş  X A T İ R Ə L Ə R İ M  
                        V Ə  
İ P Ə K  D U Y Ğ U L A R I M  
 
 
  Korrektor:  Nəzakət  Arifqızı 
 
Operator və  dizayner:  İlhamə  Novruzova 
 
 
 
Yığılmağa verilmişdir: 10.10.2012. 
Çapa imzalanmışdır:   30.11.2012. 
Qiyməti müqavilə yolu ilə 
Tiraj: 100 
 
 
 
 
