?
;; ;:;* I
u I !":.". .,!
i: 'l
Azarbaycan Respu bl i kasr
Medeniyyat va Turizm Nazirliyinin
19 aprel 2017-ci il tarixli 06 ncimreli
Qerarr ile tesdiq edilmigdir.
Azerbaycan Respublikasrnrn Msdeniyyst ve Turizm Nazirliyi
sistemindeki Merkezlegdirilmig Kitabxana Sistemi haqqrnda
Ntimunsvi Osasnama
 
  
Azərbaycan Respublikasının Mədəniyyət və Turizm Nazirliyi sistemindəki 
Mərkəzləşdirilmiş Kitabxana Sistemi haqqında Nümunəvi 
Əsasnamə 
 
1. Ümumi müddəalar 
 
1.1. Mərkəzləşdirilmiş Kitabxana Sistemi  (bundan sonra - MKS) eyni sistemə aid olan 
kitabxanaları vahid strukturda özündə könüllü birləşdirən dövlət mədəniyyət sisteminə və 
dövlətin   mülkiyyyətinə daxil olan mədəniyyət təsisatıdır.   
 
1.2. MKS öz fəaliyyətində Azərbaycan Respublikasının Konstitusiyasını, “Mədəniyyət 
haqqında” və “Kitabxana işi haqqında” Azərbaycan Respublikasının qanunlarını, 
Azərbaycan Respublikası Prezidentinin fərman və sərəncamlarını, Nazirlər Kabinetinin 
qərar və sərəncamlarını,  Azərbaycan Respublikasının Mədəniyyət və Turizm Nazirliyi 
haqqında Əsasnaməni, Nazirliyin əmr, qərar, sərəncam və Kollegiya qərarlarını, Bakı 
Şəhər Mədəniyyət və Turizm Baş İdarəsi və ya  regional mədəniyyət və turizm idarəsinin 
(bundan sonra – İdarə)  əmr,qərar, sərəncam və digər normativ hüquqi aktları, habelə bu 
Əsasnaməni rəhbər tutur. 
1.3. MKS Azərbaycan Respublikası Mədəniyyət və Turizm Nazirliyinin tabeliyindədir və 
möhürə, müxtəlif ştamplara və blanka malikdir. MKS-in fəaliyyətinə birbaşa nəzarət İdarə 
tərəfindən həyata keçirilir. 
1.4. MKS-in tərkibinə aşağıdakı struktur bölmələr daxildir: 
- şəhər (rayon) Mərkəzi Kitabxanası; 
- şəhər kitabxana filialları; 
- qəsəbə kitabxana filialları; 
- kənd kitabxana filialları. 
1.5. MKS təşkilati-hüquqi və mülkiyyət formalarından asılı olmayaraq hüquqi şəxslərin, habelə 
təhsil səviyyəsi, ixtisas, dinə münasibətdə məhdudiyyətlər qoyulmadan vətəndaşların, 
habelə bütün əhalinin onun fondundan və xidmətlərindən istifadə etmələrinə imkan verir. 
1.6. MKS-in fondlarından istifadə qaydası, istifadəçilərlə münasibətlərin hüquqi forması 
«Kitabxana işi haqqında» Azərbaycan Respublikası Qanununa, bu Əsasnaməyə və MKS-
in direktoru tərəfindən təsdiq edilmiş «Kitabxanadan istifadə qaydaları»na müvafiq olaraq 
müəyyən edilir. 
 
 
 
 
 2 
2. MKS-in fəaliyyətinin predmeti, məzmunu və məqsədi. 
 
2.1. MKS-in fəaliyyətinin predmeti informasiya, elm, mədəni-maarif və təhsil işidir. Bu işə ilk 
növbədə fondların formalaşdırılması, elmi cəhətdən işlənməsi və mühafizəsi, 
kitabxanalardan istifadə edənlərə kitabxana, informasiya və sorğu-biblioqrafiya 
xidmətlərinin göstərilməsi, kitabxanalararası və Beynəlxalq Kitabxanalararası 
Abonementin təşkili, kitabxanaların elmi və metodik təminatı daxildir. 
2.2. MKS özünün əsas fəaliyyətinə və onun məqsədlərinə müvafiq olaraq: 
- fondların komplektləşdirilməsini, sistemləşdirilməsini, elmi və texniki cəhətdən işlənməsini, 
qorunub saxlanmasını, fondlardan sorğu tam istifadə edilməsini həyata keçirir; 
- kitabxanadan istifadə edənlərə kitabxana, informasiya, biblioqrafiya, virtual xidmətləri 
sistemini təşkil edir; 
- fonduna daxil olan kitablardan, digər mətbuat nümunələrindən, səs yazılarından, habelə 
müxtəlif informasiya daşıyıcılarından əhalinin kütləvi istifadəsini təşkil edir; 
- informasiya və sorğu-biblioqrafiya işləri aparır, ənənəvi, habelə elektron kataloq, 
kartotekaları və elektron kitabxanaları, habelə informasiyanın əks etdirilməsi, axtarışı və istifadəsi 
üçün elektron vasitələri əhatə edən informasiya-axtarış sistemini yaradır və onu daim 
təkmilləşdirir; 
- biblioqrafik göstəriciləri və informasiya nəşrlərini həm müstəqil şəkildə, həm də başqa 
müəssisələrlə birlikdə hazırlayır və nəşr edir; 
- öz səlahiyyətləri həddində kitabxanalara metodik tövsiyələr və məsləhətlər verir, köməklik 
göstərir; 
- ölkədaxili və xarici ölkələrdəki kitabxanalarla əlaqələr yaradır. 
2.3. MKS-in əsas məqsədləri aşağıdakılardır: 
- vətəndaşların və bütün əhalinin informasiyadan və sənədlərdən sərbəst istifadə etmək 
imkanını, onların bəşər fəaliyyətinin bütün sahələrində milli və dünya mədəniyyətinin nailiyyətləri 
ilə tanış olmasını təmin etmək; 
- əhatə etdiyi şəhərin (rayonun) ərazisindəki bütün yaşayış  məntəqələrində əhalinin bütün 
təbəqələrinə kitabxana və informasiya xidmətini həyata keçirmək; 
- cəmiyyətin informasiyaya olan tələbatını təmin etmək, informasiyadan sistemli ictimai 
istifadəni təşkil etmək, bununla da şəxsiyyətin peşə, təhsil, habelə fasiləsiz təhsil və ümumi 
mədəni inkişaf səviyyəsinin artırılmasına kömək göstərmək; 
- əhaliyə kitabxana xidmətinin təşkilində kitabxana sahəsinin bütün mütərəqqi  formalardan  
istifadə etmək; 
- sistemdaxili kitab mübadiləsindən və Kitabxanalararası Abonementdən istifadə etməklə 
bütün şəhər (rayon) əhalisinin informasiyadan istifadəsini təmin etmək;            
- MKS-in kitab fonduna daxil olan yeni ədəbiyyat haqqında oxuculara mütəmadi şəkildə 
informasiyanın çatdırılmasını təşkil etmək; 
 3 
- oxucu sorğularını nəzərə almaqla MKS-in kitab fondunun komplektləşdirilməsini, daxil olan 
ədəbiyyatın Mərkəzi Kitabxanada kitabxana qaydası ilə işlənməsini və onların kitabxana filialları 
arasında bölüşdürülməsini təşkil etmək; 
- MKS-ə daxil olan kitabxana filiallarına təşkilati, metodik və biblioqrafik köməkliyin 
göstərilməsini təmin etmək; 
- stasionar kitabxanası olmayan yaşayış məntəqələrində, idarə, müəssisə  və təşkilatlarda 
səyyar kitabxana xidmətini təşkil etmək; 
- müəyyən olunmuş qaydada MKS-in vahid kitab fondunun, oxucularının və kitab verilişinin 
uçotunu və hesabatını təşkil etmək; 
- müasir cəmiyyətin bütün sahələrində cərəyan edən proseslər barədə informasiya əldə 
etmək; 
- maraqlar üzrə formalaşmış qruplarda asudə vaxtın keçirilməsini və ünsiyyəti təşkil etmək; 
- oxucu sorğularını daha dolğun ödəmək üçün elektron informasiya  mənbələrindən geniş 
şəkildə istifadə etmək; 
- şəhər, rayon (kənd) uşaq kitabxanası, kitabxana filiallarının uşaq bölmələri tərəfindən uşaq 
və yeniyetmələrin informasiya və ümumi mədəni tələbatının ödənilməsinə, böyüməkdə olan nəslin 
müstəqil təhsil almasına və özünütərbiyəyə, qiraət və kitabxana fondlarından istifadə 
mədəniyyətinin tərbiyə edilməsinə şərait yaratmaq; 
- ənənəvi və qeyri-ənənəvi informasiya daşıyıcılarındakı sənəd-informasiya resurslarının və 
mədəni dəyərlərinin toplanması, qorunub saxlanması və yayılmasını təmin etmək. 
2.4. MKS özünün əsas fəaliyyəti ilə yanaşı Azərbaycan Respublikasının qanunvericiliyinə zidd 
olmayan başqa fəaliyyəti də həyata keçirə bilər. 
 
3. MKS-in hüquq və vəzifələri. 
 
3.1. MKS aşağıdakı hüquqlara malikdir: 
- Əsasnamədə göstərilmiş məqsəd və vəzifələrə müvafiq olaraq öz fəaliyyətinin 
məzmununu və konkret formalarını müstəqil müəyyən etmək; 
- «Kitabxana işi haqqında» Qanuna müvafiq olaraq fondların komplektləşdirilmə mənbələrini 
müstəqil müəyyən etmək; 
- MKS-in fondunu oxucuların tələbatına uyğun yeni nəşrlərlə komplektləşdirmək, beynəlxalq 
və respublikadaxili kitab mübadiləsini həyata keçirmək məqsədi ilə mübadilə fondu üçün kitab 
almaq; 
- MKS-in strukturu, ştatları, əməyin ödənilməsi forması, sistemi və məbləğləri, habelə 
mövcud vəsaitlər həddində əməkdaşların sosial təminatı ilə bağlı güzəştlər barədə təkliflər 
hazırlamaq; 
- MKS-in struktur bölmələrinin (filiallar, şöbələr və hüquqi şəxs olmayan digər xüsusi 
bölmələr) yaradılması barədə təkliflər vermək; 
 4 
- MKS-ə daxil olan Mərkəzi Kitabxananın şöbələrinin və kitabxana filiallarının işini yoxlayıb 
müzakirə etmək, fəaliyyətlərinin nəticələrini qiymətləndirmək və müvafiq qərarlar qəbul etmək, 
qabaqcıl iş təcrübəsini öyrənmək, ümumiləşdirmək və tətbiq etmək; 
- MKS-ə daxil olan struktur bölmələrinin iş planlarını təsdiq etmək, onlardan hesabatlar 
yığmaq və ümumiləşdirərək Nazirlik və İdarəyə təqdim etmək; 
- Nazirlik və İdarə ilə razılaşdırılaraq MKS-də çalışan kitabxana işçilərinin ixtisaslarının 
artırılması üçün tədbirlər görmək, əməkdaşların maddi və mənəvi cəhətdən həvəsləndirilməsi və 
fərqlənməsi üçün təkliflər vermək; 
- MKS-in fondlarından istifadə edilməsi qaydalarını, əsas xidmətlərin siyahısını və onların 
istifadəçilərə təqdim olunması qaydasını müəyyən etmək, Nazirliklə razılaşdıraraq «MKS-dən 
istifadə qaydaları»nı təsdiq etmək; 
- «Kitabxana işi haqqında» Qanuna, habelə MKS-dən istifadə qaydalarına müvafiq olaraq, 
MKS-in kitabxana fonduna istifadəçilər tərəfindən vurulmuş ziyanın maddi məsuliyyətini tələb 
etmək; 
- MKS-in inkişafı və ayrı-ayrı fəaliyyət növləri üçün müxtəlif fondlar və təşkilatlardan qrantlar 
almaq; 
- müəyyən olunmuş qaydada kitabxanalarla və başqa təşkilatlarla birgə razılıq, yaxud 
müqavilə əsasında əməkdaşlıq etmək; 
- kitabxana-informasiya sahəsinə dair konfranslar, seminarlar, “dəyirmi masa”lar, sərgilər, 
müsabiqələr və s. tədbirlər təşkil etmək; 
- beynəlxalq kitab mübadiləsi və beynəlxalq əməkdaşlığı həyata keçirmək, beynəlxalq 
təşkilatlara üzv olmaq, beynəlxalq kitabxana və s. proqramların həyata keçirilməsində iştirak 
etmək (Nazirliklə razılaşdırdıqdan sonra); 
- Azərbaycan Respublikasının qanunvericiliyində müəyyən edilmiş qaydada MKS yanında 
qəyyumluq, oxucu şuraları və başqa şuralar, habelə kitabxana birlikləri yaratmaq, ictimai və 
həmkarlar təşkilatlarının, assosiasiyaların, birliklərin üzvü olmaq; 
- Azərbaycan Respublikasının qanunvericiliyi ilə büdcədən maliyyələşən müəssisələrə 
verilən bütün güzəştlərdən istifadə etmək; 
- Azərbaycan Respublikasının qanunvericiliyinə zidd olmayan başqa fəaliyyətlə məşğul 
olmaq. 
3.2. MKS onun fəaliyyətinin məqsədlərinə müvafiq olaraq aşağıdakı vəzifələri yerinə yetirir: 
- MKS-in fondunda olan Azərbaycan və dünya ədəbiyyatı nümunələrinin, bütün kitab 
sərvətlərinin, digər informasiya vasitələrinin etibarlı şəkildə toplanması, qorunması və gələcək 
nəsillərə çatdırılmasını, onların geniş təbliğini təmin edir; 
- fondlarını gələcək nəsillər üçün qoruyub saxlamaqla bəşəriyyətin məcmu mədəniyyətinə 
töhvə verir; 
- fəaliyyətində partiyalara, ictimai hərəkatlara və dini konfessiyalara münasibətdə neytrallığa 
riayət edir; 
 5 
- zəruri resurslardan, materiallardan və informasiyadan bərabərhüquqlu istifadə prinsiplərinə 
riayət etməklə MKS-in bütün istifadəçilərinə yüksək keyfiyyətli xidmətlər təqdim edir; 
- sistemə daxil olan kitabxana filiallarının fondlarının komplektləşdirilməsini təmin edir; 
- istifadə üçün yararsız olan kitabları müəyyən olunmuş qaydada fonddan çıxarır; 
- əhaliyə və kitabxana filiallarına metodik, məsləhət və digər zəruri kömək göstərilməsini 
təmin edir; 
- MKS-in maddi və insan resurslarından, o cümlədən operativ idarə edilmək üçün ona 
verilmiş əmlakdan səmərəli istifadə edir; 
- fiziki və hüquqi şəxslər tərəfindən kitabxanaya dəymiş ziyanın ödənilməsini MKS 
qanunvericilikdə müəyyən edilmiş qaydada tələb edir; 
- qüvvədə olan qanunvericilikdə nəzərdə tutulmuş qaydada Nazirlik, dövlət statistika 
orqanları və İdarə qarşısında hesabat verir; 
-       MKS-in fondunda olan qiymətli nəşrlərin üzə çıxarılması, uçotu və mühafizəsi ilə məşğul olur; 
- MKS-in fəaliyyəti ilə bağlı ərizə və müraciətlərə qanunvericiliklə müəyyən edilmiş qaydada 
baxılmasını təmin edir; 
- kitabxana-informasiya sahəsində kadr siyasətini həyata keçirir; 
- MKS-in inkişafı və modernləşdirilməsinə dair layihələr və planlar hazırlayır. 
- Öz fəaliyyəti barədə İdarəyə hesabat vermək. 
 
4. MKS-in əmlakı. 
4.1. MKS-in əmlakı müstəqil balansda uçota alınır və bu Əsasnaməyə müvafiq olaraq MKS-in 
məqsəd və vəzifələrinin yerinə yetirilməsi üçün zəruri olan əsas və dövriyyə vəsaitlərindən 
ibarətdir. MKS-in bütün əmlakı ona operativ idarəetmə hüququ ilə təhkim olunmuşdur. 
4.2. MKS-in əmlakına aşağıdakılar aiddir: 
- MKS-ə təhkim olunmuş bütün əmlak; 
- MKS-in mövcud maliyyə vəsaitləri hesabına fəaliyyətindən əldə edilən gəlirlər hesabına 
alınan əmlak; 
- hüquqi və fiziki şəxslərdən, eləcə də vəsiyyətnamə üzrə, müqavilə üzrə və ya başqa 
əsaslarla bağışlama, ianə formasında alınan əmlak. 
4.3. MKS ona təhkim olunmuş əmlaka operativ idarəetmə hüquqları ilə sahiblik edir, 
Azərbaycan Respublikasının qanunvericiliyi ilə müəyyən edilmiş hədlər daxilində bu 
əmlakdan istifadə edir və onun barəsində sərəncam verir. 
 
5. MKS-in maliyyə vəsaitləri və maddi-texniki təchizatı. 
 
5.1. MKS dövlət büdcəsindən maliyyələşən təşkilatdır. 
5.2. MKS-in maliyyə vəsaitləri aşağıdakı mənbələr hesabına yaranır: 
- büdcə vəsaitləri 
- qanunvericiliyə zidd olmayan digər mənbələr hesabına; 
 6 
5.3. MKS-in əsas fəaliyyətinin həyata keçirilməsi üçün ayrılan büdcə vəsaitlərindən onun 
məqsədinə aid olmayan istifadəsi, o cümlədən büdcə ayırmalarının kredit müəssisələrinin 
depozit hesablarında yerləşdirilməsi və MKS tərəfindən əlavə gəlir əldə edilməsi üçün 
qiymətli kağızlar alınması qadağandır. 
5.4. Müxtəlif mənbələrdən daxil olan vəsaitlər, o cümlədən MKS-in Əsasnaməsində nəzərdə 
tutulan fəaliyyətindən əldə edilən gəlirlər – əsaslı təmir, bərpa işləri, texniki vasitələr və 
avadanlıqla təchizat üçün ayırmalar, eləcə də məqsədli təyinatı olan könüllü ianələr 
müstəsna olmaqla, MKS-in ümumi gəlirinə daxil edilir. 
5.5. MKS tərəfindən əhaliyə göstərilən pullu xidmətlərdən və hər hansı ödənişli fəaliyyət 
formalarından əldə edilən gəlir tam həcmdə MKS-in sərəncamında qalır.  
5.6. Pullu xidmətlərin siyahısı müvafiq orqanların razılığı olduqdan sonra MKS-in direktorunun 
əmri ilə təsdiq edilir və müntəzəm qaydada yenidən nəzərdən keçirilir. 
5.7. Qəbul edilmiş normativlərə uyğun olaraq yuxarı təşkilat kitabxananı bina, surətköçürtmə və 
çoxaltma texnikası, kompüter, nəşriyyat və cildləmə avadanlıqları ilə təmin edə bilər. 
6. MKS-in idarə edilməsi. 
 
6.1. MKS Azərbaycan Respublikasının Mədəniyyət və Turizm Nazirliyinin tabeliyində fəaliyyət 
göstərir. 
6.2. MKS-in direktoru Nazirliklə yazılı razılaşdırılaraq İdarə tərəfindən vəzifəyə təyin və 
vəzifədən azad edilir. 
6.3.    MKS-in direktor müavini və filial müdiri MKS-in direktorunun təqdimatı ilə İdarə tərəfindən 
vəzifəyə təyin və azad edilir. 
6.4. Direktorun hüquq və vəzifələri: 
- MKS-in fəaliyyətinə cari rəhbərliyi həyata keçirir, Nazirlik və İdarə qarşısında hesabat verir; 
- MKS-i dövlət orqanlarında, digər idarə və müəssisələrdə, ictimai təşkilatlarda, hüquqi və 
fiziki şəxslərlə qarşılıqlı münasibətlərdə onun mənafelərini təmsil edir; 
- mövcud qanunvericilik əsasında öz səlahiyyətləri həddində MKS-in adından müqavilələr 
bağlayır, MKS-in mülkiyyət və vəsaitlərinə dair sərəncam verir, qanunvericilikdə müəyyən edilmiş 
qaydada xəzinə hesabı açır; 
- qarşıya qoyulmuş vəzifələrin yerinə yetirilməsi, MKS əməkdaşlarının ixtisaslarının 
təkmilləşdirilməsi üçün məsuliyyət daşıyır; 
- nizam-intizam qaydalarına və qanunlara riayət olunmasına, dövlət mülkiyyətinin 
qorunmasına şərait yaradır, kollektivin sosial inkişafında və istehsalat vəzifələrinin yerinə 
yetirilməsində MKS-in ehtiyatlarından səmərəli istifadə edir; 
- direktor müavinləri və şöbə müdirləri arasında vəzifə bölgüsünü aparır; 
- MKS-in və ayrı-ayrı şöbələrin, kitabxana filiallarının plan və hesabatlarını təsdiq edir; 
- MKS-in maddi-texniki bazasının lazımi səviyyədə saxlanması və inkişaf etdirilməsi, 
oxucuların və əməkdaşların işi üçün, kitabxana fondlarının və sorğu aparatının, eləcə də binaların, 
 7 
avadanlığın bədii dəyər kəsb edən və digər əmlakın salamatlığının təmin edilməsi üçün tədbirlər 
görür; 
- MKS-in ştat cədvəli və strukturu barədə təkliflər hazırlayır; 
- vəzifə maaşları, maaş əlavələri və stimullaşdırıcı xarakterli digər ödənişlər barədə təklif 
hazırlayır; 
- MKS üzrə əmr və göstərişlər verir; 
- İdarənin nomenklaturasına daxil olmayan işçiləri İdarə ilə razılaşdırmaqla əmək 
qanunvericiliyinə uyğun olaraq işə qəbul və işdən azad edir, onlarla əmək müqavilələri bağlayır, 
həvəsləndirmə tədbirləri görür və intizam tənbehləri tətbiq edir; 
6.5. MKS-in strukturuna şöbələr, sektorlar, funksional və sahəvi prinsiplər əsasında təşkil 
edilən digər qurumlar daxildir. MKS-in struktur bölmələrinə rəhbərlik filialların, şöbələrin müdirləri 
tərəfindən həyata keçirilir. MKS-in struktur bölmələri öz işlərini bu Əsasnaməyə, MKS-in direktoru 
tərəfindən təsdiq edilmiş qaydalara və iş planlarına uyğun qururlar; 
6.6. Əməkdaşların hüquq və vəzifələri vəzifə təlimatlarında, daxili əmək intizamı qaydalarında, 
direktorun əmr və sərəncamlarında müəyyən edilir. 
6.7. MKS işçisinin əmək müqaviləsi əsasında yaranmış münasibətləri Azərbaycan 
Respublikasının əmək qanunvericiliyi ilə tənzimlənir. 
6.8. MKS idarəetmə, maliyyə-təsərrüfat sənədlərinin və şəxsi heyət barədə sənədlərin 
salamatlığına görə məsuliyyət daşıyır, onları müəyyən edilmiş qaydada dövlət tərəfindən 
saxlanmaq üçün arxivə təhvil verir. 
6.9. MKS-in strukturu Azərbaycan Respublikasının Nazirlər Kabineti tərəfindən təsdiq edilir. 
 
7. Digər şərtlər. 
 
7.1. MKS qanunvericiliklə nəzərdə tutulmuş qaydada ləğv və yenidən təşkil edilə bilər. 
7.2. MKS-ə daxil olan Mərkəzi Kitabxananın, kitabxana filiallarının məcburiyyət qarşısında 
başqa yerə köçürülməsi, habelə MKS-in daxilində digər kitabxanalarla birləşdirilməsi 
qanunvericilikdə nəzərdə tutulmuş qaydada Mədəniyyət və Turizm Nazirliyinin müraciəti 
əsasında həyata keçirilir. 
 
 
F.Qurbanov 
 
