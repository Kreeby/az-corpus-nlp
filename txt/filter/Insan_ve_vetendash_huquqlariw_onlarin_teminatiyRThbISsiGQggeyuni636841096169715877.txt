 
AZƏRBAYCAN RESPUBLĠKASI TƏHSĠL NAZIRLĠYĠ 
 
AZƏRBAYCAN MÜƏLLĠMLƏR ĠNSTĠTUTU 
SALYAN FĠLĠALI 
 
 
 
 
A.H. Dəmirov,  ġ.N. Ġsmayılov,  Q.F. Hüseynov 
 
 
 
 
 
ĠNSAN VƏ VƏTƏNDAġ 
HÜQUQLARI,  
ONLARIN TƏMĠNATI 
 
Dərs vəsaiti 
 
 
 
 
 
Azərbaycan Respublikası təhsil nazirinin  
29.09.2006-cı il tarixli 708 saylı əmri ilə  
təsdiq edilmişdir. 
 
 
 
 
 
 
 
 
 
Bakı – Mütərcim – 2010 
2 
 
 
Tərtib edənlər: 
Aslan Həsən oğlu Dəmirov 
Azərbaycan Müəllimlər İnstitutu Salyan filialının direktoru, 
 sosiologiya elmləri doktoru, dosent, Əməkdar müəllim 
 
Şahismayıl Namaz oğlu İsmayılov 
Azərbaycan Müəllimlər İnstitutu Mingəçevir filialının baş müəllimi, 
BDU-nun dissertantı, ali dərəcəli tarix müəllimi, 
“Qızıl qələm” mükafatı laureatı  
 
Qənimət Fərman oğlu Hüseynov 
Azərbaycan Müəllimlər İnstitutu Mingəçevir filialının baş müəllimi, 
 hüquqşünas 
 
Elmi redaktor: 
Süleyman Abbas oğlu Məmmədov 
Əməkdar elm xadimi, tarix elmləri doktoru, professor  
 
Rəyçilər: 
D.H. Qüdrətov  tarix elmləri doktoru, professor, 
S.Q. İbrahimov  fəlsəfə elmləri namizədi, dosent, 
F.M. Əfəndiyev Mingəçevir şəhər məhkəməsinin sədri 
M.İ. Məmmədov  Ağdaş şəhər məhkəməsinin sədri 
E.H. Nəsirov BDU-nun konstitusiya 
 kafedrasının baş müəllimi 
 
Redaktor: 
Anar Orucəli oğlu Rzayev  
hüquqşünas 
 
 
 
A.H.Dəmirov, ġ.N.Ġsmayılov, Q.F.Hüseynov. İnsan və vətəndaş hüquqları, onların təminatı. Dərs 
vəsaiti. – Bakı: Mütərcim, 2010. –80 s. 
 
 
D
026
4302000000  98-10 
© AMİ-nin Salyan filialı, 2010
3 
 
 
 
MÜNDƏRĠCAT 
 
Ön söz 
 
GiriĢ 
 
Ġnsan hüquqlarının və azadlıqlarının əsas mahiyyəti 
 
Ombudsman institutunun əsas mahiyyəti, insan hüquq və azadlıqlarının 
müdafiəsində  onun rolu 
 
Beynəlxalq konvensiya və beynəlxalq hüquq normalarına uyğun qəbul edilən 
qanunlar  hüquq və azadlıqlarımızın təminatçısıdır 
 
Qadın və uĢaq hüquqlarına dair 
 
Ailə nikah münasibətlərinin hüquqi cəhətdən tənzim edilməsi 
 
Nikah müqaviləsi 
 
Övladlığa götürmə 
 
Qəyyumluq və himayəçilik 
 
ĠĢə qəbulun və iĢdən çıxmanın hüquqi cəhətdən tənzim edilməsinin bəzi məsələləri 
 
Sual və cavablar 
 
Sual və cavablar 
 
Ġstifadə olunan ədəbiyyat 
 
 
4 
 
ÖN SÖZ 
 
    Dövlət iki şeydən sarsıla bilər; Günahkar cəzasız qalanda, günahsıza 
cəza veriləndə. 
HEYDƏR  ƏLĠYEV 
Azərbaycan Respublikasının ümummilli lideri 
 
 
1995-ci ildə siyasi plüralizm şəraitində ümumxalq səsverməsi yolu ilə suveren dövlətin ilk Konstitusiyası 
qəbul edilmiş, Azərbaycan dünya birliyinin bərabər hüquqlu dövlətləri sırasına daxil olmuşdur. 
1978-ci ildən fəaliyyətdə olan son Konstitusiyaya nisbətən hazırkı Konstitusiya siyasi, iqtisadi və ictimai 
cəhətləri ilə, ümumbəşəri dəyərləri, demokratik – dünyəvi mahiyyət daşıyan cəhətləri ilə kəskin surətdə 
fərqlənir. 
Konstitusiyamızda əsas insan və vətəndaş hüquqları və azadlıqları beynəlxalq hüquq normalarına, bəşəri 
dəyərlərə söykənən prinsipləri əsasında təsbit edilməsi onu göstərir ki, Azərbaycanda hüquqi, demokratik 
dövlətin təməli qoyulmaqdadır. 
Azərbaycan Respublikası Konstitusiyası təsbit edir ki, hər bir kəsin doğulduğu andan toxunulmaz, 
pozulmaz və ayrılmaz hüquqları və azadlıqları vardır. 
Respublika Konstitusiyası ölkə ərazisində yaşayan bütün xalqların bərabər hüquq və azadlıqlara sahib 
olduqlarına zəmanət verir. Milli, irqi mənsubiyyətlərə əsaslanmaqla vətəndaşın qanunla qorunan hüquq və 
azadlıqlarının pozulmasına qəsd edilməsinə görə qanun cinayət və başqa məsuliyyət növləri müəyyən edir. 
Konstitusiyaya əsasən hər bir kəsin azadlıq hüququ vardır, qanuni əsaslar mövcud olmadıqda insan 
azadlıqdan məhrum edilə bilməz. 
Yalnız cinayət etməkdə təqsiri olan şəxs cinayət məsuliyyətinə cəlb edilə və azadlıqdan məhrum etmə 
cəzasına məhkum oluna bilər. 
Hüquqların Konstitusiyamızda bu qaydada təsbit edilməsi beynəlxalq hüquq normalarına tam cavab 
verməklə, inzibati-amirlik dövründə hökm sürən məhdudiyyətləri aradan qaldırır, azadlıq və hüquqları 
dolğunluqla həyata keçirmələri üçün insanlara geniş imkanlar yaradır. 
Kitabda insan və vətəndaş hüquq və azadlıqlarının konstitusion mahiyyətinə, Beynəlxalq Konvensiyaların 
bu hüquq və azadlıqlarla bağlı ümumi müddəalarına, qadın və uşaq hüquqlarının mahiyyətinə, sual və cavablara 
geniş aydınlıq gətirilmişdir. 
 
 
 
 
 
 
 
 
 
 
5 
 
 
GĠRĠġ 
 
Azərbaycan Respublikasının yaradıcısı, ümummilli lider Heydər Əliyev Azərbaycan 
Respublikası Konstitusiyasının memarıdır! 
 
Əsas qanunumuzun xeyli hissəsi insan hüquq və azadlıqlarına həsr olunub. 
Hər bir xalqın tarixində xüsusi qeyd edilən önəmli günlər var. Gənc Azərbaycan dövlətinin tarixində 12 
noyabr Konstitusiya günü belə günlərdən biridir. 
1995-ci il noyabrın 12-də referendum yolu ilə müstəqil Azərbaycan Respublikası Konstitusiyasının qəbul 
edilməsi, yeni parlamentin təşkili üçün seçkilər keçirilməsi dövlət quruculuğu sahəsində strateji proqramın ilk 
mərhələsi oldu. 
Yeni Konstitusiyanın hazırlanması üçün 1991-ci il fevralın 9-da Azərbaycan Respublikası Ali Sovetinin 
qərarı ilə 74 nəfərdən ibarət komissiya yaradılmışdır. Ancaq ötən müddətdə heç bir iş görülməmişdir. 1991-ci il 
oktyabrın 18-də isə «Azərbaycan Respublikasının Dövlət Müstəqilliyi Haqqında Konstitusiya Aktı» qəbul 
olunmuşdu. 
Xalqımızın ümummilli lideri Heydər Əliyevin qeyd etdiyi kimi «Bu çox mühüm sənəddir və həmin 
sənəddə Azərbaycan dövlət müstəqilliyi haqqında çox dəyərli müddəalar var». 
Ancaq bu sənədin həyata keçirilməsi də gecikmişdi. Çünki dövlət müstəqilliyi haqqında Konstitusiya Aktı 
oktyabrın 18-də qəbul olunsa da, onu təsdiq edən ümumxalq referendumu dekabrın 29-da keçirilmişdi. Ölkənin 
dövlət orqanları bundan sonra da müstəqil Azərbaycan Konstitusiyasını yaratmaqla məşğul olmamışdı. Üç il ya-
rımdan çox vaxt keçsə də, hələ Azərbaycan Konstitusiyası qəbul edilməmişdi. 
Müstəqil Azərbaycanın Konstitusiyasının yaradılmasını xalqımızın xilaskar oğlu, dünya şöhrətli siyasətçi 
Heydər Əliyev öz üzərinə götürdü. 
1993-cü ilin oktyabrında Azərbaycanda yeni Konstitusiya hazırlanması üçün təşəbbüs göstərilsə də, siyasi 
vəziyyətin gərginləşməsi, 1994-cü ilin oktyabr, 1995-ci ilin mart dövlət çevrilişi cəhdləri, eyni zamanda qarşıya 
çıxan bir sıra təxirəsalınmaz vəziyyətlər bu təşəbbüsün gerçəkləşməsini gecikdirdi. 1995-ci ilin iyul ayında Milli 
Məclisin iclasında prezident Heydər Əliyevin sədrliyi ilə Azərbaycan Respublikasının Konstitusiyasını 
hazırlayan komissiya təşkil edildi. Bu komissiyaya görkəmli alimlər, hüquqşünaslar və mütəxəssislər, rəhbər 
işçilər daxil edildi. 1995-ci il iyun ayının 5-də Konstitusiya Komissiyasının ilk iclası keçirildi. Bu iclasda 
Konstitusiya komissiyasının qarşısında duran vəzifələr müəyyən edildi. Birincisi, Azərbaycan Respublikasının 
parlamentinə seçkilər üçün qanun layihəsi hazırlamaq qərara alındı. İlk iclasda bu layihələrin hazırlanması üçün 
işçi qrupu yaradıldı. 
İşçi qrupunun bir neçə variantda hazırladığı layihə Heydər Əliyevin sədrliyi ilə Konstitusiya 
komissiyasında müzakirə edildi. Komissiyanın ümumi fikrini əks etdirən layihə hazırlandı və Konstitusiya 
komissiyası adından Heydər Əliyev tərəfindən Milli Məclisə təqdim edildi. 
Milli Məclisdə başqa layihələr də nəzərdən keçirildi. Bütün müzakirələrdən sonra avqustun 12-də Milli 
Məclis Heydər Əliyev tərəfindən təqdim edilmiş layihəni ətraflı müzakirə edib seçkilər haqqında qanunu qəbul 
etdi. 
Milli Məclisin qəbul etdiyi qanun Azərbaycan Prezidenti tərəfindən təsdiq olundu. Cənab Heydər Əliyev 
o zaman bildirmişdir ki, «Milli Məclisin gördüyü işlər layihəni təkmilləşdirib və hesab edirəm ki, qanun 
demokratik prinsiplərə cavab verən, demokratik parlament yaratmaq üçün əsas olan və ümumiyyətlə, 
respublikamızda dövlət quruculuğu sahəsində apardığımız işlər sırasında çox görkəmli yer tutan bir sənəddir. 
Qanunun qəbul olunması respublikamızda dövlət quruculuğu sahəsində görülən işlərin bir mərhələsidir». 
Xalqımızın ümummilli lideri Heydər Əliyev Yeni Konstitusiyanı son dərəcə mükəmməl bir sənəd kimi 
hazırlamağı tövsiyə edirdi: «Biz elə bir layihə hazırlamalı və elə bir Konstitusiya qəbul etməliyik ki, o, müstəqil 
Azərbaycan Respublikasının demokratik prinsiplər əsasında uzun müddət sabit yaşamasını təmin edən əsas qa-
nun, tarixi sənəd olsun». 
6 
 
Prezident Heydər Əliyev Konstitusiyanın yaradılmasında həm tarixi keçmişimizin dəyərlərindən, həm də 
ümumbəşəri dəyərlərdən, dünyanın demokratik dövlətinin təcrübəsindən istifadə edilməsini mühüm vəzifə kimi 
irəli sürürdü. 
Yeni Konstitusiyada dövlət quruculuğu sahəsində dünya təcrübəsi ümumiləşdirilməli və ondan faydalı 
istifadə edilməli idi. Azərbaycanda müxtəlif xalqların və millətlərin nümayəndələrinin yaşamasını nəzərə alaraq 
dövlətimizin başçısı bərabər hüquqların təmin edilməsi, yəni dinindən, millətindən, siyasi mənsubiyyətindən 
asılı olmayaraq, bütün insanların eyni hüquqlara malik olması və bu hüquqlardan faydalı istifadə etməsi 
imkanlarının Konstitusiyada əks olunmasını zəruri sayırdı. Prezident Heydər Əliyev eyni zamanda seçib-
seçilmək hüquqlarının təmin edilməsinin Konstitusiyada əsas müddəalardan biri kimi əks olunmasını məsləhət 
görürdü. 
Heydər Əliyevin başçılığı ilə 6 ay ərzində yeni Konstitusiya layihəsi hazırlandı və ümumxalq 
müzakirəsinə verildi. Dövlətimizin başçısı demişdir ki, komissiyanın sədri kimi mən bu böyük tarixi sənədin 
hazırlanmasında öz şəxsi məsuliyyətimi daim dərk etmişəm. Ona görə də bu sənədin hazırlanmasında xeyli vaxt 
sərf etmişəm. «Haqqım var deyim ki, çox zəhmət çəkmişəm. Hər bir kəlmənin, hər bir sözün mənasını dəfələrlə 
araşdırmışam, onun bu gün üçün, gələcək üçün nə qədər əsaslı olmasını dəfələrlə təhlil etmişəm. Mən çox 
rahatlıq hissi ilə bu layihənin altından imza atır və bu layihəyə görə tam cavabdeh olduğunu bu gün bəyan 
edirəm». 
Konstitusiya layihəsi mətbuatda dərc edildikdən sonra o respublikanın hər yerində keçirilən 
yığıncaqlarda, iclaslarda müzakirə edilmişdi. Layihədə ayrı-ayrı vətəndaşlardan, təşkilatlardan daxil olmuş üç 
mindən çox təklif, əlavə və düzəlişdən istifadə edilmişdir. Müzakirələr demokratik şəraitdə keçirilmişdi. 
Layihəni hazırlayan komissiyanın sədri Heydər Əliyevin təşəbbüsü ilə daha çox maraq doğuran 21-ci maddənin 
– Azərbaycan dövlət dilinə aid məsələnin xüsusi müzakirəsi təşkil edilmişdi. 1995-ci il oktyabrın 14-də Konsti-
tusiya komissiyasında, oktyabrın 31-də isə Azərbaycan Milli EA-da alimlərin, ziyalıların, dilçi mütəxəssislərin 
iştirakı ilə keçirilən müzakirələrdə, noyabrın 2, 5 və 10-da yenidən Konstitusiya layihəsini hazırlayan 
komissiyanın iclasında 21-ci maddə ayrıca geniş müzakirə edilmişdi. Belə müzakirələrdən sonra Konstitusiya 
layihəsi ümumxalq referendumuna təqdim edilmişdir. 1995-ci il noyabrın 12-də Azərbaycan tarixində ilk dəfə 
olaraq müstəqil respublikanın Konstitusiyası ümumxalq səsvermə yolu ilə qəbul edildi, referendumda seçicilərin 
86%-i iştirak etdi və onların 91,9%-i Konstitusiya layihəsini bəyənərək onun qəbuluna səs verdi. Azərbaycan 
Respublikasının yeni Konstitusiyasında indiki və gələcək nəsillər qarşısında Azərbaycan xalqının arzusu 
aşağıdakı şəkildə bəyan edilir: 
- Azərbaycan dövlətinin müstəqilliyini, suverenliyini və ərazi bütövlüyünü qorumaq; 
- Konstitusiya çərçivəsində demokratik quruluşa təminat vermək. 
Yeni Konstitusiya 5 (beş) bölmədən, 12 (on iki) fəsildən və 158 (yüz əlli səkkiz) maddədən ibarətdir. 
Demokratik prinsipləri əsas tutaraq Əsas Qanunda insan hüquqlarına, azadlıq və vəzifələrinə geniş yer verilir. 
Bunlar ikinci bölmədə 48 (qırx səkkiz) maddədən ibarət olub, ümumi mətnin içində bir hissəsini təşkil edir. Hər 
bir şəxs doğulduğu gündən ömrünün sonunadək toxunulmaz, pozulmaz, ayrılmaz azadlıq hüquqları ilə təmin 
edilir. 
Tarixdə ilk dəfə olaraq Azərbaycan dövlətinin əsasları müstəqil Konstitusiya vasitəsilə müəyyənləşdirilib. 
Yeni Konstitusiyaya əsasən Azərbaycan dövləti hüquqi, dünyəvi, unitar respublikadır. Dövlət hakimiyyəti 
demokratik əsaslarla təşkil edilir. 7-ci maddədə deyilir ki, dövlət hakimiyyəti hakimiyyətlərin bölünməsi 
prinsipi əsasında təşkil edilir. Bu üçlük qanunverici hakimiyyətdən – Milli Məclisdən; icra hakimiyyətindən – 
prezident hakimiyyətindən; məhkəmə hakimiyyətindən – Azərbaycan məhkəmələrindən ibarətdir. Hər bir 
hakimiyyətin hüquq və vəzifələri, səlahiyyətləri tam demokratik prinsiplərə əməl edilməsi yolu ilə qanunla 
müəyyənləşdirilir. Hakimiyyətlərin tarazlığı saxlanılır. Bir hakimiyyətin başqasından asılı olmaması təmin 
edilir. 109-cu maddədə Milli Məclisin və məhkəmə hakimiyyətinin – Konstitusiya Məhkəməsinin prezident 
üzərində nəzarəti təsbit olunur. Başqa maddə ilə prezidentə qanunlara veto qoymaq hüququ verilir. Eyni 
zamanda hakimiyyət orqanlarının birinin başqasına nəzarəti də müəyyən edilir. 
12 noyabr 1995-ci ildə qəbul olunmuş Azərbaycan Respublikasının Konstitusiyası XX əsrdə onun 
dördüncü Konstitusiyasıdır. 1921-ci ildə Azərbaycanda birinci, 1937-ci ildə ikinci, 1978-ci ildə üçüncü 
7 
 
Konstitusiya qəbul edilmişdi. Yeni Konstitusiya özündən əvvəlkilərdən köklü surətdə fərqlənməklə müstəqil 
Azərbaycan dövlətinin əsas qanunudur, suverenliyinin ali təsdiqidir. Müstəqil Azərbaycan Respublikasının 
Konstitusiyası suveren dövlətin bütün sahələrdə fəaliyyətini təmin edir, Azərbaycan Respublikasında yaşayan 
hər bir vətəndaşa demokratiya nemətləri bəxş edir. 
Xalqımızın ümummilli lideri Heydər Əliyev bildirmişdir ki, yeni qəbul olunmuş Konstitusiya 
Azərbaycanın müstəqilliyini, ərazi bütövlüyünü təmin edən Konstitusiyadır və əminəm ki, bu daimi olacaqdır, 
xalqımız bu Konstitusiyanın müddəalarından istifadə edərək Azərbaycanın dövlət müstəqilliyini əbədi 
edəcəkdir. 
Cənab Heydər Əliyev ideya müəllifi olduğu və yaratdığı müstəqil Azərbaycan Konstitusiyasının həyata 
keçirilməsinin də həqiqi qarantı idi. Bu Konstitusiyanın qəbul edilməsindən sonra ölkəmizdə bütün sahələrdə 
ciddi dəyişikliklər baş vermişdir. Bunları nəzərə alaraq dövlətimizin başçısı Heydər Əliyev 2002-ci ildə Azər-
baycan Konstitusiyasına dəyişikliklər edilməsi haqqında öz təkliflərini irəli sürdü. 2002-ci il avqustun 24-də 
keçirilən referendumda xalqımız Konstitusiyaya prezident Heydər Əliyev tərəfindən edilən dəyişikliklərə səs 
verdi. 
Qurucusu və memarı Heydər Əliyev olan müstəqil Azərbaycan Respublikası elə bu müdrik və xilaskar 
ümummilli liderin rəhbərliyi ilə dünya birliyinə uğurla inteqrasiya olmuşdur. Fəxrlə qeyd etmək lazımdır ki, 
hazırda bu tarixi missiyanı cənab Heydər Əliyevin ləyaqətli davamçısı, bütün dünyada görkəmli siyasətçi kimi 
tanınan prezident İlham Əliyev şərəflə davam etdirir. 
 
 
8 
 
 
ĠNSAN HÜQUQLARININ VƏ AZADLIQLARININ 
ƏSAS MAHĠYYƏTĠ 
 
Hüquqi dövlətin başlanğıc nöqtəsi və son məqsədi insan və vətəndaş hüquq və azadlıqlarının təminatıdır. 
Məhz hüquqi dövlətdə azadlığın, ədalətin və ümumi sülhün əsasını təşkil edən insan ləyaqəti etiraf olunur və 
kütləvi hakimiyyət tərəfindən qorunur. İnsan hüquqları fərdin özünə məxsusluğu, bütövlüyü və azadlığı ilə bağlı-
dır. 
İnsan hüquqları hər bir insanın mövcudluğunun və birgə yaşayışının bünövrəsi olmaqla, müasir dünyada 
sülhün və tərəqqinin ifadəsidir. İnsan hüquqları həqiqətən heç bir mədəniyyətə yad deyil və bütün millətlərə 
xasdır. 
İnsan hüquq və azadlıqlarının pozulması nəinki şəxsiyyətə qarşı yönəlmiş bir haldır, həm də sosial və 
siyasi problem olmaqla dövlətlə cəmiyyət arasında tarazlığın pozulmasına, cəmiyyətin özündə zorakılıq və 
konfliktlərə səbəb olur. 
İnsan hüquqlarının və əsas azadlıqlarının müdafiəsi haqqında 4 noyabr 1950-ci ildə Roma şəhərində qəbul 
edilmiş Avropa Konvensiyasının 2-ci maddəsində göstərilir ki, hər bir insanın həyat hüququ qanunla mühafizə 
olunur. Cəzalandırılması qanunla nəzərdə tutulmuş cinayətin törədilməsinə görə məhkəmə tərəfindən çıxarılan 
ölüm hökmünün icrasından başqa, heç kəs qəsdən həyatdan məhrum edilə bilməz. 
Aşağıdakı mütləq zərurətlə əlaqədar güc tətbiq edilməsi nəticəsində həyatdan məhrum etməyə bu 
maddənin pozulması kimi baxılmır. 
a) hər hansı şəxsin qanunsuz zorakılıqdan müdafiəsi üçün 
b) qanuni həbsin (həyata keçirilməsi) və bu qanuni əsaslarla tutulub saxlanılmış şəxsin qaçışının 
qarşısının alınması üçün 
v) iğtişaşın və ya qiyamın qanuna uyğun surətdə yatırılması üçün. 
Konvensiyanın 9-cu maddəsində xüsusi maraq doğurur. Belə ki, burada deyilir ki, hər bir insan fikir, 
vicdan və din azadlığına malikdir: bu hüquqa öz dini və ya əqidəsini dəyişmək, öz dininə azad surətdə etiqad 
etmək və ya təkbaşına, yaxud başqaları ilə birgə etiqad etmək, ibadəti, təlimləri dini və mərasim adətlərini açıq 
və ya şəxsi qaydada yerinə yetirmək azadlığı daxildir. 
İnsan hüquqları ideyası öz kökü etibarı ilə qədimlərə getsə də və orta əsrlərdən pöhrələnsə də, yalnız 
maarifçilik dövründə monarxların istibdadına qarşı mükəmməl fəlsəfi nəzəriyyə kimi təşəkkül tapmışdır. İkinci 
Dünya müharibəsindən sonra isə siyasi konsepsiya, hüquqi nizamasalma və müasir bilik sahəsi kimi formalaşıb 
inkişaf etmişdir. 1948-ci il dekabrın 10-da, “Ümumdünya insan hüquqları bəyannaməsi” qəbul ediləndən sonra 
insanın mülki, siyasi, iqtisadi, sosial və mədəni hüquqlarının ümumi dairəsi genişlənməyə başlamış, 1975-ci ildə 
Avropada Təhlükəsizlik və əməkdaşlıq üzrə Helsinki Müşavirəsinin Yekun Aktının qəbulundan sonra isə insan 
hüquqları beynəlxalq davranışın hamılıqla etiraf olunan normasına çevrilmişdir. İnsan hüquqlarının qorunması 
BMT-nin əsas vəzifəsidir. 1990-cı il noyabrın 21-də qəbul olunmuş Yeni Avropa üçün Paris Xartiyasında və 
1993-cü il iyunun 25-də Ümumdünya Konfransında qəbul olunmuş tədbirlər Proqramında və Vyana bəyanna-
məsində insan hüquqlarına hörmət dövlətlərin ən birinci vəzifəsi kimi müəyyənləşdi, onların gözlənilməsi 
“azadlığın, ədalətin və sülhün əsası” kimi götürüldü. 
Respublikamızın qüvvədə olan 12 noyabr 1995-ci il tarixli Konstitusiyası bu normaları özündə əks 
etdirmişdir. Məhz bu baxımdan Konstitusiyamız mütərəqqi siyasi-hüquqi sənəd olmaqla bütünlüklə, xalqın 
iradəsini ifadə etməsi, sosial ədalət, insan və vətəndaş hüquq və azadlıqlarının, digər mühüm prinsiplərin 
layiqincə təsbit olunması baxımından tariximizə əvəzsiz töhfədir. 
Konstitusiyada insan və vətəndaş hüquqlarının və azadlıqlarının təmin edilməsi dövlətimizin ali məqsədi 
kimi bəyan edilmişdir. Konstitusiyada sadalanan insan və vətəndaş hüquqları və azadlıqları Azərbaycan 
Respublikasının tərəfdar çıxdığı beynəlxalq müqavilələrə uyğun tətbiq edilir. 
Azərbaycan dövləti siyasi-hüquqi potensiyalından tam istifadə etməklə bu məqsədə nail olmaq və 
müvafiq hüquqi mexanizmlər yaratmaq üçün tədbirlər görür. Konstitusiyada irqindən, milliyyətindən, dinindən, 
dilindən, cinsindən, mənşəyindən, əqidəsindən, siyasi və sosial mənsubiyyətindən və s. hallardan asılı 
9 
 
olmayaraq hər bir insanın hüquq və azadlıqlarının müdafiəsi dövlət orqanları qarşısında ümdə vəzifə kimi 
qoyulmuşdur. 
Konstitusiyanın 52-ci maddəsində deyilir: «Azərbaycan dövlətinə mənsub olan, onunla siyasi və hüquqi 
bağlılığı, habelə qarşılıqlı hüquq və vəzifələri olan şəxs Azərbaycan Respublikasının vətəndaşıdır. Azərbaycan 
Respublikasının ərazisində və ya Azərbaycan Respublikasının vətəndaşlarından doğulmuş şəxs Azərbaycan 
Respublikasının vətəndaşıdır». Qanundan göründüyü kimi Azərbaycan Respublikasının ərazisində doğulmuş 
vətəndaş qanunla ona verilmiş hüquq və azadlıqlardan məhrum edilə bilməz. 
İnsan və vətəndaş hüquqları və azadlıqları, şərəf və ləyaqətin müdafiəsi həmişə diqqət mərkəzində 
olmalıdır. Konstitusiyamızın 46-cı maddəsində hər kəsin öz şərəf və ləyaqətini müdafiə hüququ müəy-
yənləşdirilir və insan üçün şərəf və ləyaqət toxunulmaz olduğu, dövlət səviyyəsində qorunduğu bildirilir. Yəni 
hər kəsin şərəf və ləyaqətini müdafiə etmək hüququ vardır. Hamının ləyaqəti, istisnasız olaraq dövlət tərəfindən 
qorunur. Heç bir halda şərəf və ləyaqətin alçaldılmasına əsas verilə bilməz. 
Azərbaycan Respublikasının Konstitusiyası respublikamızda yaşayan vətəndaşlara milliyyətindən, 
irqindən və başqa nişanələrindən asılı olmayaraq bərabər hüquq verir. Azərbaycan dili dövlət dili olmasına 
baxmayaraq Respublikamızda hər bir millətin öz dilində təhsil almasına və mədəniyyətlərindən istifadə 
etməsinə şərait yaradılıb. 
Konstitusiyamızın 57-ci maddəsi vətəndaşlara dövlət orqanlarına şəxsən heç bir vasitədən istifadə 
etmədən müraciət etmək hüququ verir. Dövlət orqanları onlara edilmiş müraciətə qanunla müəyyən edilmiş 
müddətdə baxmalı və müraciət edən şəxsə yazılı cavab verməlidir. 
Konstitusiyada bu hüququn təsbit edilməsi, həmçinin dövlət orqanlarının, ictimai təşkilatların, vəzifəli 
şəxslərin fəaliyyətlərini və işlərini heç bir məhdudiyyət olmadan tənqid etmə imkanlarının yaradılması 
demokratik prinsiplərə uyğunluq baxımından xüsusi diqqətə layiqdir. 
Hər bir vətəndaş onu qane etməyən, onun hüquqlarını məhdudlaşdıran, onun qanunla qorunan istək və 
azadlıqlarına uyğun olmayan hərəkət və hərəkətsizliklərə qarşı çıxış etməyə, bu hərəkət və hərəkətsizlikləri 
tənqid etməyə, təkliflər verməyə, həmçinin öz müraciətlərinə cavab tələb etməyə haqlıdır. 
Konstitusiyamız bu hüquqların icrasını məhkəmə müdafiəsi ilə bağlayır və bu imkanlardan maneəsiz 
istifadə etmək mexanizmini təsbit edir. Konstitusiyanın bu baxımdan 65-ci maddəsi hüquq və azadlıqların 
məhkəmə vasitəsi ilə müdafiəsinə təminat verir. Hər bir vətəndaş dövlət orqanlarının, ictimai təşkilatların və 
vəzifəli şəxslərin qəbul etdikləri qərar və yol verdikləri hərəkət və hərəkətsizliklərdən məhkəməyə şikayət verə 
bilər. 
Bu maddənin anlayışından görünür ki, vətəndaş dövlət və ictimai orqan və təşkilatların kollegial surətdə 
qəbul etdikləri qərar və qətnamələrdən də şikayət verə bilər və onların bu şikayətlərinin qəbul edilib baxılması 
məcburidir. Vətəndaşın öz azadlıq və hüquqlarının dolğun surətdə müdafiə edilməsinə nail olması üçün 
həmçinin Konstitusiya xüsusi norma nəzərdə tutur. 
Konstitusiyanın 61-ci maddəsində müəyyən edilir ki, respublikanın hər bir vətəndaşı yüksək keyfiyyətli 
hüquqi yardım almaq hüququna malikdir. Maddi imkanı yol vermədiyi hallarda hüquqi yardım dövlət vəsaiti 
hesabına göstərilir. 
Bu imkan yüksək əhəmiyyətə malikdir. Ona görə ki, vətəndaşların heç də hamısı öz azadlıq və 
hüquqlarının hansı yollarla müdafiə edilməsini bilmir, bəzi hallarda isə qanunları düzgün dərk etməməsi 
üzündən onun azadlıq və hüquqlarından çox-çox kənara çıxan tələblər irəli sürürlər. Bu baxımdan hüquqi 
yardım alma imkanları bir tərəfdən hüquqların və azadlıqların dolğun surətdə qanunla qorunmasını təmin 
etməklə yanaşı, əsassız və qanunlara əsaslanmayan iddiaların irəli sürülməsinin qarşısını alacaqdır. 
Təqsirsizlik anlayışının Konstitusiya səviyyəsində təsbit edilməsi xüsusi əhəmiyyətlidir. 
Konstitusiya müəyyən edir ki, hər kəsin təqsirsizlik prezumpsiyası hüququ vardır. Yəni təqsiri qanunda 
nəzərdə tutulduğu qaydada sübut edilmədən şəxs hər hansı cinayətin törədilməsində təqsirli sayıla bilməz. Bu 
prinsip iki əsas şərtin üzərində dayanıb. Onlardan biri səlahiyyətli orqanın şəxsin təqsirli olması barədə çıxardığı 
nəticə, ikincisi isə məhkəmənin qanuni qüvvəsini almış təqsirləndirici hökmünün mövcud olmasıdır. Məlumdur 
ki, bir sıra hallarda şəxsin əməlində cinayət tərkibi olmasına baxmayaraq istintaq və təhqiqat orqanları 
10 
 
hərəkətinin az əhəmiyyətli olmasını, ictimai təhlükəlilik dərəcəsinin az olmasını nəzərə alaraq işlərin icrasına xi-
tam verib, başqa təsir tədbirləri qəbul edilməsini mümkün hesab edirlər. 
Konstitusiyanın 63-cü maddəsinin II bəndində göstərilən “şəxsin təqsirli olduğuna əsaslı şübhələr varsa, 
onun təqsirli bilinməsinə yol verilmir” ifadəsilə nəzərdə tutulmuş hüquq norması çox zaman cinayət sübut 
edilmədiyi halda işin ictimaiyyətin müzakirəsinə verilməsi, şəxsin üzərində təqsirin saxlanılması hallarının qar-
şısını alacaqdır. 
Cinayətin törədilməsində təqsirləndirilən şəxs özünün təqsirsizliyini sübuta yetirməyə borclu olmaması, 
qanun pozğunluğu ilə əldə edilmiş sübutlardan istifadə edilməsinin yol verilməzliyi barədə həmin maddənin 
göstərişləri hüquqi cəhətdən yüksək qiymətləndirilməlidir. 
Ədalət məhkəməsi həyata keçirilərkən qanunu pozmaqla əldə edilmiş sübutlardan istifadə oluna bilməz. 
Məhkəmənin hökmü olmasa kimsə cinayətdə təqsirli sayıla bilməz. 
İnsan hüquqları özgəninkiləşdirilə bilməz. Yəni heç kim bu hüquqlardan məhrum oluna, yaxud da könüllü 
olaraq onlardan imtina edilə bilməz. 
Bu gün məqsəd ondan ibarətdir ki, hər bir şəxs insan hüquqlarının həyata keçirilməsində öz məsuliyyətini 
dərk etsin. Vətəndaşın davranışı qanunun tələblərinə uyğun olmalıdır. Qanunun tələblərinə riayət etməyin zəruri 
şərti – qanunları bilməkdir. 
Cəmiyyətin mənafeyinin, insan və vətəndaş hüquqlarını və azadlıqlarının təmin edilməsi daim diqqət 
mərkəzində olmalıdır. 
 
 
11 
 
 
 
OMBUDSMAN ĠNSTĠTUTUNUN ƏSAS MAHĠYYƏTĠ, ĠNSAN HÜQUQ VƏ AZADLIQLARININ  
MÜDAFĠƏSĠNDƏ  ONUN ROLU 
 
 
İnsan hüquqları üzrə səlahiyyətli Müvəkkil İnstitutu keçmiş SSRİ ərazisində yaranmış dövlətlər, o 
cümlədən Azərbaycan Respublikası üçün tamamilə yenilikdir. Lakin bu institut dünya praktikasında insan 
hüquqlarını müdafiə edən orqanlar sistemində mühüm yer tutur. Müxtəlif ölkədə bu orqan müxtəlif ada 
malikdir: ombudsman; mediator, nrovoder və i.a. Lakin çoxları tərəfindən etiraf edilən ümumi ad 
“ombudsman”dır. 
Tarixi baxımdan belə bir vəzifə İsveçrədə 1809-cu ildə təsis edilmişdir. Öz uğurları ilə dünyaya səs salan 
tərəqqi sahibi olan ölkənin nailiyyətlərinin səbəblərindən biri kimi, məhz bu institutun mövcudluğunu hesab 
etmək olar. Ona görə də ombudsman institutunun yaradılması ideyası geniş yayılmağa başladı. Hal-hazırda dün-
yanın 100-dən artıq ölkəsində ombudsman mövcuddur. Demokratik prinsiplərə, insan hüquqlarına sadiq olan 
ölkələrdə dövlət hüquqi quruculuq baxımından bu institutun əhəmiyyəti olduqca böyükdür. Ombudsman 
dedikdə parlament tərəfindən insanların hüquq və azadlıqlarının müdafiəçisi kimi səlahiyyət verilən, dövlət 
funksiyalarının daşıyıcısı olan vəzifəli şəxslərin üzərində birbaşa parlament nəzarətini həyata keçirən, lakin 
onlar tərəfindən qəbul edilmiş qərarları dəyişdirmək hüququna malik olmayan etibarlı şəxs başa düşülür. 
“Azərbaycan Respublikasının insan hüquqları üzrə Müvəkkil (ombudsman) haqqında” Azərbaycan 
Respublikasının Konstitusiya Qanununun 1-ci maddəsinə görə «Azərbaycan Respublikasının insan hüquqları 
üzrə müvəkkili vəzifəsi Azərbaycan Respublikası Konstitusiyasında və Azərbaycan Respublikasının tərəfdar 
çıxdığı beynəlxalq müqavilələrdə təsbit olunmuş və Azərbaycan Respublikasının dövlət və yerli özünüidarə 
orqanları, vəzifəli şəxsləri tərəfindən pozulan insan hüquqları və azadlıqlarının bərpa edilməsi üçün təsis edilir». 
Müvəkkilin fəaliyyəti insan hüquqlarının müdafiəsi, pozulmuş insan hüquq və azadlıqlarının bərpasını 
təmin edən digər dövlət orqanlarının səlahiyyətlərini məhdudlaşdırmır və əvəz etmir. 
Azərbaycan Respublikası Prezidentinin, Azərbaycan Respublikası Milli Məclisinin deputatlarının və 
Azərbaycan Respublikası hakimlərinin fəaliyyətinin yoxlanılması Müvəkkilin səlahiyyətlərinə aid deyil. 
Müvəkkil əfv, vətəndaşlıq, siyasi sığınacaq verilməsi məsələlərinin həlli ilə bağlı Azərbaycan 
Respublikası Prezidentinə təkliflər verə bilər. 
Müvəkkil Azərbaycan Respublikasının Milli Məclisinə insan hüquq və azadlıqlarının təmin edilməsi 
məqsədilə qanunların qəbul edilməsinə və ya yenidən baxılmasına dair təkliflər verə bilər. Müvəkkil 
Azərbaycan Respublikasının Milli Məclisinə amnistiya elan edilməsi barədə təklif verə bilər. 
Müvəkkilin məhkəmələrdə süründürməçilik, sənədlərin itirilməsi və vaxtında verilməsi, habelə məhkəmə 
qərarlarının icrasının gecikdirilməsi ilə əlaqədar insan hüquqlarının pozulmasına dair şikayətlərə baxmaq 
hüququ vardır. 
Müvəkkilin fəaliyyəti aşkarlıq, şəffaflıq, qanunçuluq, ədalət, qərəzsizlik prinsipləri əsasında qurur. 
Qanuna görə Müvəkkili Azərbaycan Respublikası Prezidentinin təqdim etdiyi üç namizəd arasında 
Azərbaycan Respublikasının Milli Məclisi 83 səs çoxluğu ilə seçir. 
Azərbaycan Respublikasının Milli Məclisi Müvəkkilin seçilməsi ilə bağlı qərarı qəbul etmədikdə 
Azərbaycan Respublikasının Prezidenti 15 gün müddətində digər 3 şəxsin namizədliyini Azərbaycan 
Respublikasının Milli Məclisinə təqdim edir. 
Müvəkkil 7 il müddətinə seçilir. Eyni şəxs Müvəkkil vəzifəsinə yalnız bir dəfə seçilə bilər. 
Əgər vətəndaşın hüquqları hər hansı bir şəkildə pozularsa və o, bu barədə pozulmuş hüquqlarının 
müdafiəsi ilə bağlı şikayət etdikdə şikayətin məzmunu ombudsman haqqında Qanunun ümumi tələblərinə uyğun 
olmalıdır. 
Belə ki, qanunun 9-cu maddəsində konkret olaraq göstərilir ki, insan hüquqlarının pozulmasına dair 
şikayətin məzmununda aşağıdakılar öz əksini tapmalıdır. 
12 
 
İnsan hüquqlarının pozulmasına dair şikayətdə ərizəçinin adı, atasının adı, ünvanı göstərilməli, eləcə də 
ərizəçinin hüquqlarını pozmuş qərar və ya hərəkətin (hərəkətsizliyin) mahiyyəti, şikayətin tərtib edilmə yeri, 
vaxtı və ərizəçinin imzası olmalıdır. Şikayətlə bağlı başqa materiallar və ya məhkəmə tərəfindən çıxarılmış 
qərar olduqda, şikayətə əlavə edilə bilər. 
Şikayətdə ərizəçinin adı, atasının adı, soyadı, ünvanı göstərilmədikdə müraciət anonim hesab edilir və 
həmin şikayətlərə Qanunun 93-cü maddəsində göstərilən hallar istisna olmaqla baxılmır. 
Qanunun 93-cü maddəsində isə deyilir: «Anonim şikayətdə göstərilən hallar kifayət qədər sübutlu və 
əsaslı faktlarla təsdiq edilirsə, həmin şikayətlər Müvəkkil tərəfindən baxılmaq üçün qəbul edilə bilər». 
Qanuna görə şikayət şifahi verildikdə, Müvəkkil aparatının işçisi şikayətin məzmununu xüsusi blankda 
qeyd edir və ərizəçi həmin vərəqi imzalayır. Ərizəçinin xahişi ilə Müvəkkil onun barəsində məlumatları gizli 
saxlamalıdır. 
Ombudsmanın birinci xarakterik əlaməti – onun tam müstəqilliyidir. Dünya praktikasına görə, bu orqan 
parlament tərəfindən təsis olunur və onun qarşısında hesabat verir. Ombudsman parlament tərəfindən, onun 
səlahiyyətləri müddətinə seçilir. Ombudsmanın əsas iş üsulu vətəndaşların ərizə və şikayətlərini araşdırmaqdır. 
Müvəkkillik fəaliyyəti aşkarlıq, şəffaflıq, qanunçuluq, ədalət, qərəzsizlik prinsipləri əsasında qurulur. 
 
 
13 
 
 
BEYNƏLXALQ KONVENSĠYA VƏ BEYNƏLXALQ HÜQUQ NORMALARINA UYĞUN QƏBUL 
EDĠLƏN QANUNLAR  HÜQUQ VƏ AZADLIQLARIMIZIN TƏMĠNATÇISIDIR 
 
Qadın və uĢaq hüquqlarına dair 
 
Demokratiya uğrunda ümumi mübarizədə öz müstəqilliyini və dövlət suverenliyini qazanmış Azərbaycan 
Respublikası yeni cəmiyyət və milli dövlət quruculuğu prosesini yaşamaqdadır. Respublikamızda qanunun 
aliliyinin təmin edilməsi hakimiyyətin bölünməsi və məhkəmənin tam müstəqilliyi, onların yalnız qanunlara 
tabe olması, idarəçiliyin qanunçuluğa əsaslanması, dövlət hakimiyyəti tərəfindən vətəndaşların hüquq və 
azadlıqlarının qorunması ilə xarakterizə olunan hüquqi dövlətin və ədalətli vətəndaş cəmiyyətinin qorunması 
indi ən başlıca məqsəd olmalıdır. 
1948-ci ildə qəbul edilmiş «Ümumdünya insan hüquqları Bəyannaməsi»nə əsasən hər bir insanın layiqli 
yaşamaq, azadlıq və xüsusi mülkiyyət hüququ təmin edilməlidir. İnsan hüquqlarının qorunması idarəçiliyin 
başlıca qayəsi və dövlətçiliyin idealı olmalıdır. Yalnız insan ləyaqəti, azadlıq və bərabərliyi, şəxsiyyətin 
özünəməxsusluğunu, onun iradə azadlığını, qanunların aliliyini qeyri-şərtsiz qəbul edən və qoruyan dövlət 
hüquqi, rejim isə demokratik sayıla bilər. 
Azərbaycan Respublikası Konstitusiyasının 25-ci maddəsinə əsasən kişi və qadının eyni hüquqları vardır. 
Bu maddədə dövlət irqindən, milliyyətindən, dinindən, dilindən, cinsindən və s. asılı olmayaraq hər kəsin hüquq və 
azadlıqlarının bərabərliyinə təminat verir. 
1 iyul 1999-cu il tarixdən qüvvəyə minmiş Əmək Məcəlləsi əmək münasibətlərini tənzimləyən 
sistemləşdirilmiş qanunverici aktdır. Qüvvədə olan qanunvericilik kişi ilə qadınlara eyni hüquqlar verir. Həmin 
qanunların əmək münasibətləri sahəsində həyata keçirilməsi qadınların kişilərlə bərabər təhsil və peşə 
hazırlığının olması, işə qəbul edilməsi, işdə yüksəlməsi, əməyin ödənilməsi, iş və istirahət vaxtı rejimi 
imkanlarının yaradılmasını təmin edir. Bununla belə, qadın orqanizminin xüsusiyyətlərini nəzərə alaraq, əmək 
qanunvericiliyi qadınlar üçün bir sıra güzəştlər nəzərdə tutur, qadınlara əməyin analıqla uyğunlaşmasına şərait 
yaradır, qadın əməyinin və səhhətinin mühafizəsi tədbirlərini nəzərdə tutur. Bundan başqa, qanunvericilik 
qadınların hüquqi müdafiəsini təmin edir, analara və uşaqlara maddi və mənəvi yardım göstərir, ödənişli 
məzuniyyətlər verir, azyaşlı uşaqları olan qadınların iş vaxtını qısaldır. Hamilə qadınlar, südəmər və azyaşlı 
uşaqları olan qadınlar üçün əmək Məcəlləsi ilə əlavə təminatlar müəyyən olunur. 
Əmək Məcəlləsinin 117-ci maddəsi uşaqlı qadınların əlavə məzuniyyətlərinin verilməsini aşağıdakı kimi 
nəzərdə tutur: 
– 14 yaşınadək 2 uşağı olan qadınlara 2 təqvim günü; 
– 14 yaşınadək 3 və daha çox uşağı olan, həmçinin 16 yaşınadək əlil uşağı olan qadınlara 5 təqvim günü. 
Qeyd etmək lazımdır ki, bu əlavə məzuniyyət əsas və əlavə məzuniyyətin (əmək stajına, əmək şəraitinə 
görə və s.) müddətindən asılı olmayaraq verilir. 
Müvafiq iş (vəzifə) mövcud olduqda və həmin iş yerində qadın əməyinin tətbiqi qanunvericiliklə qadağan 
olmadıqda, ƏM-nin 240-cı maddəsi hamilə və ya 3 yaşına çatmamış uşağın olması səbəbinə görə qadınla əmək 
müqaviləsinin bağlanmasından imtina etməyi işəgötürənə qadağan edir. Bu səbəblərə görə əmək müqaviləsi 
bağlamaqdan imtina etdikdə, qadın imtinanın səbəbi barədə işəgötürəndən yazılı cavab verməsini tələb etmək 
hüququna malikdir və hüququn müdafiəsi üçün məhkəməyə müraciət edə bilər. 
Mövcud qanunvericilik başqa işə keçirilməsi anlayışını hər şeydən qabaq işçinin iş yerinin yaxud onun 
əmək funksiyasının (peşəsinin, ixtisasının, vəzifəsinin) dəyişdirilməsi ilə bağlayır. Bu halda söhbət əmək 
müqaviləsinin əsas şərtlərinin dəyişdirilməsindən gedir, başqa işə keçirilmə işçinin işəgötürənlə əmək hüquq 
münasibətlərinin dəyişdirilməsi deməkdir. Ümumi qayda olaraq, keçirilməyə işəgötürənin təşəbbüsü və yalnız 
işçinin yazılı razılığı ilə yol verilir. 
Bəzi hallarda əmək qanunvericiliyi işçinin daha yüngül işə keçirilməsini işəgötürənin üzərinə qoyur. ƏM-
nin 243-cü maddəsinə əsasən və tibbi rəyə uyğun olaraq hamilə qadınlar üçün hasilat və ya xidmət norması 
azaldılır, yaxud onlar daha yüngül işə keçirilirlər. 
14 
 
Qeyd etmək lazımdır ki, daha yüngül işə keçirilmə halları əmək şəraitinin dəyişdirilməsi zərurəti ilə bağlı 
olduqda həyata keçirilir. Məsələn, əmək funksiyalarının yerinə yetirilməsi zamanı qadına zərərli istehsal amilləri 
təsir edir. Əvvəlki işi yerinə yetirməklə yanaşı uşağı yedizdirmək və ya əmizdirmək mümkün olmadıqda da da-
ha yüngül işə keçirilməyə yol verilir. Məsələn, uşağı yedizdirmək üçün iş vaxtı ayırmaq mümkün olmadığı 
halda (uzaq məsafələrə gedən vaqonların bələdçiləri olan qadınlar) əmək funksiyasını yerinə yetirməklə yanaşı 
uşağını yedizdirməklə və ya əmizdirməklə qadın çətinlik çəkirsə, bu halda qanunvericilik işəgötürənin üzərinə 
qoyur ki, qadını daha yüngül işə keçirsin və ya uşağın yedizdirilməsi üçün zəruri şərait yaransın. İşəgötürən 
qadının ərizəsi ilə uşağı yaş yarımına çatanadək yuxarıda göstərilən şəraitlərdən birini təmin etməyə borcludur. 
Bu halda, qadınlar başqa yüngül işə keçirilərkən onların əsas vəzifələri üzrə orat əmək haqqı saxlanılır. 
Qadın hüquqları haqqında Beynəlxalq Konvensiyalar da qadın hüquq və azadlıqlarının qorunmasında 
mühüm əhəmiyyət kəsb edir. Belə Konvensiyalardan biri «Qadın barəsində ayrı seçkiliyin bütün formalarının 
ləğv edilməsi haqqında konvensiya»dır. Konvensiya BMT Baş Məclisi tərəfindən 18 dekabr 1979-cu ildə qəbul 
edilmiş və 03 sentyabr 1981-ci ildə qüvvəyə minmişdir. 
Bu Konvensiya qadın hüquqlarını tənzimləyən ümumi əhatəli xarakter daşıyan əsas beynəlxalq sənədə 
çevrilmişdir. Bu sənədin müqəddiməsində qeyd olunur ki, BMT-nin himayəsi altında Konvensiyaların qəbul 
olunmasına baxmayaraq «qadınlara münasibətdə xeyli diskriminasiya halları qalmaqdadır». 
Qadınlara münasibətdə bütün ayrı seçkiliyə qadağa qoyan bir sənədə ehtiyac duyulurdu. Odur ki, qadın 
hüquqlarının xüsusiyyətlərini nəzərə alaraq digər insan hüquqları fonunda seçilə biləcək xüsusi sənədin qəbul 
zərurəti ortaya çıxdı. 
Mürəkkəblik onda idi ki, qadın və kişilər arasında bərabərliyin möhkəmləndirilməsi qadın hüquqlarının 
müdafiə olunmasına tam təminat verilirdi. Neytral, yəni qadın və kişilərə münasibətdə eyni mövqedə olan 
sənədlər qadınların hüquqlarını təmin etmək imkanında deyildir. 
Kişilər və qadınlar arasında faktiki hüquq bərabərliyinə nail olmaq üçün Konvensiya ilk növbədə 
qadınların reproduktiv hüquqlarını, analıq və hamiləlik, qadınlara təhsildə əlavə imkanların verilməsi, ixtisas 
artırma və s. hüquqları möhkəmləndirir. 
Belə model mövcud olan bərabərsizliyin fizioloji, tarixi köklərini nəzərə alaraq bu bərabərsizliyin aradan 
qaldırılması üçün məqsədyönlü zəmin yaradır. 
Konvensiyanın I hissəsinin 1-ci maddəsində deyilir: “Bu Konvensiyanın məqsədləri üçün qadınlar 
barəsində ayrı-seçkilik anlayışı qadınların ailə vəziyyətlərindən asılı olmayaraq, kişi və qadınların hüquq 
bərabərliyi əsasında insan hüquqlarının və siyasi, iqtisadi, sosial, mədəni, mülki və hər hansı digər sahələrdə 
əsas azadlıqların zəiflədilməsinə, yaxud tanınmasının, qadınların onlardan istifadə etməsini, yaxud onları həyata 
keçirməsini heçə endirməyə yönəlmiş cinsi əlamətə görə hər hansı fərqləndirmə, istisna, yaxud məhdudiyyət 
deməkdir”. 
Bu Konvensiya qadının və kişinin sosial və mədəni davranış modelinin mövcud olan ənənə və adətlərin 
dəyərləndirilməsinin zəruriliyini faktiki bərabərliyə nail olunması üsullarından biri hesab edir. 5-ci maddə 
dövlətlər üzərinə cinslərdən birinin mükəmməl olması və ya üstünlüyü ideyasına əsaslanan xurafatın aradan 
qaldırılması məqsədilə qadın və kişinin sosial və mədəni davranış modelini dəyişdirməyə imkan verən tədbirlər 
görmək öhdəliyi qoyur. 
Konvensiya qadın hüquqları sahəsində yalnız formal standartlar müəyyən etmir, həm də dövlətlər üzərinə 
qadınlara münasibətdə cəmiyyətin ənənəvi həyatının bütün sahələrində yaranmış bərabərsizliyi, vəziyyəti 
dəyişdirmək öhdəliyi qoyur. Bu vaxtdan Konvensiyanın 2-ci maddəsi mühüm əhəmiyyət kəsb edir. Maddədə 
deyilir: «İştirakçı – dövlətlər qadınlar barəsində ayrı-seçkiliyin bütün formalarını məhkum edir və tarixə 
salınmadan bütün müvafiq vasitələrə qadınlar barəsində ayrı-seçkiliyin ləğv edilməsi siyasəti yeritməyə razı-
laşır, bu məqsədlə aşağıdakıları öhdələrinə götürürlər: 
a) kişi və qadınların hüquq bərabərliyini öz milli Konstitusiyalarına və digər müvafiq qanunvericiliklərinə 
daxil etmək, əgər bu indiyə qədər edilməyibsə, bu prinsipin qanunun və digər müvafiq vasitələrin köməyi ilə 
praktik olaraq həyata keçirilməsini təmin etməyi; 
v) lazım olan yerlərdə qadınlar barəsində hər cür ayrı-seçkiliyi qadağan edən müvafiq qanunverici 
tədbirləri və digər tədbirlər görməyi; 
15 
 
c) qadınların hüquqlarının kişilərlə bərabər əsasda hüquqi müdafiəsini bərqərar etmək və səlahiyyətli milli 
məhkəmələrinin və digər dövlət idarələrinin köməyi ilə qadınların bütün ayrı-seçkilik hərəkətlərindən təsirli 
müdafiəsini təmin etməyi; 
d) qadınlar barəsində hər hansı ayrı-seçkilik hərəkətlərindən, yaxud fəaliyyətindən imtina etməyi, dövlət 
orqanlarının və idarələrinin bu istiqamətdə müvafiq hərəkət etməsinə təminat verməyi; 
e) qadınlar barəsində hər hansı bir şəxs, təşkilat, yaxud müəssisə tərəfindən ayrı-seçkiliyin ləğv edilməsi 
üçün bütün müvafiq tədbirlər görməyi; 
f) qadınlar barəsində ayrı-seçkilik demək olar qüvvədəki qanunların, qərarların adətlərin və təcrübənin 
dəyişdirilməsi, yaxud ləğv edilməsi üçün bütün tədbirləri, qanunvericilik tədbirləri daxil olmaqla görməyi; 
i) özünün cinayət qanunvericiliyində qadınlar barəsində ayrı-seçkilik sayıla bilən bütün müddəalarını ləğv 
etməyi. 
Qadın hüquqları ilə bağlı mühüm əhəmiyyət kəsb edən Konvensiyalardan biri «Qadınların siyasi 
hüquqları haqqında Konvensiya»dır. Bu Konvensiya 20 dekabr 1952-ci ildə qəbul edilmişdir. Konvensiya 11 
maddədən ibarətdir. 
Konvensiyanın 1-ci maddəsində deyilir ki, qadınlar bütün seçkilərdə heç bir ayrı-seçkilik qoyulmadan 
kişilərlə bərabər şərtlərlə səs vermək hüququna malikdirlər. 
Konvensiyanın hər bir maddəsi qadınların siyasi hüquqları baxımından demokratik prinsipləri özündə 
təsbit edir. Belə ki, ayrı-ayrı maddələrin ümumi məzmunundan aşağıdakı müddəalar daha xarakterikdir. 
Qadınların heç bir ayrı-seçkilik qoyulmadan kişilərlə bərabər şərtlərlə ictimai dövlət qulluğunda vəzifələr 
tutmaq və milli qanunla müəyyən edilən bütün ictimai-dövlət funksiyalarını yerinə yetirmək hüququ var. 
Beynəlxalq hüquq normalarına və Beynəlxalq Konvensiyalara uyğun qəbul edilən Konstitusiyamızın 
müvafiq maddələri bu baxımdan Konvensiyanın ayrı-ayrı müddəaları ilə üst-üstə düşür. Konstitusiyamızın 25-ci 
maddəsi hamının qanun və məhkəmə qarşısında bərabərliyini özündə təsbit edir. Bu hüquqi vəzifə həm kişilərə, 
həm də qadınlara aiddir. Ona görə ki, onların hüquq bərabərliyini müəyyən edir. 
Azərbaycan dövləti irqindən, milliyyətindən, dinindən, dilindən, cinsindən, mənşəyindən, əmlak 
vəziyyətindən, qulluq mövqeyindən, əqidəsindən, siyasi və ictimai mənsubiyyətindən asılı olmayaraq hər kəsin 
hüquq və azadlıqlarının bərabərliyinə təminat verir, hər hansı bir məhdudiyyətə yol verilməsini qadağan edir. 
Azərbaycan Respublikasının əsas Qanunu respublika vətəndaşlarına cəmiyyətin və dövlətin siyasi 
həyatında maneəsiz iştirak etmək hüququ verir. Bu hüquq əsasən vətəndaş heç bir maneə olmadan seçib-
seçilmək hüququndan sərbəst surətdə istifadə edir, respublika ərazisində qeydə alınan partiyaların və başqa 
ictimai təşkilatların tərkibində fəaliyyət göstərmək imkanı qazanır. 
Azərbaycan Respublikası vətəndaşlarının dövlətin idarə olunmasında iştirak etmək hüquqları barədə 
Konstitusiyanın 55-ci maddəsində göstərilir ki, vətəndaşlar bu hüquqlarından bilavasitə və ya nümayəndələri 
vasitəsi ilə istifadə edə bilərlər. 
Azərbaycan qadınları ilk dəfə olaraq 1918-ci ildə Azərbaycan Xalq Cümhuriyyəti yaradılandan sonra 
seçmək və seçilmək hüququna malik olmuşdur. 
Məlum olduğu kimi, 18 yaşına çatmış hər bir ölkə vətəndaşı sərbəst surətdə Prezidentin və Milli Məclisin 
deputatlarının seçilməsində iştirak edir, qapalı səsvermə yolu ilə namizədlərdən hər hansına öz səsini verir. 
Sərbəst seçki hüququndan istifadə edən hər bir vətəndaş dövlətin idarə olunmasına öz münasibətini bildirir. 
Konstitusiyamızda göstərildiyi kimi respublikanın vətəndaşları dövlət orqanlarında qulluq etmək 
imkanına malikdirlər. Bu imkanın özü müəyyən sayda vətəndaşların dövlətin idarə edilməsində iştirakını təsbit 
edir, ona görə ki, bu şəxslər layiq bilinərək məhz vətəndaşların içərisindən seçilir, yaxud müəyyən dövlət 
vəzifələrinə təyin edilirlər. 
Bütün bunlar bir daha sübut edir ki, Azərbaycan dövləti insan və vətəndaş hüquq və azadlıqlarının 
təminatında bərabərlik funksiyasını konstitusion qanunlar əsasında həyata keçirir. 
Qadın hüquqlarına dair Konvensiyalardan biri də «Nikaha daxil olmağa razılıq verilməsi, minimal nikah 
yaşı və nikahın qeydiyyatı haqqında Konvensiya»dır. Bu Konvensiya 7 noyabr 1962-ci ildə qəbul edilib. 
Konvensiyaya görə konvensiyada iştirak edən dövlətlər minimal nikah yaşını müəyyən edən qanunvericilik 
aktları qəbul edirlər. Səlahiyyətli hakimiyyət orqanlarının nikaha daxil olan tərəflərin mənafeyi baxımından 
16 
 
ciddi səbəblərə görə qaydadan istisnaya icazə verildiyi hallardan başqa qoyulmuş yaş həddinə çatmayan şəxslə 
bağlanmasına yol verilmir. 
Bütün nikahlar səlahiyyətli hakimiyyət orqanı tərəfindən müvafiq rəsmi qeydiyyatdan keçirilir. 
Konvensiyanın ümumi prinsiplərindən irəli gələn müddəalara uyğun respublikamızda qəbul edilən 
normativ-hüquqi aktlar, həyata keçirilən əməli işlər artıq bir daha sübut edir ki, bu sahədə real addımlar atılır. 
Qadınların kişilərlə hüquq bərabərliyini, xüsusilə onların dövlət idarəçiliyi sistemində lazımlı səviyyədə 
təmsil olunmasının əməli surətdə təmin edilməsi məqsədilə 6 mart 2000-ci il tarixdə «Azərbaycan 
Respublikasında dövlət qadın siyasətinin həyata keçirilməsi haqqında» fərman imzalanmışdır. 
Azərbaycan Respublikasında möhkəm və sağlam ailənin yaradılması üçün real şəraitin təmin edilməsinin 
təməli iqtisadi həyat şəraitidir. Respublikamızda ümumi həyat şəraitinin, mədəniyyətin, səhiyyənin obyektiv 
göstəricisi əhalinin xalis artımıdır. 
Azərbaycan Respublikası Konstitusiyasının 17-ci maddəsində deyilir ki, cəmiyyətin əsas özəyi kimi ailə 
dövlətin xüsusi himayəsindədir. Uşaqların qayğısına qalmaq və onları tərbiyə etmək valideynlərin borcudur. Bu 
borcun yerinə yetirilməsinə dövlət nəzarət edir. 
Xoşbəxt ailə qurmaq hər insanın ümdə arzularındandır. Çünki xoşbəxt ailə səadət deməkdir. 
BMT-nin Baş Məclisi tərəfindən 10 dekabr 1948-ci ildə qəbul edilmiş «İnsan hüquqlarının Ümumi 
Bəyannaməsi»nin 16-cı maddəsinin 1-ci bəndində deyilir: «Yetkinlik yaşına çatan kişilər və qadınlar irqi, milli 
və ya dini əlamətlərinə görə heç bir məhdudiyyət olmadan nikaha daxil olmaq və ailə qurmaq hüququna 
malikdirlər. Onlar nikaha daxil olmaq barədə, nikah zamanı və nikah pozulduqda hüquqlardan bərabər istifadə 
edirlər». 
Nikah yalnız ona daxil olan tərəflərin hər ikisinin azad və tam könüllü razılığı ilə bağlana bilər. 
Azərbaycan Respublikası Ailə Məcəlləsinin 2-ci maddəsinin 2.2.-ci bəndində deyilir ki, Azərbaycan 
Respublikasında nikah və ailə münasibətlərinin hüquqi tənzimi qadınla kişinin nikahın könüllüyü, ər-arvadın 
hüquq bərabərliyi, ailədaxili məsələlərin qarşılıqlı razılıq əsasında həll olunması, uşaqların ailə tərbiyəsinin 
üstünlüyü, onların rifahına və inkişafına qayğı, ailənin yetkinlik yaşına çatmayan və əmək qabiliyyəti olmayan 
üzvlərinin hüquq və mənafelərinin müdafiəsinin təmin olunması prinsiplərinə uyğun həyata keçirilir. 
Ailə qanunvericiliyinə görə nikahın bağlanması üçün nikaha daxil olan şəxslərin yazılı razılığı və onların 
nikah yaşına çatmaları zəruridir. 
Qarşılıqlı razılığın mahiyyəti ondan ibarətdir ki, nikah başqasının məcburiyyətindən tamamilə asılı 
olmayaraq yalnız evlənmək arzusunda olanların iradəsi ilə bağlanır. 
«Qarşılıqlı razılıq» anlayışı o deməkdir ki, evlənmək arzusunda olanlar nikahın bağlanması üçün 
məcburiyyət olmadan, şüurlu və könüllü surətdə nikahın qeydə alınmasının mənasını və nəticələrini başa 
düşərəkdən öz iradələrini ifadə edirlər. 
Nikah yaşı, göstərmək lazımdır ki, tələb olunan minimum yaş qanunla müəyyən edilmişdir ki, nikah qeyd 
edilən zaman ona əməl edilsin. Nikah bağlayan şəxslər cismani, psixoloji və mənəvi cəhətdən yetkin olsunlar. 
Respublikamızda nikah yaşı kişilər üçün 18 yaş, qadınlar üçün isə 17 yaş müəyyən edilmişdir. 
Belə bir sual meydana çıxır: qanunla müəyyən edilmiş nikah yaşının aşağı salınmasına yol verilə bilər? 
Bəli yol verilə bilər. 
Azərbaycan Respublikası Ailə Məcəlləsinin 10-cu maddəsinin 10.2-ci bəndində deyilir: «Üzürlü səbəblər 
olduqda, nikaha daxil olmaq istəyən və nikah yaşına çatmamış şəxslərin yaşadıqları ərazinin müvafiq icra 
hakimiyyəti orqanı onların xahişi ilə nikah yaşının 1 ildən çox olmayaraq azaldılmasına icazə verə bilər». 
Nikah yaşının azaldılması üçün əsas həddi-buluğa çatmamış qızın hamilə olması və ya uşaq doğması, 
oğlanın hərbi qulluğa çağırılması, yaxud digər ciddi səbəblər ola bilər. 
Qadını ərə getməyə məcbur etmək və ya onun bu arzusuna mane olmaq cinayət hesab edilir. 
Uşaq hüquqları da həmişə xüsusi diqqət mərkəzində olmuşdur. Bəşər aləmində cəmiyyətin layiqli üzvü 
olan uşaqlara qayğı, onların tərbiyəsi, gələcək inkişafı hər bir dövlətdə ən ümdə vəziyyətlərdən biri olmalıdır. 
«Uşaq hüquqları haqqında BMT Konvensiyası» 20 noyabr 1989-cu ildə qəbul olunub. Konvensiyanın 
müddəalarına uyğun olaraq 1998-ci il may ayında Azərbaycanda «Uşaq hüquqları haqqında qanun» qəbul 
olunmuşdur. 1998-ci ildə Azərbaycanda iyun ayının 1-i uşaqları müdafiə günün elan olunmuşdur. 
17 
 
Bu Qanun Azərbaycan Respublikasının Konstitusiyasına, Uşaq hüquqları Bəyannaməsinə, Uşaq 
hüquqlarına dair Konvensiya və digər beynəlxalq hüquq normalarına uyğun olaraq Azərbaycan Respublikasında 
uşaqların hüquqlarını və azadlıqlarını, uşaqlar barəsində dövlət siyasətinin əsas prinsiplərini, onların müdafiəsi 
sahəsində dövlət orqanlarının, digər hüquqi və fiziki şəxslərin vəzifələrini müəyyən edir. 
Qanunun 11-ci maddəsi uşaqların düzgün tərbiyə olunması baxımından mühüm əhəmiyyətə malikdir. 
Burada deylir ki, hər bir uşağın hərtərəfli inkişaf etmək, milli və ümumbəşəri dəyərlərə uyğun, humanizm və 
əxlaqi prinsiplər əsasında tərbiyə almaq hüququ var. Uşağın tərbiyəsi ailədə, məktəbdə, məktəbəqədər və 
məktəbdənkənar uşaq təlim-tərbiyə müəssisələrində aparılır. 
Dövlət uşaqların yaradıcılıq qabiliyyətinin, estetik tərbiyəsinin inkişafı üçün müxtəlif müəssisələr yaradır, 
habelə belə müəssisələrin yaradılmasında ictimai təşkilatlara köməklik göstərir. 
Həqiqətən qanunun bu maddəsi uşaqların düzgün və hərtərəfli inkişaf etdirilməsi baxımından 
təqdirəlayiqdir. Hələ vaxtilə böyük rus pedaqoqu Makarenko demişdir ki, “düzgün tərbiyə bizim xoşbəxt qo-
calığımızdır. Pis tərbiyə bizim gələcək dərdimizdir və gələcək göz yaşlarımızdır…” 
Heç şübhəsiz ki, hər bir valideyn bu məsuliyyət hissini ilk gündən dərk etməlidir. Bu gün biz müasir 
cəmiyyətimizdə sağlam uşaq nəslinin yetişdirilməsinə nail olmalıyıq. 
Qanunun II fəsli «Uşaq və ailə»yə həsr edilib. Bu fəsildə uşağın ailədə yaşamaq hüququ, valideynlərin 
hüquq və vəzifələri, uşağın mənzil hüququ konkret maddələrdə öz əksini tapıb. 
Qanunun 17-ci maddəsi uşağın ailədə yaşamaq hüququnu özündə əhatə edir. Burada deyilir ki, uşağın 
ailədə valideynləri ilə birgə yaşamaq, onlardan qayğı görmək hüququ vardır. Qanunvericilikdə nəzərdə tutulmuş 
hallardan başqa valideynlərin istəyinə zidd olaraq uşağı onlardan ayırmaq qadağandır. Həqiqətən bunun uşağın 
mənafeyi baxımından mühüm əhəmiyyəti var. Belə ki, uşağa qayğı həmişə lazımdır, onun tərbiyəsi daim diqqət 
mərkəzində olmalıdır. Lakin əgər valideyn öz valideynlik funksiyasını düzgün yerinə yetirmirsə və bu uşağın 
ümumi mənafeyinə tamamilə ziddirsə o halda uşaq valideyndən alınıb xüsusi tərbiyə müəssisəsinə verilməlidir. 
Qanunun 39-cu maddəsi də xüsusi maraq doğurur. Bu maddə «Qaçqın və məcburi köçkün uşaqların 
müdafiəsi»nə həsr edilib. Maddədə deyilir ki, qaçqın və ya məcburi köçkün olan uşaqların müvafiq statusu 
almaq hüququ vardır. Dövlət onları lazımi müdafiə və humanitar yardımla təmin etmək üçün təcili müvafiq 
tədbirlər görür, belə uşaqların valideynlərinin axtarılmasını təşkil edir. Bu məqsədlə beynəlxalq təşkilatlarla 
əməkdaşlıq edir. Qeyri-dövlət təşkilatlarının fəaliyyətinə zəruri köməklik göstərir. 
Qanunun hər bir maddəsi uşaq hüquqlarının müdafiəsi baxımından çox mühüm əhəmiyyətə malikdir. 
Bu gün həqiqət naminə demək lazımdır ki, sivil, demokratik, hüquqi dövlətin təməli qoyulur. Bu gün 
Azərbaycan Respublikasında insan və vətəndaş hüquq və azadlıqlarının müdafiəsi, onlara qayğı daim diqqət 
mərkəzindədir. Bu həqiqətən də əsl ali məqsəd olmalıdır. 
Uşaqlara qayğı, diqqət cəmiyyətin qarşısında duran ümdə vəzifələrdən biridir. Bu gün uşaqların 
mənafelərinin müdafiəsi, onların hüquqlarının qorunması bəşər cəmiyyətinin məqsədinə çevrilməlidir. Əgər 
sivil vətəndaş cəmiyyəti qurmağa çalışırıqsa onun təməlini bu gündən düzgün qurmağa başlamalıyıq. Bəşər 
cəmiyyəti gələcəyimiz olan uşaqlar qarşısında bu məsuliyyətini dərk edərək 1989-cu il 20 noyabrda «Uşaq 
hüquqları haqqında BMT Konvensiyası»nı qəbul etdi. Konvensiyada uşaq mənafelərinin üstünlüyü, uşaqların 
azadlıq və şəxsi toxunulmazlıq hüququ, həyat və sağlamlığının mühafizəsi hüququ və digər mühüm hüquqları 
ilk dəfə olaraq təsbit olundu. 
Uşaq hüquqları da insan hüquqları sırasına daxil edildi və onlara bəşər cəmiyyətinin vacib bir üzvü kimi 
insanların diqqəti cəlb edildi. Bundan sonra isə uşaqların hərtərəfli müdafiəsi üçün dövlət səviyyəsində dövlət 
siyasəti aparılmaqla, uşaqlarla bağlı iri həcmli proqramlar hazırlandı və ildən-ilə genişləndirildi. 
Son dövrlərdə respublikamızda da uşaqların hüquqlarının, onların sosial təminatı üçün əsaslandırılmış 
dövlət siyasəti aparılır, layihələr işlənib hazırlanır. Uşaqların hüquqlarını tənzimləyən bütün qanunlar 
Azərbaycan respublikasının əsas qanunu olan Konstitusiyaya əsaslanır. 
Uşaq hüquq münasibətlərini tənzimləyən ən mühüm qanun isə «Uşaq hüquqları haqqında» Azərbaycan 
respublikasının 19 may 1998-ci il tarixli Qanunudur. Qanunda uşaq və ailə, uşaq və cəmiyyət, əlverişsiz şəraitə 
düşmüş uşaqların hüquqlarının müdafiəsi üzrə münasibətləri tənzimləyən müddəalar ayrı-ayrı bölmələrdə birləş-
dirilib. Uşaqların hüquq bərabərliyinin, uşağın yaşamaq və inkişaf etmək, həyat və sağlamlığının mühafizəsi 
18 
 
hüququ, tərbiyə almaq hüququ, azadlıq və şəxsi toxunulmazlıq hüququ, zəruri maddi təminat hüququ və digər 
mühüm hüquqlarının qanunda təsbit olunması və onların təminatının dövlətin öz öhdəsinə götürməsi ümum-
bəşəri dəyərlər baxımından çox mühüm əhəmiyyət kəsb edir. Lakin uşağın sağlam inkişafı, onun tərbiyəsi, 
müstəqil həyata hazırlanmasında ən böyük məsuliyyət və eyni zamanda səlahiyyət ailədə uşağın valideynlərinə 
məxsusdur. Qanunun 19-cu maddəsində göstərilir ki, valideynlərin uşaqlar barəsində hüquq və vəzifələrinin hə-
yata keçirilməsinə dövlət orqanlarının qarışmasına yalnız qanunla nəzərdə tutulmuş hallarda və uşağın maraqları 
naminə yol verilə bilər. Uşağın mənafeyi, onun maraqları bütün hüquq münasibətlərində ön planda durur və 
uşaqların hüquqlarının qorunmasına, ona əməl edilməsinə birbaşa dövlət nəzarət edir. 
Əlverişsiz şəraitə düşmüş uşaqların – əlil, əqli və ya bir-iki çatışmazlıqları olan, qaçqın və ya məcburi 
köçkün, valideyn himayəsindən məhrum, yetim və digər xüsusi qayğıya ehtiyacı olan uşaqların müdafiəsi ilə 
bağlı müddəalar qanunda ayrıca bölmədə öz əksini tapıb. 
1998-ci il 19 mayda ilk dəfə «Uşaq hüquqları haqqında» Azərbaycan Respublikasının qanunu qəbul 
edilmiş və qanun uşaqların hüquqlarını və azadlıqlarını, uşaqlar barəsində dövlət siyasətinin əsas prinsiplərini, 
onların müdafiəsi sahəsində dövlət orqanlarının, digər hüquqi və fiziki şəxslərin vəzifələrini müəyyən edir. 
Qanuna əsasən dövlət siyasətinin başlıca istiqaməti hər bir uşağın zəruri maddi və məişət şəraitində 
böyüyüb tərbiyə olunması, mütərəqqi tələblər əsasında təhsil alması və layiqli vətəndaş kimi formalaşmasının 
təmin edilməsinə yönəldilib. Dövlət siyasəti milli və yerli xüsusiyyətlər nəzərə alınmaqla yaradılmış məqsədli 
uşaq sosial proqramları əsasında həyata keçirilir. Həmin proqramlar uşaqlara iş sahəsində dövlət siyasətinin 
Azərbaycan Respublikasının mövcud inkişaf mərhələsinə uyğun şəkildə həyata keçirilməsi, görülən işlərin 
səmərəliliyinin təmin edilməsi, onların mənəvi, əxlaqi və fiziki kamilliyə çatması, layiqli vətəndaş kimi 
yetişməsinə əlverişli şəraitin yaradılması məqsədi ilə hazırlanır. Belə proqramlardan Nazirlər Kabinetinin 1995-
ci il 6 mart tarixli 49 nömrəli qərarı ilə təsdiq olunmuş «Azərbaycan Respublikasında yetkinlik yaşına çatma-
mışların cinayətkarlığına qarşı mübarizə üzrə hökumət proqramı», Nazirlər Kabinetinin 2000-ci il 22 iyun tarixli 
125 nömrəli sərəncamı ilə təsdiq edilmiş «Uşaqların təlim tərbiyəsinin yaxşılaşdırılması və hüquqlarının 
qorunması haqqında Dövlət Proqramı»nı və s. qeyd etmək olar. Bundan əlavə «Valideynlərini itirmiş və vali-
deyn himayəsindən məhrum olmuş uşaqların sosial müdafiəsi haqqında» 1999-cu il 22 iyun tarixli Qanunda 
valideyn himayəsindən kənarda qalan uşaqların hüquqlarının müdafiəsi ilə bağlı münasibətlər, eləcə də sosial 
təminat məsələləri daha geniş və dəqiq formada tənzimlənmişdir. 
«Uşaqların təlim tərbiyəsinin yaxşılaşdırılması və hüquqlarının qorunması haqqında» 22 iyun 2000-ci il 
Dövlət Proqramı da çox geniş və əhəmiyyətli layihədir. Qeyd olunan proqramın əsas istiqamətlərinə uşaqların 
iqtisadi, sosial, mənəvi hüquqlarının təmin olunması, əlverişsiz şəraitdə yaşayan uşaqlar, sosial müdafiəyə 
ehtiyacı olan və dövlət himayəsində olan uşaqlar, uşaqların istismarının və onlara zorakılığın qarşısının 
alınması, normal və ahəngdar inkişafı, yetkinlik yaşına çatmamış uşaqların hüquqlarının təmin edilməsi, Uşaq 
Hüquqları Konvensiyasının və «Uşaq Hüquqları Haqqında» Azərbaycan Respublikası Qanunun öyrənilməsi və 
təbliği ilə bağlı işlər aiddir. Ötən dövrdə proqram çərçivəsində xeyli əməli tədbirlər həyata keçirilmişdir. 
Bunlardan biri ölkə həyatında baxımsız və küçə uşaqları probleminin ciddi sosial bəla kimi meydana çıxması və 
Ermənistan dövlətinin Respublikamıza etdiyi təcavüz nəticəsində daha kəskin xarakter almasını nəzərə alaraq 
2002-ci il 29 aprel tarixində Nazirlər Kabineti yanında aidiyyəti komissiyada «Azərbaycan Respublikasında 
baxımsız və küçə uşaqları probleminin həlli ilə bağlı Tədbirlər Planı»nın təsdiq edilməsidir. Proqramda 
uşaqların iqtisadi-sosial hüquqlarının müdafiəsi, uşaqların təhsili, səhiyyə problemləri, mədəniyyət və idman 
məsələləri, uşaqların maraqları naminə ictimai və beynəlxalq əməkdaşlıq kimi əsas istiqamətlər üzrə xüsusi 
tədbirlərin görülməsi nəzərdə tutulur. 
Dövlət Proqramının mühüm vəzifələrindən olan ana və uşaq sağlamlığının qorunması və 
möhkəmləndirilməsi, uşaqların qida məhsulları ilə təminatının yaxşılaşdırılması istiqamətində də məqsədyönlü 
işlər aparmış və 2003-cü ildə «Körpələrin və erkən yaşlı uşaqların qidalanması haqqında» Azərbaycan 
Respublikasının Qanunu qəbul edilmişdir. Qanunda südəmər körpələrin, erkən yaşlı uşaqların ekoloji cəhətdən 
təbii sağlam qida məhsulları ilə təmin olunması, onların sağlam böyüməsi baxımından vacib müddəalar öz əksi-
ni tapmışdır. 
19 
 
Cəmiyyətimizin uşaqlarla bağlı qarşısında duran problemlərdən biri uşaqların istismarının və onlara qarşı 
zorakılığın qarşısının alınmasıdır. 
Bu yöndə də son illər mühüm addımlar atılmış, zəruri qərarlar qəbul edilmişdir. «Uşaq əməyinin ən pis 
formalarının qadağan edilməsi və onların aradan qaldırılması üçün təcili tədbirlərə dair» Konvensiyaya 
qoşulmaq barəsində 13 yanvar 2004-cü il tarixli Azərbaycan Respublikasının Qanunu göstərilən problemin daha 
səmərəli və qanuni əsaslarla həllində ciddi əhəmiyyət daşıyır. 
Göründüyü kimi uşaqların hüquqlarının qorunması, onların dövlət qayğısı ilə əhatə olunması, uşaqların 
gələcəkdə həm fiziki, həm mənəvi cəhətdən sağlam, istedadlı, vətəninə sadiq layiqli vətəndaşlara çevrilməsi 
dövlətimizin və hökumətimizin əsas məqsədidir və bu hər bir vətəndaşın daim diqqət mərkəzində olmalıdır. 
 
 
20 
 
 
Ailə nikah münasibətlərinin hüquqi cəhətdən  
tənzim edilməsi 
 
Ailə cəmiyyətin xüsusi özəyi və əsasdır. Dövlətin inkişafında onu formalaşdıran insanlar, insanların 
yetişməsində isə ailə mühüm rol oynayır. Ailə münasibətlərinin təmin edilməsi əsasən adət-ənənələr 
çərçivəsində mənəvi normalarla birlikdə hüquqi aktlarla da qərarlaşır. Ailədə qadın ana kimi əsas aparıcı 
funksiya daşıyıcısıdır. Əsrlərlə ailəyə kişi maddi, qadın mənəvi istiqamətdə dayaq durub. Lakin tədricən qadın 
azadlığı, qadın hüquqlarının bərabərləşdirilməsi ailədə də kişi-qadın hüquqlarının qanuniləşdirib. Belə ki, Azər-
baycan Respublikası Konstitusiyasının iki maddəsi ailə hüququ münasibətlərinə həsr olunub. Belə ki, 17-ci 
maddənin birinci hissəsində cəmiyyətin əsas özəyi olan ailənin dövlət tərəfindən müdafiəsi (hətta «xüsusi» 
sözü) qeyd olunub. Göründüyü kimi ailə eləcə də, əsas olaraq ailə başçılarının biri sayılan qadınların hüquqları 
konstitusion əsasla təsbit olunub. Kişilər nikaha 18, qadınlar isə 17 yaşında daxil ola bilər. Müstəsna halda bu, 
tərəflərin razılığı ilə bir ilə qədər azaldıla bilər. Ailə məcəlləsinin 3-cü maddəsi ilə kişi ilə qadının şəxsi əmlak 
hüquqlarına malik olması müəyyənləşdirilib. Beynəlxalq hüquq formalarına müvafiq olaraq Azərbaycan qanun-
vericiliyində ailədə tam bərabərlik təmin edilməlidir. Ənənəvi olaraq soyad, yaşayış yeri və s. irsi əsaslarla həll 
edilir. 
Azərbaycan Respublikasının ailə məcəlləsi 7 bölmə, 20 fəsil, 156 maddədən ibarətdir. 3-cü bölmə, 6-cı 
fəsil, 29 və 30-cu maddələr ər-arvadın hüquq və vəzifələrinə həsr olunmuşdur. 29-cu maddənin birinci bəndində 
göstərilir: «Azərbaycan Respublikasının Konstitusiyasında təsbit edilmiş qadın və kişinin hüquq bərabərliyinə 
uyğun olaraq ər və arvad ailə münasibətlərində şəxsi və əmlak hüquqlarına malikdirlər». Analıq, atalıq, 
uşaqların tərbiyəsi, təhsili, eləcə də ailənin digər məsələləri ər-arvadın hüquq bərabərliyi prinsipinə uyğun 
olaraq birgə həll edilir. Nikah zamanı ər-arvad tərəfindən qazanılmış, əldə edilmiş əmlak onların ümumi şəxsi 
mülkiyyəti hesab olunur. 
Ailə-nikah hüquqları Ailə məcəlləsi ilə tənzimlənir. Bu qanuna görə nikah könüllü razılıq əsasında 
bağlanır, ailə isə cəmiyyətin əsas özəyi hesab edilərək dövlət tərəfindən himayə olunur. 
Ailə qanunvericiliyi ailədə bərabərliyi aşağıdakı bir sıra digər hallarda təmin edir: 
a) nikaha daxil olma; 
b) həyat yoldaşını seçmə və nikaha yalnız özünün şəxsi və tam razılığı ilə daxil olma; 
c) uşaqlarla əlaqəli məsələlərdə bir valideyn kimi qadının və kişinin eyni hüquq və vəzifələrə malik 
olması (bütün hallarda üstünlük uşaqların marağına verilir); 
ç) ailə planlaşdırılmasında uşaqların sayı, onların doğum tarixləri və digər vasitələrdən istifadə etmək 
imkanlarına malik olma; 
d) uşaqlara qəyyumluq, hamilik etmə, vəkillik etmə, övladlığa götürmə və ya qanunçuluqda nəzərdə 
tutulmuş digər vəzifələri yerinə yetirmə; 
e) o cümlədən ər və arvad tərəfindən soyadın, şəxsi peşə və məşğuliyyətin seçilməsində; 
ə) həyat yoldaşının əmlaka sahiblik, ondan istifadə edilməsi və onun idarə edilməsi. 
Nikah və ailə ilə əlaqədar qadın və kişilərin hüquqları eyni qaydada və eyni səviyyədə qorunur. Kişilər 
nikaha 18 yaşında, qadınlar isə 17 yaşında daxil ola bilərlər. Müstəsna hallarda tərəflərin qarşılıqlı xahişi və 
müvafiq icazə olarsa, bu müddət hər bir tərəf üçün 1 ilə qədər azaldıla bilər. Ailə Məcəlləsi ilə ailə münasibətlə-
rində kişi və qadının eyni və bərabər şəxsi və əmlak hüquqlarına malik olmaları müəyyən edilmişdir. Öz hüquq 
və şəxsi maraqlarının müdafiəsi üçün məhkəməyə şikayət və ya iddia ilə müraciət məsələlərində də kişi və 
qadınlar eyni hüquqa malikdirlər. 
Nikah orqanlarına bir ay qabaqcadan ərizə vermiş şəxslərin iştirakı ilə bağlanır. 
Hamiləlik, uşağın doğulması və digər üzrlü səbəblər olduqda nikah ərizə verən gün bağlanır. VVAQ 
orqanları tərəfindən nikahın bağlanma müddəti bir ay uzadıla bilər. 
Ər və arvad arasında nikah münasibətləri nikah qeydə alınan gündən yaranır. 
21 
 
Üzrlü səbəblər olduqda, nikaha daxil olmaq istəyən və nikah yaşına çatmamış şəxslərin yaşadıqları 
ərazinin rayon İcra hakimiyyəti orqanı onların xahişi ilə nikah yaşının bir ildən çox olmayaraq azaldılmasına 
icazə verə bilər. 
Nikahın bağlanması üçün nikaha daxil olan şəxslər yazılı razılıq verməli və nikah yaşına çatmalıdırlar. 
Aşağıdakı şəxslər arasında nikah bağlana bilməz: 
- Yaxın qohumlar. Yəni valideynlər və uşaqlar, baba-nənə və nəvələr, doğma və ögey (ümumi ata və anası 
olan) qardaş və bacılar; 
- Övladlığa götürən və görülənlər; 
- İkisindən biri və hər ikisi başqası ilə nikahda olan şəxslər; 
- İkisindən biri və ya hər ikisi ruhi xəstə və ya kəmağıllı olan şəxslər. Ruhi xəstə və kəmağıllılıq məhkəmə 
tərəfindən tanınmalıdır. 
Nikaha nə xitam verilir? 
- Ər və ya arvad öldükdə; 
- Ər və ya arvad məhkəmə qaydasında olmuş hesab edildikdə; 
- Ər və ya arvadın, yaxud hər ikisinin ərizəsi əsasında. 
Arvadın hamiləliyi dövründə və ya uşağın doğulmasından sonra 1 il müddətində arvadın razılığı olmadan 
ərin təşəbbüsü ilə nikah pozula bilməz. 
Nikah VVAQ orqanları və ya məhkəmə qaydasında pozulur. 
Aşağıdakı hallarda nikah VVAQ orqanlarında pozulur. 
- Ər-arvadın yetkinlik yaşına çatmayan ümumi uşaqları olmadıqda, hər ikisinin razılığı olduqda; 
- Ər (arvad) məhkəmə qaydasında itkin düşmüş hesab edildikdə; 
- Ər (arvad) məhkəmə qaydasında ruhi xəstə və ya kəmağıllı hesab edildikdə; 
- Ər (arvad) cinayət əməli törətməyə görə ən azı 3 (üç) il müddətinə azadlıqdan məhrum olunduqda. 
VVAQ orqanları nikahın pozulması barəsində şəhadətnaməni ər (arvad) ərizə verdiyi vaxtdan bir ay 
müddətinə verməlidirlər. 
Aşağıdakı hallarda nikah məhkəmə qaydasında pozulur: 
- Ər-arvadın yetkinlik yaşına çatmayan ümumi uşaqları olduqda; 
- Ər-arvadın hər hansı biri nikahın pozulmasına razı olmadıqda; 
- Ər-arvadın razılığı olduqda, lakin onlardan biri VVAQ orqanında nikahın pozulmasından boyun 
qaçırdıqda: 
- Ər-arvadın birgə yaşamasının və ailənin saxlanmasının qeyri-mümkünlüyü məhkəmə tərəfindən 
müəyyən edildikdə; 
- Ər və ya arvadın nikahın pozulması haqqında razılığı olmadıqda, məhkəmə ər-arvadın barışması üçün 3 
aya kimi vaxt verir. Bu müddətdə barışıq olmadıqda və ya tərəflərdən hər hansı biri təkid etdikdə nikah pozulur. 
Nikah məhkəmə qaydasında pozularkən ər-arvad məhkəməyə yetkinlik yaşına çatmayan uşaqları kiminlə 
qaldığını, uşaqların və eləcə də əmək qabiliyyəti olmayan arvadın (ərin) saxlanması üçün vəsaitin ödənilməsi 
qaydasını və ər-arvadın ümumi birgə mülkiyyətinin bölünməsini müəyyən edən saziş təqdim edə bilərlər. 
Belə bir saziş olmadıqda və ya belə bir saziş uşaqların və tərəflərin marağına toxunduqda məhkəmə 
aşağıdakı hərəkətləri etməlidir: 
- boşanmadan sonra yetkinlik yaşına çatmayan uşaqların valideynlərinin hansının yanında qalmasını; 
- uşaqlar üçün alimentin hansı valideyndən və hansı miqdarda tutulmalı olduğunu müəyyən etməli; 
- ər-arvadın (onlardan birinin) tələbi ilə onların birgə mülkiyyətində olan əmlakın bölgüsünü aparmalı; 
- ərdən (arvaddan) saxlanması üçün vəsait almaq hüququna malik olan arvadın (ərin) tələbi ilə ərdən 
(arvaddan) tutulmalı olan vəsaitin miqdarını müəyyən etməlidir. 
Ər və arvadın arzuları ilə onlardan birinin soyadını özləri üçün ümumi soyad seçə, yaxud onlardan hər 
biri nikahdan əvvəlki, soyadını saxlaya və ya öz ərinin (arvadının) soyadını öz soyadı ilə birləşdirə bilər. Nikah 
pozulduqda ər (arvad) ümumi soyadlarını saxlamağa və nikahdan əvvəlki soyadını bərpa edə bilər. 
22 
 
Əcnəbi vətəndaşlar Azərbaycan Respublikası vətəndaşları ilə nikah bağladıqda, onların nikahı Bakı 
şəhərində «Səadət» sarayında həyata keçirilir və bu zaman əcnəbi vətəndaşın nikahda olmaması barədə öz 
ölkəsindən aldığı rəsmi sənədlər təqdim edildikdə həyata keçirilir. 
Uşaq valideynləri, babaları, nənələri, qardaşları, bacıları və başqa qohumları ilə ünsiyyətdə olmaq 
hüququna malikdir. 
Valideynlərin nikahının pozulması və onların ayrı yaşaması uşağın hüquqlarına təsir etmir. Valideynlər 
ayrı yaşadıqda uşaq onların hər biri ilə ünsiyyət hüququna malikdir. 
Uşaq 18 yaşına çatana kimi onun adının dəyişdirilməsinə, eləcə də soyadının digər valideynin soyadına 
dəyişdirilməsinə valideynlərin birgə xahişinə əsasən və uşağın mənafeyi nəzərə alınaraq rayon icra hakimiyyəti 
orqanlarının qərarı ilə həyata keçirilə bilər. Valideynlər ayrı yaşadıqları və uşaqla yaşayan valideyn ona öz soy-
adını vermək istədikdə, VVAQ orqanı bu məsələni digər valideynin rəyini nəzərə almaqla və uşağın 
maraqlarından asılı olaraq həll edir. 
10 yaşına çatmış uşağın adı və soyadı yalnız onun razılığı ilə dəyişdirilə bilər. 
Valideynlər arasında aliment verilməsi barədə razılıq olmadıqda məhkəmə tərəfindən uşaqlar üçün 
onların valideynlərindən hər ay aşağıdakı miqdarda aliment tutulur: 
1. Bir uşağa görə – qazancın və valideynlərin başqa gəlirlərinin dörddə bir hissəsi; 
2. İki uşağa görə – qazancın (başqa gəlirlərin) üçdə bir hissəsi; 
3. Üç və daha çox uşağa görə – qazancın (baş gəlirlərin) yarısı. 
Ər-arvad birgə mülkiyyətinin rejimi onların əmlakının qanuni rejimi hesab olunur. 
Nikah müqaviləsində başqa hal nəzərdə tutulmayıbsa, ər-arvadın əmlakının qanuni rejimi fəaliyyət 
göstərir. 
Ər-arvadın nikah müddətində əldə etdikləri əmlak onların ümumi birgə mülkiyyəti sayılır. 
Ər-arvadın ümumi əmlakı üzərində sahiblik, istifadə və sərəncam hüququ onların qarşılıqlı razılığı 
əsasında həyata keçirilir. 
Ər-arvadın ümumi əmlakı üzərində sərəncam əqdlərini onlardan biri həyata keçirirsə, bu halda güman 
edilir ki, o digərinin razılığı ilə hərəkət edir. 
Ər-arvad birinin daşınmaz əmlak üzərində sərəncam vermək barədə notaritar qaydada təsdiq edilən və 
qeydiyyata alınan əqdlər bağlamaq üçün digər tərəfin notariat qaydada təsdiq edilmiş razılığı lazımdır. 
Nikaha daxil olanadək onlara məxsus olan əmlak, habelə nikah dövründə hədiyyə şəklində və ya vərəsəlik 
qaydasında, digər əvəzsiz əqdlər üzrə əldə etdikləri əmlak ər-arvadın hər birinin ayrıca mülkiyyətindədir. 
Ər-arvadın ümumi əmlakının bölünməsi nikah dövründə, eləcə də onlardan birinin tələbi ilə nikah 
pozulduqdan sonra, habelə kreditor ödəmənin ər-arvadın ümumi əmlakında olan onlardan birinin payına 
yönəltmək üçün ümumi əmlakın bölünməsi tələbi barədə ərizə verdikdə həyata keçirilir. 
Ər-arvadın ümumi əmlakı onların sazişi əsasında bölünə bilər. Belə saziş ər-arvadın arzusu ilə notariat 
qaydada təsdiq edilir. 
Mübahisə olduqda, ər-arvadın ümumi əmlakının bölünməsi, eləcə də bu əmlakda ər-arvadın payının 
müəyyən olunması məhkəmə qaydasında həyata keçirilir. 
Ər-arvadın ümumi əmlakı hesabına yetkinlik yaşına çatmayan ümumi uşaqların adına qoyulmuş 
əmanətlər həmin uşaqlara məxsusdur və ümumi əmlakın bölünməsi zamanı nəzərə alınmır. 
Ər-arvadın arasındakı müqavilədə başqa hal nəzərdə tutulmayıbsa, onların ümumi əmlakının bölünməsi 
zamanı onların bu əmlakındakı payları bərabər hesab edilir. 
Ümumi əmlak bölünərkən ər-arvadın ümumi borcları onların payına uyğun olaraq müəyyən edilir. 
Ər-arvadın birinin öhdəlikləri üzrə ödəmə yalnız onun şəxsi əmlakına və ər-arvadın ümumi əmlakı 
bölünərkən həmin əmlakdan ona çata biləcək paya yönəldilə bilər. 
Aşağıdakı hallarda ərin (arvadın) öhdəlikləri üzrə ödəmə onların ümumi əmlakına yönəldilir. 
- ər-arvadın ümumi öhdəlikləri üzrə habelə ər-arvaddan birinin öhdəlikləri üzrə alınmış vəsaitin ailə 
ehtiyacları üçün istifadə olunduğu məhkəmə tərəfindən müəyyən edildikdə; 
- ər-arvadın ümumi əmlakının onlardan birinin cinayət yolu ilə qazandığı vəsait hesabına əldə edildikdə 
və ya artırıldığı məhkəmənin hökmü ilə müəyyən olunduqda; 
23 
 
- yetkinlik yaşına çatmayan uşaqların vurduğu zərərə görə. 
Nikah müqaviləsi nikaha daxil olan şəxslər arasında bağlanan, nikah dövründə və nikah pozulduqda ər-
arvadın əmlak hüquqlarını və vəzifələrini müəyyən edən sazişdir. 
Nikah müqaviləsi ər-arvadın mövcud olan və gələcəkdə əldə edəcəkləri əmlaka dair bağlana bilər. 
Ər-arvadın nikah müqaviləsində bir-birinin qarşılıqlı saxlanması, bir-birinin gəlirlərində iştirak üsulları, 
hər birinin ailə xərclərində iştirak qaydası ilə bağlı hüquq və vəzifələri, nikah pozulduqda hər birinə düşəcək 
əmlakı və ər-arvadın münasibətlərinə dair hər hansı başqa halları müəyyən edə bilərlər. 
Nikah müqaviləsi nikahın bağlanmasının dövlət qeydiyyatına qədər, eləcə də nikah dövrünün istənilən 
vaxtı bağlana bilər. 
Nikahın bağlanmasının dövlət qeydiyyatına qədər bağlanmış nikah müqaviləsi nikahın dövlət 
qeydiyyatına aldığı gündən qüvvəyə minir. 
Nikah müqaviləsi yazılı formada bağlanır və notarit qaydada təsdiq olunur. 
Nikah müqaviləsinin bağlanması, dəyişdirilməsi və pozulması barədə ər (arvad) öz kreditorlarına 
məlumat verməlidir. Bu vəzifəni yerinə yetirmədikdə ər (arvad) nikah müqaviləsinin məzmunundan asılı 
olmayaraq öz öhdəliklərinə görə məsuliyyət daşıyır. 
Nikah müqaviləsinin formasını və tərtib etmə qaydasını bilməyənlər aşağıdakı nikah müqaviləsinin 
nümunəsi ilə tanış ola bilərlər. Bu nikah müqaviləsi nümunə xarakteri daşıyır və nümunədə göstərilən şərtlər, 
müqavilənin bəndləri tərəflərin arzusuna görə dəyişdirilə bilər, müqaviləyə digər şərtlər daxil edilə bilər, ayrı-
ayrı bəndlər çıxarıla və ya həmin bəndlərə əlavələr edilə bilər. Nikah müqaviləsini bağlayarkən yuxarıda 
göstərilən hallardan istifadə etmək olar. 
 
Ər- arvadın hüquq və vəzifələri 
I. ər- arvadın şəxsi hüquq və vəzifələri 
II. ər- arvadın əmlakının qanuni rejimi 
III. ər- arvadın mülkiyyətinin müqavilə rejimi 
 
 
I 
 
Azərbaycan Respublikası konstitusiyasında təsbit edilmiş qadın və kişinin hüquq bərabərliyinə uyğun 
olaraq ər və arvad ailə münasibətlərində bərabər şəxsi və əmlak hüquqlarına malikdirlər. 
Nikahın qeydə alınması nəticəsində ər-arvad arasında əmələ gələn hüquqi münasibətlər iki qrupa; a) 
şəxsi, yəni qeyri-əmlak münasibətlərinə və b) əmlak xarakterli münasibətlərə bölünür. 
Şəxsi hüquq münasibətlərinin mahiyyəti ondan ibarətdir ki, münasibətlərin iqtisadi məzmunu yoxdur. 
Onların təbiəti əmtəə-pul dəyərindən azaddır. Ailənin simasını şəxsi hüquq münasibətləri təşkil edir. Şəxsi 
hüquq münasibətləri əmlak münasibətlərinə nisbətən həlledici rol oynayır. Bu isə təsadüfü deyildir. Çünki şəxsi 
hüquq münasibətləri ər-arvadın məhəbbətə, dostluğa, qarşılıqlı hörmətə və şəxsi meylə əsaslanaraq bağladıqları 
nikahın mahiyyətindən irəli gəlir, nikaha daxil olanların məqsədi ümumi əmlak qazanmaq (əldə etmək) yox, əsil 
ailə qurmaqdır. 
Ər-arvadın şəxsi hüquqlarına aiddir: a) nikah bağlanarkən soyad seçmək hüququ b) istədiyi məşğuliyyəti 
seçmək, sənət və yaşayış yerini seçmək hüququ V) ailə həyatının məsələlərini birlikdə həll etmək hüququ 
Analıq, atalıq uşaqların tərbiyəsi və təhsili eləcə də ailənin digər məsələləri ər-arvadın hüquq bərabərliyi 
prinsiplərinə uyğun olaraq birgə həll edilir ər (arvad) özünə məşğuliyyət, sənət və yaşayış yeri seçməkdə 
azaddır. 
Ər-arvad öz arzuları ilə onlardan birinin soyadını özləri üçün ümumi soyad seçə, yaxud onlardan hər biri 
nikahdan əvvəlki soyadını saxlaya və ya öz ərinin ( arvadının) soyadını öz soyadı ilə birləşdirə bilər. 
Nikaha daxil olanlardan biri və ya hər ikisi qoşa soyada malik olduqda soyadların birləşdirilməsinə yol 
verilmir. 
24 
 
Nikah pozulduqda ər ( arvad) ümumi soyadlarını saxlamaq və ya nikahdan əvvəlki soyadını bərpa etmək 
hüququna malikdir. 
 
 
II 
 
Ailə qanunvericiliyinə görə ər-arvadın birgə mülkiyyətinin rejimi onların əmlakının qanuni rejimi hesab 
olunur. Nikah müddətində ər-arvadın əldə etdikləri əmlak onların ümumi birgə mülkiyyəti sayılır. 
Ər-arvadın ümumi birgə mülkiyyətinə aşağıdakılar daxildir. 
1) Onların hər birinin əmək, sahibkarlıq və intellektual fəaliyyəti nəticəsində əldə etdikləri gəlirlər, 
aldıqları pensiya və müavinətlər, eləcədə xüsusi təyinatı olmayan digər pul ödəmələri (şikəstlik, sağlamlığın bu 
və ya digər formada pozulması nəticəsində əmək qabiliyyətinin itirilməsinə görə ödənilən məbləğ, maddi 
yardımın məbləği və s) 
2) ər-arvadın ümumi gəlirləri hesabına əldə edilən daşınar və daşınmaz əşyalar, qiymətli kağızlar, kredit 
idarələrinə və s. kommersiya təşkilatlarına qoyulmuş paylar, əmanətlər, kapitaldan olan paylar və əmlakın ər-
arvaddan kimin adına əldə olunmasından yaxud əmanətin kimin adına və ya kim tərəfindən əldə olunmasından, 
yaxud əmanətin kimin adına və ya kim tərəfindən qoyulmasından asılı olmayaraq nikah dövründə ər-arvadın 
qazandığı hər hansı sair əmlak 
3) Nikah dövründə ev təsərrüfatı ilə uşaqlara qulluq etməklə məşğul olduğundan və ya digər üzrlü səbəblərə 
görə müstəqil qazancı olmayan ər (arvad) da ümumi əmlak üzərində hüquqa malikdir. 
Ər-arvadın ümumi əmlak üzərində sərəncam əqdini onlardan biri həyata keçirirsə, bu halda güman edilir 
ki, o digərinin razılığı ilə hərəkət edir. 
Ər-arvadın ümumi əmlakı üzərində sahiblik, istifadə və sərəncam hüququ onların qarşılıqlı razılığı 
əsasında həyata keçirilir. 
Ər-arvaddan birinin daşınmaz əmlak üzərində sərəncam vermək barədə notariat qaydasında təsdiq edilən 
və (və ya ) qeydiyyata alınan əqdlər bağlaması üçün digər tərəfin notariat qaydada təsdiq olunmuş razılığı 
lazımdır. Ərin (arvadın) bu barədə notariat qaydada təsdiq olunmuş razılığı olmadıqda, o əqdin həyata 
keçirildiyindən xəbər tutduğu və ya xəbər tutmaq imkanı olduğu gündən 1 (bir) il ərzində həmin əqdin etibarsız 
sayılmasını tələb edə bilər. 
Nikaha daxil olanadək onlara məxsus olan əmlak, habelə nikah dövründə hədiyyə şəklində və vərəsəlik 
qaydasında, digər əvəzsiz əqdlər üzrə əldə etdikləri əmlak ər-arvadın hər birinin ayrıca mülkiyyətindədir (ər-
arvadın hər birinin əmlakıdır). 
Zinət əşyaları istisna olmaqla fərdi istifadə şeyləri (geyim, ayaqqabı və s.) nikah zamanı ər-arvadın 
ümumi vəsaiti hesabına əldə edilsə də ər-arvaddan kimin istifadəsində olubsa, ona məxsusdur. 
Ər-arvadın ümumi əmlakı onların sazişi əsasında bölünə bilər. Belə saziş ər-arvadın arzusu ilə notariat 
qaydasında təsdiq edilə bilər. 
Mübahisə olduqda, ər-arvadın ümumi əmlakının bölünməsi, eləcə də bu əmlakda ər-arvadın paylarının 
müəyyən olunması məhkəmə qaydasında həyata keçirilir. Məhkəmə ər-arvadın ümumi əmlakını bölərkən 
onların tələbi ilə hər birinə çatacaq əmlakı müəyyən edir, ər-arvaddan birinə, dəyəri ona çatacaq payın dəyərini 
aşan əmlak verildikdə, bunun əvəzində digərinə müvafiq məbləğdə pul və ya başqa kompensasiya verilə bilər. 
Məhkəmə ər-arvadın ailə münasibətlərinə xitam verdiyi və ayrı yaşadığı dövrdə hər birinin qazandığı 
əmlakı onların hər birinin mülkiyyəti hesab edilə bilər. 
 
 
III 
 
Nikah müqaviləsi nikaha daxil olan şəxslər arasında bağlanan, nikah dövründə və nikah pozulduqda ər-
arvadın əmlak hüquqlarını və vəzifələrini müəyyən edən sazişdir. 
25 
 
Nikah müqaviləsi ilə ər-arvad birgə mülkiyyətin qanunla müəyyən olunmuş rejimini dəyişərək, ümumi 
əmlaka, onun ayrı-ayrı növlərinə və ya ər-arvadın hər birinin əmlakına birgə, paylı və ya ayrıca mülkiyyət rejimi 
tətbiq edə bilərlər. 
Nikah müqaviləsi ilə ər-arvad birgə mülkiyyətin qanunla müəyyən olunmuş rejimini dəyişərək, ümumi 
əmlaka, onun ayrı-ayrı növlərinə və ya ər-arvadın hər birinin əmlakına birgə, paylı və ya ayrıca mülkiyyət rejimi 
tətbiq edə bilərlər. 
Nikah müqaviləsi ər-arvadın mövcud olan və gələcəkdə əldə edəcəkləri əmlaka dair bağlana bilər. 
Ər-arvad nikah müqaviləsinə bir-birinin qarşılıqlı saxlanması, bir-birinin gəlirlərində iştirak üsulları, hər 
birinin ailə xərclərində iştirakı qaydası ilə bağlı hüquq və vəzifələrini nikah pozulduqda hər birinə düşəcək 
əmlakı və ər-arvadın əmlak münasibətlərinə dair hər hansı başqa müddəanı müəyyənləşdirmək hüququna 
malikdirlər. 
Nikah müqaviləsində ər-arvadın hüquq və fəaliyyət qabiliyyətini, öz hüquqlarının müdafiəsi üçün 
məhkəməyə müraciət etmək hüququnu, uşaqlara münasibətdə hüquq və vəzifələrini, eləcə də ər-arvad arasındakı 
şəxsi qeyri-əmlak münasibətlərini tənzimləyən, ehtiyacı olan və əmək qabiliyyəti olmayan ərin (arvadın) 
saxlanması üçün vəsait almaq hüququn məhdudlaşdıran, ər-arvaddan birinin əlverişsiz vəziyyətə salan və ailə 
qanunvericiliyinin əsaslarına zidd olan müddəalar nəzərdə tutula bilər. 
Nikah müqaviləsi yazılı formada bağlanır və notariat qaydasında təsdiq olunur. 
26 
 
 
 
NĠKAH MÜQAVĠLƏSĠ 
 
__________ şəhəri     «____» _______ 200 il 
 
Biz aşağıda imza edənlər, nikaha daxil olmaq niyyətində olan (nikahda olanlar üçün kim tərəfindən və nə 
vaxt qeydiyyata alınıb, nikah şəhadətnaməsinin qeydiyyat nömrəsi) bundan sonra bu müqavilədə, «ər» 
adlandırılan _______ ünvanda yaşayan vətəndaş _____ pasport seriya ____ (şəxsiyyət vərəqəsi) nömrə ____ 
tərəfindən verilmiş, bir tərəfdən və bu müqavilədə «arvad» adlandırılan ______ ünvanda yaşayan vətəndaş 
pasport seriya ____ (şəxsiyyət vərəqəsi) nömrə ____ tərəfindən verilmiş digər tərəfindən aşağıdakı şərtlər ilə bu 
müqaviləni bağladıq: 
 
 
1. Ümumi müddəalar 
 
1.1. Qanunla ər və arvad hər birinin şəxsi mülkiyyəti sayılan və bu müqavilə ilə nəzərdə tutulan digər 
hallar istisna olmaqla onların nikah dövründə əldə etdiyi əmlak münasibətdə, onların nikah dövründə ümumi 
birgə əmlakı sayılır. 
1.2. Nikah ər və arvadın ikitərəfli razılığı ilə pozularsa, nikah dövründə əldə olunmuş birgə əmlaka, əgər 
bu müqavilədə digər hallar nəzərdə tutulmayıbsa, əmlakın nikah dövründə müəyyən edilmiş qanuni rejimi 
saxlanır (ümumi birgə əmlak və ya ər-arvadın birini əmlakı). 
1.3. Nikah ərin təşəbbüsü və ya onun nalayiq hərəkətləri (arvada xəyanət, sərxoşluq, xuliqanlıq 
hərəkətləri və s.) nəticəsində pozulduqda nikah dövründə əldə olunmuş ər və arvadın ümumi birgə əmlakına aid 
olan əmlak nikah pozulduqda ondan ər və arvadın bölünməli əmlakı hesab olunur. Bu halda qeyd olunan 
əmlakın __ hissəsi arvadın, yəni ____ (S.A.A), ______ hissəsi isə ərə, yəni _____ (S.A.A) məxsus olur. 
1.4. Nikah arvadın təşəbbüsü və ya onun nalayiq hərəkətləri (ərə xəyanət, sərxoşluq, xuliqanlıq 
hərəkətləri və s.) nəticəsində pozulduqda nikah dövründə əldə olunmuş, ər və arvadın ümumi birgə əmlakına aid 
olan əmlak nikah pozulduğu andan onların bölünməli əmlakı hesab olunur. Bu halda qeyd olunan əmlakın ____ 
hissəsi ərə, yəni ____ (S.A.A), ____ hissəsi isə arvada, yəni ____ (S.A.A) məxsus olur. 
 
 
2. Əmlakın ayrı-ayrı növlərinin qanuni  
rejiminin xüsusiyyətləri 
 
1.5. Nikah dövründə ər və arvadın tərəfindən banka qoyulmuş əmanətlər, o cümlədən onların faizləri həm 
nikah dövründə, həm də nikah pozulduğu təqdirdə ər-arvadın hansının adına rəsmiləşdirilməsindən asılı 
olmayaraq onların birgə mülkiyyəti hesab olunur. 
1.6. Nikah dövründə əldə olunmuş aksiya və digər qiymətli kağızlar (alana verilmiş qiymətli kağızlar 
istisna olunmaqla), həmçinin onların dividentlər həm nikah dövründə, həm də nikah pozulduğu təqdirdə ər-
arvadın hansının adına rəsmiləşdirilməsindən asılı olmayaraq onların birgə mülkiyyəti hesab olunur. 
1.7. Nikah dövründə hər hansı kommersiya təşkilatının əmlakı və ya gəlirlərindən əldə olunmuş pay, həm 
nikah dövründə, həm də nikah pozulduğu təqdirdə ər-arvadın hansının adına rəsmiləşdirilməsindən asılı 
olmayaraq onların birgə mülkiyyəti hesab edilir. 
1.8. Nikah dövründə ər və arvadın tərəfindən əldə olunmuş zərgərlik məmulatları həm nikah dövründə, 
həm də nikah pozulduğu təqdirdə həmin məmulatları istifadə edən tərəfin mülkiyyəti hesab olunur. 
1.9. Toy hədiyyələri, həmçinin nikah dövründə ər və arvadın birlikdə və ya ayrılıqda verilmiş və onların 
hər ikisinin istifadə etməsi üçün nəzərdə tutulmuş (daşınmaz əmlak istisna olunmaqla) hədiyyələr, (avtomobil, 
mebel, məişət texnikası və s.) nikah dövründə ümumi birgə əmlak hesab olunur, nikah pozulduğu təqdirdə isə 
27 
 
ərin və arvadın hansının qohumu (dostları, tanışları, əməkdaşları və.s) tərəfindən verilmişdirsə, hədiyyə həmin 
tərəfə məxsus olur. Bu halda hədiyyələrin xüsusi əlamətləri göstərilməklə siyahısı tərtib oluna bilər. 
Ər və arvadın nikahda olduqları dövrdə onların ümumi dostları (tanışları, əməkdaşları və s.) tərəfindən 
verilmiş və hər ikisinin istifadə etməsi üçün nəzərdə tutulmuş hədiyyələr, həm nikah dövründə, həm də nikah 
pozulduğu təqdirdə ər və arvadın ümumi birgə əmlakı hesab olunur. 
1.10. Nikah dövründə ər və arvad tərəfindən əldə olunmuş qablar, mətbəx ləvazimatları, mətbəx məişət 
texnikası nikah dövründə ər və arvadın ümumi birgə əmlakı, nikah pozulduğu təqdirdə arvadın əmlakı hesab 
olunur. Nikah dövründə ər və arvad tərəfindən əldə olunmuş avtomobil, nikah dövründə ər və arvadın ümumi 
birgə əmlakı, nikah pozulduğu təqdirdə isə ərin əmlakı hesab olunur. 
 
 
3. Əlavə Ģərtlər 
 
1.11. Qanuna və ya bu müqavilənin müddəalarına müvafiq olaraq nikah dövründə onlardan birinin şəxsi 
əmlakı ümumi birgə əmlakın dəyərini artırmışdırsa, həmin əmlakı özü deyil, yalnız artırılmış hissəsi ər-arvadın 
ümumi mülkiyyəti hesab edilir. Bu halda ər-arvad artırılmış əmlakda payının əvəzini proporsional şəkildə almaq 
hüququna malikdir. 
1.12. Ər və arvadın hər birinin mülkiyyətində eyni tipli rəsmiləşdirilmiş və onların hər birinə ayrılıqda 
məxsus olan (iki yaşayış evi, iki mülk, iki maşın və s.) əmlak olduqda onlardan biri digərinin yazılı razılığı ilə 
ona məxsus rəsmiləşdirilmiş əmlakın özgəninkiləşdirməsini həyata keçirirsə, bu cür özgəninkiləşdirmədən sonra 
həmin əmlak həm nikah dövründə, həm də nikah pozulduğu təqdirdə onların ümumi birgə əmlakı hesab olunur. 
1.13. Arvad ərin xüsusi mülkiyyətində olan ünvandakı evindən (mənzil, otaq, yaşayış sahəsi) istifadə 
etmək (daimi yaşayış yeri kimi qeydiyyata düşmək və yaşamaq) hüququna malikdir. 
1.14. Ər-arvadın xüsusi mülkiyyətində olan ünvandakı (mənzil, otaq və yaşayış sahəsi) istifadə etmək 
(daimi yaşayış yeri kimi qeydiyyata düşməklə və yaşamaq) hüququna malikdir. 
1.15. Nikah pozulduğu təqdirdə bu müqavilənin 3.3 və 3.4-cü bəndlərində qeyd edilən evlə (mənzil, otaq 
və yaşayış sahəsi) əlaqədar ərin və arvadın istifadə hüququ (daimi yaşayış yeri kim qeydiyyat hüququ da daxil 
olmaqla) ləğv olunur. Bu halda ər və ya arvad nikah pozulduğu andan iki həftə müddətində göstərilən evi tərk 
etməyi və həmin yaşayış sahəsində daimi qeydiyyatını ləğv etməyi öz öhdəsinə götürür. 
1.16. Ər və arvad hər biri öz kreditorlarını nikah müqaviləsinin bağlaması, dəyişdirilməsi və pozulması 
haqqında xəbərdar etməlidirlər. 
 
 
4. Yekun müddəalar 
 
1.17. Ər və arvad vərəsəliyin müəyyənləşdirilməsi qaydalarına dəyişikliklər və əmlakla bağlı onlar 
tərəfindən seçilmiş qanuni rejimin hüquqi nəticələri ilə notarius tərəfindən tanış edilmişlər. 
1.18. Bu müqavilə: 
a) onun notariat qaydada təsdiq olunduğu andan (müqavilə nikahın rəsmiləşdirilməsindən sonra 
bağlandığı halda) 
b) nikahın rəsmiləşdirildiyi andan (müqavilə nikahın rəsmiləşdirilməsinədək bağlandığı halda qüvvəyə 
minir) 
1.19. Bu müqavilənin hazırlanması və təsdiq edilməsi ilə bağlı bütün xərclər ər və arvad tərəfindən 
bərabər həcmdə ödənilir. 
1.20. Bu müqavilə üç nüsxədə tərtib olunur bir nüsxə notariat kontorunda, digər iki nüsxəsi isə nikah 
bağlayan ər və arvadda saxlanılır. 
 
 
İmzalar:   ər       arvad 
28 
 
 
29 
 
 
 
ÖVLADLIĞA GÖTÜRMƏ 
 
Övladlığa götürmə ilə bağlı hüquq münasibətləri Azərbaycan Respublikasının «Ailə məcəlləsi» və 
«Mülki Prosessual məcəllə»nin müddəaları ilə tənzimlənir. 
Övladlığa götürmə yalnız uşaqların mənafeyi naminə yol verilir və bu məhkəmə tərəfindən həyata 
keçirilir. Məhkəmədə övladlığa götürmə barədə işə müvafiq icra hakimiyyəti orqanının iştirakı ilə mülki-
prosessual qanunvericilikdə nəzərdə tutulmuş xüsusi icraat qaydasında baxılır. 
18 yaşına çatmayan, hər bir uşaq, qanunvericilikdə valideynlərin razılığının tələb olunmadığı hallar 
istisna olunmaqla, valideynin, qəyyumun, himayədar ailənin, uşaqların yerləşdiyi müəssisələrin rəhbərlərinin və 
uşaqların özlərinin razılığı ilə övladlığa götürülə bilər və bir uşaq yalnız bir şəxs tərəfindən (ər-arvaddan başqa) 
övladlığa götürülə bilər. Bununla belə uşağın mənafeyinə cavab verən hallar istisna olmaqla, bacı və qardaşların 
müxtəlif şəxslər tərəfindən övladlığa götürülməsinə yol verilmir, uşaqların ilk növbədə yaxın qohumlara və ya 
Azərbaycan Respublikası vətəndaşlarının ailələrinə tərbiyəyə verilməsinə üstünlük verilir və əgər uşaqların bu 
cür yerləşdirilməsi mümkün deyilsə, uşaqlar əcnəbi və vətəndaşlığı olmayan şəxslərə övladlığa verilə bilər. 
Valideyni olan uşağın övladlığa götürülməsinə valideynin razılığı qaydasında təsdiq olunaraq yazılı formada və 
ya məhkəmədə övladlığa götürmə zamanı şifahi formada verilə bilər. Övladlığa götürmə barədə məhkəmə 
qətnamə qəbul edənədək valideynlər bu razılığı geri götürə bilərlər. 
Qanunvericilikdə övladlığa götürmə zamanı valideynlərin razılığının tələb olunmadığı hallarda göstərilir, 
valideynlik hüququndan məhrum edilmiş və ya fəaliyyət qabiliyyəti olmayan, yaxud xəbərsiz itkin düşmüş 
hesab edilmiş, eləcə də 6 aydan artıq müddətə uşaqla birlikdə yaşamayan, uşağa valideyn diqqəti və qayğısı gös-
tərməyən valideynlərin uşaqlarının övladlığa götürülməsinə razılığı olmadan da övladlığa götürmə icra edilə 
bilər. 
Aşağıdakılar istisna olmaqla, hər iki cinsdən olan yetkinlik yaşına çatmış şəxslər övladlığa götürən ola 
bilərlər: 
- fəaliyyət qabiliyyəti olmayan və ya məhdud fəaliyyət qabiliyyətli hesab edilən; 
- valideynlik hüquqlarından məhrum edilmiş və ya valideynlik hüquqları məhdudlaşdırılmış şəxslər; 
- qəyyum və ya himayəçi vəzifələrindən kənarlaşdırılmış şəxslər; 
- əvvəllər məhkəmə tərəfindən təqsirkar bilinərək bu hüququ ləğv edilmiş şəxslər; 
- səhhətinə görə valideyn vəzifəsini həyata keçirə bilməyən şəxslər; 
- övladlığa götürməyə imkan verməyən xəstəlikləri olduqda (bu xəstəliklərin siyahısı Azərbaycan 
Respublikasının Nazirlər Kabineti tərəfindən verilir); 
- birlikdə yaşasalar da aralarında nikah olmayan şəxslər. 
Övladlığa götürmə üçün digər bir şərt ondan ibarətdir ki, övladlığa götürən şəxs nikahda deyilsə, onunla 
övladlığa götürülən uşağın yaş fərqi 16-dan az olmamalıdır, ögey ata (ögey ana) uşağı övladlığa götürəndə isə 
belə yaş fərqi tələb olunmur. 
Övladlığa götürmənin sirri qanunla mühafizə olunur. Övladlığa götürənlərin razılığı olmadan övladlığa 
götürmə haqqında hər hansı məlumat vermək, habelə vətəndaşlıq aktlarının qeydiyyat kitablarından bu barədə 
çıxarışlar vermək qadağan edilir və övladlığa götürənin iradəsi ziddinə övladlığa götürmə sirrini yaymış şəxslər 
qanunla müəyyən edilmiş qaydada məsuliyyətə cəlb edilirlər. 
Övladlığa götürmənin gizli saxlanması üçün övladlığa götürənin xahişi ilə övladlığa götürülənin soyadı, 
adı və atasının adı, doğulduğu yer və uşaq 1 yaşına çatanadək 3 aydan çox olmayaraq doğum tarixi dəyişdirilə 
bilər. Lakin övladlığa götürülən 10 yaşına çatmış uşağın soyadı və adı onun razılığı ilə dəyişdirilə bilər. 
Övladlığa götürmənin ləğv edilməsi məhkəmə qaydasında aşağıdakı hallarda həyata keçirilir: 
 övladlığa götürən valideynlik vəzifələrini yerinə yetirmədikdə; 
 övladlığa götürən valideynlik hüquqlarından sui-istifadə etdikdə; 
 övladlığa götürən uşağa qəddar münasibət bəslədikdə; 
 övladlığa götürən xroniki alkoqolik və narkoman olduqda. 
30 
 
Məhkəmə uşağın rəyini nəzərə almaqla onun mənafeyi naminə digər əsaslarla da övladlığa götürməni 
ləğv edə bilər. 
 
31 
 
 
 
QƏYYUMLUQ VƏ HĠMAYƏÇĠLĠK 
 
Qəyyumluq və himayə valideynlərini itirmiş uşaqlara onların saxlanması, tərbiyə olunması, təhsil alması, 
habelə onların hüquq və vəzifələrinin qorunması məqsədilə müəyyən olunur. On dörd yaşı tamam olmamış 
yetkinlik yaşına çatmayanlara, eləcə də psixi pozuntuya görə məhkəmə tərəfindən fəaliyyət qabiliyyəti olmayan 
sayılmış fiziki şəxslər üzərində qəyyumluq təyin edilir. 
On dörd yaşından on səkkiz yaşınadək olan yetkinlik yaşına çatmayanlar üzərində, bundan əlavə spirtli 
içkilərdən və ya narkotik vasitələrindən sui-istifadə etməsi nəticəsində fəaliyyət qabiliyyəti məhkəmə tərəfindən 
məhdudlaşdırılmış fiziki şəxslər üzərində himayəçilik təyin edilir. 
Yetkinlik yaşına çatmayan uşaqların valideynləri olmadıqda, valideynləri valideynlik hüququndan 
məhrum edildikdə və ya bu hüquqları məhdudlaşdırıldıqda, fəaliyyət qabiliyyəti olmayan hesab edildikdə, 
azadlıqdan məhrum etmə yerlərində cəza çəkdikdə, uşaqlarının tərbiyə edilməsindən və ya onların hüquq və 
vəzifələrini müdafiə etməkdən imtina etdikdə, qanunla nəzərdə tutulmuş qaydada digər hallarda valideyn 
himayəsindən məhrum hesab edildikdə onların üzərində qəyyumluq və himayəçilik müəyyən edilir. 
Yalnız yetkinlik yaşına çatmış və tam fəaliyyət qabiliyyəti olan şəxslər, onların əxlaqı və başqa cəhətləri, 
qəyyumluq vəzifəsini yerinə yetirə bilməsi, onun və ailəsinin uşaqla ünsiyyəti və münasibəti mümkünsə, uşağın 
öz arzusu nəzərə alınmaqla qəyyum (himayəsi) təyin edilə bilərlər. 
Alkoqolik və narkamanlar, qəyyumluq (himayə) vəzifələrini icra etməkdən kənarlaşdırılmış, valideynlik 
hüquqları məhdudlaşdırılmış şəxslər, səhhətinə görə uşağı tərbiyə etmək vəzifəsini həyata keçirə bilməyən 
şəxslər qəyyum (himayəçi) ola bilməzlər. 
Qəyyumu və ya himayəçini qəyyumluğa və ya himayəçiliyə ehtiyacı olan şəxsin yaşayış yeri üzrə 
qəyyumluq və himayəçilik orqanı qəyyumluq (himayəçilik) qoyulması zərurətinin ona məlum olduğu andan 3 
ay ərzində təyin edir. Qəyyum və himayəçi öz razılığı ilə təyin edilir və uşağın qəyyumluq (himayəçilik) 
vəzifələri təmənnasız yerinə yetirilməlidir. Qəyyumlar (himayəçilər) uşağın tərbiyə edilməsi, onun 
sağlamlığının, fiziki və psixi, mənəvi və əxlaqi inkişafının, təhsil almasının qayğısına qalmağa, onların hüquq 
və mənafelərini qorumağa borcludurlar. Qəyyumun (himayəçinin) müvafiq orqanın tövsiyələrini, uşağın rəyini 
nəzərə almaqla, onun tərbiyə üsullarını sərbəst müəyyənləşdirmək, təhsilin formasını seçmək hüququna malikdir 
və uşağın ümumi orta təhsil almasını təmin etməlidir. Uşağın valideynləri, yaxın qohumları ilə ünsiyyət uşağın ma-
raqlarına cavab vermədiyi hallardan başqa, qəyyumun (himayəçinin) uşağın onlarla ünsiyyət saxlamasına icazə 
verməmək hüququ yoxdur. 
Tam dövlət himayəsində olmaqla tərbiyə, müalicə və əhalinin sosial müdafiəsi müəssisələrində yerləşən 
uşaqlara qəyyum təyin olunmur və bu vəzifə həmin müəssisələrin rəhbərliyinə həvalə edilir. Qəyyumluq və 
himayə orqanları uşağın bu müəssisələrdə saxlanmasına, tərbiyə və təhsilinə nəzarət edir. 
Qəyyumluq və himayədə olan uşaqlar da müəyyən hüquqlara malikdirlər. Bunlara aiddir: 
- qəyyumun (himayəçinin) ailəsində tərbiyə almaq, onlardan qayğı almaq, qəyyum ilə birlikdə yaşamaq; 
- onların saxlanması, tərbiyəsi, təhsili, hərtərəfli inkişafı və insan ləyaqətinə hörmət edilməsi şəraiti ilə 
təmin edilmək; 
- onlara düşən pensiya, müavinət, aliment və s. sosial ödənişlər almaq; 
- yaşadıqları ev (mənzil) üzərində mülkiyyət hüququnu və ya ondan istifadə etmək hüququnu saxlamaq, 
ev olmazsa mənzil qanunvericiliyinə uyğun mənzil almaq; 
- qəyyumun sui-istifadə hərəkətlərindən mühafizə olunmaq; 
- öz qohumları ilə ünsiyyətdə olmaq, öz fikrini bildirmək hüququndan istifadə etmək. 
Tərbiyə, müalicə və əhalinin müdafiəsi müəssisələrində qalan uşaqlar da bu hüquqlardan və əlavə olaraq 
müəssisələrdən qayıtdıqdan sonra əmək qanunvericiliyinə uyğun olaraq işə düzəlmədə güzəştlərdən istifadə edə 
bilər. 
32 
 
Qəyyumluqda (himayədə) olan uşaqların müstəqil surətdə sərəncam verməyə ixtiyarı çatdığı gəlirlər 
istisna olmaqla, onun gəlirləri qəyyum tərəfindən yalnız qəyyumluq və himayəçilik orqanlarının icazəsi və 
uşağın mənafeləri üçün xərclənə bilər. 
Qəyyumluqda (himayədə) olan uşaqlar valideynlərinə qaytarıldıqda, övladlığa götürüldükdə, müvafiq 
müəssisələrdə yerləşdirildikdə qəyyum öz vəzifələrindən azad edilir. 
Üzrlü səbəblər olduqda qəyyum (himayəçi) öz xahişi ilə də vəzifələrindən azad edilə bilər. Qəyyumluqda 
olan uşaq 18 yaşına çatdıqda, habelə nikaha girdiyi və yetkinlik yaşına çatanadək tam fəaliyyət qabiliyyəti əldə 
etdiyi digər hallarda himayəçiliyə xüsusi qərarsız xitam verilir. Əgər qəyyum və himayəçi öz vəzifələrini gərə-
yində yerinə yetirməzsə və qəyyumluq hüquqlarından sui-istifadə edərsə o, bu vəzifələrin icrasından kənar edilə 
və barəsində zəruri tədbirlər görülə bilər. 
Valideynlərini itirmiş və valideyn himayəsindən məhrum uşaqların tərbiyə olunması üçün onların 
himayədar ailələrə verilməsi də nəzərdə tutulur. Himayədar ailə uşağı tərbiyə olunmaq üçün vermə müqaviləsi 
əsasında yaranır. Bu müqavilə qəyyumluq və himayə orqanı ilə himayədar arzusunda olan ər-arvad və ya ayrı-
ayrı vətəndaşlar arasında bağlanır. Himayədar ailəyə yalnız yetkinlik yaşına çatmayan uşaq müqavilə ilə nəzərdə 
tutulan müddətə verilə bilər. Müqavilədə hökmən onun yaşayış, tərbiyə və təhsil şəraiti, himayəçi valideynlərin 
hüquq və vəzifələri, qəyyumluq və himayə orqanın himayədar ailə qarşısında vəzifələri, bu müqavilənin ləğv 
olunması əsasları və nəticələri göstərilir, himayədar valideynlərin əməyinə görə haqqın miqdarı və tərbiyə üçün 
götürdükləri uşaqların sayından asılı olmaqla verilən imtiyazlar qanunvericiliklə müəyyən edilir. Himayədar 
valideynlər götürdükləri uşaqlara münasibətdə qəyyumun (himayəçinin) hüquq və vəzifələrinə malik olurlar. Hi-
mayədar ailəyə verilmiş uşaq ona düşən pensiya, aliment, müavinət və başqa sosial ödənişlər almaq, mənzil 
sahəsinə mülkiyyətçi olmaq və ondan istifadə etmək, mənzil sahəsi almaq, yaxın qohumları ilə ünsiyyətdə 
olmaq, özünü müdafiə etmək, öz fikrini bildirmək hüququna malikdir. 
Himayədar ailəyə verilən uşaqların normal saxlanmasına, tərbiyə və təhsilinə nəzarət etmək müvafiq 
qəyyumluq və himayəçilik orqanının borcudur. 
Qanunvericilikdə və eləcə də dövlət səviyyəsində uşaqların hüquq və azadlıqları müəyyənləşdirilib 
müdafiə edilir. Lakin bununla bərabər uşaqların cəmiyyət, valideynlər və dövlət qayğısında müəyyən öhdəlikləri 
də nəzərdə tutulur ki, bu da uşaqların tərbiyəvi-əxlaqi, mənəvi qaydalar çərçivəsində məsuliyyətli bir vətəndaş 
kimi böyüməsində vacib şərtdir. «Uşaq hüquqları haqqında» qanunun 16-cı maddəsində göstərilir ki, 
cəmiyyətdə davranış qaydalarına əməl etmək, Azərbaycan Respublikasının dövlət rəmzlərinə bələd olmaq, 
biliklərə yiyələnmək, özünü faydalı fəaliyyətə hazırlamaq, valideynlərə, digər vətəndaşların hüquq ənənələrinə 
və mədəni sərvətlərinə hörmətlə yanaşmaq, tarix və mədəniyyət abidələrini, ətraf mühiti qorumaq və 
Azərbaycan Respublikasının qanunvericiliyi ilə nəzərdə tutulmuş digər vəzifələri yerinə yetirmək uşağın 
borcudur. 
 
 
 
 
 
 
 
 
 
ĠġƏ QƏBULUN VƏ ĠġDƏN ÇIXMANIN  
HÜQUQĠ CƏHƏTDƏN TƏNZĠM EDĠLMƏSĠNĠN  
BƏZĠ MƏSƏLƏLƏRĠ 
 
Bildiyimiz kimi respublikamızda əsaslı iqtisadi və hüquqi islahatlar həyata keçirilməkdədir. Bu sahədə 
xeyli qanunlar qəbul edilmişdir. Qəbul edilən qanunların əsas mahiyyəti bilavasitə Azərbaycan vətəndaşlarının 
33 
 
mənafeyinə, onların hüquq və azadlıqlarının müdafiəsinə yönəldilmişdir. Əmək məcəlləsi 1 iyul 1999-cu ildən 
qüvvədədir. 
Hər bir əmək qabiliyyətli Azərbaycan vətəndaşı faydalı əməklə məşğul olmalıdır. Belə ki, bu onun 
bilavasitə konstitusion hüququdur. Müstəqil Azərbaycan Respublikası Konstitusiyasının 35-ci maddəsində 
göstərilir ki, əmək fərdi və ictimai rifahın əsasıdır. Hər kəsin əməyə olan qabiliyyəti əsasında sərbəst surətdə 
özünə fəaliyyət növü, peşə, məşğuliyyət və iş yeri seçmək hüququ vardır. 
Heç kəs zorla işlədilə bilməz. Əmək müqavilələri sərbəst bağlanılır. Heç kəs əmək müqaviləsi bağlamağa 
məcbur edilə bilməz. 
Lakin cəmiyyətin ümumi mənafeyini nəzərə almaqla iş yerini və növünü könüllü surətdə seçməkdə 
vətəndaş müstəqildir. 
İşə qəbul məsələsi «Nümunəvi daxili əmək intizamı qaydaları» Azərbaycan respublikasının Əmək 
Qanunvericiliyi ilə nizama salınır. Burada göstərilir ki, işə qəbul müəssisəsinin, idarə və təşkilatın rəhbərliyinin 
əmri, yaxud sərəncamı ilə rəsmiləşdirilir. Əmr işçiyə imza etdirilməklə elan olunur. Bu tələbə işəgötürən 
tərəfindən əməl olunması müqavilənin bəzi şərtlərinin pozulması kimi qiymətləndirilir və işçiyə əsas verir ki, o 
müqavilənin şərtlərinin pozulmasından, işəgötürənin təsirli davranışından şikayət etsin. 
Azərbaycanın yeni milli əmək məcəlləsinin III bölməsi əmək müqaviləsinə həsr edilmişdir. Əmək 
müqaviləsində ilk dəfə olaraq göstərilir ki, on beş yaşına çatmış hər bir şəxs əmək müqaviləsinin tərəfi ola bilər. 
Yeni Əmək Məcəlləsinin 43-cü maddəsinin məzmunundan aydın olur ki, əmək müqaviləsinin məzmunu 
və quruluşu qanunvericiliyin tələblərinə əməl edilməklə tərəflərin razılığı ilə müəyyən edilir. 
Əmək müqaviləsində mütləq aşağıdakı əsas şərtlər və məlumatlar göstərilməlidir. 
 işçinin soyadı, adı, atasının adı; 
 işəgötürənin soyadı, adı, atasının adı; 
 işçinin iş yeri; 
 işçinin əmək funksiyası; 
 işçinin əmək şəraiti; 
 əmək müqaviləsinin müddəti 
 əmək müqaviləsinin bağlandığı və işçinin işə başlamalı olduğu gün; 
 tərəflərin müəyyən etdiyi əlavə şərtlər barədə məlumat. 
Əmək müqaviləsi qabaqcadan müddəti müəyyən edilmədən müddətsiz və ya beş ilədək müddətdə 
bağlanıla bilər. 
Yeni Əmək Məcəlləsində ən mühüm yeniliklərdən biri də əmək müqaviləsi bağlanarkən konkret olaraq 
tərəflərin yaş həddinin müəyyən edilməsidir. Belə ki, Məcəllənin 46-cı maddəsinin IV hissəsində göstərilir ki, 
əmək müqaviləsi on beş yaşından on səkkiz yaşınadək olan şəxslərlə əmək müqaviləsi bağlanarkən onların vali-
deynlərindən və ya övladlığa götürənlərdən (qəyyumlardan) birinin və yaxud qanunla onları əvəz edən şəxslərin 
yazılı razılığı alınmalıdır. 
Yuxarıdakı maddənin II hissəsində sadalanan cəhətlər ilk dəfə olaraq tərtib edilir. Bunun da həm hüquqi, 
həm də mənəvi əhəmiyyəti olduqca böyükdür. 
Bütövlükdə götürsək Milli Əmək Məcəlləmizin tamamilə sistemləşdirilərək özündə bir sıra mühüm bəşəri 
dəyərlərə söykənən Beynəlxalq əmək nümunələrini cəmləşdirmiş və yeniləşmişdir. Belə ki, Əmək Məcəlləsinin 
48-ci maddəsində bir sıra maraqlı cəhətlər nəzərə çarpır. Bildiyimiz kimi işə qəbul zamanı bir sıra sənədlər işçi-
dən tələb edilir. Belə ki, Əmək müqaviləsi bağalanarkən işçi əmək kitabçası və ya əmək fəaliyyətinin, iş stajı 
göstərilən sənədi , habelə şəxsiyyəti təsdiq edən sənədi təqdim edir. Məcəllədə ilk dəfə olaraq göstərilir ki, ilk 
dəfə əmək müqaviləsi bağlanılan şəxslərdən və eləcə də məcburi köçkün və ya qaçqın statusuna malik şəxslərlə, 
əcnəbilərlə vətəndaşlığı olmayan şəxslərlə fəaliyyətini təsdiq edən sənəd təqdim edilmədən əmək müqaviləsi 
bağlanıla bilər. Bu prinsip əmək məcəlləsinin demokratikliyini, onun ən üstün cəhətlərini bir daha əyani şəkildə 
təsdiq edir. 
İşəgötürən işə qəbul zamanı fəhlə və qulluqçuya onun əmək hüquqlarını və vəzifələrini, əmək haqqı 
şərtlərini başa salmaqla, daxili əmək intizamı, iş, dəzgah, maşın və əmək alətləri ilə işləmək qaydaları ilə tanış 
34 
 
etməyə, təhlükəsizlik texnikası, istehsalat sanitariyası və yanğından mühafizə barəsində təlimat verməyə 
borcludur. 
Vətəndaş işə qəbul olunarkən onun tutduğu vəzifəyə uyğun olub-olmadığını yoxlamaq məqsədilə işçi 
üçün sınaq müddəti müəyyənləşdirilə bilər. Bu müddət onun əmək stajına daxil edilir. Sınaq müddətinin həddi 
yeni əmək məcəlləsinin 51-ci maddəsi ilə müəyyən edilmişdir. Əmək müqaviləsi sınaq müddəti müəyyən edil-
məklə bağlanıla bilər. Sınaq müddəti tərəflərin razılığı ilə 3 aydan artıq olmamaq şərtilə müəyyən edilir. İşçi iş 
qabiliyyətini müvəqqəti itirdikdə və işçinin üzrlü səbəblərə görə işdə olmadığı vaxtlar sınaq müddətinə daxil 
edilmir. Sınaq müddəti qurtarmış olduqda işçi işi davam etdirərsə, o, sınaqdan çıxmış hesab olunur. Sınağın 
nəticəsi qənaətləndirici olmazsa işəgötürən işçini vəzifədən çıxara bilər. Belə halda həmkarlar ittifaqı 
komitəsinin razılığı tələb olunmur. Bundan başqa sınaqdan keçməyənlərə işdən çıxarılmış müavinəti verilir. 
İşdən çıxarılmasından narazı qalanlar rayon (şəhər) məhkəməsinə, müvafiq hallarda isə tabelik qaydası ilə 
yuxarı orqana şikayət edə bilərlər. 
Mövcud əmək qanunvericiliyinə əsasən, bəzi şəxslərə isə qəbul zamanı sınaq müddəti tətbiq edilmir. 
Məsələn, on səkkiz yaşına çatmayanlara, təhsilini bitirdikdən sonrakı bir il ərzində məzunlara, müsabiqə ilə 
müvafiq vəzifəni tutanlara, əlillərə, tərəflərin razılığı ilə müəyyən edilən digər hallarda müəyyən olunur. 
Yeni əmək qanunvericiliyinin tələbinə görə sınaq müddəti qurtaranadək tərəflərdən biri, digərinə üç gün 
əvvəl yazılı xəbərdarlıq etməklə əmək müqaviləsini poza bilər. Sınaq müddəti qurtaranadək tərəflərdən biri 
əmək müqaviləsinin xitamını tələb etməyibsə, işçi sınaqdan çıxmış hesab olunur. 
Əmək qanunvericiliyinin demokratik cəhətlərindən biri də odur ki, işəgötürənlə bağlanılmış əmək 
müqaviləsi işçinin təşəbbüsü ilə pozula bilər. Bu Azərbaycan Respublikası Əmək Məcəlləsinin 69-cu 
maddəsində öz əksini tapmışdır. Belə ki, işəgötürənlə bağlanmış əmək müqaviləsini pozmaq istəyən, yəni işdən 
çıxmaq arzusunda olan hər bir işçi işəgötürəni bir təqvim ayı qabaqcadan yazılı surətdə xəbərdar etməlidir. 
Ərizə verildiyi sonuncu gün bitdikdən sonra işçi işə çıxmamaq və son haqq-hesabının aparılmasını tələb etmək 
hüququna malikdir. Bu halda işəgötürən işçinin tələblərini yerinə yetirməyə borcludur. 
Müəyyən üzrlü səbəblər olduqda, yəni işçinin başqa işə keçməsi, pensiyaya çıxması, təhsilini davam 
etdirmək üçün müvafiq məktəbə daxil olması, yeni yaşayış yerinə köçməsi və qanunvericilikdə nəzərdə tutulan 
digər hallarda işçi ərizəsində göstərdiyi gün əmək müqaviləsini ləğv edə bilər. Bütün bunlarla yanaşı, hamilə qa-
dınların, 8 yaşına çatmayan uşağı olanların, öhdəsində 15 yaşına çatmayan 3 və daha artıq uşağı olan işçilərin 
əmək müqaviləsinin pozulması təşəbbüsü üzrlü sayılır. 
Əmək müqaviləsinin ləğv edilməsi barədə xəbərdarlıq etmiş işçi, 1 ay təqvim günü ərzində ərizəsini geri 
götürə və ya onu etibarsız hesab etmək barədə işəgötürənə yeni ərizə verə bilər. Bu halda əmək müqaviləsinin 
ləğv edilməsinə yol verilmir. 
Yeni Əmək Məcəlləsinin 70-ci maddəsi ilə işə götürən əmək müqaviləsinin ləğv edilmə əsaslarını 
müəyyən edir. Qanunvericiliyin tələbinə görə işə götürən də əmək müqaviləsinin ləğv edilmə əsaslarını 
müəyyən edir. Qanunvericiliyin tələbinə görə işə götürən də əmək müqaviləsini pozmaq hüququna malikdir. 
Lakin işəgötürən əmək müqaviləsini istənilən vaxt deyil, yalnız qanunvericilikdə müəyyən olunmuş hallar 
mövcud olduqda poza bilər. Daha dəqiq demiş olsaq işə götürən əmək məcəlləsinin 70-ci maddəsi ilə nəzərdə 
tutulmuş hallarda işçini işdən çıxara bilər. 
 müəssisə ləğv edildikdə 
 işçilərin sayı və ya ştatı ixtisar edildikdə 
 peşəkarlıq səviyyəsinin, ixtisasının kifayət dərəcədə olmadığına görə işçinin tutduğu vəzifəyə uyğun 
gəlmədiyi barədə səlahiyyətli orqan tərəfindən müvafiq qərar qəbul edildikdə 
 işçi özünün əmək funksiyasını və ya əmək müqaviləsi üzrə öhdəliyini yerinə yetirmədikdə, yaxud bu 
məcəllənin 72-ci maddəsində sadalanan hallarda əmək vəzifələrini kobud şəkildə pozduqda. 
İşə götürənin təşəbbüsü ilə işdən çıxarılması hallarının hamısı barədə bu məqalədə ətraflı danışmaq imkanı 
olmadığı üçün onların yalnız bəziləri haqqında məlumat verəcəyik. Məsələn, müəssisə ləğv edildikdə, işin 
həcminin azalması ilə əlaqədar ştat ixtisar olunduqda işə götürən işçiləri vəzifədən çıxara bilər. Lakin bu da bir hə-
qiqətdir ki, bəzən belə hallara təsadüf edilir və bununla əlaqədar işçilər işdən çıxarılırlar. Müstəqil Azərbaycan 
Respublikasının yeni əmək məcəlləsinin 64-cü maddəsinin a, b bəndlərində deyilir ki, işçilər o halda işdən çıxarıla 
35 
 
bilərlər ki, müəssisə həqiqətən ləğv olunsun və ya yenidən təşkil olunsun, yaxud onun mülkiyyətçisi dəyişdikdə, 
orada işçilərin sayı və ştatları ixtisar edildikdə, əks halda bu motivlə, yəni ştat ixtisar edilib deyə, işə götürən işçini 
işdən çıxara bilməz. 
Hər hansı bir müəssisədə işçilərin sayı (ştatı) ixtisar olunarsa, bununla əlaqədar işə götürən və həmkarlar 
ittifaqı komitəsi azad edilənlərin namizədliyini göstərməlidirlər. Bu məsələ geniş aşkarlıq şəraitində əmək 
kollektivi şurası ilə birlikdə həll olunmalıdır. İşçilərin sayı və ya ştatı ixtisar edildikdə üstünlük əmək 
məhsuldarlığı və ixtisas dərəcəsi daha yüksək olan fəhlə və qulluqçulara verilməlidir. Əgər bu göstəricilər üzrə 
işçilər bərabər hüquqa malikdirsə qanunvericilikdə göstərilən digər hallar nəzərə alınmalıdır. Azərbaycan Res-
publikasının Əmək Məcəlləsinin 78-ci maddəsinə əsasən şəhid ailəsinin üzvlərinə, müharibə iştirakçılarına, 
əsgər və zabitlərin ailə üzvlərinə, öhdəsində 2 və daha çox 16 yaşına çatmamış uşağı olanlara, özündən savayı 
ailəsində qazancı olmayanlara, həmin müəssisədə əmək şikəstliyi almış və ya peşə xəstəliyinə tutulmuşlara, qaç-
qın və məcburi köçkünlərə, təhsil müəssisənin axşam və qiyabi şöbələrində oxuyanlara üstünlük verilir, 
kollektiv müqavilələrdə və ya əmək müqavilələrində nəzərdə tutulan digər şəxslərə. 
İşdən azadetmə ilə əlaqədar işə götürən iki ay əvvəl xəbərdarlıq etməlidir. Bu müddətdə həmin adamların 
razılığını almadan onları işdən çıxarmaq olmaz. İşçilər isə öz vəzifələrini yerinə yetirməli, daxili əmək 
qaydalarına, intizama riayət etməlidirlər. 
İşə götürən işdən azad ediləcək fəhlə və qulluqçular haqqında işə düzəltmə orqanlarına məlumat 
verməlidir. Əmək ehtiyatlarının yerləşdirilməsinin daha səmərəli olması üçün həmin məlumatların yuxarı 
orqanlara da göndərilməsi məqsədə uyğundur. 
İşçi ilə əmək müqaviləsini pozmadan qabaq işə götürən həmçinin müəssisədə onun müvafiq işlə təmin 
olunması məsələsinə baxmalıdır. Bu mümkün deyilsə və ya işçi təklif olunan işdən imtina edərsə, o işdən azad 
olunur. Əlbəttə işə götürən boş yerlər haqqında yuxarı təşkilatdan və işə düzəltmə orqanlarından aldığı 
məlumatla işçini tanış edir. 
İşçilərin sayı və ştatı ilə əlaqədar işdən azad edilənlər aşağıdakı güzəştlərə malikdirlər: 
- onlara bir aylıq orta qazanc məbləğində işdən çıxma müavinəti verilir; 
- azad edilən gündən 2 ay keçənədək, işə düzələnə kimi orta əmək haqqı saxlanılır; 
- əgər 2 həftə ərzində işə düzəltmə orqanına müraciət etmişsə, lakin ixtisasına, sənətinə və dərəcəsinə 
uyğun işlə təmin olunmamışsa, müstəsna hallarda orta əmək haqqı 3 aylıq müddətə saxlanılır – işə düzəltmə 
orqanından verilən arayış bunun üçün əsas sayılır. 
İşçilərin sayının və ya ştatın ixtisarı, müəssisənin ləğv edilməsi, onların yenidən təşkil olunması ilə 
əlaqədar azad edilənlər üçün fasiləsiz iş stajı o vaxt saxlanılır ki, onlar 3 ay ərzində işə girsinlər. Onlara dövlət 
ictimai sığortası üzrə müavinətlərlə təmin olunmaq, pensiyalara əlavələr almaq və s. güzəştlər verir. 
Fəhlə və qulluqçuya çalışdığı müəssisədə başqa iş tapılmadıqda, o nə etməli və harada iş axtarmalıdır? 
Həmin şəxslər birinci növbədə işə düzəltmə orqanlarına müraciət etməlidirlər. Müəssisənin ləğvi və ya yenidən 
təşkili haqqında qərar qəbul etmiş orqan və yerli ərazi İcra Hakimiyyəti orqanları onların işlə təmin olunmasına 
hər tərəfli kömək göstərməlidirlər. 
Müəssisələrin, idarələrin, təşkilatların fəhlə və qulluqçuları üçün nümunəvi daxili əmək nizam 
qaydalarının 9-cu bəndində göstərilir ki, əmək müqaviləsinin pozulması müdiriyyətin əmri, sərəncamı ilə 
rəsmiləşdirilir. Həm əmrdə və həm də əmək kitabçasında işdən çıxarma səbəbləri haqqında qeydlər qüvvədə 
olan qanunvericiliyin müddəalarına tamamilə müvafiq surətdə və qanunun müvafiq maddəsinə, bəndinə istinad 
edilməklə yazılmalıdır. Əmək müqaviləsi xəstəliklə, əlilliklə, qocalığa görə pensiyaya çıxmaqla, ali və ya orta 
ixtisas məktəbinə, yaxud da aspiranturaya daxil olmaqla əlaqədar olmaqla və qanunvericiliyə görə müəyyən 
güzəştlər və imtiyazların verilməsi üçün başqa səbəblər üzündən fəhlə və qulluqçunun təşəbbüsü ilə pozulduqda 
işdən çıxma haqqında qeyd əmək kitabçasına həmin səbəblər göstərilməklə yazılır. 
İşdən çıxarkən əmək kitabçası fəhlə və qulluqçuya işdən çıxdığı gün verilir və həmin gün onunla qəti 
haqq-hesab çəkilməlidir. 
Fəhlə və qulluqçu işdən çıxarkən müəssisədən, idarədən, təşkilatdan ona düşən məbləğlər onun işdən 
çıxdığı gün verilir. İşçi işdən çıxdığı gün işləməmişsə, müvafiq məbləğlər onun haqqı-hesab çəkilməsini tələb 
etdiyi vaxtdan ən gec bir gün sonra verilməlidir. 
36 
 
İşdən çıxarkən işçiyə düşən məbləğlərin miqdarı haqqında mübahisə əmələ gəldikdə müdiriyyət iddia 
etmədiyi məbləği bütün hallarda qanunvericiliyə müvafiq müddətdə verməyə borcludur. 
Əgər işçiyə əmək kitabçasının verilməsi müdiriyyətin təqsiri üzündən incidilərsə, onda işçiyə bütün 
məcburi proqul müddəti üçün orta əmək haqqı verilir. 
Qüvvədə olan əmək qanunvericiliyi ilə nəzərdə tutulmuş hallarda əmək müqaviləsi pozulduqda işçiyə işdən 
çıxarma müavinəti dedikdə, işçinin təqsiri olmadan əmək müqaviləsi pozulduqda işçiyə birdəfəlik ödənilən pul 
məbləği nəzərdə tutulur. Mövsümü işçilər işdən çıxarıldıqda isə üç günlük orta əmək haqqı məbləğində işdən çıx-
ma müavinəti ödənilir. Əgər müvəqqəti və mövsümü işçilər hərbi xidmətə çağırılarsa və daxil olarsa onda onlara 
ümumi əsaslarla 2 həftəlik orta qazanc məbləğində işdən çıxarma müavinəti verilir. 
 
37 
 
 
 
SUAL VƏ CAVABLAR 
 
1. Uşağın tərbiyəsində atanın, yoxsa ananın hüquq və vəzifələri böyükdür? 
-Uşağın tərbiyəsində valideynlərin hüquq və vəzifələri bərabərdir. 
2. Uşaqların neçə yaşdan əmək hüquqları yaranır? 
-Uşaqların 15 yaşdan əmək hüquqları yaranır. 
3. Yetkinlik yaşına çatmayan uşaqlar nə vaxtdan cinayət məsuliyyətinə cəlb edilə bilər? 
- On dörd yaşı tamam olmuş şəxs cinayət məsuliyyətinə cəlb oluna bilər. 
4. Uşaqların əmlak hüquqları varmı? 
- Bəli, uşaqların yaşadıqları mənzil sahəsinə ailənin digər üzvləri ilə bərabər hüququ var və hər bir uşağın 
valideynlərin əmlakına dair vərəsəlik və onların əmlakı hesabına saxlanmaq hüququ var. 
5. Uşaqların orta təhsil almaları tam könüllüdürmü? 
- Uşaqların təhsil hüququ var və ümumi orta təhsil hər bir uşaq üçün icbaridir. 
6. Valideynlərini itirmiş və valideyn himayəsindən məhrum olmuş uşaqlara dövlət tərəfindən yardım 
göstərilirmi? 
- Bəli, valideynlərini itirmiş uşaqlar tam dövlət təminatındadır – yəni bu uşaqlar pulsuz yemək, paltar və 
ayaqqabı dəsti ilə tmin olunur, onların yaşaması, təhsil alması və tibbi xidmət alması və ya onların tam dəyəri 
dövlət büdcəsi hesabına ödənilir. Bundan əlavə işə götürənlər hər 50 iş yerindən birini valideyn himayəsindən 
məhrum uşaqlar üçün nəzərdə tutmalıdır. Əks təqdirdə qanuna müvafiq surətdə cərimə ödəyirlər. 
7. Uşağın hüquqlarını və qanuni mənafelərinin müdafiəsi kimlər tərəfindən həyata keçirilir? 
- Uşağın hüquqları valideynlər, müəyyən hallarda isə müvafiq icra hakimiyyəti orqanı və məhkəmə 
tərəfindən müdafiə edilir. 
 
38 
 
 
SUAL VƏ CAVABLAR 
 
 
Sual: Müddətli əmək müqaviləsi işçinin təşəbbüsü ilə vaxtından əvvəl pozula bilərmi? 
Cavab: Müddətli fərdi əmək müqaviləsi işçinin təşəbbüsü ilə o zaman pozula bilər ki, müqavilə üzrə 
yerinə yetirərkən işi (vəzifə) onun səhhətinə mənfi təsir göstərsin və ya iş verən tərəfindən əmək müqaviləsinin, 
kollektiv müqaviləsinin şərtləri pozulsun, yaxud da başqa üzrlü səbəblər olsun. 
 
Sual: Hansı hallarda əmək müqaviləsi işə götürənin təşəbbüsü ilə vaxtından əvvəl pozula bilməz? 
Cavab: Müəssisənin ləğv edildiyi hallar istisna olmaqla işçi əmək qabiliyyətinin müvəqqəti itirdiyi 
dövrdə, məzuniyyətdə, ezamiyyətdə olduğu müddətdə kollektiv danışıqlarda iştirak etdiyi vaxt ərzində, habelə 
hamilə qadınların, 3 yaşınadək uşaqları olan anaların, yeganə qazancı həmin müəssisədə olan, məktəb yaşınadək 
uşaqları təkbaşına böyüdən işçilərin və eləcə də qanunvericilikdə nəzərdə tutulan digər hallarda fərdi əmək 
müqaviləsinin işə götürənin təşəbbüsü ilə ləğv edilməsinə yol verilmir. 
 
Sual: Qeyri müəyyən müddətdə bağlanmış əmək müqaviləsi işə götürənin təşəbbüsü ilə birtərəfli qaydada 
müddətli əmək müqaviləsi ilə əvəz oluna bilərmi? 
Cavab: Xeyr, buna yol verilmir. Əmək qanunvericiliyinə əsasən müddəti müəyyən edilmədən bağlanmış 
fərdi əmək müqaviləsi hər 2 tərəfin (işə götürən və işçinin) razılığı olmadan bir tərəfli qaydada müddətli fərdi 
əmək müqaviləsi ilə əvəz edilə bilməz. 
 
 
Sual: Hansı hallarda vətəndaşlara pensiya təyin edilir? 
Cavab: Vətəndaşlar qocaldıqda, əmək qabiliyyətini tamamilə və ya qismən itirdikdə, xidmət illərinə görə, 
habelə ailə başçısını itirdikdə pensiya almaq hüququna malikdirlər. 
 
Sual: Yaşa görə pensiya necə təyin edilir? 
Cavab: Yaşa görə pensiya hüququna kişilər 63 yaşına çatdıqda və azı 25 il iş stajı olduqda, qadınlar 57 
yaşına çatdıqda və azı 20 il iş stajı olduqda malikdirlər. 
 
Sual: Pensiya təyin edilməsi haqqında sənədlərə hansı müddətdə baxılır?. 
Cavab: Pensiya təyin edilməsi haqqında sənədlərə pensiya təyin edən orqanlar, onların daxil olduğu 
vaxtdan ən gec 10 gün keçənədək baxırlar. 
 
Sual: İşləyən vətəndaş pensiya təyin edilməsi haqqında ərizəni hara verməlidir? 
Cavab: İşləyən vətəndaşlar və onların ailə üzvləri pensiya təyin edilməsi haqqında ərizəni axırıncı iş 
yerinin müdiriyyətinə verməlidirlər. 
 
Sual: İşləyən pensiyaçıların pensiyaları hansı qaydada ödənilir? 
Cavab: İşləyən pensiyaçıların pensiyaları qeydiyyatdan asılı olmayaraq faktiki yaşayış yeri üzrə ödənilir. 
 
Sual: Ailə başçısı itirildikdə pensiya hansı müddət üçün təyin edilir? 
Cavab: Ailə başçısı əmək zədəsi, peşə xəstəliyi bədbəxt hadisə və ya ümumi xəstəlik nəticəsində vəfat 
etmişdirsə, ounun ailə üzvlərinə pensiya ailə başçısının vəfat etdiyi vaxtdan asılı olmayaraq ümumi əsaslarla 
təyin edilir. 
Sual: İş vaxtını sübut edən əsas sənəd olmadıqda iş stajı necə müəyyən edilir? 
Cavab: Əmək fəaliyyəti barədə sənəd olmadıqda və ya həmin sənədi bərpa etmək mümkün olmadıqda iş 
stajı məhkəmədə baxılıb həll edilir. 
39 
 
 
Sual: Bir pensiyadan digər pensiyaya keçirilmə necə aparılır? 
Cavab: Bir pensiyadan digər pensiyaya keçirilmə lazımi əlavə sənədlər təqdim edilməklə ərizənin 
verildiyi gündən aparılır. 
 
Sual: Pensiyaçı tərəfindən vaxtında alınmamış pensiya necə ödənilir? 
Cavab: Vaxtında alınmamış pensiyanın məbləği bunun üçün müraciət edilən vaxtdan əvvəlki dövrün ən 
çoxu 3 ili üçün ödənilir. Pensiyaları təyin edən orqanın təqsiri üzündən vaxtında alınmamış pensiyaların məbləği 
heç bir müddət məhdudiyyəti qoyulmadan bütün dövr üçün ödənilir. 
 
Sual: Əmək müqaviləsi nəyə deylilir? 
Cavab: Əmək müqaviləsi işə götürənlə işçi arasında fərdi qaydada bağlanan əmək münasibətlərinin əsas 
şərtlərini, tərəflərin hüquq və vəzifələrini əks etdirən yazılı müqavilədir. 
 
Sual: Kollektiv əmək mübahisəsi nədir? 
Cavab: Əmək məcəlləsinin 3-cü maddəsinin 15-ci bəndinə görə kollektiv əmək mübahisəsi – kollektiv 
tələblərdən tərəfindən törəyən fikir ayrılığıdır. 
 
Sual: Əmək müqaviləsində tərəflər kimlərdir? 
Cavab: Əmək məcəlləsinin 42-ci maddəsinin 2-ci bəndinə əsasən əmək müqaviləsində tərəflərdən biri işə 
götürən digəri isə işçidir. 
Sual: Əmək müqaviləsinin müddəti nə qədər müəyyən edilə bilər? 
Cavab: Əmək müqaviləsi qabaqcadan müddəti müəyyən edilmədən (müddətsiz) və ya 5 ilədək 
(müddətli) bağlanıla bilər. 
 
Sual: Nikah yaşı necə müəyyən olunur? 
Cavab: Ailə məcəlləsinin 10-cu maddəsinə əsasən Azərbaycan Respublikasında nikah yaşı kişilər üçün 
18 yaş, qadınlar üçün 17 yaş müəyyən olunur. Üzürlü səbəblər olduqda, nikaha daxil olmaq istəyən və nikah 
yaşına çatmamış şəxslərin yaşadıqları ərazinin müvafiq icra hakmiyyəti orqanı onların xahişi ilə nikah yaşının 1 
ildən çox olmayaraq azadılmasına icazə verə bilər. 
 
Sual: Nikahın bağlanma şərtləri hansılardır? 
Cavab: Ailə məcəlləsinin 11-ci maddəsində deyilir ki, nikahın bağlanması üçün nikaha daxil olan 
şəxslərin yazılı razılığı və onların nikah yaşlarına çatmaları zəruridir. 
 
Sual: Nikaha xitam verilməsinin əsasları hansılardır? 
Cavab: Azərbaycan Respublikası Ailə Məcəlləsinin 14-cu maddəsinə əsasən ər (arvad) öldükdə, yaxud 
məhkəmə qaydasında ölmüş elan edildikdə nikaha xitamı verilir. Ərin (arvadın) və ya onların hər ikisinin ərizəsi 
əsasında fəaliyyət qabiliyyəti olmayan hesab edilən ərin (arvadın) qəyyumunun ərizəsi əsasında nikaha xitam 
verilə bilər. 
 
Sual: Xəstələnmiş ailə üzvlərinə qulluq etmək üçün verilən məzuniyyət zamanı müavinət verilirmi? 
Cavab: Xəstələnmiş ailə üzvlərinə qulluq etmək üçün verilən məzuniyyət zamanı müavinət, bu şərtlə 
verlir ki, xəstəyə qulluq eliməməsi xəstənin həyatı və ya sağlamlığı üçün qorxu törətsin və tibbi göstərişə görə 
xəstəxanaya qoymaq imkanı olmasın. 
Sual: Əgər işçi əsas iş yerindən əlavə başqa müəssisədə də müqavilə üzrə işləyirsə, bu zaman işçiyə 
müavinət necə ödənilir? 
40 
 
Cavab: İşçi əsas iş yerindən əlavə başqa müəssisədə də müqavilə üzrə işləyirsə, bu zaman müavinət 
işçinin hər iki iş yerində aldığı ümumi qazancın əsasında hesablanır və əsas iş yerində müəyyən olunmuş 
stavkanın ikiqat məbləğindən artıq olmamaq şərti ilə ödənilir. 
 
Sual: Hamiləliyə və doğuma görə müavinət hansı miqdarda ödənilir? 
Cavab: Hamiləliyə və doğuma görə müavinət bütün hallarda qazancın 100%-i miqdarında verilir və 
müraciət müddəti məhdudlaşdırılmadan ödənilir. 
 
Sual: Uşaq ölü doğulduqda müavinət verilirmi? 
Cavab: Uşaq ölü doğulduqda müavinət verilmir. 
 
Sual: Hamilə qadınla müqavilə bağlamaqdan imtina edilərsə o nə etməlidir? 
Cavab: Əmək məcəlləsinin 240-cı maddəsinə əsasən hamilə və ya 3 yaşına çatmamış uşağı olan qadınla 
əmək müqaviləsi bağlamaqdan imtina edilərsə o hüququnun müdafiə edilməsi üçün məhkəməyə müraciət edə 
bilər. 
 
41 
 
 
 
ĠSTĠFADƏ OLUNAN ƏDƏBĠYYAT 
 
1. Azərbaycan Respublikası Konstitusiyası. «Hüquq ədəbiyyatı» nəşriyyatı. Bakı-2002 
2. İnsan hüquqlarının və əsas azadlıqlarının müdafiəsi haqqında Avropa Konvensiyası. «Qanun» hüquq 
jurnalı, №5, 1997. 
3. «Qadın hüquqları, Azərbaycan Respublikasının əmək Qanunvericiliyi, Beynəlxalq Konvensiyalar». 
«Qanun» nəşriyyatı. Bakı-2002 
4. «Uşaq hüquqları haqqında» Azərbaycan Respublikasının qanunu. Bakı-1999 
5. Azərbaycan Respublikasının əmək məcəlləsi. Bakı-1999 
6. İsmayılov İ, Əmirov M «Konstitusiyanın əsasları». Bakı-1998 
7. Manayev Q.İ «Sovet ailə hüququ». Bakı-1989 
8. Əsgərov Z.A «İnsan və vətəndaş hüquqlarının Bəyannaməsi». «Ədalət» qəzeti, 1 may-1992, 18 may-
1992-ci illər. 
9. Əsgərov Z.A «Hüquqi dövlət Konstitusiyasının formalaşması» Bakı-1992 
10. Xropanök V. 11. Teoriə qosudarstva i prava. M., 1993 
11. Boyars Ö.R Voprosı qrajdanstva v mejdunarodnom prave. M-1986 
12. Berejno A.Q Prava liçnosti: nekotorıe voprosı teorii. M-1901 
13. Zahita prav çeloveka v usloviəx perexoda k rınku. Qosudarstvo i pravo. 1993 Q, №6 
14. Mejdunarodnaə zahita svobod çeloveka (sb. dokumentov). M-1990 
15. Əsgərov Z.A «Hüquqi dövlətin Konstitusiyası hansı prinsiplərə əsaslanmalıdır». «Azərbaycan» 
qəzeti, 25.10.1997 
16. Azərbaycan Respublikasının Konstitusiyası (12 noyabr 1995-ci il) 
17. Azərbaycan Respublikasının Ailə Məcəlləsi (31 mart 2001-ci il) 
18. «Azərbaycan qadınları» jurnalı (Bakı-1999) BMT-nin inkişaf proqramı 
19. Ər və arvad nikah müqaviləsini bağlamaqdan əvvəl bunları bilməlidir (Bakı-2003) «Tolerans» insan 
hüquqlarının müdafiəsi ictimai Birliyi 
20. Qadın Hüquqlarının Pozulmasının Bütün Formalarının Aradan Qaldırılması Haqqında Konvensiya 
21. Qadınların vəziyyəti üzrə IV Ümumdünya Konfransının materialları 
22. İ.İsmayılova, A.Qasımov. İnsan və vətəndaş hüquqlarının məhkəmə müdafiəsi. (Bakı-Qanun-2000) 
23. Rəsulov M., Qasımov A. Əmək hüququ (Bakı 1996) 
24. Ələsgərov F.M. «İnsan hüquqları və azadlıqlarının qorunması Azərbaycan dövlətinin ali məqsədidir» 
(Xalq qəzeti 31 mart 1998. № 68) 
25. «İnsan və vətəndaş hüquqlarının azadlığının təmin edilməsi sayəsində tədbirlər haqqında» 
Azərbaycan Respublikası Prezidentinin 22 fevral 1998-ci il tarixli fərmanı. 
26. Əsgərov Z.A. «Yeni Konstitusiya sabitliyin təminatçısı olmalıdır. «Azərbaycan» qəzeti 13 oktyabr 
1995-ci il. 
 
 
 
 
 
 
42 
 
 
 
 
 
 
 
 
 
 
 
 
 
 
 
 
 
 
 
 
 
 
 
A.H.Dəmirov, ġ.N.Ġsmayılov, Q.F.Hüseynov 
 
İnsan və vətəndaş hüquqları, onların təminatı 
 
Dərs vəsaiti 
 
 
Bakı – Mütərcim – 2010 
43 
 
 
 
 
 
 
 
Operator: 
Nail İsmayılov 
 
 
 
 
 
 
Kitab «Mütərcim» TM Nəşriyyat-Poliqrafiya Mərkəzində  
səhifələnmiş və çap edilmişdir. 
 
 
Çapa imzalanıb: 15.12.2010. 
Format: 60x84 1/16. Qarnitur: Times. 
Həcmi: 5 ç.v. Tiraj: 100. Sifariş № 114.  
Qiyməti müqavilə ilə. 
 
 
ТЯРЪЦМЯ 
ВЯ НЯШРИЙЙАТ-ПОЛИГ РАФИЙА 
МЯРКЯЗИ
Аз 1014, Бакы, Рясул Рза кцч., 125
596 21 44; 497 06 25; (055) 715 63 99 
e-mail: mutarjim@mail.ru  
 
