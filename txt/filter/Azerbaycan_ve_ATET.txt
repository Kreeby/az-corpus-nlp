AZƏRBAYCAN RESPUBLİKASININ TƏHSİL 
NAZİRLİYİ 
 
АЗЯРБАЙЖАН ДЮВЛЯТ ИГТИСАД  
УНИВЕРСИТЕТИ 
 
 
 
 
 
 
 
AZƏRBAYCAN VƏ ATƏT 
 
 
Дярс вясаити 
 
 
 
 
 
 
 
 
 
 
 
 
Бакы – 2010 
 
 
 1
 
Мцяллифляр: проф. Б.М.Абдуллайев 
 
 дос. З.Р.Байрамов 
 
дос. Я.С.Ялясэярзадя 
 
т.е.н. С.М.Иманова 
 
б.м. Т.Я.Ширванова 
 
 
Редактор: т.е.н. Р.М.Гурбанов 
 
Ряйчиляр: проф. Щ.Ф.Жяфяров 
 
 дос. М.Г.Мяммядов 
 
 
    
 Ramin Qurbanov 
 Türk xalqlarının tarixi. Ali məktəblərin azərbaycan bölmələri 
üçün dərslik. Bakı: “İqtisad Universiteti” nəşriyyatı, 2010. – 
159 səh.  
 
 
 
 
 
 
© Б.М.Абдуллайев,Т.Я.Ширванова,С.М.Иманова, 
     Я.С.Ялясэяrзадя, З.Р.Байрамов- 2010 
© “İqtisad Universiteti” - 2010 
 
 
 2
 M Ü N D Ə R İ C A T 
 
Azərbaycan Respublikasının beynəlxalq təşkilatlarla 
əməkdaşlığı ......................................................................... 
ATƏM-in yaranması və onun beynəlxalq münasibətlərə 
təsiri ..................................................................................... 
ATƏM-in sülhü təmin etmək cəhdləri ................................ 
Azərbaycanın ATƏM-ə üzv olması .................................... 
ATƏT-in Minsk Qrupunun yaradılması ............................. 
1993-cü ildən sonra Ermənistan, Azərbaycan və ABŞ 
arasında ............................................................................... 
Dağlıq Qarabağ münaqişəsinin ATƏT çərçivəsində mü-
zakirəsi ................................................................................ 
ATƏT çərçivəsində Ermənistan – Azərbaycan, Dağlıq 
Qarabağ münaqişəsinin həlli perspektivləri ........................ 
 
 
 
 
 3
AZƏRBAYCAN RESPUBLİKASININ BEYNƏLXALQ 
TƏŞKİLATLARLA ƏMƏKDAŞLIĞI 
 
Müstəqillik əldə etdikdən sonra demokratik dövlət qu-
ruculuğu yoluna qədəm qoymuş gənc Azərbaycan Respublika-
sının üzləşdiyi sosial-iqtisadi və siyasi problemlərin müvəffə-
qiyyətli həlli onun beynəlxalq aləmdəki mövqeyi, ayrı-ayrı öl-
kələrlə milli dövlət mənafelərinə cavab verən qarşılıqlı faydalı 
əlaqələrin və dünya birliyinə inteqrasiyası prosesinin intensivli-
yi ilə sıx bağlı idi. Bu mənada Azərbaycanın beynəlxalq əlaqə-
lər sistemində layiqli yer tutması üçün dünya siyasətinin forma-
laşmasında aparıcı rol oynayan dövlətlərlə və beynəlxalq təşki-
latlarla qarşılıqlı münasibətlərinin tənzimlənməsi və inkişaf 
etdirilməsi böyük əhəmiyyət kəsb edir. 
Məhz buna görə də, dünya birliyinə tamhüquqlu üzv ki-
mi daxil olmağa çalışan, müstəqilliyinin ilk kövrək addımlarını 
atan və Ermənistanın hərbi təcavüzü nəticəsində ərazi bütövlü-
yü pozulmuş Azərbaycan Respublikasının xarici siyasətində 
dünya birliyinə inteqrasiyası, ikitərəfli və çoxtərəfli münasibət-
lərin, beynəlxalq və məhəlli təşkilatlarla əlaqələrin yaradılması 
və inkişaf etdirilməsi mühüm yer tutur. 
Müasir beynəlxalq münasibətlərin xüsusi səlahiyyətli 
subyektinə çevrilmiş beynəlxalq təşkilatlar XXI əsrdə mövcud 
olan dünya nizamının tərkibində özünəməxsus və kifayət qədər 
əhəmiyyətli mövqeyə malikdirlər. Ümumiyyətlə, beynəlxalq 
təşkilatların yaranması mərhələlərinə nəzər saldıqda görürük 
ki, beynəlxalq təşkilatların yaranması tarixi çox da qədim keç-
mişə gedib. Lakin tarix boyu dövlətlərin bu və ya digər şəkildə, 
müxtəlif məqsədlərlə yaradılmış birlikləri mövcud olmuşdur. 
Mahiyyət, quruluş və struktur baxımından müasir beynəlxalq 
təşkilatlara oxşar təşkilatlar isə XIX əsrdə meydana gəlməyə 
başlamışdır. 
XX əsrdə, xüsusən XX əsrin II yarısından beynəlxalq 
təşkilatların dünya siyasi arenasında rolu əhəmiyyətli dərəcədə 
yüksəlmişdir. 
 
 
 4
Azərbaycan qarşıya çıxan bir sıra mühüm problemlərin, 
ilk növbədə, dövlət müstəqilliyinin qorunub saxlanılması və 
möhkəmləndirilməsi, Dağlıq Qarabağ probleminin sülh yolu ilə 
həll olunması, bazar iqtisadiyyatı istiqamətində islahatların hə-
yata keçirilməsi və dünya inteqrasiya prosesinə sıx cəlb olun-
masında beynəlxalq təşkilatların rolundan istifadə etmək məq-
sədilə qısa müddət ərzində BMT, Avropada Təhlükəsizlik və 
Əməkdaşlıq Təşkilatı, İslam Konfransı Təşkilatı, Türk Dövlət-
ləri Birliyi, Müstəqil Dövlətlər Birliyi, Beynəlxalq Valyuta 
Fondu, Qara Dəniz İqtisadi Əməkdaşlıq Təşkilatı, Ümumdünya 
Bərpa və İnkişaf Bankı və İslam İnkişaf Bankının üzvü oldu, 
Parlamentlərarası İttifaq, Avropa Birliyi, Avropa Şurası, Avro-
pa Parlamenti, NATO və başqa beynəlxalq və regional qurum-
larla qarşılıqlı faydalı əlaqələr yaratdı. 2001-ci ilin yanvar ayın-
da Azərbaycan Avropa Şurasına bərabərhüquqlu üzv olaraq qə-
bul edildi. 
Azərbaycan NATO-nun üzvü olmasa da, bu üfüqdə 
"Sülh naminə tərəfdaşlıq" proqramına qoşulmaqla və "Fərdi 
Tərəfdaşlıq üzrə Əməliyyat Planı" imzalamaqla Şimalı Atlan-
tika Alyansı üzvü ölkələri ilə siyasi, hərbi, mədəni, humanitar 
əlaqələrin inkişaf etdirilməsi üçün geniş imkanlar açmışdır. 
Azərbaycan xarici siyasət xəttində beynəlxalq təşkilat-
larla əməkdaşlığın genişləndirilməsi məsələlərinə də böyük 
diqqət yetirilir. Hazırda dünyada təxminən 4 mindən çox bey-
nəlxalq və məhəlli təşkilat mövcuddur ki, bunlardan 300-dən 
çoxu hökumətlərarası təşkilatlardır. Beynəlxalq təşkilatlara üzv 
olmaq, onların işlərində iştirak etmək, onlarla səmərəli iş qur-
maq Azərbaycanın problemlərini, Azərbaycanın həqiqətlərini 
dünyaya çatdırmaq üçün böyük əhəmiyyət kəsb edir. Odur ki, 
bu imkanlardan geniş istifadə edilməsi zəruridir. 
Hazırda Azərbaycan Birləşmiş Millətlər Təşkilatı 
(BMT), Avropada Təhlükəsizlik və Əməkdaşlıq Təşkilatı 
(ATƏT), Avropa Şurası (AŞ), Müstəqil Dövlətlər Birliyi, 
GUÖAM, İslam Konfransı Təşkilatı (İKT), Qara Dəniz İqtisadi 
Əməkdaşlıq Təşkilatı (QİƏT), Parlamentlərarası İttifaq (Pl), 
İqtisadi Əməkdaşlıq Təşkilatı (İƏT) kimi beynəlxalq təşkilatla-
 
 
 5
rın üzvü olmaqla bərabər, Avropa Birliyi, NATO, Beynəlxalq 
Valyuta Fondu, Avropa Yenidənqurma və İnkişaf Bankı, islam 
İnkişaf Bankı və digər təşkilatlarla da fəal əməkdaşlıq edir. 
Azərbaycan yeni-yeni kollektiv sənədlərə və beynəlxalq mü-
qavilələrə qoşulur. 
Müasir dünyada beynəlxalq münasibətlər sisteminin 
ənənəvi aktorları hesab olunan milli dövlətlərlə yanaşı, bey-
nəlxalq təşkilatların rolu da getdikcə genişlənir. Hazırda bey-
nəlxalq təşkilatlar mürəkkəb bir sistem təşkil edərək dövlətlər-
arası münasibətlərdə, xüsusən dünyada gedən siyasi proseslər-
də özünəməxsus rol oynayır. Onların beynəlxalq həyata mü-
hüm və həlledici təsir göstərməsi müxtəlif tarixi mərhələlərdən 
keçərək, müasir dövrdə bu münasibətlərin institutlaşmasında, 
dövlətlərarası qarşılıqlı əlaqələrin və əməkdaşlığın yaranmasın-
da ciddi amilə çevrilmişdir. 
Beynəlxalq təşkilatlar müasir dünyada baş verən icti-
mai-siyasi, iqtisadi və mədəni proseslərdə, dövlətlərarası müna-
sibətlərin inkişafı və möhkəmlənməsində mühüm rol oynayır. 
Onların yaranması tarixi gerçəkliyin tələblərindən irəli gəlir və 
beynəlxalq səviyyədə qlobal məsələlərin, dövlətlərarası müna-
sibətlərin tənzimlənməsinə əsaslı şəkildə təsir göstərir. 
XX əsrin sonunda sosializm sisteminin iflası və “soyuq 
müharibə»nin tədricən aradan qaldırılması beynəlxalq və mə-
həlli təşkilatların fəaliyyətində keyfiyyətcə yeni mərhələnin 
başlanmasına imkan verdi. İdeoloji qarşıdurmanın dəf olun-
ması və qarşılıqlı etimadın güclənməsi ilə dünyada siyasi iqli-
min ümumən mülayimləşməsi, beynəlxalq təşkilatların, xüsu-
sən də BMT, NATO və ATƏT-in yaxından iştirakı ilə ötən 
əsrin 90-cı illərinin əvvəlində yaranmış bir sıra hərbi münaqişə-
lərin, o cümlədən, İraqın Küveytə qarşı hərbi təcavüzünün ara-
dan qaldırılması və Bosniya probleminin həll olunması beynəl-
xalq aləmdə bu təşkilatların rolunu əhəmiyyətli dərəcədə 
yüksəltdi. 
Bu mənada hər bir dövlətin milli maraqlarının və təhlü-
kəsizliyinin qorunması tələbləri beynəlxalq və regional müba-
hisələrin dinc yolla nizamlanması üçün geniş tədbirlər siste-
mini nəzərdə tutan hüquqi-normativ bazaya əsaslanan, dövlət-
 
 
 6
lərin suverenliyinin və ərazi bütövlüyünün qorunmasında bey-
nəlxalq hüquq normalarına söykənən və bu normaların təminat-
çısı rolunu yerinə yetirən beynəlxalq təşkilatlarla sıx əlaqələrin 
yaradılması zəruriliyini təsdiq edir. 
Bununla yanaşı, həmin təşkilatlarla qarşılıqlı münasi-
bətlərin intensiv inkişaf etdirilməsi həm digər dövlətlərlə çox-
şaxəli siyasi, iqtisadi, elmi-mədəni və humanitar əməkdaşlığın 
daha səmərəli həyata keçirilməsinə, həm də ölkədə baş verən 
proseslər haqqında obyektiv beynəlxalq ictimai rəyin formalaş-
masına əsaslı təsir göstərmək imkanlarını genişləndirmək baxı-
mından mühüm əhəmiyyət kəsb edir. Belə ki, beynəlxalq və reg-
ional qurumlarda bilavasitə təmsil olunmaqla, onların potensial 
imkanlarından daha geniş şəkildə istifadə etmək mümkündür. 
İstiqlaliyyət əldə etmiş hər bir dövlət özünün suveren 
hüquqlarını qorumaq, dövlət müstəqilliyini möhkəmləndirmək, 
beynəlxalq münasibətlər sistemində layiqli yer tutmaq və mey-
dana çıxmış münaqişələri həll etmək üçün ardıcıl və prinsipial 
xarici siyasət yürüdərək qonşu ölkələr və dünyanın nüfuzlu 
dövlətləri ilə yanaşı, onların təmsil olunduğu bütün beynəlxalq 
və məhəlli təşkilatlarla da geniş əməkdaşlıq əlaqələri qurmağa 
ehtiyac duyur.  
Azərbaycan Respublikası müstəqil dövlət quruculuğu 
prosesində üzləşdiyi problemlərin həll edilməsində bu təşkilat-
ların siyasi və iqtisadi potensialından istifadə etməyə səy göstə-
rir. Hazırda Azərbaycanın dünya birliyinə sıx inteqrasiya olun-
masında BMT, Avropa Şurası, ATƏT, İKT, NATO və b. Bey-
nəlxalq təşkilatlar mühüm rol oynayır. 
BMT Nizamnaməsinə, ATƏT və Avropa Şurası prin-
siplərinə, dünya dövlətləri tərəfindən qəbul edilmiş digər bey-
nəlxalq hüquq normalarına əsaslanan Azərbaycan Respublikası 
dünyanın nüfuzlu beynəlxalq təşkilatları ilə fəal və genişmiq-
yaslı əməkdaşlıq edir. Bu əməkdaşlıq siyasi, iqtisadi, mədəni, 
humanitar, hərbi və s. sahələri əhatə edərək çoxşaxəli xarakter 
daşıyır və Azərbaycanın maraqlarının daha dolğun ifadə olun-
masına, beynəlxalq aləmdə aparıcı rol oynayan dövlətlər qar-
şılıqlı əlaqələrin möhkəmlənməsinə mühüm təsir göstərir. 
 
 
 7
ATƏM-in YARANMASI VƏ ONUN  
BEYNƏLXALQ MÜNASİBƏTLƏRƏ TƏSİRİ 
 
Helsinki Yekun Aktı: 
İkinci Dünya müharibəsindən sonra Avropa məkanı da 
daxil olmaqla bütün bəşəriyyət etnik münaqişələrin, terrorun, 
trans-narkobiznesin, çirkli pulların yuyulmasının şahidi və iş-
tirakçısına çevrildi. Bundan əlavə, iri dövlətlər arasında mürək-
kəb vəziyyət, "soyuq müharibə"nin ən isti çağlarını yaşaması 
bütün dünyada yeni nizam-intizamın yaradılmasını tələb edirdi. 
Məhz belə bir şəraitdə, ATƏT, 1973-cü ildə sosialist və 
kapitalist sistemini təmsil edən Avropa ölkələri arasında diplo-
matik qurum kimi formalaşaraq, beynəlxalq münasibətlər siste-
mində aparıcı mövqelərdən birini tutmağa başlamışdır. Bu təş-
kilat 1995-ci ilə qədər Avropa Təhlükəsizlik və Əməkdaşlıq 
Müşavirəsi kimi fəaliyyət göstərmişdir. Sözügedən müşavirədə 
təmsilçilik heterogen xarakter daşımış, təşkilatın üzv dövlətləri 
siyasi münasibətlər baxımından fərqlənmiş, onların bir qismi 
NATO-nu, digərləri Varşava Müqaviləsi Təşkilatını təmsil etmişdir. 
ATƏT 1970-ci illərdə dünyada ağır abu-havanın hələ də 
mövcud olduğu, Qərblə Şərq arasında çoxtərəfli foruma, dia-
loqa ehtiyac duyulduğu bir zamanda yaradılmışdır. Əsası 1972-
ci ilin sonunda qoyulmuş və rəsmi olaraq 3 iyul 1973-cü ildə 
açıq elan edilən Avropa Təhlükəsizlik və Əməkdaşlıq Müşavi-
rəsi istər sıralarında birləşdirdiyi dövlətlərin sayına, istərsə də 
əhatə etdiyi coğrafi məkanın ölçülərinə görə ən nəhəng regi-
onal təşkilatdır. Onun hüdudlarına Avropa, Cənubi Qafqaz və 
Mərkəzi Asiya ölkələri, habelə Şimali Amerikanın iki nəhəng 
ölkəsi daxildir. Bu təşkilat öz daxilində həm avro-atlantik, həm 
də avro-asiya məkanı ölkələrini cəmləşdirir. Yarandığı gündən 
başlayaraq ATƏM təhlükəsizlik məsələlərinə daha geniş və 
əhatəli anlayışda yanaşır. Belə ki, ATƏT çərçivəsində insan 
hüquq və azadlıqlarına hörmət prinsipinə, iqtisadi-sosial və 
mədəni sahədə əməkdaşlıq məsələlərinə və ətraf mühitin müha-
 
 
 8
fizəsi probleminə də hərbi-siyasi stabilliyin təmin olunması qə-
dər mühüm əhəmiyyət verilir. Belə hesab olunur ki, yuxarıda 
sadalananlar olmadan hərbi və siyasi sahədə stabilliyin tam 
bərqərar olunması mümkün deyildir. Odur ki, ATƏT üzvü olan 
dövlətlər həmişə çalışır ki, təhlükəsizlik məsələlərinin müxtəlif 
aspektləri və ölçüləri olan hərbi-siyasi, iqtisadi və insan inki-
şafı məsələləri bir-birini tamamlasın. 
1975-ci ildə avqust ayının 1-də Helsinkidə 35 dövlətin 
iştirakı ilə 1972-ci ilin noyabrında başlamış proseslərin yekunu 
olaraq "Avropada Təhlükəsizlik və Əməkdaşlıq Müşavirəsi Ye-
kun Aktı" imzalandı. 
Birinci Dünya müharibəsinin başlandığı 1914-cü ildən 
sonra bu, Avropa dövlətlərinin ümumi məxrəcə gələ bildikləri 
ilk forum idi. 
1975-ci il "soyuq müharibə" illərində qarşı duran iki 
sistem arasında münasibətlərin "istiləşməsinin" zirvəsi idi.  
Avropada Təhlükəsizlik və Əməkdaşlıq Müşavirəsinə 
ilk çağırış istər Avropa tarixində, istərsə də beynəlxalq münasi-
bətlər tarixində ən əlamətdar hadisələrdən hesab edilir. Müşavi-
rənin ilk mərhələsi 3-7 iyul 1973-cü ili əhatə edir. Bu mərhələ 
Finlandiyanın paytaxtı Helsinkidə Müşavirəyə üzv dövlətlərin 
xarici işlər nazirləri səviyyəsində keçirilirdi. Bu görüşdə ABŞ 
və Kanada da daxil olmaqla 33 dövlətin nümayəndəsi iştirak 
edirdi. Əsas müzakirə obyekti müşavirənin gələcək prosedur 
mərhələlərini müəyyən etməkdən ibarət idi. Eyni zamanda, 
sonrakı müddəalarda müzakirə olunan məsələlər sırasında yer 
almışdı: 
1. Avropada təhlükəsizlik və əməkdaşlıq məsələləri; 
2. İqtisadiyyat, elm və texnika, ətraf mühitin mühafizəsi 
sahəsində əməkdaşlıq; 
3. Humanitar və digər sahələrdə əməkdaşlıq; 
4. Müşavirədən sonrakı fəaliyyət perspektivləri. 
 
 
 
 9
Müşavirənin ikinci mərhələsi Cenevrədə 18 sentyabr 
1973-ci il tarixdən 21 iyul 1975-ci il tarixinə qədər bir dövrü 
əhatə etmişdi. Bütün üzv dövlətlərin nümayəndələrinin təmsil 
olunduğu xüsusi olaraq yaradılmış Koordinasiya Şurası Müşa-
virəyə rəhbərliyi öz öhdəsinə götürmüşdü. 
Üçüncü və eyni zamanda, sonuncu mərhələ də 1975-ci 
il 30 iyuldan 1 avqusta qədər Helsinkidə keçirilmişdi. Bu gö-
rüşdə iştirakçı üzv dövlətlər ən yüksək səviyyəli tərkibdə iş-
tirak edərək "Yekun Aktı"nı imzalamışdır. 
Helsinki Aktını imzalayan dövlətlər aktda nəzərdə tutul-
muş müddəalara əməl etməyi öz öhdələrinə götürdü. Bu müd-
dəalar "Helsinki Onluğu" adlanır və aşağıdakılardan ibarət idi: 
1. Suverenliyə xas olan suveren bərabərlik və hüquqlara 
hörmət; 
2. Güclə hədələməmək və güc tətbiq etməmək; 
3. Sərhədlərin toxunulmazlığı; 
4. Dövlətlərin ərazi bütövlüyü; 
5. Mübahisələrin dinc yolla həlli; 
6. Daxili işlərə qarışmamaq; 
7. Fikir, vicdan, din və əqidə azadlıqları da daxil olmaq-
la insan hüquqlarına əsas azadlıqların hörməti; 
8. Bərabərhüquqluluq və xalqların öz müqəddəratlarını 
müəyyən etmək hüququ; 
9. Dövlətlərarası əməkdaşlıq; 
10. Beynəlxalq hüquqla müəyyən edilmiş öhdəliklərə 
vicdanla əməl etmək. 
 
ATƏT-in xüsusiyyətləri: 
ATƏT-in bir təşkilat kimi özünəməxsus, onu digər təş-
kilatlardan fərqləndirən bir sıra xüsusiyyətləri vardır. 
ATƏT-in təhlükəsizlik məsələlərinə hərtərəfli yanaşma 
xüsusiyyətlərindən biri, onun bütün konfliktlərin başlanğıc fa-
zasından sonuncu mərhələsinədək bütün proseslərdə fəal iştirak 
etməsidir. 
 
 
 10
ATƏT-i digər beynəlxalq qurumlardan fərqləndirən 
mühüm və unikal bir xüsusiyyəti də vardır ki, bu da onun for-
mal olaraq beynəlxalq-hüquqi statusa malik olmasıdır. ATƏT 
çərçivəsində qəbul olunan sənədlərin siyasi öhdəlik qoyan qə-
rarlar olmasına baxmayaraq bu sənədlər məcburi hüquqi qüv-
vəyə malik deyildir. 
Eyni zamanda, ATƏT-in mövcud olan bir çox atributla-
rı bütün beynəlxalq dövlətlərarası təşkilatlara məxsus olan 
strukturları ilə eynidir. Belə ki, onun daimi fəaliyyət göstərən 
rəhbər orqanları, daimi mənzil qərargahı və institutları, daimi 
işçi personalı, davamlı fəaliyyət təminatlı yerli bölmələri var-
dır. ATƏT-in bir çox sənədləri hüquqi formada ifadə olunmuş-
dur və onların şərhi beynəlxalq hüquqi prinsiplərlə tanışlıq tə-
ləb edir. Bu sənədlər bir çox beynəlxalq müqavilələrin tipinə 
bənzəyir. 
ATƏT-in unikallığı ondadır ki, hətta onun qəbul etdiyi 
sənədlər məcburi hüquqi qüvvəyə malik olmasa belə, onun sə-
mərəliyi azalmır. Yüksək səviyyədə imzalanmış hər hansı bir 
sənədi, istənilən beynəlxalq - hüquqi çəkiyə bərabər hesab et-
mək olar. Belə sənədlər içərisində, şübhəsiz ki, Avropada Təh-
lükəsizlik və Əməkdaşlıq Müşavirəsi Helsinki Yekun aktı xü-
susi bir mövqeyə malikdir. 
 
ATƏT-in məqsəd və vəzifələri: 
Bu gün Avropada Təhlükəsizlik və Əməkdaşlıq Təşki-
latının məqsəd və vəzifələri çoxşaxəlidir: 
• Avropa ölkələri arasında münasibətlərin yaxşılaşması-
na yardım edilməsi; 
• Lokal münaqişələrin aradan qaldırılması, mübahisələrin 
dinc yolla həlli, silahlara nəzarət üzrə danışıqların aparılması; 
• Preventiv (qabaqlayıcı) diplomatiya, təhlükəsizliyə 
qarşı real və ehtimal olunan təhlükələrin aradan qaldırılması, 
əməkdaşlığa əsaslanan təhlükəsizlik sisteminin yaradılması; 
• İştirakçı ölkələrin sosial-iqtisadi inkişafına dəstək vermək. 
 
 
 
 11
ATƏT-in strukturu: 
ATƏT-in uğurlu fəaliyyəti üçün çoxşaxəli təşkilati 
struktur hazırlandı. Həmin struktura daxildir: 
• Dövlət və hökumət başçılarının görüşləri; 
• İcmal konfransları; 
• Nazirlər Şurası; 
• Parlament Assambleyası; 
• Rəhbər Şura; 
• Təhlükəsizlik sahəsində əməkdaşlıq forumu; 
• Fəaliyyətdə olan sədr; 
• Sədrlər Şurası; 
• ATƏT-in Baş katibi; 
• ATƏT-in Katibliyi; 
• Milli azlıqların işləri üzrə Ali Komissar; 
• Demokratik institutlar və insan hüquqları bürosu; 
• ATƏT-in missiyaları; 
• Sanksiyaların dəstəklənməsi üzrə Missiyalar; 
• Barışıq və Arbitraj Məhkəməsi; 
• Birgə məsləhət qrupu; 
• Açıq səma üzrə məsləhət komissiyası; 
 
Yeni Avropa üçün Paris xartiyası: 
Ötən əsrin səksəninci illərinin ikinci yarısında Sovet İt-
tifaqında və Şərqi Avropada başlamış proseslər ATƏM-in fə-
aliyyətinin genişlənməsinə səbəb oldu. 1990-cı ildə Avropada 
Təhlükəsizlik və Əməkdaşlıq Müşavirəsi yalnız görüşlər və 
konfranslar keçirmək, həmin görüş və konfranslarda normalar 
və öhdəliklər hazırlamaq onların yerinə yetirilməsinin gedişini 
izləməklə kifayətlənmirdi. Onun fəaliyyətində dönüş nöqtəsi 
isə ATƏM-in üzvü olan dövlətlərin 19-21 noyabr 1990-cı il 
tarixdinə Parisdə keçirdikləri yüksəksəviyyəli görüş oldu. Gö-
rüşdə Avropada Təhlükəsizlik və Əməkdaşlıq Müşavirəsinin 
fəaliyyətində mühüm rol oynayan sənəd – Yeni Avropa üçün 
Paris Xartiyası qəbul olundu. 
 
 
 12
Sənəd Avropada baş verən tarixi prosesləri idarə etmək 
və soyuq müharibənin başa çatması ilə bağlı ATƏM qarşısında 
yeni çağırışlara cavab vermək kimi mühüm missiya qoydu. 
Sənədin preanulasında qeyd olunurdu: "Avropa keçmi-
şin mirasından azad olmaqdadır. Kişilərin və qadınların hünəri, 
xalqların iradəsi və Helsinki Yekun Aktının gücü Avropada de-
mokratiyanın, sülhün və birliyin yeni mərhələsini açdı". 
Sənəddə Helsinki yekun aktında əks olunmuş 10 prinsi-
pə sadiqlik ifadə olmaqla yanaşı, mühüm beynəlxalq sənədlər-
də əks olunmuş və insan hüquq və azadlıqlarının təmin olun-
masına yönəlmiş bir sıra prinsiplər bir daha təsdiq olunurdu: 
 
ATƏM-dən ATƏT-ə gedən yol: 
5-6 dekabr 1994-cü ildə ATƏM-in Budapeşt Zirvə 
toplantısı keçirilmişdir. Budapeşt sammitinin nəticələrinə əsa-
sən ATƏM 1 yanvar 1995-ci ildən yeni Avropanın Sivilizasi-
yalı birgəyaşayış qaydalarını müəyyən edən, sülhün demokrati-
yanın və insan hüquqlarının qorunmasını təmin edən, üzv 
dövlətlərin təhlükəsizliyini və qarşılıqlı faydalı əməkdaşlıq 
prinsiplərini həyata keçirən, özünüidarə mexanizmləri olan 
ümumavropa təşkilatına – ATƏT-ə çevrildi. 
 
 
 13
ATƏM-in SÜLHÜ TƏMİN ETMƏK CƏHDLƏRİ 
 
Helsinkidən sonra Avropa siyasətində, xüsusən Ümum-
avropa prosesinin yaxşılaşmasında iki zidd istiqamət hiss olu-
nurdu. Birinci "Helsinki ruhunu" davam etdirmək istiqamətini 
götürmüşdü. İkinci xətt Helsinki razılaşmalarını pozmağa cəhd 
edirdi. Birinci xətti beynəlxalq aləmdə SSRİ-nin fəaliyyəti, 
ikincisini ABŞ-ın siyasəti ilə bağlayırdılar. Amma hər iki ölkə-
də öz dövlətinin rəsmi siyasətinə uyğun gəlməyən müəyyən 
dairələr mövcud idi. 
SSRİ-nin "Helsinki ruhuna" bilavasitə tərəfdar olmasını 
1977-ci il Konstitusiyasına ATƏM-in Yekun aktında şərh 
edilmiş bütün on prinsipin daxil olunması sübut edirdi: "SSRİ-
nin digər dövlətlər ilə münasibətləri suveren bərabərlik; zor 
işlətməmək və ya zor işlətməklə hədələməmək; sərhədlərin po-
zulmazlığı; dövlətlərin ərazi bütövlüyü; mübahisələrin dinc 
yolla nizama salınması; daxili işlərə qarışmamaq; insan hüquq-
larına və əsas azadlıqlara hörmət edilməsi; xalqların hüquq bə-
rabərliyi və öz müqəddəratmı təyin etmək hüququ; dövlətlər 
arasında əməkdaşlıq; beynəlxalq hüquq sahəsində təəhhüdlərin 
vicdanla yerinə yetirilməsi prinsiplərinə riayət edilməsi əsasın-
da həyata keçirilir". 
1975-ci ildən etibarən ilk dəfə Qərbi Avropa və Şərqi 
Avropa ölkələri arasında münasibətlərdə yüksək səviyyədə 
görüşlər keçirilməyə başlandı. Siyasi məsləhətləşmələr, xarici 
səfərlər əsas vasitə hesab olundu. 
Ümumavropa müşavirəsindən sonra ötən vaxt göstərdi 
ki, Yekun Aktının həyata keçirilməsi işi Avropa siyasi hə-
yatının əsas istiqamətlərindən biri oldu və onun mahiyyətini 
zənginləşdirdi. 
Avropada dövlətlər arasında siyasi məsləhətləşmələr 
təcrübəsi genişləndi, onlarca saziş bağlandı. Yekun Aktının 
müddəalarının həyata keçməsi məsələləri beynəlxalq təşkilat-
larda – BMT, YUNESKO, Avropa İqtisadi Komissiyasında 
 
 
 14
müzakirə obyekti oldu. Gərginliyin zəifləməsinin davam etdi-
rilməsində L.Brejnevin Fransa və AFR-ə səfərləri böyük rol 
oynadı. 
1977-ci ilin iyununda Sovet-Fransa sammiti zamanı 
beynəlxalq gərginliyin zəifləməsi barəsində birgə bəyanat im-
zalandı, 1975-ci ilin Yekun Aktının müddəalarını həyata keçir-
mək işi əsas məsələ hesab olundu. Hər iki dövlət bu siyasətin 
dərinləşməsi üçün həmrəy olduqlarını bildirdi. L.Brejnev və 
Jiskar d'Esten Sovet-Fransa Bəyannaməsini, beynəlxalq gərgin-
liyin zəifləməsi haqqında Sovet İttifaqı və Fransanın birgə bə-
yanatını, nüvə silahını yaymamaq haqqında Sovet-Fransa Bə-
yannaməsini imzaladılar. Beynəlxalq gərginliyin zəifləməsi yo-
lunda mühüm mərhələni təşkil edən 1966-cı il Sovet-Fransa 
Bəyannaməsindən başlayaraq bütün sənədlərin tarixi əhəmiy-
yəti bəyan edildi. Beynəlxalq gərginliyin zəifləməsi barəsində 
birgə bəyanatda deyilirdi: "Onlar daha çox dövlətlərin gərginli-
yin zəifləməsinə çalışmasından və gərginliyin zəifləməsinin 
ümumi xarakter almasından məmnun olduqlarını bildirirlər". 
Birgə bəyanatda bildirilirdi ki, Sovet İttifaqı və Fransa 
hesab edir ki, bütün dövlətlərin beynəlxalq gərginliyin zəiflə-
məsi uğrunda göstərdikləri səylər davam etməli və aşağıdakı 
yollarla genişlənməlidir: 
– ATƏM-in Yekun Aktının həyata keçirilməsi və bu 
istiqamətdə göstərilən bütün cəhdlərə fəal kömək göstərilməsi; 
– tərksilah yolunda ciddi təşəbbüslər göstərilməsi; 
– gərginliyin zəifləməsi ruhunun inkişafı yolunda gös-
tərilən cəhdlər blok siyasəti işinə mane olmamalıdır; 
– başqa dövlətlərin daxili işinə qarışmamaq, onların su-
verenlik və müstəqilliyinə hörmət edilməsi; 
– digər dövlətlərin qanuni mənafelərinə və onların nöq-
teyi-nəzərlərinə hörmətlə yanaşmaq; 
– dövlətlər arasında qarşılıqlı münasibətlərdə əlverişli 
şəraiti saxlayıb möhkəmlətmək; 
 
 
 15
– insanlar arasında qarşılıqlı anlaşmanı onların arasın-
dakı əlaqələrin inkişafı vasitəsilə rəğbətləndirmək, xalqların 
həyat və mədəniyyətini əlaqəli tanışlıq yolu ilə genişləndirmək; 
– bunun xalqlar arasında dostluq hisslərini və qarşılıqlı 
etimadı möhkəmləndirmək. 
1978-ci ilin mayında L.İ.Brejnev AFR-ə səfər etdi. Hər 
iki ölkənin rəhbərləri 70-ci illərin əvvəllərindən başlanan dinc 
yanaşı yaşamaq ruhunda nizama salınan siyasi sabitliyin sar-
sılmaz olduğunu birmənalı surətdə bir daha təsdiq etdilər. 
Birgə Bəyannamədə hər iki tərəf siyasi əməkdaşlığı 
möhkəm özüldə inkişaf etdirmək əzmində olduqlarını bildirdi-
lər. Bu, ikitərəfli münasibətlərə, habelə dinc yanaşı yaşamaq, 
sürətlə silahlanmanın dayandırılması kimi mühüm beynəlxalq 
məsələlərə aid edilirdi. SSRİ və AFR gərginliyin zəifləməsi 
prosesini genişləndirmək və dərinləşdirmək əzmində olduqları-
nı bildirdi. Bu məqsədə nail olmaq üçün tərəflər "dünyanın bü-
tün rayonlarında sülh və təhlükəsizliyi qoruyacaqlarını, müstə-
qil olaraq öz iqtisadi və siyasi imkanlarından istifadə edəcəklə-
rini bildirdilər". İtaliyanın xarici işlər naziri A.Forlani 1977-ci 
ilin yanvarında SSRİ-yə səfəri zamanı xristian-demokrat parti-
yasının orqanı “Popolo” qəzetinə verdiyi müsahibədə Moskva 
görüşlərinin qarşılıqlı anlaşma şəklində keçdiyini bildirmişdi. 
"Popolo"nun yazdığına görə İtaliya-Sovet münasibətləri "əla" 
və "yüksək səviyyədə" olmuşdu. Hər iki ölkənin qarşılıqlı siya-
si münasibətlərinin daha da yüksəldilməsi xətti 1977-ci il yan-
varın 14-də imzalanmış birgə rəsmi məlumatda qeyd edilmişdi. 
İtaliya tərəfi hərbi qarşıdurmanı zəiflətmək və tərksilahın həya-
ta keçirilməsinə kömək etmək yolu ilə siyasi gərginliyin zəiflə-
dilməsini tamamlamağın vacib olmasını bildirmişdi. A.Forlani 
1977-ci ilin fevralında bu tezisi Avropa İqtisadi Birliyinin 
xarici işlər nazirlərinin növbəti görüşündə irəli sürmüşdü. 
Yuxarıların görüşlərinin əhəmiyyəti orada konkret sa-
zişlərin əldə edilməsi, vaxtı çatmış beynəlxalq problemlərin 
 
 
 16
müsbət həlli üçün vacib olan bu və digər əlverişli mühitin yara-
dılması ilə müəyyən olunur. 
1975-1977-ci illərdə ATƏM-in iştirakçıları gərginliyin 
zəiflədilməsi ruhunda bir çox müqavilə və sazişlər bağladılar. 
Misal üçün, Almaniya Demokratik Respublikası 100-ə yaxın 
buna oxşar müqavilə və saziş imzaladı, halbuki, 1975-ci ilə 
qədər Qərb ölkələri "Holşteyn doktrinası"na riayət edərək, 
AFR-in tərəfini saxlayırdılar. 
Qoşunların böyük yerdəyişmələri haqqında qabaqcadan 
bildiriş verilməsinə və hərbi təlimlər haqqında Helsinki müqa-
viləsinə dəqiq surətdə riayət edilirdi. Bu isə Stokholm və Vya-
nada bağlanacaq sazişlər üçün möhkəm özül yaradırdı. 1976-cı 
ilin oktyabr-dekabrında Montrödə dövlətlər arasında mübahisə-
lərin dinc yol ilə nizama salınması üçün Yekun Aktının nəzər-
də tutduğu Ümumavropa müşavirəsi toplanmışdı. Sonralar bu 
iş Madrid, Afina və Vyanada davam etdirildi. 
Bəzi təcavüzkar dairələrin beynəlxalq münasibətləri 
mürəkkəbləşdirmək xəttinin əksinə olaraq, 1976-1977-ci illərdə 
Avropa qitəsində gərginliyin zəifləməsi prosesi gedirdi: Qərbin 
Şərqlə əməkdaşlığı, ikitərəfli münasibətlərin inkişafı, iqtisadi-
ticarət əlaqələrinin dərinləşməsi. Bunlarla yanaşı, Helsinkidən 
sonra keçən illər ərzində sürətlə silahlanmanın dayandırılması, 
Avropada siyasi gərginliyin zəiflədilməsini hərbi gərginliyin 
zəiflədilməsi ilə tamamlamaq istiqamətində irəliləyişə nail 
olunmadı. 
Dünyada baş verən əhəmiyyətli dəyişikliklərə baxma-
yaraq, yeni müharibə üçün aparılan maddi hazırlıq dayanmadı: 
ildən ilə hərbi büdcələr artır, ən müasir silahlar keyfiyyət etiba-
rilə daha da təkmilləşir və çoxalırdı. Bununla əlaqədar L.İ.Brej-
nev demişdi: "Beynəlxalq gərginliyin daha da zəifləməsi və 
dövlətlərin hərbi potensialının daim artması, silahların təkmil-
ləşməsi və sayının çoxalması uzun müddət bir araya sığa bil-
məz". Məlumdur ki, o, bununla Şərqi yox, Qərbin hərbi sənaye 
kompleksini nəzərdə tuturdu. 
 
 
 17
Amma Qərb müşahidəçilərini həmişə bir fakt heyrətlən-
dirirdi: niyə kortəbii xüsusi mülkiyyət deyilən şəraitdə ABŞ-da 
strateji məqsədli yerüstü raketlərin 3 növünün layihəsi üçün qə-
rar qəbul olunmuşdu, planlaşdırmanın və ciddi mərkəzləşmiş 
sənayenin mövcud olduğu Sovet İttifaqında isə 9-u təsdiq edil-
mişdi? Dünyanın ən varlı ölkəsi olan ABŞ maddi ehtiyatların 
bu cür israfçılığına yol verə bilməz, onlar minimumu, amma ən 
yaxşısını seçirlər. Amma SSRİ-də strateji sistemlər üzərində 
işləyən hər bir konstruktor bürosu çalışırdı ki, mükafatların, ti-
tullarından asılı olduğu seriyaları buraxsın. SSRİ-də silahlanma 
sahəsində ən çox strateji raketlərin hazırlanmasına meyil göstə-
rirdilər, Təsadüfi deyildir ki, Qərb ən çox sovet raketlərindən 
deyil, irrasional (ağıla sığmayan) inzibati-amirlik sistemindən 
qorxurdu. Bununla bağlı L.İ.Brejnevin bir fikrini qeyd etmək 
kifayətdir. O, bəyan edirdi, "Konkret ictimai qruplar, təşkilat-
lar, insanlar sülh üçün böyük təhlükə yaradırlar. İri Avropa 
dövlətlərində müharibə vasitələri hazırlanmasından külli miq-
darda gəlir götürən inhisarçılarla sıx əlaqədə olan militarist pe-
şəkarların bu qorxulu ittifaqını, hərbi-sənaye kompleksi adlan-
dırırlar və o, müstəqil, böyük gücə malik "dövlət içində dövlət-
dir". Doğru sözlərdir. Lakin həqiqət naminə demək lazımdır ki, 
Müdafiə Nazirliyi və müdafiə sənayesi, müxtəlif konstruktor 
büroları, "Arzamas-16" tipli məxfi obyektlər, bir sözlə, hərbi-
sənaye kompleksi SSRİ-də Brejnevin adlandırdığı həmin "döv-
lət içində dövlət" idi. Bunun “sayəsində” SSRİ-də buraxılan 
hərbi sənaye məhsulu rəqabətə davam gətirən yeganə əmtəə idi. 
Uzaqgörən siyasətçilər silah istehsalın və toplanmasını, 
hərbçilərin öz ölkələrinin siyasi xəttinin hazırlanmasında iştira-
kını çox yaxşı bilirdilər. Məsələn, ABŞ-ın dövlət katibi H.Kis-
sinçer xəbərdarlıq edirdi "Hər iki tərəfin strateji qüvvələrinin 
güclənməsi təhlükəsizliyin möhkəmlənməsinə gətirib çıxara 
bilməz. O, yalnız daha mürəkkəb və risk əsasında yeni qüvvə-
lər bərabərliyinə gətirib çıxarır. Bu, yeni nəhəng xərclər hesa-
bına başa gəlir. Bu, düşmənçilik və şübhə toxumu yayır siyasi 
 
 
 18
toqquşma yaranması ehtimalını artırır və müəyyən vaxtdan 
sonra Yer kürəsində daha dinc və təhlükəsiz şəraitin yaradılma-
sına cəhd göstərilməsini də aradan qaldıra bilər". Vyana danı-
şıqlarının müvəffəqiyyətlə getməsi sülh və təhlükəsizlik na-
minə ancaq təkcə Avropa qitəsi üçün ölçüyəgəlməz dərəcədə 
əhəmiyyətə malik ola bilməzdi. Onların konkret nəticələri si-
yasi gərginliyin zəifləməsini hərbi gərginliyin zəiflədilməsi 
tədbirləri ilə tamamlamalı, silahların və silahlı qüvvələrin məh-
dudlaşdırılmasına gətirib çıxarmalı idi. Vyana danışıqlarının 
müstəsna əhəmiyyətə malik olması Qərb mətbuatında diqqət 
mərkəzində idi. Belə ki, silahlar və onların üzərində nəzarət 
problemi sahəsində görkəmli Amerika mütəxəssisi B.Bleçman 
Vyana və Cenevrə danışıqları barəsində söhbət açaraq deyirdi: 
“ABŞ və SSRİ iki ən mühüm məsələ – silahlar üzərində nəza-
rət Avropada strateji silahların məhdudlaşdırılması və silahlı 
qüvvələrin ixtisarı barəsində danışıqlar aparır. Bu danışıqların 
müvəffəqiyyətlə getməsi iki böyük dövlət arasında hərbi qarşı-
durmanı azalda bilər, ümumi siyasi sabitlik yarada bilərdi”1. 
Uzun illər davam edən danışıqların gedişində artıq əhəmiyyətli 
təcrübə toplanmış, bu problemlərin hamı üçün bərabər təhlükə-
sizlik və birtərəfli üstünlüyə malik olmaq əsasında həlli üçün 
əsas prinsiplər işlənib hazırlanmışdı. Bu, bir sıra müqavilə və 
sazişlərin həyata keçməsi prosesində öz təcəssümünü tapmışdı. 
Beynəlxalq təcrübə əyani surətdə göstərir ki, ancaq bu 
prinsipə dəqiq əməl etməklə əldə edilmiş müqavilələrin həyati-
liyi və səmərəsi təmin oluna bilərdi. Əldə edilmiş təcrübə hərbi 
gərginliyin zəiflədilməsi sahəsində ikitərəfli regional və qlobal 
əsaslarda yeni sazişlərin hazırlanması üçün ən münasib yardım-
çı vasitədir. İkitərəfli və çoxtərəfli əsasda hərbi gərginliyin zə-
iflədilməsi problemlərinə aid keçirilən danışıqlar, bir sıra mü-
qavilə və sazişlərin imzalanmasına gətirib çıxardı. Bunlar mü-
                                                 
1 Blechman B. The Control of Naval Armaments. Prospects and 
Rossibilites, Wash, 1975, p.5. 
 
 
 19
əyyən həddə hərbi hazırlığı məhdudlaşdırdı və "soyuq müha-
ribə" zamanı hərbi qarşıdurma təhlükəsini xeyli dərəcədə zəif-
lətdi. Bu sənədlər ictimai sistemləri müxtəlif olan ölkələrin hər-
bi gərginliyin zəiflədilməsi sahəsində birgə çıxış etməsinin 
mümkün olmasını təcrübədə sübut etmişdi.  
Hərbi gərginliyin zəiflədilməsi və tərksilah problemlə-
rinə dair aparılan danışıqlar, dövlətlərin milli təhlükəsizliyinin 
əsas məsələlərinə toxunur və problemin bütün cəhətlərinin 
əsaslı surətdə müzakirəsini tələb edirdi. Hərbi sahədə gərginli-
yin zəifləməsi perspektivlərini qiymətləndirərkən, qeyd etmək 
lazımdır ki, onun inkişafı ilə dünyanın bir-birinə qarşı duran 
hərbi bloklara bölünməsi aradan qalxırdı. ATƏM-in qərarları-
nın maddiləşməsi müxtəlif ictimai-iqtisadi sistemlərə malik 
dövlətlər arasında qarşılıqlı etimadın möhkəmlənməsi, hərtərəf-
li əməkdaşlıq hərbi blokların qarşıdurmasını tədricən zəiflət-
mək və sonra onun ləğvi üçün güclü əsas yaratdı. 
Ümumavropa müşavirəsinin qərarlarının maddiləşməsi 
zəminində ikinci əsas istiqamət ticarət-iqtisadi və elmi texniki 
əməkdaşlığın inkişafı olmuşdur. Sovet İttifaqı Yekun Aktının 
"ikinci səbətinin" müddəalarını tezliklə həyata keçirmək məq-
sədilə 1975-ci ilin dekabrında Ümumavropa konqreslərinin, ya-
xud dövlətlərarası müşavirələrin keçirilməsi təklifini irəli sür-
dü. Bunlar ətraf mühitin qorunması sahəsində, nəqliyyat, ener-
getika məsələləri üzrə əməkdaşlığı nəzərdə tuturdu. Eyni za-
manda, ticarət təşkilatları, firmalar, banklar arasında kommer-
siya əlaqəsini asanlaşdırmaq, zəruri informasiya mübadiləsinin, 
beynəlxalq standartlaşmanın genişləndirilməsi və s. sahələrdə 
əlaqələrin genişləndirilməsi kimi mühüm məsələlər də nəzərdə 
tutulurdu. 
Avropa dünya ticarətinin mərkəzi olaraq qalırdı. Dünya 
əmtəə dövriyyəsinin 2/3 hissəsindən çoxu Şərq ilə Qərbi Avro-
pa arasında gedən ticarətin payına düşürdü. 1975-1979-cu illər 
ərzində bu ticarətin həcmi ildə 60 milyard dollar səviyyəsinə 
qalxdı. SSRİ-nin ən böyük ticarət tərəfdaşları Fransa, İtaliya, 
 
 
 20
AFR, Böyük Britaniya, Finlandiya idi. Bu ticarət üçün xarak-
terik cəhət müqavilələrin uzunmüddətli, genişmiqyaslı olması 
və sənaye əməkdaşlığının inkişaf etməsi idi. Kompensasiya 
əsasında bir sıra layihələr hazırlandı. Bir neçə il ərzində Sovet 
İttifaqı Qərb ilə iqtisadi əməkdaşlıq sahəsində artıq 30 saziş və 
proqram imzalamışdı. SSRİ nəhəng imkanları, zəngin təbii 
ehtiyatları, nizamsız iqtisadiyyatı ilə Qərbin diqqətini olduqca 
cəlb edirdi. Məsələn, SSRİ və Fransa 1979-cu ildə əmtəə döv-
riyyəsini üç dəfə artırdı. Ticarət dövriyyəsi 9 mlrd rubla çatdı. 
1979-cu ilin aprelində Jiskar d'Estenin Moskvaya səfərinin ge-
dişində tərəflər əmtəə dövriyyəsini daha da artırmaq haqqında 
razılığa gəldilər. SSRİ-nin digər ən böyük ticarət tərəfdaşı AFR 
idi. 1977-ci ildə onların arasındakı əmtəə dövriyyəsi 5,5 dəfə 
artaraq ildə 2967 mln rubl təşkil etdi, AFR-in 1500 şirkəti 
SSRİ ilə ticarət-sənaye müqavilələrində iştirak edirdi. Qərbi 
Almaniya ixracatının maşın, dəzgah və başqa avadanlıqları üz-
rə 20%-i, kimya sənayesi üçün avadanlığın 17%-i SSRİ-yə gə-
lirdi. AFR dizel yanacağının 20%-ni, apatit kosentratının 20%-
ni, asbestin 30%-ni, neft və təbii qazın çox hissəsini SSRİ-dən 
alırdı. Bu əlaqələr sayəsində AFR-in milyonlarla fəhlə və qul-
luqçusu işlə təmin olunurdu. 1978-ci ilin mayında SSRİ ilə 
AFR arasında iqtisadiyyat və sənaye sahəsində əməkdaşlığı in-
kişaf etdirmək və dərinləşdirmək haqqında 25 il müddətinə sa-
ziş bağlandı. 
SSRİ-nin Finlandiya ilə münasibətləri xüsusilə nümunə-
vi idi. 1976-1980-ci illər üçün ticarət barəsindəki saziş iqtisadi, 
elmi-texniki əməkdaşlığı dərinləşdirmək və inkişaf etdirmək 
barəsində 1990-cı ilə qədər nəzərdə tutulan uzunmüddətli proq-
ram ilə tamamlandı. SSRİ-nin Finlandiya ilə əlaqələri bütün sa-
hələrdə elə bir yüksək səviyyəyə çatmışdı ki, hətta ABŞ-dakı 
«quzğunların» Qərb ölkələrinin liderlərini qorxutduqları "fin-
landiyalaşma" termini də meydana çıxmışdı. 
Qərbin Şərqlə ticarət-iqtisadi əlaqələrinin inkişafının si-
yasi əhəmiyyətinə baxmayaraq, Qərbin xarici ticarət dövriyyə-
 
 
 21
sində SSRİ və Şərqi Avropa ölkələrinin xüsusi çəkisi cəmi bir 
neçə faiz təşkil edirdi. Sosialist ölkələrinin malları rəqabətə, 
sadəcə, dözmür və Qərb bazarına çıxa bilmirdi. Bundan əlavə, 
Yekun Aktına zidd olaraq, SSRİ-yə mal göndərilməsi üzərində 
qadağalar heç də hər yerdə götürülməmişdi, malların gön-
dərilməsi üçün lisenziyalar verilməsində ləngitmələr müşahidə 
olunur, sovet tərəfinin iştirak etdiyi müştərək cəmiyyətlərin 
fəaliyyətinə əngəllər törədilirdi. 
1976-cı ilin fevralında Qarşılıqlı İqtisadi Yardım Şurası 
(QİYŞ) Avropa İqtisadi Birliyinə (AİB) qarşılıqlı münasibətlə-
rinin əsasları haqqında saziş bağlamağı rəsmi olaraq təklif et-
mişdi. Mühüm tədbirlərdən biri kimi təklif olunurdu ki, hər iki 
tərəf QİYŞ və AİB-in üzvü olan ölkələr arasında ticarəti ge-
nişləndirməyə kömək etmək məqsədilə əlverişli şərait yaratmaq 
üçün əllərindən gələni etsin. QİYŞ-in təkliflərində ticarətin in-
kişafı üçün əlverişli şərait yaradılması, standartlaşma problem-
lərinin həllində qarşılıqlı surətdə faydalı əlaqələrin inkişafı, 
iqtisadi proqnozlaşdırma nəzərdə tutulurdu. Bu, Avropada bə-
rabər hüquqlu və qarşılıqlı iqtisadi münasibətlərin genişlənməsi 
və möhkəmlənməsinə hər iki təşkilatın birgə praktiki töhfəsi və 
ümumavropa əməkdaşlığı ideyasının həyata keçməsi üçün 
irəliyə doğru konkret addım olardı. 
Bu mövqeyə cavab olaraq, Vaşinqtonun gərginliyin 
zəiflədilməsi siyasətinə əvvəlcədən düşünülmüş plan üzrə əks-
hücumu genişləndi. ABŞ-ın ideoloji fəallığı "insan hüquqları-
nın müdafiəsi" şüarı altında daha da gücləndi. Bu kampaniya 
Amerikanı və ümumiyyətlə, Qərb ictimai fikrini SSRİ-yə mü-
nasibətdə Vaşinqtonu keçmiş siyasətindən geri çəkilməyə ha-
zırlamaq məqsədi güdürdü. Qərbin görkəmli siyasətçiləri hesab 
edirdilər ki, SSRİ və onun müttəfiqləri tərəfindən bu xəttin dəf 
edilməsi Sovet-Amerika münasibətlərini sərinləşdirə bilər. 
Sonra hərbi məsələlər üzrə Sovet-Amerika razılaşmala-
rını mürəkkəbləşdirmək və sürətlə silahlanmanı yenidən güc-
ləndirmək üçün bir bəhanə kimi yeni ssenari hazırlandı. Strateji 
 
 
 22
silahların məhdudlaşdırılması barəsində Sovet-Amerika danı-
şıqlarını süni yolla "dondurmaq", bu sahədə əvvəlki razılaşma-
ların mahiyyətini yenidən təftiş etmək cəhdləri və SSRİ-nin 
təhlükəsizliyinin zərərinə birtərəfli üstünlüklər qazanmaq, qa-
nadlı raketlər istehsalının genişləndirilməsi, digər silahlar üzrə 
sürətlə silahlanmanı kütləvi surətdə artıraraq, SSRİ ilə ABŞ 
arasındakı mövcud tarazlığı pozmaq kimi məsələlər bu sıraya 
daxildir. 
NATO rəhbərliyi bir sıra iri hərbi manevrlər keçirdi 
("Barfrost-75", "Böyük cəbhə boyu yol", "Dip ekspress" və s.) 
"Soyuq müharibə" illərinə xas olan bu cür silah oynatma gər-
ginliyin zəiflədilməsi prosesinə, Ümumavropa müşavirəsinin 
müddəalarına zidd idi. 
Bu addımlar "sovet hərbi təhlükəsi" haqqında təbliğat 
hay-küyü altında gedirdi. Bu təbliğat kampaniyası çox gülməli 
görünürdü. Əvvəlcə qəzetlər Pentaqondan gələn məlumatlara 
istinad edərək, ABŞ-ın SSRİ-dən "geri qalması" haqqında ya-
zır, sonra hərbi dairələr qəzetlərin şərhinə əsaslanaraq bu "geri 
qalmağ"ı şərh edir və nəhayət, geriləməni aradan qaldırmaq 
üçün konqresdən əlavə vəsait xahiş edir və onu alırdı. 
Ballistik raketlərin, strateji bombardmançı təyyarələrin 
və digər hərbi texnikanın istehsalı və alınmasına pul lazım 
olanda, ABŞ hər dəfə həmin vasitələrə əl atırdı. Silah istehsalı 
hərbi sənaye kompleksinə külli miqdarda gəlir gətirirdi. Hakim 
dairələr ilə sıx surətdə bağlı olan "Ceneral daynemiks", "Mak-
donnel-Duqlas", "Yunayted texnolociz", "Lokxid", "Ceneral 
elektrik", "Boinq" kimi məşhur kampaniyalar bu sahədə ön sı-
rada gedirdi. Onlar yüksək gəlir götürmək uğrunda mübarizədə 
(50%-dən 500%-ə qədər) müəyyən vaxtlarda yüksək rütbəli 
məmurlara rüşvət vermək üstündə hay-küylü ifşaların qəhrə-
manları olurdu. Beləliklə, şirkətlərin gəlirləri beynəlxalq aləm-
də gərginliyin dərəcəsindən asılı olurdu. 1977-ci ildə dünyada 
hərbi xərclər 350 mlrd dollara çatmışdı. 
 
 
 23
Prezident Eyzen Xauerin köməkçisi C.Kistyakovski 
1977-ci ildə "Sovet İttifaqının niyyətləri" və "ABŞ-ın "gerilə-
məsi" barəsində "əfsanələrin uydurulması sahəsində hamıya 
məlum olan böyük təcrübə" haqqında yazırdı: "Nüvə silahları 
ilə sürətlə silahlanmanın bütün tarixi ərzində Birləşmiş Ştatlar 
bəzi müdafiə sistemi müstəsna olmaqla texniki yeniliyi və yeni 
silahlar sistemini ilk dəfə sınaqdan çıxarmışdı. Sovet İttifaqı isə 
öz ənənəsinə görə hərbi istehsalın güclənməsinə yüksək dərə-
cədə əhəmiyyət verir”2. 
 Bu sahə üzrə gəlir götürülməsi Sovetlərin büdcədən 
asılı olan konstruktor bürolarının və hərbi zəvarların heç yuxu-
suna girmirdi. Əlbəttə, Qərbin Sovet HSK və generallığının da 
"Düşmən obrazının" saxlanılmasında olduqca maraqlı idi, am-
ma onların həmin sahə üzrə qazanc mənafeyi çox cüzi idi. Xalq 
təsərrüfatının əhali üçün kütləvi mallar istehsalı sahəsi çox 
aşağı səviyyədə idi. Amma SSRİ-nin sülhsevərliyinə inanmağa 
dəyərdi. A.Harrimanın 1978-ci ilin iyununda Nyu-Yorkda 
verdiyi bəyanata inanmaq olar: "dünyada heç bir millət sovet 
xalqı və onun rəhbərləri qədər sülhə can atmır. Bizim planeti-
mizdə sovet xalqı qədər heç bir ölkə bəşəriyyəti nüvə fəlakətin-
dən qurtarmağa can atmır. Sovet xalqının İkinci Dünya mühari-
bəsi illərində saysız-hesabsız itkilər verməsi və sınaqlardan 
çıxması hamıya məlumdur. Yeni dünya müharibəsinin qarşısını 
almaq üçün heç bir millət sovet xalqı qədər əmək sərf etmir»3. 
Sovet rəhbərlərinin son dərəcə zəngin təbii ehtiyatlar-
dan istifadə üçün Qərbin maliyyə köməyini cəlb etməklə gər-
ginliyi zəiflətmək siyasətini başa düşmək asandır. SSRİ öz 
müttəfiqləri arasında liderliyi saxlamaq üçün ölkənin Asiya 
hissəsində iqtisadiyyatı hər vasitə ilə inkişaf etdirməyə məcbur 
idi, amma bunun üçün onun vəsaiti və xüsusi texniki avadanlığı 
                                                 
2 The Making of America's Soviet Policy. N.Y., 1980, p.50. 
3 Кашлев Ю.Б. Разрядка в Европе. От Хельсинки к Мадриду. М., 1984, 
с.108-109. 
 
 
 24
çatmırdı. Sovet İttifaqı buna görə də beynəlxalq münasibətlərdə 
gərginliyin zəifləməsində daha çox maraqlı idi. İqtisadi və icti-
mai problemləri öyrənən Berlin assosiasiyasının direktoru Tal-
xeym "Şərq-Qərb ticarəti. O, siyasi sistemləri dəyişməyə qadir-
dirmi?" məqaləsində yazırdı: "Sovet rəhbərlərinin ölkənin son 
dərəcə zəngin təbii ehtiyatlarından istifadə üçün Qərbin maliy-
yə köməyini səfərbər etmək ümidlərini nəzərə almadan, son iki 
il ərzində gərginliyin zəiflədilməsi sahəsində sovet siyasətini 
başa düşmək mümkün deyildir. Müttəfiqlərin arasında liderliyi-
ni saxlamaq üçün SSRİ öz ərazisinin Asiya hissəsində iqtisa-
diyyatı nəyin bahasına olursa olsun inkişaf etdirməyə məcbur 
idi, lakin bundan ötrü onun vəsaiti olduqca azdır və lazımi xü-
susi avadanlığı çatışmır. Ona görə də Sovet İttifaqı beynəlxalq 
münasibətlərdə gərginliyin zəifləməsinin möhkəmlənməsinə 
son dərəcə maraqlıdır. Lakin, hətta belə vəziyyətdə də, Şərqdə 
siyasi sistemin dəyişəcəyinə ümid bəsləmək səfehlikdir, Qərb 
əməkdaşlıqdan imtina etdikdə isə Sovet İttifaqı xaricdən mal 
alınmasını azaltmağa məcbur olacaq ki, bundan da Qərb ölkə-
ləri ziyan çəkəcəklər». 
Hərbi sənaye kompleksi ilə bağlı olmayan siyasətçi-rea-
list qrupun gərginliyin zəifləməsi xeyrinə fikirləri diqqətəla-
yiqdir. Bunlar Sovet-Amerika münasibətləri üzrə mövcud ol-
muş komitənin üzvləridir. Buraya C.Kennan ilə yanaşı, dünya 
şöhrətli alim C.K.Qelbreyt, "Pepsiko" kompaniyasının prezi-
denti C.Kendall və onlarca başqaları daxil idilər. Gərginliyin 
zəiflədilməsinin tərəfdarları "Amerikalılar SSRİ uğrunda mü-
barizədə" təşkilatı yaratdılar. Ona ABŞ-ın BMT yanında keç-
miş daimi nümayəndələri Ç.Yost və Q.Lodj, keçmiş müdafiə 
naziri K.Klifford, keçmiş prezidentin qardaşı M.Eyzenhauer, 
HHQ-nin keçmiş naziri və senator S.Sayminqton və b. daxil 
oldular. 
Bunlara qarşı çıxanlar mövcud təhlükə üzrə komitənin 
xadimləri olan HSK komissarlar-Pentaqonun rəhbərinin müavi-
ni P.Nittse, senatorlar Q.Cekson, C.Stermis və b. idilər. 
 
 
 25
Sovet-Amerika münasibətlərinin pisləşməsi ilə əlaqədar 
olaraq bir çox şərhçilər prezidentin milli təhlükəsizlik məsələ-
ləri üzrə məxfi xüsusi köməkçisi Zb.Bjezinskinin rolunu qeyd 
edirdilər. Məhz o, Karter hökumətinin əvvəlki əməkdaşlıq siya-
sətindən SSRİ ilə "rəqabət doktrinasına" keçməsinin nəzəri ba-
zasının əsasını qoydu. 
Bjezinski 1978-ci ilin mayında açıq çıxışlarının birində 
sübut edirdi ki, gərginliyin zəifləməsi Sovet-Amerika münasi-
bətlərində rəqabətin bəzi cəhətlərini saxlamaq cəhdlərindən 
başqa bir şey deyildir, özü də hazırda qarşıdurma cəhdləri üs-
tünlük təşkil edir. 
Gərginliyin zəiflədilməsinin mühüm istiqaməti Qərbi 
Avropanı sürətlə silahlanmanın yeni dövrəsinə sürükləmək idi. 
NATO-nun siyasi və hərbi orqanlarının hər bir iclası silahlan-
ma üçün yeni təxsisatlar ayrılması barədə xahişlərə çevrilirdi. 
NATO Şurasının 1977-ci ilin mayındakı sessiyası qərb ölkələ-
rinin hərbi xərclərinin yenidən kəskin şəkildə artmasına yaxın  
5 il ərzində hər il 3 faiz artırılmasına və silah istehsalı və alın-
ması sahəsində uzunmüddətli proqramların qəbul edilməsinə 
təkan verdi. 
NATO Şurasının 1978-ci ilin mayındakı sessiyasında 
Türkiyə, Kanada, Danimarka, Niderland rəhbərləri sürətlə si-
lahlanma və ABŞ-ın blokun hərbi xərclərin getdikcə daha çox 
hissəsini onların üzərinə qoymaq cəhdlərinə etirazlarını bildir-
dilər. 1970-ci ildən 1980-ci ilədək NATO ölkələri hərbi xərclə-
rə 1500 milyard dollar sərf etmişdilər ki, bunun da yarısı    
1976-1980-ci illərdə xərclənmişdi. Politoloq Maykl Hamilton 
bu faktı təhlil edərək yazırdı: “Pentaqon və konqres yeni silah 
növlərinin işlənib hazırlanmasından müvəqqəti fayda götürmə-
yə şirniklənməyə bilmirlər. Millitarist dairələrdə SSRİ üzərində 
üstünlüyə malik olmaq istəyi o qədər güclüdür ki, hətta ABŞ-ın 
 
 
 26
maliyyə cəhətdən zəifləmək təhlükəsi də Amerika xarici siya-
sətini bundan xilas edə bilmir”4. 
Vəziyyətin qeyri-adiliyi bunda idi ki, "sovet təhlükəsin-
dən" və sovet xarici siyasətinin məkrliyindən daim dəm vuran 
ABŞ 1970-ci illərin əvvəlindən 1980-ci ilin əvvəlinədək olan 
dövr ərzində Sovet İttifaqı ilə 60-dan çox saziş, konvensiya, 
birgə bəyanat, memorandum, o cümlədən, strateji hücum silah-
larının məhdudlaşdırılması haqqında müqavilə (SHM-2) imza-
lamışdı. Bu barədə Sovet-Amerika birgə bəyanatında deyilirdi 
ki, “əməkdaşlıq tam bərabərlik, bərabər təhlükəsizlik, bir-biri-
nin suverenliyinə hörmət və daxili işlərinə qarışmamaq kimi 
prinsipial zəmində qurulmalı və beynəlxalq gərginliyin zəiflə-
dilməsinə və dövlətlər arasında qarşılıqlı surətdə faydalı müna-
sibətlərin dinc yolla inkişafına kömək etməlidir”. 
Birgə rəsmi məlumatın başqa bir yerində yazılmışdı: 
"Tərəflər beynəlxalq gərginliyin zəiflədilməsi prosesinin dəs-
təklənməsinə tərəfdar oldular ki, bu da ardıcıl olaraq konkret 
məzmunla dolğunlaşmalı və Yer kürəsinin bütün rayonlarına 
yayılmalı, beləliklə də beynəlxalq sabitliyin möhkəmlənməsinə 
kömək etməlidir". 
Avropada Təhlükəsizlik və Əməkdaşlıq Məsələlərinə 
dair Müşavirədə qəbul olunmuş qərarlar, habelə onların həyata 
keçirilməsi məsələləri Qərbdə qızğın diskussiya doğurmuşdu. 
Böyük Britaniyanın Sovet İttifaqındakı sabiq səfiri, 
"Çettem Hauza" şurasının sədri Hemfri Trevelyan "Sovet və 
Qərb siyasəti haqqında düşüncələr" məqaləsində Şərqlə danı-
şıqların davam etdirilməsinə, lakin bunun güc mövqeyindən 
aparılmasına tərəfdar çıxmışdı. O yazırdı ki, bu danışıqlar müt-
ləq üç səviyyədə aparılmalıdır: 1) strateji silahların azaldılması 
haqqında iki fövqəldövlət arasında danışıqlar; 2) Avropada si-
lahlı qüvvələrin ədalətli tarazlıq səviyyəsinədək azaldılması 
haqqında danışıqlar; 3) Helsinki müşavirəsinin qərarlarının hə-
                                                 
4 To Avoid Caatastrophe. Ed. by Michael Hamilton. N.Y., 1977, p.19 
 
 
 27
yata keçirilməsi haqqında Belqradda danışıqlar. H.Trevelyan 
deyirdi: "Biz tezliklə nəticələr gözləməliyik, lakin güc möv-
qeyindən çıxış etməklə danışıqlar aparmasından da imtina et-
məməliyik. Ümid edəcəyik ki, bizim siyasi rəhbərlərimiz həm 
Qərbin müdafiəsi üçün məsuliyyət daşıdığımıza, həm də so-
vetlərlə fasiləsiz danışıqlar prosesində üzərimizə düşən rola eh-
tiyatla və müsbət mənada yanaşacaqlar". 
Liberal partiyanın mənafelərini ifadə edən "Qardian" 
qəzeti öz şərhçisi Hella Pikin "Helsinkinin yeni ruhu hücumlara 
məruz qalır" məqaləsini dərc etmişdi. H.Pik yazırdı: "Şərqin və 
Qərbin siyasi xadimlərinin hər bir bəyanatından sonra getdikcə 
daha aydın olur ki, onlar "gərginliyin zəiflədilməsi" ifadəsini 
müxtəlif cür başa düşürlər. Çoxsaylı sübutlar var ki, Sovet İtti-
faqı ona öz təsir dairəsi hüdudunda məsələlərə qarışmaq hüqu-
qunu əlində saxlayan "məhdud suverenitet" doktrinasının təs-
diqlənməsində maraqlıdır"5. 
"Qardian" qəzeti "Plastik faktlar, dəmir ledi" sərlövhəli 
redaksiya məqaləsində yazırdı: "M.Tetçer iddia edir ki, ruslar 
Yekun Aktının onların üzərinə qoyduğu öhdəlikləri yerinə ye-
tirmirlər və İngiltərə daha yaxşı silahlanmalıdır". Buna görə 
Böyük Britaniyanın müdafiə naziri Meyson onu "müharibə qı-
zışdıran" adlandırmışdı6. 
Politoloq C.Koffi "Gərginliyin zəiflədilməsi, silahlar 
üzərində nəzarət və Avropa təhlükəsizliyi" məqaləsində yazırdı 
ki, 1972-ci ildən sonrakı dövr ərzində Şərq və Qərb arasında 
münasibətlər yaxşılığa doğru dəyişmişdir. Ən əhəmiyyətlisi 
odur ki, beynəlxalq gərginlik zəifləmiş və müharibə təhlükəsi 
azalmışdır"7. 
Təəssüflər olsun, bir çox başqa amillər vardı ki, onlar 
təhlükəsizliyin zəifləməsinin əsaslarını sarsıda bilərdi. Onlar-
                                                 
5 Fairhall D. NATO takes hard look at Helsinki pact. 1976, may 10, p.2 
6 Yenə orada. 
7 Coffey Y.L. Detente, arms control and European security İnternational 
Affairs. London, 1976, Vol.52, №1, p.39 
 
 
 28
dan biri müttəfiqlik əlaqələrinin zəifləməsi idi. Bu, ilk növbədə 
NATO-ya aid idi. Onun üzvləri coğrafi cəhətdən daha çox 
dağınıq vəziyyətdə olub, Varşava paktı ölkələrinə nisbətən iqti-
sadi və ideoloji cəhətdən bir-biri ilə daha az bağlı idilər. Qərbi 
Avropanın təhlükəsizliyi ABŞ-ın müdafiəsindən və NATO-nun 
həyatiliyindən asılı idi. Sabitlik NATO üzvlərini öz milli məna-
felərini qurmağa yönəldirdi. Bu, sabitliyin daxili işlərə təsirinə 
də aiddir. Misal üçün, müdafiə xərcləri ictimai tələbatın, yaxud 
inflyasiya ilə mübarizənin vəsaitləri hesabından götürülürdü. 
Qərbi Avropanın təhlükəsizliyinin təminatı qitədə fövqəldöv-
lətlərin mövcudluğu ilə izah olunurdu. Hətta Qərbi Avropa va-
hid şəkildə birləşmiş olsa da, o, Sovet İttifaqının potensialı ilə 
müqayisə edilə bilməzdi. 
Rusları və Şərqi avropalıları ictimai və siyasi sahələrdə 
yanaşı yaşamağın qəbul olunmasına əmin etdikdən sonra belə 
hesab etmək olardı ki, sabitlik və təhlükəsizliyi qoruyub saxla-
maq mümkündür. Məqalənin müəllifi qeyd edirdi ki, təhlükə-
sizlik heç-heçə nəticələnən oyun deyildir. Bunda bir tərəf düş-
mən hesabına nə isə əldə etməməlidir, hər iki oyunu əməkdaş-
lıq və güzəşt yolu ilə udmalıdır. Koffi yazırdı ki, əgər belə olar-
sa təhlükəsizlik və silahlar üzərində nəzarət sahəsində razılığa 
gəlmək çətin ola bilməz. Bu, bir məqsəd kimi, Avropada və 
bütün dünyada sabitliyə nail olmaq üçün əməli addım olardı. 
Daniel Frey "Silahlar üzərində nəzarətin yaxşı və çatış-
mayan cəhətləri" məqaləsində yazırdı ki, gərginliyin zəifləməsi 
əsrində silahlar üzərində nəzarət beynəlxalq həyat tərzinin tər-
kib hissəsinə çevrilir. Silahlar üzərində nəzarətin bir çox tədbir-
ləri problemin həllinə az-çox kömək etməsə də, hər halda gər-
ginliyin zəifləməsi prosesi üçün siyasi əhəmiyyət kəsb edir. 
Nüvə müharibəsi baş verməsi təhlükəsinin zəiflədilməsi tədbir-
ləri haqqında 1971-ci ildə ABŞ və SSRİ arasında imzalanmış 
saziş ən yaxşı nümunədir. 
Müəllif yazırdı ki, nə qədər ki, əsl tərksilah məsələsi 
həll edilməyib, bu problemi heç bir başqa alternativ həll edə 
 
 
 29
bilməz. Buna baxmayaraq, silahlar üzərində nəzarəti ən mü-
nasib qərar hesab etmək olar. 
"Qardian" qəzetinin hərbi icmalçısı Devid Feyerhol 
"NATO Helsinki paktı ilə diqqətlə tanış olur" məqaləsində ya-
zırdı: “Bu cür etimad nəinki Şərqin Helsinki sazişinə sadiq 
qalmasını yoxlamaq üçün vacibdir, eyni zamanda Şərq ilə Qərb 
arasında aparılan digər danışıqlarda, misal üçün, SOLT və 
Vyana danışıqlarında ən mühüm texniki mürəkkəbliyini və 
digər tərəfin silahlı qüvvələri haqqında məlumatın olmaması 
nəticəsində qarşılıqlı inam barəsində irəliləyiş gözləmək müm-
kün deyildir. Əgər Helsinki qaydaları Sovet İttifaqını məxfi 
olanları açmağa kömək edərsə, yenə də bunu lazım olan isti-
qamətdə kiçik addım kimi qiymətləndirmək olar”8. 
1975-ci ilin axırlarında NATO üzvləri müşavirə iştirak-
çılarına üç böyük səhra təlimləri barəsində xəbər verdilər və 
"kiçik miqyaslı" üç təlimin keçiriləcəyini bildirdilər. 1976-cı 
ilin əvvəlində SSRİ ilk dəfə 25 min nəfərin iştirakı ilə keçirilən 
təlimlər barəsində məlumat verdi və müşahidəçilərə dəvətna-
mələr göndərdi. Qərb etimadı möhkəmlətmək tədbirlərinin hə-
yata keçirilməsində qarşılıqlı addımları alqışladı və Varşava 
müqaviləsi ölkələrinin bu təcrübəni gələcəkdə də davam etdirə-
cəyinə ümidvar olduqlarını bildirdi. 
Devid Lassel "Sovetlər Helsinkiyə münasibətlərini 
yumşaldırlar" məqaləsində 25 mindən artıq adamın iştirakı ilə 
keçirilən hərbi təlimlərə müşahidəçilər dəvət etməklə Helsinki 
aktının tələbləri ruhunda hərəkət etdiyinə görə Moskvanın siya-
sətində irəliləyiş olduğunu vurğuladı. Bəzi müşahidəçilər bu-
nunla son aylarda zəifləyən gərginliyin ruhunu gücləndirmək 
əzmində olduğunu bildirirdi. Digərləri hesab edirdi ki, Moskva 
Asiyada da Helsinkiyə oxşar təhlükəsizlik sazişi bağlamağa 
can atır. 
                                                 
8 Fairhall D. NATO takes hard look at Helsinki pact. 1976, may 10, p.4 
 
 
 30
Mühafizəkar “Deyli teleqraf”ın müxbiri müdafiə məsə-
lələri üzrə briqada generalı U.Tompson "Rusiyanın Qərbdə gər-
ginliyin zəifləməsi məsələsinə real yanaşmaq barəsində düşün-
məsi lazımdır" məqaləsində yazırdı ki, Qərbdə bəziləri arzu 
olunanları həqiqət kimi qələmə verməyə çalışır. U.Tompson 
eyni zamanda Varşava paktının hərbi qüdrətinin artmasında 
ciddi təhlükə olduğunu anlamağa çağırırdı9. 
Çalfont yazırdı ki, buna görə də Belqrada qədər Qərb 
dövlətləri SSRİ-yə anlatmalıdırlar ki, gərginliyin zəifləməsinin 
taleyi, məlumatların düzgün verilməsindən və insan hüquqları 
sahəsində əməkdaşlıq haqqında Helsinkidə üzərlərinə götür-
dükləri öhdəliklərin yerinə yetirilməsindən çox asılıdır. 
1975-1976-cı illər ərzində Fransa mətbuatı Ümumavro-
pa müşavirəsinin və Avropada siyasi iqlimin sağlamlaşması 
perspektivlərinə böyük diqqət yetirmişdi. Gərginliyin zəifləmə-
sinin "yaxşı cəhətlərinə" və "nöqsanlarına" və onun Şərq yaxud 
Qərbə gətirdiyi faydaya münasibətdə müxtəlif cür fikirlər irəli 
sürülmüşdü. Müşavirənin yekunlarına həsr edilmiş daha əhə-
miyyətli və maraqlı fikirlərin müəlliflərini üç qrupa bölmək olar. 
Birinci qrupun nümayəndələri (R.Aron, J.Vernan, P.Xassner) sü-
but etməyə cəhd göstərirdilər ki, ümumiyyətlə, ATƏM Avropa 
xalqlarına heç bir şey vermədi, SSRİ üçün "təbliğat forumu" 
oldu, müasir dövrün ən mühüm məsələlərini həll etmək qa-
biliyyətinə malik olmadığını göstərdi. Yekun Aktının əhəmiy-
yətini inkar etməklə yanaşı, həmin müəlliflər əsərlərində Şərq-
Qərbin münasibətlərinin dinamikasının müqayisəli, obyektiv 
təhlilini verməyə çalışmışlar, dinc yanaşı yaşamaq siyasətinin 
lazım olmasına şübhə ilə yanaşmış və sosialist ölkələri ilə 
münasibətlərdə "yeniləşmiş" daha münasib siyasi xəttin hazır-
lanmasına cəhd göstərmişlər. İkinci qrupun nümayəndələri – 
B.Feron, F.Feyto, M.Deluan, M.Dursi açıq antisovet mövqe-
                                                 
9 Brig W.F. K.Thompson. Russia must ponder growing realism on detente 
in West. London, 1976, june 10, p.5 
 
 
 31
yində dururdular və siyasi vəziyyətdə heç bir müsbət irəliləyi-
şin olmamasını arzulayırdılar. Bu müəlliflər öz yazılarında 
SSRİ-də "azadlıqların olmaması" tezisindən istifadə edib, so-
sialist ölkələrinin hər hansı təşəbbüslərini pisləyir, "sovet hərbi 
təhlükəsi" ideyasını təbliğ edirdilər. 
Nəhayət, üçüncü qrupa M.Lavin, P.Delisl, R.Jako kimi 
müəllifləri aid etmək olar. Onlar Qərb ölkələrinin sosialist döv-
lətləri ilə işgüzar əlaqələrinin genişləndirilməsini, iqtisadi 
əməkdaşlığı ən yüksək formada davam etdirməyin vacibliyini 
etiraf edirdilər. Onların fikrincə, bu, Helsinkidən sonra beynəl-
xalq həyatın ən yüksək amilinə çevrilməlidir.  
Avropada təhlükəsizliyə aid məsələlər Fransa mətbu-
atında daha geniş surətdə müzakirə edilmiş və maraqlı müza-
kirə mövzusu olmuşdu. Problemin konkret siyahısı bunlardan 
ibarət idi: siyasi və hərbi gərginliyin zəiflədilməsinə yönəldil-
miş meyillərdən kim uduzmuş, kim qazanmışdı; SSRİ və onun 
müttəfiqlərinin Avropada strateji məqsədləri; qitədə hərbi qar-
şıdurmanın səviyyəsini azaltmağın məqsədəuyğunluğu. Məsə-
lən, görkəmli politoloq, Şərqi Avropa ölkələri üzrə mütəxəssis 
P.Delisl hesab edirdi ki, sovet xarici siyasətinin uzunmüddətli 
vəzifələri əsaslı dəyişikliyə uğrayıb və əvvəlki kimi Qərb ilə 
hərbi qarşıdurmanın imkanlarını zəiflətməyə yönəldilmişdir. O, 
"Təhlükəsizlik və əməkdaşlıq üzrə Ümumavropa müşavirəsin-
dən sonra Avropada sovet strategiyası" adlı məqaləsində yazır-
dı ki, müşavirə sovet strategiyasında yeni dövr açmadı, onun 
başa çatması Sov.İKP-nin irəli sürdüyü Sülh proqramının əsas 
ünsürlərindən birinin həyata keçdiyini göstərdi. Sovet rəhbər-
lərinin fikrincə, Avropa qitəsində əlverişli şəraitin yaradılması 
öz ölkəsinin təhlükəsizliyini təmin etmək üçün SSRİ-nin yürüt-
düyü uzunmüddətli xarici siyasətin bir məqsədidir. 
Delisl bildirirdi ki, Avropada sovet xarici siyasətinin 
strategiyası hər şeydən əvvəl müdafiə xarakteri daşıyırdı və So-
vet İttifaqının təhlükəsizliyini təmin etməyə yönəlmişdi. O, 
sülh mənafelərinə qarşı yönəlmişdi və güc tətbiq edilməsi yolu 
 
 
 32
ilə mübahisəli məsələlərin həlli üçün güclü bir təklif irəli sür-
mürdü. 
Müəllif qeyd edirdi ki, bununla yanaşı, sovet xarici si-
yasəti Qərbi Avropa ölkələrinin qruplaşması cəhdlərinə müqa-
vimət göstərməyə qarşı yönəlmişdi. Sovetlərin digər məqsədi 
isə, Qərbi Avropanın Birləşmiş Ştatlar ilə hərbi-siyasi əlaqələ-
rini zəiflətməkdən ibarət olmuşdu. 
Delisl yazırdı ki, görünür, Sovet İttifaqı Avropada kol-
lektiv təhlükəsizlik sistemi yaratmaq istiqamətini seçəcəkdir. 
"Hərbi gərginliyi zəiflətmək" istilahı Sovet rəhbərlərinin leksi-
konuna güclü surətdə daxil olmuşdur. Bu isə SSRİ-nin həqiqə-
tən NATO-nun sayıqlığını zəiflətmək, gərginliyin zəiflədilmə-
sini daha güclü bir prosesə çevirmək istəyini nəzərdə tuturdu. 
O, qeyd edirdi ki, Cenevrədə Sovet-Amerika danışıqlarının 
ikinci mərhələsinin müvəffəqiyyətlə başa çatmasından sonra 
SSRİ Mərkəzi Avropada silahlı qüvvələrin və silahların ixtisarı 
haqqında Vyana danışıqlarında irəliləyiş olması üçün daha fəal 
mübarizə aparacaqdır. Görkəmli fransız sosioloqu və tarixçisi 
R.Aron Ümumavropa müşavirəsinin yekunlarına başqa cür qiy-
mət verirdi. O, "Fiqaro" qəzetində dərc olunmuş siyasi şərhlə-
rində müasir beynəlxalq vəziyyətin Qərbdə həyəcana səbəb 
olacağını bildirirdi. Onun fikrincə, siyasi gərginliyin zəifləməsi 
ancaq illüziya yaradır, amma Qərbi Avropa xalqlarının "kom-
munist təhlükəsindən qorunmasını" zəiflədir və Qərb ölkələri-
nin yekdilliyinə zərbə vururdu. R.Aron siyasi gərginliyin zəif-
ləməsinin Avropa üçün çox vacib olduğunu etiraf etməklə ya-
naşı, hesab edirdi ki, Fransa öz hərbi potensialını gücləndir-
məli, NATO ölkələri ilə müttəfiqlik haqqında keçirilən məslə-
hətləşmələrdə fəal iştirak edərək, SSRİ-ni geri çəkilməyə məc-
bur etməlidir. R.Aron İngiltərədə çıxan "İnkaunter" jurnalına 
müsahibəsində təhlükəsizlik məsələləri ilə əlaqədar demişdi ki, 
Yekun Aktı nə Şərqə, nə də Qərbə ciddi bir öhdəlik tapşırmır10. 
                                                 
10 Aron R. An İnterview Encounter, London, 1976, vol.47, p.64 
 
 
 33
Siyasi Elmlər Milli Fondunun tədqiqatçı-icmalçısı P.Xas-
snerin nöqteyi-nəzəri xüsusən diqqəti cəlb edir. O, müasir bey-
nəlxalq həyatı "coşğun dünyanın erası" hesab edirdi. "Defans 
Nasional" P.Xassnerin bir-birini tamamlayan iki böyük məqa-
ləsini dərc etmişdi. “Avropada yeni dövr: siyasi qeyri-sabit-
likdən hərbi bərabərliyin pozulmasına doğru” sərlövhəli birinci 
məqalədə Ümumavropa müşavirəsinə qiymət verilir, ikincidə 
"SSRİ, Avropa kommunizmi və Qərbi Avropada gərginliyin 
zəifləməsi" perspektivləri şərh olundu. 
P.Xassner yazırdı ki, əgər gələcəyi təhlil etsək, Sovet 
İttifaqı kapitalizmin məhvinə can atmır və Avropa qitəsində 
hadisələrin dinc yolla inkişaf etməsində maraqlıdır11. Lakin son 
iki ildə həm hərbi, həm də iqtisadi və siyasi sahələrdə qüvvələr 
nisbətinin SSRİ-nin xeyrinə dəyişildiyi və bunun Qərbdə ciddi 
həyəcan yaratdığı qeyd olunurdu. Portuqaliya, İspaniya, İtaliya 
və Yunanıstanda gözlənilən siyasi dəyişikliklərin Sovet İttifa-
qına böyük strateji üstünlüklər verə biləcəyi və mövcud qüv-
vələr nisbətinin yenidən dəyişilməsi üçün şərait yaranacağı gü-
man edilirdi. Əgər Mərkəzi Avropada Qərb ölkələrinə qarşı 
güclü tank diviziyaları durursa, qitənin şimalında olan qonşu 
dövlətləri raket-nüvə sualtı donanması qorxuya salır. "Finlan-
diyalaşma" adı altında olan bu təhlükə Ümumavropa müşavirə-
sindən sonra xüsusilə gücləndi. Nəhəng gücə malik SSRİ 
"finlandiyalaşmanı" qızışdıraraq qonşular üçün böyük təhlükə 
törədirdi. 
Xarici siyasət tədqiqatı mərkəzinin baş katibi J.Vernan 
(Paris) hesab edirdi ki, Fransa özünün coğrafi vəziyyətini və 
hərbi imkanlarını nəzərə alaraq, imkan daxilində hər iki böyük 
dövlətdən (SSRİ və ABŞ) kənarda dayanmalı və onlarla loyal 
münasibətlər yaradıb, eyni zamanda öz müstəqil siyasətini 
həyata keçirməlidir. 
                                                 
11 Hassner P. Nouvell phase en Europe: de linstabilite politigue an 
deseguilibre militaire Paris. 1975, p.13 
 
 
 34
Vernan "Dinc yanaşı yaşamaq və qarşıdurma şəraitində 
silahlar, strategiya və siyasət" məqaləsində yazırdı ki, Avropa-
da hərbi qüvvələrin tarazlığı, bir-birinə qarşı duran bloklar, on-
ların hərbi qüdrətinin bərabərliyi Avropa təhlükəsizliyinin əsas 
və dəyişməz amilidir. ABŞ-ın Avropadakı qoşunlarının müəy-
yən dərəcədə də olsa birtərəfli ixtisarı qüvvələr tarazlığını po-
zar, beləliklə, Sovet İttifaqının təsirini möhkəmlədər, ABŞ və 
Qərbi Avropanın hərbi-siyasi əlaqələrini zəiflədə bilər. 
Aron, Xassner, Vernan və bir sıra digər müəlliflər 
SSRİ-nin Aralıq dənizində öz təsirini möhkəmlətmək, Yuna-
nıstan, İspaniya və Portuqaliyada müxalifət qüvvələrini açıq 
surətdə müdafiə etməkdə günahlandırırdı. 
J.Vernan "İki böyük dövlət və Aralıq dənizi" məqalə-
sində Aralıq dənizində ABŞ-ın altıncı donanması və Sovet hər-
bi dəniz eskadrasının yerləşməsini müsbət hal, bir-birinə qarşı 
dayanmış bu qüvvələr daha təhlükəli rayonda mövcud vəziy-
yəti sabit vəziyyətdə saxlayan amil kimi qiymətləndirirdi12. 
Hər iki böyük dövlətin nüvə potensialının Aralıq də-
nizindən çıxarılması bəzi tərəflərin öz siyasi və hərbi vakkumu-
nu Aralıq dənizi ölkələrinə öz iradəsini qəbul etdirmək cəhd-
lərinə gətirib çıxara bilərdi. Həmin rayonda yerləşən dövlətlə-
rin ərazilərində nüvə silahının saxlanmamasının iri dövlətlərin 
heç birinə ciddi strateji üstünlüklər verə bilmədiyini nəzərə 
alsaq, bu nəticəyə gəlmək olar ki, ətraf dövlətlərin xüsusi nüvə 
potensialı işləyib hazırlaması planı Aralıq dənizini "nüvə 
anbarına" çevirə bilərdi. Buna görə də Vernan belə nəticəyə gə-
lirdi ki, Aralıq dənizində Amerika və Sovet hərbi dəniz qüv-
vələrinin olması elə bir təhlükə törətmir. Həmin qüvvələrin 
mövcud şəraitdə oradan çıxarılması mümkün deyildir. Bunu 
ancaq Aralıq dənizini sülh zonasına çevirəndən sonra həyata 
                                                 
12 Vernant L. Lex deux grands et la Mediterranle Defence nationale. Paris 
1976, p.102 
 
 
 35
keçirmək münasibdir. Müəllifin fikrincə, həmin tədbir tezliklə 
həyata keçə bilməzdi. 
Sovet İttifaqının Aralıq dənizindəki məqsədlərinə gəlin-
cə, bu məlum idi: SSRİ-yə tərəf yönəldilmiş Amerikanın altıncı 
donanmasının nüvə silahı sistemini Vyanada danışıqlar mövzu-
suna çevirmək. 
Gərginliyin real və qeyri cəhətlərindən söhbət açan 
alman politoloqu Vilms qeyd edirdi ki, "SSRİ-nin irəli sürdüyü 
kommunizm ideyasının təcavüzkar məqsədləri dəyişməz olaraq 
qalır". Helsinkidən sonra hər iki alman dövlətinin arasındakı 
münasibətlərdə nəzərəçarpan irəliləyiş yox idi. Helsinki razı-
laşmalarının əhəmiyyətindən danışsaq, hələ "soyuq müharibə-
ni" qəti surətdə aradan qaldırmaq barəsində fikir söyləmək tez 
idi. Gərginliyin zəifləməsi üçün iki sahədə – birincisi, tərksilah 
barəsində, ikincisi, iqtisadi və elmi-texniki əməkdaşlıq sahəsin-
də axtarışlar aparmaq lazım idi. Hərbi gərginliyin zəifləməsinə 
inam az idi, çünki tərksilahın həyata keçməsi üçün qarşılıqlı 
etimad lazımdır13. 
Belçikanın milli müdafiə naziri P.Vanden Buynants Av-
ropa təhlükəsizliyinin vəziyyəti barəsində təhlil apararaq yazır-
dı: "Varşava paktı ölkələrinin klassik silahlar sahəsində açıq-
aydın üstünlüyə malik olması Avropada hərbi sahədə nara-
hatçılıq doğurur. Amma nüvə silahı üzrə paritet mövcuddur. 
SSRİ-nin gərginliyin zəifləməsi pərdəsi altında cəhdi belə sual 
doğurur. O, bundan istifadə edərək, hərbi üstünlük yolu ilə bir-
tərəfli siyasi mənfəətlər əldə etmək fikrindədir. Başqa sözlə, 
Qərb bu ikibaşlı siyasət şəraitində öz müdafiəsinə daha çox 
diqqəti artırmalı və mətanət göstərməlidir". 
NATO-nun baş katibi Y.Luns yazırdı ki, Qərb icmal-
çıları gərginliyin zəifləməsini dostluq, qarşıdurmanın sonu, 
əməkdaşlıq dövrünün başlanğıc hadisəsi kimi qələmə alırlar. 
Belə nikbin qiymət çox az halda verilir. Qərb əvvəlki kimi gər-
                                                 
13 Watershed in Europe Ed.bu Dean-Lexinqton, 1987, p.46, 51 
 
 
 36
ginliyin zəifləməsinin tam normal münasibətlərin yaradılması 
siyasətinin həyata keçirilməsi niyyətindədir. Lakin Qərbdə ha-
mı başa düşür ki, bu, uzaq gələcəyin işidir. İndi isə Qərbə 
strateji vəzifələrini həyata keçirmək üçün tamamilə başqa cür 
yanaşma lazımdır. Bundan əlavə, bəzi dövlət xadimləri daha 
gərginliyin zəifləməsi terminini işlətməyin lazım olmadığını 
bildirirlər. 
Y.Luns hesab edir ki, sovet rəhbərlərini bu münasibətlə 
dinləmək olduqca vacibdir. Sovet rəhbərləri gərginliyin zəiflə-
məsini dinc yanaşı yaşamağın sinonimi kimi başa düşürlər. 
Qərbin əsas məqsədi bundan ibarət olmalıdır: SSRİ ilə ABŞ 
arasında münasibətlər elə istiqamətdə inkişaf etsin ki, qarşıdur-
madan və xüsusən, nüvə müharibəsindən can qurtarmaq müm-
kün olsun. 
Lunsun fikrincə "gərginliyin zəifləməsinə sovet münasi-
bəti belə idi: Qərb ilə hökumətlərarası, səviyyədə sabit münasi-
bətlər yaratmaq, eyni zamanda, fəal ideoloji mübarizəni davam 
etdirmək, hər hansı qruplaşmanı, azadlıq hərəkatı deyilən hərəkatı 
müdafiə etmək, habelə Sovet hərbi qüdrətini daha da artırmaq. 
Beləliklə, birincisi, Qərb siyasəti real əsasda sovet eks-
pansionizminin qarşısını almaq üçün kifayət qədər öz hərbi 
qüdrətini möhkəmlətməli, ikincisi, öz əməllərində Şərq ilə təbii 
və normal münasibətlərin təşəkkül tapması üçün addımlar 
atmalıdır. 
Amerika mətbuatı Ümumavropa müşavirəsi qərarlarının 
yerinə yetirilməsinə diqqətlə yanaşsa da, amma bu, ABŞ nəşr-
lərinin müntəzəm mövzusuna çevrilməmişdi. Amerika mətbu-
atında göstərildiyi kimi, bunun əsas səbəbi ABŞ ictimaiyyəti-
nin böyük hissəsinin müşavirəyə Avropa tədbiri kimi baxması 
və Amerikanın mənafelərinə cüzi şəkildə uyğun gəlməsi idi. 
Bundan əlavə, həmin dövrdə ölkənin diqqəti Amerika həya-
tının, prezident seçkiləri kimi kampaniyaya və Ağ evə yeni 
iqtidarın gəlməsi məsələsinə yönəlmişdi. 
 
 
 37
Karterin insan hüquqları ətrafında təbliğat kampaniyası 
ilə əlaqədar bəyanatları ilə bağlı olaraq, Amerika mətbuatında 
Helsinki mövzusuna yenidən qayıtdılar. SSRİ və sosialist ölkə-
lərinin ünvanına Yekun Aktının humanitar müddəalarının 
pozulması barədə iradlar söyləməyə başladılar. 
Belqrad ərəfəsində ABŞ-ın informasiya orqanları Hel-
sinkinin nəticələri və müşavirədən sonra iştirakçı dövlətlərin 
nümayəndələrinin ilk görüşünə hazırlıqla bağlı problemləri 
şərh etməkdə daha da fəallaşdılar. Eyni zamanda Şərq və Qərb 
ölkələrinin nümayəndələrinin məsləhətləşmələrdə hansı kon-
kret mövqeləri tutması məsələsinə maraq oyandı. Bir sıra mət-
buat orqanları Belqrad görüşündə lazımi nəticəyə gəlməyin 
mümkün olmayacağını yazır, iştirakçı dövlətlər arasında yaran-
mış dostluq əlaqələrinin müvəffəqiyyətli cəhətlərini heçə endir-
məyə və onların arasındakı fikir ayrılıqlarını şişirtməyə cəhd 
edirdilər. 
A.Flinn "Orbis" jurnalında dərc olunmuş "Avropada 
gərginliyin zəifləməsinin mahiyyəti" məqaləsində belə nəticəyə 
gəlmişdi ki, hələ müşavirənin gedişində Şərq ilə Qərb arasında 
baş verən ziddiyyətlər iki antaqonist ictimai sistem arasındakı 
köhnə problemlərdir. Onlardan hər biri digər tərəfə öz konsep-
siyasını Avropada qanuni qayda kimi qəbul etdirməyə çalışır. 
Müəllif hesab edirdi ki, bu iki konsepsiyanın yaxınlaşması baş 
tutmadı. Müşavirə Avropada hər iki tərəfin "qanuni" hesab 
etdiyi qaydanın həyata keçməsinə nail ola bilmədi. 
Müəllif Sovet İttifaqının və Qərbin gərginliyin zəiflə-
məsi məsələsinə müxtəlif fikrə malik olduqlarını bildirirdi: 
"Sovet İttifaqı öz nəzarətini Şərqi Avropa üzərində möhkəm-
lətmək üçün gərginliyin zəifləməsini bir vasitə hesab edir. Qərb 
Şərqi Avropa xalqlarının həyat şəraitini yaxşılaşdırmağa və 
informasiya axınını genişləndirməyə cəhd edir". 
A.Flinn Müşavirənin nəticələrini qiymətləndirərkən he-
sab edirdi ki, "onun iştirakçılarının qarşılıqlı məqsədləri çox 
cəhətdən bir-birinə ziddir", buna baxmayaraq, "hər ölkənin si-
 
 
 38
yasətinə aydınlıq gətirmək üçün razılıq" əldə edilmişdi. Belə-
liklə, gərginliyin zəifləməsi işini əldə rəhbər tutmaqla özü üçün 
daha çox fayda götürmək niyyətinə baxmayaraq, tərəflərin hər biri 
Ümumavropa müşavirəsinin əhəmiyyətini azaltmaq istəmirdi. 
ABŞ ilə Şərqi Avropa ölkələri arasında münasibətlərə 
gəlincə, Amerika mətbuatında məsələ belə qoyulurdu ki, bu 
münasibətlərdən göstərilən ölkələrin sosializm sistemindən ay-
rılması üçün istifadə etmək lazımdır. Həmin məqalələrin müəl-
liflərinin yazdığı kimi, ABŞ-ın, ümumiyyətlə, Qərbin iqtisadi 
potensialı əsas vasitə hesab olunurdu. "Birləşmiş Ştatlar və Şər-
qi Avropa" məqaləsinin müəllifi A.Birns yazırdı ki, SSRİ ilə 
Şərqi Avropa dövlətləri arasında əlaqələrin zəifləməsi "sovet 
hərbi təhlükəsinin" sovuşmasına, habelə Sovet İttifaqının özün-
də "ciddi dəyişikliklərə" gətirib çıxara bilərdi. Müəllif hesab 
edirdi ki, Şərqi Avropa ölkələrinin təşkilatlara qəbul edilməsi, 
onlar üçün "mühüm psixoloji amil" ola bilərdi, onların SSRİ-
dən asılılığını zəiflədər, "azad beynəlxalq iqtisadiyyatda iştira-
kına kömək edə bilərdi". Eyni zamanda o qeyd edirdi ki, Şərqi 
Avropa ölkələrinin siyasi güzəştə getməsi şərti ilə onlara ABŞ-ın 
elmi-texniki nailiyyətlərinə yiyələnmək imkanı vermək olardı. 
Belqrad görüşü ərəfəsində ABŞ-ın məlumat agentlikləri 
Yekun Aktının həyata keçirilməsinə birtərəfli yanaşmırdılar. 
Məsələn, məlumatların verilməsi və mədəniyyət sahələrinə aid 
humanitar məsələlərin müddəalarının və razılaşmaların digər 
müddəalarının yerinə yetirilməsi, Avropada təhlükəsizlik və 
əməkdaşlığın təmin olunmasının başlıca problemlərinə toxunan 
digər bölmələr arxa plana keçirildi. Beləliklə, Amerika mətbu-
atı Yekun Aktını vahid bir sənəd kimi bütövlükdə reallaş-
dırmağı təbliğ etmirdi. Onlar ancaq özləri üçün əlverişli olan 
müddəaları seçib götürürdülər. Müşavirəyə belə yanaşma 
C.Karter hökumətinin vaxtında özünü açıq şəkildə göstərirdi. 
Hələ Karter seçkiqabağı kampaniya dövründə "Yus 
nyus end Uoçld riport" jurnalına verdiyi müsahibədə deyirdi ki, 
"ABŞ müşavirədə daha sərt hərəkət etməli, yaxud onda iştirak 
 
 
 39
etməməlidir". O, bildirirdi ki, ABŞ-ın Yekun Aktını imzalama-
sı ruslar üçün "böyük diplomatik qələbə" oldu və bu, "Şərqi 
Avropada Sovetlərin hökmranlığının bəyənilməsi" idi. Karterin 
sözlərinə görə, Qərbin bu güzəştinə cavab olaraq, Sovet İttifaqı 
insan hüquqları barəsində "güzəştə getmə" siyasəti yeridəcəyi-
nə razılıq verdi, lakin "öz öhdəliklərini" yerinə yetirmədi. Kar-
terin sosialist ölkələrində insan hüquqlarının pozulması haqqın-
da sonrakı bəyanatları təbliğat kampaniyasının genişlənməsi 
üçün amil oldu. Bu, Belqrad görüşü ərəfəsində Sovet İttifaqının 
nüfuzuna zərbə vururdu. Həmin kampaniya mətbuat yazılarının 
mahiyyətinin istiqamətini müəyyənləşdirdi, Belqrad görüşü 
barəsində proqnozlara aydınlıq gətirdi. ABŞ-ın bir çox mətbuat 
orqanları qəti şəkildə bildirirdilər ki, o, Yekun Aktının həyata 
keçirilməsinin "sınaq" yeri olmalı, "günahkarlar" hamı tərəfin-
dən pislənilməlidir. "Nyu ripablik" jurnalı iddia edirdi ki, Bel-
qrad görüşü, insan hüquqları haqqında məsələnin "zibil" atılan 
yeri olacaqdır. ABŞ-ın Belqrada "üçüncü səbət" problematikası 
ilə yola düşməsi, sosialist ölkələrinin ABŞ-ı "ikinci səbət" haq-
qında razılaşmanı yerinə yetirməkdə günahlandıracağı gözləni-
lirdi. Jurnal yazırdı ki, konqresdə fəaliyyət göstərən təhlükəsiz-
lik və əməkdaşlıq komissiyası Belqradda ABŞ hökumətinin 
"hansı siyasət yeritməsi üçün məsləhətlər verilməsini müzakirə 
etməlidir". Onun fikrincə, konqres istəyirdi ki, Belqradda insan 
hüquqları haqqında məsələ ilə əlaqədar kəskin bəyanatlar verilsin. 
ABŞ-ın kütləvi mətbuat orqanları təsdiqləyirdilər ki, 
Sovet İttifaqı və digər sosialist ölkələri Yekun Aktını imzala-
yıb, "tələyə düşdülər". Onlar Qərbin gərginliyin zəifləməsinə 
və Avropada mövcud vəziyyətin saxlanmasına razılıq vermə-
sinin əvəzində, sosialist ölkələri də "üçüncü səbətə" görə gü-
zəştə getmək niyyətində olduğunu bildirirdilər". 
Bir sıra konsepsiyalara görə isə, Sovet İttifaqı tərəfin-
dən Qərb ölkələrinin "finlandiyalaşdırılması" prosesi gedirdi. 
Hələ 1976-cı ildə C.Kennanın Sovet İttifaqının Qərbi 
Avropanı "udması" təhlükəsinin olduğunu söyləyirdi. Pyer isə 
 
 
 40
deyirdi ki, "1970-ci illərdə Qərbi Avropa iki inkişaf yolunu 
seçmək qarşısında qalmışdı: "Finlandiyalaşma", yaxud müstə-
qil Avropa yaradılması yolu" politoloq-Kol və Taubmen göstə-
rirdilər ki, sovet siyasəti iri Avropa dövlətlərini "Böyük Finlan-
diya" rolunu oynamağa aparmaq üçün istiqamətlənmişdir". 
1978-ci ildə C.Kinsburq və A.Rubinşteynin redaktorluğu altın-
da çapdan çıxmış kitabda "finlandiyalaşma" konsepsiyasının 
mahiyyəti geniş surətdə verilmişdir. 
"Finlandiyalaşmanın" xüsusən bizi maraqlandıran cəhət-
lərini veririk: 
l. Xarici siyasətdə sovet təkliflərinə qayğıkeşlik; 
2. SSRİ-nin rəqibləri ilə müttəfiq olmamaq; 
3. Dinc dövrdə və müharibə dövründə bitərəflik; 
4. Sovet İttifaqı ilə dost olmayan ölkələrin regional, 
yaxud qlobal qruplaşmalarına daxil olmamaq; 
5. SSRİ-nin ünvanına minimum dərəcədə tənqid söyləmək; 
6. SSRİ ilə müqayisədə ticarət, mədəniyyət və diploma-
tik münasibətlərdə Qərbi Avropa ölkələrinə üstünlük verməmək; 
7. Sovet təbliğatı üçün qapıların açılması. 
Gərginliyin zəifləməsi nəticəsində iqtisadi mənfəət gö-
türməyə cəhd edən SSRİ-nin səy etməsi "Finlandiyalaşma" 
konsepsiyası adı ilə beynəlxalq lüğətə daxil oldu. 
Bjezinski 1976-cı ildə nəşr olunmuş "Gərginliyin zəiflə-
məsi" məcmuəsində yazır ki, "SSRİ gərginliyin əsl mənada bü-
tün cəhətlərdən zəifləməsindən qorxur və ancaq gərginliyin ay-
rı-ayrı, bir-biri ilə bağlı olmayan cəhdlərinin zəifləməsinə razı-
dır. O, sonra həmin cəhətlər barəsində fikir yürüdərək, belə nə-
ticəyə gəlir ki, SSRİ-nin güzəştə getməsinin əsas səbəbi Qərb-
dən "investisiya və texnologiya almaqdan ibarət idi. "SSRİ 
"daxili islahatlar keçirməmək üçün" həmin vasitəyə əl atır. Bu-
radan çıxan nəticə belədir: SSRİ ilə iqtisadi münasibətləri hər 
 
 
 41
cür siyasi şərtlərlə tarazlaşdırmaq; başqa sözlə "SSRİ strateji və 
siyasi üstünlük qazanmaq niyyətindədir"14. 
T.Dreyper bir çox belə fikirlərlə həmin məsələyə yekun 
vuraraq qeyd edirdi: "Amerika tərəfi müntəzəm etiraf edirdi ki, 
Sovet İttifaqı gərginliyin zəifləməsinə əsas iqtisadi zəiflik 
üzündən maraqlıdır"15. Qərb ittifaqında müəyyən fikir ayrılıq-
ları ABŞ və Qərbi Avropa ölkələrinin SSRİ ilə iqtisadi münasi-
bətlərin inkişafına necə yanaşması üstündə baş verirdi. 1970-ci 
illərdə SSRİ ilə Qərb ölkələri arasında qarşılıqlı fayda əsasında 
bağlanmış müqavilələr ABŞ tərəfindən onun siyasi və iqtisadi 
hökmranlığına qarşı çıxmaq cəhdi kimi qəbul olunurdu. Misal 
üçün R.Boui hesab edirdi ki, SSRİ-nin "ekspansiyaçı hərəkətlə-
rinə" baxmayaraq, Qərbi Avropa Sovet İttifaqı ilə ticarət-iqtisa-
di əməkdaşlığı genişləndirməklə böyük səhvə yol verir, SSRİ-
nin "təmkinliliyini" belə əməkdaşlığın şərti kimi irəli sürərək, 
Sovet İttifaqına təzyiq göstərməyin başlıca vasitələrinin birin-
dən məhrum edir16. 
Politoloqlar C.Stil, T.Qati, M.Din gərginliyin zəiflə-
məsinin SSRİ üçün "görünməmiş dərəcədə böyük mənfəətləri" 
haqqında və "Qərbin uduzması" barəsində tədqiqat aparmışlar. 
Lakin müasir beynəlxalq münasibətlərin təcrübəsi bu fikirləri 
təkzib edir. Bir sıra Qərbi Avropa ölkələrinin rəhbərləri, o 
cümlədən Fransanın prezidenti V.Jiskar d'Esten, AFR-in fede-
ral kansleri, İtaliya Nazirlər Şurasının sədri C.Andreotti və b. 
dəfələrlə bəyan edirdilər ki, gərginliyin zəifləməsindən bütün 
ölkələr qazanır və indiki dövrdə buna qarşı digər alternativ 
yoxdur. Mütərəqqi əhval-ruhiyyəli politoloqlar "dünya təsərrü-
fat sisteminə qovuşmağın" xüsusi konsepsiyasını hazırlamış-
dılar. Onlar Şərq ilə Qərbin qarşılıqlı iqtisadi əlaqələrini yük-
səltmək üçün dövlətlərarası iqtisadi əlaqələrin geniş inkişaf 
                                                 
14 Detente/Ed by Urban-London 1976, p.264 
15 Yenə orada, p.267 
16 Yenə orada, p.283 
 
 
 42
etdirilməsinin son dərəcə vacib olmasına əsaslanırdılar. "Dünya 
təsərrüfat sisteminə qovuşmağın "strategiyası xarici siyasi 
problemlərin həlli üçün iqtisadi müharibəni bir vasitə kimi 
qəbul etmir. Prinston Universitetinin rus tədqiqatları proqramı-
nın direktoru S.Koen «gərginliyin zəifləməsini SSRİ-də daxili 
dəyişikliklərin baş verməsi ilə bağlayanları tənqid edərək yazır-
dı ki, ABŞ həqiqətən uzunmüddətli xarici siyasət xətti hazır-
lama vasitəsilə Sovet İttifaqını güzəştə getməyə təsir etməyi 
bacarardı və əslində bunu etməli idi. Bu, gərginliyin daha da 
zəifləməsini, bütün sahələrdə əlaqələrin genişlənməsini və    
Sovet İttifaqının Qərb ölkələri ilə hərtərəfli, sabit münasibətlərə 
cəlb edilməsini, qısaca desək, gərginliyin zəifləməsini nəzərdə 
tutur»17. Yuxarıda təhlil olunan məsələlərə yekun vuraraq,  
Qərbi və Şərqi Avropa ölkələrinin gərginliyin zəifləməsinin 
maddiləşməsi prosesinə və Belqradda həlli nəzərdə tutulan 
problemlərin nizama salınmasına münasibətdə meydana çıxan 
ziddiyyətlər kompleksini müəyyən etmək olar. Qərb ölkələri 
hesab edirdilər ki, Yekun Aktının bütün müddəaları eyni 
dərəcədə əhəmiyyətlidir və onlar Varşava müqaviləsi dövlət-
lərinin təkid etdikləri müddəaları vicdanla yerinə yetirəcəklər, 
amma həmin ölkələr də Qərb üçün xüsusən vacib olan müd-
dəalara əməl etməlidirlər. 
Bölməyə yekun vuraraq, yalnız bu nəticəni çıxarmaq 
olar: Yekun Aktının yerinə yetirilməsi prosesi elə ilk addımlar-
dan uzağa gedə bilmədi. Qərb neçə illər idi ki, Aktın həmin 
müddəalarına uyğun olaraq hərəkət edirdi: ideyaların sərbəst-
liyi, siyasi əqidələrinə görə insanların izlənilməsi, insan hüquq 
və azadlıqlarına hörmət, etimadı möhkəmlətmək üçün göstə-
rilən tədbirlərin yerinə yetirilməsi. 
Unutmamaq lazımdır ki, Varşava müqaviləsi ölkələrinin 
ictimai-siyasi quruluşu, bürokratik idarə üsulu həmin müddə-
                                                 
17 Detente of debacle. Common sense in us-Soviet Ulations. N.Y. 
1979, p.22 
 
 
 43
aların həyata keçirilməsi üçün böyük keçilməz maneçilik idi. 
Hər şeydən əvvəl, hər iki tərəfdə Yekun Aktının həyata keçiril-
məsinə münasibəti müəyyən edən siyasi istiqamətlər aydın 
şəkildə meydana çıxdı. Siyasi görüşlərdə Şərq ilə Qərb arasın-
dakı ciddi fikirayrılığı bu sənədin müddəalarının praktiki cəhət-
dən həyata keçirilməsinə mane olurdu. Sovet İttifaqı hər şey-
dən əvvəl qeyd edirdi ki, Yekun Aktının müddəalarının həyata 
keçirilməsi məsələsi ilə əlaqədar olaraq Şərqi Avropa ölkələri 
"sosializmin tarixi nailiyyətlərini müdafiə etməli və qoruyub 
saxlamalıdır." İstifadə olunmuş ibarə SSRİ ilə ADR arasında 
dostluq haqqında Helsinkidən sonra imzalanmış müqavilədən 
götürülmüşdür. 
Brejnev doktrinası qüvvədə qalırdı. Bu, misal üçün onu 
göstərirdi ki, başqa ölkələrin "daxili işlərinə qarışmamaq" Var-
şava müqaviləsinin digər ölkələr ilə münasibətlərində tətbiq 
olunmur. Lakin bu Qərbin ideyasına zidd idi. Onlar hesab 
edirdilər ki, Yekun Aktı siyasi sistemdən asılı olmayaraq, mü-
şavirənin bütün iştirakçıları arasındakı münasibətlərə eyni də-
rəcədə aiddir. İctimai sistemləri müxtəlif olan ölkələr arasın-
dakı münasibətlərə sovet "ideoloji konsepsiyası" aid edilirdi. 
Qərb isə dövlətlərarası münasibətlər sahəsinə belə məhdudiy-
yətləri aid etmirdi. 
 
 
 
 44
AZƏRBAYCANIN ATƏT-ə ÜZV OLMASI 
 
ATƏT-in tarixində daha bir önəmli mərhələnin başlan-
ması 1 sentyabr 1990-cı ildə "Paris Xartiyası" adlanan sənədin 
imzalanması ilə əlaqədardır. Bu sənəd "Helsinki Aktı"ndan 
sonra ATƏT-in fəaliyyətinə real məzmun gətirdi və "Avropada 
sivilizasiyalı münasibətlər sistemi" adlanan qeyri-müəyyən an-
layışı "dövlətlərarası", "dövlətdaxili", "dövlətlər və insanlar", 
"dövlətlər və insan birlikləri" kimi real və dolğun məzmun kəsb 
edən anlayış və ifadələrlə təmin etdi. 
ATƏT-in tarixində Budapeşt (1994) Zirvə toplantısı da 
çox mühüm yer tutur. Əgər "Paris Xartiyası" bu təşkilatın fə-
aliyyətinə yeni məzmun verdisə və Avropada soyuq müharibə-
yə son qoydusa, Budapeşt sammiti həmin yeni məzmunu real-
laşdırdı. Budapeştə qədər ATƏT – Avropa Təhlükəsizlik və 
Əməkdaşlıq Müşavirəsi adlanırdısa və onun fəaliyyəti məslə-
hətləşmə üzərində qurulurdusa, Budapeştdə o, əsl ümumavropa 
təşkilatına (Avropada Təhlükəsizlik və Əməkdaşlıq Təşkilatı – 
ATƏT) çevrildi. 
ATƏT əslində ABŞ, Kanada və Rusiyanın qalan bütün 
Avropa dövlətləri ilə birgə təşkilatı olmaq etibarilə yeni Avro-
panın siyasi və iqtisadi həyatının sivil birgəyaşayış qaydalarını 
müəyyən edən, ümumavropa təhlükəsizliyi mexanizmlərini ya-
radan və ümumdünya təhlükəsizliyi ilə əlaqələndirən, dövlətlər-
arası münasibətləri rəqiblik və münaqişə relsindən əməkdaşlıq və 
qarşılıqlı mənafe istiqamətlərinə yönəldən bir təşkilat funksiyasını 
daşıyır. Getdikcə dövlətlərin ən nüfuzlu və nümayəndəli foru-
muna çevrilən bu beynəlxalq qurum yeni Avropada demokratiya 
və insan hüquqlarının, regional təhlükəsizlik və qarşılıqlı əmək-
daşlığın əsas müdafiəçisinə və qurucusuna çevrilir. 
Helsinki müşavirəsindən keçən dövr ərzində ATƏT öz 
üzvlərinin sayını Albaniya, keçmiş SSRİ və Yuqoslaviya res-
publikaları hesabına 35-dən 54-ə çatdırıb. 
 
 
 45
Azərbaycan 1992-ci il yanvarın 20-də bu qurumun 
üzvlüyünə qəbul edilib və həmin ilin iyul ayının 10-da onun 
sənədlərini imzalayıb. 
Hazırkı dövrdə ATƏT-in Azərbaycan üçün ən əhəmiy-
yətli və vacib strukturu 1992-ci ilin martında yaradılmış Minsk 
Qrupudur. Minsk Qrupunun əsas vəzifəsi Ermənistan-Azərbay-
can konfliktini nizama salmaq və Dağlıq Qarabağ problemini 
dinc vasitələrlə həll etmək üçün müvafiq sənəd hazırlamaq və 
xüsusi Minsk Konfransı çağırmaqla bu konflikti birdəfəlik ara-
dan qaldırmaqdır. Qrupun tərkibinə 11 dövlət – Almaniya, 
ABŞ, Fransa, İtaliya, İsveç, Çexiya, Türkiyə, Belarus, Rusiya, 
Azərbaycan və Ermənistan daxildir. Onun həmsədrlik funksi-
yası 1994-cü ilin dekabrından iki dövlətin – Rusiya və Finlan-
diyanın, 1997-ci ildən isə üç – Rusiya, ABŞ və Fransanın nü-
mayəndəsi tərəfindən həyata keçirilir. 
Minsk Qrupunun yarandığı vaxtdan etibarən münaqişə-
nin tənzimlənməsi sahəsində göstərdiyi ilk səyləri gözlənilən 
nəticəni vermədi. Beynəlxalq ictimaiyyətin təcavüzkara qarşı 
təsirli tədbirlər görməməsi Ermənistanın işğalçılıq siyasətinin 
daha da genişlənməsinə yol açırdı. 1993-cü ilin payızına qədər 
Dağlıq Qarabağ və onun ətrafındakı yeddi rayon Ermənistan 
tərəfindən işğal olundu. 
1993-cü ilin noyabrında ATƏT-in Minsk Qrupunun 
üzvləri Almaniya, ABŞ, Belarus, Fransa, İtaliya, Rusiya, İsveç, 
Çexiya və Türkiyə işğalın genişlənməsi ilə bağlı, o cümlədən 
Dağlıq Qarabağ probleminin həlli haqqında bəyanat verdilər. 
Bu bəyanatlarda döyüş əməliyyatları və yeni ərazilərin ələ ke-
çirilməsi pislənir və ATƏM prinsiplərinin pozulması kimi qiy-
mətləndirilirdi. Ərazi tutulmasından beynəlxalq aləmdə tanın-
maq, status qazanmaq və s. məqsədlərlə istifadə olunmanın 
yolverilməzliyi göstərilir, işğalçıların Horadiz və Zəngilandan 
birtərəfli qaydada çıxması, atəşin dayandırılması, işğal olun-
muş ərazilərin boşaldılması, münaqişə bölgəsində beynəlxalq 
müşahidəçilərin yerləşdirilməsi və BMT Təhlükəsizlik Şurası 
 
 
 46
qətnamələrinin yerinə yetirilməsi tələb olunur, qüvvə tətbiq 
etməkdən imtina edilməsi irəli sürülür, qaçqınlara yardım et-
mək zərurəti vurğulanır və sazişi pozan tərəfin məsuliyyət 
daşıdığı göstərilirdi. 
1994-cü ildə, xüsusən may ayında atəşkəs əldə olun-
duqdan sonra, ATƏM-in Budapeşt sammitinin yaxınlaşması ilə 
əlaqədar olaraq, Azərbaycan diplomatiyası öz fəallığını daha da 
artırdı. 1994-cü ilin iyulunda Moskvada Azərbaycan və Ermə-
nistan prezidentlərinin görüşü keçirildi və atəşkəsin qorunub 
saxlanması haqqında ümumi razılıq əldə edildi. 
1994-cü ilin dekabr ayında keçirilmiş Budapeşt sammiti 
ATƏM-in tarixində mühüm bir dövrün başlanğıcını qoydu. 
Budapeşt Zirvə toplantısına qədər əsas vəzifəsi Avropada 
təhlükəsizlik və əməkdaşlıq məsələləri üzrə məsləhətləşmələr 
aparmaqlı olan ATƏM, 1994-cü il dekabrın 6-dan başlayaraq 
yeni Avropanın sivilizasiyalı birgəyaşayış qaydalarını müəyyən 
edən, sülhün, demokratiyanın və insan hüquqlarının qorun-
masını təmin edən, regionun təhlükəsizlik və qarşılıqlı faydalı 
əməkdaşlıq prinsiplərini həyata keçirən bir təşkilata – özü-
nüidarə mexanizmləri olan ümumavropa institutuna çevrildi. 
Məhz Budapeştdə ilk dəfə ATƏM-in Avropanın ümumi təhlü-
kəsizlik tədbirlərində iştirak edə biləcək sülhməramlı qüvvə-
lərinin yaradılması və münaqişəli ərazilərə göndərilməsi qərara 
alındı. Azərbaycan diplomatiyasının gücü ilə Minsk Qrupu ya-
nında ATƏM-in ilk sülhməramlı, üç min nəfərlik çoxmillətli hərbi 
hissəsinin yaradılması və Qarabağa göndərilməsi razılaşdırıldı. 
Beləliklə, bir vaxtlar Avropanın bu və ya digər qlobal 
problemləri ilə bağlı dövlətlərarası məsləhətləşmə forumu he-
sab olunan ATƏM, dünyanın siyasi və təhlükəsizlik sistemində 
mühüm rol oynayan, yeni Avropada sivil birgəyaşayış qayda-
larını müəyyən edən, ümumavropa təhlükəsizliyi ilə bütün dün-
yada sülhün və beynəlxalq təhlükəsizliyin qorunması arasında 
qarşılıqlı əlaqə yarada biləcək bir təşkilata (ATƏT) çevrildi. 
 
 
 47
Budapeşt sammitində ilk dəfə olaraq, Dağlıq Qarabağ 
problemi xüsusi bir məsələ kimi gündəliyə salındı və müzakirə 
olundu. Dağlıq Qarabağ problemi ətrafında müzakirələrdə 
dünyanın aparıcı dövlət başçıları və siyasi xadimləri B.Klinton, 
B.Butros-Qali, T.Çillər və b. çıxış edərək münaqişənin həlli sa-
həsində ATƏT-in mühüm rolunu vurğuladılar və səylərin artı-
rılmasının zəruriliyini qeyd etdilər. 
Dekabrın 6-da Budapeşt sammitində Azərbaycan Prezi-
denti Heydər Əliyevin çıxışı ən mühüm hadisələrdən biri oldu. 
Heydər Əliyev öz çıxışında ATƏT-in Avropada oynadığı rola, 
onun təkmilləşdirilməsi zərurətinə böyük diqqət yetirdi. O, 
qeyd etdi ki, müasir şəraitdə ATƏM-in rolu və əhəmiyyəti get-
dikcə artır. Yeni Avropaya, ayırıcı xətlərin və təsir dairələrinin 
olmadığı Avropaya təkmilləşdirilmiş ATƏM lazımdır. 
Budapeşt sammitində konsensus əsasında ATƏM-in 
təşkilati islahatı – ATƏT-ə çevrilməsi ilə bağlı mühüm bir qət-
namə qəbul edildi. Bu sənəd ATƏM-in təşkilati cəhətdən yeni-
ləşməsi, onun nüfuzunun artması prosesinin başlanğıcı demək 
idi. Sammitdə qeyd edildiyi kimi, ATƏM-in təşkilati cəhətdən 
möhkəmləndirilməsinin, onun rolunun və nüfuzunun artırılma-
sının başlıca şərtlərindən biri münaqişələrin nizamlanması, 
cinayətkarlıqla mübarizə, humanitar yardım göstərilməsi kimi 
məsələlərdə iştirakçı dövlətlərin iqtisadi və siyasi potensialın-
dan fəal istifadə edilməsidir. 
ATƏT-in rolunun artması digər məhəlli və beynəlxalq 
təşkilatların rolunun azaldılması və sıxışdırılması demək deyil-
dir. BMT, NATO, Avropa İttifaqı ilə ahəngdar münasibətlərin 
qurulması, iştirakçı dövlətlərin fikrincə, ATƏT-in işinin səmə-
rəliliyinin mühüm şərtidir. 
Azərbaycan Qarabağ münaqişəsinin aradan qaldırıl-
masında BMT ilə ATƏT arasında münasibətlərin düzgün qu-
rulmasına mühüm əhəmiyyət verirdi. Azərbaycan tərəfi heç za-
man məsələni belə qoymurdu: ya ATƏT, ya da BMT. Lap əv-
vəldən Qarabağ məsələsinin həllində ATƏM-ə üstünlük verən 
 
 
 48
Azərbaycan dövləti belə hesab edirdi ki, bu proses ATƏT-də 
də sona çatdırılmalıdır. ATƏT münaqişə zonasında müəyyən iş 
təcrübəsi qazanmışdır, münaqişəyə cəlb olunmuş tərəflərlə 
təmaslar qurmuşdur, sülhə nail olmaq üçün onun öz mövqeyi 
vardır. 
ATƏT-in yeni keyfiyyətə keçməsi, onun bundan sonra 
strukturlaşması iştirakçı dövlətlərin ərazisində münaqişə və 
böhranların nizamlanmasında onun imkanlarını daha da artırır. 
Eyni zamanda, BMT ilə ATƏT arasındakı münasibətləri heç 
bir zaman rəqabət, mübarizə kimi qəbul etmək düzgün deyil. 
Məhəlli təşkilat kimi ATƏT-in fəaliyyəti BMT nizamnaməsi-
nin səkkizinci fəslinə uyğun olaraq qurulmuşdur. Bu iki təşki-
lat, beynəlxalq və məhəlli qurum kimi bir-birini tamamlayır və 
müdafiə edir. ATƏT ona daxil olan ölkələrin ərazisində müna-
qişələrin nizamlanmasında üstünlüyə malikdir. Lakin böhran 
ATƏT-in səlahiyyətlərini aşan mərhələyə çatdıqda, o, kömək 
üçün BMT Təhlükəsizlik Şurasına müraciət edə bilər. Bu halda 
BMT və ya digər səlahiyyətli təşkilatlar nizamlama prosesinə 
qoşula bilərlər.  
ATƏT-in bir təşkilat kimi güclənməsi, Avropanın mü-
naqişəli bölgələrində sabitliyin bərqərar olunması işinə fəal 
müdaxilə etməsi, sülh və təhlükəsizlik məsələləri üzrə bütün 
Avropa dövlətlərinin səylərinin birləşdirilməsi, sözsüz ki, müs-
təqillik və demokratik dövlət quruculuğu yolu tutmuş, lakin Er-
mənistan və onu himayə edən dövlətlərin təcavüzünə məruz 
qalmış Azərbaycan üçün çox böyük tarixi əhəmiyyət kəsb et-
mişdir. Məhz bu sammitdə Azərbaycan Avropanın bu və ya 
digər bölgələrində münaqişəli məsələlərin həll edilməsinin 
ayrı-ayrı dövlətlərin inhisarından ATƏT-in ixtiyarına verilmə-
sinə nail olmuşdur. Məhz Azərbaycan tərəfinin tələbi ilə dövlət 
başçıları bütün münaqişələrin, o cümlədən Ermənistan-Azər-
baycan münaqişəsinin həllinin bir dövlətin şəriksiz nəzarətində 
qalmasının yolverilməzliyini təsdiq etmiş, çoxmillətli və pro-
porsional əsasda ATƏT-ə məxsus sülhməramlı qüvvələrin ya-
 
 
 49
radılması, Dağlıq Qarabağ zonasına göndərilməsi haqqında 
qərar qəbul etmişlər. 
Sammitin işinin konkret yekunu "Yeni dövrdə əsl tərəf-
daşlığa doğru" adlı siyasi bəyannamənin, "ATƏT-in BMT ilə 
əməkdaşlığı" və "Dağlıq Qarabağ münaqişəsi ilə əlaqədar 
ATƏT-in fəaliyyətinin intensivləşdirilməsi" adlı qətnamələrin 
qəbul edilməsi oldu. 
Bu məsələ ətrafında Rusiya və ABŞ nümayəndələri ilə 
fəal məsləhətləşmələr aparılmışdır. Nəticədə ümumi razılıqla 
qəbul edilmiş sənədlərin əsas müddəaları ondan ibarət idi ki, 
iştirakçı dövlətlər münaqişədə iştirak edən tərəflərin 1994-cü il 
may ayının 12-də ATƏT-in Minsk Qrupu ilə birgə əməkdaşlıq 
şəraitində, Rusiya Federasiyasının vasitəçiliyi ilə razılaşdırıl-
mış atəşkəsi təsdiq etmələrini alqışladılar, BMT Təhlükəsizlik 
Şurasının müvafiq qətnamələrinə dair öhdəliklərini təsdiq et-
dilər və Təhlükəsizlik Şurasının münaqişənin sülh yolu ilə həlli 
sahəsində ATƏT-in səylərinə verdiyi siyasi dəstəyi təqdir et-
dilər. Bununla əlaqədar olaraq münaqişədə iştirak edən tə-
rəfləri, birbaşa əlaqələr də daxil olmaqla, intensiv, müntəzəm 
danışıqlara çağırdılar. Onlar ATƏT-in Minsk Qrupunun səylə-
rini tamamilə müdafiə etdilər. ATƏT-in sədrinə tapşırıldı ki, 
danışıqlar üçün ümumi və razılaşdırılmış əsasın təmin olunma-
sı və bütün vasitəçilik və danışıqlara dair fəaliyyətlərin tam uy-
ğunlaşdırılmasının həyata keçirilməsindən ötrü Minsk konfran-
sının həmsədrlərini təyin etsin. Onlar Minsk Qrupunun iclasla-
rında birgə sədrlik etməli və daimi Şuraya öz işlərindəki irəlilə-
yişlər barədə mütəmadi olaraq məlumat verməlidirlər. 
Bundan başqa, iştirakçı dövlətlər Minsk konfransı həm-
sədrlərinə mövcud atəşkəsin davam etdirilməsinə kömək etmək 
üçün dərhal addımlar atmağı və silahlı münaqişə bitdikdən son-
ra siyasi sazişin imzalanması üçün intensiv danışıqlar keçir-
məyi tapşırdılar. Onlar BMT Təhlükəsizlik Şurasının müvafiq 
qətnamələrinə əsasən silahlı münaqişə bitərkən tərəflər arasın-
 
 
 50
da bağlanacaq sazişdən sonra ATƏT-in çoxmillətli sülhməramlı 
qüvvələrini göndərmək barədə siyasi iradələrini bəyan etdilər. 
Azərbaycan bu sammitdə Qafqaz regionunda baş verən 
münaqişəli halların aradan qaldırılması işinə bilavasitə ATƏT 
kimi nüfuzlu bir təşkilatı yaxından cəlb etməklə, münaqişənin 
həlli zamanı yol verilə biləcək hər hansı ədalətsizliyin və bir-
tərəfli fəaliyyətlərin qarşısını almış və bununla da özünün ərazi 
bütövlüyünü, müstəqil dövlət quruculuğunu, təhlükəsizliyini və 
suverenliyini beynəlxalq təhlükəsizlik sistemi ilə tam əlaqə-
ləndirmiş və ATƏT-in himayəsinə bağlamışdır. 
Nəhayət, qeyd etmək lazımdır ki, Budapeştdə Dağlıq 
Qarabağ ətrafında baş verən münaqişənin dayandırılması, atəş-
kəs rejiminin qorunması, münaqişənin həlli yollarının axtarıl-
ması, onun sülh yolu ilə aradan qaldırılması və Böyük Sülh 
Sazişinin hazırlanması ilə bağlı bütün vəzifələr ATƏT-in Minsk 
Qrupuna və ona həmsədrlik edən Rusiya və Finlandiyaya 
tapşırıldı. 
Beləliklə, Dağlıq Qarabağ problemi ümumavropa təh-
lükəsizliyinin aktual məsələsinə çevrildi. 
Budapeştdən keçən dövr ərzində Azərbaycan dövləti 
tezliklə sülh əldə etmək, işğal olunmuş torpaqları geri qaytar-
maq, respublikamızın ərazi bütövlüyünü təmin etmək, doğma 
yurdlarından didərgin salınmış vətəndaşları öz ata-baba torpaq-
larına qaytarmaq üçün bütün imkanlardan istifadə etmişdir. Bu 
illərdə Azərbaycan diplomatiyasının əsas fəaliyyət istiqa-
mətlərindən biri Ermənistan-Azərbaycan, Dağlıq Qarabağ mü-
naqişəsinin həlli ilə bilavasitə məşğul olan ATƏT-in Minsk 
Qrupu və bu qrupun üzvü olan dövlətlərlə ayrılıqda aparılan 
işdən ibarət olmuşdur. 
Budapeştdən başlayaraq Minsk Qrupunun fəaliyyətində 
xüsusi canlanma baş vermiş və qarşıya qoyulmuş məsələnin 
həlli ilə bağlı mühüm addımlar atılmışdır. Keçən dövr ərzində 
Minsk Qrupu üzvləri dəfələrlə Azərbaycanda, Ermənistanda və 
əsas münaqişə zonası olan Dağlıq Qarabağda olmuş, intensiv 
 
 
 51
danışıqlar və görüşlər keçirmiş və son nəticəyə nail olmaq üçün 
mühüm təşəbbüslər göstərmişlər. ATƏT-in 1996-cı ildə keçiri-
lən növbəti Lissabon sammitində də Ermənistan-Azərbaycan, 
Dağlıq Qarabağ münaqişəsinin nizamlanması məsələsi əsas 
müzakirə mövzularından biri oldu. Gərgin müzakirələr nəticə-
sində beynəlxalq hüquq normalarına uyğun olaraq Azərbay-
canın ərazi bütövlüyü və suverenliyi prinsiplərini əks etdirən 
müddəanın yekun sənədinə salınması bu münaqişənin həlli 
sahəsində ATƏT çərçivəsində görülən işlərin məntiqi təzahürü 
idi. Lakin ATƏT-in Zirvə toplantısında qərarlar konsensus yolu 
ilə qəbul edildiyindən Ermənistanın qeyri-konstruktiv mövqeyi 
bu müddəanın qəbuluna mane oldu. 
Buna baxmayaraq, Azərbaycan nümayəndə heyəti qəti-
yyətli mövqe tutaraq bütün yekun sənədinə "veto" qoymaqla 
obyektiv qərarın qəbul edilməsi sahəsində ardıcıl fəaliyyətini 
davam etdirdi. 
Azərbaycan diplomatiyası təkzibolunmaz dəlillərlə sü-
but etdi ki, məhz Ermənistan özünün inadkar, qeyri-konstruktiv 
mövqeyi, təcavüzkar siyasəti ilə regionda davamlı, ədalətli, 
bütün maraqları və mənafeləri nəzərə alan sülhün əldə edil-
məsinə imkan vermir. 
Azərbaycan özünün ATƏT prinsiplərinə, hamılıqla qə-
bul olunmuş beynəlxalq hüquq normalarına sadiqliyini, möh-
kəm sülhə və regional təhlükəsizliyə maraqlı olduğunu nüma-
yiş etdirdi. Dövlət başçılarının və rəhbər xadimlərin, demək 
olar, hamısı Azərbaycanın ədalətli mövqeyini müdafiə etdik-
lərini bildirdilər. Zirvə toplantısının yekun iclasının başlan-
masına çox az vaxt qalmış Azərbaycan Prezidentinin ATƏT-in 
sədri F.Kotti ilə keçirilən görüşü zamanı sammitin bəyannamə 
layihəsinin qəbul olunması istiqamətində yaranmış vəziyyət 
ətraflı müzakirə edildi. Azərbaycanın mövqeyinin tamamilə 
haqlı olduğunu və ATƏT tərəfindən dəstəkləndiyini nəzərə çat-
dıran F.Kotti yekun iclasında bu məsələyə dair verəcəyi bəya-
nat və irəli sürülən üç prinsip barədə Azərbaycan Prezidentinə 
 
 
 52
ətraflı məlumat verərək bildirdi ki, ATƏT Ermənistan-Azər-
baycan münaqişəsinin bu üç əsas prinsip zəminində həllinə 
xüsusi diqqət yetirəcək. Belə bir vəziyyətdə Azərbaycanın 
mənafelərinin əsasən təmin edildiyini nəzərə alaraq, sammitin 
müəyyən yekun sənədi qəbul etməsinə imkan yaratmaq üçün 
Azərbaycan Prezidenti Ermənistan-Azərbaycan münaqişəsinin 
həlli prinsipləri haqqında ATƏT sədri adından bəyanat veril-
məsinə və yekun sənədinə qoyduğu "veto"nu götürməyə razı 
oldu. Nəhayət, ATƏT-in fəaliyyətdə olan sədrinin Ermənistan 
və Azərbaycanın ərazi bütövlüyü, Azərbaycanın tərkibində 
Dağlıq Qarabağa ən yüksək özünüidarəetmə dərəcəsi verən 
hüquqi status, Dağlıq Qarabağın və onun bütün əhalisinin 
təminatlı təhlükəsizliyi prinsiplərini əhatə edən bəyanatı 
Lissabon sammitinin rəsmi sənədi kimi qəbul edildi. 
Beləliklə, ATƏT-in 54 dövlət başçısının iştirak etdiyi 
Lissabon zirvə toplantısı ümumdünya və ümumavropa məsələ-
lərinin strateji, perspektiv inkişaf meyillərini aydınlaşdırmaqla 
və müəyyənləşdirməklə bərabər, ilk dəfə olaraq Qafqazda ge-
dən proseslərin, xüsusən Ermənistan-Azərbaycan, Dağlıq Qara-
bağ münaqişəsinin mahiyyətini, ümumi və xüsusi cəhətlərini, 
həlli yollarının hüquqi-siyasi çərçivəsini açıqladı. 
Lissabon sammitindən sonra ATƏT-in Minsk Qrupu-
nun fəaliyyətinin intensivləşməsi və münaqişə tərəfləri olan 
Ermənistan və Azərbaycanla çoxsaylı müzakirələrin aparılması 
münaqişənin həllinə dair yeni təkliflərin hazırlanması ilə ye-
kunlaşdı. Lakin tərəflərə təqdim olunan təkliflərlə bağlı qərarın 
qəbulu ərəfəsində hər dəfə Ermənistanda vəziyyətin gərgin-
ləşməsi 1997-ci ildə prezident L.Ter-Petrosyanın istefaya get-
məsi, 1999-cu ildə isə Ermənistan parlamentində terror aktının 
baş verməsi ilə müşayiət olundu. Bu isə Minsk Qrupunun va-
sitəçilik missiyasına zərbə vuraraq, münaqişənin tənzimlənməsi 
prosesinə mane oldu. 
Buna baxmayaraq, Azərbaycan ATƏT ilə əməkdaşlığı 
davam etdirərək, münaqişənin bu təşkilat çərçivəsində sülh 
 
 
 53
yolu ilə tənzimlənməsinə dair mövqeyindən imtina etmədi. 
Amma vasitəçilik missiyasının yerinə yetirilməsi prosesində 
ATƏT-in işğalçı ilə işğala məruz qalmış tərəf arasında tarazlığı 
gözləməsi, obyektiv və prinsipial mövqedən çıxış edərək təca-
vüzkarı beynəlxalq hüquq normalarına hörmətlə yanaşmağa 
sövq etmək əvəzinə loyallıq nümayiş etdirməsi münaqişənin 
tənzimlənməsində irəliləyişin əldə olunmasına stimul vermir. 
Bununla belə, ATƏT bu sahədə öz missiyasını davam etdirir. 
Azərbaycanın ATƏT ilə əməkdaşlığının digər mühüm 
istiqamətini demokratik cəmiyyət quruculuğunun fundamental 
prinsiplərinin təmin olunması sahəsində qarşılıqlı fəaliyyət təş-
kil edir. Azərbaycanda demokratik təsisatların təşəkkülü və in-
kişafı, dünyanın qabaqcıl təcrübəsinə əsaslanan qanunvericilik 
bazasının formalaşması, vətəndaş haqlarının qorunması, söz 
azadlığının təmin olunması sahəsində ATƏT ilə qurulmuş sə-
mərəli əməkdaşlıq ardıcıl olaraq həyata keçirilir. 
Prezident və parlament seçkiləri dövründə seçki qanun-
vericiliyinin hazırlanması prosesində ATƏT ilə intensiv məslə-
hətləşmələr aparılmış və verilmiş tövsiyələr nəzərə alınmış, 
seçki prosesinin ATƏT müşahidəçiləri tərəfindən izlənməsinə 
lazımi şərait yaradılmış və ATƏT-in göstərdiyi texniki yardım-
dan istifadə olunmuşdur. 
Beləliklə, regional təhlükəsizliyin təmin edilməsində, 
Avropanın təhlükəsizlik sisteminə inteqrasiya olunmasında, 
beynəlxalq əməkdaşlığın inkişafında, demokratik dövlət və və-
təndaş cəmiyyəti quruculuğunda Qərbin sınaqdan keçmiş qa-
baqcıl təcrübəsindən bəhrələnərək, onun səmərəli surətdə tətbiq 
olunmasında ATƏT ilə əməkdaşlıq edən Azərbaycan özünün 
strateji inkişaf yolunu bu təşkilat ilə əlaqələrini daha da dərin-
ləşdirməklə davam etdirir. 
 
 
 54
ATƏT-in MİNSK QRUPUNUN YARADILMASI 
 
Azərbaycan – ATƏT münasibətləri: 
Azərbaycan ATƏT-in üzvlüyünə 1992-ci ilin 30 yanva-
rında qəbul olunmuşdur. 
1992-ci ilin fevral ayından başlayaraq Ermənistan-
Azərbaycan, Dağlıq Qarabağ münaqişəsi ATƏT-in prinsipləri-
nə uyğun olaraq üzv dövlətlərin daha çox diqqət obyektinə çev-
rildi. Bu məqsədlə fevral ayının ortalarından başlayaraq ATƏT-in 
ilk xüsusi missiyası Azərbaycanda oldu. 
Fevralın 27-28-də ATƏM-in Yüksək Səviyyəli Şəxslər 
Komitəsində Ermənistan-Azərbaycan, Dağlıq Qarabağ münaqi-
şəsi ilə bağlı müzakirələr aparıldı. Dağlıq Qarabağın Azərbay-
can Respublikasına mənsub olmasını təsdiq edən sənəddə, sər-
hədlərin dəyişdirilməsi yolu ilə, münaqişənin sülh yolu ilə ça-
ğırışı öz əksini tapdı. 
1992-ci ilin mart ayının 24-də ATƏT-in Xarici İşlər 
Nazirləri Şurasının birinci əlavə görüşündə Dağlıq Qarabağda 
vəziyyət müzakirə olundu. Görüşdə ATƏM-in Dağlıq Qarabağ 
probleminin sülh yolu ilə həllinə dair Minsk Konfransının çağı-
rılması haqda qərar qəbul olundu. 
Azərbaycan ilk dəfə olaraq 1992-ci ilin 2-10 iyulunda 
Helsinkidə keçirilən ATƏM-in Zirvə Toplantısında iştirak et-
miş, onun sənədlərini imzalamışdır. 
20 dekabr 1993-cü ildə Paris Xartiyasına qoşulmuşdur. 
 
Minsk Qrupunun yaradılması: 
Dağlıq Qarabağ münaqişəsi 1992-ci ildən başlayaraq 
artıq beynəlxalq əhəmiyyətli problemə çevrilirdi. 1992-ci ilin 
30 yanvarında Azərbaycan Respublikasının ATƏM-ə üzv ol-
ması ilə həmin ilin 8-10 iyulunda ATƏM-in Helsinkidə ke-
çirilən müşavirəsində onun sənədləri imzalandı. Təşkilatın 
prinsiplərinə uyğun olaraq Dağlıq Qarabağ münaqişəsi üzv 
dövlətlərin daha çox diqqət obyektinə çevrildi. ATƏM-in Xa-
rici işlər nazirlərinin 1992-ci ilin martın 24-də keçirilən 
 
 
 55
iclasında Dağlıq Qarabağda vəziyyət müzakirə edilərək ATƏM-in 
Dağlıq Qarabağa dair sülh konfransının çağırılması haqqında 
qərar qəbul edildi. 
1992-ci ildə Ermənistan silahlı qüvvələri tərəfindən 
Şuşa və Laçının işğalı münaqişənin istiqamətini dəyişərək yeni 
siyasi problem yaratdı və sülh missiyasını öz üzərinə götürmüş 
Minsk konfransının keçirilməsi yolunda maneəyə çevrildi. 
Minsk Qrupu çərçivəsində aparılan danışıqlara qarşı tərəflər 
arasında ziddiyyətlərin qalması, xüsusi ilə Ermənistanın tut-
duğu qeyri konstruktiv mövqe ilə yanaşı, qrupun üzvü olan bö-
yük dövlətlərin fikirlərində yekdilliyin olmaması sülh prosesi-
nin ləngiməsinə və münaqişənin dondurulmasına gətirib çıxartdı. 
Ermənistan-Azərbaycan münaqişəsinin vasitəçilik tari-
xinə nəzər salsaq və onu şərti olaraq mərhələlərə bölsək, bu 
mərhələlərin hər birində vəziyyətin müəyyən qədər də olsa 
ABŞ-Rusiya qarşıdurmasından, onlar arasında ortaq konsensu-
sun olmamasının xarakterindən asılı olduğu ortaya çıxar. Minsk 
Qrupu yaradılan zaman Rusiya bu təşəbbüsü müdafiə etsə də, 
dünya dövlətləri və beynəlxalq təşkilatlar tərəfindən münaqişə-
nin nizama salınması istiqamətində vasitəçilik səylərinin fəal-
laşması Rusiyanın siyasi dairələrində narahatlıq doğurmağa 
başlamışdı. Belə bir zamanda Rusiyanın əsas məqsədi münaqi-
şənin nizama salınması mexanizminin dünya dövlətlərinin və 
beynəlxalq təşkilatların əlindən alınmasına və bununla da re-
gionda, o cümlədən beynəlxalq aləmdə özünün zəifləmiş möv-
qeyini dirçəltməyə xidmət edirdi. 
Öz məqsədlərinə nail olmaq üçün Rusiya Azərbaycana 
təzyiq göstərərək, qoşunlarını "sülhməramlı qüvvələr" adı altın-
da münaqişə bölgəsində yerləşdirmək fikrində idi. Lakin bu 
məqsədinə nail olmayan Rusiya Ermənistanda öz qoşunlarının 
sayını bir qədər də artırmış, onu gizli və aşkar yolla silahlandı-
raraq, Azərbaycan torpaqlarının Ermənistan tərəfindən işğal 
olunmasına dəstək vermişdir. Bir sıra mənbələrdə o da vurğula-
 
 
 56
nır ki, Ermənistanın Rusiya tərəfindən silahlandırılması 1994-
cü ildə atəşkəs elan olunandan bu günə qədər də davam edir. 
1994-cü ildə dekabrın 5-6-da ATƏM-in Budapeştdə 
keçirilən Zirvə toplantısından sonra beynəlxalq sülhməramlı 
qüvvələrin yaradılması və münaqişə bölgəsinə göndərilməsi 
qərara alındı. Bundan başqa Budapeştdə həmsədrlik institutda 
təsis edildi. Minsk konfransında iki həmsədrin təyin edilməsi 
və Minsk Qrupunun konfranslarının onların birgə həmsədrliyi 
ilə keçirilməsi qərara alındı. Rusiyanın bu münaqişədə maraqlı 
tərəf olduğunu nəzərə alaraq ATƏM-in Minsk konfransında, o 
cümlədən Minsk Qrupunda həmsədrlik Rusiyaya tapşırıldı. Bu 
razılıq təkcə Budapeşt görüşünə qədər gərgin qalan Qərbi-Ru-
siya münasibətlərinin yumşaldılması deyil, həm münaqişənin 
həlli istiqamətində, həm də Rusiyanın fərdi sülh yaratma istə-
yinin qarşısının alınması demək idi. 
1996-cı ildə 2-3 dekabrda ATƏT-in Lissabon sammitin-
də qəbul edilən və münaqişənin nizama salınmasının beynəl-
xalq hüquqi bazasını təşkil etmiş olan sənədlərin Ermənistan-
Azərbaycan münaqişəsinin ədalətlə aradan qaldırılması istiqa-
mətində böyük siyasi nailiyyət hesab edilə bilər. Zirvə toplan-
tısı zamanı Heydər Əliyevin gərgin əməyi və diplomatik iste-
dadı sayəsində münaqişənin həllinin siyasi-hüquqi çərçivələrini 
müəyyənləşdirən xüsusi bir bəyanat qəbul edildi. Bu bəyanat 
Ermənistan istisna olmaqla, dünyanın 53 dövləti tərəfindən mü-
dafiə olundu və Lissabon sammitinin yekun qərarlarında öz ək-
sini tapdı. 
 
Minsk Qrupunun fəaliyyəti: 
Budapeşt sammitində ilk dəfə olaraq ATƏT çərçivəsin-
də Avropa təhlükəsizlik tədbirlərində iştirak edə biləcək sülh-
məramlı qüvvələrin yaradılması və münaqişə bölgələrinə gön-
dərilməsi qərara alınmışdır. İştirakçı dövlətlər ATƏT rəhbərliyi 
altında olan ilk sülhməramlı çoxmillətli hərbi hissənin Dağlıq 
Qarabağ bölgəsinə göndərilməsi haqqında razılıq əldə edilmiş-
dir. Bundan başqa Budapeştdə Minsk prosesi çərçivəsində 
 
 
 57
həmsədrlik institutu təsis olunmuşdur. Dağlıq Qarabağ müna-
qişəsinə dair Budapeşt sammitinin işinin yekunu olaraq "Dağ-
lıq Qarabağ münaqişəsi ilə əlaqədar ATƏT-in fəaliyyətinin 
intensivləşdirilməsi" adlı qətnamənin qəbulu təşkil edilmişdir. 
Budapeşt sammitinin nəticələrinə əsasən 20 dekabr 1994-cü 
ildə Vyanada Ermənistan-Azərbaycan, Dağlıq Qarabağ müna-
qişəsi üzrə ATƏT-in üzv ölkələrinin təyin etdiyi hərbi nüma-
yəndələrdən ibarət Yüksək Səviyyəli Planlaşdırma Qrupu təsis 
olunmuşdur. 
Minsk prosesinin həmsədrlik institutu təsis olunarkən, 
ona əvvəl Finlandiya ilə Rusiya, sonra isə 1995-1997-ci illər 
ərzində İsveç və Rusiya başçılıq etmişlər. 
28 avqust 1995-ci ildə ATƏT-in fəaliyyətdə olan sədri-
nin ATƏT-in Minsk Konfransının müzakirəsində olan Ermə-
nistan-Azərbaycan-Dağlıq Qarabağ münaqişəsi üzrə Şəxsi Nü-
mayəndəsi vəzifəsi təsis edilmişdir. 1 yanvar 1997-ci ildən bu 
yana (2007, may) bu vəzifəni Polşanı təmsil edən Anjey Kas-
prşık icra edir. 
1996-cı il 2-3 dekabr tarixdə keçirilən ATƏT-in Lis-
sabon sammitində 54 iştirakçı dövlət tərəfindən Avropada İyir-
mi birinci əsrdə ümumi və hər tərəfli təhlükəsizlik modeli adlı 
Bəyannamə qəbul edilmişdir. Bəyannamədə üzv dövlətlərin 
təhlükəsizliyinə yönələn təhdidlər qeyd edilmiş və bu təhdidləri 
aradan qaldırmaq üçün birgə fəaliyyətin vacibliyi xüsusi olaraq 
vurğulanmışdır. 
Lissabon Zirvə görüşündə Ermənistan-Azərbaycan-
Dağlıq Qarabağ münaqişəsinin həllinə dair ATƏT-in iştirakçı 
dövlətləri tərəfindən (Ermənistan istisna olmaqla) növbəti prin-
siplərə razılıq verilmişdir: 
• Ermənistan Respublikasının və Azərbaycan Respubli-
kasının ərazi bütövlüyü; 
• Dağlıq Qarabağa Azərbaycanın tərkibində ən yüksək 
inkişaf etmiş özünüidarə statusunun verilməsi; 
• Dağlıq Qarabağın bütün əhalisinin təhlükəsizliyinin 
təminatı. 
 
 
 58
Sənəd 
 
1996-ci il dekabrın 3-ü Lissabon Zirvə toplantısı çər-
çivəsində ATƏT-in fəaliyyətdə olan sədri Ermənistan-Azər-
baycan, Dağlıq Qarabağ münaqişəsinin nizama salınması 
barəsində çıxış etdiyi bəyanatın mətni: 
“Sizə məlum olduğu kimi, son iki il ərzində Dağlıq Qa-
rabağ münaqişəsinin və Azərbaycan Respublikasının ərazi 
bütövlüyü məsələsinin həllində heç bir irəliləyiş əldə edil-
məmişdir. Mən təəssüflə qeyd edirəm ki, məsələnin nizamlan-
ması prinsiplərinə dair tərəflərin mövqelərinin yaxınlaşdırıl-
ması istiqamətində Minsk konfransı həmsədrlərinin səyləri 
uğurla nəticələnmədi.  
Minsk Qrupunun həmsədrləri tərəfindən Dağlıq Qara-
bağ münaqişəsinin nizamlanmasının tərkib hissəsi kimi forma-
laşdıran üç prinsip tövsiyə edilmişdir. Bu prinsipləri Minsk 
Qrupunun bütün üzv-dövlətləri dəstəkləyir. Bu prinsiplər aşa-
ğıdakılardır: 
– Ermənistan Respublikasının və Azərbaycan Respubli-
kasının ərazi bütövlüyü; 
– Azərbaycanın tərkibində Dağlıq Qarabağa ən yüksək 
səviyyəli özünüidarə hüququ verən öz müqəddəratını təyin 
etməyə əsaslanmış sazişdə müəyyən edilmiş Dağlıq Qarabağın 
hüquqi statusu; 
– bütün tərəflərin nizamlama müddəalarına riayət 
olunmasının təmin edilməsinə dair qarşılıqlı öhdəliklər də da-
xil olmaqla, Dağlıq Qarabağ və onun bütün əhalisinin təmin 
edilmiş təhlükəsizliyi. 
Mən təəssüflə etiraf edirəm ki, bir iştirakçı dövlət bunu 
qəbul edə bilmədi. Bu prinsiplər digər iştirakçı dövlətlər tərə-
findən dəstəklənir. 
Bu bəyanat Lissabon Zirvə görüşünün sənədlərinə daxil 
ediləcək”.  
 
 
 
 59
Bundan dərhal sonra ATƏT-in fəaliyyətdə olan sədrinin 
bəyanatına cavab olaraq Ermənistan nümayəndə heyətinin çıxış 
etdiyi bəyanatın mətni: 
“ATƏT-in Fəaliyyətdə olan Sədrinin bəyanatı ilə əla-
qədar Ermənistan nümayəndə heyəti aşağıdakı məsələlər barə-
də öz narahatçılığını ifadə etmək istəyir:  
1. Bəyanat siyasi sazişin əldə edilməsi məqsədilə danı-
şıqların aparılmasını təklif edən 1994-cü il Budapeşt Zirvə gö-
rüşü tərəfindən təsis edilən Minsk Qrupunun mandatının nə ru-
hunu, nə də hərfini əks etdirmir. Status problemi hələ başa çat-
dırılmalı olan birbaşa danışıqlarda müzakirə mövzusu olmuşdur. 
2. Bəyanat, bu məsələni siyasi sazişin imzalanmasından 
sonra toplanacaq ATƏT-in Minsk konfransının səlahiyyətinə 
verən ATƏT-in Nazirlər Şurasının 1992-ci il qərarına zidd ola-
raq, Dağlıq Qarabağın statusunu əvvəlcədən müəyyən edir. 
3. Erməni tərəfi əmindir ki, məsələnin həlli beynəlxalq 
hüquq və Helsinki Yekun Aktında nəzərdə tutulan prinsiplər 
əsasında, hər şeydən əvvəl öz müqəddəratını təyin etmə prin-
sipi əsasında əldə edilə bilər. 
4. Kompromis həllin əldə edilməsi maraqları naminə 
erməni tərəfi həm Minsk Qrupu çərçivəsində, həm də bu qru-
pun həmsədrləri tərəfindən əlaqələndirilən birbaşa əlaqələr 
əsasında ən intensiv danışıqları davam etdirməyə hazırdır. 
Xahiş edirəm ki, bu bəyanat Lissabon Zirvə görüşünün 
Bəyannaməsinə əlavə edilsin”. 
 
 
 
 60
ATƏT-in Nazirlər şurasının fəaliyyəti: 
1992-ci il martın 24-də Helsinkidə ATƏT-in Nazirlər 
Şurasının 1-ci əlavə görüşündə Dağlıq Qarabağda mövcud və-
ziyyət ətrafında müzakirələr aparılmışdır. Nazirlər Dağlıq Qa-
rabağda və onun ətrafında silahlı münaqişənin genişlənməsinin 
davam etməsi və bunun nəticəsində əhali arasında əzab çəkən-
lərin və insan tələfatlarının sayının artması ilə əlaqədar dərin 
narahatlıqlarını ifadə etdilər. Onlar münaqişənin davam etmə-
sinin və daha da genişlənməsinin regional və beynəlxalq təh-
lükəsizliyə göstərə biləcəyi təsiri nəzərdə tutaraq, münaqişənin 
aradan qaldırılması yolları və vasitələrini geniş şəkildə müza-
kirə etdilər. Onlar bütün tərəfləri təmkinli olmağa çağırdılar. 
Nazirlər yenidən ən qəti şəkildə cavabdeh yerli koman-
dirləri onların aktiv iştirakı ilə həyata keçiriləsi təcili və ef-
fektiv atəşkəsə çağırdılar. Onlar, siyasi və iqtisadi təzyiq təd-
birlərinin dayandırılması da daxil olmaqla, etibarlı mühit və 
konstruktiv dialoq şəraitinin bərpa edilməsi çağırışı ilə olundu. 
Nazirlər ATƏM çərçivəsində həyata keçirilən fəaliyyəti nəzər-
dən keçirdilər və Yüksək vəzifəli şəxslər komitəsinin qəbul 
etdiyi qərarları bütövlükdə bəyəndilər. Onlar bununla əlaqədar 
gördüyü tədbirlərə görə ATƏM-in fəaliyyətdə olan sədrinə 
minnətdarlıqlarını bildirdilər və lazım olduğu hər hansı təqdir-
də ona bütün mümkün olan yardımı göstərməyə hazır olduq-
larını qeyd edirlər. 
Avropa Birliyi və onun üzv-dövlətləri, Müstəqil Dövlət-
lər Birliyinin üzv-dövlətləri, Şimali Atlantika Əməkdaşlıq Şu-
rasının üzvləri və xüsusilə, Birləşmiş Millətlər Təşkilatının Baş 
katibi ATƏM tərəfindən həyata keçirilən bir-birini tamamlayan 
səyləri alqışladılar. 
Nazirlər razılığa gəldilər ki, ATƏM bu münaqişə ilə 
bağlı sülh prosesinin inkişafı işində əsas rol oynamalıdır. Onlar 
razılaşdılar ki, Dağlıq Qarabağda və onun ətrafında mövcud 
olan vəziyyət ATƏM tərəfindən növbəti tədbirlərin həyata 
keçirilməsini tələb edir. 
 
 
 61
Nazirlər ATƏM-in Nazirlər Şurasının fəaliyyətdə olan 
sədri cənab İrji Dinstbirə, xüsusilə effektiv atəşkəsin əldə olun-
ması və qorunub saxlanılması, həmçinin məsələnin sülh yolu 
ilə hərtərəfli nizamlanması üçün çərçivənin yaradılmasına kö-
mək məqsədilə yaxın vaxtlarda regiona səfər etməyi tapşırdılar. 
Nazirlər qəti əmin olduqlarını bildirdilər ki, ATƏM-in 
himayəsi altında Dağlıq Qarabağ üzrə konfrans böhranın ATƏM-in 
prinsipləri, öhdəlikləri və müddəaları əsasında sülh yolu ilə ni-
zama salınması məqsədilə danışıqlar üçün fəaliyyət göstərən 
forumu təmin edəcək. Nazirlər bununla əlaqədar ATƏM-in 
Nazirlər Şurasının fəaliyyətdə olan sədrindən mümkün qədər 
tez bir zamanda belə konfransı keçirməyi xahiş etdilər. 
Bundan əlavə nazirlər razılaşdılar ki, Minskdə keçirilə-
cək bu konfransın iştirakçıları Ermənistan, Azərbaycan, Bela-
rus, Çexiya və Slovakiya Federativ Respublikası, Fransa, Al-
maniya, İtaliya, Rusiya Federasiyası, İsveç, Türkiyə və Ame-
rika Birləşmiş Ştatları olacaq. Dağlıq Qarabağın seçilmiş və 
digər nümayəndələri maraqlı tərəf kimi konfransa onun Sədri 
tərəfindən konfransda iştirak edən dövlətlərlə məsləhətləşmə-
lərdən sonra dəvət olunacaqlar. ATƏM-in Nazirlər Şurasının 
fəaliyyətdə olan sədri ATƏM-in himayəsi altında Dağlıq Qara-
bağ üzrə konfransın sədrini təyin edəcək. 
Nazirlər ATƏM-in bütün iştirakçı dövlətlərini və bütün 
maraqlı tərəfləri beynəlxalq nəzarət altında olan təhlükəsiz 
dəhlizlər daxil olmaqla sürətli və effektiv vasitələrdən istifadə 
edərək, humanitar yardımla ona ehtiyacı olanların təmin edil-
məsi üçün bütün lazımi addımların atılmasına təkidlə çağır-
dılar. Nazirlər Ermənistan və Azərbaycanın ATƏM-in Fəaliy-
yətdə olan Sədrinin bu regiona missiyasına, həmçinin ATƏM 
Şurasının razılaşdığı bütün fəaliyyətə tam kömək etmək öhdə-
liyini nəzərə aldılar və məsələnin davamlı, sülh yolu ilə həll 
olunmasına nail olmaq məqsədilə hər iki tərəfi bu öhdəliyi fəal 
şəkildə yerinə yetirməyə çağırırlar. 
 
 
 
 62
Minsk Qrupunun təklifləri: 
ATƏT-in Lissabon görüşündən sonra Rusiya ilə yanaşı, 
Amerika Birləşmiş Ştatları və Fransa Minsk Qrupunun həm-
sədrləri təyin olundu. 1997-ci ilin ikinci yarısında günümüzə 
kimi Minsk Qrupunun həmsədrləri Lissabon prinsipinə əsas-
lanaq iki hissədən ibarət - Dağlıq Qarabağın hüdudlarından kə-
narda yerləşən 7 rayonumuzun qaytarılmasına və dağlıq Qara-
bağın hüquqi statusunun müəyyən edilməsinə dair 3 təkliflə 
çıxış etmişlər: 
• Paket – 1997-ci ilin iyulunda irəli sürülən bu variantda 
Dağlıq Qarabağın statusu daxil olmaqla bütün məsələlərə eyni 
vaxtda razılıq verilməsi nəzərdə tutulurdu. 
• Mərhələli- 1997-ci ilin sentyabrında irəli sürülən bu 
variantda münaqişənin nizama salınması yolu mərhələli şəkildə 
görülürdü. 
Azərbaycan Respublikası həmin planlarla tam olaraq ra-
zılaşmasa da, sülh prosesinin ölü nöqtədən çıxması üçün həm-
sədrlərin hər iki təkliflərini qəbul etdiyi halda, Ermənistanın 
tutduğu qeyri konstruktiv mövqe bütün razılıqları alt-üst edirdi. 
1998-ci ilin noyabrın 9-da həmsədrlər beynəlxalq hüquq 
normalarının qanunlarına zidd olaraq, eyni zamanda Azərbay-
can üçün qəbul edilməz sayca üçüncü təklifi irəli sürdülər. Bu 
təklif dünya praktikasında mövcud olmayan "Ümumi dövlət" 
praktikasına əsaslanırdı. Azərbaycan tərəfindən qətiyyətlə rədd 
edilən "Ümumi dövlət" ideyası, ATƏT-in Budapeşt və Lissa-
bon toplantılarında qəbul edilən sənədlərə etinasızlığın göstəri-
cisi idi. 
"Ümumi Dövlət" prinsipi nizamasalma prosesinə ciddi 
maneə törətməklə yanaşı, münaqişənin həlli yollarına dair tə-
rəflərin mövqelərindəki ziddiyyətləri daha da dərinləşdirdi. Nə-
ticədə danışıqlar prosesində bir durğunluq yarandı və münaqi-
şənin nizama salınması istiqamətində müsbət irəliləyiş əldə et-
mək mümkün olmadı. 
 
 
 
 63
Azərbaycan-ATƏT münasibətləri yeni səpkidə: 
 
18-19 noyabr 1999-cu ildə İstanbulda keçirilən ATƏT-
in üzv dövlətlərinin Dövlət və Hökumət başçılarının növbəti 
Zirvə toplantısında iştirak edən Azərbaycan İstanbul Bəyan-
naməsinə və Avropa Təhlükəsizliyi Xartiyasına qoşulmuşdur. 
 
Sənəd 
19 noyabr 1999-cu il İstanbul Zirvə görüşünün yeku-
nunda Ermənistan-Azərbaycan-Dağlıq Qarabağ münaqişəsinin 
həllinə dair İstanbul Bəyannaməsi qəbul edilmişdir. Bəyanna-
mədə deyilir: 
"Biz Dağlıq Qarabağ münaqişəsi ilə bağlı yaranan 
vəziyyət və son hadisələr haqqında ATƏT-in Minsk Qrupunun 
həmsədrlərinin məruzəsini aldıq və onların səylərini müsbət 
qiymətləndiririk. Biz Ermənistan və Azərbaycan prezidentləri 
arasında aktivləşən dialoqu xüsusilə alqışlayırıq ki, onların 
müntəzəm görüşləri problemin möhkəm və hərtərəfli həllinin 
tapılması prosesinin dinamikası üçün imkan yaratmışdır. Biz 
qəti şəkildə bu dialoqu dəstəkləyirik və ATƏT-in Minsk Qrupu 
çərçivəsində danışıqların bərpası ümidi ilə bu dialoqun davam 
etdirilməsinə çağırırıq. Biz həmçinin təsdiq edirik ki, ATƏT və 
məsələnin həllinin tapılması üçün ən münasib format olan 
ATƏT-in Minsk Qrupu sülh prosesini və onun gələcəkdə həyata 
keçirilməsini, tərəfləri bütün zəruri köməklik ilə təmin etmək də 
daxil olmaqla, daha da irəlilətməyə hazırdır.  
Biz bu il Yerevanda ATƏT-in ofisinin açılmasını və 
analoji ofisin Bakıda açılması qərarını alqışlayırıq. Bu addım-
lar ATƏT-ə bizim Ermənistan və Azərbaycanla olan əməkdaş-
lığımızı gücləndirmək imkanı verəcək". 
Azərbaycanla ATƏT-in Demokratik Təsisatlar və İnsan 
Hüquqları Bürosu (DTİHB) arasında sıx əməkdaşlıq münasi-
bətləri əldə olunmuşdur. 1998-ci ildən başlayaraq DTİHB 
Azərbaycan Respublikasının Hökuməti ilə fəal əməkdaşlıq 
 
 
 64
aparmış və aparılan birgə əməkdaşlıq nəticəsində demokratik-
ləşdirmə, qanun aliliyi, qanunvericiliyin, xüsusilə də seçki qa-
nunvericiliyinin təkmilləşdirilməsi, miqrasiya, gender bərabər-
liyi və digər sahələrdə bir çox layihələr həyata keçirir. DTİHB 
Azərbaycanda keçirilmiş prezident, parlament və bələdiyyə 
seçkilərində fəal iştirak edir. 
ATƏT-in Mətbuat Azadlığı üzrə Nümayəndəsi ilə də 
əməkdaşlığa Azərbaycan hökuməti tərəfindən xüsusi önəm 
verilir. 2001-ci ilin dekabrında ATƏT-in Mətbuat Azadlığı 
üzrə Nümayəndəsinin Ofisi və AR-in XİN-in birgə təşəbbüsü 
əsasında Azərbaycanın gənc jurnalistləri üçün keçirilmiş 
"Azərbaycanda Mətbuat Azadlığı və Məsuliyyətinin İnkişafı" 
mövzusunda seminarın Ofislə Azərbaycan arasında əməkdaş-
lığın dərinləşdirilməsi və Jurnalistikada davranış məcəlləsi, 
həmçinin digər müvafiq məsələlərin müzakirəsi baxımından 
vacib əhəmiyyət kəsb etmişdir. 
ATƏT-in tam-hüquqlu üzvü olduğundan Azərbaycan 
ATƏT-in Milli Azlıqlar üzrə Ali komissarının ofisi ilə əlaqələr 
yaratmışdır. Lakin Milli Azlıqlar üzrə Ali komissarInIn man-
datına (mandata uyğun olaraq, Komissarın Ofisi adətən milli 
zəmində münaqişə ocağının yaranması ehtimal olunan böl-
gələrlə geniş fəaliyyət göstərir), eyni zamanda ölkəmizin milli 
azlıqların hüquqlarının müdafiəsi sahəsində əldə etdiyi nailiy-
yətlərə və həyata keçirdiyi tədbirlərə baxmayaraq, Ali komis-
sarının ofisi ilə Azərbaycan arasında əməkdaşlıq hələ arzu olu-
nan səviyyədə deyil və müntəzəm qaydada həyata keçirilmir. 
300-dən çox deputatdan ibarət olan ATƏT-in Parlament 
Assambleyası (PA) ilə Azərbaycan Respublikasının Milli Məc-
lisi arasında sıx əməkdaşlıq əlaqələri qurulmuşdur. ATƏT-in 
PA-da təmsil olunan Azərbaycandan olan deputatlar hər il pa-
nın iclaslarında iştirak edirlər. 
ATƏT-in Bakıda Ofisinin yaradılması haqqında 16 no-
yabr 1999-cu ildə ATƏT-in Daimi Şurasının 318 saylı qərarı 
qəbul olunmuşdur. 
 
 
 65
ATƏT-in Daimi Şurasının 318 saylı qərarının qəbulun-
dan sonra 1999-cu ilin noyabrın 25-də imzalanmış Qarşılıqlı 
Anlaşma Memorandumu ATƏT və Azərbaycan arasında əmək-
daşlığa yeni təkan vermişdir. 
18 iyul 2000-ci ildə ATƏT-in Bakıdakı ofisinin rəsmi 
açılışı baş tutmuşdur. 
ATƏT-lə Azərbaycan arasında səmərəli əməkdaşlığın 
inkişafı ölkəmiz üçün vacib əhəmiyyət kəsb etdiyindən, xüsusi 
olaraq bu məqsədlə Azərbaycanda ATƏT-in Dostları Qrupu 
yaradılmışdır. 
 
 
 66
NƏTİCƏ 
 
ATƏT çox geniş ərazidə fəaliyyət göstərir. Bu ərazi-
lərin bir çox qismi konfliktli, müqəddəratı hələ də təyin edil-
məmiş zonalardır. Sözügedən ərazilərin yarıdan çoxu SSRİ-nin 
mirasıdı. Bu da özü-özlüyündə ATƏT-ə yeni problemlər yara-
dır. Təşkilatın bütün qərarları siyasi öhdəlik xarakteri daşıyır 
və heç bir hüquqi əsası yoxdur. Bu isə çox da arzuedilən hal 
deyil. 
ATƏT-in Ermənistan – Azərbaycan, Dağlıq Qarabağ 
münaqişəsinin həlli istiqamətindəki fəaliyyətinə maneə törədən 
əsas qüvvə kimi Ermənistanın tutduğu qeyri konstruktiv möv-
qeni, daha doğrusu münaqişənin həll edilməməsində bir sıra 
maraqlı tərəflərin mövcud olmasını səbəb kimi göstərmək olar. 
Münaqişənin həll edilməməsində maraqlı tərəflərdən biri kimi 
çıxış edən Rusiya bu yolla Azərbaycanı öz əlində saxlamağa 
çalışır. Minsk Qrupunda Fransa kimi dövlətin təmsil olunmağı 
isə ATƏT-in konflikti nizama salınmasına maneə olan digər 
səbəblərdəndir. 
Müasir Avropada Ermənistan – Azərbaycan, Dağlıq 
Qarabağ münaqişəsi də daxil olmaqla onlarla konfliktin həlle-
dilməmiş qalması sözügedən təşkilatın dünya siyasətində nüfu-
zunu şübhə altına qoyur. Təşkilatın bütün qərarlarının konsen-
sus nöqteyi-nəzərindən qəbul edilməsi onların icrasında bir sıra 
boşluqları ortaya qoyur. Eyni zamanda qərarların məcburi de-
yil, məsləhət verici xarakter daşıması da onun fəaliyyətini fo-
rmallaşdırır. Digər bir tərəfdən qərarların bu şəkildə qəbul edil-
məsi təşkilata üzv dövlətlərin bərabərhüquqlu olmasına, onların 
hər birinin fikrinə hörmət edilməsinə dəlalət edir. 
Lakin bütün bu sadalanan fikirlərə baxmayaraq sözü-
gedən təşkilata hələ ki, alternativ yoxdur. Çox güman ki, yaxın 
gələcəkdə də heç olmasın. 
 
 
 67
 AZƏRBAYCANLA 
ABŞ ARASINDA DAĞLIQ QARABAĞ 
MÜNAQİŞƏSİNİN  
ATƏT ÇƏRÇİVƏSİNDƏ MÜZAKİRƏSİ 
 
Prezident H.Əliyev xarici siyasət fəaliyyətinin prioritet-
lərindən olan Qarabağ probleminin həllinə ABŞ-ı cəlb etmək 
üçün bütün diplomatik kanallardan istifadə edirdi. Yeri gəlmiş-
kən, görkəmli siyasətçinin hələ Naxçıvanda olarkən Birləşmiş 
Ştatların tanınmış diplomatları ilə görüşləri, məktublaşmaları 
ölkəmizin gələcək diplomatik fəaliyyəti üçün faydalı zəmin 
yaratmışdı. 
Azərbaycan özünün xarici siyasətində qərb ölkələri və 
ABŞ-la qlobal münasibətlərinin daha mühüm, yeni perspektivli 
mərhələsini qurmuşdur. İkinci bir tərəfdən də, nəzərə almaq 
lazımdır ki, siyasət, təhlükəsizik, iqtisadiyyat və ticarət sahə-
sində Amerika-Azərbaycan çoxtərəfli tərəfdaşlığının böyük 
perspektivləri mühüm strateji bölgədə yerləşən və önəmli siya-
si mövqe tutan Azərbaycana Birləşmiş Ştatların marağını artı-
rırdı. Ermənistan-Azərbaycan müharibəsində atəşkəsin əldə 
olunması ilə regionda yaranmış nisbi sabitlik ABŞ-la müxtəlif 
səviyyələrdə əməkdaşlığın inkişafı üçün olduqca əlverişli şərait 
yaradırdı. Məhz bütün bunların sayəsində 1994-cü il sentyabrın 
20-də «Əsrin müqaviləsi»ni bağlamaq mümkün olmuşdu. Xa-
tırladaq ki, görkəmli diplomat Ə.B.Topçubaşov hələ 1919-cu 
ildə Paris Sülh konfransına təqdim etmək üçün hazırladığı me-
morandumda yazırdı: «Unudulmamalıdır ki, Bakı və onun ət-
rafı zəngin neft yataqlarına malikdir və gələcəkdə Azərbaycan 
Respublikasının dövləti, neft ehtiyatlarına ehtiyac duyan həm 
həmsərhəd, həm də digər dövlətlərlə lazımi əlaqələr yaratma-
lıdır» [105, s.33-36, 138-139]. Regionda tarixi hadisə olan 
«Əsrin müqaviləsi» hər şeydən əvvəl Azərbaycan-ABŞ beynəl-
xalq dialoqunun daha da inkişafında son dərəcə önəmli rol oy-
namışdır. Müasir texnoloji inqilab əsri göstərir ki, «iqtisadiyyat 
 
 
 68
siyasətdir» devizi bugünkü qədər aktuallıq kəsb etməmişdir. 
Bunu Bakıda imzalanan «Əsrin müqaviləsi» aydın sübut edir. 
Beləliklə, Azərbaycan çətin maneələri dəf etmək hesabına 
imzaladığı «Əsrin müqaviləsi» ilə yeni neft sivilizasiyasına 
daxil oldu. Neft müqavilələrinin imzalanması ilə Qarabağ kon-
fliktinin həlli, bu yolda mühüm əngəl olan 907-ci düzəlişin ləğ-
vi ilə bağlı diplomatik səylər daha da gücləndirildi. İstər yerli, 
istərsə də xarici mətbuatı izləyən hər bir Azərbaycan vətəndaşı 
belə bir danılmaz həqiqətlə rastlaşır ki, ulu öndər H.Əliyev bü-
tün rəsmi səfərlərində, həm işgüzar dairələrin nümayəndələri, 
həm də görkəmli siyasətçilərlə söhbətlərində həmişə Qarabağ 
konfliktinin həlli ilə bağlı məhsuldar söhbətlər aparmışdır. 1995-ci 
ilin mayında senatorlar Xelm və Luqar «Kerri düzəlişini qis-
mən modifikasiya edən qanun layihəsi təqdim edirlər. Həmin 
layihə ABŞ hökumətinin Azərbaycana humanitar yardım 
göstərməyi, bir sıra sahələr üzrə məhdudiyyətlərin aradan götü-
rülməsini vacib sayırdı. Erməni diasporunun güclü təzyiqi nə-
ticəsində senatorların təklif etdikləri qanun layihəsi qəbul edil-
məsə də, bunu müəyyən mənada Azərbaycan tərəfinin uğuru 
saymaq olar, ona görə ki, respublika rəhbərliyi bu diplomatik  
təmasla ilk dəfə olaraq Amerika qanunvericiləri ilə intensiv 
əlaqə yarada bilmişdi. Hələ 1994-cü ilin yanvarında Konqres 
Prezidentə 907-ci düzəlişin qüvvəsini dayandırmaq hüququ 
verməyi nəzərdə tutan (konqresmenlər Livinqston, Vuler, Qala-
hen və Laflin tərəfindən hazırlanmış) «Vilson düzəlişi»ni təklif 
etmişdi. Lakin burada göstərilirdi ki, ABŞ Prezidenti Azərbay-
cana qeyri-hökumət təşkilatları tərəfindən qaçqınlar və köçkün-
lər üçün yardımın qeyri-adekvat olduğu nəticəsinə gəldikdə bu 
hüququndan istifadə edə bilər. Qeyd edək ki, bu məsələdə se-
nator Bob Livinqston xüsusi fəallıq nümayiş etdirmişdi. Bu 
fakt erməni lobbisinin nəzərindən qaçmamışdı. Konqresmen bu 
məsələyə ikinci dəfə qayıdarkən Amerika lobbisi nümayəndə-
lərindən biri «Kaliforniya kuryeri» (10.12.98) qəzetində yaz-
mışdı: «Biz Livinqstonu inandırmalıyıq ki, 907-ci düzəlişi 
 
 
 69
rahat buraxsın. Əks təqdirdə o, bütün Birləşmiş Ştatlar üzrə 
Amerika erməniləri cəmiyyətini özünə qarşı birləşdirə bilər. Bu 
da onun Nümayəndələr Palatası spikeri vəzifəsindən uzaqlaş-
dırılması və konqresin demokratların əlinə keçməsi ilə nəticə-
lənər». Əgər konfliktin həlli xronologiyasını davam etdirsək 
göstərməliyik ki, 1994-cü ilin ikinci yarısında geosiyasət 
elmində tanınmış nəzəriyyəçi Z.Bjezinski, ABŞ konqresmenlə-
ri S.Kennedi, T.Penni və b. həm B.Klintona, həm də konqresə 
müraciət edərək Azərbaycanla hərtərəfli əlaqələrin strateji əhə-
miyyətini xüsusi vurğulamış, ölkəmizə qarşı konqresin qəbul 
etdiyi ədalətsiz 907-ci düzəlişin Birləşmiş Ştatların milli məna-
felərinə qətiyyən cavab vermədiyini əsaslandırmış, onun ləğvi-
nə çağırmışlar [5, 28 iyun, 16 avqust 1994]. Şübhəsiz ki, Azər-
baycan diplomatiyasının intensiv təşkilatçılığı sayəsində səfər-
bər olunmuş bu siyasi aksiya sonralar öz müsbət təsirini Buda-
peşt Sammitinin bütün gedişinə göstərdi, respublikamızın in-
formasiya blokadasından çıxmasında önəmli rol oynadı. Qeyd 
etdiyimiz kimi, 1994-cü ilin mayında atəşkəs rejimi H.Əliyevin 
məqsədyönlü xarici siyasəti sayəsində mümkün olmuşdur. 
Bundan əlavə, qısa bir müddət ərzində Azərbaycan tərəfi bey-
nəlxalq ictimaiyyəti Qarabağ konflikti barədə xeyli məlumat-
landırmış, dünyanın bir çox tanınmış diplomatlarını problemə 
sağlam düşüncə ilə yanaşmağa inandırmışdır. Qeyd-edək ki, 
Sammitdən bir qədər əvvəl, yəni 1994-cü ilin sentyabrında 
BMT-də ABŞ-ın daimi nümayəndəsi Madlen Olbrayt Bakıda 
H.Əliyev ilə görüşündə Qarabağ konfliktinin siyasi potensialını 
düzgün qiymətləndirmiş və onu beynəlxalq birlik üçün sınaq 
hesab etmişdi. Bundan əlavə, oktyabrın 25-də səfir R.Kozlariç 
Prezident H. Əliyevə ABŞ prezidenti B.Klintonun məktubunu 
çatdırmışdı. Burada ABŞ dövlət başçısı Qarabağ probleminin 
həllində ATƏT-in Minsk Qrupunun fəaliyyətinə üstünlük ver-
diyini göstərmiş, konfliktin tənzimlənməsində sülh yaratma 
qüvvələrinin təşkili ideyasını dəstəkləmişdir. ABŞ dövlətin 
başçısının problemə bu meyarla yanaşması 1994-cü il dekabrın 
 
 
 70
6-dan başlayan Budapeşt Sammitinin gedişi üçün çox şey 
demək idi. Bundan əlavə, BMT-nin Baş katibi B.Qali həmin 
ərəfədə bütün münaqişələrdə olduğu kimi BMT-nin Təhlükə-
sizlik Şurasının regionda sülhü bərpa etmək naminə ATƏT-in 
bütün fəaliyyətində iştirak etməyə hazır olduğunu vurğulamış-
dı. Onun fikrincə, digər konfliktlər kimi Ermənistan-Azər-
baycan münaqişəsinin də həllində BMT üç əsas vəzifəni yerinə 
yetirməlidir: l. BMT Təhlükəsizlik Şurasının qəbul etdiyi qət-
namələrin yerinə yetirilməsini təmin etmək; 
2. Regionda ATƏT-in sülhməramlı əməliyyatlarını 
maksimum dəstəkləmək; 3. Konflikt zonasında sülh və təhlü-
kəsizlik naminə təşkilat tərəfindən təkrarçılığa yol verilməməsi 
üçün sülh təşəbbüslərinin əlaqələndirilməsi funksiyasını yerinə 
yetirmək. Daha mühüm bir məqam. Sammit ərəfəsində erməni 
tərəfi Azərbaycan rəhbərliyindən «günahsız Ermənistan»a qarşı 
təbliğata son qoymağı tələb etmişdi. Çox qəribədir ki, bütün 
təbliğat maşınından yerli-yersiz olaraq xalqımızın mənfi obra-
zını yaratmaqda istifadə edən ermənilər nədənsə respublikamız 
əleyhinə qərəzli informasiya blokadasının yarılması üçün tu-
tarlı faktlar ortalığa qoyulanda narahatlıq keçirməyə başlamış-
lar. Beləliklə, Prezident H.Əliyevin rəhbərliyi ilə Azərbaycan 
nümayəndə heyəti Budapeşt Zirvə görüşü ərəfəsində sanballı 
siyasi-psixoloji dəstək qazana bilmişdi. Budapeşt Zirvə görüşü-
nün artıq birinci mərhələsində respublika Prezidenti H.Əliyev 
konstruktiv mövqe tutaraq Avropanın və dünyanın nüfuzlu li-
derləri və tanınmış siyasətçiləri ilə təkbətək görüşlərində Ermə-
nistanın Azərbaycana qarşı təcavüzünün mahiyyətini açaraq, 
onları belə bir həqiqətə inandırmışdır ki, Qarabağ konfliktinin 
uzanmasının səbəbi erməni tərəfinin beynəlxalq hüquq norma-
larına zidd olaraq Azərbaycan ərazisində ikinci müstəqil dövlət 
qurumu yaratmaq tələbindədir. Dünyada hansısa bir ölkənin 
ərazi bütövlüyünü pozmaq hesabına ikinci bir müstəqil dövlət 
qurmaq kimi presedent olmadığından Azərbaycan hökuməti 
heç vaxt buna gedə bilməz. Ona görə də Azərbaycan tərəfi 
 
 
 71
Dağlıq Qarabağın erməni icmasına geniş muxtariyyət verə 
bilər, bu isə yalnız siyasi yolla həll olunmalıdır. Azərbaycan 
nümayəndə heyətinin konstruktiv mövqedən çıxış etməsi nəti-
cəsində həmin sammitdə Avropanın bu və ya digər regionla-
rında baş verən konfliktlərin həlli işi ayrı-ayrı dövlətlərin in-
hisarından alınaraq (həmin vaxta qədər bu iş Rusiyanın inhisa-
rında idi) ATƏM-in (indiki halda ATƏT-in) səlahiyyətləri çər-
çivəsinə verilmişdir. Ən önəmlisi isə bu idi ki, H.Əliyevin çe-
vik və inandırıcı diplomatiyasının təsirilə Zirvə görüşündə 
«Dağlıq Qarabağ konflikti ilə əlaqədar ATƏM-in fəaliyyətinin 
intensivləşdirilməsi»nə dair qətnamə qəbul olundu. Çünki 1992-ci 
ilin martından sonra, Minsk Qrupunun yaradılmasından həmin 
dövrədək konfliktin həlli yolunda bu təşkilat Azərbaycan 
tərəfini qane edən elə bir mühüm iş görməmişdi. Ən ümumi 
şəkildə həmin qətnamədə Ermənistan-Azərbaycan konfliktinin 
tənzimlənməsi sahəsində BMT və ATƏT-in əməkdaşlığı ilə 
bağlı aşağıdakı məsələlər əksini tapmışdır: 
- ATƏT BMT-nin Təhlükəsizlik Şurasının (TŞ) Azər-
baycanın Dağlıq Qarabağ bölgəsindəki vəziyyətlə bağlı müddə-
alarla razıdır və bunu dəstəkləyir. 
- ATƏT BMT TŞ-nın belə bir mövqeyi ilə razıdır ki, hərbi 
konflikt başa çatdıqdan sonra siyasi müqavilə bağlanmalıdır. 
- ATƏT özünün Sülhməramlı qüvvələrinin köməkliyi 
ilə siyasi müqavilənin bağlanması üçün şərait yaratmağa ha-
zırdır. Həmin sülhməramlı qüvvələr 1992-ci il Helsinki Aktının 
3-cü bəndinə və BMT-nin Nizamnaməsinə əsasən yaradıla 
bilər. Bu məqsədlə yüksək səviyyədə Vyana planlaşdırma qru-
punun yaradılması nəzərdə tutulur. 
- ATƏT təşkilatın ekspert fəaliyyətini təmin etmək üçün 
texniki məsləhət köməyi göstərməyə hazır olmalı BMT Baş 
Katibinin bəyanatına müvafiq olaraq BMT-dən kömək almağa 
çalışmalıdır. 
- ATƏT özünün sülhməramlı qüvvələrini yerləşdirmək 
üçün BMT-dən siyasi dəstək (mandat-müəllif) almalıdır. 
 
 
 72
- ATƏT sülhməramlı əməliyyatları təşkil etmək haqqında 
qərarının BMT-nin TŞ tərəfindən qəbul olunmasına çalışmalıdır. 
Hər halda başlıca ideya bundan ibarətdir ki, BMT-nin 
və ATƏT-in əməkdaşlığı və səylərinin əlaqələndirilməsi Ermə-
nistan-Azərbaycan konfliktinin sülh yolu ilə tənzimlənməsi 
prosesini daha geniş əhatə etməyə imkan verir. Məsələ burasın-
dadır ki, ATƏT-in bilavasitə hüquqi funksiyası Dağlıq Qaraba-
ğa dövlət müstəqilliyinin verilməsinin qeyri-mümkünlüyünü 
erməni tərəfinə başa salmaqdır. Sonralar ulu öndər H.Əliyev 
ABŞ səfiri R.Kozlariçlə görüşündə Budapeşt Sammitinin ölkə-
mizin siyasi nüfuzu, xüsusilə Ermənistan-Azərbaycan konflik-
tinə son qoymağa imkan verən qətnaməsinin qəbul edilməsinin, 
həmçinin sülhün qorunması üzrə beynəlxalq qüvvələrin yara-
dılması haqqında qərarın Azərbaycan üçün əhəmiyyətini qeyd 
etmişdir [24, 4 dekabr 1996]. 
Beləliklə, Azərbaycanın 1992-ci il yanvarın 20-də üzv 
qəbul olunduğu və həmin il iyulun 10-da sənədlərini imzaladığı 
ATƏT, Budapeşt Zirvə görüşündən başlayaraq Qarabağ kon-
flikti ilə daha ciddi məşğul olmağa başladı. ATƏM-in birinci 
zirvə görüşünün (1992) gündəliyinə belə düşməyən Qarabağ 
problemi H.Əliyevin diplomatik fəaliyyəti nəticəsində Buda-
peşt Sammiti zamanı bütün dünya birliyinin diqqət mərkəzində 
duran, eləcə də Azərbaycan-Amerika siyasi dialoqunun ən 
önəmli problemlərindən birinə çevrildi. Məhz Budapeşt Sam-
mitində bu dialoqun səmərəli bəhrəsi olaraq Minsk Qrupuna 
həmsədrlik institutu təsis edilmiş, doğrudur ona rəhbərlik Rusi-
ya və Finlandiyaya həvalə olunmuşdu. Konflikti tezliklə həll 
etmək üçün «Böyük sülh sazişi» hazırlamaq tövsiyə edilmişdir. 
İndi isə dialoqda başlıca məsələ bu prosesi genişləndirmək və 
daha da inkişaf etdirmək idi. Hadisələrin sonrakı inkişafı gös-
tərdi ki, Lissabon Sammitinə qədər olan dövr, yəni 1995-1996-cı 
illər Birləşmiş Ştatlarla Azərbaycan arasında ikitərəfli əlaqə-
lərin möhkəmlənməsi, Ermənistan-Azərbaycan konfliktinin 
tənzimlənməsində ABŞ-ın iştirakının daha intensiv xarakter 
 
 
 73
alması mərhələsidir. Adı çəkilən dövrdə ikitərəfli əlaqələrin in-
kişafına təkan verən mühüm amillərdən biri 1995-ci ilin oktya-
brında Azərbaycan Respublikasının Prezidenti H.Əliyevin 
Nyu-Yorkda BMT-nin 50 illiyi ilə bağlı tədbirlərdə iştirak 
edərkən ABŞ prezidenti B.Klintonla görüşü, eləcə də həmin il 
oktyabrın 2-də hər iki prezidentin telefon söhbətləri olmuşdur. 
Həmin söhbətlərin gedişində dövlət başçıları enerji, Xəzər də-
nizinin statusu məsələləri ilə yanaşı Ermənistan-Azərbaycan 
münaqişəsinin mövcud vəziyyəti ilə bağlı problemlərə də to-
xunmuşdur. Təbii ki, burada Qarabağ konfliktə diqqəti daha 
çox cəlb etmişdir. Çünki hər hansı geosiyasi və geoiqtisadi la-
yihənin həyata keçirilməsi hər şeydən əvvəl regionda normal 
sabitliyin təmin olunmasından, qonşuluq münasibətlərinin rə-
van qurulmasından asılıdır. Hər iki dövlətin başçısı belə bir fi-
kirdə olmuşlar ki, bu görüşlər Azərbaycan-Amerika siyasi dia-
loquna yeni impuls vermişdir. Lakin Azərbaycanın xarici siya-
sətinin uğuru baxımından yanaşılsa, görüşlərdə ən önəmli mə-
qam B.Klintonun H.Əliyevin rəhbərlik etdiyi diplomatiyanı 
tam dəstəkləməsidir. Sanki bu qiymətləndirmənin davamı kimi 
prezident H.Əliyevin ABŞ-ın informasiya agentliklərinə, geniş 
auditoriyalı teleşirkətlərə verdiyi dərin məzmunlu müsahibələri 
oldu. Belə ki, Azərbaycan Respublikasının Prezidenti hər iki 
ölkənin milli mənafeləri baxımından dəyərli olan prioritet sahə-
lərə toxunmaqla yanaşı ictimaiyyəti daha çox Qarabağ konflik-
tinin əsl mahiyyəti barədə məlumatlandırmağa nail olmuşdu. 
Azərbaycanın ümummilli lideri hər çıxışında ölkəmizin de-
mokratik dövlət quruculuğu yollarında rastlaşdığı çətinliklər, 
xüsusilə bu işdə Qarabağ konfliktinin ən böyük maneə olduğu-
nu televiziya auditoriyasına inandırıcı surətdə çatdırmışdır. 
İnformasiya blokadasının necə problemlər yaratdığını yaxşı 
dərk edən Azərbaycan tərəfi həmin dövrdə Birləşmiş Ştatların 
Rend Korporeyşin, Strateji və Beynəlxalq Tədqiqatlar Mərkəzi, 
Con Hopkins Universiteti, İrs fondu və b. bu kimi analitik 
mərkəzlərlə əlaqələr yaratmışdır ki, bu da hər iki dövlət arasın-
 
 
 74
da həm siyasi dialoqun aparılmasında, həm də Qarabağ kon-
fliktinin geosiyasi köklərinin aydınlaşdırılmasında mühüm va-
sitə olmuşdur. 
Qeyd edək ki, adı çəkilən dövrdə ABŞ-Azərbaycan mü-
nasibətlərinin önəmli istiqamətlərindən biri Azərbaycanda de-
mokratikləşmə proseslərini sürətləndirmək, iqtisadi əlaqələri 
daha da möhkəmləndirmək və genişləndirmək idi. Lakin təcrü-
bəli siyasətçi H.Əliyev yaxşı bilirdi ki, böyük strateji və geosi-
yasi məqsədləri həyata keçirmək üçün regionda «nə müharibə, 
nə sülh» vəziyyəti heç bir tərəfdaşı, xüsusilə Azərbaycanı qane 
edə bilməz, çünki dünya praktikasında da görünməyib ki, atəş-
kəs rejimini əbədi saxlamaq mümkün olsun. Belə bir qeyri-
müəyyənlik vəziyyəti Xəzərin statusu məsələsinin də rasional 
həll olunmasına mane olur, baxmayaraq ki, bu məsələdə ABŞ-
la Azərbaycan mövqeləri üst-üstə düşür. Qeyd edək ki, hələ 
1995-ci ilin aprelində ABŞ-ın enerji naziri xanım Olirinin 
Bakıdakı görüşlərində də bu məsələyə toxunulmuşdur. Qarabağ 
konfliktinin sülh yolu ilə həlli üçün mühüm rol oynayan uzun-
müddətli ABŞ-Azərbaycan siyasi dialoqunun tərkib hissəsi ola-
raq 1995-ci ilin iyulunda ABŞ Konqresinin Avropada təhlükə-
sizlik və əməkdaşlıq üzrə komissiyanın sədri M.Oksun, avqust 
ayında isə senator R.Şelbinin Bakıya səfərləri Azərbaycan dip-
lomatları və siyasətçiləri tərəfindən dəyərincə qiymətləndiril-
mişdir. 1995-ci il oktyabrın 23-də Azərbaycan respublikasının 
Prezidenti H.Əliyevin dünyanın tanınmış siyasətçisi H.Kisin-
cerlə görüşü Azərbaycan-Amerika dialoqunda məhsuldar mər-
hələdir. H.Əliyev amerikalı diplomatdan konfliktin həllində öz 
nüfuzundan istifadə edəcəyinə inandığını vurğulamışdır. H.Kisincer 
görüşdə bildirmişdir: «ABŞ və Azərbaycan arasında əmək-
daşlıq strateji xarakter daşıyır. Bu mənada ABŞ coğrafi nöq-
teyi-nəzərdən olduqca əhəmiyyətli olan bu regionda öz ma-
raqlarını qorumalıdır». Məlumdur ki, konfliktin həlli baxımın-
dan Azərbaycan-Amerika dialoqunda önəmli istiqamətlərdən 
biri təhlükəsizlik problemidir. Dövlətlərimiz arasında danışıq-
 
 
 75
larda mühüm fəaliyyət mexanizmi təhlükəsizlik üzrə dialoq 
ABŞ-Azərbaycan arasında uzunmüddətli əməkdaşlığın mühüm 
aspektlərindəndir. Həmin əməkdaşlığın çox vacib şərtlərindən 
biri regional təhlükəsizliyin real təmin olunmasıdır. Məhz buna 
görə də ABŞ-ın dövlət katibi U.Kristofer Bakıda dialoqun əhə-
miyyətini qeyd edərkən göstərmişdi ki, bununla ABŞ Azərbay-
canın təhlükəsizliyini, onun ərazi bütövlüyünü və suverenliyini 
dəstəklədiyini bildirir. Dialoqda səslənən mühüm fikirlərdən 
biri də Amerika tərəfinin regional təhlükəsizlik, silahların və 
hərbi texnologiyaların yayılmaması və ixracına nəzarət etmək 
məsələləri ilə, Azərbaycanın NATO-nun «Sülh naminə tərəf-
daşlıq proqramında» iştirakı idi. Azərbaycan öz milli mənafelə-
rini rəhbər tutaraq belə bir dialoqu dəstəkləmiş, onun çərçivə-
sində konflikt zonasına hərbi silahların göndərilməsinin qarşısı-
nı almaq, işğal olunmuş ərazilərdə nüvə tullantılarının basdı-
rılmasına imkan verməmək, narkotiklərin, nüvə materiallarının 
ötürülməsinin qarşısını almaq və bu məqsədlə etibarlı sərhəd və 
gömrük nəzarəti yaratmaq, neft yataqlarının, kəmərlərinin təh-
lükəsizliyini təmin etmək məsələləri ətrafında söhbətlər apar-
mağın tərəfdarı olmuşdur. Azərbaycan tərəfinin siyasi dialoqda 
iştirakında başlıca məqsəd onun potensialından öz təhlükəsizli-
yini təmin etmək, ölkəmizin suverenliyinə qarşı riskli hücum-
lara imkan verməmək, habelə konkret tədbirlər sisteminin iş-
lənib-hazırlanmasında istifadə etməkdir. Dialoq iştirakçıları da 
yaxşı bilirlər ki, erməni separatçılarının siyasi ambisiyaları nə 
beynəlxalq birlik, nə də ATƏT tərəfindən dəstəklənə bilməz. 
Təsadüfi deyildir ki, ABŞ-ın dövlət katibinin müstəqil dövlətlər 
üzrə səfiri C.Kollinzin 1996-cı il noyabrın 13-də Bakıya səfəri 
zamanı keçirilmiş görüşdə ümummilli lider H.Əliyev birmənalı 
şəkildə bildirmişdi ki, Azərbaycanın atəşkəs rejiminə riayət 
etməsinə baxmayaraq, erməni millətçilərinin ambision mövqe-
yi və onların müəyyən qüvvələr tərəfindən dəstəklənməsi nəti-
cəsində ölkəmizin ərazi bütövlüyü bərpa olunmamış, minlərlə 
qaçqın və məcburi köçkün hələ də çadırlarda yaşayırlar. Ümu-
 
 
 76
miyyətlə qeyd edilməlidir ki, 1996-cı il iki ölkə arasında müna-
sibətlərin strateji əməkdaşlıq və tərəfdaşlıq istiqamətində inki-
şafı ili olmuşdur. Beləliklə, Heydər Əliyevin rəhbərlik etdiyi 
Azərbaycan diplomatiyası ABŞ kimi qüdrətli və nüfuzlu döv-
lətlə pozitiv siyasi dialoqu daha da inkişaf etdirməkdə mühüm 
uğurlar qazanmış, regionda siyasi, iqtisadi və təhlükəsizlik mə-
nafelərini nəzərə almaqla bu ölkə ilə qarşılıqlı faydalı münasi-
bətlər yarada bilmişdir. Bunun sayəsindədir ki, konfliktin tən-
zimlənməsinə obyektiv yanaşan ABŞ səfirliyi Dağlıq Qarabağ-
da keçirilən «prezident seçkiləri» deyilən tədbirə mənfi müna-
sibət bildirmişdir. Səfirliyin 1996-cı il 29 oktyabr tarixli bəya-
natında bu addım regionda onsuz da zəif olan sabitliyin pozul-
masına yönəlmiş və konfliktin tənzimlənməsinin normallaşdı-
rılmasına kömək etməyən cəhd kimi pislənir. 
İki zirvə görüşü arasında Azərbaycan diplomatiyası – 
Amerika Birləşmiş Ştatlarının diqqətini Qarabağ konfliktinə və 
onun ətrafında baş verən hadisələrə daha çox cəlb edə bilmiş-
dir. Hələ 1996-cı il fevralın 28-də H.Əliyev ABŞ-ın regional 
konfliktlər üzrə Dövlət Departamenti İdarəsinin rəisi Cozef 
Presseli qəbul etmişdi. C.Pressel bildirmişdi ki, ABŞ-ın mövqe-
yincə Minsk prosesi heç də köhnəlməmiş və Dağlıq Qarabağda 
sülhün yaradılmasında perspektivlərə malikdir [24, 1 mart 1996]. 
Lakin qeyd edək ki, Bakıya bir neçə dəfə danışıqlar məqsədilə 
gəlsə də Pressel heç bir kompromisə nail ola bilmədi. Bəzi 
icmalçıların fikrincə, o, hətta Azərbaycan tərəfini faktiki olaraq 
hədələyərək bildirmişdi ki, əgər rəsmi Bakı onun şərtlərini 
qəbul etməsə, atəşkəs haqqında razılıq pozula bilər [46]. Lakin 
H.Əliyevin qətiyyətli mövqeyi sayəsində ABŞ-ın ikili standart 
siyasətinə baxmayaraq bu böyük ölkəyə Qarabağ məsələsində 
xarici siyasətinin fəallaşdırmasının vacibliyi ideyası çatdırıldı. 
Birləşmiş Ştatların Ermənistan-Azərbaycan konfliktinə siyasi 
marağının bariz təzahürü bu oldu ki, Klinton hökuməti Qara-
bağ məsələsinin həlli və ABŞ-ın bu işdə köməyini planlaş-
dırmaq üçün Lissabon Zirvəsi toplantısı ərəfəsində növbə-
 
 
 77
dənkənar danışıqlara başlamışdı. 1996-cı il martın 16-da «Nyu-
York Times» qəzetində B.Kordon yazırdı ki, Klinton hökuməti 
Dağlıq Qarabağ probleminin həlli və bu işdə Birləşmiş Ştat-
ların mümkün yardımını göstərmək məqsədilə növbədənkənar 
danışıqlara başlamışdır. Hökumətin təşəbbüsü ilə Dövlət kati-
binin müavinləri Sendi Berqer və Stroub Talbott danışıqlar 
aparmaq üçün Azərbaycan və Ermənistana gəlmişdilər. Onlar 
birmənalı şəkildə bildirmişdilər ki, Amerika Birləşmiş Ştatları 
Minsk Qrupunun fəaliyyətini çətinləşdirən hər bir hərəkəti 
pisləyir, Qafqaz regionunda sülhü bərpa etmək işində ATƏT-in 
rolunu dəstəkləyir. Yeri gəlmişkən, hadisələri diqqətlə izləyən 
ABŞ Dağlıq Qarabağda «prezident seçkiləri» deyilən ak-
siyadan da narahatçılığını bildirmişdir. 
H.Əliyev də Lissabona yola düşməzdən əvvəl jurnalist-
lərə verdiyi müsahibədə Dağlıq Qarabağda keçirilən «prezident 
seçkilərini» qanunsuz adlandırmış, beynəlxalq hüquq normala-
rına zidd olduğunu söyləmişdir. Odur ki, «biz seçkiləri tanımırıq 
və heç bir beynəlxalq təşkilat, heç bir ölkə bu seçkiləri tanımaz». 
Beləliklə, H.Əliyevin rəhbərlik etdiyi nümayəndə heyəti 
Lissabona tam hazırlıqla gəlmişdi. Lissabon Sammitinin 
konfliktin tam həlli üçün qərar qəbul edə bilməyəcəyini irəlicə-
dən bilən dövlət başçısı H.Əliyev bütün səylərini konfliktin 
ATƏT-in prinsipləri əsasında həllinə nail olmağa yönəltmişdi. 
Odur ki, ümumi milli məqsədə söykənən dövlət başçısı Lissa-
bonda özünün strateji və taktiki hərəkətlərini ölçüb-biçmişdi. 
H.Əliyev diplomatiyamız qarşısında duran məqsədi belə izah 
edirdi: «Lissabon görüşünün sənədlərində Ermənistan-Azər-
baycan konfliktinin sülh yolu ilə həlli üçün yeni imkanlar açıl-
mışdır. Bizim əsas məqsədimiz bundan ibarət idi ki, Lissabon-
da yüksək səviyyədə görüşdə məsələnin gələcəkdə ədalətli həlli 
üçün ən çox qəbul edilən düsturun təsdiqinə, yaxud bəyənil-
məsinə nail olaq» [50, s. 152-169]. O, haqlı olaraq göstərirdi 
ki. bu mötəbər təşkilatın Ermənistan-Azərbaycan konfliktinin 
həlli yolunda hələ istifadə etmədiyi imkanlar çoxdur. Beynəl-
 
 
 78
xalq təşkilatların nümayəndələri ilə görüşlərində ölkə başçısı 
göstərirdi ki, Dağlıq Qarabağın «müstəqilliyi» məsələsi ilk 
növbədə BMT-nin və AŞ-ın qəbul etdikləri hüquq normalarına 
zidd olduğundan biz heç zaman Azərbaycan torpağında ikinci 
erməni dövlətinin yaranmasına razı olmarıq və yol vermərik 
[21, s.231]. Düzgün strateji mövqedə duran H.Əliyev Lissa-
bonda dövlət başçıları ilə görüşlərində Ermənistan Respublika-
sının BMT-nin nizamnaməsinə, ATƏT-in prinsiplərinə məhəl 
qoymadığını dəfələrlə qeyd etmiş, Azərbaycanın ərazi bütövlü-
yünü tanımadığıın, təcavüzün nəticələrini qanunlaşdırmağa cəhd 
göstərdiyini, Dağlıq Qarabağı Ermənistana birləşdirmək niyyə-
tində olduğunu xüsusilə vurğulamışdır. Təbii ki, Lissabon Zir-
və görüşündə erməni tərəfi də bütün Avropa dövlətlərinin. o 
cümlədən də ABŞ-ın potensialından tam istifadə etməyə çalışır, 
Sammit iştirakçılarının diqqətini belə bir məsələyə xüsusilə 
cəlb etməyə çalışırdı ki, Azərbaycanın ərazi bütövlüyü Ermə-
nistanla danışıqlar mövzusuna çevrilməməli, Dağlıq Qarabağın 
muxtariyyəti bundan asılı olmamalı, təhlükəsizlik məsələləri 
isə yalnız diyarın erməni icmasına aid edilməlidir. Beləliklə, 
Ermənistanın Prezidenti L.Ter-Petrosyan Sammitdəki bütün 
görüşlərində Dağlıq Qarabağın Azərbaycanın tərkibində qal-
mamasını əsaslandırmağa çalışmış, onun həllinin yalnız özü-
nün milli müqəddəratı çərçivəsində həyata keçirilməsini ön 
plana çəkmişdir. Erməni diplomatiyasının «potensialı» yalnız 
bir absurd ideyaya xidmət edirdi: əgər Dağlıq Qarabağ Azər-
baycanın tərkibində qalsa, bu, regiondakı erməni əhalisinin 
soyqırımı ilə nəticələnə bilər. Məhz elə bu səbəbdən də prezi-
dent H.Əliyev erməni tərəfinin yüksək Zirvə görüşündə tutduğu 
mövqeyini əsassız və qeyri-konstruktiv cəhd adlandırmışdır [90]. 
Lakin hadisələrin gedişi göstərdi ki, BMT Nizamna-
məsi-nə və ATƏT-in prinsiplərinə söykənmək həb heç də əsl 
həqiqəti çatdırmaq üçün kifayət etmir. Çünki hələ zirvə görü-
şündən əvvəl məlum idi ki. Sammitin Yekun Bəyannaməsinə 
Azərbaycan tərəfini qane etməyən düstur, tamamilə qeyri-
 
 
 79
müəyyən, perspektivli danışıqlar üçün prinsipial əhəmiyyət 
kəsb etməyən kompromis məsələsi daxil edilmişdir. Lakin işçi 
qrupun izahatında göstərilirdi ki, həmin düstur ümumi bəyan-
namədən çıxarılmışdır, çünki erməni tərəfi ona konsensus 
verməkdən imtina etmişdir. Erməni tərəfi bir daha sübut etdi 
ki, o. heç bir beynəlxalq hüquq normalarına məhəl qoymur, 
dövlətlərarası münasibətlərin inkişafında, yaşarlığında müstəs-
na rol oynayan «kompromis» və «konsensus» prinsiplərinin 
diplomatik məzmun və çəkisinə əhəmiyyət vermir. Məlumdur 
ki, hələ 1996-cı ilin aprelində. deməli, Lissabon görüşü ərəfə-
sində Lüksemburqda Azərbaycan və Ermənistan prezidentləri-
nin birgə bəyanatını Avropa mətbuatı konfliktin həllində mü-
hüm addım kimi qiymətləndirmişdi. Bu mənada həmin bəyanat 
Ermənistan və Azərbaycan arasında ilk mühüm sənəd idi. Hə-
min sənəddə tərəflər hərbi konfliktin beynəlxalq prinsip və nor-
malara əsasən həllinə sadiq qalacaqlarına söz vermişdilər.     
Lakin erməni tərəfinin barışmaz mövqeyi nəticəsində Lissabon 
Sammitinin yekun sənədində Azərbaycan tərəfinin israr etdiyi, 
BMT-nin və ATƏT-in prinsiplərinə cavab verdiyi müddəalar 
əksini tapmadı. Azərbaycan Respublikasının Prezidenti açıqca 
etiraf etmişdi ki, əvvəlcə Vyanada, sonra isə Lissabonda hazırlan-
mış bəyannamənin layihəsində tamamilə başqa bir maddə mey-
dana gəldi. Həmin maddə bundan ibarət idi: Ermənistan-
Azərbaycan konfliktini sülh yolu ilə həll etmək, danışıqlar pro-
sesini intensivləşdirmək, atəşkəsi saxlamaq və sülh danışıq-
larını davam etdirmək, bununla da tərəfləri razılığa gətirmək 
lazımdır. Təbii ki, belə bır yanaşma Azərbaycan tərəfini qane 
etməzdi. Çünki diplomatiyamızın Zirvə görüşündə başlıca mis-
siyası Ermənistan-Azərbaycan konfliktinin həllində ATƏT-in 
əsas tələblərini həyata keçirmək və erməni siyasətinin təca-
vüzkar mahiyyətini açıb göstərmək idi. Və bu, Ermənistanın 
konsensus verib-verməməsindən asılı olmayaraq yekun sənədi-
nin layihəsinə Azərbaycan tərəfinin istədiyi müddəanın daxil 
edilməsindən və onun müzakirəyə çıxarılmasından asılı idi. 
 
 
 80
Ermənistanın konsensus verməməsi ilə Zirvə görüşündə mü-
bahisələrin dramatik xarakter alacağını bütün ATƏT üzvləri ar-
tıq irəlicədən bilirdilər. Lakin Heydər Əliyev özünün uzaq-
görənliyini və çevikliyini bir daha nümayiş etdirdi. Azərbaycan 
diplomatiyasının səyi nəticəsində Lissabon Sammiti bəyanna-
məsinin layihəsinə münaqişə tərəflərinin ərazi bütövlüyünün 
tanınması, Dağlıq Qarabağa Azərbaycanın tərkibində muxtariy-
yət verilməsi, bölgə əhalisinin təhlükəsizliyinə təminat veril-
məsi prinsiplərini əks etdirən 20-ci bənd daxil edilmişdir.     
Lakin erməni tərəfi növbəti dəfə beynəlxalq hüquq norma və 
prinsiplərinə hörmətsizlik edərək yekun qətnaməsinə səs ver-
mədi. Bununla əlaqədar Dağlıq Qarabağ probleminin Lissabon 
Sammitində müzakirəsi və Qarabağ həqiqətinin dünya icti-
maiyyətinə çatdırmaq niyyəti təhlükə altına alınırdı. Vəziyyəti 
düzgün qiymətləndirə ulu öndər Heydər Əliyev düşünülmüş və 
eyni zamanda məsuliyyətli qərar qəbul edərək bütün yekun 
sənədinə «veto» qoydu. Bu, böyük narahatçılıq oyatdı. Ümu-
miyyətlə, görüş iştirakçıları üçün bu gözlənilməz addım oldu. 
Əslində bununla Qarabağ konfliktinə diqqəti artırmaq sahəsin-
də Azərbaycan tərəfinin fəaliyyətində yeni mərhələ başladı. 
H.Əliyevin bu qərarı dərin diplomatik təhlilə və mə-
ntiqə söykənirdi. O, başa düşürdü ki, Azərbaycan özünü dünya 
birliyinə qarşı qoymamalı, Sammitin iki gün gərgin davam 
edən işinin gedişinə mane olmamalıdır. İkincisi, zirvə görü-
şündə yaranmış əlverişli vəziyyətdən bəhrələnib, xüsusilə dün-
ya dövlətləri tərəfindən Azərbaycanın ərazi bütövlüyünün dəs-
təklənməsindən, Qarabağ probleminin həllində bizim möv-
qeyimizi müdafiə etməsindən istifadə olunmalıdır. Ölkə başçısı 
çıxışlarında və Sammit iştirakçıları ilə görüşlərində göstərirdi 
ki, Avropanın sivilizasiyalı inkişafı və təhlükəsizliyi ideyası 
beynəlxalq qaydalara söykənməli və bu böyüklüyündən və ki-
çikliyindən asılı olmayaraq bütün dövlətlərə şamil olunmalı, 
bütün konflikt ocaqları söndürülməlidir. Azərbaycan tərəfinin 
narahatçılıq keçirməsi əbəs deyildi. Çünki hələ 1993-cü ildə 
 
 
 81
BMT-nin Təhlükəsizlik Şurası Ermənistan silahlı qüvvələri 
tərəfindən Azərbaycan ərazilərinin işğalı məsələsini bir neçə 
dəfə müzakirə etmişdir. 1993-cü ildə dörd qətnamə – 30 aprel 
tarixli 822 nömrəli, 29 iyul tarixli 853 nömrəli, 14 oktyabr 
tarixli 874 nömrəli və 11 noyabr tarixli 884 nömrəli qətnamələr 
qəbul edilmişdir. Lakin bunların heç biri yerinə yetirilmədiyin-
dən ATƏT-in fəaliyyətini intensivləşdirmək xüsusi məsələ 
kimi Sammit iştirakçılarını da düşündürməyə bilməzdi. Ermə-
nistan tərəfinə gəldikdə isə başda L.Ter-Petrosyan olmaqla bu 
ölkənin nümayəndə heyətinin real məntiqdən uzaq hərəkəti, 
xüsusilə Ermənistan prezidentinin buraxdığı səhv erməni rəs-
milərinin dünya ictimaiyyətinə konfliktin həllində maraqlı ol-
madığını sübut etdi, xarici siyasətinin təcavüzkar mahiyyətini 
büruzə verdi. Azərbaycan Respublikasının Prezidenti yaranmış 
vəziyyətdən istifadə edərək dövlət başçıları ilə, o cümlədən 
ABŞ-ın vitse-prezidenti A.Qor ilə söhbətlərində Ermənistanın 
təcavüzkar siyasətini ifşa edir, onun Sammitin gedişində nüma-
yiş etdirdiyi ekstremizmi xüsusilə vurğulayırdı. Azərbaycan 
diplomatiyasının fəaliyyəti nəticəsində ATƏT-in sədri F.Kotti-
nin bəyanatı Lissabon zirvə görüşünün rəsmi sənədi kimi qəbul 
edildi. Daha dəqiq deyilsə, Sammitdə iştirak edən ölkələr 
(Ermənistandan başqa) Dağlıq Qarabağ konfliktinin tənzim-
lənməsinin üç prinsipinə səs verdilər: 1) Azərbaycan Respub-
likasının və Ermənistanın ərazi bütövlüyü; 2) Dağlıq Qarabağ 
Azərbaycanın tərkibində yüksək statuslu muxtariyyət almalı;  
3) Dağlıq Qarabağın bütün mülki əhalisinin təhlükəsizliyini 
təmin etmək. Təsadüfi deyildir ki, Pol Qobl da Azərbaycan nü-
mayəndələrinin Lissabonda çox böyük nailiyyət qazandığını 
qeyd etmişdir [16, s.126]. ABŞ-ın vitse-prezidenti A.Qorun 
ölkəmizin Prezidentinə göndərdiyi teleqramda isə deyilirdi: 
«Fəaliyyətdə olan sədrin bəyanatı sülh axtarışı yolunda dəyərli 
nailiyyət oldu. Həmin prinsiplər ATƏT-in fundamental 
konsepsiyaları ilə tamamilə üst-üstə düşür. İndi isə vəzifəmiz – 
 
 
 82
Lissabon Sammitinin nəticələrindən səmərəli istifadə etməkdir. 
Belə vəziyyətdə özünə arxayınçılıq – pis düşməndir». 
Ermənistan tərəfi isə Lissabon Sammitinin nəticələrini 
özünəməxsus şəkildə yozurdu. Rəsmi Yerevan iddia edirdi ki, 
Azərbaycan neft kartını ağıllı surətdə «oyuna daxil edərək» özü 
üçün əlverişli qətnaməni qəbul etdirə bildi. Azərbaycan tərəfi 
konfliktin həllində «vasitəçilik» inhisarının bir dövlətin – kon-
kret halda Rusiyanın əlində cəmləşməsini məqbul hesab etmə-
diyindən növbədə ATƏT-də həmsədrlik məsələsi dururdu. 
Birinci həmsədr Fransa təyin olunmuşdur, lakin H.Əliyev bu 
namizədliyin Azərbaycan tərəfi ilə razılaşdırılmadığını əsas 
götürərək haqlı olaraq buna qarşı çıxmışdı. Respublikanın 
xarici işlər nazirliyi təşəbbüsdə bulunaraq Azərbaycan tərəfi 
üçün ABŞ-ın dövlət katibinin birinci müavini Strob Talbotun 
namizədliyinə üstünlük verdiyini bildirmişdir. Ermənistan tərə-
findən olduqca soyuq qarşılanan üç sədrlik ideyası məhz belə 
yarandı. Son nəticədə 1997-ci il fevralın 10-da üç həmsədrlik 
real fakta çevrildikdən sonra konfliktin həlli yolunda diplo-
matik cəhdlər və səylər yeni vüsət aldı. Beləliklə, 1997-ci ilin 
birinci yarısında konflikt tərəflərinin Minsk Qrupunda üç 
sədrlik prinsipini qəbul etməsi, ATƏT-in sədri, Danimarkanın 
xarici işlər naziri Süzen Xristiansenin təklifi ilə əslində Lis-
sabon Sammitinin müəyyən etdiyi ikili həmsədrlik prinsipinin 
pozulması idi. Lakin Xristiansenin fikrincə, Azərbaycan tərə-
finin Fransanın həmsədrliyindən imtina etməsi ilə yaranan pat 
vəziyyətində üçsədrlik variantı o qədər də pis kompromis va-
riantı deyildir. Beləliklə, ABŞ, Fransa və Rusiyadan ibarət 
həmsədr dövlətlər hər biri öz regional maraqlarını rəhbər tu-
taraq, konfliktin həllinə kömək edəcəklərini bildirdilər. Lakin 
bununla belə o dövrdə Fransua Miteranın ermənipərəst sosia-
listlərdən ibarət kabinetinin konfliktin həllinə o qədər də ob-
yektiv yanaşmaması, yəni erməni tərəfini dəstəkləyəcəyi ehti-
malını istisna etməməkdə Azərbaycan tərəfi haqlı idi. İkinci bir 
tərəfdən də ABŞ-ın həmsədr seçilməsinə məmnuniyyətlə razı-
 
 
 83
lıq verməsi böyük dövlətin regional konfliktlərin həllində li-
derlik rolunu nümayiş etdirməsi demək idi. Üstəlik də bey-
nəlxalq münasibətlərdə Fransanın müəyyən problemlərdə alter-
nativ mövqe tutması, ABŞ-ın Qafqaz siyasətində Fransanın fəal 
təşəbbüskarlığını tələb edirdi. Beləliklə, Qarabağ konfliktinin 
həlli məsələsinin böyük dövlətlərin Qafqazdakı mənafelərinin 
qlobal ziddiyyətlər yaratdığı şəraitdə region yeni geosiyasi 
məkana çevrilmişdi. Azərbaycanın bir daha Dağlıq Qarabağa 
Azərbaycan tərkibində geniş muxtariyyət verməsi barədə təklifi 
ATƏT-in həmsədr dövlətlərinin fəaliyyətinə yeni stimul verdi. 
1997-ci ilin mayında qarşı duran tərəflərin başçılarına şəxsən 
Rusiya prezidenti B.Yeltsin tərəfindən müraciət olundu. O, mü-
raciətində Azərbaycanın ərazi bütövlüyünün təmin olunması, 
qaçqınların Şuşaya və Şaumyan (Goranboy) rayonlarına qay-
tarılması, «DQR təhlükəsizliyini və onun xarici aləmlə mane-
əsiz əlaqəsini təmin etmək» məsələlərini qoymuşdur. Çox qəri-
bədir ki, Rusiya prezidenti Dağlıq Qarabağ Muxtar Vilayəti 
deyil, «Dağlıq Qarabağ Respublikası» anlayışını işlədirdi. Bu 
hər halda o dövrdə Yeltsin hökumətinin problemə obyektiv 
yanaşmadığından, açıq-aydın ermənipərəst mövqeyindən xəbər 
verir. Təbii ki, belə şəraitdə Azərbaycan tərəfinin ABŞ-la sıx 
əməkdaşlığa üstünlük verməsi daha düşünülmüş diplomatik 
addım idi. Elə buna görə də, 1997-ci ilin yanvarın 7-də Madlen 
Olbraytın dövlət katibi seçilməsini Amerika-Azərbaycan dia-
loqunun tərəfdarları ümidlə qarşılamışdılar. O, artıq senatda 
özünün ilk çıxışında Kiprdəki problemləri və Dağlıq Qarabağ 
konfliktinin tənzimlənməsinə xüsusi yer ayırmışdı. Ümumiy-
yətlə, deyilməlidir ki, 1997-ci il beynəlxalq münasibətlər pro-
sesində Azərbaycan-Amerika dialoqu intensivliyinə görə çox 
mühüm yer tutur. 
Prezident H.Əliyevin ABŞ-a rəsmi səfəri ərəfəsində 
907-ci düzəliş Amerika Azərbaycan münasibətlərində ən böyük 
problemə çevrilmişdi. Artıq 1997-ci ilin iyulunda konqresmen 
L.Kinq 907-ci düzəlişin ləğvini nəzərdə tutan təklifi irəli 
 
 
 84
sürmüşdür. Senator inandırmağa çalışırdı ki, ABŞ-ın Azər-
baycana göstərdiyi yardımlara qoyulan bütün məhdudiyyətlərin 
aradan götürülməsinin vaxtı çatmışdır. Onun təşəbbüsü sayə-
sində 1998-ci ilin martında konqresmenlər L.Hamilton, Q.Ed-
vars, C.Solomon, D.Rorabeker, Ç.Heqel 907-ci düzəlişin ləğvi-
ni dəstəkləmişlər. Həmin ilin iyulunda senator S.Braunbakm 
«İpək Yolu strategiyası» da 907-ci düzəlişin ləğvinə yönəlmiş 
ciddi addım hesab olunmalıdır. Senator layihəsində göstərirdi 
ki, ABŞ Qafqaza və Orta Asiyaya Avroasiya dəhlizi yaratmaq 
məqsədilə miqyaslı yardım etməlidir. Layihə müəllifinin fikrin-
cə, bu təşəbbüs mühüm siyasi, geosiyasi və iqtisadi əhəmiyyət 
kəsb edirdi. Azərbaycan Respublikasının Prezidenti Heydər 
Əliyevin 1997-ci il avqustun 1-də Birləşmiş Ştatlara rəsmi sə-
fəri ərəfəsində «Krisçen Sayens Monitor» qəzetində dərc olu-
nan bir məqalə xüsusi maraq doğurur. Burada nüfuzlu konqre-
smen Li Hamilton öz yazısında vicdanla etiraf edir ki, 1992-ci 
ildə o, 907-ci düzəlişin qəbul olunmasını dəstəkləmişdir. Lakin 
üstündən 5 il keçəndən sonra (1997) etiraf etməyə məcburdur 
ki, bu əlavə guya ABŞ-ın xarici siyasətinə ziyan vurmuşdur 
[133]. Həmin dövrdə, Azərbaycan Respublikasının Prezidenti-
nin Amerika Birləşmiş Ştatlarına səfərə hazırlaşdığı mərhələdə, 
ABŞ-ın dövrü mətbuatını vərəqləyərkən bu ölkənin aparıcı si-
yasətçilərinin, hökumət üzvlərinin, konqresmenlərinin görüş-
lərində, xüsusilə regiondakı hadisələrə baxışlarında baş verən 
təkamülü görmək çətin deyil. Məsələn, 1997-ci ilin iyulun 21-
də Con Hopkins Universitetində çıxış edərkən ABŞ-ın dövlət 
katibinin müavini S.Talbott bəyan etmişdir ki, Azərbaycan 
ABŞ-ın xarici siyasətində xüsusi rol oynayır və ona görə də 
Birləşmiş Ştatların birinci dərəcəli vəzifəsi Qafqazda konflikt-
ləri tənzimləməkdir. Bununla əlaqədar olaraq, o Azərbaycan 
Respublikasının Prezidentinin Birləşmiş Ştatlara səfərinin əhə-
miyyətini xüsusi vurğulamışdır [49, s.154]. Tanınmış Amerika 
siyasətçisi Zbiqnev Bjezınski Bakıda olarkən qeyd etmişdir ki, 
Heydər Əliyevin ABŞ-a səfəri doğurdan da epoxal, tarixi ha-
 
 
 85
disədir və bunu ümumiyyətlə regionda yeni dövrün başlanğıcı 
kimi qiymətləndirmək olar. Həqiqətən də Heydər Əliyevin 
ABŞ-a səfəri Qarabağ münaqişələri Amerika cəmiyyətinin 
müxtəlif təbəqələrinin diqqətinin cəlb edilməsi baxımından 
əhəmiyyətli yer tutmuşdur. O, Amerika dövlətinin rəhbərləri ilə 
görüşündən sonra bəyan etmişdi ki, «Azərbaycan və ABŞ ara-
sında konstruktiv tərəfdaşlıq münasibətləri yaranmışdır. Bu gö-
rüşdən sonra həmin münasibətlər daha da inkişaf edib arta-
caqdır. Mən bunların hamısını yüksək qiymətləndirirəm». 
Azərbaycan Respublikası Prezidentinin ABŞ-a səfərinin başlı-
ca məqsədi iki ölkə arasında 907-ci düzəlişin ləğv edilməməsi 
ucbatından yaranmış mürəkkəb və ziddiyyətli münasibətlərin 
tədricən rəvan məcraya salınması və qarşılıqlı, milli mənafelərə 
hörmətə, faydalı və strateji əməkdaşlığa söykənən diplomatik 
münasibətləri genişləndirmək idi. Səfərin ilk günlərindən ABŞ-
ın siyasi elitası dərk etdi ki, amerikalılar bu gün Heydər Əli-
yevin simasında Azərbaycanın müstəqilliyinin əbədiliyinə də-
rindən inanan ümummilli liderlə əməkdaşlıq edirlər. Təsadüfi 
deyildir ki, «AMOKO» korporasiyasının direktorlar Şurasının 
sədri Lourens Fuller Azərbaycan teleşirkətinin müxbirinə ver-
diyi müsahibəsində demişdir: «Sizin prezident çox uzaqgörən 
və müdrik siyasətçidir. Onun rəhbərliyi altında sizin gözəl 
ölkənizdə daha yüksək həyat səviyyəsinə nail olunacaq, sizin 
ölkəniz daha da inkişaf edəcək». Dövlətimizin başçısı Azərbay-
canı, onun əməksevər xalqını Amerika ictimaiyyətinə tanıtmaq, 
xalqın taleyüklü problemlərinə görkəmli siyasətçilərin nəzərini 
cəlb etmək üçün çoxlu sayda görüşlər keçirmiş, Birləşmiş Ştat-
larla Azərbaycanın siyasi dialoqunun genişləndirilməsinin hər 
iki ölkə üçün müstəsna əhəmiyyət kəsb etdiyini dəfələrlə vur-
ğulamışdır. Həmin görüşlərdə bir növ aprobasiya keçmiş ide-
yalar, rəsmi şəxslərlə polemik söhbətlərdə razılıq əldə olunan 
məsələlər 1997-ci il avqustun Vaşinqtonda açıqlanmış «Ame-
rika-Azərbaycan münasibətləri haqqında birgə bəyanatda» ək-
sini tapmışdır. Siyasətçilər, konqresmenlər, senatorlar, iş adam-
 
 
 86
ları qeyd edirdilər ki, xarici siyasətimizin uğurlu aparılması 
sayəsində əldə olunmuş atəşkəs rejimi respublikamızda 
sabitliyin təmin edilməsinə, Azərbaycanın digər dünya dövlət-
ləri, o cümlədən ABŞ-la hərtərəfli əlaqələrinin, xüsusilə siyasi 
dialoqun genişlənməsinə əlverişli şərait yaratmışdır. Lakin si-
yasi dialoqun gedişini mürəkkəbləşdirən 907-ci düzəlişlə ara-
dan götürülməlidir. Yeri gəlmişkən, qeyd edək ki, bu tələb 
ABŞ Prezidentinin mətbuat katibi Mak Makkafi Ağ evdə mət-
buat konfransında müxbirlərdən birinin «Azərbaycana yardım 
göstərilməsinə qadağa qoyan 907-ci düzəlib əlaqədar Amerika 
hökumətinin mövqeyi necədir?» sualına cavabında demişdir: 
«Bill Klinton konqresin bu qərarını belə qiymətləndirir ki, bu 
prezidentin Konstitusiya ilə ona verilmiş hüquqlarını pozur və 
xüsusilə xarici siyasəti səmərəli surətdə həyata keçirməkdə ona 
mane olur. Biz 907-ci əlavənin ləğv olunmasının qəti surətdə 
tərəfdarıyıq. Biz konqres ilə birlikdə çalışacağıq ki, xarici yar-
dımlara qadağa qoyan bu cür qanunverici aktların qəbul olun-
ması təcrübəsinə son qoyulsun». Qeyd edək ki, H.Əliyev     
907-ci düzəlişin ləğvi yolunda hər bir Amerika siyasətçisinin 
təşəbbüsünə və səyinə konstruktiv yanaşırdı. O, çıxışlarının 
birində konqresmen Kinqin bu işdə mövqeyini dəyərləndirərək 
demişdi: «Konqresmen Kinq 907-ci düzəlişi ləğv etmək üçün 
yaxşı layihə təqdim etmişdir. Ümidvaram ki, konqres, Amerika 
hökuməti və digər qüvvələr birləşərək bu maddənin ləğvi üçün 
səy göstərəcəklər». 
Prezident H.Əliyevin Amerika Birləşmiş Ştatlarına sə-
fəri haqqında yerli mətbuatda iki yüzə yaxın məqalə çap olun-
muşdur. Bu səfər daha bır mühüm sosial tendensiyam aşkar 
etmişdi. Regionda ABŞ-ın mövqeyi güclənir, nüfuzu artırdı. 
Bütün Qərb ölkələri kimi ABŞ da Qafqaz bölgəsində gənc 
dövlətlərdə demokratiyanın möhkəmləndirilməsində maraqlı-
dırlar. Siyasi dialoq göstərir ki, dövrün qlobal və Qafqazın lo-
kal tələbləri çərçivəsində Azərbaycanla ABŞ-ın milli məna-
feləri demək olar ki, üst-üstə düşür. Beynəlxalq münasibətlər 
 
 
 87
obyekti olan ölkəmiz sülhsevər Qafqaz uğrunda mübarizə apa-
ran bütün dünya birliyi təşkilatlarının mövqeyini bəyənir və 
dəstəkləyir. Ermənistan isə özünün ekstremist siyasəti ilə dün-
ya ictimaiyyətinə meydan oxuyur, beynəlxalq hüquq norma-
larına hörmətsizlik nümayiş etdirir. Azərbaycan tərəfi hər za-
man konfliktlin sülh yolu ilə həllinin tərəfdarıdır. Amma dövlət 
başçısı İlham Əliyevin bəyan etdiyi kimi Azərbaycan tor-
paqlarını işğaldan azad etmək üçün bütün vasitələrdən istifadə 
hüququnu özündə saxlayır. 
Araşdırma belə bir nəticəyə gəlməyə imkan verdi ki, 
ABŞ tərəfi postsovet məkanında baş verə biləcək münaqişə-
lərin genezisini çox-çox əvvəllər dərindən öyrənmiş və müm-
kün ola biləcək inkişafını proqnozlaşdırmışdır. Hadisə və pro-
sesləri gerçək qiymətləndirən ABŞ politoloqları və konflikto-
loqları mövcud etnosiyasi konfliktlərin tənzimlənməsində iri 
dövlətlərin əməkdaşlığı ideyasını irəli sürərək bir çox nəzəri-
praktik mülahizələr işləyib hazırladılar. Onlar münaqişə regi-
onlarında və baş verən proseslərdə Birləşmiş Ştatların mənafe-
lərini dəqiq müəyyən etdilər. «XXI əsr Amerika əsri olmalıdır» 
konsepsiyasına söykənən ABŞ politoloqları konfliktlərin real 
həllini yalnız iri dövlətlərin mənafelərinin üst-üstə düşdüyü za-
man mümkün sayırlar. Məsələn, belə bir faktı qeyd edək ki, 
1990-cı ildə Berlin divarının sökülməsi və iki alman dövlətinin 
birləşdirilməsi iri dövlətlərin xarici siyasət mənafelərinə uyğun 
olmuşdur. ABŞ politoloqları ümumiyyətlə belə fikirdədirlər ki, 
regionda fövqəldövlət hesab edilən Rusiya ilə ABŞ arasında 
münasibətlərin normallaşması, hər iki tərəfin regional konflikt-
lərin həllində birbaşa hərbi müdaxilənin çox baha başa gəldi-
yini və perspektivsiz olduğunu dərk etməsi sayəsində mümkün 
olmuşdur. Digər tərəfdən, nəzərə alınmalıdır ki, əgər konflikt-
lərin tənzimlənməsinin mümkün nəticələri barədə iri dövlətlə-
rin mövqeyi müxtəlifdirsə, deməli, diplomatik səylər arzu edi-
lən qərarın qəbul olunmasını olduqca çətinləşdirir. Buna əyani 
sübut postsovet məkanındakı konflikt ocaqlarına – «Avrasiya 
 
 
 88
balkanlarına» böyük dövlətlərin münasibətidir. Tarix göstərir 
ki, keçmiş sovet məkanında mövcud olan münaqişələrin niza-
ma salınmaması, onların ağır nəticələrinin davam etməsi daha 
çox böyük dövlətlərin maraqlarının toqquşması, regionu öz 
nüfuz dairələrində görmək istəkləri ilə bağlıdır. 
Dünyada baş verən hadisələrin fonunda Dağlıq Qarabağ 
münaqişəsinin təhlili göstərir ki, bir çox dünya dövlətləri 
BMT-nin bərabərhüquqlu üzvü olan Ermənistanın Azərbayca-
na qarşı ərazi iddialarının, təcavüzünün və erməni separatizmi-
nin mahiyyətini ya dərk etmir, ya da gözləmə mövqeyi tutur. 
Yalnız 1992-ci ildə ABŞ-ın keçmiş dövlət katibi S.Vensin 
regiona səfərindən sonra Birləşmiş Ştatlar konfliktin xarakteri 
ilə yaxından maraqlandı və bunun mövcud beynəlxalq hüquq 
normaları çərçivəsində həlli fikrinə gəldi. O dövrdəki Azər-
baycan rəhbərliyinin də diplomatik səriştəsizliyi və ABŞ-ın 
ikili standart siyasəti erməni təcavüzünün əsl mahiyyəti barədə 
zəruri məlumatların dünya birliyinə çatdırıla bilməməsi də bey-
nəlxalq ictimaiyyətin konfliktə passiv münasibətinə səbəb oldu. 
Eyni zamanda ABŞ konqresi Azərbaycana qarşı «Azadlığa 
müdaxilə aktı»na 907-ci düzəlişi qəbul etdi. Bu düzəlişin qə-
bulu iki ölkə arasında münasibətlərin inkişaf etdirilməsində 
başlıca əngəl olmuşdur. 
Ulu öndər H.Əliyevin Azərbaycanda siyasi hakimiyyətə 
qayıdışından sonra iki ölkə arasında münasibətlərin inkişafında 
yeni mərhələ başlandı. Azərbaycan-ABŞ siyasi dialoqu güclən-
di. Qeyd edək ki, həmin mərhələdə Azərbaycan diplomatiya-
sının fəallaşması və ölkə rəhbərliyinin Dağlıq Qarabağ 
məsələsinin həllində sülh yolunu tutması Amerika Birləşmiş 
Ştatlarının konfliktin həlli strategiyasının da müəyyənləşməsin-
də önəmli rol oynadı. Ona görə də bu mərhələni Azərbaycana 
münasibətdə ABŞ-ın mənafelərinin mövcud reallıqlar baxımın-
dan formalaşmasında yeni mərhələ hesab etmək olar. Nəticədə 
ABŞ həm ikitərəfli, həm də çoxtərəfli münasibətlərdə Dağlıq 
Qarabağ məsələsinin həllində qismən ədalətli mövqe nümayiş 
 
 
 89
etdirməyə çalışdı. Artıq BMT səviyyəsində ABŞ nümayəndəsi 
erməni təcavüzünü pisləyərək bundan yalnız Ermənistanın 
ziyan çəkəcəyini vurğuladı. Həmin mərhələdən başlayaraq 
Ermənistan-Azərbaycan müharibəsində atəşkəsin əldə olunma-
sı ilə regionda yaranmış sabitlik, ABŞ-la müxtəlif səviyyələrdə 
əməkdaşlığın inkişafı üçün yaranmış şərait Dağlıq Qarabağ 
münaqişəsinin dinc siyasi vasitələrlə həllinə xüsusi təkan verdi. 
Azərbaycan diplomatiyası 907-ci düzəlişin ləğvi üçün xüsusi 
fəallıqla cəhdlər edərək ABŞ-Azərbaycan dialoqunun siyasi 
imkanlarından maksimum istifadə etməyə çalışdı. Aparılan 
araşdırma belə bir qənaətə gəlməyə imkan verir ki, ABŞ dip-
lomatiyası BMT Təhlükəsizlik Şurasında Dağlıq Qarabağ mü-
naqişəsinə dair məsələnin müzakirəsi zamanı obyektiv mövqe 
tutaraq müvafiq sənədlərin qəbul edilməsinə kömək göstərmiş-
dir. Lakin indiyədək Ermənistanın BMT Təhlükəsizlik Şura-
sının qətnamələrini yerinə yetirməməsi onun dünya birliyini və 
bütün dövlətləri saya salmamasını nümayiş etdirir. Reallıq isə 
budur ki, Azərbaycan tərəfi münaqişənin həllinə dair yara-
dılmış ATƏT-in Minsk Qrupu həmsədrlərinin fəaliyyətinə 
ciddi münasibət bəsləyərək problemin tənzimlənməsi üçün 
onun səylərini gücləndirməyə çalışsa da bu istəklər hələlik 
nəticə verməmişdir. Bu da təbii olaraq Azərbaycan tərəfinin 
kəskin narazılığına səbəb olmuşdur. Azərbaycan rəhbərliyi 
ATƏT-in Minsk Qrupu həmsədrlərinin fəaliyyətinə dəfələrlə 
tənqidi yanaşmış və səylərini artırmağı tələb etmişdir. Təhlil 
göstərir ki, ATƏT-in passiv fəaliyyətinin aradan qaldırılması 
ABŞ-Azərbaycan siyasi dialoqunda mühüm mövzulardan biri 
olmuşdur. Bu dialoqun nəticəsində ATƏT-in Budapeşt Sam-
mitində regional konfliktlərin, o cümlədən, Dağlıq Qarabağ 
konfliktinin həlli ayrı-ayrı dövlətlərin inhisarından alınaraq 
ATƏT-in səlahiyyətinə verildi. Beləliklə, regiondakı maraqla-
rın münaqişələr yaratmaqla saxlamağa çalışan Rusiya Ermənis-
tan-Azərbaycan, Dağlıq Qarabağ münaqişəsinin həllində iddia 
etdiyi inhisarçılıqdan qismən uzaqlaşdırıldı. Münaqişə edən 
 
 
 90
tərəflər arasında atəşkəs imzalansa da bu hələ problemin həlli 
demək deyildi. 
Azərbaycan diplomatiyası başa düşürdü ki, regionda 
«nə müharibə, nə sülh» vəziyyəti konfliktin real həllini təmin 
edə bilməz. Ona görə də bu problem ABŞ-Azərbaycan siyasi 
dialoqunun başlıca mövzusuna çevrildi. İkitərəfli danışıqlar 
prosesində Azərbaycan tərəfi Dağlıq Qarabağın müstəqillik 
statusu istəməsi niyyətini qətiyyətlə rədd edərək bunun qeyri-
mümkünlüyünü birmənalı şəkildə bildirdi. Önəmli məqamdır 
ki, 1996-cı ildə ATƏT-in Lissabon Sammiti ərəfəsində ke-
çirilən ABŞ-Azərbaycan dialoqunda Dağlıq Qarabağın müstə-
qillik statusunun əsassız olması məsələsinin geniş təhlil olun-
ması dünya birliyini Azərbaycan həqiqətinə inandırmaq, eləcə 
də yüksək Zirvə görüşü ərəfəsində ictimai rəyi pozitiv for-
malaşdırmaq Azərbaycan diplomatiyasının ciddi uğuru sayıla 
bilər. Azərbaycan diplomatiyasının aktiv fəaliyyəti sayəsində 
ölkəmizin ərazi bütövlüyü bir daha təsdiq edildi və Lissabon 
Sammiti ATƏT-in fəaliyyətinin daha intensivləşdirilməsi barə-
də xüsusi qətnamə qəbul etdi. Həmin dövrdə erməni separatist 
ideologiyası təklikdə qaldı. Xüsusilə sammit ərəfəsində (1996-cı il 
oktyabrın 29-da) Dağlıq Qarabağda keçirilmiş «prezident seç-
kiləri» ABŞ tərəfindən pislənilmişdi. Bu da təbiidir, çünki 
«sabit sistemli Avropa» ideyası bu gün dünya dövlətlərinin, o 
cümlədən Azərbaycanın milli mənafelərinə tamamilə uyğun-
dur. Bütün yuxarıda göstərilən bu məsələlər ABŞ-Azərbaycan 
siyasi dialoqunda başlıca müzakirə obyektləri oldu. 
Aparılan təhlil göstərir ki, Azərbaycan-ABŞ siyasi di-
aloqu inkişaf edərək təkmilləşmiş və yeni formalarla zənginləş-
mişdir. İki ölkə arasında siyasi dialoq məktublaşmalardan nü-
mayəndə heyətlərinin qarşılıqlı səfərlərindən inkişaf edərək 
yüksək səviyyəli görüşlərə keçdi. Azərbaycan Respublikasının 
Prezidenti H. Əliyevin 1997-ci ilin avqustunun 1-də ABŞ-a 
rəsmi səfəri ərəfəsində və danışıqların aparıldığı dövrdə ABŞ 
mətbuatında dərc olunan materialların təhlili göstərir ki, ABŞ-
 
 
 91
Azərbaycan siyasi dialoqunun hər iki ölkə üçün əhəmiyyəti 
xüsusilə Dağlıq Qarabağ münaqişəsinin həllinə köməklikdə 
yüksək qiymətləndirilir. Tanınmış amerikalı diplomat S.Talbot 
etiraf edirdi ki, Azərbaycan ABŞ-ın xarici siyasətində rol oyna-
yır və buna görə də Amerika Birləşmiş Ştatlarının birincidərə-
cəli vəzifəsi Qafqazda münaqişələri tənzimləməkdə daha fəal 
iştirak etməkdir. Azərbaycan Respublikasının Prezidentinin 
ABŞ-a səfərinin nəticələrinin təhlili göstərir ki, Azərbaycanın 
ABŞ-da, eləcə də Qərb ölkələrində nüfuzu artdıqca Ermənistan 
və xüsusilə onun arxalandığı ölkələr Cənubi Qafqazdakı geosi-
yasi nüfuzunu itirməyə doğru gedir. 
Belə vəziyyət regionda ABŞ, Türkiyə və digər Qərb 
dövlətlərinin rolunu artırır. Lakin fikrimizcə, Ermənistanın tə-
cavüzü nəticəsində yaranmış Dağlıq Qarabağ münaqişəsinin 
böyük dövlətlərin regionda qarşıdurması ilə deyil, əməkdaşlığı 
ilə həll etmək mümkündür. Cənubi Qafqaz regionu qarşıdurma 
deyil, əməkdaşlıq regionuna çevrilməli, terrorizm və separa-
tizmin kökü kəsilməlidir. 
ABŞ-Azərbaycan dialoqu çərçivəsində Dağlıq Qarabağ 
münaqişəsinin dinc siyasi vasitələrlə həllində mühüm mərhələ-
lərdən biri 2001-ci ilin aprelində keçirilən Ki-Uest danışıqları 
olmuşdur. Hələ görüş ərəfəsində Azərbaycan diplomatiyası 
ümidvar olduğunu bildirdi ki, ATƏT-in həmsədrləri ilə görüş-
lər Dağlıq Qarabağ münaqişəsinin həllinin axtarılması poten-
sialını artırar. Ki-Uestdə keçirilən görüşün mühüm siyasi əhə-
miyyəti var idi. Amerika diplomatiyasının vasitəçiliyi ilə keçi-
rilən danışıqlar Azərbaycan tərəfinin obyektiv mövqeyinin yeni 
Amerika administrasiyasına çatdırılmasında əsaslı rol oynadı. 
Danışıqlarda Azərbaycan Respublikasının Prezidenti geniş, tu-
tarlı və güclü məntiqə söykənən bəyanat verərək Ermənistanın 
təcavüzkarlıq siyasətinin mahiyyətini və vurduğu ziyanları gös-
tərdi. Bu bəyanatda Ermənistanın BMT Təhlükəsizlik Şura-
sının dörd qətnaməsinə məhəl qoymaması və ATƏT-in passiv 
fəaliyyəti tənqid edilmişdi. Azərbaycan Respublikasının Prezi-
 
 
 92
denti Ermənistan rəhbərliyinin qeyri-konstruktiv mövqe tut-
duğunu açıq-aydın bəyan etmişdi. Ki-Uest danışıqları göstər-
mişdi ki, Ermənistanın beynəlxalq hüquq normalarını saya sal-
maması və siyasi ambisiyalardan əl çəkməməsi yalnız erməni 
xalqının əleyhinə işləyir. Yeni formatda keçirilən Ki-Uest danı-
şıqlarında müəyyən ziddiyyətlər meydana çıxmasına baxmaya-
raq, bu görüşlər ABŞ-Azərbaycan siyasi dialoqu çərçivəsində 
Dağlıq Qarabağ münaqişəsinin dinc siyasi vasitələrlə həllində 
müəyyən diplomatik addım kimi qiymətləndirilməlidir. Bunun-
la belə, bu danışıqlardan sonra da Ermənistanın siyasətində 
dəyişiklik baş vermədi və problem sanki donduruldu. 
Aparılan təhlil belə bir nəticəyə gəlməyə imkan verir ki, 
ABŞ-Azərbaycan siyasi dialoqunun müasir mərhələsinin mü-
hüm əhəmiyyəti vardır. Bu əməkdaşlıq Ermənistanın təcavüzü 
nəticəsində yaranmış Dağlıq Qarabağ münaqişəsinin mahiy-
yətini, səbəblərini, gedişini, təcavüzün ağır nəticələrini başa 
düşməyə imkan verir. ABŞ-Azərbaycan dialoqunun gedişində 
problemin dinc siyasi vasitələrlə həllində Ermənistanın tutduğu 
mövqe müzakirə edilir. Bu isə digər dövlətlərin siyasətinə və 
dünya ictimai rəyinə heç şübhəsiz təsir edir. 
Təhlil göstərir ki, münaqişələrin həllində ABŞ-ın möv-
qeyində çox vaxt ikili standart da mövcuddur. Amerika diplo-
matiyasının belə mövqeyi bir tərəfdən, Ermənistan-Azərbaycan 
münaqişəsində tarazlaşdırılmış siyasət yeritmək cəhdləri ilə 
bağlıdırsa, digər tərəfdən, ABŞ-da fəaliyyət göstərən erməni 
lobbisinin və diasporunun antiazərbaycan fəaliyyətinin nəticə-
sidir. Qeyd etmək lazımdır ki, bəzi Amerika dairələrində hələ 
də yersiz xristian təəssübkeşliyi qalmaqdadır. 2001-ci il sentya-
brın 11-də ABŞ-da baş vermiş terror aktı bir daha göstərdi ki, 
beynəlxalq terrorizm və onun bir qolu olan erməni təcavüzkar-
lığının qarşısının alınması dünya birliyini daim düşündürməli-
dir. Yaranmış şərait sivilizasiyaya təhlükə yaradan şərə qarşı 
dövlətlərin birgə fəaliyyətini zəruri edir. Bununla belə, 11 sent-
yabr hadisəsi münaqişələrin həllini önə çəkmək əvəzinə xeyli 
 
 
 93
arxa plana keçirdi. İlk növbədə Ermənistan-Azərbaycan, Dağ-
lıq Qarabağ münaqişəsinin dinc siyasi vasitələrlə həlli pro-
sesində sanki durğunluq yarandı. Bu isə erməni təcavüzkarlı-
ğını şirnikləndirərək işğalın dayandırılmasına və nəticələrinin 
aradan qaldırılmasına mane oldu. 
Ermənistan-Azərbaycan münaqişəsinin həllində ümumi 
vasitələrdən biri olan ABŞ-Azərbaycan siyasi dialoqunu inkişaf 
etdirmək məqsədilə aşağıdakı tövsiyələri ikitərəfli münasibətlə-
rin inkişafında nəzərə almağı məqsədəuyğun hesab edirik: 
- Azərbaycan Respublikasının daxili və xarici siyasəti 
dövlətimizin milli mənafelərini ciddi qorumaq və dünya inteq-
rasiya proseslərinə inamla daxil olmaq baxımından düzgün və 
səmərəli qurulması prosesi davam etdirilməlidir. Bu amil res-
publikamızın beynəlxalq mövqelərinin güclənməsinə və ABŞ-
Azərbaycan siyasi dialoqunun pozitiv məcrada inkişafına kö-
mək etmiş olar; 
- Azərbaycan diplomatiyasının ikilitərəfli və çoxtərəfli 
müstəvidə siyasi dialoqun inkişaf etdirilməsi və Dağlıq Qara-
bağ məsələsinin həlli üçün müxtəlif variantlar işləyib hazır-
laması faydalı olardı; 
- Ermənistanın hərbi təcavüzü nəticəsində yaranmış 
Dağlıq Qarabağ münaqişəsinin səbəbləri, gedişi və vurduğu zi-
yanlar, erməni tərəfinin tutduğu mövqenin mahiyyətini açmaq 
üçün müxtəlif vasitələrdən – parlament diplomatiyasından, 
ABŞ-dakı lobbi təşkilatları ilə əlaqələrinin qurulmasından və 
Azərbaycan diasporasından istifadə edilməlidir. Bu məqsədlə 
xaricdəki Azərbaycan diasporunun siyasi-iqtisadi və mədəni 
təşkilatlanma mexanizmlərini işləyib hazırlamaq vacibdir. Bu 
iş, təbii ki, müəyyən maliyyə dəstəyi, bütövlükdə siyasi mə-
dəniyyət tələb edir. Ən mühüm addım olaraq ABŞ-ın lobbi 
mərkəzləri ilə münasibətləri intensivləş-dirsək, onların maliyyə 
dəstəyinə söykənə biləcək potensialın-dan istifadə etsək, bütün 
bu səylər Dağlıq Qarabağ münaqişəsinin həllinə yardımçı olar. 
 
 
 94
Bu niyyətlə, ABŞ-dakı Türkiyə diasporunun da intellektual 
potensialından istifadə etmək olardı; 
- münaqişənin ədalətli həlli naminə Türkiyənin danışıq-
lar prosesinə cəlb olunması məqsədəuyğun olardı. Türkiyənin 
ABŞ-ın da strateji tərəfdaşı olduğunu nəzərə alaraq Azərbaycan 
tərəfi bu prosesin mexanizminin işlənib hazırlanmasında 
yaxından iştirak etməlidir; 
- 11 sentyabr hadisələri göstərdi ki, Amerika Birləşmiş 
Ştatlarının terrorizmə qarşı mübarizəsində Azərbaycanın iştirak 
etməsi olduqca vacibdir. Bu beynəlxalq əməkdaşlıq həm ABŞ-
Azərbaycan siyasi dialoqunun inkişafına, həm də erməni təca-
vüzü nəticəsində işğal olunmuş ərazilərimizdən terror bazaları 
kimi istifadə edən Ermənistanın fəaliyyətinin ifşa olunmasına 
kömək etmiş olardı; 
- Azərbaycan Respublikasının xarici ölkələrdəki səfir-
liklərinin fəaliyyəti gücləndirilməlidir; 
- Azərbaycan tərəfi xarici ölkələrlə ticarət-iqtisadi 
əməkdaşlığı gücləndirsə bu, Dağlıq Qarabağ münaqişəsinin 
dinc siyasi vasitələrlə həllinin maddi bazasına yardımçı olar; 
- Azərbaycanın kütləvi informasiya vasitələri Dağlıq 
Qarabağ münaqişəsinin dinc siyasi vasitələrlə həlli gedişinə 
dair obyektiv informasiyanın xarici dillərdə yayılması işini sə-
mərəli aparmalıdırlar. 
- Virtual məkandakı boşluq aradan qaldırılmalıdır. 
İnformasiya mübarizəsi üçün saytları artırmaq Azərbaycan 
üçün günün vacib tələbidir. 
www.shusha.aznet.org; www.azerigenocide.org; 
www.soyqirim.com; 
www.human.az; www.karabakh.gen.az;  
www.karabakhdoc.azerall.info; 
www.khojaly.net; 
www.come.to/khojaly;www.armenianreality.com; 
www.karabakh.org; www.karabakh.co.uk; 
www.safarov.gen.az; 
 
 
 95
www.yurd.cjb.net; www.chingizmustafayev.com; 
www.iravan.com; 
www.khojaly.org.az; www.azerbaijanfoundation.org 
saytlarını izləyəndə informasiya mübarizəsində fərq aydın gö-
rünür. Və yaxud Azərbaycan ərazilərinin adına uyğun erməni 
saytları virtual məkanda düşmənin hücumunun nümunəsidir. 
Ermənistan tərəfi 
http://www.nkr.am; http://www.nkrusa.org;  
http://www.karabagh.am; 
http://www.armeniapedia.org; http://www.shushi.org;  
http://www. president.nkr.am;  
http://www.gksoft.com/govt/en/nkb.html;  
http://armenian-house.org/karabakh.html;  
http://david.national-anthems.net/nkr.htm; 
http://www.armeniadiaspora.com 
saytlarına yerləşdirdikləri yalan informasiya ilə dünyanı məharətlə 
aldatmağı hələ də bacarır. Bundan əlavə «www.google. (domen 
fərqi o qədərdə rol oynamır)»da «stepanakert» yazıb axtarış 
verdikdə təxminən 92 min, «Xankəndi»ndə isə 32 min infor-
masiya açılır. Bu nəyin nümunəsidir? 
Nəzərə alsaq ki, indi informasiya əsridir və bu məkanda 
hücum daha effektli nəticələr verir, belə olan halda bu isti-
qamətdə mübarizəni daha da gücləndirməliyik. Açıq şəkildə, 
amma müasir dünyanın qəbul edə bildiyi dildə deyilməlidir ki, 
Ermənistanın təcavüzkar siyasəti regionda inteqrasiya proseslə-
rinə, demokratikləşdirməyə mane olur və insan haqlarını pozur. 
Bu istiqamətdə görülən işlərə isə heç vaxt kölgə salmaq 
olmaz. «Azərbaycanın işğal olunmuş ərazilərində vəziyyət» 
adlı qətnamə layihəsi 2008-ci ildə dərc olunaraq BMT-də yayı-
lıb. Sənədin müəllifi Azərbaycandır. Sənəddə Ermənistan silah-
lı qüvvələri işğal olunmuş Azərbaycan ərazilərindən dərhal çıx-
mağa çağırılır. Eyni zamanda gələcəkdə Dağlıq Qarabağın er-
məni və azərbaycanlı icmalarının normal şəraitdə yaşayışı üçün 
müvafiq şərait yaradılması zəruri sayılır. Azərbaycan BMT-ni 
 
 
 96
ölkənin ərazi bütövlüyü çərçivəsində Dağlıq Qarabağda effek-
tiv demokratik idarəetmə sisteminin yaradılmasına yardım gös-
tərməyə çağırır. Ermənistan-Azərbaycan münaqişəsi ilə bağlı 
BMT Təhlükəsizlik Şurası bu vaxta kimi 4 qətnamə qəbul edib. 
Lakin onların heç biri həyata keçirilməyib. 
Münaqişənin həlli istiqamətində 1994-cü ildə atəşkəslə 
bağlı imzalanmış sənəddən sonra 2008-ci il noyabrın 2-də 
Moskva yaxınlığındakı “Mayn Dorf” iqamətgahında prezident-
lər İlham Əliyev, Serj Sarkisyan və Dmitri Medvedev Dağlıq 
Qarabağa dair birgə bəyannamə imzaladılar. Prezident İlham 
Əliyev İtaliyaya 2008-ci ilin noyabrındakı rəsmi səfəri çərçivə-
sində «Rai İnternational» telekanalının «Foks neks» proqramı-
na müsahibəsində həmin bəyannaməni belə şərh etmişdir. 
"Rusiya, Azərbaycan və Ermənistan prezidentlərinin Moskvada 
imzaladıqları sənəd saziş deyil, siyasi bəyannamə idi. Burada 
münaqişənin necə həll olunmasına dair ölkələrin mövqelərini 
əks etdirən bəyannamədən söhbət gedir. Həmin bəyannamənin 
üç vacib elementini vurğulamaq istərdim. 
İlk növbədə, bu sənəd Azərbaycan və Ermənistan ara-
sında imzalanıb. Dağlıq Qarabağla yox. Bu onu göstərir ki, Er-
mənistan rəhbərliyi münaqişə tərəflərinin Ermənistan və Azər-
baycan olduğunu dərk edir. Əvvəllər bu belə deyildi. Əvvəllər 
onlar hamını inandırmağa çalışırdılar ki, müharibə Dağlıq 
Qarabağ və Azərbaycan arasındadır. Məsələ budur. Bu çox va-
cibdir. Ermənistan rəhbəri münaqişə tərəflərinin kim olduğunu 
göstərən sənədə öz əli ilə imza atıb. 
İkincisi, bəyannamədə deyilir ki, münaqişə beynəlxalq 
hüququn norma və prinsipləri, həmin prinsiplər çərçivəsində 
qəbul edilmiş qərar və qətnamələr əsasında həll olunmalıdır. 
Bu o deməkdir ki. BMT-nin Təhlükəsizlik Şurasının qəbul 
etdiyi və Ermənistan silahlı qüvvələrinin Azərbaycanın işğal 
olunmuş ərazilərindən qeyd-şərtsiz çıxarılmasını tələb edən qə-
rar və qətnamələrə hörmətlə yanaşılmalıdır. 
 
 
 97
Üçüncü vacib element ondan ibarətdir ki, münaqişənin 
həllində hər bir mərhələ beynəlxalq təminatla müşayiət olun-
malıdır. Bu o deməkdir ki, münaqişə mərhələ-mərhələ həll 
edilməlidir. Bu daim bizim mövqeyimiz olub, Ermənistanın 
mövqeyi isə münaqişənin paket şəklində həlli olub. Beləliklə, 
bu üç element danışıqlar prosesində yeni elementlərdir və mən 
şadam ki, Ermənistan rəhbəri bu prinsipləri. bu bəyannaməni 
imzalamağa özündə cəsarət tapdı. Əgər Ermənistan bu prin-
siplərə riayət etsə, münaqişə asanlıqla həll oluna bilər. Münaqi-
şənin sülh yolu ilə deyil, digər yollarla həllinə dair verdiyimiz 
şərhlə bağlı onu demək istərdim ki, bu bəyannamədə Azərbay-
canı hərbi yoldan çəkindirən öhdəliyi heç kim tapa bilməz. 
Bəyannamədə «hesab edirik ki, siyasi həll yolu olmalıdır» de-
yilməsi fundamental hüquqlarımızdan imtina etməyimiz demək 
deyil. Bütün beynəlxalq normalara əsasən, hər bir ölkənin 
özünü müdafiə etmək hüququ var. Qafqazda heç kim müharibə 
istəmir. Lakin eyni zamanda, biz bu vəziyyətlə barışa bilmərik. 
Ermənistanın iki onillikdən çox xalqımızın fundamental hüquq-
larını pozması faktı ilə və heç nə baş verməməsi ilə razılaşa 
bilmərik. Beynəlxalq birlik məsələnin həllində lazımi rolu 
oynamır. Biz ümid edirik ki, məsələyə diqqət artacaq, xüsusilə 
də sülhün nə qədər həssas olduğunu göstərən Qafqazdakı son 
hadisələrdən sonra. 
Beləliklə, münaqişənin sülh yolu ilə həllinə həmişə 
tərəfdar olduğunu bəyan edən Azərbaycan torpaqlarını işğaldan 
azad etmək üçün bütün mümkün vasitələrdən istifadə etməyə 
israrlıdır. 
 
 
 
 98
ЯДЯБИЙЙАТ 
 
1. Абдуллайев М. Бейнялхалг мцнасибятляр тарихи (ХХ 
яср). Ы-ЫЫ щисся. Бакы, 2000. 
2. Азярбайъан Республикасы 1991-2001. Бакы: ХХI – 
Йени Няшрляр Еви, 2001. 
3. Азярбайъанда милли сийасят вя стратежи инкишаф XXI 
ясрин астанасында (сосиал, сийаси вя идеоложи ас-
пектляр). Бакы: Йазычы, 2005. 
4. АТЯТ-ин сон статистик эюстяриъиляри. АТЯТ-ин Бакы 
офисинин мялуматы, 2006, нойабр. 
5. Бейнялхалг тяшкилатлара даир сорьу китабы. Бакы, 2006. 
6. Щясянов Я. Азярбайъанын хариъи сийасяти: Авропа 
дювлятляри вя АБШ (1991-1996). Бакы, 1998. 
7. Щясянов Я.М. Щейдяр Ялийев вя Азярбайъанын 
хариъи сийасят фяалиййятинин формалашмасы // Щейдяр 
Ялийев вя мцасир Азярбайъан. Бакы, 2003, с.29-52. 
8. Щясянов Я.М. Щейдяр Ялийев вя Азярбайъанын хариъи 
сийасят приоритетляринин мцяййянляшмяси // Щейдяр 
Ялийев ирси вя Азярбайъан дювлятчилийи. Бакы, 2005. 
9. Щясянов Я.М. Мцасир бейнялхалг мцнасибятляр вя 
Азярбайъанын хариъи сийасяти. Дярслик. Бакы: «Азяр-
байъан» няшриййаты, 2005, 752 с. 
10. Щясянов Я. Азярбайъан вя АТЯТ: Даьлыг Гара-
баь проблеми вя Ермянистан-Азярбайъан мцнаги-
шяси цмумавропа тящлцкясизлийи фонунда. Бакы, 1998. 
11. Щясянов М. Авропада тящлцкясизлик вя ямякдашлыг 
цзря Щелснки мцшавиряси: Йекун Актынын щяйата 
кечмяс проблеми. Бакы, 2007. 
12. Щясянов Ъ. Азярбайъан бейнялхалг мцнасибятляр 
системиндя (1918-1920). Бакы, 1993. 
13. Щелсинки онлуьу. АТЯТ-ин Бакы офисинин няшри, 2004. 
14. Гасымов М. Азярбайъан бейнялхалг мцнасибятляр 
системиндя. Бакы, 1996. 
 
 
 99
15. Гасымов М. Азярбайъанын хариъи сийасяти (консеп-
сийа мясяляляри). Бакы, 1997. 
16. Иманова С.М. Азярбайъанын Бейнялхалг Парла-
мент Тяшкилатлары иля Ялагяляри (1991-1998-ъи илляр). 
Бакы, 2004. 
17. Исмайылов Ф. Ермянистан-Азярбайъан мцнагишяси 
тарихи кюкляри вя мцасир дювр. Бакы, 2009. 
18. Мащмудлу Й. Азярбайъан дипломатийасы. Бакы, 1996. 
19. Моника Макобей. АТЯТ дахилиндя азадлыг вя шях-
си тохунулмамазлыг щцгугу. АТЯТ-ин Бакы офиси-
нин няшри, 2002. 
20. Лиссабон саммити. Бакы, 1997. 
 
 
Електрон ресурслары 
щттп: // www.osce.org- АТЯТ-ин рясми сайты. 
щттп: // www.osce.org // baku – АТЯТ-ин Бакы офи-
синин рясми сайты 
 
 
 
Дюврц мятбуат 
 
ОСЪЕ Journal. АТЯТ-ин Бакы офисинин дюврц няшри. 
2005, ийул. 
