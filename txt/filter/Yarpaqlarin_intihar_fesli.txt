 
www.kitabxana.net 
 
Milli Virtual Kitabxananın təqdimatında 
 
 “ÇağdaĢ Azərbaycan poeziyası”: N 25  (12-  2014) 
 Bu elektron nəĢr http://www.kitabxana.net - 
Milli Virtual Kitabxananın “ÇağdaĢ 
Azərbaycan poeziyası”  kulturoloji-bədii 
layihəsi çərçivəsində nəĢrə hazırlanıb və 
yayılır. Elektron Kitab N 25  (12-  2014) 
Kulturoloji layihənin bu hissəsini 
maliyyələĢdirən qurum: YYSQ və Azərbaycan 
Yazıçılar Birliyi - http://www.azyb.net 
Furqan Sadıq 
 
Yarpaqların intihar fəsli... 
Poetik toplu 
 
Kitab YYSQ tərəfindən e-nəşrə hazırlanıb.  
 
YYSQ - Milli Virtual Kitabxananın e-nəşri N 25  (12-  
2014) 
 
Virtual redaktoru və e-nəşrə hazırlayanı:  Aydın 
Xan (Əbilov), yazar-kulturoloq 
Furqan Sadıq                Yarpaqların intihar fəsli... 
 
 2 
 
 
 
 
 
 
Furqan Sadıq                Yarpaqların intihar fəsli... 
 
 3 
Furqan Sadıq 
 
 
 
 
 
Yarpaqların 
intihar 
fəsli... 
 
 
 
 
 
 
Furqan Sadıq                Yarpaqların intihar fəsli... 
 
 4 
 
 
 
 
Redaktor: Elşad ƏRŞADOĞLU 
 
 
 
 
 
 
 
 
 
 
  
Gənc şair Furqan Sadıqın sizlərə təqdim 
olunan ilk şeirlər kitabında “Nəğmə oxuyan 
yarpaqlar” başlığı altında təbiət şeirləri, 
“Yolların yol yoldaşıyam” başlığı altında isə 
fəlsəfi şeirləri yer alıb. Kitabda həmçinin, 
“Pıçıltılar”adlı kiçik şeirlər verilib. 
  
 
 
 
 
 
 
 
 
Furqan Sadıq                Yarpaqların intihar fəsli... 
 
 5 
VƏTƏN 
 
Çəkmələrin dabanıyla 
addım-addım əzdiyin 
və üstündə 
kişi-kişi gəzdiyin  
bu torpaq Vətəndi, qardaş, 
Vətən! 
 
Sevsən də, 
sevməsən də... 
Söysən də, 
söyməsən də... 
Dərd içrə üzə-üzə 
lap elə göynəsən də... 
 
Axı nə fərqi var ki?! 
Sən burda doğulmusan, 
deməli, 
bu torpağın oğlusan 
və deməli,  
yarasından qan yerinə 
Araz adlı çay axan, 
yarasını sarımaqçün, 
yarısına qovuşmaqçün 
darıxan  
bu torpaq Vətəndi, qardaş, 
Vətən! 
 
Sevsən də, 
sevməsən də... 
Furqan Sadıq                Yarpaqların intihar fəsli... 
 
 6 
 
 
 
 
 
 
 
 
 
 
 
 
Nəğmə oxuyan 
yarpaqlar 
 
 
 
 
 
 
 
Furqan Sadıq                Yarpaqların intihar fəsli... 
 
 7 
 
DAĞLARA BAXIRAM 
     
Musa Yaquba 
 
Dayanıb baxıram uca dağlara, 
dağlar papaq edib bəyaz qarını. 
Qarın göz aparan nurunda indi, 
hələ bir az yuyum baxışlarımı. 
 
Dağların başını duman qatıb ki, 
Bu dağdan o dağa sürünür, baxın. 
Yaradan nə gözəl bir qala tikib, 
dağlar nə möhtəşəm görünür, baxın. 
 
Buludlar boşaldar ürəklərini, 
dağların üstündə dayanıb ağlar. 
Hələ ki, saxlayır Vətən dərdini, 
dağların dağ boyda hövsələsi var. 
 
Elə bil “gizlənpaç” oyunu gedir, 
sürünən dumanı bulud izləyir. 
Dünya yaranandan əl-ələ tutub 
dağlar oynamağa “yallı” gözləyir... 
 
Dayanıb baxıram uca dağlara, 
dağlar papaq edib bəyaz qarını. 
Qarın göz aparan nurunda indi, 
hələ bir az yuyum baxışlarımı...  
 
 
Furqan Sadıq                Yarpaqların intihar fəsli... 
 
 8 
 
 
BU DƏNĠZ NƏ YAMAN 
ÇIRPINIR BELƏ 
 
Bu dəniz nə yaman çırpınır belə... 
Dağlarmı çəkilib sinəsi üstə... 
Bu dəniz nə yaman çırpınır belə... 
 
Bəlkə tənhalıqdan bezibdir dəniz, 
bəlkə təkliyindən əsəbləşibdir. 
Çırpına-çırpına dözübdür dəniz, 
çırpına-çırpına gözəlləşibdir. 
 
Nə isə danışır, söyləyir bizə, 
dalğa ləhcəsiylə, külək diliylə. 
Qovuşmaq istəyir sahil dənizə, 
qovuşmaq istəyir dəniz sahilə. 
 
Dənizə tor atır balıqtutanlar, 
bu tora düşəndə balıqlar çaşır. 
Dənizə tor atır balıqtutanlar, 
dəniz də onlarla durub yanaşı. 
Dənizin toruna qayalar düşüb... 
 
Bu dəniz nə yaman çırpınır belə... 
Bu dəniz nə yaman çırpınır belə... 
 
 
 
 
Furqan Sadıq                Yarpaqların intihar fəsli... 
 
 9 
 
 
PAYIZ ġEĠRLƏRĠ 
 
 
~ 1 ~ 
 
Sentyabr gəldi, sentyabr!!! 
Sayılı günlər qaldı 
yayın bitməsinə. 
Sonra çıxıb iş-güc dalınca 
getməsinə... 
 
Küləklər 
at çapacaq küçələrdə, 
saralmış yarpaqları 
havaya sovura-sovura. 
Payız gələcək 
bir neçə gündən sonra... 
 
Payız gələcək, payız, 
rəngi saralmış bahar fəsli... 
Payız gələcək, payız, 
yarpaqların intihar fəsli... 
 
 
 
 
 
 
 
Furqan Sadıq                Yarpaqların intihar fəsli... 
 
 10 
 
~ 2 ~ 
 
Yarpaqlar saralır payızda, 
dünyanın qızılı artır 
bir xəzəl qalınlığında... 
Yox, yox, 
o qızıldan  
deyil bu qızıl. 
Yoxsa,  
tərtəmiz olardı küçələr, 
daha üzü torpaq kimi 
cadar-cadar olmuş 
süpürgəçilər 
geyinməzdilər sarı xalatlarını... 
Eh!!! 
Payız gəlir, 
soyuqlaşır havalar, 
qabaqda qış var. 
Yorğanını  
üzünə çəkir torpaq... 
 
Belə-belə işlər... 
Ağaclar sökülür 
yarpaq-yarpaq... 
 
 
 
 
 
 
Furqan Sadıq                Yarpaqların intihar fəsli... 
 
 11 
 
TƏLƏSMƏ PAYIZA,  
TƏLƏSMƏ, BAHAR 
 
 
Dəqiq yadımda deyil, hansısa şairin  
bu adda şeirini oxumuşam, ya yox.  
Əgər bu adda hər hansısa bir şeir varsa, 
mənim şeirim ona nəzirə sayılır... 
 
Söylə, nə görmüsən axı, payızda? 
Payızın öz vaxtı, öz zamanı var. 
Hələ sənin ömrün yarı olmayıb, 
Hələ lilli sular heç durulmayıb, 
Tələsmə payıza, tələsmə, bahar! 
 
Çəməndə güllərin təzə-tər qalıb, 
Niyə qıyırsan ki, o güllərə sən!? 
Hələ yaşanmamış ömürlər qalıb, 
İndi şadlıq gətir könüllərə sən. 
Gəl inad eləmə bu qədər daha, 
Tələsmə payıza, tələsmə, bahar! 
 
Təzəcə cücərib tumurcuqların, 
Hələ çiçəkləri, barı qalıbdır. 
Gör necə gözəldir bu xoş çağların, 
Getmə yaz ömründən yarı qalıbdır. 
Şeh düşür yarpağın üstünə səhər, 
Tələsmə payıza,tələsmə, bahar! 
 
 
Furqan Sadıq                Yarpaqların intihar fəsli... 
 
 12 
 
 
Düşmə əl-ayağa,gəl gecik bir az, 
Yer göy qurşağından sallanıb qalıb. 
Bir də görəcəksən gəlibdi payız, 
Onsuz payız yaza calanıb qalıb. 
Sənin təbiətlə davan ki yoxdur. 
Səni öz yerindən qovan ki yoxdur, 
Onsuz da tələsən peşiman olar, 
Tələsmə payıza, tələsmə, bahar!..  
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 13 
 
SÜPÜRÜR YOLLARI 
QƏZƏBLĠ KÜLƏK 
 
Süpürür yolları bu külək, 
süpürür... 
Hirsli külək, 
qəzəbli külək. 
Süpürür yolları əsəbi külək, 
süpürür... 
 
Külək hayıfını çıxır yollardan, 
toz burulğanı fırlanır havada 
fırfıra kimi... 
Külək hayıfını çıxır hər şeydən, 
yenə də soyumur qəzəbi, kini... 
 
Süpürür yolları əsəbi külək... 
Yollar baxır, baxır uzaqlara... 
Yollar gedib çıxır uzaqlara... 
 
Külək 
musiqi müəllimi olub, 
nəğmə oxumağı  
öyrədir yarpaqlara... 
 
 
 
 
 
 
Furqan Sadıq                Yarpaqların intihar fəsli... 
 
 14 
 
QIġ NAĞILI 
 
Qapı açıq imiş ki... 
Qış da keçdi içəri... 
Üç ay qışda qalacaq, 
vaxtın qıfıl-açarı. 
 
Payız çəkildi qışın, 
çəkildi qabağından. 
Sırsıra sallanacaq, 
qışın göz qapağından. 
 
Hardasa bir şad ağac 
çiçək açar qar kimi. 
Qış da lovğalanacaq 
o zaman bahar kimi. 
 
Kimsə qəmli deyəcək: 
“Yoxdu qışın insafı”. 
Şaxtayla çəkiləcək, 
qışın öz aftoqrafı... 
 
Qorxaraq oğrun-oğrun, 
payız boylanar,baxar. 
Əlli tərpən, get, ay qış, 
qoy gecikməsin bahar... 
 
 
 
 
Furqan Sadıq                Yarpaqların intihar fəsli... 
 
 15 
 
DAĞ KƏNDĠNĠN QIġ GECƏSĠ 
 
Dağ kəndinin qış gecəsi- 
qaranlıq və duman... 
Bumbuz hava  
və donmuş zaman... 
Asta-asta yağan qar 
və  
uzandıqca uzanan, 
evlərin 
işıqlı pəncərələrində qızınan 
qaranlıqlar... 
 
Dağ kəndinin qış gecəsi... 
Mən 
və bir də 
sükutun  
adamı yormaq işgəncəsi... 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 16 
 
 
   
 
Dünyanın üzü ağarır 
sanki, qar yağanda... 
 
Bax onda 
necə sevinirsə adam, 
bütün dərdləri çıxır yadından. 
Və başlayır 
qara bürünmüş, 
bəyazlıqlara bürünmüş 
kədərlə 
qartopu oynamağa. 
Təki 
həmişə qar yağa... 
 
Dünyanın üzü ağarır  
sanki, qar yağanda... 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 17 
 
 
 
 
 
 
 
 
 
 
 
Yolların yol 
yoldaşıyam 
 
 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 18 
 
YOL 
 
Yolların yol yoldaşıyam, 
yollar da yol yorğunudur. 
Dünyanın kürəyində 
şallaq izidi yollar, elə bil. 
Yollar tor kimi bağlayıb dünyanı, 
əl-qol açmasın deyə. 
Yollar tutub saxlayıb dünyanı, 
bir yana qaçmasın deyə. 
Görəsən, 
bu yoldan  
kim keçib birinci? 
Kiminsə kədəri, 
kiminsə sevinci 
yolların üzünə hopub, 
bu yoldan keçənlərin izinə hopub. 
Məni hara aparır 
bu yol, görəsən, 
zirvəyəmi, dərəyəmi? 
Gedirəm asta-asta. 
Məndən qabaqda da, 
məndən arxada da adam var, 
yollara 
ləpirtək düzülüb adamlar... 
Dünya yollara bürünüb: 
o başı yol, bu başı yol. 
Kimsə astadan deyər: 
-Eh, mən gedə bilmədim, 
sənə yaxşı yol... 
Furqan Sadıq                Yarpaqların intihar fəsli... 
 
 19 
 
GETMƏK ĠSTƏYĠRƏM 
 
Getmək istəyirəm haralarasa, 
getmək istəyirəm... 
  Baş alıb getmək... 
Bu əsən küləyə qoşulub getmək. 
Yığıb arzuları daşınıb getmək. 
Getmək istəyirəm haralarasa. 
 
Bir aşıq səsinin cingiltisiylə 
lap elə qol-qola, çiyin-çiyinə, 
təzə ayaq açan körpə uşağın 
yıxıla-yıxıla yüyürməyinə 
qoşulub getməyim gəlir nədənsə. 
 
Beynimə haradan düşdü bu fikir, 
bəlkə də yuxuda dəli olmuşam, 
bəlkə də  
lap çoxdan dəli olmuşam, 
dəlilik etməyim gəlir nədənsə. 
 
Bir gəmi fitinin sonsuzluğuyla, 
bir qatar səsinin ayrılığıyla, 
bu əsən küləklə, 
  bu axan çayla 
getmək istəyirəm,  
  baş alıb getmək. 
Bir dəli ömrünü yaşayıb getmək. 
 
 
Furqan Sadıq                Yarpaqların intihar fəsli... 
 
 20 
 
Tökülər yollara arzularım da, 
arzu ağacları bitər yerində. 
Yağar ürəyimdən arzu yağışı, 
görünər şeirimin sətirlərində. 
 
Yığıb arzuları qucaq dolusu, 
daşıyım özümlə kölələr kimi. 
Dəlilik etməyim gəlir nədənsə, 
olmaq istəyirəm dəlilər kimi. 
 
Neyləyim, dayana bilmirəm daha, 
getməyim, getməyim gəlir nədənsə. 
Yollarda bitməyim gəlir nədənsə... 
 
 
 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 21 
 
ALNINA YAZILAN ZAMAN AZALIR 
 
Alnına yazılan zaman azalır, 
böyüyür alnının qırışı daha. 
Gedən günlərini qaytarmaq olmur, 
əlindən balıqtək sürüşür daha. 
 
Bu gün də beləcə əridi şamtək, 
elə fikirləş ki, son axşamındır. 
Onsuz da zamanın bir gün bitəcək, 
o biri dünyanın şamını yandır. 
 
Düşün, yaxşı-yaxşı sonunu düşün, 
Əbədi bir Nura çevir üzünü. 
Bir gün öləcəksən, son anı düşün, 
sonrakı əzabdan qoru özünü...  
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 22 
 
   
 
Dünyanın ağı-qarası, 
davaların-döyüşlərin  
  sağalmaz yarası- 
şahmat taxtası... 
 
Nə yaxşı ki, yalançıdır, 
piyadanın vəzirə çevrilməyi, 
tək qalmış şahın  
taxt-tacının 
  devrilməyi... 
Və sairə... nəyi, nəyi... 
 
Bu taxta topların, 
  saxta vəzirlərin 
qarşı tərəfə “şah” atması, 
bu fillərin, 
bu atların at oynatması... 
 
Görəsən, 
kim sahib çıxacaq 
  bu devrilmiş taxta?! 
Ey dünyanın 
ağlı-qaralı donunu 
geyinmiş taxta?! 
 
 
 
 
Furqan Sadıq                Yarpaqların intihar fəsli... 
 
 23 
 
ÜRƏYĠMDƏ YER YOX DAHA 
 
Ürəyimdə yer yox daha, 
otaqlar yaman tünlükdü... 
Kirayə qalmaq çox baha, 
o da ki, beş-üç günlükdü... 
 
Yenə nə tappıltıdı bu, 
yenə də nə hay-haraydı?! 
qapılar taybatay açıq, 
ürəyim karvansaraydı... 
 
Yorulub heydən düşərsən, 
getsən bu gedişlə, ürək... 
Bə dərdləri hara yığım, 
bir azca genişlən, ürək... 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 24 
   
 
Qaç, qaça bildiyincə, 
qaça bildiyincə  
dünyadan qaç. 
Uzaqlaş uzaqlaşa bildiyincə, 
uzaqlaşa bildiyincə 
dünyadan uzaqlaş... 
 
Əl at səmadan  
bəyaz bir bulud götür, 
sənin olsun. 
Əl at ürəyimdən 
lazım olduğu qədər 
ümid götür, 
sənin olsun... 
 
Bax Günəşin batmağına, 
üfüqün boyanmağına bax. 
Günəşin gedib yatmağına, 
səhər oyanmağa bax... 
 
Qaç qaça bildiyincə, 
qaça bildiyincə 
dünyadan qaç... 
Ümid götürdünmü  
ürəyimdən, 
ümidin varmı sabaha? 
Uzaqlaşa bildiyincə 
dünyadan uzaqlaş, 
yaxın ol Allaha! 
Yaxın ol Allaha! 
 
Furqan Sadıq                Yarpaqların intihar fəsli... 
 
 25 
 
DOSTUMA MƏKTUB 
 
(Varis üçün) 
 
Allah həyat varibsə, dost, 
gərək mən də yaşayım... 
Adam kimi ömür sürüm, 
it günündə yaşayım?! 
 
Həm başım boşdu, həm cibim, 
zaman da boş ötüşür... 
Əməllərim yazılanda, 
sol çiynimə yük düşür... 
 
Dost, indi sən de neyləyim, 
silim günahlarımı?! 
Yandırıb səpim torpağa 
külün günahlarımın... 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 26 
 
   
 
Nə vaxtsa görəcəyim yuxuda 
çıxacam dünyanın başına...  
Təpikləyə-təpikləyə 
soruşacam: 
-Niyə qəm yağdırırsan, 
səni anlayanın, 
duyanın başına? 
Guya ki, dünyadan 
hayıfımı çıxacam 
bir yuxunun gücünə... 
Əşşi... 
Dünyanın nə vecinə... 
Yenə əvvəlki kimi  
kiminsə başına  
dərd tökəcək qucaq-qucaq. 
Yenə pisliklə dolu olacaq 
künc-bucaq... 
Mənim sözümə kimdi e, baxan? 
Mən deməmişdən qabaq 
nə olacaqdısa 
o da olacaq... 
 
 
 
 
 
 
 
Furqan Sadıq                Yarpaqların intihar fəsli... 
 
 27 
 
HARA GEDĠRSƏN, QOCA?! 
 
Bu yolları quca-quca, 
hara gedirsən, qoca?! 
Xəyallarda uça-uça, 
hara gedirsən, qoca?! 
 
Bilirsənmi,bilirsənmi, 
hara gedir bu yol, hara? 
Bu yol gedir düz ölümə, 
bu yol gedir düz məzara. 
 
Sən də bu yolun yolçusu, 
addım-addım gedirsən. 
Çəliklə sözün doğrusu 
yolu tutub gedirsən. 
 
Səma sənə salam deyir, 
salamını al, qoca! 
Burda tək deyilsən, xeyr, 
yoldaşındı yol, qoca! 
 
O yol da ölməyə gedir, 
səninlə bir öləcək. 
Gedib, gedib görəcək ki, 
bu da qəbir, öləcək. 
 
Qəbristanlıq tək sənin yox, 
O yolun da sonudu. 
O yol bütün insanların- 
bu qulların yoludu... 
Furqan Sadıq                Yarpaqların intihar fəsli... 
 
 28 
 
   
 
Bir qapımı döyən yoxdu, 
qalmışam ümid əlində. 
Bir dərdimə həyan yoxdu, 
oyuncağam dərd əlində. 
 
Bulud göy üzünə yamaq, 
olmur özünü yamamaq. 
Göz yaşı töküb ağlamaq, 
heç nədi bulud əlində. 
 
Qaranlığa düşən kimi 
bu bəndələr gileylənir. 
Yar sinəni, ürəyini 
məşəl kimi tut əlində... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 29 
 
HƏYATI YEYĠLƏN ADAM 
 
Ey mənim həyatımı 
nuşucanlıqla yeyən kimsələr! 
Heç nə olmayıbmış kimi 
elə-belə yeyin həyatımı... 
Duzu azdırsa duz səpin, 
yağı azdırsa yağlayın, 
gülə-gülə yeyin həyatımı... 
 
Amma, nə olar, yalvarıram, 
mənə də dibində  
bir az saxlayın- 
aclıqdan ölməyim deyə... 
 
  
 
 
   
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 30 
 
MAVĠ ÇADIR - GÖY ÜZÜ 
 
Başımız üstə qurulan, 
mavi çadır-göy üzü. 
Hamının ruhu qalxar, 
hamıya çatar göy üzü. 
 
Yay bitər və payız başlar, 
qanadların açan quşlar, 
qürbətə uçan quşlar 
qatar-qatar, göy üzü... 
 
Bizdən əsirgəmə, aman, 
qarından, yağışından. 
Torpaq sənin göz yaşından 
içər, yatar, göy üzü!.. 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 31 
 
   
 
Bayırda gün çıxıb, 
içəridə 
sükut atmosfer təzyiqi kimi 
sıxır adamı. 
Və sıxıntılar başlayır 
burdan o yana. 
Səssizlik divə dönüb 
yeyir sanki məni, yeyir. 
İndi inanırsan inan, 
inanmırsan inan, 
divarlar əlisilahlı adamtək  
üstümə yeriyir... 
 
Bayırda gün çıxıb, 
içəridə sükut... 
Mən də qalmışam belə... 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 32 
 
MƏNDƏN NƏ OLASIDI?! 
 
Unudun məni, unudun, 
məndən nə olasıdı?! 
Hərəniz bir arzu tutun, 
bəlkə də olasıdı... 
 
Bu it nə istəyir görən, 
sür-sümükmü, ölümmü?! 
Yoxdu itə sümük verən, 
nə də ölüm görünmür... 
 
Başını at, yat, qadası, 
səhər durub taparsan... 
Acıları unut, bəlkə  
şirin yuxu tapasan... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 33 
 
   
 
Ayağının altındakı torpaq 
müqəddəsdi, qardaşım, 
ana torpaqdı 
ayağının altındakı torpaq... 
Qarğıma, qardaşım, 
söymə bu torpağı, 
yaralama, 
hirsli-hirsli təpikləyib 
döymə bu torpağı- 
yadına salma dərdini... 
Yoxsa,  
arpa-buğda əvəzinə, 
göy-göyərti əvəzinə 
yekə dərdlər bitirəcək sənə... 
Bax, onda 
içində yanıb göynəyəcəksən... 
Günlərin bir günü  
düşəcəksən torpağa, 
görüm onda 
təmizə çıxmaq üçün  
nə söyləyəcəksən... 
 
 
 
 
 
 
 
Furqan Sadıq                Yarpaqların intihar fəsli... 
 
 34 
 
   
 
Düşüb bir sözün izinə, 
çıxıb gedərəm düzünə. 
Axtarıb, axtarıb yenə, 
o sözü tapa bilmərəm. 
 
Həmin günlərin birində, 
yalanların şəhərində, 
axtarıb döngədə, tində, 
o düzü tapa bilmərəm. 
 
Zaman başımı qatıb da, 
Məni ölümə satanda, 
yatıb torpağın altında, 
göy üzün tapa bilmərəm... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 35 
 
QARA BULUDLAR 
    
Vaqif Bayatlı Odərə 
 
Qorxuram bu buluddan, 
qorxuram. 
Düşüb üstümə 
  məni boğacaq. 
Bu qara bulud  
qara yağışa çevrilib 
üstümə yağacaq... 
 
Mənə necə baxır, 
bu qara bulud, 
necə baxır, İlahi! 
Elə bil, 
bir pislik etmişəm özünə. 
Qorxuram bu buluddan, 
qorxuram. 
Baxa bilmirəm üzünə... 
 
Qara buludlardan 
adətən 
yağış ələnər, 
aydınlıq yağar. 
Çıxıb getmir üstümüzdən 
qara yağışlara 
dönən  
qara buludlar... 
 
Furqan Sadıq                Yarpaqların intihar fəsli... 
 
 36 
 
DÜNYA YALANMIġ SƏN DEMƏ 
 
Dünya yalanmış, sən demə, 
yalanmış gördüyüm hər şey. 
Yalanmış başdan-ayağa 
bu yer, bu göy, 
dünya yalanmış, sən demə. 
 
Bax dünyanın gözlərinə, 
Var doğrudan başqa hər şey... 
Yalanı doğma dünyanın 
həqiqəti ögey, ögey... 
 
Dünya yalanmış, sən demə. 
Neynim yalançı dünyanı?! 
Ən böyük həqiqəti də, 
yalanmış qoca dünyanın... 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 37 
 
QAÇIM BU QƏMDƏN, KƏDƏRDƏN 
 
Qaçım bu qəmdən, kədərdən, 
qoy mənə çatmasın, gedim. 
Danışıb təzə xəbərdən, 
başımı qatmasın, gedim. 
 
Ürəyimi yaralayıb, 
zəhərləyib, paralayıb. 
Məni yaman qaralayıb, 
yaxamdan tutmasın, gedim. 
 
Yükü ağır dərdi-sərin, 
bir sümük qaldım, bir dəri. 
Deyəsən, bu qəm-kədərin, 
tutubdu tutması, gedim. 
 
Bağlasam qapı-bacanı, 
yenə sarır dörd bir yanı. 
Siz deyin qəm tapmacanın, 
siz deyin açmasın, gedim... 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 38 
 
BULUDLARI ĠÇƏN TORPAQ 
 
Görün necə mehribandı, 
ölüləri qucan torpaq. 
Qışda büzüşərək yatan, 
yazda güllər açan torpaq. 
 
Hər kədərə, hər bir dərdə, 
torpaq dözür,dözür, dədə! 
Bizi yeyib üstündən də, 
buludları içən torpaq. 
 
Düşmənlər torpağı basdı, 
orda bizə qəbir qazdı. 
Sahibindən asılıdı- 
ya göz dağı, ya can torpaq... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 39 
 
   
 
Üçümüzük 
neçə gündü, 
bekarçılıq, 
mən, 
bir də krassvord... 
Neçə gündü 
bekarçılığı öldürürəm 
asta-asta, 
bala-bala. 
Bekarçılığı öldürürəm 
hərfləri 
dörd divar arasına 
sala-sala... 
Neçə gündü... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 40 
 
RAMĠZ RÖVġƏNƏ 
 
Dünyanın paltarı çoxdu, 
gündə dondan dona düşür... 
Gözümdən düşən adamlar, 
ayağım altına düşür... 
 
Yolundadı zaman-gəmi, 
ölümə daşıyır ömrü... 
Kiminsə başlayan ömrü 
kiminsə sonuna düşür... 
 
Dərd içində sıxılırsan, 
havan çatmır, boğulursan, 
dərindən nəfəs alırsan, 
o da ki, son ana düşür... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 41 
 
GECƏ ġEĠRLƏRĠ 
 
~ 1 ~ 
 
GECƏ 
 
Hər səhər bir gecə ölür... 
Elşad ƏRŞADOĞLU 
 
Yenə gecə düşür, dünya qaralır, 
gözlərim işarır ulduzlar kimi. 
Təbiət gizlənir qaranlıqlarda, 
ətrafım boş qalır yalqızlar kimi... 
 
Bu gecə yamanca oynadır məni, 
elə bil gecənin oyuncağıyam. 
Ay da buludların o tərəfində- 
indi dəli olub oynayacağam. 
 
Qoparıb atmaq da olmur sükutu, 
gecənin üzündə xaldı elə bil. 
Dilənçi əlinə bənzəyir səma, 
ulduzlar ovcunda puldu elə bil. 
 
Mənim bu gecədən heç xoşum gəlmir, 
nədənsə gözümə birtəhər dəyir. 
Namaza duranda gündoğmamışdan 
görəcəm gecəni bir səhər yeyir... 
 
Furqan Sadıq                Yarpaqların intihar fəsli... 
 
 42 
 
Yenə gecə düşür, dünya qaralır, 
gözlərim işarır ulduzlar kimi. 
Təbiət gizlənir qaranlıqlarda, 
ətrafım boş qalır yalqızlar kimi... 
 
 
~ 2 ~ 
 
   
 
Gecənin bu vədəsində, 
ac dünyanın mədəsində, 
buludlar əhatəsində, 
Aydan asacam özümü. 
 
Hava ölüm qoxuyacaq, 
külək “Yasin” oxuyacaq. 
Kimsə kəndir toxuyacaq, 
Aydan asacam özümü. 
 
Gəzmək üçün səmaları, 
tutub çəkəcək yuxarı. 
Qarışdırıb yuxuları, 
Aydan asacam özümü... 
 
 
 
 
 
 
Furqan Sadıq                Yarpaqların intihar fəsli... 
 
 43 
 
 
~ 3 ~ 
 
 
DÜZ ĠKĠ SAATDI SAAT ĠKĠDĠ... 
 
Bu gecə başımı nə ilə qatım? 
Vaxt da ölüb gedir-ağır itkidi. 
Bircə mən oyağam, saat da yatıb- 
düz iki saatdı, saat ikidi. 
 
Bəlkə bir qışqırım, şəhər oyansın, 
son qoyum daha bu təkliyimə mən. 
Kim yuxudan bezib gecə yarısı, 
kim özündən bezib, bax e, yenə mən. 
 
Bəlkə bir-bir tutub sözləri döyüm, 
bir-iki söz yazsam çoxu tökülür. 
Durum qaranlıqdan yuxu istəyim, 
şəhərin gözündən yuxu tökülür... 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 44 
 
 
~ 4 ~ 
 
   
 
Daha yavaş-yavaş səhər açılır, 
qaranlıq astaca sürünüb gedir. 
O əjdaha boyda, iriölçülü 
sükut, qaranlığa bürünüb gedir. 
 
Şirin yuxusundan dünya oyanır, 
məmnundu bir günü aşırmağından. 
İndi dan yerindən Günəş boylanır, 
mənə də pay düşür saçaqlarından. 
 
Dünya ağ-qaralı paltar geyinib, 
bir az azadlıq var, bir az qəfəs var. 
Mən də yaşayıram öz taleyimi, 
hələ yaşamağa bir az həvəs var...  
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 45 
 
PƏNCƏRƏDƏN BAXAN QARI 
 
Pəncərədən baxan, qarı! 
Gözlərini qıyıb, 
qıyıb 
nəyə baxırsan belə... 
Gözündə yaş damlaları 
uzaqlara baxırsan, 
göyə 
baxırsan belə. 
 
Gəzir baxışların, gəzir, 
dünyanın çopur üzündə. 
Elə dünyaya bənzəyir, 
qırış basmış üz-gözün də. 
 
Fikrin uçub uzaqlara, 
pəncərədən baxan, qarı! 
Bax oynayan uşaqlara, 
tozla  
əlləşənlərə bax, 
topla əlləşənlərə bax. 
 
Sonra bir az böyüklərə- 
doğruyla didişənlərə, 
gopla əlləşənlərə bax... 
 
Gözlərini qıyıb, 
qıyıb, 
nəyə baxırsan belə... 
Furqan Sadıq                Yarpaqların intihar fəsli... 
 
 46 
 
Yəqin sən də eşitmisən  
bu dünyanın  
bir pəncərə olduğunu 
və 
hər gələnin  
baxıb getdiyini. 
 
Ona görə çəkilmirsən 
pəncərənin qabağından, 
pəncərədən  
baxan qarı... 
Ölüm adlı əjdahadan 
qorxan qarı... 
 
 
 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 47 
 
XATĠRƏ MARġI 
 
Zamandı, görürsən durmadan axır, 
nə illah eləsən saxlamaq olmur... 
Həmişə sürüşüb əlindən çıxır, 
sonra da neyləsən haqlamaq olmur, 
tutub əl-qolunu bağlamaq olmur... 
Zamandı, görürsən, durmadan axır... 
 
Qalın toz qatı var illərin üstə, 
qaldır, o illərin tozunu silək... 
Orda xatirələr boğulur bəlkə, 
kövrəlib, kövrəlib ağlayır bəlkə 
sevinc xatirələr, qəm xatirələr, 
kədər xatirələr, şən xatirələr... 
“Xatirə marşı”nı oxuyur bəlkə 
göz yaşına düşmüş nəm xatirələr... 
 
Qaldır o illərin tozunu silək, 
qoy bir az sevinib gülsün illər də... 
Yaşanmış illərə bəs necə dönək, 
körpümü düzəldək xatirələrdən?! 
 
Zamandı, görürsən durmadan axır, 
ötən dəqiqələr verir əl-ələ... 
Adlayıb keçmişə qayıtmaq üçün, 
mürgülü illəri oyatmaq üçün 
xatirə körpülər qalacaq elə... 
O qoca körpələr qalacaq elə... 
 
Furqan Sadıq                Yarpaqların intihar fəsli... 
 
 48 
 
DƏRD 
Emin Piriyə 
 
Gözlərindəki ümidsizliyə, 
üst-başından tökülən dərdə 
və bir də 
saqqalına baxıb 
onu zarafatca Nizamiyə, 
Füzuliyə bənzədirdi hamı... 
Günlərin bir günü  
bütün bunlara dözməyib 
bayram fişəngi kimi partladı: 
-Cibində bir qəpiyi, 
evində  
yeməyə çörəyi olmayana necə, 
oxşamırammı?! 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 49 
 
ADƏM OĞLU 
 
Eşit məni ey Adəm oğlu İnsan, 
gör nə deyirəm... 
Deyirəm bəlkə kor olmusan, 
bəlkə görmürsən 
o ömrü heç bir saat olmayan 
yeddirəng səma uşağını... 
 
Bəlkə kor olmusan, 
bəlkə görmürsən 
doğulandan ölənədək  
səcdədən ayrılmayan göy qurşağını... 
 
 
 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 50 
 
   
 
Yarpaq-yarpaq solan ağac, 
oxuma qəm havasını. 
Saçlarını yolan ağac, 
oxuma qəm havasını. 
 
Bütün yarananlar ölür, 
ölməmək olmur, olmur. 
Yarpaq-yarpaq ölən ağac, 
bu dünya heç kəsə qalmır. 
 
Qəm eləmə, bu torpağın, 
əzizi sən, gülü sənsən. 
Vaxt gələr öldüyün kimi, 
yarpaq-yarpaq dirilərsən... 
 
Yarpaq-yarpaq ölən ağac, 
oxuma qəm havasını... 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 51 
 
OYUNCAQ 
 
Bu sənin gördüyün dünya deyil ki... 
Dünyanın sərt üzün görmürsən, uşaq... 
Sən hələ dünyanı əzizləyirsən, 
sən hələ dünyanı söymürsən, uşaq... 
 
Bu sənin bildiyin dünya deyil ki... 
Anlamırsan necə dünyadasan sən... 
Bəlkə də bir şirin yuxudasan sən, 
bəlkə də bir şirin röyadasan sən... 
 
Ayılıb görərsən dünya nədi, nə, 
kədəri görərsən, qəmi görərsən... 
Tapdığın bir kiçik sevinc üstünə, 
insan üzündəki kini görərsən... 
 
Sanma ki, gül-çiçək saracaq səni, 
ətrafın daş-kəsək olacaq sənin... 
Bəlkə də bir payız yarpağı kimi 
ümidin eləcə solacaq sənin... 
 
Bu oyunca tutan əllərin bəlkə 
kiminsə dalınca daş tullayacaq... 
Hər zaman halallıq axtarsan, bəlkə 
dünya qabağına leş yollayacaq... 
 
 
 
 
Furqan Sadıq                Yarpaqların intihar fəsli... 
 
 52 
 
Oyna oyuncaqla, oyna, qadası, 
sən özün dünyanın oyuncağısan... 
Hələ anlamırsan, hələ bilmirsən, 
necə oyuncağa dönüşür insan... 
 
Axı belə uşaq qalmayacaqsan, 
kədər, qəm əlində döyüləcəksən... 
Böyüyüb dünyanı anlayacaqsan, 
dünyanı anlasan böyüyəcəksən... 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 53 
 
   
 
Bir yay günü, 
dünyanın bir isti bucağında, 
üstünə gələn insanlardan 
qorxub 
dalğa-dalğa addımlarıyla 
yerimək istəyir dəniz, 
yeriyə bilmir. 
Buna görə susmaq, 
kirimək istəyir dəniz, 
kiriyə bilmir. 
İtirir özünü- 
hirsini qayalardan çıxır, 
bilmir gün hardan batır, 
hardan çıxır. 
İnsanları diri-diri 
basdırmaq istəyir 
dalğalarının altında. 
“Bulandırmayın”-demək istəyir, 
“bulandırmayın suyumu. 
Məni incitməkdirmi 
dünyanın ən maraqlı  
oyunu?! 
Sonra ağlayıb 
göz yaşınızı  
tökməyin üstümə. 
Ağlamayın qisasımı alanda. 
Əziyyət verməyin mənə, 
nə olar ki, dilsiz olanda?! 
Furqan Sadıq                Yarpaqların intihar fəsli... 
 
 54 
Nə olar ki, 
dəniz olanda?!.”  
 
   
 
Bağlanır göz qapaqlarım, 
dünyanın bütün ağırlığı 
göz qapaqlarımdan 
sallanıb elə bil. 
Yuxu qollarını 
boynuma dolayıb elə bil. 
Gözlərimin qırağından 
ovcuma yığım yuxumu, 
sıxanda yumruğumu 
sıxılsın yuxumun  
boyu-buxunu. 
Qaçım bu yuxudan, qaçım, 
açım göz qapaqlarımı. 
Dünyanı kipriklərimin ucunda 
qaldırım bir az yuxarı. 
Onsuz da  
yatmaqdan bir şey çıxmaz, 
silkələyib 
torpağa töküm yuxumu. 
Torpaq da 
dəli bir yuxu 
bitirəcək onda. 
Bu dünyada 
nə qədər də oyaq qalsaq, 
torpaq altda 
yuxularıq sonunda... 
Furqan Sadıq                Yarpaqların intihar fəsli... 
 
 55 
 
 
KÖYNƏK 
 
Əynimdəki dərd köynəyin, 
çıxarmaq olmur, qadası. 
Bu dərdlərin üstünə bir 
çımxırmaq olmur, qadası. 
 
Köynək məni sıxır, sıxır, 
sıxır, bədənim göynəyir. 
Sıxır mənim ürəyimi, 
əynimdəki dərd köynəyi. 
 
Daha bir oyuna dönüb 
dərdlərimlə oynamağım. 
Çox şeyə uzağam... amma, 
dərdlərə bir köynək yaxın... 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 56 
 
YÜK ALTINDAYAM HƏLƏ 
 
Ad günüm üçün 
 
Hələ canım üstümdədi, 
yük altındayam hələ... 
Göy üzü var başım üstdə, 
kök altındayam hələ... 
 
Yaşamaq kiminə asan, 
kiminəsə zülümdü... 
Bu gün ad günüm deyil ki... 
Bu gün mənim ilimdi... 
 
Görəsən, mən öz ömrümün 
harasında durmuşam?! 
Sərhəddəyəm, iki ilin 
arasında durmuşam... 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 57 
 
FUTBOL TOPUNUN DALINCA 
 
Bu futbol topunun dalınca 
həvəslə qaçan uşaqlar 
kim bilir böyüyüb 
hansı dərdin dalınca 
təngnəfəs qaçacaqlar. 
Yolları yora bilməsələr də 
yollar yoracaq ayaqlarını. 
Qaç ki, qaçasan, 
qaç ki, qaçasan. 
Ürəklərində bir ümid, 
dizlərində təpər qalmayacaq, 
nə qədər çalışsalar da 
kədərin qapısına 
qol vurmaq olmayacaq. 
Bəlkə də böyüyəndə 
dərd-sərin çoxluğundan 
ürəkləri parlayacaq 
bu uşaqların. 
Amma nə olur olsun 
indi oynadıqları top 
partlamasın barı... 
 
 
 
 
 
 
 
Furqan Sadıq                Yarpaqların intihar fəsli... 
 
 58 
 
ĠġLƏRĠN DÜYÜNÜN AÇA BĠLMĠRƏM 
    
Kədər odasına girməyə nə var, 
mən qapı bilmirəm, baca bilmirəm.... 
Əvvəlki dırnaqlar yeyilib tamam, 
işlərin düyünün aça bilmirəm... 
 
Bilirsən, kədər də növbənöv olur, 
rastıma çıxıbdı min cürəsindən... 
Mənim otağımda bir tənhalıq var, 
həyətə boylanır pəncərəsindən... 
 
Özüm də bilmirəm nə olub mənə, 
nədənsə heç nəyə həvəsim yoxdu... 
Yaman üşüyürəm, a şair qardaş, 
dur bir şeir yandır,hava soyuqdu... 
 
 
 
 
 
 
 
 
 
 
 
 
 
 
Furqan Sadıq                Yarpaqların intihar fəsli... 
 
 59 
 
 
 
 
 
 
 
 
 
 
 
 
 
PIÇILTILAR
Furqan Sadıq                Yarpaqların intihar fəsli... 
 
 60 
 
 
~ 1 ~ 
 
Yollar görsənməyəndə 
fikir qarışığından, 
ümid asılacaqsa 
siqaret işığından, 
daha mənim sözüm yox... 
 
~ 2 ~ 
 
Şahmat taxtasının üstündə 
biri atla at oynadır, 
biri topla top atır, 
bu yetim şah da 
başındakı tacıyla 
özünü aldadır... 
  
~ 3 ~ 
 
Dünya bir palanlı qatırdı, 
pis adamlar 
bu qatırı palçığa batırdı... 
 
Furqan Sadıq                Yarpaqların intihar fəsli... 
 
 61 
 
~ 4 ~ 
 
Bu yollar uzanır üfüqə qədər, 
amma indiyəcən görməmişəm mən 
tutub bu yolları üfüqə gedən... 
 
~ 5 ~ 
 
Bu gecə  
kiminsə ümidi ölür, 
kiminsə özü. 
Kiminsə bəxti açılır, 
kiminsə gözü... 
 
~ 6 ~ 
 
Başımıza tac eylədin Haqq sözünü, İlahi, 
Səni görmək istəyənin aç gözünü, İlahi... 
 
~ 7 ~ 
 
Bu gün bir az kədər yedim, 
ürəyim çox ağrıyır... 
Gəl oturub özümüzə gün ağlayaq, 
görək kim çox ağlayır... 
 
Furqan Sadıq                Yarpaqların intihar fəsli... 
 
 62 
 
~ 8 ~ 
 
-Bax, o başdaşı var ha, 
o qəbir var ha, 
orda mənim ümidlərim yatır... 
-Tez ol, barmağını dişlə, 
buna bax ee, 
qəbrə barmaq uzadır... 
 
~ 9 ~ 
 
Bu evin damını boşuna döymə, 
qapıdan buyura bilərsən, yağış... 
 
Furqan Sadıq                Yarpaqların intihar fəsli... 
 
 63 
 
Kitabın  içindəkilər 
 
Vətən 4 
  
Nəğmə oxuyan yarpaqlar 5 
  
Dağlara baxıram 6 
Bu dəniz nə yaman çırpınır belə  
Payız şeirləri  
“Sentyabr gəldi, sentyabr”  
“Yarpaqlar saralır payızda”  
Tələsmə payıza, tələsmə bahar  
Süpürür yolları qəzəbli külək  
Qış nağıl  
Dağ kəndinin qış gecəsi  
“Dünyanın üzü ağarır”  
  
Yolların yol yoldaĢıyam...  
  
Yol  
Getmək istəyirəm  
Alnına yazılan zaman azalır  
“Dünyanın ağı-qarası”  
Ürəyimdə yer yox daha  
“Qaç qaça bildiyincə”  
Dostuma məktub  
“Nə vaxtsa görəcəyim yuxu”  
Hara gedirsən, qoca?!  
“Bir qapımı döyən yoxdu”  
Həyatı yeyilən adam  
Mavi çadır-göy üzü  
“Bayırda gün çıxıb”  
Məndən nə olasıdı?!  
“Ayağının altındakı torpaq”  
“Düşüb bir sözün izinə”  
Qara buludlar  
Furqan Sadıq                Yarpaqların intihar fəsli... 
 
 64 
Dünya yalanmış, sən demə  
Qaçım bu qəmdən, kədərdən  
Buludları içən torpaq  
“Üçümüzük”  
Ramiz Rövşənə  
  
Gecə Ģeirləri  
  
Gecə  
“Gecənin bu vədəsində”  
Qaranlığın şeiri  
“Daha yavaş-yavaş səhər açılır”  
Pəncərədən baxan qarı  
Xatirə marşı  
Dərd  
Adəm oğlu  
“Yarpaq-yarpaq solan ağac”  
Oyuncaq  
“Bir yay günü”  
“Bağlanır göz qapaqlarım”  
  
Köynək  
Yük altındayam hələ  
 
Futbol topunun dalınca  
İşlərin düyünün aça bilmirəm  
  
Pıçıltılar  
 
 
 
 
 
 
 
 
Furqan Sadıq                Yarpaqların intihar fəsli... 
 
 65 
 
 
 
 
 
 
 
 
