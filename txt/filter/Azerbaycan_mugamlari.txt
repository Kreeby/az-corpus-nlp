 
 
 
 
İMRAN AXUNDOV 
 
 
 
 
 
 
 
AZƏRBAYCAN 
MUĞAMLARI 
 
 
 
 
 
 
 
 
 
 
 
 
 
Bakı – Mütərcim – 2015 
 2 
 
 
 
Redaktor: H.M.Nəbili 
əməkdar mədəniyyət işçisi 
 
 
 
 
 
 
  
 
 
İmran Axundov. Azərbaycan muğamları. Monoqrafiya. 
 – Bakı: Mütərcim, 2015. – 96 səh. 
 
 
 
Kitabda Azərbaycan professional musiqisinin özülünü təşkil edən 
muğamlar haqqında məlumat verilir. Əsas, kiçik həcmli və zərbi muğam-
lar təhlil olunur.  
 
 
 
 
 
 
 
 
A
026
4702060000
 77-15 
 
 
 © İ.Axundov, 2015 
 
 3 
 
Şərqin dahi bəstəkarı Üzeyir bəyin 
anadan olmasının 130 illiyinə ithaf edirəm 
 
Müəllif 
 
 
GİRİŞ 
 
Muğam Yaxın və Orta Şərqin ən qədim musiqisi olduğu üçün 
insanların daim diqqətini cəlb etmişdir. Muğam, musiqinin əsas 
janrlarından biri kimi tədqiqata orta əsrlərdən başlamış və bu günə 
kimi də davam etməkdədir. 
Orta əsrlərin Şərq və Avropa alimləri, eləcədə bizim müasir 
dövrün tədqiqatçıları müxtəlif zamanlarda muğamlarımızı araşdı-
raraq sanballı elmi əsərlər yazmışdılar. Muğam Yaxın və Orta Şərq 
xalqlarının həyatında aparıcı qüvvə olduğu üçün onların forma-
laşmasında əsas rol oynamışdır. 
«Muğam ruhi-mənəvi mövcudiyyat haqqında dahiyanə musi-
qili hekayətdir. Əbədi, əzəli mənamız olan muğam həyatımızın, bə-
dii-estetik aləmimizin psixoloji, fəlsəfi dəyəridir. Musiqi insan mə-
nəviyyatının bir hissəsidir... 
Bu ülvi həyatda insan muğamı dinləməklə ... zənginləşir, ilahi-
ləşir, ilahiliyə qovuşur. Muğam-həyatda, onun əzablarına, məşəqqət-
lərinə qovuşan, ideala can atan və ona çatan şəxsiyyəti təsdiqləyir. 
Belə ki, muğam insanı həyat pillələri vasitəsilə ideala yüksəl-
dir. O pillələr insan həyatının bir mərhələsidir. İnsan muğam ülviy-
yətində daim saflaşmaya, mahiyyətə doğru hərəkət edir, son nəti-
cədə həqiqəti mütləqə qovuşur. 
Təbiətdə, həyatda, mənəvi aləmimizdə, gözəllikdə, məhəbbət-
də, ruhun ülvi xilqətində, ismətdə, dünəndə bu günün təmasında 
muğamlarımız təcəlla edən nur çələngidir... 
İnsanda ülvi hisslər oyadan, əxlaqdan gələn, möcüzəli səs se-
lindən, səs həmləsindən, fəlsəfi dəyəri ali olan söz çələngindən hö-
 4 
rülmüş muğamlar ayrı-ayrılıqda mahiyyətcə dolğun, bitkin, zəngin 
bir əsər olmaqla yanaşı, hissi-emosional baxımdam müəyyən bir 
hadisəni tərənnüm edir, həm də, müəyyən bir fikri bildirir. Vətənə 
məhəbbətdən, sevgidən, vüsal arzularından, qəhrəmanlıqdan, həsrət, 
hiss, həyacan və ehtiraslardan yaranan sənət inciləri olan muğamla-
rın hissi-emosional, bədii təsvirini mənimsəmək lazımdır. 
Muğamları dinləyərkən zənginləşib, kamilləşib, ülvi hisslər 
aləmində bəsit fikirlərdən uzaqlaşıb vüsətli, dolğun, mənalı duyğu-
lar aləmini seyr edirsən, ucalıb, büllurlaşıb, paklaşırsan. 
Muğamları dinləyərkən maraq yaradan, riqqətə gətirən, insan-
ları xeyirxahlığa səsləyən, pərdə-pərdə ətrafa yayılan, insanı hal-hal 
dəyişən səs qatarı sanki dil açaraq keçmişimizdən, eləcə də qəhrə-
manlıq salnaməmizdən bizə hekayət söyləyir. 
Zəngin, saf təranələrin möcüzəli, emosional axını olan mu-
ğamlarımız quruluş baxımından müxtəlif, ahəngdarlıq baxımından 
təsirli, əsrarəngizlik baxımından isə əlçatmaz zirvədir. Muğamların 
ahəngləri qeyri-adi olduğundan dinləyici mahiyyətcə dərin fəlsəfi 
xəyal aləmində geniş həyat hadisələrinin, düşüncə, əxlaqi keyfiyyət-
lərin və ehtirasların əks olunmasının şahidinə çevrilir... 
Muğamların əxlaqdan süzülüb gələn ədəb-ərkanlı ifası bədii-
estetik baxımından güclü, mənəvi tərbiyə məktəbidir ki, bu da çox 
əhəmiyyətli və zəruridir» (6). 
Peşəkar musiqi olan muğamlar müxtəlif hadisələr nəticəsində 
yaranmış və yaddaşdan-yaddaşa bu gündə köcürülməkdədir. Hadi-
sələrin müxtəlifliyi nəticəsində muğamların təsir gücü və çalar müx-
təlifliyi fərqlidir, rəngarəngdir. Muğam insanların düşüncəsindən, 
ruhundan yarandığı üçün geniş xalq kütləsi arasında bu qədər nüfu-
za malikdir. 
«Muğamların İranda dəstgah, Azərbaycanda muğam, dəstgah, 
Ərəbistanda, Türkiyədə makam, şimali Afrikada, Əlcəzairdə, Tunis-
də, Mərakeşdə istixbar, nuba, Hindistanda raqa, Pakistanda xəyyal, 
Özbəkistanda, Tacikstanda makom, Qazaxıstanda kyüi, Türkmə-
nistanda, qərbi Çində (Uyğurlar) mukam adlandırılmasına baxmaya-
raq janr etibarı ilə hamısı eyni tipli musiqidir. Onların yalnız forma-
 5 
sı, inkişaf səviyyəsi, istiqamətləri və emosional təsir dairəsi bir-bi-
rindən fərqlənir» (10). 
Azərbaycanın xalq musiqisinə daxil olan muğamların zəngin-
liyi onların formasının çox cəhətliyini göstərir. 
«Azərbaycan xalqının musiqi irsində zəngin və özünəməxsus 
xalq musiqi yaradıcılığı ilə yanaşı mühüm yeri şifahi ənənəyə 
əsaslanan professional musiqi yaradıcılığının rəngarəng janr və for-
maları təşkil edir. Öz quruluşu, kompozisiyası, havacatı baxımından 
inkişaf etmiş vokal-instrumental muğam-dəsgahlar, zərb-muğamlar, 
ifaçılıq texnikası cəhətdən mürəkkəb səciyyəli virtuoz instrumental 
pyeslər-dəraməd və rənglər, kamil formaya malik mahnı-romans 
olan təsniflər bu kimi janrlara aiddir. Heç təsadüfi deyildir ki, 
hazırda şifahi ənənəyə əsaslanan professional musiqi nümunələri 
(muğamlar, təsnif və rənglər) dinləyicilərin dərin məhəbbətini qa-
zanmış və xalqımızın musiqi irsində özünə layiqli yer tutur» (19). 
Muğam şifahi, həmçinin professional musiqi olmaqla yanaşı 
yazısızdır. O, şifahi formada ifaçıdan ifaçıya ötürülür. Muğamı xa-
nəndələr və sazəndələr inkişaf etdirmiş, onu tarixin süzgəcindən ke-
çirərək püxtələşdirmiş, milli sərvətə çevirmişdilər. 
«Klassik muğamlarımızın bir sıra şöbələri məktəblilərdə və-
tənpərvərlik, xalqa, vətənə, ata-anaya, torpağa sevgi kimi hissləri 
özündə əks etdirir. Bu cür melodiyalar xaraktercə müxtəlif olur: tən-
tənəli, marşsayağı, lirik, sakit. 
Əgər muğamların müxtəlif şöbələrinə diqqət yetirsək, görərik 
ki, «Rast» muğamının «Bərdaşt», «Hüseyni», «Vilayəti», «Əraq», 
«Pəncigah», «Şur»un, «Bayatı-Türk», «Şikəsteyi-fars», «Segah»ın, 
«Manəndi-Hisar», «Çahargah» muğamının «Bərdaşt,» «Mayeyi-Ça-
hargah», «Müxalif», «Bayatı-Şiraz» muğamının «Mayə», «Xavə-
ran» şöbələri xaraktercə insanda xoş əhval-ruhiyyə ilə bərabər, həm 
də onlarda mübariz ruh yaratmaq imkanına malikdirlər. 
Vətənin faciəsi, tarixə qovuşan əzablı illərdə əlaqədar hisslər 
yarada bilən muğamlar və muğam şöbələri də vardır. Bu mənada 
«Şüştər» və «Hümayun» muğamları xüsusi qeyd olunmalıdır» (12). 
 6 
Muğamların adları əsasən ərəb və fars sözləri ilə bəzən onu 
yaxşı ifa edən şəxsin və həmin muğamın yarandığı yerin adı ilə 
adlandırırlar. «Məsələn, «Azərbaycan», «Nişapur», «Zabul», «Ma-
vərənnəhr», «Bağdadi», «Kürdi», «Şirvani», «Qarabaği», «Qacarı», 
«Osmani», «Şah Xətai», «Kərkuki», «Raki-hindi» və s. Müəllif 
(Nəvvab Mir Möhsün Hacı Seyid Əhməd oğlu Qarabaği (1833-
1918)-İ.A.) həmçinin göstərirdi ki, bir çox muğamların adları 
müxtəlif təbiət hadisələri ilə də bağlıdır. Məsələn, «Rast» muğa-
mına ona görə bu ad verilmişdir ki, səslərin əksəriyyəti əsas pərdə 
ilə rastlaşır. «Rast» bahar küləyinin hərəkətindən götürülmüşdür. 
«Rahəvi» Rəhabiyyə qəsəbəsinin adı ilə bağlıdır. Buna «Rəhab» da 
deyirlər. «Rəhabi» adını yağış suyunun damcılarının tökülməsinə 
bənzədənlər də vardır. «Çahargah»-dörd nəğmə və guşələrlə təkmil-
ləşdiyi üçün buna Çahargah deyilir, göy guruldamasından götürül-
müşdür. «Dügah»-fəvvarədən axan sudan götürüldüyü üçün hər 
tərəfə meyl edir. «Hümayun»u quşların qanad çalmasından, «Nə-
va»nı aşiqlərin ürəkyandırıcı naləsindən, «Mahur»u suda üzməkdən, 
«Şahnaz»ı bülbüllərin aşiqanə sədasından, «Üşşaq»ı qorxaraq dəh-
şətlə yuvasından çıxdıqdan sonra sakit-sakit uçan quşların hərəkə-
tindən, «Müxalif»i arının təbiətindən, «Məğlub»u şiddətli selin gəl-
məsindən «Üzzal»ı isə meteoritin axmasından götürmüşlər. 
Nəvvab həmçinin qeyd edirdi ki, «Əraq»ın adı Əbu Nəsrin 
atasının adı ilə bağlıdır. «Busəlik» isə Pifoqorun qulamının adından 
götürülmüşdür. 
Risalədə («Vüzuhül-ərqam» – İ.A.) muğamların insan təbiəti-
nə, xasiyyətinə göstərdiyi müxtəlif emosional təsirlərindən də bəhs 
edilmişdir. Məsələn, «Üşşaq», «Busəlik» və «Nəva» muğamlarının 
təsiri şücaətə səbəb olur. «Rast», «Novruz», «Əraq» kimi muğam-
ların təsiri mülayimdir. Bəzilərinin təsiri zəif olduğundan, qəm və 
kədərə səbəb olur. Bunlardan «Büzürk», «Rahəvi», «Zəngulə», «Zi-
rəfkənd» və «Hüseyni»ni misal gətirmək olar. 
Maraqlıdır ki, risalədə muğamların emosional təsirindən bəhs 
edilərkən, onların müxtəlif iqlim şəraitində yaşayan xalqlara müxtə-
lif təsiri də qeyd edilmişdir. Məsələn, «Üşşaq», «Busəlik» və «Nə-
 7 
va» muğamları Həbəşistan əhalisinin və dağlarda yaşayan tayfaların 
təbiətinə uyğundur. Bəzi muğamların təsiri orta olub, əksər adamın 
xoşuna gəlir. Məsələn, «Rast», «Novruz», «Əraq» və «İsfahan» belə 
muğamlardandır. Bu muğamlar orta iqlimdə yaşayanların təbiətinə 
çox uyğundur. 
Muğamların emosional təsiri ilə əlaqədar olaraq, M.M.Nəv-
vab muğam ifaçılığının vacib məsələsi olan musiqinin poetik mətn, 
şerlərlə əlaqəsi məsələsinə toxunmuş və ifa vaxtı münasib şerlərin 
seçilməsini xüsusi qeyd etmişdir» (16). 
Hal-hazırda Azərbaycanda xanəndə və sazəndələr muğamı üç 
hissəyə bölürlər: 1) Əsas muğamlar; 2) Kiçik həcimli muğamlar;    
3) Zərbi muğamlar. Bundan başqa «Rast» ailəsinə («Mahur-hindi», 
«Orta Mahur», «Bayatı-Qacar», «Dügah») və «Segah»ın müxtəlif 
variantlarına («Zabul Segah», «Segah Zabul», «Mirzə Hüseyn Sega-
hı», «Xaric segah» və s.) daxil olan muğamlarda vardır. 
Üzeyir Hacıbəyov əsas muğam dəstgahlarının psixoloji-emo-
sional təsirindən bəhs edərək qeyd edir ki; «Rast»-dinləyicilərdə 
mərdlik və gümrahlıq hissi, «Şur»-şən, lirik əhval ruhiyyə, «Se-
gah»-məhəbbət hissi, «Şüştər»-dərin kədər, «Çahargah»-həyacan və 
ehtiras, «Bayatı-Şiraz»-qəmginlik, «Hümayun» isə «Şüştər»ə nisbə-
tən daha dərin bir kədər hissi oyadır» (9). 
 
 
 
 
 
 
 
 
 
 
 
 
 8 
 
I FƏSİL 
 
MUĞAM DƏSTGAHININ TƏRKİB HİSSƏLƏRİ 
 
 
Dəstgah fars sözü olub, mənası komplekt mövqe, komplekt 
məqam və komplekt məkan deməkdir. 
«Dəstgah» hər hansı bir muğamın («Rast», «Şur», «Cahar-
gah» və s.) tərkibinə daxil olan bütün şaxələri, şöbə (şöbə-ərəbcə 
tərcümədə hissə yaxud bölmə mənasındadır. Azərbaycanda dəstgah 
formasında oxunan muğamlarda şöbə gözlənilmədən tamamlanmış, 
vokal insturimental yaxud insturumental hissədir) və guşələri, rə-
difləri, rəngləri, təsnifləri özündə birləşdirən məntiqi ardıcıllıqdır. 
Üzeyir Hacıbəyov (18.09.1885-23.11.1948) yazır ki; «Xanən-
də və sazəndə dəstəsi əksər ovqat üç nəfərdən ibarət olur ki, onlar-
dan biri oxuyar, təğənni edər, digəri «tar» və üçüncüsü isə kaman-
ça» çalar; bu dəstənin əhli bütün muğam və dəstgahları lazımınca 
bilməlidirlər: Baxüsus xanəndə bir çox şer, qəzəl və təsniflər hifzin-
də saxlamalıdır; tarçalan dəxi dəstgahların yollarını yaxşıca bil-
məlidir ki, xanəndəyə «rəhbərlik» etsin, yəni xanəndə bir «guşə»ni 
oxuduqdan sonra onun dalınca gələn guşəni çalıb xanəndəni qızış-
dırsın, kamançaçı isə əksərən tarçalanın dalınca gedir; xanəndə gö-
zəl səsə malik olub ustadanə təğənni etməkdən əlavə bir də «zərb» 
alətində olan «qaval»ı da ustadlıqla çala bilməyə borcludur ki, 
«rəng» və «təsnif»lərə keçdikdə «bəhr» tuta bilsin... 
Məncə, dəstgah sözünün bir mənası dəxi rusca «sooruşenie» 
(bina-İ.A.) deyilən bir təbirdir ki, musiqidə dəxi məcazən o mənada 
işlənilir, yəni müxtəlif muğam parçaları bir-birinə yaraşmaq və uy-
ğun olmaq şərtilə cəm edilib bir dəstgah əmələ gəlir: məsəla, rast 
dəstgahını təşkil edən əsas muğam parçaları müxtəsərən boylədir: 
rast, üşşaq, hüseyni, vilayəti, xocəstə, (şikestəyi-fars), əraq, pənc-
gah, gərayi, rast ki, bunların hər parçasına bəzən şöbə, bəzən guşə 
və bəzən avaz deyilər. 
 9 
Dəstgahların qəzəlləri mütləqən əruz vəzni ilə yazılmış 
olmalıdır; barmaq hesabı yazılmış şer və qəzəllər dəstgahlar üçün 
yaraşmaz, əruzla yazılmış qəzəlin vəzni dəstgahın musiqisi üçün 
dəxi vəzn məqamini tutur... 
Dəstgahın hava, vəzn və bəhri qeyri-müəyyən olsa da, onun 
yolu, yəni pərdələri müsbət surətdə müəyyəndir və muğam və dəst-
gahları bir-birindən ayıran və hər birisinə xüsusi bir hüsn verən baş-
lıca pərdələridir. Bu pərdələr sayəsindədir ki, məsələn, «Segah» 
«Şur»a, «Şur» da «Çahargah»a bənzəməyib, hər birisinin də təsiri 
bambaşqadır...» (9). 
SSRİ xalq artisti, professor Bülbül (22.06.1897-26.09.1961) 
isə dəstgahları bir-biri ilə üzvi surətdə əlaqəli və məntiqi olaraq bi-
rindən digərinə keçən muğamlardan ibarət olduğunu qeyd etmişdir. 
O, göstərirdi ki, «Şur» dəstgahının məhz aşağıdakı muğamlardan 
«Şahnaz», «Bayatı-türk», «Şikəstə», «İraq», «Bayatı-kürd», «Səma-
yi-şəms», «Sarənc» («Sarəng»), «Nişibi-fəraz», «Şur»-dan ibarət ol-
duğunu qeyd etmişdir. 
Azərbaycanda muğam dəstgahları «Rast», «Şur», «Segah», 
«Çahargah», Bayatı-Şiraz», «Şüştər», «Hümayun» və s. ibaraət 
olub, yeddi lad əsasında əmələ gəlmişdir. Bu ladlar nəinki Azərbay-
can muğam dəstgahlarında, hətta bütün musiqi janrlarının əsasını 
təşkil edir. Üzeyir Hacıbəyovun qələmə aldığı «Azərbaycan xalq 
musiqisinin əsasları» (1945; 1965; 1985 və s.) adlı fundamental təd-
qiqatı lad sistemlərindən bəhs edir. Azərbaycanda mövcud olan mu-
siqi janrlarının hamısı bu lad sistemlərinə əsaslanmışdır. 
«Lad-qeyri-sabit səslərin sabit səslərə doğru hərəkəti zamanı 
yaranan səs sırasına deyilir. Avropa musiqisində ən çox yayılmış 
major və minor ladıdır. 
Azərbaycan musiqisinin isə yalnız özünəməxsus lad sistemləri 
olduğundan ladlarda major və minorluğu axtarmaq öz əhəmiyyətini 
itirir. 
... Ü. Hacıbəyov özünün «Azərbaycan xalq musiqisinin əsasla-
rı» adlı elmi işində belə nəticəyə gəlir ki, bizim musiqimizdə xüsusi 
 10 
səs düzümü olan 8 sərbəst ladlar və ondan başqa köməkçi ladlar da 
vardır. Köməkçi ladlar əsasən sərbəst ladlardan törənmiş ladlardır. 
Azərbaycanda ən çox yayılan «Şur» və «Segah» ladlarıdır. 
Həqiqətən də Azərbaycan xalq mahnıları, rəqs havaları və sairə mu-
siqi formalarının əsas hissəsi bu iki məqamda (ayrı-ayrı səslər, 
pərdələr cəminin bir vahid əsas kök ətrafında birləşməsidir – İ.A.) 
qurulmuşdur. Ondan başqa «Rast», «Şüştər», «Çahargah», «Bayatı-
Şiraz» muğamları geniş yayılmışdır. «Hümayun» və «Şüştər» mu-
ğamları nisbətən az yayılmışdır» (15).  
Azərbaycan muğamlarında üç əsas bölmə («dəraməd», «bər-
daşt», «mayə») vardır ki, onlar olmasa dəstgah yarana bilməz. 
Muğam dəstgahlarının oxunma xronometrajı dəqiq deyil. 
«...Muğamatı istədikdə 4 saat da oxumaq olar, istədikdə 5 dəqiqə 
içərisində də oxumaq olar... ifaçı «Rast»ı başlayır, mayəsini çalır, 
sonra variantını üç dəfə çalır və keçir «Əraq»a, bunda da yenə tək-
rarlara yol verir. Çalğıçı gəzişir, axtarır və müəyyən variantlardan 
sonra gedib mətləbə çatır. Beləliklə, bunu nəinki 40 dəqiqə, 2 saat 
davam etdirmək olar. Halbuki bütün dəstgahları az vaxt işərisndə 
qurtarmaq olar». (9) 
Eyni muğam dəstgahını ayrı-ayrı xanəndələr təxminən 10-15 
dəqiqədən 35-40 dəqiqəyə qədər ifa edə bilər. Bu xanəndənin muğa-
ma necə yanaşmasından asılıdır. Burada şübhəsiz ki, vaxtında rolu 
vardır. Keçmiş xanəndələr bir muğam dəstgahını bir neçə saat oxu-
yardılar. F.Şuşinskinin tədqiqatlarında göstərilir ki, Cabbar Qaryağ-
dı oğlu «Mahur»u dörd saat, Seyid Şuşinski isə «Cahargah»ı iki saat 
ifa edib (17). 
Dəraməd kiçik instrumental müqəddimə olub, muğamın əvvə-
lində ifa olunur. Özünəməxsus kompozisiya strukturuna malik olan 
dəramədlər hər bir muğam dəstgahında ayrı-ayrı məziyyətləri ilə se-
çilir. «Ən əvvəl giriş çalınır, sonra orta registr, kulminasiya qabağı 
nisbətən yüksək registr, ondan sonra kulminasiya zonasını və həm-
çinin kulminasiyanı təşkil edən bilavasitə yüksək registr, nəhayət 
yüksək registrdən əvvəlki registrə qayıtma dəramədə xas olan quru-
luş xüsusiyyətləridir» (19). 
 11 
Dəraməd, ifa olunan dəstgahın bütün şöbələrini özündə cəm-
ləşdirən instrumental versiyadır. Dəraməd həmçinin ifa olunan mu-
ğamın adını daşıyır. Məsələn, «Çahargah» dəstgahında ifa olunan 
dəramədlər «Çahargah dəramədi», «Bayatı-Şiraz» dəstgahında çalı-
nan dəramədlər «Bayatı-Şiraz dəramədi» adlanır. 
«Muğam dəstgahı Dəraməd üçün yox, əksinə Dəraməd mu-
ğam dəstgahı üçün bəstələnib. Bu baxımdan dəstgahda əsas bazis 
muğamdır, dəraməd, rəng, təsnif, dirəngə isə onun ikinci dərəcəli 
tərkib hissələridir. 
«Dəraməd» muğam dəstgahlarında ifaçının qurduğu rədifdən 
asılı olaraq çalına da, çalınmaya da bilir. Bu instrumental janr, mu-
ğam dəstgahı üçün ancaq giriş funksiyası daşıyır və onun melodik 
mövzusu müəyyən ritmik ölçüdə ifa edilir» (10). 
Bərdaşt-fars sözü olub, mənası yığın, toplama deməkdir (bəzi 
kitablar yazır ki, Bərdaştın iki mənası var: Bərdaşt-giriş, başlanğıc 
və birdə Bərdaşt – qaldırmaq, qalxmaq mənasında işlənilir). «Bər-
daşt» kiçik instrumental epizodu və dəstgahın əvvəlində müqəddi-
mə rolunu oynayır. «Bərdaşt»ın «dəraməd»dən sonra ifa olunması 
əsas şərtdir. Dəqiq ölçüyə əsaslanan dəraməd instrumental pyesdir-
sə, bərdaşt müstəqil olub, improvizə üslubunda ifa olunan epizod-
müqəddimədir. Muğamın dəstgah şəklində ifası üçün bərdaşt, imp-
rovizə üslubunun başlanğıcıdır. 
«Adətən, «bərdaşt» yuxarı (zil) registrdə emosional-ehtiraslı 
reçitativ üsulda başlanır. Və tədricən aşağı doğru enmə hərəkətlə 
«mayə» də tamamlanır. Bundan sonra xanəndə muğam dəstgahının 
«mayə» şöbəsini oxumağa başlayır. Beləliklə, «Bərdaşt» lad-intona-
siya cəhətdən dəstgahın «mayə» şöbəsini bilavasitə hazırlayır. 
İntonasiya planında isə o, bu və ya digər dərəcədə dəstgah sil-
siləsinin başqa şöbələrinin xüsusiyyətlərini özündə cəmləşdirməklə 
bərabər onlarla vəhdət, ünsiyyət yaradır. İlk növbədə «Bərdaşt»ın 
kadensiyasından (ayağından) musiqi cümlələrinin sonluqlarında, 
sonralar bütün şöbə və guşələrdə ya eynilə, ya da variant şəklində 
istifadə edilir. Bu mənada «Bərdaşt»ın kadensiyasının dramaturji 
 12 
əhəmiyyəti şəksizdir. O, şöbələr arasında üzvi əlaqə, dəstgahda isə 
bütövlük yaradır» (19). 
Bəzi muğamlarda bərdaştdın öz adları var. Məsələn, «Rast» 
və «Bayatı- Qacar»da «Novruz-rəvəndə» (mənası-baharın başlan-
ması) yaxud «Suzi-güdaz» (farsca mənası-dərd çəkmək, qəm, qüssə, 
iztirab), «Şüştər» və «Rəhab»da «Əmiri» (mənası-hökmdarlara 
məxsus), «Mahur-hindi»də «Bəzmigah» (kef məclisi qurulan mə-
kan) adlandırılmışdır. 
Bərdaşt «Rast», «Şur», «Cahargah», «Zabul segah», «Mahur-
hindi» muğam dəstkahlarından başqa heç bir muğamda olmur. 
Dəraməd kimi bərdaştda müqəddimə rolunu oynayır. Lakin, 
bərdaşt mayə şöbəsinin müqəddiməsidir. 
Muğam dəstgahı mayə ilə başlanmalıdır. Mayəsiz dəstgah ol-
maz. Mayə həcminə görə dəsgahda birinci və mərkəzi şöbədir. 
Dəstgah mayədə başlanır və son da yenə mayəyə qayıdıb, mayə pər-
dəsində tamamlanır. 
Mayə muğam dəstgahının adı ilə adlandırılır («Mayeyi-Şur», 
«Mayeyi-Cahargah» və s.). Mayə həmçinin dəstgahın təməli sayılır. 
Mayə özündən sonra gələn şöbə üçün müqəddimə rolunu oynayır. 
Məsələn, Rast dəstgahında Mayeyi-Rast, Üşşaqı; Bayatı-Şiraz dəd-
gahında Mayeyi-Bayatı-Şiraz, Nişibi-fərazı hazırlayır və s. 
Beləliklə, muğamı dəstgah şəklində oxunmasında əsas üç şö-
bənin (dəraməd, bərdaşt, mayə) əhəmiyyəti çox böyükdür. Bu üç 
şöbə muğamın bel sütununu təşkil edir, dəstgah bu sütun üzərində 
durur. 
Rəng dəstgahın müəyyən şöbəsindən sonra ifa olunur və şö-
bənin bütün melodik xüsusiyyətlərini özündə birləşdirir. Rənglər 
dəstgahı ardıcıllaşdırır. Onları bir-biri ilə əlaqələndirir. 
Rənglər rəqsvari, marş və lirik formada olurlar, müxtəlif 
həcmlidirlər. Rəngin birinci növü olan diringə (diringi) oynaq musi-
qidən ibarət olub, həcm etibarı ilə kiçikdir. Diringə çox vaxt iri 
həcmli muğam şöbələrində yox, ya kiçik həcmli şöbələrdə, ya guşə-
lərdə, ya da həmin şöbə və guşəni tamamlayır. 
 13 
«Rəng və ya diringə təsnif kimi bir musiqi olub, fəqət qoftəsi, 
yəni sözləri olmaz, yalnız çalınar, əksərən yüngül bəhrli olub, rəqs 
havalarına bənzər. Rəng dəxi dəstgahlar arasında xanəndənin kamal 
və müvəffəqiyyətlə icra etdiyi mahiranə təğənni mütəaqib çalınıb 
sameyini məhzüz etməklə dəstəni dəxi qızışdırır, fəqət uzun çəkmə-
yib təkrar dəstgahın mabədinə keçilir» (9). 
Muğam dəstgahında şöbələr arasında ya rəng və ya diringə ifa 
olunmasının müsbət cəhəti ondan ibarətdir ki, bu müddətdə xanəndə 
istirahət edir və növbəti şöbənin ifasına hazırlaşır. Bundan başqa 
rəng janrının ikinci növü «dəraməd» adlanır ki, o da rəng kimi met-
ro-ritmik xüsusiyyətə malikdir. 
Şöbəyə nisbətən guşə həcmcə kiçik olub, improvizə xüsusiy-
yətinə malik olan muğam epizodudur. Məsələn, hər hansı bir mu-
ğam dəstgahında müxtəlif həcmli şöbələrdən başqa guşələrdə var-
dır. Müxtəlif muğam dəstgahlarında (Məsələn, «Şur»da «Şur»a qa-
yıtma «Nişibi-fəraz» guşəsi ilə mümkündür; «Bayatı-Qacar»da «Zə-
min-xarə» şöbəsindən sonra bir-birinin ardınca «Dügah», «Mavə-
rənnəhr», «Şah Xətai» guşələri gəlir və s.) guşələr şöbələr kimi ayrı 
adlar daşıyır. 
«Muğam janrında mövcud olan guşələr vaxtı ilə müstəqil hava-
lar olmuşdur. Əsrlər keçdikcə onlar bu və ya digər formada dəyi-
şikliyə məruz qalmış, şifahi şəkildə nəsildən nəslə ötürülərkən müəy-
yən melodiyalar yaddan çıxarılmışdır. Bu prinsip ümumilikdə mu-
ğam dəstgahlarına da aiddir. Belə olduğu təqdirdə qədim musiqi 
havaları həcmcə kiçilərək öz müstəqilliyini itirmiş və lad baxımından 
müəyyən şöbələrin tərkibinə daxil olmuşdur. Guşələrin musiqi ma-
terialı bir və ya bir neçə kiçik musiqi epizodundan ibarət ola bilər... 
Guşə struktur baxımından şöbə kimi müstəqil ola bilmədiyi 
üçün, o, hökmən bu və ya digər şöbənin tərkib hissəsi kimi sıxış 
edir. Bu mənada guşənin lad-intonasiya, lad-tonal əhatəsi tərkibinə 
daxil olduğu şöbənin eyni olur. Deməli-həcmcə kiçik olan bir və ya 
bir neçə musiqi epizodunu özündə cəmləşdirərək lad-tonal xüsusiy-
yətlərinə görə müstəqil yaşaya bilməyən, həmçinin intonasiya ba-
 14 
xımından mənsub olduğu şöbəyə tabe olan sərbəst vəznli, şifahi 
ənənəvi professional musiqi çümləsinə guşə deyilir. 
Şöbənin həcmindən, böyük, kiçikliyindən asılı olaraq ora da-
xil olan guşələrin sayı da müxtəlif olur. Böyük həcmli şöbəyə bir 
neçə guşə daxil ola bilər. Kiçik həcmli şöbəyə isə birdən çox guşə 
daxil ola bilmir... Guşələrin, şöbə kimi öz spesifik ayaq vermək 
funksiyaları yoxdur, yəni onların ayaqları mənsub olduğu şöbənin 
ayağı ilə eynidir. Bu çox nadir hallarda dəyişilə bilər» (10). 
Avaz musiqi cümləsinin tamamlanmasıdır (məsələn, yarım 
əmman, əmman hey və s.). Muğam cümlələrinin başa çatması üçün 
avazlar çox səciyyəvidir. 
Guşə və şöbələrdən fərqli olaraq avazların adları olmur. Onlar 
ya şöbə yaxud da guşənin içərisində ifa olunur. Şöbə, guşə və avaz-
larda ibarətdir. Avazların sayı guşələrdən az olur. Şöbə yaxud gu-
şələri avazların birləşməsi yaradır. 
«Avaz müasir muğam ifaçılığında vokal-instrumental musiqi-
si üçün xarakterik olduğu üçün bilavasitə sözlə, şerlə bağlıdır... 
Muğam ifaçılığında 6 avaz olan Novruz, Səlmək, Gərdaniyyə, 
Gəveşt, Mayə, Şahnaz müasir ifaçılıq sənətində öz funksiyasını 
dəyişərək, Azərbaycanda Şahnaz kiçik həcmli muğam kimi, digər-
ləri isə şöbə və guşə kimi muğam dəstgahlarına daxil olmuşdur. XX 
yüzillikdən etibarən Avaz vokal, xanəndəlik sənəti ilə bağlı olduğu 
üçün, o bir sənət nümunəsi kimi aradan getməmiş, fəqət mahiyyə-
tini, aidiyyətini dəyişmişdir. Hal-hazırda Avaz lada görə adlandırıl-
mır, o, səsi təcəssüm etdirən bir meyara, terminə çevrilmişdir... 
Avaz müəyyən bir ladda, səs sırasında, bir sıra səsin sərbəst 
vəzndə, şifahi ənənəvi professional musiqi üslubunda, istənilən tərz-
də, milli ahəngə uyğun zövqlə oxunmasına deyilir. Muğam şöbələ-
rində xanəndə kanonu, qanunauyğunluğu qorumalı, sonra isə istəni-
lən improvizə elementlərini ifa etməlidir. Avazda isə xanəndə sər-
bəstdir və o öz inprovizəsini istədiyi səpgidə qura bilər. Əlbəttə, 
avaz oxunarkən müəyyən şerdən, mətndən istifadə olunursa, xanən-
də ahəng qanununu saxlamaq məcburiyyətində qalır» (10). 
 15 
Azərbaycan muğam sənətinin inkişafında Rədif (mənası sıra 
deməkdir) muğamın şöbə, güşə, təsnif və rənglərini dəstgaha uyğun 
olaraq tənzimləyir. İfaçılıq sənətində ustad sənətkarların öz rədifləri 
vardır. «M. F. Rzayevin, Q. Primovun, Ə. Bakıxanovun, B. Mənsu-
rovun ifalarında struktur baxımından olan fərqə, yəvi eyni bir mu-
ğam dəstgahını ayrı-ayrı şöbə və guşələrlə ifa etmələrinə, dəstgahın 
ifası üçün onların qurduqları fərdi kompozisiyaya rədif deyilir. Q. 
Primovun ifasında olan «Mahur-hindi»: Mahur, Üşşaq, Şikəsteyi-
fars, Dilruba, Əraq, B. Mənsurovun ifasında olan Mahur-hindi: 
Novruzi-Əcəm, Mahur, Qoşa mizrab, Çahar mizrab, Büzürk, Rast-
Hindi, Mizrabi-Gülriz, Zəngbari, Rak-hindi, Hüsniyyə, Şikəsteyi-
fars, Mübərriqə, Əşiran, Hezarə Əraq, Əraq, Zəngi-Şütür (Müxtəlif 
ədəbiyyatlarda «Zəngi-şötör», «Zəngi-şotor», «Zəngi-şötər», «Zən-
gi-şotori» kimi yazılır. Biz bu adları ədəbiyyatlarda olduğu kimi 
qeyd edirik – İ.A.), Pəncgah, Mizrabi-cəng, Rak Abdulla isə onun 
rədifləridir» (10). 
Muğam dəstgahının kompozisiyasında vokal-instrumental təs-
niflərdən də istifadə olunur. «Təsnif müəyyən bir hava olub, sözləri 
çox vaxt qəzəllərdən alınır və özləri də mənsub olduqları dəstgah-
ların ortalarında və ya axırında oxunar: bu əsnada xanəndə təsnif 
oxuya-oxuya «qaval» ilə zərb edər. Təsniflərin bir çoxu bir hissəli 
havalardan ibarət olub, vəzni ¾ və ya 3/8 və çox vaxt 6/8 və bəhri 
ağır (səngin) olar» (9). 
Dəqiq və sabit ölçülü nəğmə olan təsnif muğam dəstgahının 
şöbələri arasında ifa olunur. Bu vacib deyil, təsnif ifa oluna da bilər 
ifa olunmaya da bilər. «Əgər vokal-instrumental şöbə öz həcminə 
görə kiçikdirsə, əslində «intermediya» xarakteri daşıyırsa, həmin şö-
bədən sonra təsnif oxunulmur... 
... virtuoz səciyyəli, dəstgah şöbələrində də təsnifin oxunul-
ması vacib deyil. Məsələn, mürəkkəb vokal texnikası, müxtəlif şaq-
raq zəngulələr (fioruturlar), boğazda «qaynatmalar» melizmlər (xır-
dalıqlar) və başqa texniki ifadə vasitələri özündə toplayan «Rast» 
dəsgahının «Pəncgah» və ya «Bayat-Şiraz»ın bu səciyyəli «hüzzal» 
 16 
şöbələrində adətən, xanəndə tərəfindən təsnif oxunulmur, əvəzində 
rəng və ya diringi çalınır» (19). 
Kiçik həcimli «Bayatı-Kürd», «Dəşti» və s. muğamlarda bir 
bəzən iki təsnif ifa olunur. Zərbi muğamlarının əksərində təsnif ifa 
olunmur. Bəzi zərbi muğamlarının («Səmayi-şəms», «Osmanlı» 
(«Mani»)) sonunda təsnif oxunur. Burada təsnif muğamı yekunlaş-
dırır. 
Təsniflərin mətni qəzəl, qoşma, gəraylı, bayatı, şer ola bilər. 
Musiqisi lirik yaxud rəqsvari səciyyəyə malik olur. Vokal-instru-
mental muğam dəstgahlarının daxilində oxunan təsniflər həm də xa-
nəndələr tərəfindən müstəqil formada da ifa olunur. 
«Bildiyimiz kimi, bir muğamın şöbəsindən o biri şöbəsinə ke-
çərkən arada rəng, təsnif olur, diringə çalınır. Təsnif və rəng mu-
ğamın şöbəsindən başqa şöbəsinə keçmək üçün yol açır, rəng və di-
ringə çalınarkən oxuyan istirahət edir, nəfəs alır» (4). 
Təsnif tək oxunursa muğamsız ifa olunur. Daha dəqiq desək 
muğamın kiçik bir hissəsi ya təsnifin əvvəlində, ya da sonunda oxu-
nur. Muğam dəstgahının içində ifa olunan təsniflər rənglər də olduğu 
kimi şöbə və guşələrin adı ilə əlaqədardır. Məsələn, «Müxalif təs-
nifi», «Bayatı-İsfahan təsnifi», «Zabul təsnifi», «Dilkəş təsnifi» və s. 
«Muğam dəstgahının tərkibinə daxil olan təsniflər və rənglər 
öz əhvali-ruhiyyələri, ölçüləri, templəri, obrazlılığı baxımından 
müxtəlif və rəngarəng olduqları halda, fikri, ideyası və yeganə inki-
şaf planı baxımından isə ümumidirlər. Bütün bu keyfiyyətlər mu-
ğam dəstgahının əsas ideyasının tədricən açılmasında müxtəlif mər-
hələ təşkil edir» (19). 
Muğam dəstgahını səciyyələndirən üç şərt daim diqqət mər-
kəzində olmalıdır: 1) məzmun, dərinlik, obrazlılıq; 2) muğam dəst-
gahının tərkib hissələrinin ardıcıl ifası; 3) yüksək peşəkarlıq. 
 
 
 
 
 
 17 
 
II FƏSİL 
 
ƏSAS MUĞAMLAR 
 
 
2.1. Rast 
 
«Rast» yeddi əsas muğamlardan birincisi olub, bütün Şərq 
ölkələrində mövcuddur. Bütün digər muğamların əsası sayılan 
«Rast»ın mənası doğru, dürüst, müstəqim və düzgün deməkdir. 
«Qədim musiqişünaslar «Rast»ı muğamların anası adlandırmışlar. 
«Rast» muğamı nəinki öz adını və kökünün səsdüzümünü, hətta öz 
tonikasının (mayəsinin) ucalığını belə zəmanəmizə qədər mühafizə 
edib saxlaya bilmişdir» (8). 
««Rast»ın dinləyiciyə təsiri böyükdür. O, insanda mərdlik 
hissi oyadır» (9) 
Rast məqamının («Məqamlarla eyni adlı muğamların fərqi on-
dan ibarətdir ki, onlardan biri-muğam, bədii-estetik təəssürat doğu-
ran canlı musiqi nümunələri olduğu halda, digəri-məqam isə mu-
ğamların bir növ fəqərə sütununu, skeletini təşkil edən, müəyyən 
səs sıralarından ibarətdir, yəni «Şur» muğamı eyni adlı şur məqa-
mında, «Rast» muğamı rast məqamında, «Segah» muğamı segah 
məqamında və s. qurulur və ona əsaslanır» (11)) quruluşu 1-1- ½ 
ton formullu üç tetraxordun («tetraxord» yunan sözü olub, mənası 
dörd sim deməkdir. Səssırasının yanaşı düzülmüş dörd pilləsi. I, II, 
III, IV pillələr ladın alt tetraxordunu və V, VI, VII, VIII pillələr isə 
ladın üst tetraxordunu əhatə edir.) qovuşuq üsulla (x.1-intervalı mə-
safəsində) birləşməsindən ibarətdir. Səssırası 10 pillədən təşkil 
olunmuşdur ki, bunlardan IV mayə (tonika) pilləsidir. Məqamın səs-
sırasını IV, VI, VII, VIII pillələr istinad-dayaq pilləsi kimi «Rast» 
muğamının şöbələrinin təməlini təşkil edir ki, xalq mahnıları, rəqs-
lər, aşıq havaları bu pillələrə əsaslanır. Rast məqamının səssırası 
«do»-dur. 
 18 
XVII əsrin musiqişünası Dərviş Əli musiqi traktatı (risalə) 
əsərinin «12 muğamın yaranması haqqında» adlı fəslində- «Rast»ın 
Adəm dövründən bizə gəlib çatmasını qeyd etmiş və Adəmin cənnət 
haqqındakı naləsi olduğunu göstərmişdir (21). 
O.R.Motyakubov tədqiqatlarında göstərir ki, «Post makomun-
da sabit intervalların sayı daha çoxdur. Bu keyfiyyətlə əlaqədar bir 
çox traktatlarda o, birinci makom kim göstərilir» (19). 
«Rast»ın təkmilləşmiş muğam-lad sayılmasını Şərq musiqiçi-
ləri də qeyd etmişdilər. Qədim 12 muğamdan ancaq «Rast» öz əv-
vəlki mahiyyətini bu günə kim saxlaya bilmişdir. 
Türk musiqişünası Həsən Təhsin də «Rast» muğamı tonikasının 
(mayəsinin) sol səsindən ibarət olduğunu xüsusi qeyd etmişdir (19). 
Üzeyir bəyin dayısı və ilk müəllmi Ağalar bəy Əliverdibəyov 
(1880-07.06.1953) «Rəsmli musiqi tarixi» (2001) kitabında qeyd 
edir ki, «İbtida rast pərdəsindən başlayıb dügah, segah, çahargah, 
nəva, hüseyni, oyc, gərdaniyyə basaraq müxəyyərə qədər çıxıb, bəd 
müxəyyərdən gərdaniyyə, əcəm, hüseyni, nəva, çahargah, segah, 
dügah, rast, əraq, əşiran pərdəsilə bir yegah açıb, təkrar yegah, 
əşiran, əraq, rast, dügahı açaraq yenə əraq ilə rastda qərar edir. An-
caq bu qaidə sazəndələrdə cari isə də, xanəndəgan əsnai-ağazə və 
təqsim sırasında ixtiran-kürdisi olan nəğmə icabına görə çahargah 
yerinə hicaz və segah yerinə kürdi basaraq pəsəndidə üslubu üzrə 
rastda qərar edir. Yenə məqam rastın seyrindədir. İşbu məqama ala 
franğada dəxi macorda olduğundan, sol tonu təbir edərlər» (7). 
Mayəsi sol notu olan Rastın bütün Şərq ölkələrində kökü ey-
nidir. Farslar Rast dəstgahını 21 şöbə və guşələrdən ibarət oxuyardı-
lar: «Rast», «Rak», «Raki-hindi», «Əcəm», «Üşşaq», «Səlmək», 
«Əraq», «Zəngi-şotori», «Rəvəndei-məhməl», «Şotorban», «Vila-
yəti», «Mənsuriyyə», «Məcnuni», «Zəmin-xarə», «Bayatı-Qacar», 
«İsfahanək», «Ruhi-ərvah», «Mavərənnəhr», «Hicaz», «Bağdadi». 
M.M.Nəvabın «Vüzuhül-ərqam» risaləsində «Rast» dəstgahı 
aşağıdakı şöbə və guşələri özündə birləşdirir: «Rast», «Pəncgah», 
«Vilayəti», «Mənsuriyyə», «Zəmin-xarə», «Raki-hindi», «Azərbay-
can», «Əraq», «Bayatı-Türk», «Bayatı-Qacar», «Mavərənnəhr», 
 19 
«Bali-kəbutər», Hicazi», «Şahnaz», «Əşiran», «Zəngi-şotori», 
«Kərkuki».  
İran musiqisində «Rast» dəstgahı- «Rast-pəncgah» adlanır. 
Azərbaycanda muğam sənəti yaxşı inkişaf etdiyi üçün Rast 
dəsgahının şöbələr arasındakı ardıcıllıqda müəyyən fərqlər vardır. 
Ə.Bədəlbəylinin (19.04.1907-06.01.1976) «Musiqi lüğəti» kitabın-
da (1969) göstərilir ki, Bakının (Abşeron), Şamaxının (Şirvan), Şu-
şanın (Qarabağ) muğam məktəblərində Rast dəstgahının şöbələrinin 
sayı fərqlidir (3). 
Bakı muğam məclislərində «Rast»ı 15 şöbə və guşə ilə oxu-
yardılar: «Mayeyi-Rast», «Novruz-rəvəndə», «Rast», «Üşşaq», 
«Hüseyni», «Vilayəti», «Xocəstə», «Xavəran», «Əraq», «Pəncgah», 
«Rak», «Xavəran», «Əmiri», «Məsihi», «Rast». 
Şuşa muğam məclislərində «Rast» dəstgahındakı şöbə və guşə-
lərin sayı nisbətən çox idi: «Rast», «Pəncgah», «Vilayəti», «Mənsu-
riyyə», «Zəmin-xarə», «Rak-hindi», «Azərbaycan», «Əraq», «Bayatı-
türk», «Bayatı-Qacar», «Mavərənnəhr», «Bali-kəbutər», «Hicaz», 
«Şahnaz», «Əşiran», «Zəngi-şötər», «Kərkuki», «Rast». 
Şamaxı muğam məclislərində «Rast» dəstgahında ifa olunan 
şöbə və guşələrin sayı 21-ə çatdırılmışdır: «Rast», «Üşşaq», «Müc-
rü», «Hüseyni», «Vilayəti», «Siyahi-ləşkər», «Məsihi», «Dəhri», 
«Xocəstə». «Şikəsteyi-fars», «Rak-hindi», «Rak-Xosrovani», «Sa-
qinamə», «Əraq», «Təsnif-Qərai», «Məsnəvi», «Zəngi-şötər», 
«Nəğmeyi-hindi», «Mənəvi», «Kabili», «Rast». 
Bakı şəhərində anadan olmuş məşhur tarzən Mirzə Fərəc Rza 
oğlu Rzayevin (15.03.1847-27.03.1927) tərtib etdiyi «Rast» muğam 
dəstgahına daxil olan şöbə və guşələr Şamaxı muğam məclisində ifa 
olunan «Rast» muğamının şöbə və guşələrinin ardıcıllığına daha 
çox uyğundur. 
1922-ci ildə Bakı şəhərində ilk musiqi məktəbi açılır və müdir 
Ü.Hacıbəyov təyin olunur. Bu mübahisəli məsələyə son qoymaq 
üçün Ü.Hacıbəyov tar, kamança və xanəndə sinifləri üçün muğam 
proqramı tərtib etmək üçün şura yaradır. Həmin şuraya Mirzə Fərəc 
Rzayev, Cabbar Qaryağdı oğlu (31.03.1861-20. 04.1944), Arsen 
 20 
Yaramışev (1862-14.01.1930), Qurban Primov (1880-29.08.1965), 
Şirin Axundov (1872-29.10.1027), Mənsur Mənsurov (1887-
30.06.1967) kimi xanəndə və ifaçılar daxil idilər. Bu şuranın Azər-
baycan musiqisində, xüsusən ifaçılıq sənətində ən böyük xidməti 
ondan ibarət oldu ki, musiqi məktəbində muğamların tədrisi üçün 
proqram tərtib etdilər. Tərtib olunan həmin proqramda başqa mu-
ğamlarla yanaşı Rast muğamınında təkmilləşmiş forması öz əksini 
tapmışdır. 
1925-ci ildə Ü.Hacıbəyovun imzası ilə təsdiq olunmuş proq-
ramda «Rast» dəstgahı aşağıdakı ardıcıllıqla ifa olunardı. «Rast», 
«Üşşaq», «Hüseyni», «Vilayəti», «Məsihi», «Dəhri», «Xocəstə», 
«Xavəran», «İraq», «Pəncgah», «Raki-Xorasani», «Qərai», «Rast». 
Növbəti illərdə bu proqram getdikcə təkmilləşmiş, bəzi gu-
şələr birləşərək şöbə formasını almış, bəziləri ixtisar olunmuş, belə-
liklə «Rast» dəstgahı təkmil formaya düşmüşdür. 
Ə. Bakıxanov (05.09.1892-26.03.1973) proqram üzərində ye-
nidən işləyərək «Rast» dəsgahını 10 şöbə və guşədən ibarət etdi 
(«Bərdaşt», «Mayə», «Üşşaq», «Hüseyni», «Vilayəti», «Şikəşteyi-
fars», «İraq», «Pəncgah», «Qərai», «Rasta ayaq»). Sonralar uzun 
müddət Seyid Şuşinskinin (12.04.1889-01.11.1965) sinfində müşa-
yətçi tarzən işləmiş Kamil Əhmədov (1920-1996) «Rast»ın «Pənc-
gah»la «Qərai» şöbələri arasına «Rak» şöbəsini əlavə etmişdir. 
Sonra səksəninci illərin ortalarında (Orta ixtisas musiqi mək-
təblərinin “Xanəndəlik” sinifləri üçün muğamların tədris proqramı 
(tərtibçi S.Ağayev) Bakı, 1984) «Rast»ın «Şikəsteyi fars» və 
«Əraq» şöbələri arasına «Dilkəş» şöbəsi də əlavə olunmuşdur. 
«... çox vaxt (xüsusilə xanəndələr «Rast» dəstgahı oxuyan za-
man) «Şikəsteyi-fars»dan sonra «Dilkəş», «Kürdü» kimi şöbələri də 
ifa edirlər. Hər iki şöbə öz lad-məqam əsasına görə «Şur»a uyğun-
dur. Beləliklə, «Rast» dəstgahında adlarını çəkdiyimiz şöbələrin 
oxunulması «Rast»dan «Şur»a müvəqqəti keçid əhəmiyyətini görür. 
Sonradan «Əraq» vasitəsilə yenidən «Rast»a qayıdılır. Bizcə bu şö-
bələrin «Rast»-da oxunulması məqsədəuyğun deyil. «Rast» öz 
 21 
«rast»lığında qalmalıdır. O, dinləyicidə məhz mərdlik, gümrahlıq, 
mübarizlik hissi oyatmaqla düz-dürüst ifa olunmalıdır» (19). 
Hal-hazırda «Rast» dəsgahı aşağıdakı şöbə və guşələrlə ifa 
olunur. «Bərdaşt», «Mayeyi-Rast», «Üşşaq», «Hüseyni», «Vilayə-
ti», «Dilkəş», «Kürdü», «Şikəsteyi-fars», «Əraq», «Pəncgah», 
«Rak», «Qərai», «Rasta ayaq» («kadans»). 
Bütün dəstgahlarda olduğu kimi «Rast» da «dəraməd»lə baş-
lanır. Və bu «Dəraməd»in köməkliyi ilə biz «Rast»ın musiqi məz-
munu ilə tanış oluruq. 
Dəqiq metro-ritminə bənzəyən «Rast» dəstgahının «Dəra-
məd»indən sonra «Bərdaşt» səslənir. «Rast» dəstgahında bərdaşt 
«Novruz-rəvəndə» ilə başlanır. 
Zildən başlanan «Rast bərdaşt»da («Əraq» şöbəsində olduğu 
kimi) gəzişdikdən sonra musiqi axını dəstgahın «Mayə»sinə enir. 
«Rast» muğamında həcm etibarı ilə ən böyük şöbə olan «Mayə» 
dəstgahın simasını səciyyələndirir. 
««Mayeyi-Rast» öz melodiyası və ritmi cəhətdən «Bərdaşt»-
dan fərqlənsə də cümlələrin sonluqları («kadans»-İ.A.) etibarilə bir-
birinə çox uyğun gəlir. Dəstgahın əsasını təşkil edən «Mayeyi-Rast» 
öz musiqisinin təmkimliyi, sakit tərzdə inkişafı ilə diqqəti cəlb edir. 
O, aşağı registrdə “qatı” səslə başlayıb, tədricən yuxarıya doğru isti-
qamətlə inkişaf edir. «Mayeyi-Rast»da necə deyərlər nağılçı rəvayə-
ti, təmkinlə, aramla nəql etməyə başlayır. Bu ümdə xüsusiyyət de-
mək olar ki, bütün dəstgahın «Mayə» şöbəsinə xasdır» (19). 
Müxtəlif oktava həcmində, ayrı-ayrı registrdə olan bu şöbələ-
rin («Bərdaşt» və «Mayə») sonluqları bir-birlərinə uyğundur. «Bər-
daşt»ı «Mayə»dən fərqləndirən əsas cəhət odur ki, «Bərdaşt» şöbə-
sinin melodiyası «sol», «Mayə» şöbəsinin malodiyası isə «sol»dan 
bir aktava aşağı-kiçik oktava həcmindədir. Bu cür melodiyadan-me-
lodiyaya keçmək, ahəngi dəyişir, yeni şöbənin meydana gəlməsinə 
səbəb olur. 
«Mayeyi-Rast»dan sonra «Üşşaq» (mənası-aşiqlər, aşiq-məşu-
qun deməkdir) və «Hüseyni» (ərəbcə gözəl mənasındadır) guşələri 
ardıcıllaşır. «Rast» dəstgahının mayəsində ifa olunan bu guşə yəni 
 22 
«Uşşaq» dəqiq ölçulərə əsaslanaraq (2/4və ¾), üç müxtəlif melodi-
yalardan ibarətdir. 
«Üşşaq» guşəsilə «Vilayəti» şöbəsi arasındakı musiqi parçası 
«Hüseyni» adlanır. 
«Rast» dəstgahının əsas mərkəzi şöbələrindən biri də «Vilayə-
ti»dir ki, bu da lirik melodiyaya malik olub, kiçik olmasına görə 
xanəndələr ona «Dilkəş» şöbəsinidə əlavə ediblər. 
«Dilkəş» fars sözü olub, mənası cazibəli, xoşagələn, valehedi-
ci deməkdir. Elə buna görə də xanəndələr «Dilkəş»i «Vilayəti»yə 
birləşdirirlər. 
«Dilkəş»dən sonra «Kürdü» şöbəsi gəlir ki, bunların ikisi də 
«Şur» məqamına aid olduğu üçün «Rast»ın tərkibinə daxil olması 
düzgün deyildir. 
«Kürdü» şöbəsindən sonra «Şikəsteyi fars» şöbəsi oxunur. 
««Şikəstə» musiqi vasitəsilə şikayətlərin xalqa çatdırılmasıdır. 
Məhz bunun üçün də şikəstələrin xarakterinə yanıqlılıq, həzinlik 
çox xasdır. Elə şikəstə farsca «sınmış, qəlbi qırılmış» və s. mənasını 
daşıyır. Musiqi də məhz bu mənanı aşkar edir. 
«Şikəstə» xanəndə və aşıq yaradıcılığında təşəkkül tapmışdır. 
Xanəndə yaradıcılığında «Şikəstə»nin «Qarabaq şikəstəsi», «Kəsmə 
şikəstə», «Şikəsteyi-fars» muğamları geniş yayılmışdır» (19) 
«Şikəstələr» «Segah» lad-məqamına əsaslanır. «Rast» dəstga-
hındakı «Şikəsteyi-fars»ın köməkliyi ilə «Sagah» məqamına keçilir. 
Kamil, bitkin və böyük həcmli şöbə olan «Şikəsteyi-fars» bir 
neçə muğam dəstgahlarında «Mahur-hindi»də, «Orta-Mahur»da, 
«Bayatı-Qacar»da, «Şur»da, «Segah»da, «Rəhab»da vardır, orta re-
gistrdə çalıb oxunur. «Şikəsteyi-fars ifa olunandan sonra mütləq 
«Mübərriqə»yə ayaq verilməlidir. 
Əksər hallarda «Şikəsteyi-fars» şöbəsi «Xocəstə» ilə də əvəz-
lənir. Mənası bəxtiyar, uğurlu, mübarək adlanan bu şöbə ahəng və 
istinad pərdəsi nöqteyi-nəzərindən «Şikəsteyi-fars» şöbəsinə yaxın 
olduğu üçün «Vilayəti» şöbəsundən sonra ifa olunur. 
«Xocəstə» ilə «Əraq» şöbəsi arasında «Xavəran» adlı guşədə 
vardır ki, «Rast» dəstgahında bəzən bu guşədən də istifadə olunur. 
 23 
Sonra bir-birinin arxasınca «Rast» dəstgahının zil şöbələri 
(«Əraq», «Pəncgah», «Rak») ardıclılaşır ki, bunlar da kulminasiya 
nöqtəsidir (buna «Ovc» da deyirlər. Mənası ən uca zirvə deməkdir). 
«Əraq» Yaxın və Orta Şərq xalqlarının klassik musiqisinin 
əsasını təşkil edən 12 muğamdan beşinsidir. Bu muğam sonralar öz 
şəklini şöbə formasında saxlamışdır. «Əraq» şöbəsi həmçinin 
«Rast», «Mahur-hindi», «Rəhab» muğam dəstgahlarında eyni xa-
rakterə malik bir şöbədir. Bunu ifa etmək xanəndədən yüksək tessi-
tura səs, şaqraq zəngulə (fars sözü olub, mənası zınqırov, xırda 
zəng, siqnal deməkdir. Azərbaycan vokal musiqisində istifadə olu-
nan bəzək və zinət priyomlarından biridir), mürəkkəb vokal texnika-
sı tələb edir. Bu şöbədə əzəmət, təntənə, coşqunluq əsas cəhətdir. 
«Əraq»dan sonra «Pəncgah» şöbəsi ifa olunur ki, bu da 
«Rast» dəstgahının ən zil şöbəsi hesab olunur. «Pəncgah» dəstgah 
da xüsusi mövqe tutduğu üçün onu «Rast-Pəncgah»da adlandırırlar. 
«İranda bütün dövrlərdə bu dəstgaha «Rast-Pəncgah» deyilir. 
«Rast-Pəncgah» əsas dəstgahlardandır. Onun məcmusu vokal-vari-
antda 14 guşə, instrumental variantda isə 48 guşə təşkil edir» (19). 
Həzinlik, kövrəklik xarakterinə malik olan «Pəncgah»dan 
sonra «Rak» (mənası əsas, dayaq deməkdir) guşəsi həmin hissləri 
özünə cəmləşdirir. 
««Rast» dəstgahında zil şöbələr «Əraq», «Pəncgah» şöbələri, 
«Rak» guşəsi bir növ «Mayə», «Hüseyni» şöbələrinin musiqi mate-
rialının bir qədər dəyişilmiş və ixtisar olunmuş təkrarıdır. Lakin on-
lardan fərqli olaraq «Əraq», «Pəncgah», «Rak» bir oktava zil tonda 
çalınıb-oxunur. Bu ümdə keyfiyyətlə əlaqədar biz belə qənaətə gələ 
bilərik ki, «Rast» dəstgahının timsalında muğam dəstgahların daxili 
quruluşunda simfonizm əlamətləri də var» (19). 
«Rak»dan sonra «Qərai» gəlir ki, bu da son şöbədir. «Qərai» 
keçmişdə «Zəngi-şütür» ilə əvəzlənərdi. Bu «Mayeyi-Rast»a qayıt-
maq üçün keçid rolunu oynayır. «Qərai» pilləvari (zildən-bəmə) 
melodik hərəkətə malikdir. Sonda «Rasta ayaq»la (kadensiya) dəst-
gah tamamlanır. «Rast»dan başqa «Qərai» «Mahur-hindi» və «Rə-
hab» dəstgahlarında da eyni funksiyanı yerinə yetirir. 
 24 
««Rast» muğamının başqa bir xüsusiyyəti də ondadır ki, bu 
muğamın öz hissələrində də oxşar çəhətlər çoxdur. Əgər biz «Rast» 
muğamının «Bərdaşt» ilə «Mayə», «Üşşaq» ilə «Pəncgah», «Hüsey-
ni» ilə «Gərayı» hissələrini ayrı-ayrılıqda çalıb qulaq assaq, bu şö-
bələr arasında olan bənzərliyi aydın görə bilərik. Bunları fərqləndi-
rən cəhət həm onların müxtəlif registrdə səslənməsi və həm də ifaçı-
nın improvizasiya məharəti ilə bağlıdır. Məhz bu səbəbə görə də ifa-
çı həmin muğamı tez qavrayır» (14). 
«Rast» dəstgahı Səttar (1820-?), Hacı Hüsü (1830-1898), Mə-
şədi İsi (?-1905), Malıbəyli Cümşüd (1845-1915), Mirzə Məhəm-
mədhəsən (1851-1917), Ağabala Ağa Səid oğlu (1860-1928), Cab-
bar Qaryağdı oğlu, Mirzə Güllər, Şəkili Ələsgər (Abdullayev-1866-
1929), Malıbəyli Həmid (1869-1922), Əbülhəsən xan Azər İqbal-
Soltan (1871-1970), Məşədi Məmməd Fərzəliyev (1872-1962), 
Xanlıq Şükür (1872-1927), Seyid Şuşinski, Musa Şişinski (1893-
1971), Pəsxan Cəlil (1895-1950), Zülfü Adıgözəlov (1898-1963), 
Xan Şuşinski (20.08.1901-18.03.1979), Həqiqət Rzayeva (1907-
1969), Ağabala Abdullayev (1910-1976), Hacıbaba Hüseynov 
(1919-1983), Əbülfət Əliyev (1926-1990), Bakir Haşımov (1926-
1998), Qulu Əsgərov (1928-1987), Yaqub Məmmədov (1930-
2002), Sahib Şükürov, Əlibaba Məmmədov (1930), Nəriman Əliyev 
(1930-1998), Şahmalı Kürdoğlu (1930-1992), Bayram Məmmədov, 
Ağababa Novruzov (1932-1993), Mürşüd Məmmədov (1932-1996), 
Tələt Qasımov (1933-2013), İslam Rzayev (1934-2008), Eynulla 
Cəbrayılov (1935-1992), Arif Babayev (1938), Canəli Əkbərov 
(1940), Mürşüd Abbasov (1941-1975), Sabir Mirzəyev (1942-
1911), Nəzakət Məmmədova (1944-1981), Məmmədbağır Bağırza-
də (1950-2005), Ağaxan Abdullayev (1950), Səxavət Məmmədov 
(1953-1991), Səkinə İsmayılova (1956), Alim Qasımov (1957), 
Bəsti Sevdiyeva (1958), Mənsum İbrahimov (1960), Mələkxanım 
Əyyubova (1962), Teyyub Aslanov (1967), Təyyar Bayramov 
(1976), Səbuhi İbayev (1976) və b. xanəndələr tərəfindən ifa edilib. 
 
 
 25 
 
2.1.1. «Rast» ailəsinə daxil olan muğamlar 
 
«Rast» ailəsinə dörd muğam dəstgahı daxildir ki, bunlara 
«Mahur-hindi», «Orta Mahur», «Bayatı-Qacar» və «Dügah» aiddir. 
Quruluş və musiqi məzmunu baxımından bir-birinə çox yaxın olan 
bu dəstgahlar «Rast»ın övladlarıdır. Məqam-lad əsası eyni olan bu 
muğamların dördüdə bir lada-rast ladına əsaslanmasına baxmayaraq 
kökləri fərqlidir. «Sol» kökündə «Rast», «do»-«Mahur-hindi», 
«fa»-«Orta Mahur», «si-bemol»-«Bayatı-Qacar», «mi-bemol»-«Dü-
gah» «Rast» tonallığında müşayət və ifa olunurlar. 
««Dügah» və «Bayatı Qacar» kimi «Mahur-hindi» də «Rast» 
muğamının tərkibinə daxildir. Çünki, qədim musiqişünaslar «Rast»ı 
«muğamların anası» adlandırmışlar. Təsadüfi deyil ki, «Mahur-hin-
di» muğamı istər melodik quruluşuna və istərsə də şöbələrinin xüsu-
siyyətlərinə görə «Rast»ın xarakterinə uyğun gəlir. «Rast»da olan 
bir çox şöbə, guşə və hissələr eynilə «Mahur-hindi»də də möv-
cuddur. Yalnız bunların əsas fərqi odur ki, «Mahur-hindi» «Rast»a 
nisbətən bir oktava yuxarıda ifa olunur. Şübhəsiz ki, «Mahur-hindi» 
«Rast» muğamına nisbətən bir qədər yığcamdır və onun şöbələri 
melodik cəhətdən «Rast»ınkına nisbətən bir qədər fərqlənsə də, la-
kin onların məqam əsasları tamamilə eynidir. Bu muğamların yega-
nə fərqi onların müxtəlif tonallıqda ifa olunmasıdır. Əgər «Rast» 
muğamı kiçik oktavadakı sol mayəsilə oxunursa, «Mahur-hindi» 
muğamı isə yalnız birinci oktavada ki, do mayəli «Rast» tonallığın-
da oxunur. Deməli onların hər ikisi avaz etibarı ilə bir-birinə oxşar 
olduğu halda tonallıq etibarı ilə müxtəlifdir. 
«Mahur-hindi» muğamı ilə yanaşı bizim musiqimizdə «Orta 
Mahur» muğamı da məşhurdur. Bu muğam tarın orta reqistrində çalı-
nıb oxunduğuna görə ona «Orta Mahur» deyirlər. «Orta Mahur» 
«Mahur» dəstgahının başqa bir növüdür. İstər «Mahur-hindi», istərsə 
də «Orta Mahur» oxşar, daha doğrusu, qohum muğamlardır. Hər ikisi 
«Rast» məqamında qurulur. Lakin bunların yeganə fərqi odur ki, 
«Orta Mahur», «Mahur-hindi»yə nisbətən bir qədər zildə oxunur. Yə-
 26 
ni əgər «Mahur-hindi» do mayəli rast məqamında qurulursa, «Orta 
Mahur» onda bir kvarta yuxarı yəni fa mayəli «Rast» tonallığında ifa 
olunur» (17). 
«Rast» və onun ailəsinə daxil olan muğamlar insanlarda 
mərdlik, gümrahlıq hissləri oyadır. 
Bəzi musiqişünaslar (M.M.Nəvvab-İ.A.) «Dügah» və «Baya-
tı-Qacar»ı əsas muğamlara daxil etmirlər. Lakin «Azərbaycan xalq 
musiqisinin janrları» adlı kitabda qeyd edilir ki, «Rast», «Şur», «Se-
gah», «Bayatı-Şiraz» və s. kimi muğam dəstgahları ilə yanası «Ma-
hur-hindi», «Orta Mahur», «Bayatı-Qacar», «Dügah» muğamları da 
Azərbaycanın xalq misiqisində çox yayılmışdır (11). 
Cabbar Qaryağdı oğu «Azərbaycan xalq musiqisi» (5) adlı 
əsərinin əlyazmasında göstərir ki, «Rast» və onun ailəsinə aid olan 
muğamlar ifa olunarkən eyni qəzəllərdən istifadə olunmasını məs-
ləhət bilirdi. Yəni bu o deməkdir ki, kökləri müxtəlif olmasına bax-
mayaraq «Mahur-hindi» muğamı «Rast»ın qısaldılmış formasıdır. 
Qadınlardan ilk dəfə, 1955-ci ildə «Rast» dəsgahını lentə yaz-
dıran xalq artisti Həqiqət Rzayeva «Rast»ı «Mahur-hindi» yəni 
«do» kökündə ifa etmişdir. Cünki, qadın xanəndələri «Rast»ın öz 
kökündə («sol») «Mayeyi-Rast»ı oxuya bilmirlər. Qadın xanəndələ-
rinin səsi kişi xanəndələrinə nisbətən zil olduğu üçün onlar «Rast» 
dəstgahının mayə şöbəsini doldura bilmirlər. 
 
 
2.1.1.1. Mahur-hindi 
 
Azərbaycan klassik musiqisində əsas muğamlardan biri olan 
«Mahur» fars sözü olub, mənası uçurum, dərin yarğan deməkdir. 
Döyüş xarakterli olan «Mahur» da nikbinlik, əzəmət, mübarizlik 
vardır. Bu muğamı ifa edən xanəndənin ən azı iki oktava yarım 
«yüksək tesseturalı güclü səs, bir neçə forma və mərtəbəli coşğun 
zəngulələr, ən yüksək reqistirdə stakkato, mürəkkəb passajlarda 
tembr səlistliyi, həm də böyük vokal ustalığı və temperament tələb 
edir. Şübhəsiz ki, «Mahur»u hər xanəndə oxuya bilməz. Baxtı ilə-
 27 
yəni orta əsrlərdə «Mahur» dəstgahı 58, XIX əsrin axırlarında isə 14 
şöbə, guşə və hissədən ibarət olmuşdur» (18). 
M. M. Nəvvabın «Vüzuhül-ərqam» risaləsində göstərilir ki,  
«Mahur» dəstgahını 15 şöbə və guşədən ibarət ifa edərdilər: «Ma-
hur», «Şur», «Əşiran», «Dilkəş», «Dügah», «Zəngi-şotori», «Hica-
zi», «Mavərənnəhr», «Şəhnaz», «Hacıyuni», «Sarənc», «Şüştər», 
«Məsnəvi», «Suzi-güdaz». 
Qədim muğamlardan sayılan «Mahur»un yaşı təxminən üç 
min ilə yaxındır. Onun adına S. Ürməvinin (XIII əsr) və Ə. Caminin 
(XV əsr) əsərlərində rast gəlinir. «Mahur»un professional musiqi-
mizdə iki növü vardır. «Mahur-hindi» və «Orta Mahur». «Mahur-
hindi» dəstgahı «Orta Mahur» dəstgahından qədimdir. 
«Azərbaycan vokal məktəbinin banisi, dahi müğənni Cabbar 
Qaryağdıoğlunun yazdığına görə «Mahur-hindi» muğamı Azərbay-
can tarının atası böyük tarzən Sadıqcan (Mirzə Sadıq Əsəd oğlu Sa-
dıqcan (1846-1902) məşhur Şərq alimi Əbu Nəsr əl-Fərabinin 
(870/873-950/951) yaratdığı tarı təkmilləşdirərək onun qolunda bir 
çox artıq pərdələri ixtisar edib, 17 pərdə saxlamışdır, həmçinin tarın 
səsini artırmaq üçün birinci qoşa ağ və sarı simlərin hərəsindən bir 
oktava yuxarı zil səsli iki cüt cingənə sim artırmış və həm də tarın 
rezonansını yüksəltmək məqsədi üçün sarı simdən bir aktava bəm 
olan qalın sarı boş sim də əlavə edir. Sonra tarın qolunda yəni kəl-
ləyə yaxın hissəyə pərdə əlavə edərək «lal barmaq» üsulunu kəşf 
edir. Sadıqcana qədər tar diz üstə, əyilərək çalınırdı. Böyük tarzən 
bu sadə qaydanı ləğv edib, tarı dizdən sinəyə qaldırdı. Sadıqcan beş 
simli «İran tarı»na altı sim əlavə edib, onu on bir simə çatdırmışdır-
İ.A.) alçaq səsli xanəndələr üçün yaratmışdır. Görünür, Sadıqcan 
hələ keçən əsrin ortalarında Tiflisdə yaşayarkən, orada hind müğən-
nilərindən «Mahur»un necə oxunmasını eşitmiş, ona uyğun bir 
muğam düzəldib «Mahur-hindi» adlandırmışdır» (18). 
Mirzə Fərəc Rzayevin cədvəlində «Mahur-hindi» 13 şöbə və 
guşədən ibarət oxunardı: «Bərdaşt», «Mahur», «Üşşaq», «Hicri», 
«İqbal», «Vilayəti», «Mübərriqə», «Əşiran», «Rak-hindi», «Şikəste-
yi-fars», «Əraq», «Heyratı-Kabili», «Mahur-hindi». 
 28 
1925-ci ildə Ü, Hacıbəyovun rəhbərliyi ilə tərtib edilmiş proq-
ramda «Mahur-hindi» dəstgahı 10 şöbə və guşədən ibarət olmuşdur: 
«Mahur-hindi», «Üşşaq», «Mübərriqə», «Əşiran», «Şikəsteyi-fars», 
«Əraq», «Rak-hindi», «Heyratı-Kabili», «Mahur-hindi». 
«Mahur-hindi» dəstgahı getdikcə müəyyən dəyişikliyə məruz 
qalmış, səkkiz şöbə və guşədən ibarət olmuşdur (həm instrumental və 
vokal versiyada): «Bərdaşt» («Bəzmigah»), «Mayeyi-Mahur», «Üş-
şaq», «Hüseyni», «Vilayəti», «Şikəsteyi-fars», «Əraq», «Qərai». 
Bir məsələnidə qeyd etməyi zəruri hesab edirəm. «Mahur-hin-
di» də «Mayeyi-Mahur»la «Hüseyni» arasında «Üşşaq» guşəsi var. 
Bu əsl «Üşşaq» deyil. Əsl «Üşşaq» «Rast» dəstgahındadır. «Mahur-
hindi»dəki «Üşşaq»ın adı «Pəncgah»dır. «Mahur-hindi» muğamın-
da bu guşə oxunanda «Pəncgah»a ayaq verilir. Keçmiş xanəndələr 
bu guşəyə «Üşşaq yeri» deyərdilər. 
Melodik quruluşu və şöbələrin xarakterinə görə «Rast» dəst-
gahının xarakterinə uyğun olan «Mahur-hindi» muğamında 
«Rast»da olan şöbə və guşələrin qısaldılmış forması eyni ilə saxla-
nılıb. Fərq ondadır ki, «Mahur-hindi» dəstgahı «Rast» dan fərqli 
olaraq yığcam və bir oktava yuxarı registrdə çalınıb-oxunur və 
şöbələrinin melodiyası bir qədər fərqlidir, ancaq məqam əsasları 
eynidir. Kiçik oktavanın sol mayəsində ifa olunan «Rast» dəst-
gahına nisbətən «Mahur-hindi» birinci oktavadakı do mayəli «Rast» 
tonallığında ifa edilir. 
«Mahur-hindi» muğamının Məşədi İsi, Malıbəyli Cümşüd, 
Şəkili Ələsgər, Mirzə Güllər, Zabul Qasım (Abdullayev-1873-
1927), Məcid Behbudov (1873-1945), Davud Səfiyarov (1875-
1917), İslam Abdullayev (1876-1964), Seyid Şuşinski, Zülfü Adı-
gözəlov, Hüseynağa Hacıbababəyov (1898-1972), Xan Şuşinski, 
Hacıbaba Hüseynov, Sara Qədimova (1922-2005), Töhfə Əliyeva 
(1922-2007), Yaqub Məmmədov, Nəriman Əliyev, Əli Mehdiyev 
(1934-1997), İslam Rzayev, Canəli Əkbərov, Sabir Novruzov 
(1944-2009), Qəndab Quliyeva (1949), Ağaxan Abdullayev, Alim 
Qasımov, Qəzənfər Abbasov (1962), Zahid Quliyev (1961), Mələk-
xanım Əyyubova, Məhərrəm Həsənov, Ruzə İbişova, Teyyub Asla-
 29 
nov, Gülyaz Məmmədova (1970), Səbuhi İbayev, Simarə İmanova 
(1975) kimi ifaçıları vardır. 
 
 
2.1.1.2. Orta Mahur 
 
Azərbaycan xalq musiqisində «Rast» ailəsinə daxil olan mu-
ğamlardan biridə tarın orta registrində (fa) ifa olunan «Orta Mahur» 
dəstgahıdır. «Mahur» muğamının başqa növlərindən olan «Orta Ma-
hur» yaxud «Mahur-hindi» qohum dəstgahlar olub, «Rast» məqa-
mında qurulur. Əsas fərq odur ki, «Orta Mahur» muğamı «Mahur-
hindi»yə nisbətən dörd pillə yuxarıda yəni «fa» mayəsində ifa olu-
nur. Bu iki muğam dəstgahlarının («Mahur-hindi» və «Orta Ma-
hur») bir birlərinə qohum olmasına baxmayaraq «Orta Mahur»u 
oxumaq və çalmaq hər xanəndə və insturimentalistin işi deyil. 
«Orta Mahur»u «Rast» və Mahur-hindi»dən fərqləndirən cə-
hət ondadır ki, bu muğam xarakter etibarı ilə əzəmətli və cingiltili-
dir. Həm də «Orta Mahur»u başqa muğamlardan fərqləndirən odur 
ki, bu muğam ifa olunarkən, mizrab tarın bütün açıq simlərə toxuna-
raq, harmonik fon əmələ gətirir. 
XIX əsrdə «Orta Mahur» dəstgahı (Mirzə Fərəc Rzayevin 
cədvəlində) on beş şöbə və guşədən ibarət idi: «Pəs Mahur», «Üç 
Mahur», «Üşşaq», «Hicri», «Nüqrə», «Vilayəti», «Mübərriqə», Əşi-
ran», «Rak Abdullahi», «Şikəsteyi-fars», «Xavəran», «Tizək», «Üç 
Həzin», «Mirzə Hüseyn segahı», «Orta mahur». 
«Mahur-hindi» və «Orta Mahur» dəstgahlarının kök fərqlərin-
dən başqa onların ardıcıllaşmasında da fərqlər vardır. Səkkiz şöbə 
və guşədən təşkil olunmuş hər iki muğamda müəyyən fərqlər vardır. 
«Mahur-hindi»də «Bərbaşt» («Bəzmigah») dan başlanır, keçir «Ma-
yeyi-mahur»a və son da iki şöbə «Əraq» və «Qərai» ilə tamamlanır. 
«Orta Mahur» muğamında isə «Bərdaşt» («Hüseyni») dan keçir 
«Mahur»a sonra «Üşşaq», yenidən «Hüseyni», «Vilayəti», «Şikəs-
teyi-fars», «Mübərriqə» və «Əşiran» ilə başa çatır. 
 30 
«Orta Mahur»un bəzi şöbə və guşələrinin adları «Rast» mu-
ğamında olduğuna görə onlar haqqında ətraflı məlumat verilmişdir. 
«Mübərriqə»-duvaqla örtülmüş qız mənasını əks etdirir. Bu 
şöbə həm də keçid yaxud körpü mənasını daşıyır. «Mübəriqqə»dən 
əvvəl mütləq «Şikəsteyi-fars» şöbəsi ifa olunmalıdır. «Mübəriqqə» 
bir növ «Şikəsteyi-fars» şöbəsinin ayağı funksiyasını yerinə yetirir. 
«Əşiran»ın da mənası qohum, dost deməkdir. «Orta Mahur» 
dəstgahı «Əşiran»la yakunlaşır. Və bu bir növ «Orta Mahur»u mən-
tiqi yekununa zəmindir. 
«Mahur-hindi» muğamı dinləyərkən insan da gənclik ehtirası 
baş qaldırırsa, «Orta Mahur» öz üsyankarlığı ilə fərqlənir. Hər xa-
nəndə «Orta Mahur»u ifa edə bilməz. Onu ifa etmək üçün xanəndə-
dən uzun nəfəs, bir neçə mərtəbəli zəngulə, boğaz qaynatmaları, vo-
kal texnikası tələb olunur. Bu muğamın da nadir hallarda ifa olun-
masına əsas səbəb budur. 
«Orta Mahur»un ən yaxşı ifaçılaırından Hacı Hüsü, Cabbar 
Qaryağdı oğlu, Seyid Şuşinski, Xan Şuşinski, Mütəllim Mütəllimov 
(1909-1981), Yaqub Məmmədov, Canəli Əkbərov, Alim Qasımov, 
Sevinc Sarıyeva, Təyyar Bayramov kimi xanəndələri göstərmək olar. 
 
 
2.1.1.3. Bayatı-Qacar 
 
Lad əsası baxımından «Rast»la eyni olan «Bayatı-Qacar» «si-
bemol» mayəli «Rast» kökünə əsaslanır. 
Keçmişdə «Dügah» muğamının tərkibində olan «Bayatı-Qa-
car» sonralar müstəqil muğama çevrilmişdir. 
«Maraqlıdır ki, «Dügah» dəstgah şəkilli bir muğam kimi geniş 
yayıldığı vaxtlarda «Bayatı-Qacar» həmin dəstgahın bir şöbəsi idi. 
Sonra «Dügah» zaman keçdikcə təbəddülata uğradı və şöbə əhəmiy-
yətini kəsb etdi. Hazırda o, bir şöbə kimi məhz «Bayatı-Qacar»ın 
tərkibində çalınıb-oxunur» (19). 
«Bayatı-Qacar»ın mayəsinin güşələrindən bir şöbə kimi «Şur» 
dəstgahının daxilində «Şur-Şahnaz» ilə «Şikəsteyi-fars»ın arasında 
 31 
ifa olunur. Lakin «Şur» dəstgahında bu şöbə «Bayatı-Türk» adlan-
dırılır. 
İnsanlarda qəm-qüssə və kədər yaradan «Bayatı-Qacar»ı 
M.M.Nəvvab 1884-cü ildə qələmə aldığı «Büzuhül-ərqam» risalə-
sində dəstgah şəklində deyil, şöbə kimi göstərmişdir. 
Mirzə Fərəc Rzayev isə «Bayatı-Qacar»ı səkkiz şöbə və guşə-
dən ibarət dəstgah kimi qeyd etmişdir: «Bayatı-Qacar», «Bayatı-
türk», «Qatar», «Bayatı», «Çoban bayatı», «Hacaz», «Gəbri», «Şi-
kəsteyi-fars». 
Hər hansı bir dəstgahının başlanğıcı və sonu olmalıdır. Lakin bu  
cədvəldə prinsip pozulub. «Bayatı-Qacar»la başlanan dəstgah, «Ba-
yatı-Qacar»la da tamamlanmalı idi. Ancaq bu cədvəldə həqiqətə uyğun 
olmayan bir cəhət odur ki, dəstgah «Şikəsteyi-fars»la tamamlanır. 
1925-ci ildə Ü. Hacıbəyovun rəhbərliyi ilə tərtib olunan proq-
ramda «Bayatı-Qacar» dəstgahı göstərilməmişdir. 
1952-ci ildə Əhməd Bakıxanovun redaktorluğu ilə hazırlan-
mış proqramda «Bayatı-Qacar» beş şöbəli muğam kimi göstərilmiş-
dir: «Mayə», «Hüseyni», «Şikəsteyi-fars», «Zil Bayatı-Qacar», 
«Bayatı-Qacara ayaq». 
Bu proqramda da çatışmazlıq ondan ibarətdir ki, «Bayatı-Qa-
car» mayədən başlanır. Burada «Bərdaşt» göstərilmir. 
Əgər biz Mirzə Fərəcin cədvəli ilə Ə. Bakıxanovun proqra-
mındakı «Bayatı-Qacar» dəstgahını şöbələrini müqayisə etsək gö-
rərik ki, «Şikəsteyi-fars»dan başqa heç birində şöbələr təkrarlanmır. 
Belə fundamental dəyişiklik «Rast» ailəsinə daxil olan digər mu-
ğamlarda təkrar olunmur. 
1980-cı ildə K. Əhmədovun tərtib etdiyi proqramda «Bayatı-
Qacar» on şöbə və guşədən ibarət idi: «Bərdaşt», «Mayeyi-Bayatı-
Qacar», «Hüseyni», «Şikəsteyi-fars», «Zil Bayatı-Qacar», «Zəmin-
xarə», «Dügah», «Mavərənnəhr», «Şah Xətai», «Bayatı-Qacara 
ayaq». 
Hal-hazırda «Bayatı-Qacar» aşağıdakı ardıcıllıqla ifa olunur: 
«Bərdaşt» («Novruz-rəvəndə»), «Mayeyi-Bayatı-Qacar», «Hüsey-
 32 
ni», «Şikəsteyi-fars», «Zil Bayatı-Qacar», «Zəmin-xarə», «Dügah», 
«Şah Xətai», «Bayatı-Qacara ayaq». 
«Rast» da olduğu kimi «Bayatı-Qacar»ında «Bərdaşt»ı «Növ-
ruz-rəvəndə» adlınır və dəstgah «Növruzi-rəvəndə» ilə başlanır. 
Sonra muğamın təranələri «Mayeyi-Bayatı-Qacar» şöbəsinə enir. 
Bu şöbəyə qulaq asdıqda insan düşüncələrə qərq olur. Öz keçmişini 
kədərlə xatırlayır. 
«Hüseyni» və «Şikəsteyi-fars» şöbələrindən sonra muğamın 
melodiyası təkrarən «Mayeyi Bayatı-Qacar»a qayıdır və dəstgahın 
digər şöbələri ardıclılaşır. Sonra muğamın təranələri «Zil Bayatı-
Qacar» şöbəsinə yüksəlir. «Mayeyi-Bayatı-Qacarın» zildə təkrarı 
olan bu şöbə üçün çeviklik və gümrahlıq xarakterikdir. Ondan sonra 
«Zil Bayatı-Qacar»la təzad təşkil edən «Zəmin-xarə» şöbəsi ifa olu-
nur. Təsirli və yanıqlı xarakterə malik olan «Zənim-xarə» qayalıq 
yeri, tikanlı torpaq mənasındadır. Bu şöbədən sonra «Dügah» və 
«Şah-Xətai» guşələri ardıcıllaşır. Bu guşələr eyni pərdəyə istinadən 
ifa edilir. İfa zamanı bu guşələrin melodiyası bir-birindən fərqlən-
məlidir. Sonra ənənəyə sadıq qalaraq muğam «Mayeyi-Bayatı-Qa-
car»a enir ki, bu da «Bayatı-Qacara ayaq» adlanır. Təmkinli sonluq 
olan «Mayeyi-Bayatı-Qacar» dinləyicilərdə dəstgahın sona çatması-
nı bildirir. 
«Bayatı-Qacar» muğamı Cabbar Qaryağdı oğlu, Mirzə Güllər, 
Keçəçi oğlu Məhəmməd (1864-1940), Davud Səfiyarov, Pəsxan 
Cəlil, Həşim Kələntərli (1899-1984). Mütəllim Mütəllimov, Bakir 
Haşımov, Qulu Əsgərov, Ağaxan Abdullayev kimi xanəndələr tərə-
findən ifa olunub. 
 
 
2.1.1.4. Dügah 
 
«Rast» ailəsinə daxil olan, «mi-bemol» mayəli rast məqam 
tonallığında çalıb-oxunan «Dügah» muğamı hal-hazırda xanəndə və 
sazəndələr tərəfindən çox az ifa olunan dəstgahlardandır. «Dügah» 
fars sözü olub, mənası iki yer, iki məkan deməkdir. «Bayatı-Qacar» 
 33 
dəstgahında «Dügah» güşə formasında «Zəmin-xarə» şöbəsindən 
sonra ifa olunur. 
XIV-XV əsrlərdə Əbdülqadir Marağai qeyd edir ki; ««Dügahın 
iki pərdəsi «bu’d tanini», yəni böyük ton intervalı yaradır. Fa-sol. 
... «Dügah»ın başlanğıcını do-dan yox, fa-dan etmişik, çünki 
fa-dan do-ya qədər melodiyanın daha gözəl ifası mümkündür. 
Yuxarı tərəfdən isə gəzişməyə imkan yaranır. Oktavada Düga-
hı iki tərəfdən kvarta intervalı əhatə edir» (16). 
XIX əsrdə M. M. Nəvvab «Vüzuhül-əqram» (1884) risaləsin-
də «Dügah»ı şöbə kimi qeyd etmişdir. 
A.Əliverdibəyov «Rəsmli musiqi tarixi» adlı əsərinin «Məq-
amların tərifi» adlı bölümündə «Dügah» muğamı haqqında yazır ki; 
«İbtida segah, çahargah, hicaz ilə səba çaşnisi kimi ağaz edib, bəd 
zirgulə ilə dügahı bir-iki (dəfə) icra edərək istər isə bu üslub üzrə 
hicaz pərdəsilə hüseyniyə qədər çıxıb, yenə bu minval üzrə işlə-
yərək zirgulə ilə dügaha qərar edər. İşbu məqama ala franğada lya 
minor deyirlər» (7). 
Mirzə Fərəc Rzayevin muğam cədvəlində «Dügah» on iki şö-
bə və guşədən ibarət idi: «Dügah», «Ruh-ül-ərvah», «Zəmin-xarə», 
«Naleyi-Zənburi», «Pəhləvi», «Mənəvi», «Mavərənnəhr», «Hicaz-
Bağdadi», «Gəbri», «Şah Xətai», «Şirin-şəkər», «Dügah». 
1925-ci il 9 may tarixində Ü. Hacıbəyovun rəhbərliyi ilə tərtib 
olunan muğam proqramında «Dügah» tədris repertuarına daxil olu-
naraq doqquz şöbə və guşədən ibarət olmuşdur; «Dügah», «Ru-ül-
ərvah», «Zəmin-xarə», «Mavərənnəhr», «Hicaz», «Gəbri», «Şah 
Xətai», «Sarənc», «Dügah». 
«Ü.Hacıbəyovun rəhbərliyilə düzəldilmiş «Dügah»ın tərkibi 
ilə Mirzə Fərəcin çədvəlindəki «Dügah»ın tərkibinə nəzər yetirsək, 
görərik ki, bunlarda şöbə və guşələrin adları və ardıcıllığı bir-birinə 
çox uyğun gəlir. Lakin onu da əlavə edək ki, Mirzə Fərəcin cədvə-
lində «Zəmin-xarə»dən sonra üç guşə (Naleyi-zənburi, Pəhləvi, Mə-
nəvi) vardır ki, onlar Ü.Hacıbəyovun proqramında ixtisar edilmiş-
dir. Görünür, bu guşələr XX əsrin əvvəllərində dəstgahda öz əvvəlki 
adını itirmiş, «Zəmin-xarə» şöbəsinə, necə deyərlər, adsız avazlar 
 34 
kimi daxil olmuş və dəstgahın kompozisiyasında müəyyən rol oyna-
madığı üçün muğam komissiyası onların ixtisar olunması qərarına 
gəlmişdir» (19) 
Təxminən qırxıncı illərdə «Dügah» dəstgahı tədris proqramla-
rından çıxarıldığı üçün onun vokal versiyası dəstgah formasında 
lentə alınmamışdır. 
Lakin buna baxmayaraq tarzənlərdən Mirzə Mənsur Mənsu-
rov və Əhməd Bakıxonov instrumental versiyasını işləyib hazırla-
mışlar. Bəstəkar Zakir Bağırov M.M.Mənsurorun ifasında «Dü-
gah»ı nota salmışdır. 
M.M.Mənsurovun cədvəlində «Dügah» aşağıdakı şöbə və gu-
şələrdən ibarət idi: «Dügah», «Guşeyi Baiyatı-Qacar», «Rul-ül-ər-
vah», «Mavərənnəhr», «Hüseyni», «Şikəsteyi-fars», «Dilrüba», 
«Əraq», «Zəngi-şötər», «Rak», «Dügaha ayaq». 
Ə. Bakıxanovun cədvəlində isə «Dügah» aşağıdakı şöbə və 
guşələri özündə birləşdirirdi: «Bərdaşt», «Dügah», «Bayatı-Qacar», 
«Qatar», «Ruh-ül-ərvah», «Zənin-xarə», «Mavərənnəhr», «Şah Xə-
tai», «Hüseyni», «Şikəsteyi-fars», «Xavəran», «Əraq», «Qərai», 
«Ayaq» (koda). 
2004-cü ildə Azərbaycan Milli Konservatoriyasının tərtib et-
diyi proqramda «Dügah» aşağıdakı şöbə və guşələri özündə cəmləş-
dirmişdir. «Bərdaşt», «Dügah» (mayə), «Guşeyi Bayatı-Qacar», 
Rul-ül-ərvah», «Zəmin-xarə», «Mavərənnəhr», «Şah xətai», «Baya-
tı-türk», «Hüseyni», «Şikəsteyi-fars», «Dilrüba», «Əraq», «Zəngi-
şötər», «Rak», «Ayaq». 
«Dügah»ı təxminən altımışıncı illərdən sonra xanəndələrdən 
Hacıbaba Hüseynov və Tələt Qasımov tərəfindən təsnif formasında 
ifa olunmuşdur. 1972-ci ildə Canəli Əkbərov «Dügah» muğamını 
tam dəstgah ifa edib, lentə yazdırmışdır. 
 
 
2.2. Şur 
 
«Şur» muğam dəstgahı yalnız İran və Azərbaycan şifahi-pro-
fesional musiqisinə məxsus olub, ərəb, türk, Orta Asiya xalqlarının 
 35 
musiqisində bu muğama təsadüf olunmur. «Şur» adına orta əsr mən-
bələrində də rast gəlinmir. 
R.Quruber «Musiqi mədəniyyətinin tarixi» (22) kitabında 
göstərir ki, Şumer dövründə, yəni eradan əvvəl IV minillikdə Azər-
baycanda əski lipa və kirafa (cəng-İ.A.) eyni zaman da Avlosun (ba-
laban) pentatonik quruluşuna baxsaq, səs qatarının da müasir Şur la-
dının gizli pentatonika quruluşu ilə oxşar olmasını görmək olar. 
Pentatonik quruluşlu aşıq havalarının çoxunun «Şur» ladında 
olması göstərir ki, «Şur» muğamı bizim qədim musiqilərimizdəndir. 
R.Quruber qədim pentatonikanın getdikcə öz yerini yeddi pilləli səs 
sisteminə verməsini bizim eradan əvvəl VIII-VII əsrlərə aid edir ki, 
buna da Midiya dövrünün inkişaf mərhələsində rast gəlinir. 
Farslar «Şur» dəstgahını aşağıdakı şöbə və guşələrlə ifa edər-
dilər: «Şur», «Dəraməd», «Kuçek», «Nişibi-fəraz», «Dübeyt», «Ba-
yatı-türk», «Həbkəti», «Şuri-şahnaz», «Şahnazi-türk», «Şah-şah-
naz», «Bayatı-kürd», «Əlmərdəş», «Cüdai», «Dəşti», «Hacıyuni», 
«Bavi», «Çe Xətai», «Siyəxi», «Malif», «Hüseyni», «Baba Tahiri», 
«Azərbaycan», «Süleymani», «Busəlik», «Əşiran», «Bayatı-Şiraz», 
«Əbülçəp», «Cövhəri», «Çopani». 
Əsas muğam dəstgahlarından ikincisi sayılan «Şur» öz əhatə-
liyi və irihəcmliyi ilə seçilir. 
Şur lad-məqamı əsasında qurulmuş «Şur» muğam dəstgahını 
Ü.Hacıbəyov Azərbaycan şifahi-professional musiqisində ən çox 
yayılan muğamlardan biri hesab edir. O, qeyd edir ki, «Şur» insanda 
şən, lirik əhvali-ruhiyyə yaradır. 
Fars dilində «Şur» sözünün mənası eşq, sevgi deməkdir. 
«Şur» dəstgahına qulaq asarkən dinləyici xəyallara dalır, düşünür. 
Öz musiqi məzmunu və emosionallığı ilə seçilən «Şur» dəstgahına 
dərin lirika, təmkinlik və axıcı melodiya xasdır. 
Yeddi əsas muğamlarda biri olan Şur məqamının quruluşu 1-
1/2-1 ton formullu üç tetraxordun qovuşuq üsulla (x1-interval məsa-
fəsində) birləşməsindən ibarət olub, səssırası 10 pillə olub, IV pillə 
mayə (tonika) pilləsidir. 
 36 
Məqamın səssırasının III, IV, VI, VII, VIII pillələri istinad 
dayaq pilləsi olaraq «Şur» dəstgahının şöbələrinin təməlini təşkil 
edir. Şür məqamında qurulan musiqi nümunələri həmin pillələrə 
əsaslanır. Şur məqamının səs sırası «re»-dir. 
««Şur» muğam adına qədim yazılı ədəbiyyatda-traktatlarda, 
şerlərdə də rast gəlinmir. Güman etmək olar ki, bugünkü «Şur» mu-
ğamının və eyni adlı lad-məqamın özülünü qədim klassik 12 mu-
ğamda «Nəva» adlı muğam-lad təşkil edir. 
Heç də təsadüfi deyil ki, görkəmli xanəndə Əlizöhabın ifaçılıq 
təcrübəsində «Şur» dəstgahı «Nəva» ilə başlanıb «Mayeyi-Şur»a 
keçir. «Nəva»nın səs sırasının özü də «Şur» məqamının səs sırasına 
çox oxşar olduğu faktı da dediklərimizi sübuta yetirir» (19). 
M.M.Nəvvabın «Vüzuhül-ərqam» risaləsində «Şur» muğamı-
nın adı çəkilmir, onu şöbə kimi qeyd edir. 
«M.M.Nəvvab elmi ədəbiyyatda muğam dəstgahı termini, an-
layışı barədə məlumat verən ilk müəlliflərdəndir. Gördüyümüz ki-
mi, siyahıda «Şur», «Segah», «Bayatı-Şiraz» kimi əsas muğamların 
dəstgahları verilməmiş, onlar yalnız şöbə şəklində göstərilmişdir. 
Risalədəki cədvəlləri nəzərdən keçirsək görürük ki, hazırda bəzi 
muğamların adları bizə məlum deyil, bəziləri isə yerlərini dəyişmiş-
lər. Ü.Hacıbəyovun təsnifatına görə, artıq əsas saydığımız muğam-
lar M.M.Nəvabda hələ şöbə, guşə və s. şəkildə verilmişdir» (16). 
M.S.İsmayılov bəzi mənbələrə əsaslanaraq göstərir ki, «Şur» 
terminini XVI əsrdən sonrakı dövrə aid edilir. Və yazır ki; «Ehtimal 
ki, indiki «Şur» muğamı müəyyən dövrlərdə «Dügah» adını daşı-
mışdır» (11). Qeyd etmək lazımdır ki, şur ladının səssırası dügahın 
səssırasına çox uyğundur. 
Əgər keçmişdə «Şur»u «Dügah» adlandırıblarsa deməli onun 
mayəsi «lya» pərdəsidir. Orta əsrlərdən (XVI əsr) başlayaraq «Şur» 
muğamı özü üçün «sol» mayəli kökü əsas götürmüşdür. Hal-hazırda 
«Şur» dəstgahı kiçik oktavanın «sol» pərdəsində ifa olunur. 
Göründüyü kimi «Şur» muğamı əsrlər boyu dəyişikliyiə mə-
ruz qalıb, təkmilləşmişdir. 
 37 
M.M.Nəvvabın «Vüzuhül-ərqam» risaləsində «Şur» dəstgahına 
rast gəlmədiyimizə baxmayaraq, onunla bir dövrdə yaşamış tarzən 
Mirzə Fərəc Rzayevin cədvəlində «Şur» otuz şöbə və guşəni özündə 
birləşdirən dəstgah kimi xarakterizə olunur; «Mayə», «Dəraməd», 
«Şur», «Muyə», «Busəlik», «Səlmək», «Zirkeş», «Gülriz», «Si-
yahruh», «Cidayi», ««Şəhr-aşub», «Nişibi-fəraz», «Xocəstə», («Şi-
kəsteyi-fars»), «Səmayi-şəms», «Hicaz-Bağdadi», «Hicaz-ərəbi», 
«Raz-Məcnuni», «Gəbri», «Gövhəri», «Sarəng-Əbu-Əta», «Qəmən-
giz», «Məhti-Zərrabi», «Şəkk-Şahnaz», «Kürd-Şahnaz», «Şur-Şah-
naz», «Şahi-Şahnaz», «Şahnaz-xarə», «Dilkəş», «Cövhəri», «Şur». 
Bu cədvəldəki «Şur»un tərkib hissələrinin əksəriyyəti guşə 
xarakteri daşıyır. Bəzi guşələr bir neçə variantda verilmişdir 
(«Şəkk-Şahnaz», «Kürd-Şahnaz», «Şur-Şahnaz», «Şahi-Şahnaz», 
«Şahnaz-xarə»). 
Ü.Hacıbəyovun 1925-ci ildə tərtib etdiyi proqramda «Şur» 
muğamı lad-məqam xüsusiyyəti baxımında nəzərdən keçirilərək ona 
uyğun gəlməyən şöbə və guşələr ixtisar olunmuşdur. Və «Şur» dəst-
gahı proqrama belə daxil edilmişdir: «Dəramədi-Şur», «Mayeyi-
Şur», «Muyə», «Bayatı-türk», «Şikəsteyi-fars», «Nişibi-fəraz», «Sə-
mayi-şəms», «Hicaz», «Sarənc», «Qəməngiz», «Şahnazi-şəq», 
«Şahnazı-kürd», «Dilkəş», «Səlmək, «Busəlik», «Şur». 
Hal-hazırda «Şur» dəstgahı aşağıdakı ardıcıllıqla ifa olunur: 
«Bərdaşt», «Mayeyi-Şur», «Şur-şahnaz», «Bayatı-türk», «Şikəsteyi-
fars», «Əşiran», «Səmayi-Şəms», «Hicaz», «Sərənc», «Qəməngiz», 
«Nişibi-fəraz», «Şura ayaq». 
Başqa muğamlarda olduğu kimi «Şur» dəstgahı da «Bər-
daşt»la başlayır. Xanəndəni müşayət edən üçlük (tar, kamança, qa-
val) «Bərdaştı» ya ansambılla, ya da tarzən tək ifa edir. 
Hər zaman olduğu kimi «Şur»unda «Bərdaşt»ı zildən başlaya-
raq tədricən aşağı enir. Həmçinin «Bərdaşt»ı «Nəva» ilə də başlamaq 
olar. Əgər “Nəva” ilə başlamasan “Baba-Tahir” oxumaq olmaz. 
«Şur» dəstgahının bünövrəsini «Mayeyi-Şur» şöbəsi təşkil 
edir və mayə şöbəsində «mi», «fa diyez», «lia», «si» pərdələrindən 
da çox istifadə olunur. «Mayəyi-Şir» şöbəsində ona görə «sol di-
 38 
yez»dən mütamadi olaraq ardıcıl istifadə olunması pentatonikanın 
qabarıq formada istifadə olunmasına şərait yaratmır. «Şur» dəst-
gahının «Mayə» şöbəsində «mi», «fa diyez», «sol diyez», «lya», 
«Şur-şahnaz» şöbəsində «si», «Bayatı-türk» və «Şikəsteyi-fars» 
şöbələrində isə «re» əsas istinad pərdələridir. «Mayeyi-Şur» şöbəsi-
nin daxilində «Baba Tahir», «Hacı Dərvişi», «Busəlik» və «Səl-
mək» guşələrindən istifadə olunur. «Səlmək» guşəsi «Şur-şahnaz»a 
keçmək imkanını yaradır. «Şur-şahnaz» dəstgahın mərkəz şöbəsidir. 
Bu şöbənin musiqisi üçün mülayimlik, etizazlılıq xasdır. Bəzi xa-
nəndələr «Şur-şahnaz»ı uzadaraq ona «Şahnaz», «Dilkəş», «Şəddi-
şahnaz» şöbələrinidə əlavə edirlər və «Bayatı-türk»ə ayaq verməklə 
tamamlayırlar. Bu düz deyil. Belə olduqda «Şur-şahnaz» şöbə əhə-
miyyətini itirərək müstəqil «Şahnaz» muğamına çevrilir. 
«Şur-şahnaz» şöbəsindən sonra «Bayatı-türk» şöbəsi gəlir ki, 
bəzən buna «Mayeyi-Bayatı-Qacar» deyilir. Çünki bu şöbənin nis-
bətən yüksək səs diapazonu tələb olunan yerlərində «Mayeyi-Ba-
yatı-Qacar»ın guşələrindən istifadə olunur. 
«Bayatı-türk»dən sonra «Şur» muğamının ən şirin yeri olan 
«Şikəsteyi-fars» şöbəsi ifa olunur. «Şikəsteyi-fars» bir sıra muğam 
dəstgahlarında («Rast», «Mahur-hindi», «Orta mahur», «Bayatı-Qa-
car», «Segah», «Rahab») vardır. Bu dəstgahlarda ifa olunan «Şikəs-
teyi-fars» şöbəsi həm ahəng və həm də istinad cəhətləri baxımından 
seçilirlər. 
Bir neçə muğam dəstgaharında «Şikəsteyi-fars»ın işlədilməsi, 
onunla əlaqədardır ki, bu şöbə ondan sonra ifa olunan şöbələri üzvi 
surətdə birləşməsinə imkan yaradır. Nəyə görə? Çünki, bu şöbənin 
quruluşu və melodik xüsusiyyətləri, səslənmə çalarları və üstü yəni 
«ayaq»ı («Mübərriqə) başqa şöbələrə keçmək üçün çox əlverişlidir. 
«Şikəsteyi-fars» ondan sonra gələn şöbə üçün «körpü» rolunu 
oynayır, ifa olunacaq şöbə üçün dinləyicini hazırlayır. 
«Şikəsteyi-fars» şöbəsi «Rast» və «Xaric segah» dəstgahların-
da «re» pərdəsinə, «Mirzə Hüseyn segahı»nda və «Orta-Mahur» da 
do pərdəsinə, «Zabul segah» da, «Mahur-hindi» də və «Rəhab» da 
«sol» pərdəsinə, «Bayatı-Qacar» və «Şur» da «fa» pərdəsində ifa 
 39 
olunur. «Şikəsteyi-fars»ın «Şur» dəstgahında «fa» pərdəsində ifa 
olunmasına səbəb ondan sonra gələn «Səmayi-şəms» şöbəsinə bir 
növ hazırlıqdır. 
«Şikəsteyi-fars» melodik nöqteyi nəzərdən bütün dəstgahlarda 
eyni olmasına baxmayaraq, istinad pərdələri, hər muğamın kökünə 
uyğun olaraq lad-məqam xüsusiyyətlərinə uyğun olaraq dəyişir. 
«Şikəsteyi-fars» şöbəsindən sonra «Əşiran» guşəsi ifa olunur 
ki, bu «Səmayi-şəms»ə keçmək üçün zəmindir. 
«Səmayi-şəms», «Hicaz» və «Sarənc» şöbələri «Şur» dəstga-
hının kulminasiyasıdır. «Səma» ərəb sözü olub, mənası səmayə və 
göyə məxsus deməkdir. «Şəms» isə günəş və gün mənasını daşıyır. 
«Səmayi-şəms» yəni səmayə məxsus günəş mənasında işlənilir. 
«Şəmayi-şəms» xanəndələr tərəfindən müstəqil zərb-muğamı kimi 
ifa olunur, bu zaman «Hicaz» və «Sarənc» şöbələri «Səmayi-
şəms»in tərkibinə daxil edilir. «Səmayi-şəms» zərb muğamı kimi 
ifa olunduqda zərb alətindən istifadə olunması labüddür. Lakin 
«Şur» dəstgahının tərikibində ifa olunarsa onda zərb alətindən isti-
fadə olunada bilər, olunmayada bilər. Xan Şuşinski «Şur» dəstga-
hını ifa edəndə «Şəmayi-şəms»i zərbsiz oxuyub. Hətta «Hicaz» şö-
bəsinə keçən yerdə rəng də çalınıb. 
«Səmayi-şəms» dən sonra «Hicaz» şöbəsi ifa olunur ki, «Hi-
caz» sözü şəhər adından götürülmüşdür. «Hicaz» Yaxın Şərq xalq-
larının 12 klassik muğamlarından sonuncusudur. Yüksək tessituraya 
malik olan «Hicaz» «Şur»un ən zil şöbəsidir. 
«Səmayi-şəms»lə «Hicaz» eyni pərdə də ifa olunmasına bax-
mayaraq, bu şöbələrin yekunları bir-birlərindən fərqlənməlidir. 
««Hicaz» şöbəsi üst mizrablar və güclü tremollar ilə çalınır ki, 
sanki ayrılıqdan, hicrandan doğan çağırışı, fəryadı xatırladır. «Sa-
rənc» şöbəsinin çalğısında, fəryadı xatırladır. «Sarənc» şöbəsinin 
çalğısında həzinliyə, yumşaq mizrablara diqqət yetirilir. «Nişibi-fə-
raz»ın ifasında üst mizrablarla ağ simi dartıb ehtizaza gətirməklə 
pərdə-pərdə, aramla, fasilələrlə «Şur»a ayaq verilir» (19). 
«Hicaz»dan sonra ardıclılaşan «Sarənc» şöbəsi və «Qəmən-
giz» guşəsi vasitəsilə «Mayeyi-Şura» qayıdılır. Və bu qayıtma «Ni-
 40 
şibi-fəraz» guşəsilə həyata keçir. «Nişibi-fəraz» mayeyə keçid rolu-
nu oynayır. 
«Şur» kimi mürəkkəb dəstgahı hər xanəndə ifa edə bilməz. 
Əvvəla bu muğamı oxumaq üçün xanəndədən ən azı iki oktava səs 
olmaqla yanaşı, həm də bəm, orta, zil tessituralı səs, uzun nəfəs, 
şaqraq zəngulə və ustalıq tələb olunur. 
Azərbaycanda «Şur» dəstgahının yaxşı ifaçıları olub və indi 
də var. Bunlardan Hacı Hüsü, Məşədi İsi, Mirzə Məhəmmədhəsən, 
Şəkili Ələsgər, Malıbəyli Həmid, Mirzə Güllər, Xanlıq Şükür, Ağa-
bala Ağa Səid oğlu, Zabul Qasım, Seyid Şuşinski, Zülfü Adıgözə-
lov, Xan Şuşinski, Məmmədəli Əliyev (1919-1983), Əbülfət Əli-
yev, Qulu Əsgərov, Yaqub Məmmədov, Nəriman Əliyev, Ağababa 
Novruzov, Arif Babayev, Ağaxan Abdullayev, Səxavət Məmmə-
dov, Alim Qasımov, Mənsum İbrahimov, Zahid Quliyev, Ruzə İbi-
şova, Zabit Nəbizadə (1965), Zakir Əliyev, Nəzakət Teymurova 
(1972) Təyyar Bayramov kimi xanəndələri göstərmək olar. Qadın 
xanəndələrindən Yavər Kələntərli (1902-1979) və Sara Qədimova 
«Şur» dəstgahının klassik ifaçıarı sayılır. Heç bir qadın xanəndəsi 
«Şur» dəstgahını öz kökündə ifa etməyib, Sara Qədimovadan başqa. 
Qadınlarda səs diapazonu yüksək olduğu üçün mərhum tarzən Bəh-
ram Mənsurov (1911-1985) Sara xanımın ifasının, daha doğrusu sə-
sinin effektli səslənməsi üçün tarı «do» kökləyib. O, «Şur» dəstga-
hını kişi xanəndələri oxuyan yerdə ifa edib. Bu da qadın xanəndəsi 
üçün çox çətindir. 
 
 
2.3. Segah 
 
Segah fars sözü olub, mənası üç məkan, üç mövqe, üç vəziy-
yət deməkdir. Segah azərbaycanlılar arasında ən çox yayılmış mu-
ğam olub, klassik Şərq musiqisində öz kütləviliyi ilə məşhurdur. 
Yeddi əsas muğamlardan biri olan Segah məqamının quruluşu 
½ - 1-1 ton formullu üç tetraxordun qovuşuq üsulla (x.1-intervalı 
 41 
məsafəsində) birləşməsindən ibarətdir. Səssırası 10 pillə olub, IV 
pillə mayə (tonika), II pillə isə əsas ton əhəmiyyətinə malikdir. 
Segah məqamın səssırasının II, IV, VI, VII, VIII, IX pillələri 
istinad-dayaq pilləsi kimi muğamın şöbələrinin əsasında durur və 
xalq mahnıları, rəqslər, aşıq havaları həmin pillələrə əsaslanır. Se-
gah məqamının səssırası «mi»-dir. 
M.M.Nəvabın «Vüzuhül-ərqam» risaləsində biz «Segah»ı 
dəstgah kimi yox, şöbə kimi görürük. Və «Segah» şöbəsi «Ça-
hargah» dəstgahında ifa olunduğu qeyd olunur. 
A.Əliverdibəyov yazır ki, «Əvvəlcə kürdü, segah göstərərək, 
çahargah, nəva, hüseyni, gərdaniyyə ilə bu yoldan aşağıya qədər 
enib, bəd rast, segah, çahargah, nəva, hüseyni göstərib, təkrar dönüb 
kürdü pərdəsilə dügah açmaqdan segaha qərar edər... Məzkur mə-
qam ala franğada si üzərində qalır isə də, sol tonu təbir olunur». 
Segah muğamının vətəni Azərbaycandır. Azərbaycan xanən-
dələri segahı yüksək peşəkarlıqla ifa etməklə hər zaman Şərq musi-
qiçilərində təəccüb doğurmuşlar. İran musiqişünası Ruhulla Xaliqi 
«Nəzər-be musiqi» («Musiqiyə bir nəzər») əsərində yazır ki; ««Se-
gah» sözünə qədim İran musiqi kitablarında təsadüf edildiyinə bax-
mayaraq, İran musiqiçilərinin bir çoxu «Segah» muğamının ancaq 
azərbaycanlılara (Qafqaz türklərinə-İ.A.) məxsus olduğunu düşünür, 
çünki, doğrudan da «Segah» muğamı azərbaycanlılar (türklər-İ.A.) 
arasında daha çox inkişaf tapmışdır və Azərbaycan xanəndələri bu 
muğamı çox böyük məharət və şövqlə ifa edirlər». Digər İran musi-
qiçisi Əli Nəqi Vəziri «Tar kitabı» əsərində bu fikri təsdiq edir. 
«Azərbaycanda geniş yayılmış, dərin emosional təsir gücünə 
və milli xüsusiyyətlərə malik muğam dəstgahlarından olan «Segah» 
məhəbbət və aşiqanə hisslər, lirik əhval-ruhiyyə tərənnüm edir. 
Qeyd etməliyik ki, muğamlarımızın naxışı, tacı sayılan «Segah» 
xalqımızın ən çox sevdiyi, xanəndə və sazəndələrimizin sönməz il-
hamla ifa etdikləri ölməz sənət incisidir. Əgər muğamat aləmini 
sehrli bir gülüstana bənzətsək, «Segah» onun qızıl gülüdür. Muğam-
larımız ecazlı üzükdürsə «Segah» onun ən qiymətli qaşıdır. Muğa-
mat xalqımızın mübaraizə əzmindən, sevinc, kədər və məhəb-
 42 
bətindən yoğrulmuş möhtəşəm bir dağ silsiləsidirsə, Segah» onun 
füzünkar zirvəsdir. Elə zirvə ki, bu əlcatmaz ucalıqdan mənəviyyat 
gülzarının bütün guşələrinə gedən yollar, izlər aydın görünür. 
Segah çırpıntıları ilə sızlayan, həsrətdən nalə çəkən yanıqlı 
«Segah»ın rişələri könüllərə işləmişdir. Elə buna görədir ki, «Se-
gah» səslənəndə ürəklər dilə gəlir, insanda həyat eşqi, yaşamaq eşqi 
yenilməz qüvvəyə çevrilir. Sehrli «segah»ın dili ilə gönüllərə 
xeyirxahlıq, məhəbbət axıb tökülür; hisslər, düşüncələr yaz səmaları 
təki durulur, aydınlaşır» (13). 
Yeddi əsas muğamdan üçüncüsü sayılan «Segah» Yaxın və 
Orta Şərqdə özünə geniş meydan tapmışdır. Başqa xalqlarda «Se-
gah» muğamı bir kökdə , bir variantda ifa olunur. İranda bir variant-
da ifa olunan «Segah» muğamı vokal ifada on şöbədən, instrumen-
tal ifada isə qırx guşədən ibarət ifa olunur. Azərbaycanda «Segah»ın 
bir neçə variantda və müxtəlif köklərdə ifa olunur. Azərbaycan «Se-
gah»ının «Zabul segah» («Segah zabul»), «Orta segah» (Malıbəyli 
Həmid «Orta segah»ın ən məşhur ifaçılarından olmuşdur. O, «Orta 
segah»ı ifa edən zaman tarın sarı simlərində «Müxalif» üzərində bir 
qədər gəzişdikdən sonra «Yədi-Hasar» şöbəsinə keçərmiş, orada elə 
uzun nəfəslər, incə guşələr vurarmış ki, dinləyicilər ona heyranlıqla 
qulaq asarmışlar. Malıbəyli Həmid «Müxalif»dən «Yədi-Hasar»a 
keçməklə «Sagah» muğamına yenilik gətirmişdir ki, buna da 
«Həmid segahı» deyirlər), «Xaric segah» («Yetim segah»), «Mirzə 
Hüseyn segahı», «Həşim segahı», «Yalxın segah» kimi müxtəlif 
növləri vardır. 
Bu segahlar arasındakı əsas fərq müxtəlif köklərdə ifa olunma-
sıdır. Məsələn, «Zabul segah» kiçik oktavadakı «mi» mayəli, «Mirzə 
Hüseyn segahı» birinci oktavadakı «lya» mayəli, «Xaric segah» kiçik 
oktavadakı «si» mayəli, «Orta segah» birinci oktavadakı «mi» 
mayəli, «Həşim segah»ı birinci oktavadakı «sol» mayəli, «Yalxın 
segah» birinci oktavadakı «re» mayəli tonallıqda çalınıb, oxunur. 
Bundan başqa «do» mayəli segahda vardır ki, onu dəstgah 
şəklində ifa etmək mümkün olmadığı üçün bu növ «Segah»dan isti-
fadə olunmur. 
 43 
Müxtəlif pərdələrdə və tonallıqlarda ifa olunan segahların 
tamaşaçılara bəxş etdiyi zövq də müxtəlif olur. «Segah»ı ayrı-ayrı 
variantlarda müxtəlif pərdələrdə ifa etmək mümkündür. Lakin «Se-
gah»ın ifa olunduğu mayə pərdələri (mi, sol, lya, si) ifaçının səs 
diapazonu üçün əlverişli olmalıdır. 
««Segah» muğamının və onun variantlarının əsasını eyni adlı 
lad-məqam təşkil edir. «Segah»a aid bütün təsnif və rənglər, şikəstə-
lər, xalq mahnı və rəqsləri də «Segah» məqamına əsaslanırlar. Onu 
da deyək ki, başqa muğamlara nisbətən «Segah»da təsnif və rənglər, 
xalq mahnı və oyun havaları daha çoxdur. Bu faktın özü də «Se-
gah»ın xalqımız arasında geniş yayılmasına sübutdur» (19). 
Tarzən Kamil Əhmədov qeyd edirdi ki; «Əgər bir musiqiçinin 
istedadını yoxlamaq istəyirsənsə, onun ifasında «Segah»a qulaq as. 
O vaxt onun nəyə qadir olması üzə çıxır. İfaçının «ürəyi» olmasa, 
onda «Segah» alına bilməz». 
«Şübhəsiz ki, «Segah», «Mahur», «Çahargah», «Şur» mu-
ğamlarına nisbətən yüngül, həm də sadə muğamdır. Lakin bununla 
belə «Segah»ı olduğu kimi incə bir zövq ilə oxumaq hər xanəndənin 
işi deyildir. Təcrübə göstərmişdir ki, «Segah» muğamının öhdəsin-
dən gələn, onu daha səlist, sərbəst, şirin və lirik tonda oxuyan xa-
nəndələr xalq arasında daha məşhur, daha hörmətli olmuşlar. 
«Segah» müğənnidən xüsusi məharət və ustalıq tələb edir. Bu 
muğamı oxuyan xanəndənin səsində son dərəcə tembr gözəlliyindən 
başqa məlahətlik, həyatilik, emosiya, təsir və texniki çəhətlər güclü 
olmalıdır. Həm də xanəndə guşəxanlıqda usta olmaqla yanaşı incə 
xallar, yanıqlı nəfəslər, qəşəng xırdalıqlar etməyi bacarmalıdır. 
Bundan əlavə «Segah» oxuyan müğənninin səsi tembr orijinallığı 
ilə xoş olmalı, bülbül kimi cəh-cəh vurub dinləyicini heyran etmə-
lidir. «Segah» oxuyan xanəndədə səs gözəlliyindən başqa fitri iste-
dad da olmalıdır» (18). 
Bir neçə növdə ifa olunan «Segah»ların ən geniş yayılmış üç 
variantı vardır ki, bunlara «Zabul segah», «Mirzə Hüseyn segahı», 
«Xaric segah» muğamları aiddir. 
 44 
Azərbaycanda «Segah» muğamının Bülbülcan, Keştazlı Hə-
şim, Cabbar Qaryağdı oğlu, Ağabala Ağa Səid oğlu, Malıbəyli 
Cümşüd, Seyid Mirbabayev (1867-1953), Keçəçi oğlu Məhəmməd, 
Çarıqçı Bahadır (1870-1930), Məşədi Məmməd Fərzəliyev, Mirzə 
Güllər, Zabul Qasım, Məcid Behbudov, Malıbəyli Həmid, Dabbax 
Məmmədqulu (Şuşinski-1874-1929), İslam Abdullayev (Segah İs-
lam), Seyid Şuşinski, Musa Şuşinski, Pəsxan Cəlil, Zülfü Adıgözə-
lov, Hüseynağa Hacıbababəyov, Həşim Kələntərli, Xan Şuşinski, 
Mütəllim Mütəllimov, Ağabala Abdullayev, Gülxar Həsənova 
(1918-2005), Töhfə Əliyeva, Sara Qədimova, Şövkət Ələkbərova 
(1922-1993), Tükəzban İsmayılova (1923-2008), Bakir Haşımov, 
Əbülfət Əliyev, Fatma Mehrəliyeva (1926-2000), Qulu Əsgərov, 
Eynulla Əsədov (1930-1976), Yaqub Məmmədov, Şahmalı Kürdoğ-
lu, Mürşüd Məmmədov, Ağababa Novruzov, Rübabə Muradova 
(1933-1983), Vəli Məmmədov (1933), Əli Mehdiyev, İslam Rza-
yev, Eynulla Cəbrayılov, Qədir Rüstəmov (1935-2011), Qaraxan 
Behbudov (1935), Ramiz Hacıyev (1936-2004), Arif Babayev, Tey-
mur Mustafayev (1939), Süleyman Abdullayev (1939), Baba Mah-
mudoğlu (1940-2006), Canəli Əkbərov, Niyaməddin Musayev 
(1940), Tamilla Məmmədzadə, Sabir Mirzəyev, Nəzakət Məmmə-
dova, Sabir Novruzov, Vahid Abdullayev (1948-2001), Səfa Qəhrə-
manov (1949-2008), Qəndab Quliyea, Məmmədbağır Bağırzadə, 
Ağaxan Abdullayev, Razi Şükürov, Səxavət Məmmədov, Səkinə İs-
mayılova (1956), Alim Qasımov, Sabir Abdullayev (1957), Şahnaz 
Haşımova (1957), Bəsti Sevdiyeva, Zahid Quliyev, Qəzənfər Abba-
sov, Ruzə İbişova, Məhərrəm Həsənov, Zabit Nəbizadə, Sevinc Sa-
rıyeva, Könül Xasıyeva (1967), Zakir Əliyev, Aygün Bayramova 
(1967), Almaz Orucova, Zeynəb Behbudova, Natavan İbrahimli, El-
narə Abdullayeva, Nəzakət Teymurova (1972), Firuz Səxavət 
(1972), Simarə İmanova, Səbuhi İbayev (1976), Təyyar Bayramov 
(1976) və s. bu kimi ifaçılarını göstərmək olar. 
 
 
 45 
 
2.3.1. Zabul-segah 
 
«Mirzə Hüseyn segahı» və «Xaric segah»a nisbətən orta möv-
qe tutan «Zabul segah» o biri segahlarla müqayisədə daha sanballı 
və əhatəlidir. «Segah»ın qədim növü olan «Zabul segah»a eyni za-
manda «Orta segah»da deyilir. Çünki orta registrdə ifa olunan bu 
segahların ikisi də «mi» mayəli segahdır. «Zabul»un da mayəsi yəni 
tonikası «mi» pərdəsidir. Altı ton yəni bir oktava fərqi var. «Zabul 
segah» kiçik oktavanın «mi» pərdəsinə, «Orta segah» isə birinci ok-
tavanın «mi» pərdəsində ifa olunur. 
Yuxarıda qeyd etdiyimiz kimi «Zabul» pərdəsini tara Sa-
dıqcan əlavə etmiş, bu da bəm və zil səsə malik olan xanəndələr 
üçün «Zabul segah» oxumağa şərait yaratmışdır. «Segah» muğa-
mının tam dəstgah oxunmasının ən gözəl nümunəsi özünü «Zabul 
segah»da göstərir. 
Məşhur tarzən Bəhram Mənsurov qeyd edir ki; ««Zabul» dəst-
gahında geniş şöbələrdən olan «Segah»ı xanəndələrimiz ayrılıqda 
müstəqil muğam kimi oxumuş və onun variantlarını yaratmışdır». 
Əvvəllər ancaq «Zabul» dəstgahı ifa olunardı, segah onun bö-
yük həcmli şöbəsi idi. Sonralar «Segah» şöbəsi dəstgahdan ayrılmış, 
inkişaf edərək cilalanmış və bir neçə formalı «Segah» dəstgahının 
meydana gəlməsinə səbəb olmuşdur. 
«Segah» və «Zabul»un birləşərək «Segah Zabul»a çevrilməsi 
ancaq Azərbaycana məxsusdur. 
««Zabul» və «Segah» muğamları qədim zamanlarda müstəqil 
ifa olunduğu halda sonralar bu muğamlar birləşib vahid bir muğam 
kimi də ifa olunmağa başlamışdır... Bu iki muğamın birləşərək yeni 
bir muğam kimi meydana çıxması, şübhəsiz, muğam janrının inki-
şafı ilə əlaqədardır. Azərbaycandan başqa heç bir Şərq xalqlarının 
muğamları içərisində və həm də Şərq musiqisinə aid heç bir traktat-
da «Segah Zabul» kimi muğam adına təsadüf edilmir» (11) 
XIX əsr xanəndələri «Zabul segah»ı müxtəlif şöbə və guşə-
lərlə ifa edərdilər. Məsələn, Bülbülcanın (Əbdülbaqi Zülalov) ifa-
 46 
sında «Zabul segah» belə oxunardı: «Orta segah», «Şikəsteyi-fars», 
«Hasar», «Müxalif», «Mənsuriyyə». Keştazlı Həşim də «Zabu se-
gah»da Bülbülcanın oxuduğu şöbələrdən istifadə edərdi. Lakin o, 
dəstgahı «Mənsuriyyə» ilə yox «Əraq» ilə tamamlayardı. Göründü-
yü kimi bu xanəndələrin ifa etdiyi «Zabul segah»ın tərkibinə həm 
də «Çahargah»ın şöbələri daxildir. 
Mirzə Fərəc Rzayev «Zabul segah»ı əsas götürərək onu iyirmi 
şöbə və guşədən ibarət olduğunu göstərmişdir: «Mayeyi-Zabul», 
«Zabul», «Manəndi-müxalif», «Mirzə Hüseyn segahı», «Cövhəri», 
«Segah Zabul», «Muyə», «Hasar». «Müxalif», «Mənsuriyyə», 
«Ruh-ül-ərvah», «Zəmin-xarə», «Naleyi-zənburu», «Pəhləvi», «Hi-
caz», «Şah Xətai», «Nəhavənd», «Sarənc», «Zabul-segah». Bu «Za-
bul segah»ında da dörd muğamın-«Segah»ın, «Bayatı-Qacar»ın, 
«Şur»un, «Çahargah»ın və digər muğamların şöbə və guşələri daxil 
edilibdir. Getdikcə bu muğamdan bəzi şöbə və guşələr təmizlənmiş, 
«Zabul segah»ın lad-məqamına uyğun şöbələri özündə cəmləşdirə-
rək, konkret, məntiqli bir dəstgah alınmışdır. 
Əlizöhrab da öz xanəndəlik təcrübəsində «Zabul segah»ı 
aşağıdakı şöbə və guşələrlə ifa edərdi: «Mayeyi-Zabul», «Mayə», 
«Zabul», «Hasar», «Məğlub», «Üzzal», «Manəndi-müxalif», «Se-
gah», «Yədi-hasar», «Müxalif», «Mənsuriyyə». 
İndi ki, dövr də «Zabul segah» dəstgahı aşağıdakı şöbə və gu-
şələrlə ifa olunur: «Bərdaşt», «Mayeyi-Zabul», «Manəndi-müxalif» 
(mayədə), «Segah», «Zil Zabul», «Zil Manəndi-hasar», «Zil Ma-
nəndi-müxalif», «Segaha ayaq» (kadensiya). 
«Zabul segah» da başqa dəstgahlar kimi «Bərdaşt»la başlanır. 
Müşayətçilər (tar və kamança) «Bərdaşt»ı çalarkən «Zabul» və 
«Manəndi-müxalif»dən istifadə edirlər. «Bərdaşt»ın köməkliyi ilə 
biz musiqinin məzmunu ilə tanış oluruq. Sonra melodiya «Mayə» 
şöbəsinə enərək, bəm registrdə, ayrı-ayrı musiqi cümlələrindən iba-
rət olan «Mayeyi-Zabul» adlı iri həcmli şöbə sakit formada dinlə-
yiciləri öz təsiri altına salır. 
 47 
«Mayeyi-Zabul»dan sonra «Manəndi-müxalif» şöbəsi gəlir. 
«Manəndi» oxşar, bənzər mənasındadır. «Manəndi-müxalif» dedik-
də bu söz «müxalifə-oxşar», «müxalifə-bənzər» mənasında səslənir. 
Xanəndə «Manəndi-müxalif»i ifa etdikdən sonra «Segah»a 
(«Orta segah») keçir. Əksər xanəndələr «Manəndi-müxalif»dən son-
ra «Segah»a bir başa keçir. Bəzi xanəndələr isə «Segah»a rəng ça-
lındıqdan sonra keçirlər. Bir başa keçmək daha effektlidir. 
«Segah» şöbəsi yanıqlıdır, həzindir. İfaçıdan emosiya, dərin 
lirika tələb edir. «Segah» şöbəsi zil şöbələrə keçmək üçün zəmindir. 
«Segah»dan sonra üç zil şöbə («Zil Zabul», «Zil Manəndi-ha-
sar», «Zil Manəndi-müxalif») ardıclılaşır. Bu üç şöbəni ifa etmək 
xanəndədən şaqraq və bir neçə mərtəbəli zəngulələr, zil tessiturada 
sərbəst gəzişmə, uzun nəfəslər və yüksək vokal texnika tələb edir. 
Bu keyfiyyətlərə malik olmayan xanəndə «Zabul segah»ın zil şöbə-
lərini ifa edə bilməz. Bəzi xanəndələr yəni maye, orta oxuyan xa-
nəndələr «Zil Zabul»dan sonra «Segah»a ayaq edib, dəstgahı 
tamamlayırlar. 
Bu şöbələr yəni «Mayeyi-Zabul», «Zil-Zabul»un, «Manəndi-
müxalif» isə Zil Manəndi-müxalif»in zildə təkrarıdır. «Zil Zabul» 
və «Zil Manəndi-müxalif» şöbələri arasında ifa olunan «Zil Ma-
nəndi-hasar» sonradan bu dəsgaha əlavə olunub. Onu ifa etməyə o 
qədər də ehtiyac yoxdur. Daha doğrusu «Zil Manəndi-hasar» şöbəsi 
«Zabul segah» dəstgahında yamaq kimi görünür. Keçmişdə xanən-
dələr bu şöbəni oxumayıblar. Görkəmli xanəndə Arif Babayev «Za-
bul Segah» dəstgahını lentə yazdıranda «Zil manəndi-hasar»ı ifa et-
məməklə düz edib. 
«Zil Zabul» şöbəsi «Zabul» şöbəsinin bir oktava yuxarıda 
(zildə), müəyyən dərəcədə dəyişilmiş təkrarıdır. Bu şöbəni ifa edən 
xanəndə və müşayətçilər ayrı-ayrı ştrixlərdən, çevik xarakterə malik 
gəzişmələrdən, zəngulələrdən istifadə etməyi bacarmalıdır. 
Bəzi xanəndələr «Zil Zabul» ifa etdikdən sonra «Mayeyi Za-
bul»a ayağı edirlər. Bu düzgün deyil. «Zil Zabul» ilə «Mayeyi Za-
bul»un ayaqları fərqlidir. 
 48 
«Zil Manəndi-hasar» dan sonra ifa olunan «Zil Manəndi-
müxalif» şöbəsi oxumaq üçün xənəndədən bir neçə mərtəbəli 
zəngulələr tələb olunur. Və nəhayət zil şöbələrin ifasından sonra xa-
nəndənin səs qatarı ehtiraslı hisslərdən azad olaraq getdikcə sa-
kitləşir, bəm registrli «Mayə» ilə yəni «Segaha ayaq»la tamamlanır. 
Keçmiş xanəndələr «Zabul segahı» ifa etdikdə «Mayeyi Za-
bul»da-»Muyə», «Segah»da «Aşiqi-Guş», «Zil Zabul»da «Təxti-gah», 
«Zil Manəndi-hasar»da «Yədi-hasar» kimi guşələrdən də istifadə 
ediblər. 
Hal-hazırda ifa olunan «Zabul segah»ında bu guşələrdən isti-
fadə olunmur. 
Bir məsələni də qeyd etmək lazımdır ki, şifahi-professional 
musiqimizdə «Zabul»u iki məfhumla adlandırırlar-«Zabul Segah» 
və «Segah zabul» 
Bunların aralarında cüzi də olsa müəyyən fərqlər vardır. «Se-
gah zabul»da dəstgah- «Segah»la başlanır və «Zil Zabul», «Zil Ma-
nəndi-hasar», «Zil Manəndi-müxalif» və «Segaha ayaq» ilə tamam-
lanır. «Segah zabul»un guşələrin sayına görə «Zabul Segah»a nisbə-
tən azdır. «Segah zabul»un ifasında başqa bir versiyada var. Əgər 
xanəndənin səsi yerində deyilsə xanəndə «Zil Zabul» əvəzinə «Şi-
kəsteyi-fars» ifa edir, sonra «Əraq» və «Mübərriqə» şöbələri ardıclı-
laşır və «Segaha ayaq»la dəstgah başa çatır. 
 
 
2.3.2. Mirzə Hüseyn segahı 
 
Birinci oktavadakı «mi» mayəli «Orta Segah»dan bir kvarta 
yuxarı olan, birinci oktavadakı «lya» mayəli «Mirzə Hüseyn sega-
hı»nı ilk dəfə XVIII əsrdə yaşamış Mirzə Hüseyn adlı Azərbaycan 
xanəndəsi tərəfindən ifa olunaraq, onun adı ilə adlandırılıb. 
«Segah» dəstgahının ən əsas variantlarından biri də «Mirzə 
Hüseyn segahı»dır ki, ilk dəfə xanəndə Mirzə Hüseyn bu muğama 
«Manəndi-müxalif» şöbəsini əlavə edib. «Manəndi-müxalif» şöbəsi 
«Segah»a keçməzdən əvvəl «Muyə» ilə «Segah» arasında ifa olu-
 49 
nub. Sonralar «Mirzə Hüseyn segahı»nda «Manəndi-müxalif» şö-
bəsi oxunmayıb. Bu da dəstgahın təsir qüvvəsini azaldaraq, xro-
nologiyanı pozub. 
«Manəndi-müxalif» şöbəsini yenidən «Mirzə Hüseyn 
segahı»na görkəmli xanəndə Xan Şuşinski əlavə edib. Xan Şuşinski 
«Manəndi-müxalif»i bir növ muğamın müqəddiməsi yəni «Bərdaşt» 
əvəzinə oxuyub. Bu yenilikdən sonra «Mirzə Hüseyn segahı» daha 
rəvan və dolğun xarakter almış və bütün xanəndələr «Mirzə Hüseyn 
segahı»nı ifa etdikdə «Manəndi-müxalif»i «Bərdaşt» kimi dəstgahın 
müqəddiməsində ifa edirlər. Xan Şuşinski «Mirzə Hüseyn sega-
hı»nın tarixində dönüş yaratmışdır. Beləliklə, Xan Şuşinskini bu 
dəstgahın ikinci müəllifi adlandırmaq olar. 
Hal-hazırda «Mirzə Hüseyn segahı» aşağıdakı şöbələrlə ifa 
olunur: «Manəndi-müxalif», «Mayeyi Segah», «Zil Segah», «Şikəs-
teyi-fars», «Mübərriqə», «Segaha ayaq». 
 
 
2.3.3. Xaric segah 
 
«Orta segah» mayəsindən bir kvarta aşağı olan «Xaric segah» 
kiçik oktavanın «si» mayəli tonallığında çalınıb-oxunur. 
«Segah»ın nisbətən az ifa olunan növlərindən biri olan «Xaric 
Segah» dəstgahı «Zabul sagah»ın xaricində, yəni ondan bir kvarta 
aşağı və ya bir kvinta yuxarı «Yetim segah» pərdəsində ifa olunur. 
«Xaric segah» instrumental versiyada belə ifa olunur: «Bər-
daşt», «Mayeyi Segah», «Yədi-hasar», «Manəndi-müxalif», «Zil 
segah». 
Vokal ifada «Xaric segah» aşağıdakı şöbələrdən ibarətdir: 
«Bərdaşt» («Zil Segah»), «Mayeyi Segah», «Şikəsteyi-fars», «Mü-
bəriqə», «Manəndi-hasar», «Manəndi-müxalif», «Zil segah», «Zil 
Şikəsteyi-fars», «Mübərriqə», «Segaha ayaq». 
«Xaric segah»ın «Bərdaşt»ı yəni iki-üç musiqi cümləsi ifa 
olunduqdan sonra muğamın melodiyası «Mayeyi-Segah» şöbəsinə 
enir. «Mayeyi-Segah» şöbəsi «Xaric segah» dəstgahının iri həcimli 
 50 
şöbəsi olub, dinləyiciyə xoş ovqat bəxş edir. «Mayeyi-Segah» şöbə-
sindən sonra ifa olunan «Şikəsteyi-fars» dinləyicidə müsbət emosi-
yalar yaradaraq, «Mübərriqə»yə ayaq verilir. 
«Manəndi-hasar» dan sonra (bu şöbəyə «Manəndi-hisar»da 
deyilir) «Xaric Segah»ın digər böyük şöbəsi olan «Mənəndi-müxa-
lif» şöbəsi ifa olunur. 
«Xaric segah»ın «Manəndi müxalif»i «Zabul sagah»ın «Ma-
nəndi müxalif»inə bənzəməməlidir. «Xaric segah»da «Manəndi mü-
xalif» ayrıdır, «Zabul segah»da ayrı və ayaqları da fərqlidir. «Zabul 
segah»da «Manəndi müxalif»in ayağı «Şüştər»ə gəlir. «Xaric se-
gah»ın «Manəndi müxalif»i, «Mirzə Hüseyn segahı»nın «Manəndi 
müxalif»i kimi ifa olunmalıdır. 
Sonra «Xaric Segah»ın bəmdə ifa olunan zil şöbələri ardıclıla-
şır ki, bunlara «Zil Segah», «Zil Şikəsteyi-fars», «Mübərriqə» aiddir. 
«Xaric segah»ı bütün ifa olunan segahlardan və digər muğam 
dəstgahlarından fərqləndirən bir xüsusiyyətdə var ki, bu muğamda 
əksər şöbələr (bəmdə və zildə) qoşadır. 
 
 
2.4. Cahargah 
 
Yeddi əsas muğamlardan biri olan «Çahargah» fars sözü olub, 
mənası dörd mövqe, dörd məkan, dörd yer, dörd vəziyyət deməkdir. 
«Çahargah muğamı Azərbaycan xalqının tarix boyu yadelli iş-
ğalçılara qarşı sinə gərdiyi möhtəşəm mübarizə dastanıdır. Çahar-
gahın hər bir şöbəsi, guşəsi ayrı-ayrılıqda bu mübarizə dastanının 
səhifələrini yaratmış, onu gözəl milli musiqi dili ilə xalqa nəql 
etmişdir. Çahargah muğamının bütün guşələrinin struktur qurulu-
şunu və inkişaf xəttini, melodik mövzuların təzadlığını, həmçinin 
onların ümumi emosional təsirini araşdırarkən belə qənaətə gəlmək 
olar ki, burada mübarizə leytmotivi muğam dəstgahının əsas süjeti-
dir... Çahargahın məhz daxili emosional təsir dairəsi bir daha sübut 
edir ki, o tarixi hadisələri musiqi dili ilə nəql edən mübariz bir 
dastandır. Əgər biz Azərbaycanda ifa olunan Çahargah muğamının 
 51 
şöbə, guşələrini etimoloji cəhətdən təhlil etsək və muğamın ifa 
üsuluna, musiqi dilinə fikir yetirsək, doğrudan da əsl qəhrəmanlıq 
rəmzi ilə üzləşmiş olarıq» (10). 
Ü.Hacıbəyov qeyd edir ki; «... musiqi boyaları ilə xalqın 
məzlum vəziyyətini, yaxud istismarçı siniflərin qəddarlığını ifadə 
etmək lazım olduqda mən «Çahargah» muğamını işlədirəm» (9). 
V.S.Vinoqradov «İran musiqisinin klassik ənənələri» (21) adlı 
kitabında göstərir ki; «Çahargah-mənim ən sevimli dəstgahımdır. 
Onun musiqisi öz temperamentliyinə görə, bəzən isə dramatizminə 
görə məni cəlb edir». 
Yaxın Şərq xalqlarının şifahi-professional musiqisində «Ça-
hargah» özünə geniş şöhrət qazanmış muğamlardan biridir. 
Çahargah məqamının quruluşu ½-1 ½ -1/2-ton formullu üç te-
teaxordun qovuşuq və yanaşı üsullarla (I və II tetraxordlar-qovuşuq, 
II və III tetraxordlar yanaşı üsulla) birləşməsindən təşkil olunmuşdur. 
Səssırası 11 pillə olub, IV pillə mayə (tonika) pilləsidir. 
Məqamın səssırasının II, IV, VI, VIII, IX (IX#), XI pillələri 
istinad-dayaq pilləsi kimi «Çahargah» muğamının şöbələrinin təmə-
lini təşkil edir. Bu məqamda meydana gələn musiqi nümunələri hə-
min pillələrə əsaslanır. Çahargah məqamının səssırası «do»-dur. 
«Mayə» pərdəsi birinci oktavanın «do» kökündən ibarət olan 
«Çahargah» dəstgahı xanəndələrimizin böyük şövq ilə oxuduğu mu-
ğamlardandır. 
««Çahargah» məqamı göy gurultusu ilə əlaqədar yaradılmış-
dır»-sözlərini deyən M. M. Nəvvab öz «Vüzuhül-ərqam» risaləsin-
də «Çahargah» muğamını aşağıdakı şöbə və guşələrə bölmüşdür: 
«Çahargah», «Segah», «Zabul», «Yeddi hisar», «Müxalif», «Məğ-
lub», «Mənsuriyyə», «Zəmin-xara», «Mavərənnəhr», «Hicazi», 
«Şəhnaz», «Azərbaycan», «Əşiran», «Zəngi-şotori», «Kərkuki». 
M.M.Nəvab burada «Çahargah» dəstgahının tərkibinə daxil 
olan «Sagah», «Şur», «Bayatı-Qacar» və digər başqa dəstgahlarında 
lad-məqam əsasına uyğun gələn şöbə və guşələrdən istifadə etmiş-
dir. Lakin bu şöbə və guşələr «Çahargah»ın nə kökünə, nə də into-
nasiya xüsusiyyətlərinə uyğun gəlmir. 
 52 
Mirzə Fərəc Rzayev muğam cədvəlindəki şöbə və guşələr «Ça-
hargah» məqamına, onun intonasiya xüsusiyyətlərinə qohum olan 17 
şöbə və guşələri özündə birləşdirir: «Çahargah», «Bəstə-Nigar», «Fi-
ruz», «Manəndi-müxalif», «Müalif», «Cövhəri», «Müxalif» («Kərim-
abadı»), «Hasar», «Gülriz», «Zirkeş», «Rubənd», «Qürrə», «Müxa-
lif», «Məğlub», «Mənsuriyyə», «Hüzzal», «Çahargah». 
Məşədi Süleyman Mənsurov (1872-1955) Bakının musiqi 
məclisindəki «Çahargah» instrumenal muğam dəstgahının rədifi bu 
ardıcıllıqla idi: «Çahargah», «Zabul», «Müxalif», «Məğlub», «Za-
bul-Ouc», «Mənsuri», «Bayatı-türk», «Bayatı-Qacar», «Sarənc», 
«Zəmin-xarə», «Zəng-bari», «Mavəra-ün-Nəhr», «Hicazi-Əcəm», 
«Ləhni-Ərəb», «Bəstə-Nigar», «Şüştəri-əsl», «Şüştəri-Sarənc», 
«Şüştəri», «Şüştəri-Bustan», «Bazəm Çahargah». 
Bu şöbə və guşələrin hər birinin öz lad-intonasiya və lad-tonal 
dairəsi olmaqla yanaşı emosional təsir güçünə görə bunlar bir-birin-
də kəskin fərqlənirlər. 
Getdikcə «Çahargah»ın tərkibi dəyişilmiş və 1925-ci il də 
Türk musiqi texnikumu üçün tərtib edilən proqramda 11 şöbə və 
guşədən ibarət olmuşdur: «Maieyi-Çahargah», «Bali-Kəbutər», 
«Bəstə-Nigar», «Manəndi-müxalif», «Hasar», «Qürrə», «Müxalif», 
«Məğlub», «Mənsuriyyə», «Hüzzal», «Müxalif», «Çahargah». 
1935-1937-ci illərdə Mirzə Mənsur Mənsurov tar üçün tərtib 
etdiyi tədris proqramda «Çahargah» instrumental muğam dəstgahı 
səkkiz şöbə və guşədən ibarət idi: «Bərdaşt», «Mayə», «Bəstə-Ni-
gar», «Manəndi-müxalif», «Hisar», «Müxalif», «Mənsuriyyə zərbi 
ilə», «Çahargaha ayaq». 
Hal-hazırda «Çahargah» dəstgahı aşağıdakı şöbə və guşələr-
dən ibarətdir: «Bərdaşt», «Mayeyi-Çahargah», «Bəstə-Nigar», «Ha-
sar», «Müalif», «Qərrə», «Müxalif», «Mənsuriyyə», «Hüzzal», 
(«Zərb Mənsuriyyə») «Çahargaha ayaq». 
«Bərdaşt»la başlanan «Çahargah» dəstgahı çağırış sədaları 
altında ifa olunur. Bu hissədə xalq səfərbərliyə çağırılır. «Bərdaşt» 
coşğun, cəld və geniş improvizəyə malikdir. «Çahargah» bəzi əsas 
muğamlar kimi («Rast», «Şur» və s.) zil registdən başlayıb, tədricən 
 53 
bəmə düşür və müvəqqəti olaraq «Mayə» də yekunlaşır. «Bərdaşt» 
dan sonra ifa olunan «Mayeyi-Çahargah» şöbəsi digər muğamlarda 
olduğu kimi dəstgahın təməli sayılır və musiqi baxımından inkşaf 
etməsinə şərait yaradır. 
««Mayə» şöbəsində əsas tonka səsi «si» oxunur. Lakin, bu «si» 
səsinin hansı səs vasitəsilə və hansı ifa məziyyəti ilə oxunmasından 
çox şey asılıdır. Birinci halda «si» sol-səsinin vasitəsilə oxunub 
mətinlik, iradəlilik təsiri buraxırsa, ikinci dəfə lya diyez səsi vasitəsilə 
oxunduğu üçün bu həmin təsiri lirikləşdirir və mülayımləşdirir. Bura-
da sanki iki bir-birinə zidd əhval-ruhiyyə qarşı-qarşıya qoyulmuşdur. 
Bu da bütün dəstgahda hökm sürəcək xeyirlə-şərin mübarizəsini qa-
baqcadan əks etdirəcək intonasiya çeşidləridir...» (10). 
«Mayeyi-Çahargah» şöbəsindən sonra «Cahargah» dəstgahı-
nın digər böyük və mərkəzi hissəsi olan «Bəstə-Nigar» şöbəsi gəlir 
ki, onunda daxilində «Cövhəri» adlı kiçik gəzişmə vardır. Musiqisi 
son dərəcə cazibəli və həzin olan «Bəstə-Nigar» surət, gözəllik və 
sevgi mənasında səslənir. Bu şöbəni dinləyən zaman insan xəyallara 
dalır, düşünür. 
«Muğam ifaçılıq sənətində Bəstə-Nigar şöbəsinin adının hara-
dan götürülməsi haqda əsaslı bir məlumat yoxdur. Bu şöbənin adını 
Nigarın oxuması, onun bəstələdiyi musiqi, yaxud Nigarın naləsi ki-
mi izah etmək olar. Nigar obrazını, adını qayğıkeş anaların, qədir-
bilən bacıların, ər igidlərin silahdaşı olan gəlinlərin simvolu kimi 
götürsək, bu şöbənin insanlara aşıladığı emosional hissi, estetik təsi-
ri aşağıdakı kimi izah etmək olar. 
Bəstə-Nigar anaların, bacıların fəryadıdır. İgid ərləri, oğulları, 
qardaşları itirən ana və bacıların, gəlinlərin ağısıdır. Mübarizə mey-
danlarında düşmənə sinə gərən mərdlərin xatirəsini şüurda hopdu-
ran, xalq zəkasına həkk etdirən ana naləsidir. 
... Çahargahın analitik təhlili göstərir ki, bütün muğam dəstga-
hı boyu iki mövzu bir-birinə qarşı qoyulur. Birinci mövzu mübarizə 
leytmotividir, ikincisi isə öz həyatını xalqın azadlığı yolunda vermiş 
igidlərin xatirəsini əbədi yaşadan ana naləsidir... «Bəstə-Nigar» 
 54 
şöbəsində qəm nə qədər böyük olsa da şöbənin musiqi materialı 
kədər sədaları ilə bitmir» (10). 
«Bəstə-Nigar»dan sonra «Hasar» (fars dilidə-«Hesar»-mü-
hasirə, çəpər deməkdir) şöbəsi gəlir (buna «Hisar»da deyilr) ki, bu 
da hücumu xarakterizə edir. «Hasar» şöbəsindən sonra onun üstü 
«Müalif» və «Qərrə» (oktava mi) guşələri ardıclılaşır (keçmişdə bu 
şöbəyə «Qürrə» də deyərdilər. «Qərrə» uca, «Qürrə» isə özünü 
öyən, məğrur və s. deməkdir). Coşğun temperamentli «Hasar» şö-
bəsi melodik çalarlarına görə «Mayeyi-Çahargah»a yaxındır. Yəni 
«Hasar» şöbəsi «Mayeyi-Çahargah»dan beş pillə yuxarıda (kvinta 
yuxarı) variantlı təkrarıdır. 
Tarın şah pərdəsində ifa olunan «Hasar»ın melodiyası «Ma-
yeyi-Çahargah»a uyğun olduğu üçün bəzi hallarda xüsusən vaxt ba-
xımından «Hasar» şöbəsi ifa olunmursa bu zaman mexaniki olaraq 
«Müalif» və «Qərrə» guşələri də ixtisar olunur. Və «Bəstə-Ni-
gar»dan sonra bir başa «Müxalf» şöbəsinə keçid alınır. 
«Müalif» və «Qərrə» dəstgahda guşə funksiyasını yerinə ye-
tirdikləri üçün həcimcə kiçik olub, «Hasar»ın sonunda ifa olunur. 
Coşğun temperamentli «Hasar» şöbəsindən fərqli olaraq «Müalif» 
və «Qərrə» guşələrinin melodiyası həzin və mülayimdir. 
««Hisar» Çahargah muğam dəstgahının iri və funksional baxı-
mından əhəmiyyətli şöbəsi olduğu üçün, o, lad-intonasiya xüsu-
siyyətlərinə görə iki Müalif və Qərrə guşələrini də özündə cəm-
ləşdirir. Müalif guşəsi lad intonasiya xüsusiyyətlərinə görə Hisar şö-
bəsinə tabe olsa da melodiyanın arxitektonik quruluşuna, səslənmə 
çalarlığına görə Bəstə-Nigar şöbəsinin elementləri, ifa xüsusiy-
yətləri əsasındadır. Burada qəm, kədər dinamik səslənməyə görə bir 
qədər də təsirlidir. Çünki, «Müalif» «Bəstə-Nigar»ın kivinta inter-
valı münasibətində yüksək registrdə səslənir (lya diyez). Lakin, bir 
cəhəti də qeyd edək ki, «Bəstə-Nigar»ın qəm dolu melodiyası bü-
tövlükdə burada səslənmir, yəni onun kiçik bir elementi Müalifdə 
səsləndirilir və ayaq da Hisara verilir. Bu özü onu göstərir ki, döyüş 
səhnəsində itki çox azdır və mübarizə davam edir. 
 55 
«Qərrə» guşəsi isə öz melodik quruluşuna, təsir gücünə görə 
«Hisar» şöbəsinin elementlərini özündə cəmləşdirir və o da bunu 
kvinta yuxarıda ikinci oktavanın «si» səsində səsləndirir. Gör-
düyümüz kimi hər iki guşədə dinamik yüksəliş daha yüksək tonlar-
da səsləndirilir və ayaqlar da «Hisar» şöbəsinə verilir. Bu büsbütün 
mübarizənin, döyüşün əzmini, xalğın qırılmaz iradəsini təcəssüm 
etdirir. Nəhayər, ayaqdan sonra «Müxalif» şöbəsi ifa edilir» (10). 
«Hasar» şöbəsindən sonra «Müxalif» şöbəsinə keçirilir. «Ça-
hargah» dəstgahının əsas şöbələrindən biri olan «Müxalif» zidd, uy-
ğun olmayan mənasını bildirir. «Müxalif» şöbəsinin musiqi məzmu-
nu «Çahargah» dəstgahında tutduğu mövqeyə çox yaxındır. «Ha-
sar»dan və bəzi hallarda «Bəstə-Nigar»dan sonra «Müxalifə» keç-
mək dinləyicilərdə intonasiyada fərqlilik və kontrastlıq əmələ gəti-
rir. Və bu «Müxalif»in ilk notlarında daha aydın hiss olunur. Ona 
görə də «Müxalif»in adının mənası buradan irəli gəlir. «Müxalif» 
ifa olunanda insanda həyacan və mübarizlik ruhu meydana gəlir. 
««Müxalif»də bir növ iki bir-birinə zidd musiqi obrazları qar-
şı-qarşıya qoyulmuşdur. Biri xalqın mübarizəsini, digəri isə ana fər-
yadını, iniltili, həzin xarakterli musiqi obrazını göstərir... 
«Müxalif»in musiqi epizodunda ana naləsinin intonasiyaları 
eşidilsə də, bu artıq əvvəlki qəm, kədər deyil. Buradakı qəm qali-
biyyətin yaxınlaşdığını hiss edən ananın ümidlə gözlədiyi qələbə 
anlarının sevinc qəmidir. Ananın ümidini yaşadan və buna xüsusi 
vüsət verən intonasiya çeşidləri epizodunun son sol diyez səsi ... 
ayaq funksiyalı musiqi obrazıdır. 
«Müxalif» şöbəsinin sonunda musiqi epizodu səsləndirilir ki, 
bu da bir növ bağlayıcı rolunu oynayır. Bu ayaq (kodensiya) vasitə-
silə istinad pərdəsi olan sol diyez səsi öz funksional əhəmiyyətini 
dəyişib «Si» istinad pərdəsinə, yəni «Mənsuriyyə»yə keçir» (10). 
Zil registrdə ifa olundan «Müxalif»dən sonra ayaq edib, 
«Çahargah» mayəsinə düşüb, sonra «Mənsuriyyə»ə keçməlisən. 
Bəzi hallarda «Müxalif»dən sonra təsnif ifa olunur ki, onunda bir 
ucu gəlib düşür «Mənsuriyyə»ə. Əksər hallarda ifaçılar «Müxalif» 
 56 
və «Mənsuriyyə» şöbələri arasında «Məğlub» guşəsində də istifadə 
edirlər. «Məğlub» guşəsi «Mənsuriyyə»ə keçmək üçün hazırlıqdır. 
İki variantda ifa olunan «Mənsuriyyə»nin birincisi sərbəst öl-
çülü improvizə xüsusiyyətinə, digəri isə dəqiq olçüyə malik olan 
zərb-muğamıdır. Bu iki variant «Çahargah» dəstgahının ifası zama-
nı ardıcıllaşır. 
«Ə.Bakıxanov «Çahargah»ın tərkibini göstərərkən «Mənsu-
riyyə»ni hər iki variantda verir. O, «Mənsuriyyə»ni əgər «Müxa-
lif»lə birləşdirirsə «Müxalif-Mənsuriyyə», «Mənsuriyyə» zərb-mu-
ğamını isə ayrıca «Mənsuriyyənin zərbi» şöbəsi kimi adlandırır. 
Qeyd edək ki, «Mənsuriyyə» zərb-muğamının əsas xüsusiy-
yəti ondan ibarətdir ki, sərbəst ölçülü vokal partiya burada instru-
mental müşüyətin ciddi metrik fonuna əsaslanır. 
Zərb-muğam boyu isə vokal-instrumental epizodlar instru-
mental epizodlarla (rənglərlə) ardışıllaşır. 
Bizə «Mənsur» sözünün qələbə çalmış, üstün gəlmiş Mənsur 
cəngavərin adı ilə adlanması məlumdur. Məhz bu məna «Mənsuriy-
yə»nin musiqi məzmununun əsasını təşikil edir. Onun musiqisi 
mərd, qəhrəman, çağırış havasına bənzəyir» (19) 
««Mənsuriyyə» zərbi-muğamın musiqi materialının bütün 
gedişlərində bir an da olsa təntənə öz xarakterik xüsusiyyətlərini 
əldən vermir və bayram əhval-ruhiyyəsi sönmür. Bu da qələbənin 
hədsiz sevinc hissilə gözləyən xalqın şənlik mərasimini xatırladır. 
«Çahargah» muğam dəstgahının dinamik kulminasiyasını 
məhz «Mənsuriyyə» təmsil edir. Dinləyici, ifaçı ilə bir yerdə daima 
tədricən pillə-pillə yeksələn dinamik və emosioanal gərginlik keçi-
rir. «Mənsuriyyə»də bu şənlik əhval-ruhiyyəsi ilə əvəz olunsa da, 
dinamik, psixo-emosional gərginlik keçmir. Nəhayət, «Mənsuriy-
yə»dən sonra «Məğlub» şöbəsi ifa edilir ki, bu da Çahargah muğam 
dəstgahı üçün ayaq funksiyası rolunu oynayır» (10). 
«Mənsuriyyə»dən sonra «Hüzzal» şöbəsi («Zərb Mənsuriyyə» 
mi pərdəsi) ifa olunur ki, buradakı şaqraq zəngulələri ifa etmək 
üçün xanəndədən yüksək texnika və ustalıq tələb olunur. Sonra 
 57 
«Məğlub ayağı» vasitəsilə «Mayeyi-Çahargaha» keçirilir və dəstgah 
əvvəlki səslənmə xüsusiyyətinə qayıdılır. 
««Məğlub» şöbəsinin mənasından məlum olur ki, artıq düş-
mən basılmış qələbə xalqındır və bütün xalq kütləsi böyük şənlik-
dən sonra hərə öz evinə qayıdır. Məğlub şöbəsinin pillə-pillə aşağı 
«Mayə» şöbəsinə düşən melodik gedişində intonasiya çeşidləri öz -
dinamikliyini tədricən itirir və ruhi gərginlik əvvəlki vəziyyətə, yəni 
sakit yaşayış həyatına qayıdır» (10). 
«K.Əhmədov Seyid Şuşinskinin «Çahargah»a verdiyi xarak-
teristikasını belə söyləyir:-S. Şuşinski «Mayeyi-Çahargah»da «Zən-
gi-şötör» və «Bali-kəbutər» guşələrini də oxuyardı. «Zəngi-şötər» 
dəvə zənguləridir. Müharibəyə ləvazimat daşıyan yüklü dəvələri, 
«Bali-kəbutər» (göyərçin qanadı), əfsanəvi quşqanadlı atları, «Bəs-
tə-Nigar» (surət, şəkil, gözəl) gözəl qız və gəlinlərin öz ərlərini, qar-
daşlarını müharibəyə yola salması zamanı ürək kövrəkliyini, «Ha-
sar» ordunun qabağına çəkilən hasarları, qalaları, «Müxalif» zidd, 
əks-hüçumu, məqsədəuyğun olmayan, «Məğlub» kökündən qoparıl-
mış, məğlub edilmiş, alt-üst edilmiş ordunu, «Mənsuriyyə» qələbə 
çalmış cəngavər Mənsuru təsvir edir. «Çahargah» məhz «Firuz» gu-
şəsi ilə bitir, yəni bu məfhum qələbə çalmış ordunu, müzəffər qələ-
bəni təsdiqləyir» (19). 
Azərbaycanda «Çahargah» muğamının böyük ifaçıarı olmuşdur 
ki, bunlardan Sətarrı, Bülbülcanı, Cabbar Qaryağdı oğlunu, Mirzə 
Məhəmməhəsəni, Məşədi Məmməd Fərzəliyevi, Məcid Behbudovu, 
Seyid Şuşinskini (onun ifa etdiyi «Çahargah» dəstgahı bu gün də ifa 
edilən Çahargahların ən mükəmməlidir), Xan Şuşinskinin, İldırım 
Həsənovu (1920-1977), Bayram Məmmədov, Yaqub Məmmədovu, 
Nəriman Əliyevi, Ağababa Novruzovu, Vəli Məmmədovu, İslam 
Rzayevi, Eynulla Cəbrayılovu, Qədir Rüstəmovu, Ramiz Hacıyevi, 
Arif Babayevi, Süleyman Abdullayevi, Canəli Əkbərovu, Sabir Mir-
zəyevi, Sabir Novruzovu, Səfa Qəhramanovu, Ağaxan Abdullayevi, 
Razi Şükürovu, Səxavət Məmmədovu, Sahibə Əhmədovanı (Abbaso-
va – 1956), Alim Qasımovu, Zahid Quliyevi, Ruzə İbişovanı, Gülüs-
tan Əliyevanı (1967), Nuriyyə Hüseynovanı (1969), Nəzakət Teymu-
 58 
rovanı, Simarə İmanovanı, Təyyar Bayramovu göstərmək olar. Qadın 
xanəndələri içərisində SSRİ xalq artisti Zeynəb Xanlarova (1936) 
«Çahargah» dəstgahının ilk ifaçısıdır (1960). 
 
 
2.5. Şüştər 
 
Azərbaycan professional musiqisində yeddi əsas muğamlardan 
beşincisi sayılan «Şüştər» məqamının quruluşu ½-1-1/2 ton formullu 
iki tetraxordun yanaşı üsulla (art. 2-intervalı məsafəsində) birləşməsin-
də ibarət olub, səssırası səkkiz pillədir. VI pillə mayə yəni tonika pillə-
si olub, bu məqamda III pillə də mayə ilə yanaşı tamamlayıcı ton əhə-
miyyətini daşıyır. 
Məqamın səssırasının III, VI, VII pillələri istinad-dayaq pil-
ləsi olub «Şüştər» muğamının şöbələrinin əsasını təşkil edir. Bu mə-
qamda qurulan musiqi nümunələri həmin pillələrə əsaslanır. «Şüş-
tər» məqamının səssırası «lya»-dır. 
Ü.Hacıbəyov qeyd edir ki, «Şüştər» dinləyicidə dərin kədər 
hissi oyadır. «Doğrudan da, «Şüştər» muğam dəstgahını dinlədikdə 
biz böyük bəstəkarın dediklərinin şahidi oluruq. Bu muğamda ata-
babalarımızın ağır, əzablı günləri sanki bir anlığa göz önünə gəlir. 
Biz onu da əlavə edək ki, bu muğamı dinlədikdə insan xəyala 
dalır, düşünür, ehtiras hissləri də keçirir. «Şüştər»in musiqi axınına ey-
ni zamanda dramatizm də xasdır. Məhz səmimi lirikanın qəmli hiss-
lərlə çulğalaşmış epizodlarda dramatizmin daha çox şahidi oluruq. Bu 
muğamın bəzi bölmələri insanda ruh yüksəkliyi yaradır» (19). 
«Şüştər» ladına xeyli miqdarda təsnif və rənglərlə yanaşı 
«Ovşarı» və «Heydəri» kimi zərb-muğamları əsaslanır. 
Mirzə Fərəc Rzayevin muğam cədvəlində «Şüştər» muğam 
dəstgahı on üç şöbə və guşədən ibarət olmuşdur: «Əmiri», «Şüştər», 
«Şüştərək», «Şüştər», «Sarənc», «Məsnəvi», «Mənəvi», «Əfşarı», 
«Heydəri», «Osman-Gərayi», «Qara kürd», «Mani», «Keşişoğlu». 
 59 
«Şüştər» muğamına daxil olan «Ovşarı», «Heydəri», «Mani» 
kimi hissələr hazırda müstəqil vokal-instrumental zərb-muğamı ki-
mi ifa olunur. 
Bizim fikrimizcə «Şüştər» dəstgahına daxil olan «Osman Gə-
rayi», «Qara kürd» və «Keşişoğlu» kimi hissələr aşıq musiqi yaradı-
cılığından götürülmüşdür. Hal-hazırda bu hissələr aşıq yaradıcılı-
ğında geniş istifadə olunur. 
Ü.Hacıbəyovun 1925-ci ildə tərtib etdiyi proqramda «Şüştər» 
dəstgahı səkkiz şöbə və guşədən ibarət olmuşdur: «Əmiri», «Şüştər», 
«Şüştərək», «Tərkib», «Şüştər», «Sarənc», «Məsnəvi», «Şüştər». 
XIX əsrdə tərtib olunmuş cədvəllə 1925-ci ildə ki, proqramı 
müqayisə etdikdə oradakı eyniliyin şahidi oluruq. Lakin fərq onda-
dır ki, 1925-ci ilin proqramında «Şüştərək» ilə «Şüştər» şöbələri 
arasına «Tərkib» şöbəsi daxil olmuş, zərb-muğamlarına («Ovşarı», 
«Heydəri», «Mani») və aşıq yaradıcılığına daxil olmuş (Osman-Gə-
rayi», «Qara kürd», «Keşişoğlu») hissələr daxil edilməmişdir. 
XX əsrin əvvəllərində «Hümayun» dəstgahındakı «Tərkib» 
şöbəsi «Şüştər»ə daxil olmuşdur və nəticədə «Şüştər» dəstgahının 
diapazonu zil registr hesabına genişlənərək dəstgaha dolğunluq gəti-
mişdir. 
Digər muğam dəstgahlarında fərqli olaraq «Şüştər» dəstgahın-
da bəm registr yoxdur. Onun ifası səsin orta diapazonundan başlayır 
və zilə keçir. «Şüştər» orta və zil tessituralı şöbə və guşələri özündə 
birləşdirir. 
«Şüştər» dəstgahına beş şöbə və guşə daxildir ki, bunlara da 
«Bərdaşt» («Əmiri»), «Şüştər», «Feli», «Tərkib», «Şüştərə ayaq» 
aiddir. 
Bildiyimiz kimi bütün muğam dəstgahları «Bərdaşt» la başla-
nır. «Şüştər»in də «Bərdaşt»ının adı «Əmiri»dir («Rast» dəstgahının 
«Bərdaşt»ının adı «Novruz-rəvəndə» olduğu kimi). «Şüştər» hər 
zaman «Əmiri» ilə başlanır və mənasıda əmir, hökm deməkdir. 
Qısa şöbə olan «Əmiri»nin «Nəva»da və «Rəhab»da istinad 
pərdəsi «mi»-dir. 
 60 
««Əmiri»nin musiqisi də çox təmtaraqlı, cazibədar, mərdlik 
əhval-ruhiyyəsi kəsb edir. K. Əhmədov «Əmiri»ni tarda və ya ka-
mançada olduğca parlaq vurğulu, güclü mizrablarla çalmağı, dalğalı 
səslənməyə fikir verməyi məsləhət görür» (19). 
«Bərdaşt» dan («Əmiri») sonra «Mayeyi-Şüştər» şöbəsi gəlir 
ki, bu şöbədə digər muğam şöbələrində olduğu kimi dəstgahın tə-
məlini təşkil edir. «Əmiri»dən fərqli olaraq «Mayeyi-Şüştər» şöbə-
sinin melodiyası həzindir, kövrəkdir. 
Ondan sonra gələn «Feli» (mənası açıq, boz rəng deməkdir) 
şöbəsidir ki, onun da musiqisi cazibəlidir. Sonra gələn «Tərkib» 
şöbəsində dərin lirizm və ehtiraslı hisslər özünü biruzə verir. 
«Şüştər» dəstgahının sonu «Mayə» yə qayıtması klassik meto-
da əsaslanaraq zildən orta registrə qədər gəlib çatır və musiqinin 
təranələri «Mayə» pərdəsinə qədər gəzişərək «Şüştərə ayaq» ilə 
sakit formada tamamlanır. 
«Başqa muğam dəstgahlarına nisbətən «Şüştər» dəstgahında 
və onun şöbələrində təsnif və rəng cüzidir. «Şüştər» dəstgahının ki-
çik həcmli olması, onun az oxunub-çalınması bu dəstgaha təsnif və 
rənglərin də az miqdarda olmasına gətirib çıxarmışdır» (19). 
«Şüştər»də gəzişmək çətindir. XIX əsr xanəndələrindən «Şüş-
tər»i Şəkilii Ələsgər iki dəfə ifa edib. Birini «Əmiri» ilə oxuyub, di-
gərini isə «Möləvi» («Mövləvi») ilə ifa edib. «Möləvi» ilə başlamaq 
daha məqsədəuyğundur, nəinki «Əmiri» ilə. «Əmiri» – «Şur» sonra 
«Şüştər», «Möləvi» isə «Şüştər»in özüdür.  
Məşhur tarzən Ə. Bakıxanov «Ədəbiyyat və incəsənət» qəze-
tində (31.03.1973) verdiyi müsahibəsində qeyd edir ki; «... «Şüştər» 
çox çətin muğamdır. Bu muğamın ifası xanəndədən böyük sənətkar-
lıq tələb edir. Əgər bunu bir az da xırdalasaq, deməliyik ki, «Şüştər» 
oxumaq istəyənin gərək «üzüyola səsi» və yaxşı ürəyi olsun. Hacı-
baba Hüseynov «Şüştər» oxuyur. Yeri gəlmişkən deyək ki, o, ümu-
miyyətlə savadlı və zövqli müğənnidir. Amma bunu gərək Yaqub 
Məmmədov oxuyardı... 
«Şüştər»i Seyid Şuşinski çox gözəl yaradıb. Sanki təbiət xa-
nəndəyə lazım olan bütün ifaçılıq keyfiyyətlərini əsirgəməmişdir». 
 61 
«Şüştər» muğamının Səttar, Hacı Hüsü, Mirzə Məhəmməd-
həsən, Keçəçi oğlu Məhəmməd, Şəkili Ələsgər, Məşədi Məmməd 
Fərzəliyev, Xanlıq Şükür, Məcid Behbudov, Əkbər Xamuş oğlu, İs-
lam Abdullayev, Musa Şuşinski, Seyid Şuşinski, Canəli Əkbərov, 
Alim Qasımov, Zülfiyyə Məmmədova, Nuriyyə Hüseynova, Nəza-
kət Teymurova kimi ifaçıları vardı 
 
 
2.6. Bayatı-Şiraz 
 
Azərbaycan musiqisində yeddi əsas məqamlardan biri olan 
«Bayatı-Şiraz» məqamının quruluşu 1-1-1/2 ton formullu iki tetra-
xordun k.3 intervalı məsafəsində birləşməsindən ibarət olub, səssı-
rası 9 pillədir. IV pillə mayə yəni tonika pilləsidir. 
Məqamın səssırasına II, IV, VI, VIII pillələri istinad dayaq 
pilləsi olaraq Bayatı-Şiraz məqamının şöbələrinin əsasını təşkil edir 
ki, bu məqamda qurulan musiqi nümunələri həmin pillələrə əsas-
lanır. «Bayatı-Şiraz» məqamının səssırası-«do»-dur. 
Öz axıcı və dərin təsir gücünə görə «Bayatı-Şiraz»a «musiqi-
nin gəlini» (yəni «ərusi-musiqi») deyirlər. Və bu dəstgah «sol» ba-
yatı-şiraz məqan kökündə (tonallığında) ifa olunur. 
Görkəmli tarzən B. Mənsurov qeyd edir ki, əvvəllər «Bayatı-
İsfahan» dəstgahı kimi tanınmış «Bayatı-Şiraz» müstəqil dəstgah 
kimi yalnız XIX əsrin axırlarında mövcud olmuşdur. 
M.M.Nəvab «Vüzuhül-ərqam» risaləsində «Bayatı-Şiraz» 
muğamını şöbə kimi göstərmiş, 12 muğamdan beşincisini «İsfahan» 
adlandırmışdır. 
A.Əliverdibəyov «İsfahan» haqqında yazır ki; «Əvvəla, hicaz, 
nəva, hüseyni, əcəm, gərdaniyyə ilə müxəyyərə qədər çıxıb, bəd bu 
üslub üzrə yenə nəvaya qədər enib, hicaz, segah ilə dügah pərdəsin-
də qərar edər. Məbhus məqam hər nə qədər lya qalır isə də, ala 
franğada re tonu təbir edilir» (7). 
Şifahi-profesional musiqimizin yeddi əsas muğamlarından biri 
olan «Bayatı-Şiraz»ın eyni adda məqam-ladı da mövcuddur. «Ba-
 62 
yatı-Şiraz» muğamı və onun təsnifləri, rəngləri və bir çox xalq 
mahnı və rəqsləri «Bayatı-Şiraz» məqam-ladına əsaslanmışdır. 
Dahi bəstəkar Ü.Hacıbəyov «Bayatı-Şiraz»ı dinləyicidə qəm-
ginlik hissi oyadan muğam adlandırmışdır.(8) 
Ə.Bakıxanov isə «Bayatı-Şirazı» həzin bir melodiyaya malik 
muğam olduğunu qeyd etmişdir. (2). 
V.Xəlilovun tərtib etdiyi «Muğamların tədrisinə aid metodik 
tövsiyyələr» kitabında tarzən K.Əhmədovun fikirləri diqqəti cəlb 
edir: «... görkəmli musiqiçilərimiz və tarzənlərimiz indi «Bayatı-Şi-
raz» muğamına tam qəmginlik gətirən muğam kimi baxmırlar. Bu 
muğamın indiki ifa səviyyəsi, əlvan melodik quruluşu, xüsuslə 
«Bərdaşt» və «Mayeyi-Bayatı-Şiraz»ın əlvan çalarlarla, təntənəli 
çalınması onu qəmginlikdən, qüssədən uzaq olduğunu göstərir. 
... Çox güman ki, «Bayatı-Şiraz» muğamının bundan çox-çox 
əvvəlki fa variantları dinləyicidə daha artıq qəm-qüssə oyadıb... İndi 
tam başqa cürdür. Səpkilər, nəfəslər, texniki ştrixlər dəyişmiş, xeyli 
inkişaf etmişdir» (1982). 
Lirik məzmuna malik olan «Bayatı-Şiraz» dəstgahında qəm-
ginlik hissinin artması ilə yanaşı, dinləyici düşünür, xəyalara dalır. 
Muğamın zil şöbələrində insanda həyacanla bərabər ehtiras hissləri 
meydana gəlir ki, bunun da yaranmasına səbəb «Bayatı-Şiraz» dəst-
gahının təkmilləşməsidir. 
Mirzə Fərəc Rzayein tərtib etdiyi cədvəldə «Bayatı-Şiraz» 17 
şöbə və guşədən ibarət olmuşdur: «Darəməd», «Bayatı-İsfahan», 
«Bayatı-Şiraz», «Əbül-çəp», «Cəfəriyyə», «Budəşti», «Azərbay-
can», «Bayatı-kürd», «Hacı Yuni», «Giləyi», «Dəşti», «Məhdi-Zər-
rabi», «Qatar», «Bayatı», «Aşiqi-Guş», «Niiriz-Davudi», «Üzzal». 
Burada göründüyü kimi «Bayatı-Şiraza ayaq» yoxdur, Dəst-
gah «Üzzal» ilə sona çatır. Bu düz deyil. İfa olunan hər hansı dəst-
gah kulminasiyadan sonra mütləq «Mayə» şöbəsinə qayıtmalı və 
tamamlanmalıdır. 
1925-ci ildə Ü. Hacıbəyovun tərtib etdiyi proqramda «Bayatı-
Şiraz» dəstgahı «Bayatı-İsfahan kimi göstərilmiş və on şöbə və gu-
şədən ibarət olmuşdur: «Mayeyi-Bayatı-Şiraz», «Bayatı-İsfahan», 
 63 
«Əbül-çəp», «Azərbaycan», «Bayatı-kürd», «Hacı Yuni», «Dəşti», 
«Qatar», «Üzzal», «Bayatı-Şiraz». 
M.F.Rzayevin muğam cədvəlində və Ü.Hacıbəyovun proqra-
mında göstərilmiş «Bayatı-Şiraz» dəstgahlarını müqayisə edəndə 
bunların arasında bəzi şöbə və guşələr eynidir. 
«Sonralar «Bayatı-Şiraz»ın ifa cəhətdən inkişafı nəticəsində 
həmin dəstgah bəzi şöbə və guşələrdən azad olmuşdur. Belə ki, bəzi 
şöbə və guşələr bayatı-şiraz məqamına uyğun gəlmədiyi üçün dəst-
gahın tərkib hissəsindən ixtisar edilmişdir. Məsələn, «Azərbaycan» 
guşəsi «Şahnaz»ın «ayaq»-larında (kadensiyalarda) işlənməyə baş-
lamış, «Bayatı-kürd» «Nəva» dəstgahına, həmçinin kiçik formalı 
müstəqil «Bayatı-kürd» muğamına, «Hacı Yuni»,-«Şur»a, «Qatar»-
«Mahur-hindi»yə (sonradan ondan ayrılaraq kiçik həcmli müstəqil 
«Qatar» muğamına) keçmiş, «Dəşti» isə əvvəl «Nava»da şöbə kimi 
mövcud olmuş, sonra «Dəşti» adı ilə kiçik formalı müstəqil muğam 
kimi işlənməyə başlanmışdır» (19). 
Hal-hazırda ifa olunan «Bayatı-Şiraz» dəstgahı səkkiz şöbə və 
guşədən ibarətdir: «Bərdaşt», «Mayeyi-Bayatı-Şiraz», «Nişibi-fə-
raz», «Bayatı-İsfahan», «Zil Bayatı-Şiraz», «Xavəran», «Üzzal», 
«Dülrüba» və «Bayatı-Şiraza ayaq» (kadensiya). 
Digər muğamlarda olduğu kimi «Bayatı-Şiraz» dəstgahı da 
«Bərdaşt»la başlanır. Əslinə qalanda «Bayatı-Şiraz»da «Bərdaşt» 
yoxdur. Xanəndə «Bərdaşt» yerinə cəld templi «Nişibi-fəraz» ifa 
edir. Bəzi xanəndələr «Bayatı-Şiraz» dəstgahını «Mayeyi-Bayatı-Şi-
raz»la başlayır. Bəziləri ilə «Bayatı-Şiraz»ın «Bərdaşt»ını «Möləvi» 
guşəsi ilə başlayırlar. 
Sonra «Bayatı-Şiraz» dəstgahının əsas şöbələrindən olan 
«Mayeyi-Bayatı-Şiraz» şöbəsi gəlir ki, bu da dəstgahın özülünü 
təşkil edir. Özünəməxsus ölçüyə malik olan «Mayeyi-Bayatı-Şiraz» 
yumşaq xarakterə malikdir. Ondan sonra həzin və mülayim «Nişibi-
fəraz» şöbəsi ifa olunur ki, onunda mənası eniş-yoxuş deməkdir. 
«Nişibi-fəraz» həm də dəstgah da bağlayıcı rolunu oynayır ki, onun 
vasitəsilə «Mayeyi-Bayatı-Şiraz» ilə «Bayatı-İsfahan» şöbələri bir- 
birilə üzvi surətdə birləşir. 
 64 
«Bayatı-Şiraz» dəstgahını ifa edən xanəndələr «Bərdaşt» 
(«Nişibi-fəraz») və «Mayeyi-Bayatı-Şiraz»dan sonra «Bayatı-İsfa-
han» ifa edirlər. Mənim fikrimcə «Bayatı-Şiraz» dəstgahını «Mayə» 
ilə başlasalar daha yaxşı olar. Ona görə ki, bayaq qeyd etdiyim kimi 
«Bayatı-Şiraz»da «Bərdaşt» yoxdur. «Mayeyi-Bayatı-Şiraz»dan 
sonra «Nişbi-fərəz» mütləq ifa olunmalıdır. Çünki, «Mayeyi-Baya-
tı-Şiraz»la «Bayatı-İsfahan» şöbələri «Nişibi-fəraz» vasitəsilə bir-
birilə əlaqələndirilir. 
«Nişibi-fəraz» «Şur» dəstgahında da «Sarənc»dən «Mayeyi-
Şur»a qayıtmaq üçün keçid rolunu oynayır. «Şur» və «Bayatı-
Şiraz» dəstgahlarının «Nişibi-fəraz» şöbələri melodik baxımdan bir-
birlərindən fərqlənirlər. «Şur»dakı «Nişibi-fəraz» «şur» lad-məqa-
mına, «Bayatı-Şiraz»da isə «bayatı-şiraz» məqamına uyğunlaşdırıl-
mışdır. Beləliklə, hər iki dəstgahdakı «Nişibi-fəraz» şöbələri ayrı-
ayrı xarakterə və çalarlara malikdir. 
«Bayatı-Şiraz» dəstgahında mərkəzi şöbə sayılan «Bayatı-
İsfahan» tessitura baxımında dəstgahın orta diapazonunu əhatə edir. 
«Bayatı-İsfahan»ın həm vokal, həm də instrumental ifası üçün yu-
xarı-aşağı gəzişmələr və güclü səslənmə əsas şərtdir. 
«Bayatı-İsfahan»dan sonra zil şöbələr ardıclılaşır ki, bunlara 
da «Zil Bayatı-Şiraz», «Xavəran», «Üzzal» və «Dülrüba» şöbələri 
aiddir. 
«Zil Bayatı-Şiraz» şöbəsi «Mayeyi-Bayatı-Şiraz»ın zildə tək-
rarıdır. Lakin burada da fərq vardır, bu da melodiyaların çalarlarının 
dəyişməsi və başqa xarakter alması ilə bağlıdır. «Mayeyi-Bayatı-Şi-
raz»da tənkinlik və qən-qüssə əsasdırsa, «Zil Bayatı-Şiraz»a coş-
ğunluq hakimdir. 
«Zil Bayatı-Şiraz»dan sonra ifa olunan «Xavəran» şöbəsi 
əvvəllər «Rast» dəstgahında «Şikəsteyi-fars»la «Əraq» şöbələri 
arasında ifa olunardı. Sonra «Xavəran» şöbəsi «Rast» dəstgahından 
çıxarılmış və ancaq «Bayatı-Şiraz» dəstgahında «Bayatı-İsfahan»la 
«Üzzal» arasında özünə mövqe tutmuşdur. 
Bundan başqa «Bayatı-Şiraz»dan «Segah»a keçmək üçün 
«Xavəran» şöbəsi körpü rolunu oynayır. Bu da ondan ibarətdir ki, 
 65 
xanəndə «Xavəran» vasitəsilə «Qatar» muğamına keçir və «Zil 
Qatar» «si» kökündə ifa olunduğu üçün oradan «Xaric segah»a keç-
mək olur. 
«Xavəran»dan sonra daha da zil tessituralı «Üzzal» şöbəsi gə-
lir ki, bu da xanəndədən gur və məlahətli səslə yanaşı şaqraq zən-
gulə tələb edir. Bəzi xanəndələr musiqi dili ilə desək bir ağız «Üz-
zal» oxuduqdan sonra keçirlər «Şikəsteyi-fars» şəbəsinə mənim fik-
rimcə bu düzgün deyil. Belə olduqda «Bayatı-Şiraz» dəstgahının 
xronologiyası pozulur. 
«Üzzal» şöbəsindən sonra sabit ölçülü, həzin bir tərzdə «Dül-
rüba» (fars sözü olub, gözəl, sevimli mənasında işlədilir) gəlir ki, bu 
da əvvəllər «Bayatı-Şiraz» dəstgahında olmayıb. Guşə əhəmiyyətinə 
malik olan «Dülrüba» «Bayatı-Şiraz»a ayaq üçün hazırlıq əhəmiy-
yətinə malikdir və dəstgah təmkinli, sakit halda tamamlanır. 
Azərbaycanda «Bayatı-Şiraz» dəstgahının ifaçılarından Sətta-
rı, Ağabala Ağa Səid oğlunu, Cabbar Qaryağdı oğlunu,  Dadaş Mu-
radxanovu (1858-1930), Əbülhəsən xan Azər İqbal-Soltanı, Qasım 
Abdullayevi (Zabul Qasım), Mirzə Gülləri, İslam Abdullayevi, Se-
yid Şuşinskini, Musa Şuşinski, Zülfi Adıgözəlovu, Hüseynağa Hacı-
bababəyovu, Xan Şuşinskini, Yavər Kələntərlini, Əliövsət Sadıqovu 
(1906-1971), Mütəllim Mütəllimovu, Sara Qədimovanı, Yaqub 
Məmmədovu, Əlibaba Məmmədovu, Nəriman Əliyevi, Eynulla 
Əsədovu, Mürşüd Məmmədovu, Ağababa Novruzovu, Qaraxan 
Behbudov, Ramiz Hacıyevi, Arif Babayevi, Rəsmiyyə Sadıqovanı 
(1939), Canəli Əkbərovu, Vahid Abdullayevi, Ağaxan Abdullayevi, 
Nisə Qasımovanı (1954), Sahibə Əhmədovanı (Abbasova), Alim 
Qasımovu, Mənsum İbrahimovu, Zahid Quliyevi, Mələkxanım Əy-
yubovanı (1962), Zabit Nəbizadəni, Məhərrəm Həsənovu, Almaz 
Orucova, Gülüstan Əliyevanı, Nuriyyə Hüseynovanı, Gülyaz Məm-
mədovanı, Nəzakət Teymurovanı, Səbuhi İbayevi və b. göstərmək 
olar. 
 
 
 66 
 
2.7. Hümayun 
 
Yeddi əsas muğamlardan sonuncusu olan «Hümayun»un 
(farsca mənası «cənnət quşu», «sədaqətli» deməkdir) M.M.Nəvva-
bın «Vüzuhül-ərqam» risaləsində 24 şöbədən iyirminci şöbə kimi 
adı çəkilir. 
Ü. Hacıbəyov «Hümayun»la «Şüştər»i müqayisə edərək qeyd 
edir ki, «Hümayun» dinləyicilərdə «Şüştər»ə nisbətən daha dərin 
kədər hissi oyadır (8). 
Lirik-dramatik xarakterə malik olan «Hümayun» dəstgahını 
dinlədikdə insanda qəm-qüssə və kədər yaranır ki, buna da səbəb iki 
gəncin (qız və oğlanın) ülvi məhəbbəti və iztirabla bol olan günləri 
və xoşbəxt olmaq arzuları təsvir olunur. 
A. Əliverdibəyov qeyd edir ki; «Əvvala, isfahan məqamı kimi 
hicaz ilə nəvadan ağaz edərək nəvaya qədər enib, bəd nəvadan hi-
caz, kürdi, rast açaraq yenə dügaha qərar edər. Məzkur məqam ala 
franğada re tonu namıla yad olunmaqdadır» (7). 
«Hümayum» məqamının səssırasının iki növü vardır ki, bun-
lardan I növünün səssırası ½-1 ½-1/2 ton formullu iki tetraxordun 
böyük tersiya (orta ton vasitəsilə) birləşməsindən ibarət olub, 
səssırası doqquz pillədir; IV və VII pillələr məqamın mayəsidir. 
«Hümayun» məqamının II növünün quruluşu ½-1-1/2 ton 
formullu iki tetraxordun yanaşı üsulla (artırılmış sekunda vasitəsilə) 
birləşməsindən ibarətdir. Səssırası 8 pillə olub, II pillə məqamın 
mayəsini, IV pillə kodensiya üçün səciyyəvi tondur. Məqamın I 
növünün səssırası do mayəli hümayundur. 
M.F.Rzayevin cədvəlində «Hümayun» dəstgahı 17 şöbə və 
guşədən ibarətdir: «Nəva-Nişapur», «Hümayun», «Bayatı-feli», 
«Suzi-güdaz», «Tərkib», «Bidad», «Bəxtiyari», «Üzzal», «Novru-
zi», «Günəş», «Rəvəndi», «Məsnəvi», «Pəhləvi», «Möləvi». «Müa-
lif», «Üzzal», «Hümayun». 
«Hümayun» dəstgahıda başqa dəstgahlar kimi təkmilləşmiş, 
bəzi şöbə və guşələrdən azad olunmuşdur. 
 67 
Xanəndə Əlizöhab «Hümayun»unun ifası üçün aşağıdakı şöbə 
və guşələrdən istifadə edərdi: «Hümayun», «Feli», «Tərkib», «Bəx-
tiyari», «Bidad», «Məsnəvi», «Mövləvi», «Pəhləvi», «Baba-Tahir», 
«Cədai», «Şüştər». 
Məşhur xanəndə Mirzə Məhəmmədhəsən isə «Hümayun»u 17 
şöbə və guşədən ibarət dəstgah kimi ifa edərdi: «Nəva», «Mayeyi-
Hümayun», «Pəhləvi», «Şah Xətai», «Bayatı-Əcəm», «Zəmin-xa-
rə», «Zəngi-şötör», «Mani», «Mənəvi», «Məsnəvi», «Hacı Yuni», 
«Hicaz», «Gilei». «Dəşti», «Bayatı-türk», «Çövhəri», «Mayeyi-Hü-
mayun». 
1925-ci ildə Ü.Hacıbəyovun tərtib etdiyi proqramda «Hüma-
yun» yeddi şöbə və guşədən ibarət idi: «Hümayun», «Feli», «Tər-
kib», «Novruz-Rəvəndə», «Məsnəvi», «Üzzal», «Hümayun». 
Hal-hazırda ifa olunan «Hümayun» dəstgahı 1925-ci ildə tərtib 
olunan proqramla demək olar ki, eynidir. Lakin cüzi dəyişikliklər və 
əlavələr olunmuşdur. İndi ki, proqramda «Hümayun» bu şöbə və 
guşələrlə ifa olunur: «Mayeyi-Hümayun», «Feli», «Şüştər», «Tər-
kib», «Bidad» («Üzzal»), «Kiçik Məsnəvi», «Hümayuna ayaq». 
«Hümayun» dəstgahının «Feli», «Şüştər», «Tərkib» şöbələri 
«Bayatı-Şiraz» pərdəsinə düşürsə buna «Qafqaz Hümayunu» deyilir. 
Keçən əsrin otuzuncu illərində Ə. Bakıxanov Üzeyir bəyin 
rəhbərlik etdiyi texnikumda çalışmağa başlayır və o, «Hümayun» 
dəstgahınının kök sim qrupu «re-bemol», «si-bemol», «fa» pərdələri 
ilə ifa edirdi. Çünki, «Hümayun» «si-bemol» mayəsilə daha dolğun 
səslənirdi. 
Əksər muğamlarda olduğu kimi «Hümayun»da da «Bərdaşt» 
yoxdur. «Hümayun» dəstgahı «Mayeyi-Hümayun» şöbəsilə başla-
nır. Lakin «Hümayun»u muğamların baş tacı adlandıran pedaqoq-
tarzən Kamil Əhmədov təxminən keçən əsrin ortalarında «Mayeyi-
Hümyun»u təkrar etməmək şərti ilə «Bərdaşt» düzəltmiş və çalış-
dığı A.Zeynallı adına Bakı Orta ixtisas musiqi məktəbində tədris 
olunmuşdur. 
Həzin, mülayim və insanda qəmgin hisslər yaradan «Mayeyi-
Hümayun» şöbəsi «Hümayun» dəstgahının ən böyük, mükəmməl 
 68 
şöbəsidir («Hümayun» dəstgahı «Möləvi» ilə də başlaya bilər. Belə 
olduqda «Möləvi»dən «Mayeyi-Hümayun»a rahat keçmək olur). 
«Mayeyi-Hümayun»dakı əhvali-ruhiyyə ondan sonra gələn 
«Feli» guşəsində də davam edir (Əgər «Feli» oxunursa «Möləvi» 
oxunmamalıdır. «Möləvi» «Hümayun»da yoxdur, «Şiştər»də var. 
«Feli» Şüştərə çox oxşayır, ayaqları fərqlidir. Seyid Şuşinski «Hü-
mayun»u lentə yazdıranda «Möləvi» oxumayıb. «Mayeyi Hüma-
yun», «Feli», «Tərkib» və «Üzzal» ifa edib).      
«Feli» guşəsindən sonra gələn «Şüştər» şöbəsi əvvəllər «Hü-
mayun» dəstgahında olmayıb, bu şöbə «Hümayun»a yaxın zaman-
larda daxil olub. 
«Şüştər» muğamının mayəsini xatırladan «Şüştər» şöbəsi din-
ləyicilərdə qəmginlik yaradır. Bu həm də «Hümayun»dan «Şüştər» 
muğamına müvəqqəti keçid rolunu oynamaqla yanaşı, bu iki muğa-
mın («Şüştər» və «Hümayun») məqam baxımından qohumluğunu 
göstərir. 
««Hümayun»da işlənən bəzi şöbələrin özlərində də xanəndə 
və sazəndələrimiz məhz «Şüştər ayağı» edirlər. Bundan əlavə «Hü-
mayun» dəstgahının diringə, rəng, təsnif nümunələrində də bu cür 
ayaqlara (yekunlara) rast gəlmək olar» (19). 
«Şüştər» şöbəsindən sonra «Hümayun» dəstgahının zil re-
gistrli hissələri gəlir ki, bunlara da «Tərkib», «Bidad» («Üzzal» da 
oxuna bilər) və «Kiçik məsnəvi» aiddir. 
Axıcı və ürəyə yatımlı melodiyası olan «Tərkib» iki muğam 
dəstgahının («Şüştər» və «Hümayun») mərkəzi şöbəsidir. «Tər-
kib»dən sonra ardıcıllaşan «Bidad» («Üzzal») və «Kiçik məsnəvi» 
şöbələri ifa olunur. Haqsızlıqdan şikayət mənasında işlədilən 
«Bidad» şöbəsi («Bidad» şöbəsi əvvəllər «Hümayun» dəstgahında 
ifa edilirmiş. Lakin sonralar o, unudulmuş və «Üzzal» şöbəsi ilə 
əvəzlənmişdir. Əllinci illərin sonlarında xanəndə Əlibaba Məmmə-
dov «Bidad»ı yenidən «Hünayun» dəstgahının tərkibinə daxil et-
mişdir) «Hümayun»nun melodiyasını zənginləşdirmişdir. 
«Badad»dan sonra yenidən «Hümayun»a qayıtmaq «Kiçik 
məsnəvi» ilə həyata keçir və dəstgah mülayim bir avazla sona yetir. 
 69 
«İran şifahi-professional musiqisində «Hümayun» çox yayıl-
mış bir dəstgahdır. Bu muğam dəstgahının tərkibinə 25 şöbə və gu-
şə daxildir. O, «Çəkavək», «Bəxtiyari», «Moalif», «Leyli və Məc-
nun», «Tərz», «Bidad», «Ney-Davud», «Guşeyi-Çahargah», «Mə-
valiyan», «Əbül-qəp», «Bavi», «Suzi-Güdaz», «Mureh», «Nəfir» 
(nəfir-fərəng), «Şüştər», «Camədəran», «Üşşaq», «Üzzal», «Zabol», 
«Bayatı-Əcəm», Bəhr-nur», «Şahnaz», «Dənasəri», «Mənsuri», 
«Məsnəvi» şöbə və guşələrindən ibarət dəstgahdır. 
Müasir İran musiqişünaslarının əsərləri isə bizə «Hümayun» 
dəstgahının vokal təfsirdə 12, instrumental təfsirdə 52 muğam gu-
şəsi olduğu haqqında məlumat verir» (19). 
Azərbacanda «Hümayun» dəstgahının yaxşı ifaçıları olub və 
bu ənənə bu gün davam edir ki, bunlardan Məşədi İsini, Mirzə Mə-
həmmədhəsəni, Keçəçi oğlu Məhəmmədi, Malıbəyli Həmidi, Əbül-
həsən xan Azər İqbal-Soltanı, Məşədi Məmməd Fərzəliyevi, Qasım 
(Zabul) Abdullayevi, Seyid Şuşinskini, Musa Şuşinskini, Hacıbaba 
Hüseynovu, Əlibaba Məmmədovu, Yaqub Məmmədovu, Novruz 
Feyzullayevi (1932-2008), Ağababa Novruzovu, İslam Rzayevi, 
Arif Babayevi, Ağaxan Abdullayevi, Səkinə İsmayılovanı, Alim 
Qasımovu, Bəsti Sevdiyevanı, Könül Qəmbərovanı, Teyyub As-
lanovu, Ruzə İbişovanı, Elçin Cəlilovu (1968-2005) və başqalarını 
qeyd etmək lazımdır. 
 
 
 
 
 
 
 
 
 
 
 
 
 70 
 
III FƏSİL 
 
 
3.1. Kiçik həcmli muğamlar 
 
Əsas muğamlardan fərqli olaraq kiçik həcmli muğamlarda 
şöbə və guşələrin miqdarı azdır. Əsas muğamlardakı böyük inkişaf 
və getdikcə artan emosional gərginlik kiçik həcmli muğamlarda 
yoxdur. Bu muğamlar zil-bəm və ya bəm-zil-bəm registrli şöbə və 
guşələrdən ibarətdir. 
Kiçik həcmli muğamlar müstəqil şəkildə yaranmamışdır. On-
lar keçmişdə hər hansı bir muğam dəstgahının şöbəsi olmuşlar. 
«Qatar», «Bayatı-Kürd», «Dəşti» kimi muğamlar dəstgahlardan ay-
rılaraq kiçik həcmli müstəqil muğamlara çevrilmişlər. 
Müasir dövrdə ifa olunan kiçik həcmli muğamlardan yalnız 
ikisi («Rəhab» və «Şahnaz») müstəqil dəstgah olmuşdur. Sonralar 
çoxlu şöbə və guşələri özündə birləşdirən «Rəhab» və «Şahnaz» 
dəstgahları bəzi şöbə və guşələrdən azad olunmuş, kiçik həcmli 
müstəqil muğama çevrilmişlər. 
Beş kiçik həcmli muğamlar, yeddi əsas muğamlardan yalnız 
iki muğamın lad-məqamına əsaslanır. Kiçik muğamlardan «Qatar» 
«rast» lad-məqamına, «Rəhab», «Şahnaz», «Bayatı-Kürd» və «Dəş-
ti» isə «şur» lad-məqamında ifa olunur. Bunula əlaqədar olaraq 
«Qatar»-«Rast» muğam ailəsinə aid olduğu halda, «Rəhab», «Şah-
naz», «Bayatı-Kürd» və «Dəşti» isə «Şur» muğam ailəsinə daxildir. 
Əsas muğamlardan fərqli olaraq kiçik həcmli muğamlarda 
«Bərdaşt» olmur («Rəhab» müstəsna olmaqla. Onun «Bərdaşt»ı 
«Şüştər»də olduğu kimi «Əmiri» ilə başlanır).Əksər hallarda kiçik 
muğamlarda «Bərdaşt» əvəzinə təsnif ifa olunur ki, bu da muğamın 
kompozisiyasında mühüm əhəmiyyətə malikdir. Kiçik həcmli 
muğamların əvvəlində oxunan təsniflər «Bərdaşt», şöbələr arasında 
oxunan təsniflər «bağlayıcı», sonda oxunan təsniflər isə «yekunlaş-
dırıcı» rolunu oynayırlar. 
 71 
 
3.1.1. Qatar 
 
Tonikası tarın ağ siminin zil registrinə əsaslanan «Qatar» 
kiçik həcmli muğam olub, melodiyası «Mahur-hindi» dəstgahının 
«Əraq» şöbəsini xatırladırsa, ondan müəyyən qədər fərqlənir. 
«Qatar» muğamı üç şöbədən ibarətdir: «Qatar» (zildə), «Qa-
tarın mayəsi» («Mahur-hindi» muğamının «Üşşaq»ı), Qatar (zildə). 
Üç hissəli quruluşda (zil-bəm-zil) olan «Qatar» öz kökünü 
«Mahur-hindi»dən əxz etmişdir. «Qatar»ın istinad pərdəsi «Ma-
yə»si «do»dur. 
Özündə nikbinlik, mübarizlik və gümrahlığı birləşdirən ««Qa-
tar» muğamını məşhur xanəndə Hacı Hüsü yaratmışdır. «Qədim za-
manlarda toy məclislərinin birində «Qatar kəndi»ndən gəlmiş bir 
nəfərin ləhcəsində oxuduğu bayatıdan ilham alan Hacı Hüsü böyük 
ustalıqla Sadığın tarda müşayiətilə həmin bayatını oxudu və o 
zamandan onun adı «Qatar» olaraq qaldı. 
... Onu da deyim ki, Hacı Hüsünün bu ixtirasından sonra 
Qarabağ xanəndələri «Qatar»a «bayatı»nı əlavə edib birlikdə 
«Qatar-bayatı» («Çoban-bayatı»-İ.A.) oxuyublar. Keştazlı Həşim, 
Şəkər oğlu Kərim, Keçəçi oğlu Məhəmməd «Qatar-bayatı» oxu-
maqda daha məşhur olmuşlar. Onu də deyim ki, əgər «Qatar» tarın 
müşayətilə oxunurdusa, «Qatar-bayatı»nı yastı balabanın müşa-
yiətilə oxuyardılar. Bu da muğamın son dərəcə həzin səslənməsinə 
səbəb olardı. XX əsrin xanəndələri içərisində «Qatar-bayatı»nı ən 
çox oxuyan məşhur xanəndəmiz Həşim Kələntərli olmuşdu» (18). 
«Qatar» muğamı «Zil Qatar» şöbəsilə başlayır ki, burada şaq-
raq zəngulələrdən və yüksək səs tessiturasından istifadə olunmalıdır. 
Ondan sonra gələn bəm registrli «Mayeyi Qatar» («Mahur-
hindi» muğamının «Üşşaq») şöbəsi özündən əvvəl və sonra gələn 
şöbələr ilə təzad təşkil edir. «Mahur-hindi» «Üşşaq»ı ilə «Qatar» 
«Üşaq»ındakı fərq ifa xüsusiyyətlərinə və ayaqlarına görədir. «Ma-
yeyi-Qatar»dakı musiqi ritmi mülayim xarakterə malik olub, tempi 
ağır olmaqla yanaşı, aydın və aramla ifa olunur. 
 72 
Sonra yenidən «Zil Qatar» şöbəsi gəlir ki, bi da əvvəl ki, şöbə 
kimi çevik və dinamikdir. 
«Qatar» muğamının Keçəçi oğlu Məhəmməd, Seyid Şuşinski, 
Bülbül, Xan Şuşinski, Həşim Kələntərli, Əliövsət Sadıqov, Cahan 
Talışinskaya (1909-1967), Gülxar Həsənova, Sara Qədimova, Şövkət 
Ələkbərova, Tükəzban İsmayılova, Fatma Mehrəliyeva, Mürşüd 
Məmmədov, Yaqub Məmmədov, Rübabə Muradova, Qaraxan Beh-
budov, Zeynəb Xanlarova, Rəsmiyyə Sadıqova, Arif Babayev, Canəli 
Əkbərov, Qəndab Quliyeva, Səxavət Məmmədov, Sahibə Əhmədova 
(Abbasova), Səkinə İsmayılova, Mələkxanım Əyyubova, Afaq Ağa-
yeva, Nuriyyə Hüseynova, Sevinc Sarıyeva və b. ifaçıları vardır. 
 
 
3.1.2. Rəhab 
 
Keçmişdə «Rəhavi» adlandırılmış indiki «Rəhab» muğamı 
Yaxın Şərq xalqlarının 12 klassik muğamlarından biri olmuşdur. 
Sonralar bu muğam bir neçə şöbə və guşələrdən azad olunaraq kiçik 
həcmli dəstgaha çevrilmişdir. 
«Şur» ailəsinə daxil olan bu kiçik həcmli muğam M.M.Nəv-
vabın Vüzuhül-ərqam» risaləsində «Rəhavi» kimi göstərilir və 24 
şöbə və guşədən ibarət olduğu qeyd olunur: «Rəhab», «Hümayun», 
«Tərkib», «Üzzal», «Bayatı-türk», «Bayatı-Qacar», «Zəmin-xarə», 
«Mavərənnəhr», «Bali-kəbutər», «Hicaz», «Bağdadi», «Şahnaz», 
«Azərbaycan», «Əraq», «Əşiran», «Zəngi-şötör», «Osmani», «Ba-
yatı-Kürd», «Bayatı-Şiraz», «Hacı Yuni», «Sarənc», «Şüştər», 
«Məsnəvi-səqil», «Suzi-güdaz». 
Burada qeyd olunan şöbə və guşələr «Şur», «Çahargah», Şüş-
tər», «Bayatı-Şiraz» və «Hümayun» dəstgahlarından götürülmüşdür. 
M.F.Rzayev tərtib etdiyi muğam cədvəlində «Rəhab» xeyli 
şöbə və guşələrdən azad olunmuş, 13 şöbə və guşədə göstərilmişdir: 
«Əmiri», «Rəhab», «Bayatı-Feli», «Əraq», «Hüseyni», «Günəş», 
«Qərai», «Pəncgah», «Firuz», «Xavəran», «Heyratı-Kabili», «Raki-
Abdullahi», «Rəhab». 
 73 
1925-ci ildə Ü. Hacıbəyovun tərtib etdiyi proqramda «Rəhab» 
doqquz şöbə və guşədən ibarət olduğu göstərilir: «Əmiri», «Rəhab», 
«Bayatı-Feli», «Məsihi», «Əraq», «Hüseyni», «Pəncgah», Raki-
hindi», «Raki-Abdullahi», «Rəhab». 
Ə.Bakıxanov 1952-ci ildə tərtib etdiyi proqramda «Rəhab» altı 
şöbə və guşədən ibarət olmuşdur: «Bərdaşt», «Rəhab», «Şikəsteyi-
fars», «Mübərriqə», «Əraq», «Məsihi», «Rəhaba ayaq» (kadensiya). 
Göründüyü kimi «Rəhab» getdikcə şöbə və guşələrdən ixtisar 
olunmuş və öz dəstgah formasını itirmişdir. 
Hal-hazırda «Rəhab» aşağıdakı şöbə və guşələrdən təşkil 
olunmuşdur: «Bərdaşt» («Əmiri»), «Rəhab» (mayə), «Şikəsteyi-
fars», «Mübərriqə», «Əraq», «Qərai». «Məsihi», «Rəhaba ayaq». 
«Rəhab» dəstgahının bərdaştı «Əmiri»dir. Sonra «Rəhab» ifa 
olunur ki, bu da eyni adlı muğamın mayə şöbəsidir. 
«Rəbab»ın «Mayə»sindən sonra «Şikəsteyi-fars» şöbəsi gəlir 
ki, bu da sol pərdə də ifa olunur. Bir çöx muğamlarda («Rast», 
«Şur», «Segah» və s.) ifa olunan «Şikəsteyi-fars» özünəməxsus 
melodiyasını, lad-məqam xüsusiyyətini və musiqi məzmununu 
özündə saxlayır. Sonra «Şikəsteyi-fars»ın üstü yəni ayağı olan 
«Mübərriqə» ifa olunur. «Şikəsteyi-fars» «Mübərriqə» ilə tamama 
yetir. Bir sözlə «Mübərriqə» «Şikəsteti-fars»ın həcmli yekunudur. 
Sonra «Rəhab»ın zil şöbəsi olan «Əraq» ifa olunur ki, bu da 
əzəmətli və coşqun musiqi ilə özünün xarakterini göstərir. 
«Əraq»dan sonra kiçik guşə olan «Qərai» ardıclılaşır ki, bunlarda 
«Rəhab»ın kulminasiyası adlanır. 
«Qərai»dən sonra lirik, ahəstə, həzin melodiyaya xas olan 
«Məsihi» və «Rəhaba ayaq» (kadensiya) guşələri ardıclılaşır. 
«Məsihi» guşəsi «Rəhab» dəstgahının yekunlaşmasına şərait 
yaradır. Sonra ifa olunan «Rəhaba ayaq» guşəsi ilə dəstgah tamam-
lanır. 
Bəm və zil şöbələrdən təşkil olunmuş «Rəhab» dəstgahında 
sevgi-məhəbbət kimi ülvi hisslərlə yanaşı, qəhrəmanlıq abı-havası-
nın da dinləyicilərdə gələcəyə nikbin baxmasına şərait yaradır. 
 74 
Azərbaycanda «Rəhab» muğamının Dəli İsmayıl, Keçəçi oğlu 
Məhəmməd, Şəkili Ələsgər, Seyid Şişinski, Kərbalayi Hüseyn, Zül-
fü Adıgözəlov, Hacıbaba Hüseynov, Əbülfət Əliyev, Əlibaba Məm-
mədov, Nəriman Əliyev, Qaraxan Behbudov, Ağaxan Abdullayev, 
Sahibə Əhmədova (Abbasova), Səkinə İsmayılova, Alim Qasımov, 
Bəsti Sevdiyeva, Mənsum İbrahimov, Zahid Quliyev, Mələkxanım 
Əyyubova, Zabit Nəbizadə, Teyyub Aslanov və b. ifaçıları vardır. 
 
 
3.1.3. Şahnaz 
 
Çox geniş yayılmış kiçik həcmli «Şahnaz» muğamının adı 
M.M.Nəvab «Vizuhül-ərqam» risaləsində dəstgah kimi çəkilir və 
onu 10 şöbə və guşədən ibarət olduğunu qeyd edir: «Dəramədi-
Şəhnaz», «Üşşaqi-Dəşti», «Səlmək», «Mayə», «Leyli-Məcnun», 
«Əbül-çəp», «Şah Xətai», «Azərbaycan», «Əraq», «Hicazi». 
A. Əliberdibəyov yazır ki; «İbtida şahnaz pərdəsindən bədə 
ilə müxəyyər, tiz segah, tiz çahargah, təkrar tiz segah, müxəyyər, 
şahnaz, əcəm, hüseyni, nəva, hicaz, yəni, üzzal, kürdi basaraq dügah 
pərdəsində qərar edər. Bu məqama ala franğada lya minor təbir 
ediblər» (7). 
«Şur» muğam ailəsinə daxil olan «Şahnaz» dəstgah formasını 
itirmiş və kiçik həcmli muğama çevrilmişdir. 
Lad-məqam əsasına görə «Şur»a aid olan «Şahnaz» hal-hazır-
da «Şur» muğam dəstgahında «Mayeyi-Şur»dan sonra gələn «Şur-
Şahnaz» şöbəsi kimi işlənilir. 
Bizim dövrdə «Şahnaz» üç şöbə də çalınıb-oxunur: «Şahnaz», 
«Dilkəş», «Zil Şahnaz» («Şəddi-Şahnaz). Emosional təsir qüvvəsinə 
görə bu şöbələr bir-birlərindən fərqlənirlər. 
«Şahnaz» muğamının zildə başlanan «Şahnaz» şöbəsi şirin 
nəfəslər, şaqraq zəngulələr tələb edir. Bu uca və zil səslər üçün tarda 
sağ-sol mizrablardan istifadə olnmalıdır. 
Sonra «Şahnaz» muğamının ikinci şöbəsi olan «Dilkəş» ifa 
olunur ki, bu da birinci şöbə ilə tam kontrastdır. «Dilkəş»in musiqisi 
 75 
lrik çalarlarla zəngin olub, həzin və yanıqlı xarakterə malikdir. Ürək 
çəkən, könül oxşayan «Dilkəş» adından məlum olduu kimi qəlbləri 
ovsunlayan xarakterə malikdir. 
«Dilkəş» «Rast» dəstgahında da «Vilayəti» ilə «Kürdü» ara-
sında ifa olunur. «Rast»ın «Dilkəş»i ilə «Şahnaz»ın «Dilkəş»i ara-
sında fərq ondadır ki, «Rast»da «Dilkəş» «re» pərdəsinə, «Şahnaz» 
da isə «do» (açıq kök) pərdəsinə ifa olunur. Bir də əsas fərq bu iki 
«Dilkəş»lərin ayaqlarındadır. Hər iki muğamda ifa olunan «Dil-
kəş»lərin ayaqları fərqlidir. 
«Dilkəş»dən sonra «Zil Şahnaz» şöbəsi ifa olunur ki, bu da 
melodiyası birinci şöbə də olduğu kimi coşqun və ehtiraslıdır. Bu 
şöbəyə «Şəddi-Şahnaz»da deyilir. 
«Şədd»sözünün mənası zildən, ucadan oxunan yer mənasında 
işlənilir. «Şəddi-Şahnaz» şöbəsi ən yüksək tessituraya malikdir. 
Bundan başqa «Şəhdi-Şahnaz»da vardır ki, bu da «Şahnaz»ın 
ən şirin yeri hasab edilir. «Şəhd»-şan balı mənasında işləndiyi üçün 
«Şəhdi-Şahnaz»a da «Şahnazın balı» deyirlər. 
Bəzi xanəndələr «Kürdü-Şahnaz» muğamınıda ifa edirlər ki, 
buna da aşağıdakı şəbələr aiddir: «Şahnaz», «Dilkəş», «Kürdü», 
«Şəddi-Şahnaz». 
F.Şuşinski qeyd edir ki; «Kürdüstandan Şuşa şəhərinə gəlmiş 
çox məlahətli səsə malik olan Molla Vəli adlı bir nəfər toy məclisin-
də yaxşı avazla «Kürdü» oxumasından ilham alan məşhur xanəndə 
Hacı Hüsü «Şahnaz»ı «Kürdü» ilə qarışdırıb birlikdə oxudu. O, 
«Kürdü»nü, «Şahnaz» ilə o cür ifa etdi ki, heç istiliyi və soyuqluğu 
məlum olmadı. O tarixdən onun adı «Kürdü-Şahnaz» olaraq Azər-
baycan xanəndələri arasında yayılmağa başladı (Bəzi xanəndələr 
«Kürdü-Şahnaz» ifa edəndə «si-bemol» pərdəsində dayanırlar. İfa 
sanki zəif olur. Xan Şuşinski «Kürdü-Şahnaz» oxuyanda «do» 
pərdəsində dayanırdı. Belə olduqda ifa əzəmətli səslənir-İ.A.).  
... Azərbaycan musiqisində «Kürdü-Şahnaz», «Şur-Şahnaz» 
və «Şəddi-Şahnaz»dan savayı «Şahı-Şahnaz» da vardır. 
«Şahı-Şahnaz»ın yaradıcısı unudulmaz xanəndəmiz Həşim 
Kələntərli olmuşdur. Nədənsə Həşim Kələntərli muğamların əksə-
 76 
riyyətini tarın ağ simlərinin «şah pərdəsi»ndə oxumağa çalışardı. 
Məsələn, o «Qatar-bayatı»nı, «Bayatı-Qacar»ı xüsusilə «Sagah»ı 
həmişə şah pərdədə oxuyardı, buna görə də musiqiçilər arasında 
onun oxuduğu «Segah»a «Həşim Segah»ı və həmin pərdəyə isə bə-
zən «Həşim pərdəsi» deyərdilər» (18). 
Azərbaycanda «Şahnaz» muğamının yaxşı ifaçıarından Cab-
bar Qaryağdı oğlunu, Keçəçi oğlu Məhəmmədi, Şahnaz Abbası, 
Əkbər Xamuş oğlunu, Dabbax Məmmədqulunu (Şuşinski), Xan Şu-
şinskini, Sara Qədimovanı, Şövkət Ələkbərovanı, Tükəzban İsmayı-
lovanı, Fatma Mehrəliyevanı, Bakir Haşımovu, Eynulla Əsədovu, 
Vəli Məmmədovu, Rübabə Muradovanı, Qədir Rüstəmovu, Zeynəb 
Xanlarovanı, Canəli Əkbərovu, Nəzakət Məmmədovanı, Sabir Nov-
ruzovu, Qəndab Quliyevanı, Ağaxan Abdullayevi, Səxavət Məm-
mədovu, Səkinə İsmayılovanı, Alim Qasımovu, Şahnaz Haşımova-
nı, Qəzənfər Abbasovu, Mələkxanım Əyubovanı, Nəzakət Teymu-
rovanı, Təyyar Bayramovu və b. göstərmək olar. 
 
 
3.1.4. Bayatı-Kürd 
 
Kiçik həcmli muğamlardan olan «Bayatı-Kürd» muğamı 
«Şur» lad-məqamının «re» köklü mayəsi ilə ifa olunur. «Şur» ailəsi-
nə daxil olan bu muğam əvvəllər «Şur» dəstgahının bir şöbəsi ol-
muş, sonralar dəstgahdan ayrılıb, müstəqil muğama çevrilmişdir. 
«Bayatı-Kürd» muğamının melodiyasına qəmginlik və pəri-
şanlıq xasdır. Bu muğam «Bayatı-Kürd», «Bayatı-Əcəm» və «Ba-
yatı-kürdə ayaq» (kadensiya) olmaqla üç şöbədən ibarətdir. Hal-ha-
zırda bəzi xanəndələr «Bayatı-Kürd»lə «Bayatı-Əcəm» arasında 
«Kərkuki» adlanan guşədəndə istifadə edirlər («Kərkuki»nin adı M. 
M. Nəvabın «Vüzuhül-ərqam» risaləsində «Rast» və «Çahargah» 
dəstgahlarında «Zəngi-şütür»dən sonra, «Nəva» dəstgahında «Zən-
gi-şötör» ilə «Şah Xətai» arasında çəkilir). 
 77 
Yuxarı istiqamətli melodiyaya mənsub olan «Bayatı-Kürd» 
şöbəsinin musiqi axınının xarakteri çağırış ruhlu olub, insana nəyi 
isə xabər verməyə bənzəyir. 
«Bayatı-Kürd»dən sonra «Bayatı-Əcəm» şöbəsi ardıclılaşır. 
Əcəm-ərəb olmayan insana deyilir. «Bayatı-Əcəm»ində mənası 
«Əcəmin bayatısı» deməkdir. Dinləyiciləri təlatümə gətirən «Bayatı-
Əcəm» şöbəsi ondan əvvəlki «Bayatı-Kürd» şöbəsinə nisbətən zil 
registrli pərdələri əhatə edir, insanda nikbinlik və həyacan yaradır. 
«Bayatı-Kürd» dəstgahı «Bayatı-kürdə ayaq» şöbəsilə yekun-
laşır ki, bu da melodiya baxımından birinci şöbənin musiqi materia-
lına yaxın olub, tədricən enmə prosesinə yaxındır. «Bayatı-Kürd» 
dəstgahında enmə vəzifəsini «Azərbaycan» adlı musiqi etibarilə əl-
van və şəffaf guşə yerinə yetirir ki, bu da muğamın tamamlanması-
na səbəb olur. 
Kiçik həcmli muğamlar təsnif və ya dəramədlə başlanır. «Ba-
yatı-Kürd»ündə iki məşhur təsnifi vardır ki, bunlardan birincisinin 
tempi ləngərli və mülayim, ikincisinki isə yeyindir. «Bayatı-Kürd» 
dəstgahının əvvəlində ləngərli və mülayim təsnif, sonunda isə yeyin 
tipli təsnif ifa olunur. 
«Bayatı-Kürd» muğamının Dadaş Muradxanov, Məşədi 
Məmməd Fərzəliyev, Mirzə Güllər, Dabbax Məmmədqulu (Şuşin-
ski), Seyid Şuşinski, Bakir Haşımov, Qulu Əsgərov, Əlibaba Məm-
mədov, Qədir Rüstəmov, Rəsmiyyə Sadıqova, Arif Babayev, Ağa-
xan Abdullayev, Alim Qasımov, Zahid Quliyev, Zabit Nəbizadə ki-
mi xanəndələr ifa etmişlər. 
 
 
3.1.5. Dəşti 
 
Kiçik həcmli muğamardan olan və şur lad-məqamına əsasla-
nan «Dəşti» (ərəb sözü olub, mənası-çöl, səhra deməkdir) Azərbay-
can ifaçıları tərəfindən geniş yayılmışdır. 
«Dəşti»də «Hümayun» muğamı kimi İran muğamları arasında 
xüsusi nüfuza malikdir. Müasir İran musiqişünaslarının əsərlərində 
 78 
«Dəşti» vokal təfsirdə 9 və instrumental variantda isə 20 guşəni 
özündə cəmləşdirir. 
Azərbaycanın XIX əsrinin muğam cədvəllərində «Dəşti» şöbə 
əhəmiyyətinə malik olmuşdur. Xanəndə və sazəndələr ondan «Şur» 
dəstgahının şöbəsi kimi istifadə edərdilər. XX əsrin əvvəllərində 
xanəndələr (Cabbar Qaryağdı oğlu, Keçəçi oğlu Məhəmməd, Məşə-
di Məmməd Fərzəliyev) «Dəşti»ni müstəqil muğam kimi ifa et-
mişlər. Beləliklə, məlum olur ki, «Dəşti» XX əsrin əvvəllərində 
müstəqil muğam kimi ifa olunmuşdur. 
Ə.Bədəlbəyli özünün «Musiqi lüğəti»ndə «Dəşti» muğamını 
səkkiz şöbə və guşədən ibarət olduğunu qeyd etmişdir: «Dübeyti», 
«Gileyi», «Gəbri», «Bayatı-Kürd», «Nəhib», «Qərai», «Məsnəvi-
nur», «Şah Xətai». 
Hal-hazırda ifa olunan «Dəşti» üç şöbəni özündə birləşdirir: 
«Mayeyi-Dəşti», «Cidayi», «Gəbri». 
Aramlı melodiyaya malik olan «Mayeyi-Dəşti» şöbəsi mü-
layim və sakit xarakterə malikdir. Ondan sonra ifa olunan «Cidayi» 
(farsca mənası-mizraq, süngü deməkdir) şöbəsinin musiqi ritmi əv-
vəlki şöbə ilə müqayisədə nisbətən yeyindir. Bu şöbəni dinlədikdə 
insanda həyacanlı anlar əmələ gəlir. 
Sonra «Gəbri» (Gəbr-böyük, ulu, yaşlı deməkdir) şöbəsi ifa 
olunur ki, buradakı melodiyaya təkəbbürlük və nuranilik xasdır. 
«Dəşti» nin xarakterinə uyğun olan ağayanalıq, sambal, ciddilik 
«Gəbri» şöbəsində özünü daha da artıq biruzə verir. 
«Dəşti» muğamını ifa edərkən iki təsnifdən istifadə olnur 
(təsniflər Əlibaba Məmmədov tərəfindən bəstələnmişdir). Təsniflə-
dən biri muğamın əvvəlində, digəri isə sonunda ifa olunur. «Dəş-
ti»də ifa olunan birinci təsnif müqəddimə rolunu oynayır yəni dəra-
məd və rəng əvəzinə istifadə olunur. Sonra «Mayeyi-Dəşti» şöbəsi 
ifa olunur. Başqa muğamlarda olduğu kimi «Dəşti»nin digər şöbə-
ləri arasında rəng çalınmır. Və nəhayət «Dəşti»nin sonu lirik, emo-
sional səçiyyəyə daşıyan ikinci təsnif ilə yekunlaşır. 
Azərbaycanda «Dəşti» muğamının yaxşı ifaçıları olub ki, bun-
lardan Səttarı, Cabbar Qaryağdı oğlunu, Keçəçi oğlu Məhəmmədi, 
 79 
Məşədi Məmməd Fərzəliyevi, Seyid Şuşinskini, Əlibaba Məmmə-
dovu, Novruz Feyzullayevi, Rübabə Muradovanı, İslam Rzayevi, 
Ramiz Haçıyevi, Süleyman Abdullayevi, Sabir Mirzəyevi, Təhmi-
raz Şirinovu, Səxavət Məmmədovu, Alim Qasımovu, Zabit Nəbiza-
dəni və başqalarını göstərmək olar. 
 
 80 
 
IV FƏSİL 
 
 
4.1. Zərbi muğamlar 
 
Azərbaycanda inkişaf etmiş şifahi professional musiqisinin ən 
geniş yayılmış qolarından biri də zərbi (ritmik) muğamlardır. Zərbi-
muğamlar qarışıq bəhrli qrupa aid olub, Azərbaycan xalq musiqi-
sinin üçüncü qrupuna daxildir. 
«Şifahi ənənəvi professional musiqi tarixinin öyrənilməsi 
göstərir ki, zərbi muğamların yaranması XIX əsrin axırları XX əsrin 
əvvəllərində şəhər musiqi həyatı-sazəndəlik sənəti ilə bağlıdır. Zər-
bi-muğamların yaranması konkret ifaçılıq ənənəsi ilə də əlaqədardır. 
... Zərbi muğamların ifa üslubu, xüsusən vokal partiyasının 
müşayəti vaxtı instrumental ifada aşağıdakı ritmlərdən geniş istifadə 
edilməsi, həmçinin melodiyanın xarakterik xüsusiyyəti onun aşıq 
musiqisindən bəhrələndiyindən xəbər verir. 
Qədim aşıq havaları içərisində «Ovşarı», «Heydəri», «Hey-
ratı», «Koroğlu», «Osmanlı» (Mani) və s. adlara rast gəlinməsi də 
sübut edir ki, aşıq musiqi havaları ilə Zərbi muğamlar arasında sıx 
bağlılıq var. Bu problem öz aktuallığına görə dissertabelli olduğu 
üçün onun xüsusi tədqiqat obyektinə çevrilməsinin musiqişünaslıq 
elmi üçün mühüm əhəmiyyəti var. Zərbi muğamların axırında bir 
çox xanəndələr «təsnif»lərə də müraciət edir. Vaxtı ilə böyük 
sənətkar xanəndə S. Şuşinskinin məharətli ifa üsulundan indi müasir 
xanəndələr geniş istifadə edirlər. Zərbi muğamlarda muğam-
dəstgahlarının tərkib hissələrindən: 1) muğamların vokal partiya-
sından; 2) İnstrumental musiqi nömrələri (rənglər)ndən 3) təsnif-
lərdən istifadə edilməsi onların (zərbi muğam) sadə vokal-instru-
mental muğam dəstgahları qrupuna daxil olmasını sübut edir» (10). 
Başqa muğam dəstgahlarında olduğu kimi zərbi muğamlar 
üçün də enən, yüksələn və enən melodik hərəkətlər xarakterikdir ki, 
 81 
bunlar da həm vokal, həm də instrumental partiyalarda qarşılıqlı 
əlaqədə istifadə edilir. 
Zərbi muğamlar sazəndə və xalq-çalğı alətləri ansambılının 
müşayəti ilə ifa olunur. Azərbaycan bəstəkarları bu muğamlardan öz 
əsərlərində geniş istifadə etmişdilər. Zərbi muğamların ifası üçün 
xanəndədən yüksək tessituralı səs əsas şərtdir. Onun ifası üçün xa-
nəndə peşəkar olmalıdır. Keçmişdə bu muğamları əsasən kişi xa-
nəndələri ifa etmişlər. Müasir zamanda isə zərbi muğamlar qadın 
xanəndələrinin repertuarında da özünə geniş yer tapmışdır. 
Zərbi muğamları ifa edən xanəndə qavaldan məharətlə istifadə 
etməlidir. Əgər belə olmasa xanəndə muğamın ritmini tuta bilməz. 
Bu xanəndədən zərbi muğamı ifa etməkdə böyük çətinliklər yaradar.  
 
 
4.1.1. Heyratı 
 
«Rast» ailəsinə daxil olan «Heyratı» zərb muğamı «do» ma-
yəli rast məqam-ladına əsaslanır. Bu muğamın əsl adı «Əraq-Ka-
bili»dir. «Kabili» üstüdür («re» pərdəsi).  
«Mahur-hindi» muğam dəstgahının ayrı-ayrı melodiyalarını 
özündə birləşdirən, nikbinlik və qəhrəmanlıqı özündə əks etdirən 
«Heyratı» zərb muğamının ölçüsü 2/4-dür. Bu muğamın bütün va-
riantlarında qəzəl ifa olunur. 
«Heyratı» zərbi-muğamı ifası mürəkkəbdir. Çünki xanəndə bu 
muğamı başladıqda nəfəs almamalıdır. «Heyratı»nın əvvəli birnə-
fəsə ifa olunmalıdır. Bu muğam qəhrəmanlıq ehtiraslarını özündə 
birləşdirən sadə muğam dəstgahıdır. 
Azərbaycanda «Heyratı» zərb muğamının Cabbar Qaryağdı oğ-
lu, Keçəçi oğlu Məhəmməd, Məşədi Məmməd Fərzəliyev, Dabbax 
Məmmədqulu (Şuşinski), Seyid Şuşinski, Xan Şuşinski, Tükəzban 
İsmayılova, Bakir Haşımov, Yaqub Məmmədov, Ağababa Novruzov, 
Vəli Məmmədov, Canəli Əkbərov, Sabir Novruzov, Səxavət Məm-
mədov, Alim Qasımov, Təyyar Bayramov və b. ifaçıları vardır. 
 
 82 
 
4.1.2. Arazbarı 
 
«Şur» muğam ailəsinə daxil olan ağır templi «Arazbarı» mu-
ğamının ölçüsü 3/4 olub, şur-lad məqamına əsaslanır. Bu muğamı 
dinlədikdə insanda lirik və nikbin əhval-ruhiyyə yaranır. 
«Heyratı» zərb muğamı kimi «Arazbarı»dan mürəkkəbdir. 
«Arazbarı»nı oxumaq ona görə çətindir ki, bu muğamda ritm 
dəyişir. «Arazbarı»nın ritmin saxlamaq çətindir.  
A.Əliverdibəyov yazır ki; «Əvvəlcə əcəm, gərdaniyyə göstə-
rib, sünbülə, müxəyyar, gərdaniyyə, əcəm, hüseyni, nəvaya qədər 
enib, bəd çahargah, nəva, hüseyni, əcəm, gərdaniyyə, müxəyyər 
göstərərək təkrar pərdə-pərdə bu üslub üzrə çahargah, segah ilə dü-
gahda qərar elər. Bu məqam ala franğada re minora müşabihdir (7). 
«Arazbarı» zərbi-muğamının sözləri əsasən floklora əsaslanır. 
«Arazbarı» əsasən Cabbar Qaryağdı oğlunu, Seyid Şuşinki, 
Bülbül, Zülfü Adıgözəlov, Xan Şuşinski, Hacıbaba Hüseynov, Ya-
qub Məmmədov, Nəriman Əliyev, Ağaxan Abdullayev, Sahibə Əh-
mədova (Abbasova), Alim Qasımov, Mənsum İbrahimov, Qəzənfər 
Abbasov, Almaz Orucova və b. tərəfindən ifa olunmuşdur. 
 
 
4.1.3. Mənsuriyyə 
 
«Mənsuriyyə» zərbi muğamı çahargah məqam-ladının «do» 
kökünə əsaslanır. Bu muğam həm müstəqil zərbi-muğam kimi, həm 
də «Çahargah» dəstgahının tərkbində daxil olmuş zil şöbə kimi ifa 
olunur. 
«Mənsuriyyə» əvvələr «Rast» və «Segah Zabul» muğam dəst-
gahlarının tərkibində şöbə kimi də oxunardı. Bu mübariz və qəh-
rəman xarakterli zərbi-muğamı olan «Mənsuriyyə» ilə birlikdə bəzi 
hallarda «Üzzal» («Zərb mənsuriyyə») şöbəsindən də istifadə olu-
nur. Əgər «Üzzal» ifa olunursa ritmik fon axıra qədər saxlanılır. 
 83 
«Mənsuriyyə» zərbi muğamı ifa edən xanəndə əsasən qəzəl 
mətnindən istifadə edir. 
«Mənsuruyyə»ni müstəqil zərbi muğam kimi Mirzə Məhəm-
mədhəsən, Cabbar Qaryağdı oğlu, Seyid Şuşinski, Yaqub Məmmə-
dov, Mürşüd Məmmədov, Qədir Rüstəmov, Canəli Əkbərov, Səfa 
Qəhrəmanov, Səxavət Məmmədov, Alim Qasımov, Təyyar Bayra-
mov və b. öz repertuarlarına daxil etmişlər. 
 
 
4.1.4. Səmayi-şəms 
 
XIX əsrdə Qarabağda geniş yayılmış muğamlardan olan 
«Şəmayi-şəms» («Simayi-şəms») zərbi muğamı şur lad-məqamına 
əsaslanır. «Səmayi-şəms» zərbi muğam olmaqdan başqa, həmçinin 
«Şur» dəstgahının kulminasiya şöbəsi sayılır. Hal-hazırdakı «Şur» 
dəstgahında «Səmayi-şəms» «Əşran»dan sonra ifa olunur. «Səmayi-
şəms»dən sonra «Hicaz» və «Sarənc» şöbələri ardıclılaşır. 
Xanəndə bir ağız «Səmayi-şəms» ifa etdikdən sonra ikinci 
ağız «Ruh-ül-ərvah» oxumalıdır.  
«Səmayi-şəms» müstəqil zərbi muğamı kimi ifa olunduqda 
«Hicaz» və «Sarınc» şöbələri də onunla birlikdə oxunur. Bu muğam 
digər zərbi muğamlarla müqayisədə daha iri həcmlidir ki, çünki, bu-
rada üç şöbə («Səmayi-şəms», «Hicaz», «Sarənc») ifa olunur. 
Dinləyicilərdə lirik, şən ovqat yaradan «Səmayi-şəms» muğa-
mını ifa edən tarzən güclü və dolğun mizrablardan istifadə etməli-
dir. Bu muğamı ifa edən xanəndə əruz vəznində yazılmış qəzəllər 
ifa etməlidir. Və bu muğamın bir xarakterik cəhəti var ki, o, ancaq 
mülayim templi təsniflə sona çatmalıdır. 
«Səmayi-şəms» zərbi muğamı Cabbar Qaryağdı oğlu, Seyid 
Mirbabayev, Ələkbər Xamuş oğlu, Səxavət Məmmədov, Sahibə 
Əhmədova (Abbasova), Səkinə İsmayılova, Alim Qasımov, Zahid 
Quliyev, Mələkxanım Əyyubova, Simarə İmanova, Səbuhi İbayev 
kimi xanəndələr tərəfindən ifa olunmuşdur. 
 
 84 
 
4.1.5. Osmanlı 
 
«Osmanlı» (buna «Osmanı» və ya «Mani» də deyilir) zərbi-
muğamı şur-lad məqamına əsaslanır. Ölçüsü 2/4 olub, marşvari rit-
mə malikdir. Mətni floklordan qaynaqlanan «Osmanlı» zərbi-mu-
ğamı bir təsniflə sona çatır. 
«Osmanlı»nın Məşədi İsi, Cabbar Qaryağdı oğlu, Nəriman 
Əliyev, Ağaxan Abdullayev, Alim Qasımov və digər xanəndələr ifa 
etmişlər. 
 
 
4.1.6. Ovşarı 
 
Şüştər lad-məqamına əsaslanan «Övşarı» («Əfşari») zərbi mu-
ğamının ölçüsü 2/4-dür. Bu muğam aşıq musiqisində də geniş ya-
yılmışdır. 
«Ovşarı» zərbi-muğamı şüştər məqamının iki şöbəsini («şüş-
tər» və «Tərkib») özündə cəmləşdirir. Bu muğamın təranələri təntə-
nəli və əzəmətlidir. 
İran musiqisində zərbi muğam janrı olmadığı üçün orada 
«Avaz»lardan biri «Afşarı» adlanır ki, bununda vokal variantda 9, 
instrumental variantda 20 guşəsi vardır. 
«Ovşarı» muğamının Cabbar Qaryağdı oğlu, Məşədi Məm-
məd Fərzəliyev, Hacıbaba Hüseynov, Novruz Feyzullayev, Canəli 
Əkbərov, Ağaxan Abdullayev, Qəzənvər Abbasov kimi xanəndələr 
tərəfindən tamaşaçılara çatdırılmışdır. 
 
 
4.1.7. Heydəri 
 
Həcm etibarilə zərbi-muğamlardan ən kiçiyi olan «Heydəri» 
şüştər lad-məqamı üzərində qurulmuş və ölçüsü 2/4-dür. 
«Heydəri» Mirzə Fərəc Rzayev siyahısında (XIX əsr) geniş 
şöhrət qazanmış zərbi muğamlarından biri olduğu göstərilmişdir. 
 85 
Bu muğamın mətnini qəzəlin cəmi bir beyti təşkil edir. Digər 
zərbi muğamlardan fərqli olaraq «Heydəri» vokal instrumental böl-
mə ilə deyil, sazəndə dəstəsinin ifa etdiyi instrumental bölmə ilə so-
na çatır. Burada instrumental musiqi daha aktivdir. 
«Heydəri» zərb muğamı nadir hallarda ifa olunur ki, mən bu 
muğama Alim Qasımovun və Təyyar Bayramovun ifalarında qulaq 
asmışam. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 86 
 
V FƏSİL 
 
ŞİKƏSTƏLƏR 
 
 
Azərbaycan professional musiqimizdə Zərbi-muğamlar qru-
puna daxil olan bir musiqi janrlarıda vardır ki, bunlara «şikəstə» 
(mənası – sınıq, qırılmış, məğlub edilmiş deməkdir) deyilir. Ölçüsü 
2/4-dür. Bu növ musiqi janrı XIX əsrin sonu və XX əsrin əvvələ-
rində özünə geniş vüsət tapmışdır. 
Şikəstənin musiqi materialı segah lad-məqamına əsaslanır. 
Çünki, «Segah» muğamındakı inilti, şikayət və lirik-qəm Şikəstənin 
əsas leytmotividir. Şikəstələr lirik planda təsirli emosional qüvvə 
yaratmaq imkanına malikdirlər. Əvvəllər aşıq musiqisində meydana 
gəlmiş şikəstənin müxtəlif növləri yaranmışdır ki, bunlara «Qədim 
şikəstə», «Qocaman şikəstə», «Şirvan şikəstəsi», «Zarıncı şikəstə», 
«Qobustan şikəstəsi», «Peyvənd şikəstə», «Sarı torpaq şikəstəsi», 
«Badamı şikəstə», «Qazax şikəstəsi», «Kərəm şikəstəsi», «Turabı 
şikəstə» və s. aiddir. 
«Aşıqların repertuarına daxil olan «Bayatı» və «Şikəstə» kimi 
xüsusi, başlıca olaraq kədərli, təsirli melodiyalar silsiləsində əvvəl 
xalqın inqilabdan ağır taleyi öz ifadəsini tapmışdır. Xalq arasında, 
həmin mahnıların küllü miqdarda mətni və musiqi variantı meydana 
gəlmişdir; bunlar müxtəlif rayonlarda, müxtəlif şəkillərdə ifa olu-
nur. Bizə «Bayatı» və «Şikəstə»nin onlarca müxtəlif variantı gəlib 
çatmışdır» (4). 
Azərbaycan xanəndəlik sənətində şikəstənin iki növü vardır: 
«Qarabağ şikəstəsi» və «Kəsmə şikəstə» (Bəzi tədqiqatçılar «Kəs-
mə şikəstə»yə «Sarı torpaq şikəstəsi» deyirlər. Bu düz deyil. Bu iki 
şikəstə arasında fərq böyükdür. Həm mətn və həm də melodiya 
baxımından. Əksər hallarda «Qarabağ şikəstəsi»ni əsasən qarabağlı-
lar, «Şirvan şikəstəsi»ni və «Sarı torpaq şikəstəsi»ni şirvanlılar, 
«Kəsmə şikəstəsi»ni isə abşeronluların ifa edirlər).  Bu iki şikəstələr 
 87 
xanəndələrin repertuarında özlərinə geniş yer tutmuş və xalqımız tə-
rəfindən sevilə-sevilə dinlənilən zərbi muğamlardandır. «Qarabağ 
şikəstəsi»ni əsasən kişi, «Kəsmə şikəstəni» isə qadın xanəndələri ifa 
edirlər. 
«Qarabağ şikəstəsi» ancaq «Mirzə Hüseyn segahı»na («lya» 
mayəsilə), «Kəsmə şikəstə» isə «Segah» kökündə yəni «mi» mayəli 
«Orta segah»da, «lya» mayəli «Mirzə hüseyn segahı» və «sol» 
mayəli «Həşim segahı» kökündə ifa oluna bilər. Burada xanədənin 
seçimi azaddır. 
«Qarabağ şikəstəsi»ndə musiqi ölçüsü 2/4-dür. Xanəndə tərə-
findən bir kuplet yəni dörd misra ifa olunduqdan sonra instrumental 
epizod ifa olunur. «Qarabağ şikəstəsi»nin musiqisi xanəndələr tərə-
findən uzadıla-uzadıla oxunursa, «Kəsmə şikəstə»də musiqi cüm-
lələri qırıq-qırıq (kəsilə-kəsilə) ifa olunur. Elə «kəsmə» sözüdə bu-
radan götürülüb. 
İstər «Qarabağ şikəstəsi» və istərsə də «Kəsmə şikəstə»nin 
melodiyasında sevginin əmələ gətirdiyi hisslərdən yaranan şikayət, 
əzab, ümid vəsf olunur ki, bu da insanda kövrəklik, dərin lirizm, 
emosionallq yaradır. Bu şikəstələrin mətni üçün «Bayatılar»dan isti-
fadə olunur. 
Hal-hazırda muğam ifaçılığında «Şirvan şikəstə»sindən də 
geniş istifadə olunur. Segah – lad məqamına əsaslanan bu zərbi mu-
ğam aşıqların repertuarı ilə yanaşı xanəndələrin də repertuarında 
özünə layiqli yer tutmuşdur.  
Azərbaycan xanəndələrindən əksəri şikəstələri ifa ediblər. 
Bunlardan Cabbar Qaryağdı oğlunu, Keçəçi oğlu Məhəmmədi, Mə-
şədi Məmməd Fərzəliyevi, Dabbax Məmmədqulunu, Aşıq Mirzə 
Bilal Mikayılovu (1872-1937), Seyid Şuşinskini, Pəsxan Cəlili, Hə-
şim Kələntərlini, Xan Şuşinskini, Yavər Kələntərlini, Həqiqət Raz-
yevanı, Sürəyya Qacarı (1910-1992), Ağabala Abdullayevi, Aşıq 
Bəylər Qədirovu (1914-1991), Aşıq Əvəz Fərman oğlunu, Gülxar 
Həsənovanı, Hacıbaba Hüseynovu, Sara Qədimovanı, Şövkət Ələk-
bərovanı, Aşıq Şakir Hacıyevi (1922-1978), Aşıq Pənah Pənahovu 
(1926-1978), Fatma Mehrəliyevanı, Qulu Əsgərovu, Yaqub Məm-
 88 
mədovu, Nəriman Əliyevi, Aşıq Məmmədağa Babayevi (1932-
1977), Eynulla Əsədovu, Əli Mehdiyevi, Eynulla Çəbrayılovu, Qə-
dir Rüstəmovu, Arif Babayevi, Canəli Əkbərovu, Sabir Mirzəyevi, 
Sabir Novruzovu, Aşıq Rza Qobustanlını (1944-1993), Qəndab Qu-
liyevanı, Ağaxan Abdullayevi, Səxavət Məmmədovu, Sahibə Əh-
mədovanı (Abbasova), Səkinə İsmayılovanı, Şahnaz Haşımovanı, 
Alim Qasımovu, Mənsum İbrahimovu, Zahid Quliyevi, Mələkxa-
nım Əyyubovanı, Aşıq Ağamurad İsrafilovu (1964), Zeynəb Behbu-
dovanı, Almaz Orucovanı, Elnarə Abdullayevanı, Aygün Bayramo-
vanı, Nəzakət Teymurovanı, Səbuhi İbayevi, Aşıq İslam Rza oğlunu 
(1977-2013), Təyyar Bayramovu və b. göstərmək olar. 
 
 
 
 
 
 
 89 
 
NƏTİCƏ 
 
Azərbaycanda şifahi professional musiqi bir-birə yaranmamış-
dır. Bu musiqi uzun əsrlər boyu cilalanaraq bizə gəlib çatmışdır. 
«Muğam, muğamat-mürəkkəb ideya-emosional məna daşıyan, 
dərin və bitkin təfəkkür, bədii həyacan və müxtəlif musiqi obrazla-
rının inkişafını ifadə edən xalq musiqi dühasının gözəl məhsuludur. 
Muğamat yarandığı ən qədim zamanlardan başlayaraq, əsrlər boyu 
davam edən tədrici inkişaf və təkamül prosesi nəticəsində yetkinləş-
miş, formalaşmış, kamilləşmişdir. Muğamat-xalq vokal-instrumen-
tal kompozisiyasının ən yüksək yaradıcılıq mərhələsinə çatdırılan 
nümunəsidir. Muğamın bütün hissələri müəyyən bədii fikri müxtəlif 
bədii ifadə vasitələri ilə əyan edir. Muğamın hər bir hissəsi (şaxəsi, 
şöbəsi, guşəsi) çöx vaxt özü-özlüyündə müstəqil bir mahiyyət kəsb 
edir və ayrılıqda ifa edilə bilsə də, onun mütəşəkkil vahid əsas 
inkişaf xətti ardıçıl surətdə məntiqi qaydalara əsaslanaraq öz 
bütövlüyünü, tamlığını heç də itirmir. Muğam ciddi məzmunlu mu-
siqi ilə yanaşı asan (yüngül) musiqi nümunələrini də (təsnif, rəng) 
özündə təcəssüm etdirir» (3). 
«Muğamat sənətində təcəssüm edən estetik ideal özündə ka-
millik, harmoniya, gözəllik, xeyir, həqiqət (bilik), məhəbbət, inam, 
qəhrəmanlıq, kişilik kimi elementləri də birləşdirir... 
Sufizmə görə, muğam, haqqa çatmaq yolunda, Allahla qovuş-
maq yolunda pillələrdir («dayanacaqlardır»). Hər bir muğam bir ne-
çə mənəvi keyfiyyətləri, kamil (mütləq) şəxsiyyətin bir neçə səviy-
yəsini özündə təcəssüm etdirir» (1). 
Bütün xalqlarda olduğu kimi bizdə də şifahi prosesional mu-
siqi olduğu kimi qalmır, o, müxtəlif istedada malik olan yaradıcı 
insanların vasitəsilə inkişaf edərək əsrdən-əsrə tərəqqi edir. 
«... qədim və orta əsr Azərbaycan xalqının musiqi mədəniyyə-
ti təkcə musiqi praktikasının yüksək səviyyəliyi ilə deyil, eyni za-
manda elmi-nəzəri cəhətdən inkişafı ilə də fərqlənmişdir. Bu da öz 
 90 
növbəsində şifahi-professional musiqinin inkişaf etmiş formalarının 
yaranması üçün təməl daşına çevrlmişdir» (20). 
Azərbaycanda şifahi professional musiqinin formalaşmasında 
xanəndə və sazəndələrimizin rolu böyükdür. Bunların yaradıcılıqla-
rını xalq özü yüksək qiymətləndirmişdir. 
Bütün zamanlada xanəndə və sazəndələrin ədəb və ərkanı 
xalqa bir növ nümunə olmuşdur. Onlar öz hərəkətlərində və geyim-
lərində səliqəli olduğu kimi ifalarında da məntiqi ardıcıllığı düzgün 
aparmalıdılar. Belə olduqda xanəndə və sazəndələrdən bilik, yüksək 
musiqi duyumu, təcrübə tələb olunurdu. O dövrdə meydana gəlmiş 
müxtəlif məktəblərin fəaliyyəti də diqqətə layiqdir. 
XIX əsrdə Şuşa şəhərində Xarat Qulunun (1823-1883) yarat-
dığı musiqi məktəbi o dövrün klassik xanəndələrinin yaranmasına 
böyük təkan verdi. Hacı Hüsü, Məşədi İsi, Şahnaz Abbas, Bülbül-
can, Cabbar Qaryağdı oğlu, Keçəçi oğlu Məhəmməd kimi xanəndə-
lər Xarrat Qulunun yaratdığı musiqi məktəbinin yetirmələridir. 
Xarrat Qulu vəfat etdikdən sonra Şuşada kor Xəlifə (Molla 
Əli Molla Kəlbəli oğlu) və onun  musiqi məktəbinin (1883-1893) 
mühüm rolu olmuşdur. O, məktəbdə muğam oxumağı, tar və ka-
mança çalmağı öyrədirdilər. Kor Xəlifənin vəfatından sonra bu 
məktəb fəaliyyətini dayandırmışdır. 
XIX əsrin 80-cı illərində Şuşada yeni bir məclis peyda olmuş-
dur ki, onu da Mir Möhsün Navvab yaratmışdır. Onun musiqi məclisi 
Xarrat Qulu və Kor Xəlifədən sonra Azərbaycan musiqisində gör-
kəmli rol oynamışdır. M.M.Nəvabın musiqi məclisinini üzvləri Mə-
şədi İsi, Sadığcan, Keştazlı Həşim, Şahnaz Abbas, Malıbəyli Cüm-
şüd, Cabbar Qaryağdı oğlu, Keçəki oğlu Məhəmməd və başqaları idi. 
Bu xanəndələr gərgin əməyi sayəsində muğam dəstgahları, təsniflər 
və rənglər müxtəlif ölkələrə yayılaraq geniş vüsət tapmışdır. 
Hal-hazırda bizim ölkədə iki musiqi cərəyanı inkişaf edir. 
Bunlardan birincisi şifahi ənənəli professional musiqi, digəri isə hə-
min bu musiqiyə söykənən professional bəstəkar yaradıcılığıdır. 
 
Yanvar, 2015 
 91 
 
İSTİFADƏ OLUNMUŞ ƏDƏBİYYAT 
 
1. Abdullazadə G. Qədin və orta əsrlərin musiqi mədəniyyəti. Bakı, 
1996, s. 165. 
2. Bakıxanov Ə. Ömrüm sarı simi. Bakı, 1985. 
3. Bədəlbəyli Ə. Musiqi lüğəti. Bakı, 1969. 
4. Bülbül. Seçilmiş məqalə və məruzələri. Bakı, 1968. 
5. Cabbar Qaryağdı oğlu. Azərbaycan xalq musiqisi haqqında (əlyaz-
ma). AMEA-nın Memarlıq və İncəsənət İnstitutunun arxivi, Qovluq №167. 
6. Əkbərov C. Muğamın bədii-estetik fəlsəfi mahiyyəti və onun təd-
risi problemləri. Bakı, 2004. 
7. Əliverdibəyov A. Rəsmli musiqi tarixi. Bakı, 2001. 
8. Hacıbəyov Ü. Azərbaycan xalq musiqisinin əsasları. Bakı, 1985. 
9. Hacıbəyov Ü. Əsərləri. II cild, Bakı,1965. 
10. İmrani R. Muğam tarixi. Bakı, 1998. 
11. İsmayılov M.S. Azərbaycan xalq musiqisinin janrları, Bakı. 1984. 
12. Kazımov N. K. Ümumtəhsil məktəblərində muğamların tədrisi 
məsələləri. Bakı, 2000. s. 74; 75. 
13. Məmmədov V. Muğam, söz, ifaçı. Bakı, 1981. s. 48; 49. 
14. Rəhmətov Ə. Əhməd Bakıxanov. Bakı, 1977 
15. Rəcəbov O., Hidayətova F. Ümumtəhsil məktəblərində musiqi 
tədrisi və tərbiyəsi metodikası. Bakı, 2013. s. 198. 
16. Səfərova Z. Azərbaycanın musiqi elmi. Bakı, 2006. 
17. Şuşinski F. Azərbaycan xalq musiqiçiləri. Bakı, 1985. 
18. Şuşinski F. Musiqişünasın düşüncələri. Bakı, 1995. 
19. Zöhrabov R. Muğam. Bakı, 1991. 
20. Zöhrabov R. Şifahi ənənəli Azərbaycan professional musiqisi. 
Bakı, 1996. 
21. Виноградов В. С. Вопросы развития музыкальной культуры 
СССР.-М.: Сов. комп. 1961-302с. 
22. Грубер Р. История муэыкальной культуры. Т. 1 С древней-
ших времен до конца XVI века. ч.1. М.-Л. Госмузиздат., 1941-595 с. 
 
 
 92 
 
BAŞLIQLAR 
 
 
 
GİRİŞ .......................................................................................................... 3 
 
I FƏSİL 
MUĞAM DƏSTGAHININ TƏRKİB HİSSƏLƏRİ .................................. 8 
 
II FƏSİL 
ƏSAS MUĞAMLAR ............................................................................... 17 
2.1. Rast .................................................................................................... 17 
2.1.1. «Rast» ailəsinə daxil olan muğamlar ....................................... 25 
2.1.1.1. Mahur-hindi .......................................................................... 26 
2.1.1.2. Orta Mahur ............................................................................ 29 
2.1.1.3. Bayatı-Qacar ......................................................................... 30 
2.1.1.4. Dügah .................................................................................... 32 
2.2. Şur ...................................................................................................... 34 
2.3. Segah ................................................................................................. 40 
2.3.1. Zabul-segah .............................................................................. 45 
2.3.2. Mirzə Hüseyn segahı ................................................................ 48 
2.3.3. Xaric segah ............................................................................... 49 
2.4. Cahargah ............................................................................................ 50 
2.5. Şüştər ................................................................................................. 58 
2.6. Bayatı-Şiraz ....................................................................................... 61 
2.7. Hümayun ........................................................................................... 66 
 
III FƏSİL 
3.1. Kiçik həcmli muğamlar ..................................................................... 70 
3.1.1. Qatar ......................................................................................... 71 
3.1.2. Rəhab ....................................................................................... 72 
3.1.3. Şahnaz ...................................................................................... 74 
3.1.4. Bayatı-Kürd .............................................................................. 76 
3.1.5. Dəşti ......................................................................................... 77 
 
 
 93 
IV FƏSİL 
4.1. Zərbi muğamlar ................................................................................. 80 
4.1.1. Heyratı ..................................................................................... 81 
4.1.2. Arazbarı ................................................................................... 82 
4.1.3. Mənsuriyyə .............................................................................. 82 
4.1.4. Səmayi-şəms ............................................................................ 83 
4.1.5. Osmanlı.................................................................................... 84 
4.1.6. Ovşarı ...................................................................................... 84 
4.1.7. Heydəri .................................................................................... 84 
 
V FƏSİL 
ŞİKƏSTƏLƏR ......................................................................................... 86 
 
NƏTİCƏ ................................................................................................... 89 
 
İSTİFADƏ OLUNMUŞ ƏDƏBİYYAT................................................... 91 
 
 94 
 
 
 
 
 
 
 
 
 
 
 
 
 
 
 
 
 
 
 
 
 
 
 
 95 
 
 
 
 
 
 
 
 
 
 
 
 
 
 
 
 
 
 
 
 
 
 
 
Ахундов Имран Адил оглы 
 
Азербайджанские мугамы 
 
Монография 
(на азербайджанском языке) 
 
Баку – Мутарджим – 2015 
 
 
 
  
 96 
 
 
 
 
 
 
 
 
 
 
 
 
 
 
 
 
 
 
 
 
Чапа имзаланыб: 24.04.2015. 
Формат: 60х84 1/16. Гарнитур: Тимес. 
Щяъми: 6 ч.в. Тираж: 100. Сифариш № 77. 
 
 
 
ТЯРЪЦМЯ 
ВЯ НЯШРИЙЙАТ-ПОЛИГ РАФИЙА 
МЯРКЯЗИ
Аз 1014, Бакы, Рясул Рза кцч., 125
596 21 44; 497 06 25; (055) 715 63 99 
e-mail: mutarjim@mail.ru  
www.mutercim.az 
 
 
