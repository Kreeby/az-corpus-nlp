DÜNYA XALQLARININ NAĞILLARI
AfRİkA 
xalqlarının 
NAĞILLARI
(Nyamanın quyusu)
Bakı – “Təknur” – 2013
Topladı və 
tərcümə etdi:  
Səfiyev Natiq Yusif oğlu
Redaktor:  İlyasova Güntəkin Natiq qızı
Afrika xalqlarının nağılları. 
Bakı “Təknur”. 2013. 84 səh.
Afrika qitəsində çoxlu xalqlar yaşayır. Onların hər 
bi rinin özünəməxsus folkloru vardır. Bu kitabdakı dili-
mizə çevrilmiş nağıllar ibrətamiz, tərbiyəvi xarakter da-
şıması ilə hər kəsi özünə cəlb edir. Topluda 25 xalqın 40 
nağılı toplanmışdır. 
Kitab geniş oxucu kütləsi üçün nəzərdə tutulmuşdur.
 ISBN: 978-9952-445-26-5
© afrika  xalqlarının  nağılları
3
nyamanın quyusu
(Aşanti nağılı)
Belə nəql edirlər ki, keçmiş zamanlarda quyruğu ol-
madığı üçün heyvanların qurbağanı görən gözləri yox 
idi. Qurbağa heyvanlardan incidi və göylər allahlı Nya-
manın yanına gəldi ki, ondan quyruq istəsin. Göylər al-
lahı qurbağanı diqqətlə dinləyib, dedi:
-Mənim bir quyum var, onun suyu heç vaxt qurumur. 
Bu quyu üçün mənə gözətçi lazımdır. Sən gözətçi olma-
ğa razılıq versən, quyruq əldə edərsən. 
Qurbağa razılıq verdi.
-Yaxşı, mən gözətçilik edərəm, ancaq mənə quyruq ver. 
4
Nyama qurbağaya quyruq verdi və onu quyuya gön-
dərdi:
-İşin qulpundan möhkəm yapış. Quyunu təmiz saxla, 
elə et ki, onun yanından keçənlər su yanğılarını, susuz-
luqlarını yatıra bilsinlər. 
Qurbağa quyuya yollandı və orada yaşamağa başladı.
Lakin elə oldu ki, bu yerlərdə quraqlıq başladı. Yağış-
lar çoxdan yağmırdı, bütün quyular qurumuşdu. Yalnız 
Nyamanın quyusunda su vardı. Bu vaxt qurbağa tamam 
lovğalandı, təkəbbürlü və sadəcə olaraq səfeh oldu. 
Heç yanda su olmadığından heyvanlar Nyamanın ya-
nına gəldilər və ondan su istədilər. O, bütün heyvanları 
suyu heç vaxt qurumayan öz quyusuna göndərdi. 
Bura ilk gələn kəl oldu.  Kəlin quyu tərəfə gəldiyini 
görüb, qurbağa quruldadı:
-Nyama quyusunun suyunu kim bulandırır?
-Bu mənəm, kəldir,- deyə kəl cavab verdi. 
Qurbağa ona belə dedi:
-Rədd ol, burdan! Burada sənin üçün su yoxdur! 
Quyu quruyub.
Kəl su içməmiş çıxıb getdi. Sonra quyuya qoyun 
yaxınlaşdı, qurbağa yenə quruldadı:
-Kimdir Nyama quyusunun suyunu bulandırmağa 
gəlir?
Qoyun cavab verdi:
-Bu mənəm, qoyundur. 
Qurbağa isə qışqırdı:
 -Rədd ol, burdan! Sənin üçün burada su yoxdur! 
Quyu quruyub.
Nəhayət bütün heyvanların səbri tükəndi. Bu vaxt 
5
Nyamaya şayiə çatdı ki, onun təbəələri susuzluqdan 
əziyyət çəkir. O, özü quyuya yollandı ki, görsün orada nə 
baş verir. 
Nyamanın ayaq səsini eşidən qurbağa quruldadı:
- Kimdir Nyama quyusunun suyunu bulandırmağa 
gəlir? 
Nyama ciddiyyətlə dedi:
-Bu mənəm, Nyama!
Lakin qurbağa vərdiş etdiyi sözləri təkrar etdi:
-Rədd ol, burdan! Burada su yoxdur! Quyu quruyub.
Bu sözləri eşidən Nyama dəhşətli tərzdə qəzəbləndi. 
O, qurbağanın quyruğunu qopartdı, ozünü  isə qovdu. 
Qurbağa quyruqsuz qaldı. 
İndi o hər yerdə su axtarır, suda yaşayır - Nyamanın qu-
yusuna gözətçilik etdiyi gözəl günləri daima yada salır. 
Nyama qurbağanın pis əməlini həmişə onun yadına 
salır. Qurbağalar quyruqlu doğulurlar, lakin onlar biraz 
böyüyən kimi Nyama onların quyruqlarını yox edir. 
6
İkİYÜzLÜ NQİ
(Beti-bulu nağılı)
Nqi-mbaba, yarasa bütün dişləri olan cəhənglə və 
iki qanadla dünyaya gəlib. Meşədə xeyli müddət baş 
çıxara bilmirdilər ki, Nqi-mbaba nədir: heyvandır, yox-
sa quş? Hiylıgər Nqi isə bundan istifadə edirdi. Quşlar 
ziyarət təşkil edəndə, Nqi hamıdan əvvəl burada olar-
dı, axı onun quş qanadları var. Heyvanlar şikarı bölmək 
istəyəndə Nqi öz payını götürmək üçün tələsərdi, axı 
onun cəhəngi dişlidir.
Yaşayış üçün heç nə olmayanda Nqi nə burda olardı, 
nə də orada. 
Meşə xalqı arasında ancaq Nqinin özünü qəribə 
apar masından söhbət gedirdi. Lakin hər şeyin sonu var. 
Günlərin birində dəvəquşu Enqudu-quşların ən ali rəh-
7
bəri elan etdi ki, öz xalqını bir yerə toplayır ki, vacib bir 
məsələni həll etsin. Çaparlar Nqi-mbabanı da yığıncaqa 
dəvət etdilər. Lakin o quşların ümumi toplanışına gəl-
mədi. 
- Mən sizinlə danışmaq belə istəmirəm. Sizin ancaq 
dimdiyiniz var, mən isə cəhəngə malikəm. Baxın mənim 
necə gözəl, ağ və iti dişlərim var! Mənim sizinlə ümumi 
heç nəyim yoxdur! 
Az sonra şir Engbeme-bütün heyvanların rəhbəri öz 
xalqını ümumi toplanışa dəvət etdi və bildirdi ki, vacib 
məsələ həll olunmalıdır. Çapar Nqi-mbabanı da bura ça-
ğırdı. Lakin o bura gəlməyi ağlına belə gətirmədi. 
- Siz kimsiniz ki, mən sizinlə söhbət edim. Bizim si-
zinlə ümumi heç nəyimiz yoxdur, - deyə o bildirdi. Siz 
uçmağı bacarmırsınız, 4 pəncənizlə qaçırsınız, hərəkət 
edirsiniz. Mənim isə, görün necə gözəl qanadlarım var!
Onda dəvəquşu Enqudu Nqi-mbabanı quş tayfasın-
dan xaric etdi. Şir Enqbeme isə onu heyvanlar ailəsin-
dən qovdu. 
Bu hadisədən bir az keçmiş quşlar bayram keçir-
dilər. Hər bir quşu nəyəsə qonaq etdilər. Nqi bayrama 
ilk gələnlərdən biri oldu. 
Axı mənim qəribə qanadlarım var, lap əsl quşlarda 
olduğu kimidir! – deyə o mühakimə yürütdü.
Dəvəquşu Enqudu ona buyurdu ki ağzını açsın. 
Buna cavab olaraq, insafla desək, Nqi-mbaba ağ diş-
lərinin cərgələrini göstərdi. 
- Bir mənə bax, - deyə dəvəquşu Enqudu bildirdi. – 
Məgər mənim dimdiyimdə dişlər varmı? Get o məxluq-
ların yanına ki, onların cəhəngləri dişlərlə doludur. Sən 
8
bizim tayfadan deyilsən!
Beləliklə Nqi-mbaba heç nəsiz evinə qayıtdı. 
Bir neçə gündən sonra şir Engbeme heyvanların 
bayramını elan etdi. Burada hamını ləzzətli təamlar göz-
ləyirdi. 
Yenə də Nqi-mbaba bura ilk gələnlərdən oldu. La-
kin şir Enqbeme onu təəccüblə qarşıladı. Şir hamını öz 
ailələri ilə oturtdu. Lakin yarasa üçün heyvanların ara-
sında yer tapılmadı: onun nə buynuzları, nə də möhkəm 
dırnaqları vardı. Nqi-mbabada heyvanların bir-birlərini 
tanımaq üçün əlamətlər də yox idi.
Nahaq yerə o hamıya dişlərini göstərirdi. Şir-Engbe-
me qəzəblə əmr etdi ki, o buradan rədd olub getsin. 
Beləliklə Nqi-mbaba münzəvi oldu – o dişli olsa da 
heyvan, qanadları olsa da quş sayılmadı. Onu nə heyvan-
lar, nə də quşlar öz qəbilələrinə qəbul etdilər. O vaxtdan 
Nqi-mbabanı ikiyüzlü, riyakar adlandırırlar. 
9
NİYə DoNuzLARIN BuYNuzLARI YoXDuR
(Baule nağılı)
Donuz Bemenin xalası müdrik tısbağa ruhların yanı-
na yollandı ki, heyvanlar üçün buynuz əldə etsin. 
Evə qayıdan tısbağa səhər tezdən həyətdə çağırış tə-
bilini çaldırdı.
Evlərdə heç kəs qalmadı. Bütün heyvanlar tısbağa-
nın yanına axışdılar. Kiçikdən böyüyə balaca siçandan 
tutmuş nəhəng filə kimi hamı burada idi. Kövşəməyi ba-
caranlar bərkdən marçıldadır , dırnaqları olanlar yorul-
madan yeri qazır, bundan başqa dişləri ilə şikarını didib 
10
parçalayanlar, düşməni dırnaqları ilə cırmaqlayanlar, 
quyruqları ilə öyünənlər buraya toplaşmışdılar. 
Tısbağa ləyaqətlə heyvanların qarşısına çıxdı, onun 
qoltuğunun altında qiymətli kisə vardı. O tamam əhəngə 
və kömürə bulaşmış, çanağının hər axçası rənglənmişdi. 
O saat görünürdü ki, müqəddəs ruhlar onu öz sənətlə-
rinə qoşublar. Heyvanlar hörmət və ehtiramla tısbağaya 
baxırdılar.
-Qardaşlarım, - deyə tısbağa heyvanlara müraciət 
etdi. – Məgər siz görmürsünüz insanlar meşədə yaşa-
yanları üstələyirlər. Nəyə görə, sizdən soruşuram? Ona 
görə ki, adamların nizələri, ox və kamanları, tüfəng və 
bıçaqları var. Məgər siz insanlardan dırnaqlarınızla, diş-
lərinizlə, pəncə və ayaqlarınızla qorunacaqsınız? Məgər 
biz müdrik olduğumuz halda adamlara imkan verəcəyik 
ki, bizi məhv eləsinlər? Mən sizin üçün buynuz əldə et-
mişəm və indi onları paylayacağam. Bilin ki, öz buynu-
zunuzu tısbağadan əmələ gələnlərə yönəldəni dəhşətli 
ölüm gözləyir!
Bundan sonra tısbağa əmr etdi ki, heyvanlar ailələr-
lə cərgəyə düzülsünlər: o yerə buynuzları töküb, təklif 
etdi:
-Qoy hər bir heyvan öz zövqünə uyğun buynuz seç-
sin. 
Bura ilk yaxınlaşan fil oldu. O iri dişləri, xilləri yoxla-
dı. Onlar indi də onu bəzəyir. 
Sonra bəbir, şir və başqa yallılar bura yaxınlaşdılar. 
Onlar həqarətlə fınxırdılar.
-Buynuzlar həddən ziyadə ağırdırlar. Düşməndən 
qorunmaq üçün bizim pəncəmiz, dırnaqlarımız , köpək 
11
dişlərimiz bəs edər. 
Qəzal Soo öz ailəsi ilə bura yaxınlaşdı. Onların hər 
biri öz zövqünə uyğun buynuz seçdi və onu başına yer-
ləşdirdi.
Qəzallar Okpeni və Odzoe tısbağadan xahiş etdilər 
ki, onlara iti buynuzlar versin. Odzoe özünə balaca, lakin 
çox iti və şiş buynuzlar götürdü. Hər hansı çətin işdən 
söhbət düşəndə biz deyirik: “Bir qəzal Odzoenin buy-
nuzlarından yapış!”
Donuz Beme isə tələsmirdi, o sakitcə manioki çölün-
də gəzişirdi. 
-Hər halda mənə də buynuz çatar, axı onları payla-
yan mənim xalamdır.
Müəyyən vaxt keçəndən sonra donuz tısbağanın 
evinə yaxınlaşdı. Ona məlum oldu ki, bütün buynuzlar 
paylanıb qurtarıb. 
Donuz Beme inildədi, tısbağa isə fikrə daldı.
-Qızım, necə oldu ki, biz səni unutduq!
O vaxtdan bizim diyarda deyirlər: “O şəxslər ki, yanı-
mızdadır,əsasən onlar unudulur”.
-Mən isə fikirləşirdim ki, əgər onları sən paylayır-
sansa, mənə də buynuz çatar, - deyə donuz Beme narazı 
halda donquldadı. 
Nə etmək olar. Tısbağa iri dişi donuzun sifətinə yer-
ləşdirdi. O vaxtdan donuz deyinərək buynuz tapmaq ax-
tarışında torpağı eşir.
12
İNSANLAR Necə oD əLDə eTDİLəR
(Çaqqa nağılı)
Əvvəllər od olmadığı üçün insanlar banan və əti 
əntər kimi çiy yəməyə məcbur idilər. Günlərin birində 
həmişəki kimi mal-qaranı örüşə apararkən uşaqlar öz-
ləri ilə çiy yəmək də götürdülər. Onlar orada özləri üçün 
ox-kaman düzəldib,oynamağa başladılar. Oğlanlardan 
biri öz oxunu kixombo ağacının yanına qoydu və onu fır-
latmağa başladı. Ox qızdı və oğlan yoldaşlarına qışqırdı: 
- Kim buna toxunmaq istəyir?
Uşaqlar yaxınlaşdılar və oğlan qızmış oxu onlara 
toxundurdu. İstini hiss edib oğlanların hərəsi bir tərəfə 
13
qaçdı. Həmin uşaq isə oxu daha da möhkəm fırlatmağa 
başladı, istədi ki,o istilənsin. Bundan sonra o oxu oğlan-
lara tərəf uzadırdı. Sonra uşaqlar həmin oğlana kömək 
etdilər: 
- Gəlin onu daha çox qızdıraq.
Onlar yenə də oxu fırlatmağa başladılar. Bu zaman 
tüstü göründü. Onun altında olan ot yavaş-yavaş yandı, 
uşaqlar daha çox ot gətirdilər ki, tüstü ətrafı bürüsün 
və onlar şənlənsinlər. Elə bu vaxt göyə alov püskürdü. 
O işıqlaşır, otları və kolları məhv erərək yandırır və hə-
mişə də çırtıldayırdı, sanki tufan baş vermişdi.
Hər yerdən bura adamlar axışıb gəldilər. Onlar alova 
baxıb dedilər:
- Bizə bu möcüzəni göndərən görən hardadır?
Sonra onlar uşaqları axtarıb tapdılar və qışqırdılar:
- Siz, bu möcüzəni hardan tapdınız?
Böyüklər hirslənmiş, uşaqlar isə qorxmuşdular. La-
kin onlar hər halda öz ağaclarını göstərdilər və onları 
fırlatmağa başladılar. Yenə də alov püskürdü. Böyüklər 
qışqırdılar:
- Siz nə etdiniz? Sizin yaratdığınız bu möcüzə bizim 
bütün otumuzu və ağaclarımızı məhv edə bilər.
Odun xeyirxah işlərə xidmət etdiyini böyüklər yan-
ğın yerində uşaqların gətirdikləri azuqəni görəndə öy-
rəndilər. Uşaqlar dilləndilər:
- Bura gəlin, görün, Vovo bizim yeməklərimizi nə 
eyləyib. Onlar alovu “Vovo” adlandırdılar, belə ki, o ya-
nanda vo-vo-vo kimi uğuldayırdı.
Lakin acımış uşaqlar bananı yeyəndə hiss etdilər ki, 
onlar həm yumşaq olmuş, həm də şirinləşmişlər.
14
Uşaqlar yenə də bir balaca tonqal qaladılar və onun 
üzərinə bananları qoydular. Yenə də gördülər ki banan-
lar daha da ləzzətli olublar.
Bundan sonra adamların hamısı vovonu evlərinə 
apardılar və öz yeməklərini onun üzərində bişirməyə 
başladılar.
Günlərin birində bu yaşayış yerinə bir adam gəldi. 
Və onların yeməklərindən yedi. O, soruşdu:
- Siz bunu necə hazırlayırsınız?
Onda adamlar ona Vovodan söhbət açdılar. Yad adam 
evinə gəlib keçisini götürdü ki, onu oda dəyişsin. O, yol-
da başqa bir adama rast gəldi və həmin adam soruşdu:
- Keçi ilə sən hara gedirsən?
- Mən onu Vovoya dəyişəcəyəm.
Beləliklə, bura çox adam gəldi. Onlar buradan od 
alıb, dünyanın hər yerinə apardılar. Adamlar ağac par-
çalarını bir-birinə sürtməklə od əldə etməyi öyrəndilər. 
Yumşaq ağacı kiponboro, o birisini isə ovito adlandırdı-
lar. Bu adamlar iki odun parçasını komanın yanında ha-
zır vəziyyətdə saxlayır və deyirdilər:
- Bu, hər ehtimala qarşı qoyulur. Əgər uzun gecədə 
hamı yatmış olsa, qonşunu narahat etməmək üçün özü-
müz od əldə etməliyik.
15
SİçANLAR və pİşİkLəR
(Dabida nağılı)
Keçmiş zamanlarda siçanlar pişiklərdən çox qorxar 
və gecə-gündüz öz yuvalarından çıxmazdılar ki, düş-
mənlərinin gözünə görünməsinlər. Axı belə aclıq hamı-
nın məhvinə gətirib çıxara bilərdi.
Bir gün bütün siçanlar məşvərətə toplaşdılar. Əsas 
məsələ pişikdən yaxa qurtarmaq idi. Hamı müzakirədə 
iştirak edirdi.
Bu vaxt siçan balası dedi:
- Mən yaxşı bir şey düçünüb tapmışam. Fikrimcə pi-
şiyin boynuna zınqrov asmaq lazımdır. Onda biz onun 
gəlişindən xəbərdar olarıq. 
Siçanlar sevindilər və bala siçanı təriflədilər. Lakin 
qoca siçan yerindən qalxaraq dedi:
- Həqiqətən yaxşı düşünüb tapmısınız. Lakin de-
yin görək, pişiyin boynuna zınqırovu bağlayan cəsarətli, 
ürəkli siçan tapılacaqmı?
16
MeYMuN NİYə AĞAcDA YAşAYIR?
 (Eve nağılı )
Günlərin bir günü meşə pişiyi ova çıxdı. Lakin onun 
əlinə heç nə keçmədi. O yorularaq yerə uzandı ki, isti-
rahət etsin. Lakin birələr ona rahatlıq vermədilər. Bu 
vaxt pişik gördü ki, yaxından meymun keçir. 
- Meymun, mənim birələrimi təmizlə - deyə vəhşi 
pişik onu səslədi. Meymun razılaşdı və pişiyin bədənin-
dən birələri axtarmağa başladı. Xoşallanan pişik yuxu-
ya getdi. Bunu görən meymun pişiyin quyruğunu ağaca 
bağladı və özü isə qaçdı. Pişik yuxudan oyandı. O istə-
di ki, dursun öz işlərinin dalınca getsin, lakin yerindən 
tərpənə bilmədi. Axı quyruq ağaca sarınmışdı! Pişik çox 
17
əlləşdi ki, burdan xilas olsun, lakin bir şey çıxmadı.
Bu vaxt pişiyin yanından bir ilbiz keçirdi. Onu görən 
pişik sevindi. 
- İlbiz, mənim sarğımı aç!
- Əgər səni xilas etsəm,məni öldürməzsən ki? –
deyə ilbiz soruşdu. 
- Yox, yox, – deyə pişik söz verdi. - Sənə pisliyim 
dəyməz. 
İlbiz pişiyi xilas etdi.
Pişik evə gəldi və yaxınlıqda yaşayan heyvanlara 
dedi:
- Beş gündən sonra hamıya deyin ki, mən ölmüşəm 
və siz məni dəfn etməyə hazırlaşırsınız.
Heyvanlar heç nə başa düşmədilər, lakin  pişiyin xa-
hişini yerinə yetirməyə razılıq verdilər. 
Budur beş gün keçdi. Pişik yerdə uzandı, ölü kimi 
ayaqlarını uzatdı. 
Heyvanlar gəlib gördülər ki,pişik ölüdür. Heyvanla-
rın arasında meymun da vardı. 
Meymun yaxına gəldi ki, pişiklə vidalaşsın. Birdən 
pişik yerindən qalxdı və  meymunun üstünə atıldı. 
Meymun götürüldü! O ağaca dırmaşmağı ilə pişiyin 
əlindən xilas oldu. O vaxtdan meymun ağacda yaşayır və 
yerdə gəzməyi xoslamır. Bu ona görədir ki, o meşə pişi-
yindən çox qorxur.
18
saxaranın yaranması
(Əlcəzair nağılı)
Əlcəzairin cənubundakı dağ kəndində  bir zahid ya-
şayırdı. Möminliyinə və çox xeyirxahlığına görə hamı 
onu sevirdi. O, bütün günü hətta gecə də ay işığında iba-
dət edərdi. Zahid kəhraba təsbehini çevirərək xeyirxah-
lıq və tamahkarlıq haqqında düşünərdi. Bu kənddə ya-
şayanların əksəriyyəti məsləhət almaq üçün bu müdrik 
insanın yanına gələrdi.
Bir gün müqəddəs adəti üzrə xalçanın üstündə otu-
rub ibadət edərkən, onun yanına silahlıların müşayiə-
ti ilə dövlətli bir cənab gəldi. O, bura ona görə gəlmişdi 
ki, zahiddən soruşsun: “Öz geniş və bəhrəli torpaqları-
nı, onlara tez-tez hücum edən düşmənlərdən necə qo-
rusun?” Müdrik zahid onu diqqətlə dinləyib, söz verdi 
ki, kömək əlini ondan əsirgəməyəcək. Ağsaqqal dağdan 
19
enərək, vadiyə gəldi. Burada çoxlu ağaclar, güllər, çiçək-
lər bitmişdi, bulaqlar çağlayır, quşlar cəh-cəh vururdu. 
Müqəddəs buranın camaatından xahiş etdi ki, düşmən-
lərin hücumuna məruz qalan bu adama kömək göstər-
sinlər. Lakin buranın sakinləri müqəddəs qocanın xahi-
şinə əhəmiyyət vermədilər.Onları təhlükə gözləmirdi, 
bu yerlərdə sülh və əmin-amanlıq hökm sürürdü.
Kömək etməkdən imtina edən bu yerin sakinlərin-
dən inciyən bu cənab düşmənin çox saylı ordusuna qar-
şı mübarizəyə qalxdı. Yağı düşmənlər onu darmadağın 
etdilər. Həmin cənab isə döyüşlərin birində qəhrəman-
casına həlak oldu. 
Qoca zahidin kini sərhəd tanımırdı. O, əl ağacı ilə 
bu bərəkətli diyarı tərk etdi, kömək  diləyən adamın 
əlindən tutmadıqlarına görə bu xalqı lənətlədi. Zahid 
onların faydalı, məhsuldar torpaqlarına bədbəxtlik gön-
dərdi. Bu yerlər get-gedə ölü və barsız vəziyyətə düşdü. 
Çaylar qurudu, ağac və kollarda, bağlarda güllər, çiçək-
lər soldu. Burada quru tikanlı otlardan başqa heçnə qal-
madı, onları da külək uzaqlara apardı.
O vaxtdan burada nə ağac, nə yaşıllıq, nə su, nə də 
təravət qaldı. Bütün diyar lütləşdi, səhraya çevrildi və 
onu “Saxara” adlandırdılar.
Lakin Tanrının bu boşalmış torpağa yazığı gəldi. 
O, öz nəfəsi ilə bura qızılgül çiçəkləri göndərdi. (Saxa-
ra-ərəbcə böyük səhra deməkdir.) Burada vahələr ya-
ratdı, yalnız bu yerlərdə təmiz su axır və səhraların ka-
sıb sakinlərinə lazım olan sərinliyi bəxş edir.
20
BAcARIQLI oĞRuLAR
(Əlcəzair nağılı)
Bir vaxtlar iki oğru yaşayırdı. Onlar bir-birlərinə 
sədaqət andı içmişdilər və şərtləşmişdilər ki, onlardan 
birini tutsalar o biri onu ələ verməyəcəkdir. Bu dostlar 
ustalıqla oğurluq edirdilər. Bu işdə onların fəndlərinin 
misli-bərabəri yox idi. Onlar dəvə, inək və at oğurlayır, 
lakin ələ keçmirdilər. Oğruların ailələri çox idi və onlar 
qonşuluqda yaşayırdılar. 
Bir gün oğrular qərarlaşdırdılar ki, cins atı oğurla-
sınlar, lakin onlar əvvəl atın yiyəsinə göz qoymağa baş-
ladılar. Onlar gördülər ki, ağa öz dayanacağına qayıtdı, 
atdan düşdü və yüyəndən tutub çadırların birinə apardı. 
Atın yiyəsi gedən kimi oğrular səssiz, ilan kimi çadıra 
daxil oldular. Onlardan biri tez atın üstünə sıçradı. O 
biri isə yüyəndən tutub onu bayıra çıxartdı. Lakin at çox 
ağıllı idi. Kənara çıxan kimi o kişnədi. Atın kişnəməsini 
eşidən ağa nökərlərini göndərdi ki, görsün ata nə olub. 
Nökərlər gördülər ki, iki yad adam sahibin atını qaçır-
maq istəyir. Onlar irəliyə atıldılar ki, oğruları tutsunlar, 
lakin atın üstündəki, qamçı ilə atı vurdu və burdan gö-
türüldü. O, birini isə nökərlər mühasirəyə alıb tutdular.
Oğrunu qazının yanına gətirdilər, onu dindirdilər, 
döydülər, döydülər. Başqası olsaydı çoxdan hər şeyi boy-
nuna alardı, günahkar olduğunu bildirərdi, lakin o, içdiyi 
anda sədaqətli olduğunu nümayiş etdirdi, yoldaşını ələ 
vermədi. Bundan əlavə o, ümumiyyətlə, hər şeyi dandı, 
ancaq  təkrar-təkrar bildirdi ki, o, atı qaçırmaq fikrində 
21
olmayıb, bir də onun heç bir dostu yoxdur və heç vaxt 
da olmayıb. Lakin oğru izah edə bilmirdi ki, niyə çadırın 
yanına gəlib və onun yanında nə edirmiş. Oğru hər cür 
hiylə işlədirdi, təmizə çıxmaq üçün müxtəlif fikirlər söy-
ləyirdi. Lakin nökərlər sözlərinin üstündə duraraq qa-
zını inandırdılar ki, at oğurlananda bu adam yüyəndən 
tutmuşdu.
Oğrunu həbsxanaya saldılar. Günlər bir-birini əvəz 
edir. Oğru isə həbsdə oturur. Dostu isə bu vaxt atı, yəhə-
ri və yüyəni satıb, əldə edilən məbləğin yarısını həbsdə 
olanın ailəsinə verir. 
Xeyli vaxt keçəndən sonra bu oğurluq haqqında söh-
bətlər kəsiləndə azadlıqda olan oğru günlərin bir günü 
həbsxanaya, dostu ilə görüşə gəlir. Həbsxana gözətçilə-
rinin yanında dostunu görərək, o, elə başa düşür ki, dos-
tu işarə edir ki, mən onlara heç nə deməmişəm, sən də 
dilini farağat qoy. Onda azadlıqda olan dostu qışqırır:
-Dostum mən istəyirəm biləsən: dördlük qırxlıq 
oldu, dart və burax-onluq, qaldır və qoy iyirmi oldu, 
otuz beş sahibəyə çatdı. 
Həbsdə olan oğruya aydın oldu ki, at qırx dinara, yü-
yən on, yəhər- iyirmi dinara satılıb. Əldə edilən pulun 
yarısı arvadına verilib. Gözətçilər deyilənlərdən heç nə 
başa düşmədilər.
Gör bu iki oğru necə fəndgir idi.
22
SəhRADA YAşAYAN GöYəRçİNLəR
(Əlcəzair nağılı) 
Səhrada göyərçinlər dəstəsi yaşayırdı. Bütün günü 
onlar yem axtarışında olar, gecələr isə yatmaq üçün bir 
yerə toplaşardılar. Bir gün axşam yatmazdan əvvəl söh-
bət zamanı göyərçinlərdən biri belə bir fikir söylədi:
-Qardaşlar, gəlin dəstə ilə Hicaza gedək – Biz həm 
həcc ziyarətində olarıq, həm də başqa ölkələrdə yaşa-
yan qohumlarımızla görüşərik.
Bu təklif bütün göyərçinlərin xoşuna gəldi və on-
lar yola hazırlaşmağa başladılar. Onların gedəcəyi yol 
o qədər də yaxın deyildi, bu səyahətdə həmçinin tanış 
olmayan yerlərdən keçmək lazım idi. Bələdçisiz bu yolu 
getmək böyük çətinliklər törədə bilərdi. Onlar çox fikir-
ləşdilər: “Görəsən bələdçilik işinə kimi dəvət etsinlər.” 
Nəhayət seçim qarğanın üzərinə düşdü. O yaxınlıqda 
23
yaşayır və səyahət etməyi xoşlayırdı. Hicazda isə o bir 
neçə dəfə olmuşdu. Qarğadan yaxşı bələdçi hardan tap-
maq olardı?
Qarğa böyük sevinclə göyərçinlərin təklifini qəbul 
etdi. 
-Mən sizi elə səhra yolları ilə aparacağam ki, - deyə 
qarğa söz verdi. – Siz heç bir çətinlik hiss etməyəcəksi-
niz. Mən yolda olan quyuların hətta saylarını da bilirəm. 
Qarğanın rəhbərliyi ilə göyərçinlər yola düzəldilər. 
Lakin yazıqlar bilmirdilər ki, onların bələdçisi olan qar-
ğa hansı pis niyyətlərin sahibidir. Qarğa quşları səhra-
nın lap dərinliyinə gətirdi. Burada bir damcı da su tap-
maq mümkün deyildi. Yol boyu göyərçinlər susuzluqdan 
gəbərmiş it cəsədlərinə rast gəlirdilər. 
Bu yürüşdə quşların əksəriyyəti məhv oldu, möcüzə 
nəticəsində sağ qalanlar isə çox pis halda, xəstə vəziy-
yətdə evə qayıtdılar. 
Heç nahaq yerə deyilməyib: əgər qarğa yol göstər-
məyi boynuna götürübsə, o bələdçilik etdiklərini it 
cəsədlərinin yanına gətirib çıxaracaq.
24
kAfTAR Necə BAzARA GeTMİşDİ?
(Fulbe nağılı)
Dovşan bazara gedib özünə yemək üçün ərzaq – ba-
dımcan, yerfındığı şərbəti aldı. O meşəyə qayıtdıqda 
kafdara rast gəldi. Dovşan şərbətdən  bir parça kəsib 
kaftara verdi ki, onun dadına baxsın.
- O! Gör necə də ləzzətlidir. Bunu necə əldə etmək 
olar? – deyə kaftar soruşdu.
Dovşan cavab verərək dedi:
- Bazardan! Ürəyin, xətrin nə istəyir, bazarda var.
- Tez ol, gedək bazara! – deyə kaftar çağırış elədi.
- Yox! – deyə Dovşan başını buladı.
- Bazar həftədə bir dəfə olur.
- Gələn dəfə mən mütləq gedəcəyəm, - deyə kaftar 
öz qərarını bildirdi.
Kaftar bazar gününü səbirsizliklə gözlədi və ora yol-
landı. Bazara girən kimi, o, burada ətlə dolu piştaxtalar 
gördü. Ətrafda mal və qoyun ayaqları asılmışdı. Kaftar 
tez ora atıldı və buddan yapışdı. Qəssab isə irəli atılıb 
ona bir möhkəm şapalaq endirdi. Kaftar budu atdı.
- Buna bazar deyərlər?! Dovşan bunları başqa cürə 
təsvir etmişdi. Kaftar meşəyə qayıtdı. Elə bu vaxt onun 
qarşısına dovşan çıxdı.
- Ay dovşan, dediyin bazar zor idi! Mən bazara 
girən kimi, şapalaq aldım.
- Bu, sən deyən kimi  deyil, - deyə dovşan gülüm-
sündü. – Sən bazara girib, özgə malını çırpışdırmaq is tə -
yəndə şapalaq almısan. 
- Bunu sən hardan bildin? - deyə Kaftar təəccüb-
ləndi! Sən məğər orada idin? 
- Yox, orada deyildim, - deyə Dovşan cavab verdi. 
Axı mən səni yaxşı tanıyıram.
25
DovşAN kAfTARI Necə ALDATDI
(Xausa nağılı)
Günlərin birində dovşan və kaftar ov etməyə yollan-
dılar.Dovşan çoxlu ov quşu əldə etdi, kaftar isə onları öz 
torbasına atırdı. Nəhayət, dovşan antilop da öldürdü, 
kaftar onu da özünə götürdü. Dovşan əsəbiləşdi, kaftarı 
burada qoyub, evə qaçdı.
Burada o özünü qırmızı və ağ palçıqla boyadı və 
hündür qarışqa damına dırmaşıb orada oturdu.
Tezliklə kaftar yolda göründü. O evə qayıdırdı. Kaf-
tar qarışqa yuvasına yaxınlaşdı və gördü ki, yuxarıda 
nəsə ağarır. O qorxdu və dedi:
- Qarışqa yuvasında oturan, məni burax, çıxım ge-
dim. Ovladığımın hamısını mən sənə verərəm. – O kisə-
də olan ov quşlarını çıxardı. 
- Mən gedə bilərəmmi? 
Dovşan isə cavabında dedi: 
- Umm! Umm!
Kaftar o biri ov quşlarını da kisədən çıxartdı və so-
ruşdu: 
- Ey qarışqa yuvasında oturan, olarmı mən çıxım ge-
dim?
Dovşan yenə də cavab verdi:
- Umm! Umm!
Onda kaftar kisədən antilopu da çıxarmalı oldu.
Bu dəfə dovşan kaftara icazə verdi ki, getsin. Kaftar 
boş kisə ilə evə getdi, dovşan isə yuyunub bütün şikarla-
rı götürdü və evinə yollandı.
26
çAR QvARİ və cADuGəR
(Xausa nağılı)
Bir gün çar Qvari saray əyanlarını ətrafına toplayıb, 
öyünməyə başladı.
-Əgər cadugər bura təşrif buyursa və öz bacarığı-
nı göstərsə, mən ona böyük ənam verib, sonra da onu 
edam etdirəcəyəm. 
-Yaxşı düşünülmüşdür! – deyə əyanlar bir ağızdan 
dilləndilər. 
Bu xəbər bütün Xausa torpağına yayıldı və tezliklə 
gedib məşhur cadugərə çatdı.
Cadugər bütün ev adamları ilə birgə çar Qvarinin sa-
rayına yollandı. Onlar şəhər darvazasına yaxınlaşdılar. 
Nökər təbil çalıb, belə oxudu:
-Budur, cinlər hökmdarı kisəsində möcüzələrlə gəlib. 
Cadugər qaşqaralana kimi öz ustalığını nümayiş et-
dirdi. 
-Sabah yenə gəl!- deyə çar Qvari əmr etdi.
Ertəsi gün səhər yenə də bütün əyanlar, saray adam-
ları bir yerə toplaşdılar. Çar Qvari taxta əyləşdi və tama-
şa davam etdi. Cadugər möcüzələr göstərir, təbilçi isə, 
öz alətinə zərbə vurub, oxuyurdu:
-Budur, cinlər hökmdarı, kisəsində möcüzələrlə gəlib!
Bu vaxt çar cadugərə bir-birindən gözəl və qiymətli 
hədiyyələr bağışlayırdı. 
Nəhayət çar Qvari buyurdu:
-Mən rəhmətlik anamı görmək istəyirəm. 
-Tasda su gətirin!- deyə cadugər əlini-əlinə möhkəm 
vurdu. 
27
Su gətiriləndən sonra o, tasa ədviyyə tökdü və bu vaxt 
çarın anası göründü. Hamı gördü ki, ana stulda oturub. 
Çar Qvari yaxınlaşıb rəhmətlik anasını görüb, dedi:
-Onu kənara çıxar!
Cadugər cavab verdi:
-Qoy çar tamaşa qurtarana kimi gözləsin. 
Əslinə qalsa o, həyəcanla fikirləşirdi ki, şəhərdən 
necə qaçmaq olar. Axı cadugar bilirdi ki, onun möcüzələ-
ri qurtarana kimi çar onu öldürəcək. 
Cadugər nökərini yanına çağırdı və buyurdu ki, qiy-
mətli hədiyyələri çarın anasına aparsın və sonra tez də 
şəhərdən çıxsın. 
O, tamaşaçılara üzünü tutaraq əlavə etdi:
-Tasın ətrafında dövrə vursanız, görünməz olacaqsınız.
Nökərlər və əyanlar tasın ətrafında yox oldular. Əv-
vəlki kimi burada ancaq təbilçi oynayır və oxuyurdu:
-Budur, cinlər hökmdarı, kisəsində möcüzələrlə gəlib!
Bir azdan cadugər onu da çarın anasına hədiyyə 
aparmağa yolladı. Nökərdə öz sahibinin dediyini yerinə 
yetirib, tasın ətrafında dövrə vurub yox oldu.
Onda cadugər çara dedi:
-İndi mən özüm hədiyyəni sizin ananıza təqdim edə-
cəyəm.
Cadugər tasın ətrafında dövrə vurub, yox oldu. Çar 
Qvari oturub gözləyirdi ki, nə vaxt cadugər və onun nökəri 
peyda olacaq. Çar axşama kimi burada oturdu. Lakin çarın 
cadugəri gözləməsi əbəs idi.  Cadugər yox olmuşdu. 
Çar Qvari adamlarını qaçanları təqib etməyə gön-
dərdi. Lakin cadugər sanki yerə batmışdı. 
O vaxtdan çar Qvari bir də özünü öymədi.
28
kAfTARLARIN DAL AYAQLARI NİYə QISADIR
(Qottentot nağılı)
Günlərin birində çaqqal kaftarla rastlaşdı. Onlar 
söhbətləşərkən, dostların başları üzərində böyük bulud 
göründü. 
Onu görən çaqqal buludun dadına baxmaq istədi. O 
elə ağ idi ki, sanki donuz piyidir. Çaqqal buluda qalxıb, 
onu yeməyə başladı. O yeyib doyandan sonra aşağı düş-
mək istədi. Bulud isə bu müddət ərzində daha yüksəyə 
qalxmışdı. 
Onda çaqqal kaftara qışqırdı:
-Bacıcan, mən səninlə buludu bölüşmək istəyirəm. 
Məni tut-saxla, mən aşağı düşürəm. 
 Çaqqal hoppandı, kaftar onu tutub saxladı, onu 
yıxılmağa qoymadı. 
Sonra kaftar buluda, onun zirvəsinə qalxdı və onu 
yeməyə başladı.
Yeyib doyandan sonra o çaqqala qışqırdı:
-Ey, boz qardaş, indi sən məni tut saxla. Ehtiyatlı ol!
Hiyləgər çaqqal cavab verdi:
-Qorxma bacıcan, en aşağı, mən səni tutub saxlaya-
cağam!
Çaqqal əllərini göyə qaldırdı, kaftar isə buluddan 
aşağı enməyə başladı. O yerə düşməyə az qalmışdı, bir-
dən çaqqal kənara hoppandı və şikayətedici qışqırdı:
-Oy, bacıcan, mənə acığın tutmasın! Ah, məni necə 
ağrıdır! Ayağıma tikan girib, yeri möhkəm incidir!
Lakin kaftar özünü saxlaya bilməyib, zərblə yerə 
dəydi və dal ayaqlarını zədələdi.  O vaxtdan deyirlər ki, 
kaftarın dal ayaqları qabaq pəncələrindən qısadır.
29
BəBİR və çAQQAL
(Qottentot nağılı)
Ovdan qayıdan bəbir kəndin yaxınlığında qoyun gör-
dü. Əvvəllər bəbir heç vaxt belə heyvan görməmişdi. O 
qorxdu və qoyuna cəsarətsiz halda yaxınlaşıb soruşdu: 
- Dostum, salam! Sənin adın nədir?
Qoyun ayaqlarını tappıldatdı, bərkdən mələdi: 
- Mən qoyunam. Bəs sən kimsən?
- Mən bəbirəm, - deyə bəbir cavab verdi. Bunu deyib, 
o, qorxaq kimi tez burdan uzaqlaşdı. 
Yolda bəbir çaqqala rast gəldi və çox qorxulu heyva-
nı gördüyünü söylədi. Beləsi ilə o hələ üz-üzə gəlməyib. 
Çaqqal güldü: 
- Oh, sən necə də axmaqsan, bəbir! Sən çox ləzzətli ət 
parçasını əlindən buraxmısan. Sabah ora birgə gedərik, 
onu tutub yeyərik!
30
Ertəsi gün bəbir və çaqqal qoyunu əldə etməyə 
yollandılar. Onlar kəndə yaxınlaşdılar. Elə bu vaxt qo-
yun çəməndə otlamağa hazırlaşırdı. O təpədə bəbir və 
çaqqalı görüb qorxdu. Tez arvadının yanına qaçıb dedi:
- Orada, təpədə bəbir və çaqqal gördüm. Onlar bizə 
gəlirlər. Belə görürəm ki, bizim axırımız çatıb!
- Qorxma! – deyə arvad cavab verdi, - öz balanı gö-
türüb, onların qabağına çıx. Bəbir və çaqqal yaxınlaşan 
kimi uşağı çimdiklə, qoy ağlasın, guya acdır.
Qoyun elə də etdi: balasını götürüb, bəbir və çaqqa-
lın qarşısına çıxdı.
Bəbir quzunu görən kimi yenə də qorxdu, hətta geri 
qayıtmaq istədi. Lakin çaqqal bəbiri özünə dəri iplə bağ-
lamışdı..
- Gəl mənimlə gedək!
 Bu vaxt qoyun quzunu çimdiklədi, o da bərkdən 
mələdi. Qoyun üzünü çaqqala tutub, dedi:
- Sağ ol, çaqqal, nə yaxşı bəbiri mənim yanıma gətir-
misən. Görürsən balam necə acdır, yemək istəyir. 
Bu sözləri eşidən bəbir qorxudan qışqırmağa və 
qaçmağa üz tutdu. O dayanmadan təpələri, dağları aşa-
raq qaçdı. Bəbir özü ilə çaqqalı da dartıb aparırdı. Bu 
cür o evə kimi qaçdı.
31
oĞLAN BİkeRİ və kAfTAR
(Qusni nağılı)
Çay sahilindəki evlərin birində Bikeri adında bir oğ-
lan yaşayırdı. Bir gün onun nənəsi başqa kəndə qonaq 
getdi. Bikeri isə gecə evdə tək qaldı. Oğlan qapını bağla-
mağı unutdu.
Gecə kaftar evə daxil olaraq yatmış Bikerini özü ilə 
çaya apardı. Kaftar oğlanı burada yerə qoydu. Özü isə ça-
yın dayaz yerini axtarmağa getdi. Bikeri bir azdan ayıldı, 
gördü ki, o, vəhşi heyvanlar kimi açıq səmanın altında 
yatıb. O, çox qorxdu. 
Oğlan ağaca çıxdı və səssizcə nəfəsini dərmədən bu-
rada oturdu.
Kaftar geri qayıtdı. Bikeri isə onun qoyduğu yerdə 
yox idi. 
- Nqau, nqau! – deyə o uladı. Mənim ətimi kim oğur-
layıb? Mən onu burada yerə qoymuşdum. Nqau! Burada 
qoyduğumu kim aparıb?
Bikeri kaftarı görüb daha çox qorxdu. Kaftar isə belə 
hesab etdi ki, onun şikarı evə qayıtmışdır. O Bikerinin 
nənəsinin evinə qayıtdı, lakin oğlanı orada tapa bilmədi.
Kaftar odun parçasını götürüb, çaya gəldi – burada 
onu Bikerini bir az əvvəl gətirdiyi yerə qoydu. Sonra kaf-
tar çaya getdi. Tezliklə geri qayıtdı. Odun parçası onun 
qoyduğu yerdə idi. Kaftar uladı.
- Nqau, nqau! Mənim ətimi kim oğurlayıb? Bu odun 
parçası da boynuna almaq istəmir. 
Kaftar yenə də nənənin evinə gəldi, bir daha bir odun 
32
parçası götürdü. O istəyirdi ki, yoxlasın görək, onun çi-
karını kim aparıb? Demək lazımdır ki, nənənin həyə-
tində bir qalaq odun yığılmışdı. Kaftar bütün odunları 
çayın sahilinə daşıdı və yerə yığdı. Ağır işdən yorulan 
kaftarın nəfəsi kəsildi və gəbərdi.
Ertəsi gün nənə evə qayıtdı. Otaqa daxil oldu, bura-
da sakitlik idi. Nənə hətta qorxdu da. O, evdə nəvəsini 
axtardı. Onun gözünə burada əvvəl olmayan bir cığır 
sataşdı. Nənə həmin izlə gedərək odun qalağı olan yerə 
gəlib çatdı. 
Nənə təəccübləndi: görən bu odunları bura kim da-
şıyıb? Baxdı və gördü ki, odunların yanında ölmüş kaf-
tar var. Bəlkə o Bikerini yeyib? Nənə ağladı.
- Bu murdar yəqin mənim oğlumu yeyib.
Bikeri isə ağacdan, qışqırdı:
- Yox, mən burdayam! 
Nənə nəvəsini öpüşə qərq etdi, sevincindən ağladı. 
Sonra o Bikerini evə apardı, qurbanlıq qoyun kəsdi, bü-
tün kənd camaatı üçün gözəl məclis qurdu.
33
AĞAc və ToRpAQ
 
(Linqala nağılı)
Meşədə bütün ağaclardan hündür, böyük bir ağac 
bitmişdi. Günlərin birində o aşağı baxdı və torpaqdan 
soruşdu:
-Sən kimsən?
Torpaq cavab verdi:
-Sən məni tanımırsan?
-Yox, mən səni tanımıram! Mən səmanı və günəşi ta-
nıyıram, ayı və ulduzu tanıyıram, küləyi və yağışı tanıyı-
ram, lakin səni tanımıram. Sən kimsən?
Torpaq dedi:
-Sən məni tanımırsan?! Sən bilmirsən ki, mən səni 
dünyaya gətirmişəm?! Sən mənim bətnimdən çıxmısan. 
Mən sənin ananam. Sənə gündəlik yem verən mənəm. 
Sən isə məni tanımırsan? Bu, düzdür?
Ağac cavab verdi:
-Düzdür, mən səni tanımıram. Mən burada, yuxarı-
dayam, sən isə aşağıda. Mən səni heç tanımıram!
Torpaq dedi:
-Mən torpağam. Mən bütün yaranışların-insanların, 
heyvanların, quşların, ağacların doğuluşunu və ölümü-
nü görürəm. Axı, hər şey mənə - torpağa qayıdır. Sənin 
kəllən göyə qalxır, lakin köklərin burada, aşağıdadır. 
Bunu unutma! Hərçənd, sən yüksəklərdəsən, ancaq bir 
gün gələcək, burada, aşağıda uzanacaqsan. Sən isə tor-
pağı tanımırsan! Belə, deməli sən məni tanımırsan?
Torpaq bütün qullarını yanına çağırdı. Bura bir neçə 
34
min ac qarışqa gəldi. Torpaq onlara dedi:
-Mənim qullarım, mənə yaxşı qulaq asın! Mən sizi 
bura boş yerə çağırmamışam. Sizə tapşırılası işim var. 
Bu ağacı görürsünüz? Ona yaxşı-yaxşı baxın! O məni al-
çaldıb. O mənə dedi: “Mən səni tanımıram!”. Mən torpa-
ğam, sizi çağırmışam ki, özündən razı, təkəbbürlü, lovğa 
olan bu ağacı məhv edəsiniz. Elə bu andaca işə başlayın 
və o qoy tezliklə yerə dəysin.
Ac qarışqalar razılıqlarını bildirdilər və böyük səylə, 
cidd-cəhdlə torpağı qazmağa və kökləri gəmirməyə baş-
ladılar. Ac qarışqalar gecə -gündüz, istirahət etmədən, 
yuxusuz o vaxta kimi işlədilər ki, ağacın bütün kökləri 
gəmirildi. 
Elə bu vaxt ağac yerə dəydi: bux! Torpaq ona baxıb, 
soruşdu:
-Sən kimsən?
Lakin ağac cavab vermədi. Belə ki, o məhv olmuşdu. 
Torpaq dedi:
Sən məni tanımırdın! Indi isə tanıdın! Bax, belə!
 
35
şİR, BəBİR və kAfTAR
(Makonde nağılı)
Günlərin birində bəbirin yanına çoxlu qonaqlar gəl-
di. Onlar yedilər, içdilər, şənləndilər və gecə bəbir fikir-
ləşdi ki, qonaqların hamısını yerləşdirə bilməyəcək. On-
ları harada yatızdırsın? 
“Gedim şirin yanına”, - deyə o ağlından keçirdi, on-
dan dünən ovda öldürdüyü kəlin dərisini borc istəyim.”
Və o getdi. 
- Qulaq asın, şir, evimə çoxlu qonaqlar gəlib, ancaq 
onları bilmirəm necə yerləşdirim. Əgər mümkünsə, kə-
lin dərisini mənə borc verin.
- Götür, - deyə şir cavab verdi. Ancaq onu sabah qaytar. 
- Mütləq qaytararam. 
Səhər qonaqlar bəbirin evini tərk etdilər. O istəyirdi 
ki, şirin verdiyi dərini qaytarsın, lakin bu vaxt bura kaf-
tar gəldi. 
- Əziz, bəbir, bu gün mənim bayramımdır, bizə qo-
naqlar gələcək. Zəhmət olmasa, kəlin dərisini mənə 
borc ver. 
- Yəqin sən dərinin sahibini tanıyırsan. 
- Bilirəm, şirdir. 
- Elədir. Yox, dərini sənə verə bilməyəcəyəm. Sənin 
əməllərindən mənim xəbərim var. Sən verdiyin sözün 
üstündə durmursan. 
- Nə danışırsan, nə danışırsan! – deyə kaftar bəbiri 
sakitləşdirdi. – Axı dəri məhz aslana məxsusdur! Məgər 
mən ona əks gedə bilərəmmi?
36
Bəbir inanıb dərini kaftara verdi. 
Ertəsi gün kaftarın qonaqları dağılışıb getdilər. Onun 
evində yeməyə heç nə qalmadı. Ona görə də ac kaftar 
dəridən bir parça qopartdı, sonra yenə, yenə... Hamı bi-
lir ki, kaftarlar necə qarınquludurlar, yeməyə nə varsa 
hər şeyi yeyirlər.
Beləliklə, kaftar bütün dərini yedi. 
Şir isə dərini gözləməkdən yoruldu. 
“Bu nə deməkdir?-deyə o fikirləşdi. – Bəbir söz ver-
mişdi ki, dərini ertəsi gün qaytaracaq. İki gün keçib, dəri 
isə hələ də yoxdur”. 
O evindən çıxıb, bütün savanna boyu qışqırdı: 
- Dərini qaytar! Dərini qaytar! 
Bəbir qorxub kaftarın yanına qaçdı. 
- Dəri hardadır? 
- Dəri yoxdur, hörmətli bəbir, mən onu yemişəm. 
- Sən nə etmisən! Onda şirə müəyyən bir şey ver. 
- Nə verim? Mənim heç nəyim yoxdur.
- Mənim də yoxdur. Onda nə edək?
Onlar çox fikirləşdilər, lakin bir şey uydura bilmə-
dilər. 
Beləliklə, o vaxtdan şir savanna boyu gəzir, kəlin də-
risini tələb edir və möhkəm nəriləyərək bağırır. 
- Dərini qaytar! Dərini qaytar!
Bəbir və kaftar isə onun səsini eşidən kimi qaçıb giz-
lənirlər
37
DoNuz və çALAĞAN
(Makonde nağılı)
Donuz və çalağan bir vaxtlar dost idilər. Onlar möh-
kəm dost olsalar da donuz çalağana onun gözəl qanad-
larına bir az həsəd aparırdı. Ona görə də donuz dostun-
dan xahiş etdi ki, onun üçün də belə qanad tapsın. 
Nəhayət çalağan öz rəfiqəsinin arzusunu yerinə ye-
tirməyə söz verdi. O quşların hər birindən lələk aldı, on-
lardan qanad düzəltdi və mumla onları donuza yapış-
dırdı. 
Donuz sevindi və dostu calağanla çox yüksəklərə 
qalxdı. Onlar günəşə yaxın yerdən keçəndə onun isti-
sindən mum əriməyə və qanadlardan lələklər düşməyə 
başladılar. Donuz aşağı enməyə başladı. 
Lələklər azaldıqca donuz aşağı sürətlə enirdi, axır-
da onun bədəninində bir dənə də olsun lələk qalmadı, 
donuz burnu üstə möhkəm yerə dəydi. Donuz dostu ça-
lağandan çox incidi və fikirləşdi ki, o qəsdən qanadları 
ona pis yapışdırmışdı. Dostlar küsüşdülər. 
O vaxtdan donuzun burnu beşqəpikliyə oxşayır. O 
hər dəfə çalağanı görəndə əsəbi halda xortuldayır.
38
NİYə İLANLAR QuRBAĞA YeYİRLəR?
(Malaqasi nağılı)
Günlərin birində ilanla qurbağa rastlaşdılar. 
-Gəl dost olaq,- deyə qurbağa dilləndi. –Sən böyük-
sən, mən isə balaca. Biz bir-birimizə kömək edərik. Sən 
çox uzunsan, ona görə də ən yüksək yerə dırmaşa bilər-
sən, mən isə sənin girə bilmədiyin yerə daxil ola bilərəm. 
Mənim səsim də yüksəkdən çıxır, bu da karımıza gələr. 
Ancaq yaxşı dost olmaqdan ötrü biz qüvvələrimizi sına-
malıyıq. Gəl qaçışla yarışaq, görək kim-kimi tuta bilər. 
Sən məndən böyüksən, əvvəl sən qaç.
Ilan əyildi, düzəldi, yenə də, yenə də bunu etdi. 
Beləliklə qurbağa onu tuta bilmədi.
-Yaxşı qaçırsan, - deyə qurbağa bildirdi.
Növbə qurbağaya çatdı. Qurbağa atıldı, hoppandı, 
artıq dördüncü hoppanmada ilan ona çatdı və onun arxa 
39
pəncələrindən yapışdı. 
-Məni udma, - deyə qurbağa ilana yalvardı. Ağzını 
bir balaca aç və “a” de.
İlan “a” demişdi ki, və ağzını təzəcə açmışdı ki, qur-
bağa suya tullandı. 
İlan dəhşətli halda təəccübləndi.
Qurbağa isə nohurda öz rəfiqələrinin qarşısında 
lov ğalanmağa başladı: görürsünüz mən necə hiyləgər 
və cəldəm! - Hamı ilanın gicliyinə var gücü ilə, ürəkdən 
güldü.
Ilan qurbağanın onu ələ salmasına dözə bilmədi. O 
öz balalarını yanına toplayıb, onlara dedi:
-Qurbağaları harada görsəniz, onlar harada əlinizə 
keçsə, onları yeyin! Qurbağaları bütöv yeyin, qoymayın 
ki, onlar tullana bilsinlər. Ancaq bu cür biz onların qə-
bilələrini yox edə bilərik.
40
NİYə əNTəR GözLəRİNİ BəRəLDİR
(Mancak nağılı)
Günlərin birində heyvanlar dəniz gəzintisinə yol-
landılar. Onların hər biri bacardığı qədər sükançıya pul 
ödədi. Sükançı pulları topladıqdan sonra qayıq sahildən 
ayrıldı.
Onlar açıq dənizə çıxan kimi möhkəm külək əsməyə 
başladı. O qayığı talaşa kimi bir tərəfdən o biri tərəfə atırdı 
və tez bir zamanda qayıq su ilə dolmağa başladı. Heyvanlar 
qayıqdan suyu kənara atırdılar, o isə qurtarmaq bilmirdi.
-Qayıqda biz çoxuq! – deyə sükançı qışqırdı.- Kimisə 
qayıqdan kənara atmaq lazımdır, yoxsa hamımız bata-
rıq!
-Atmaq! Bəs kimi? Hamı yaşamaq istəyir. - Və hey-
vanlar qərara aldılar ki, aralarında olan ən kifiri kənara 
atsınlar. 
Sükançı qayıqda olan sərnişinlərə nəzər yetirdi. O, 
gah birinə, gah başqasına yanaşırdı. Sərnişinlər arasında 
Kon adlı əntər də vardı. Əntər qorxdu ki, onu qayıqdan 
kənara ata bilərlər. Ona görə də o gözlərini sürtməyə, 
ovxalamağa başladı. O bunu o qədər etdi ki , axırda göz-
ləri qırmızılaşdı. Sükançı onun qarşısında dayananda 
Kon qorxulu it sifətini qaldırdı və gözlərini bərəldib, 
dedi:
-Sən məni qayıqdan atmaq istəyirsən?
Sükançı qırmızı gözlü qorxulu vücudu gördükdə 
diksindi. 
-Yox, səni yox,- deyə o, cavab verdi.
41
Sükançı hamını nəzərdən keçirdi, lakin Kondan ey-
bəcərini tapa bilmədi. Hər dəfə sükançı əntərə yaxınla-
şanda Kon qanlı gözlərini bərəldib, qışqırırdı:
-Sən məni...?
-Yox,- deyə sükançı cavab verir və irəli addımlayırdı.
Qasırğa isə daha da güclənirdi. Qayıqda su elə hey 
artırdı. Qərar çıxarmaq lazım idi. 
Bu vaxt sükançı vəhşi donuzu gördü. Onun yastı bur-
nu, qısa ayaqları, lap xırdaca gözləri vardı. Sükançı avar 
çəkənlərə işarə elədi ki, donuzu qayıqdan suya atsınlar. 
Əntər Kon həyatını bu cür xilas etdi. 
O vaxtdan əntərlər qanla dolmuş qəzəbli gözlərini 
bərəldir və dişlərini qıcırdırlar, sanki onlar soruşurlar: 
“Sən məni?” Və bu, onları çox vaxt ölümdən xilas edir.
42
AYIN əMəLə GəLMəSİ
(Manden nağılı)
Çoxdan, lap çoxdan hələ ay olmayanda, ölüm də yox 
idi. Adamlar dünyalarını dəyişmirdilər. Axı onlar göydə 
zəncirdən asılı vəziyyətdə idilər. İnsanlar həyatdan yo-
rulanda, onlar zəncirlə göyə, buludlardan daha yüksəyə 
qalxır və orada istədikləri qədər istirahət edirdilər. 
O vaxtlar öz sənətinin mahir ustası olan dəmirçi Fa-
zoqo Ba Si yaşayırdı. O, həyatından narazı idi. Bu da əbəs 
deyildi. Bütün adamların çoxlu uşaqları, çoxlu oğulla-
rı vardı, onun isə cəmi iki qızı vardı, oğlu isə yox idi. O, 
köməkçisiz qalmışdı. Bu hal onu kədərləndirirdi. Axı o, 
hər şeyi özü edir: kömürü yandırır, körüyü üfürürdü.
Dəmirçi nə qədər qəmlənsə də, bəzən özünə acığı 
tutsa da onun oğlu yox idi ki, yox idi. Budur, günlərin 
birində dəmirçi adamlara dedi:
43
- Artıq yetər, mən göyə gedirəm! 
Adamlar ona belə cavab verdilər. 
- Gözlə bir az, sənin oğlanların olacaq, onda sən ra-
hatlanarsan. 
Və Fazoqo Ba Si qaldı, göyə getmədi. Lakin günlə-
rin birində o, dəmir parçasını möhkəm közərtdi, yenə 
qəzəbləndi, dəmiri götürüb göyə qalxdı. 
Bunu görən dəmirçinin qızları onun ardınca yollan-
dılar. 
- Atamızla gedək. O, heç vaxt bizdən ayrılmasın, zən-
cirləri qıraq, - deyə onlar dilləndilər. 
Necə demişdilər, elə də etdilər. 
O vaxtdan insanlar ölməyə başladılar.Dəmirçi öz qız-
ları ilə göyə gedəndən sonra adamlar həmişəlik öz zən-
cirlərini itirdilər. 
Dəmirçinin közərtdiyi dəmir parçası ay oldu. 
Ay gecə hilal vəziyyətində olanda adamlar deyirlər: 
- Budur Fazoqo Ba Si öz dəmirini közərdib. Ay göydə 
bütöv olanda isə camaat belə söyləyir:
- Budur dəmirçi işini görüb qurtarıb. 
Ayın ətrafında iki balaca ulduz var. Onları ancaq ay-
dın gecədə görmək olar. Bu ulduzlar dəmirçinin qızları-
dır.
44
kASIB DovşANIN evLəNMəSİ
(Manden nağılı)
Biri vardı, biri yoxdu, bir qarı vardı. Onun Anni adın-
da nəvəsi böyüyürdü. Qızın gözəlliyi haqqında söz-söh-
bət çox uzaqlara gedib çıxmışdı.
Varlı heyvanlar – fil, buğa, şir, kərgədan, pələng top-
laşıb qərara aldılar ki, Anninin yanına gedərək onun ra-
zılığını alsınlar. Onların hər biri ən yaxşı paltarını geyin-
di və bu varlılar Anni və onun nənəsi üçün hədiyyələr 
də götürdülər.
- Məni də özünüzlə götürün! – deyə kasıb dovşan 
onlardan xahiş etdi.
- Xa-xa-xa! Ho-ho-ho, - deyə varlı heyvanlar bu 
sözə güldülər.
- Bir buna baxın, bir buna qulaq asın! Xa-xa-xa! Lü-
tün, dilənçinin biri Anni kimi gözəllə evlənmək istəyir. 
45
- Ho-ho-ho!
Varlı heyvanlar dovşana gülüb yola düzəldilər. Dov-
şan isə onların arxasınca getdi. Onun əynində köhnə ya-
maqlı şalvar, rəngi solmuş köynək, başında isə bir neçə 
yerdə deşiyi olan papaq var idi. O varlıların tayı olmadı-
ğı üçün onlar haçaqulağı lağa qoyurdular.
- Tezliklə heyvanlar başında bir şələ odun aparan 
qarıya çatdılar.
- Balalarım, mənə kömək edin, – deyə o varlılara 
müraciət etdi. Lakin bu heyvanların heç biri başını qarı-
ya tərəf uzatmadı. Onların əynində təmiz ağ köynəklər 
və kostyumlar vardı. Və onlar həm də gənc və gözəl gə-
lin Anninin yanına tələsirdilər.
Kasıb dovşan isə ayaq saxlayıb, qarıya dedi:
- Verin, mən sizə kömək edim!
O özünün köhnə papağını çıxartdı, qarıdan xahiş etdi 
ki, onu tutsun, özü isə kirli odun şələsini başına qoydu 
və gümrah şəkildə yolla addımladı.
Varlı heyvanlar Anninin evinə gəlib ona öz hədiy-
yələrini təqdim etdilər və təklif edəndə ki, onlardan bi-
rini özü üçün adaxlı seçsin, Anni cavab verdi ki, tezliklə 
nənəsi gələcək və bəyi ancaq o seçəcək.
Tezliklə qarı evə qayıtdı.
- Anni, - deyə o astadan dilləndi. Tez ol, bizim qo-
nağımız üçün su qızdır. O çirkli şələni daşıdığı üçün yu-
yunmalıdır. Hə, bir də onun köynəyini yumağı unutma!
Qarı yuyundu, geyindi və varlı qonaqların qarşısı-
na çıxdı. Onların bəziləri oturmuş, bəziləri isə özlərini 
dartmış halda yerə sərələnmiş, əllərini də ciblərinə qoy-
muşdular.
46
- Niyə gəlmisiniz? – deyə qarı onlardan soruşdu. 
Varlılar ona hədiyyələri təqdim etdilər və xahiş etdilər 
ki, Annini onlardan birinə ərə versin.
- Sizin gəlişiniz mənim üçün şərəfdir, - deyə qarı 
dilləndi. - Bizim kasıb komamızdan iyrənmədiyinizə 
görə sağ olun. Lakin siz gecikmisiniz. Bilin, mənim artıq 
öz kürəkənim var. O əsl zəhmətkeşdir. Bilirəm ki, o mən 
qarını darda qoymaz və əziz nəvəm Anninin yaxın dostu 
olacaq.
Və qarı dovşanı çağırdı. Haçaqulaq təmiz köynəkdə 
və saçları daranmış halda varlı heyvanların qarşısına 
çıxdı.
Təəccübdən varlı heyvanlar çaşıb qaldılar və ah çək-
dilər. Lakin nə etmək olar? Biyabır olmuş varlı heyvan-
lar heç nə əldə etmədən çıxıb getdilər.
Məhz buna görə də o vaxtdan varlı heyvanlar yazıq 
balaca dovşanı sevmirlər.
47
uzuNQuLAQLARIN YARANMASI hAQQINDA
(Mankan nağılı)
Bir vaxtlar dünyada atlar yaşayırdılar, uzunqulaqlar 
isə hələ həyatda yox idilər. Bu atların arasında yaddaşı 
çox pis olan bir at vardı. Günlərin birində o allahın yanı-
na gəlib dedi:
-Cənab allah! Zəhmət olmasa deyin, mənim adım nə-
dir?
Allah ona baxıb, cavab verdi:
-Sənin adın atdır!
Iki gün keçməmiş at yenə də allahın yanına gəldi və 
xahiş etdi ki, onun adını bir də yada salsın. 
Allahın gözəl əhvali-ruhiyyəsi vardı. O gülümsündü 
və dedi:
-Sənin adın Atdır. Huşsuz olma, adını daha yaddan 
çıxarma və boş-boş işlərlə mənim başımı qatma, mənim 
48
onsuz da işim başdan aşır.
At minnətdarlıqla başını yellədi və çıxıb getdi.
Yenə də bir neçə gün keçdi. Budur, gecənin bir alə-
mində at yuxudan ayıldı və adını heç cürə yadına sala 
bilmədi. O çox fikirləşdi, ancaq nəticə hasil olmadı. Atın 
qanı qaraldı və qərara aldı ki, yenə də allahın yanına 
getsin və ondan öz adını soruşsun.
Bu dəfə allahın əhvalı çox pəjmürdə idi. Eşidəndə ki, 
at yenə də əvvəlki istəyinə görə gəlib, bərk hirsləndi:
-Sən uzunqulaqsan. Bil ki, eşşəksən!- deyə allah 
bərkdən qışqırdı.- Başa düşdün? Eşşəksən və eşşək də 
qalacaqsan. 
Və allah həmin ata uzun qulaqlar qoydu ki, deyilən-
ləri yaxşı eşitsin.
O vaxtdan yer üzündə uzunqulaqlı eşşəklər yarandı.
49
xurma 
(Mərakeş nağılı)
Allah Adəm və Həvvanı cənnətdən qovaraq, cəza ve-
rib göndərdi. Yerə gələn kişi böyük Allaha dua etdi ki, 
onlar üçün yeməyə bir şey göndərsin.
Tanrı cavabında dedi:
- Dırnaqlarını tut və arvadının saçlarını kəs, onları 
yerin dərinliyinə basdır.
Adəm deyilənlərə əməl etdi. Elə həmin anda ağac bö-
yüdü, çox hündürlüyə qalxdı, budaqları ətrafa şaxələndi. 
Ağacın gövdəsi kələ-kötür idi, o sanki dırnağı tutulmuşa 
bənzəyirdi, yarpaqlar isə Həvvanın saçları kimi zərif və 
uzun idilər.
Hamını yoldan çıxaran, Adəm və Həvvanı cənnətdən 
qovduran şeytan xurma ağacını görüb, qəzəbdən onun 
ətrafında hoppanmağa başladı. Hətta o hirsindən hön-
kürtü ilə ağladı və onun göz yaşları yarpaqların üzərinə 
düşərək, onları tikanlı etdi.
Mərakeşdə xurmanı hamı çox sevir və hər bir ağaca 
böyük sayğı göstərilir. Onun meyvələri zərif və bal kim 
şirindir, o ən çətin vaxtlarda belə insanları aclıqdan xi-
las edir. 
50
DovşAN və TISBAĞA
(Mərakeş nağılı)
Bir gün dovşan çayın kənarında tısbağaya rast gəlir 
və ona deyir:
- Gəl, səninlə qaçaraq ötüşək. Qalibə mükafat təyin 
edək.
- Bir səbət dəymiş meyvə. Həmin səbəti hündür 
təpənin başına qoyaq. Kim ora birinci çatsa, meyvələri 
də o yesin.
Tısbağa bir az fikirləşdi və razılaşdı.
Onlar səbəti meyvə ilə doldurub hündür təpənin ba-
şına qoydular, özləri isə çayın sahilinə qayıtdılar.
- Qaçırıq! – deyərək dovşan qışqırdı. O bilirdi ki, 
tısbağadan çox yeyin qaçır. Tısbağa da bilirdi ki, dovşana 
çatmaq olmaz. Lakin yenə də o, təpəyə çıxmaq üçün var 
qüvvəsini topladı.
Dovşan isə gülməkdən özünü saxlaya bilmir, otun 
üzərində o yan, bu yana diyirlənirdi. Nəhayət, özünə 
gələn dovşan gördü ki, tısbağa hündür təpəyə çatmaq 
üzrədir. Dovşan var qüvvəsi ilə yuxarı qalxmağa başladı. 
Lakin dovşan gecikdi. O, təpənin zirvəsinə çatanda tıs-
bağa artıq şirəli meyvələri yeyirdi. 
Görək niyə belə alındı? 
Tısbağa dayanmadan məqsədinə doğru gedirdi. Do-
vşan isə otluqda diyirlənərək özünü öyürdü. Gopçuya 
yeyin ayaqlar da kömək edə bilməz.
51
çAQQAL və XoRuz
(Mərakeş nağılı)
Bir gün İtlə Xoruz uzaq səfərə çıxdılar. Onların yolu 
dağlardan, təpələrdən, çaylardan keçirdi. Onlar dərədə-
ki tarlalarda gecəliyirdilər.  Bir gün onlar meşədə qalma-
lı oldular. Xoruz böyük palıd ağacına qalxdı. It isə onun 
koğuşuna girib yatdı.
Səhər sübhdən xoruz qanadlarını çırpıb bərkdən 
banladı. O, mahnısını tamamlamamış, Çaqqal burada 
göründü.
-Şükür olsun Allaha, sənə belə gözəl səs verib,- deyə 
çaqqal üzünü xoruza tutdu. Sənin səsini eşitcək özünü 
ibadətə həsr etmək istəyirsən. Sənin səsini eşidən kimi 
mən işimi gücümü atıb, bura gəldim. Indi isə, xoruz, 
mahnını bitir düş aşağı, birgə dua edək!
Xoruz dərhal başa düşdü ki, Çaqqal dindarlıqdan 
uzaqdır. Çaqqalın bura gəlişinin məqsədi, onu yemək 
istəməsidir. Ona görə o, Çaqqala belə dedi:
-Mən aşağı düşənə kimi koğuşda yatan keşişi oyat. 
Çaqqal koğuşa nəzər yetirəndə gecə növbəsindən 
sonra yatan İti gördü və qorxudan dili topuq vuraraq:
-Gözlə, gözlə! Mən bulağa gedib əl-üzümü yuyum. 
Və çaqqal burdan götürüldü, bu yerlərdən uzaqlaş-
mağa çalışdı.
52
xallar 
(Misir nağılı)
Allah Yeri yaratdı. Və ora iki ilk adamı-Adəm və Həv-
vanı göndərdi. Allahın yaratdıqları elə gözəl idilər ki, ya-
manlığa öyrənən şeytan həyəcanlandı və fikirləşməyə 
başladı: “Allahın qəzəbinə gəlmədən necə etsin ki, onları 
eybəcər hala salsın”. O, çox fikirləşdi və nəhayət, düşü-
nüb tapdı.
Bir gün şeytan tikanlığın arasında gizləndi və göz-
ləməyə başladı ki, onlardan biri-kişi, ya arvad , ancaq 
tək-tək nə vaxt gələcəklər. Budur, Həvva gəldi 
O, şeytanla bərabər məsafədə olanda yamanlığından 
əl çəkməyən şeytan yazıq qadına bir ovuc qum atdı. Lap 
xırda daşlar Həvvanın üzünə və bədəninə batdı və onu 
eybəcər hala saldı.
Şeytan elədiyi hərəkətdən çox razı qalmışdı.
Lakin, xeyirxah və böyük Allah hər şeyi gördü. O, bu 
eybəcərlikləri gözəl kiçik xallara çevirdi və onlar da qa-
dını daha cazibədar, və füsünkar etdi.
53
TİMSAh və QARABATDAQ
(Misir nağılı)
Bir gün ac timsah Nillə üzür ki, yemək üçün nəsə 
tapsın. Birdən o görür ki, suda bir qarabatdaq dayanıb. 
Timsah istədi ki, onu tutsun, lakin fikrə getdi. “Qarabat-
dağın dimdiyi nizənin ucu kimi iti, boynu isə sanki nizə-
nin ağacıdır. O heç də asan əldə edilən şikara oxşamır”.
Timsah soruşdu:
- Dostum Qarabatdaq, niyə sənin dimdiyin belə iti-
dir? Yəqin, o, nizə kimi hər şeyi dələ bilir.
- Sən səhv etmirsən,- deyə qarabatdaq cavab verdi. 
Yoxlamaq istəyirsən? 
- Mən yoxlayardım, ancaq qorxuram.
- Qorxma, mən gücümün dörddə biri qədər zərbə 
endirərəm.
- Yaxşı,- deyə timsah razılaşdı. Özü isə fikirləşdi. 
“Əgər qarabatdağın dimdiyi o qədər iti , gücü o qədər 
yüksək deyilsə, mən onu yeyərəm”. 
Timsah başını irəli uzadıb gözlərini qıydı. Qarabat-
daq isə axmaq deyil, o yuxarı qalxıb iti dimdiyi ilə tim-
sahın gözünə möhkəm ilişdirdi. Dünya Timsahın başına 
fırlandı.
- Oy! Oy!- deyə o qışqırdı. Daha lazım deyil, mən 
görürəm ki, sən necə güclüsən.
Və timsah çaya baş vurmağa tələsdi.
O vaxtdan bütün qarabatdaqlar Nil çayını rahat ke-
çirlər və timsahlar onlara toxunmurlar.
54
SehRLİ ÜzÜk
(Misir nağılı)
Bir vaxtlar əyalətdə ər-arvad yaşayırdı. Onların bir 
oğlu vardı. Oğlanın atası çox tez vəfat etdi və ana dul qal-
dı. Dolanmaq üçün ana yun daramağa başladı. Ona görə 
qadına “Yun darayan” deyirdilər. Onun həyatı ağır olsa 
da çətinliklə yüz rial toplaya bildi. Bir gün oğlu bu pulla-
rı götürüb bazara getdi. Yolda o, qoltuğunun altında quş 
aparan bir kişiyə rast gəldi.
- Ona nə istiyirsən? – deyə gənc soruşdu.
- Yüz rial. 
Yun darayanın oğlu pulu ona verib quşla oynamağa 
başladı. Bu vaxt quş uçub getdi və kolda oturdu. Gənc 
pərt olub acı-acı ağladı. Birdən gənc ayaqlarının arasın-
da bir üzük gördü. Gənc onu yerdən qaldırıb əlində fır-
latdı. Təccüblü olsa da üzük danışmağa başladı. 
- Nə istəyirsən, cənab? 
- Mən öz quşumu istəyirəm.
Elə o, anda quş onun əlinə qondu. 
Gənc yenə də üzüyü fırlatdı.
- Nə istəyirsən, cənab? 
- Mən kuskus yemək istəyirəm. Onun istəyi elə o 
anda yerinə yetdi. Oğlan quşu evə gətirdi.
- Yüz rial hardadır? _ deyə anası soruşdu. Doğru-
danmı mənim bütün zəhmətimi bu quşa dəyişmisən?
Ana ağlamağa başladı. Ogul isə:
- Ana, get şahın hüzuruna, qızını mənim üçün istə, 
- dedi.
55
- Gicbəsər! – deyə ana qışqırdı. - Sən yundarayanın 
oğlusan. Sən necə şah qızıyla evlənə bilərsən?  
Lakin oğlu təkid etdi və anası şah sarayına getməli 
oldu. 
- Cənab – deyə o, dili topuq vura-vura sözünə baş-
ladı, - mənim oğlum sənin qızını istəyir.
- Əgər o mənim qızımla evlənmək istəyirsə, qoy 
zibilxananın yerində böyük saray tikdirsin. Ertəsi gün 
səhər ana yenə şahın yanına gələrək dedi: 
- Əlahəzrət! Sənin dediyin yerinə yetirilib, zibilxa-
nanın yerində imarət tikilib, sənə daha nə lazımdır? 
- Əgər o mənim qızımla evlənmək istəyirsə, gərək 
yüz taxta qab düzəltsin və içərisinə kuskus doldursun.
Qablar hazır olandan sonra oğlan üzüyü çevirdi və 
ona dedi: 
- Qablar kuskusla dolsun.
Son sınaq kimi şah ona təklif etdi ki, bütün kuskus-
ları yesin, yerə bir gilə də düşməsin. Gənc bu şərti də ye-
rinə yetirdi. Şərtlər yerinə yetirildikdən sonra şah qızını 
ona verdi. Başısoyuq və sadəlövh gənc üzüyü arvadına 
bağışladı. Bir gün səyyar ticarətçi arvadın barmağında 
bu üzüyü görüb, belindəki bir tayı yerə qoyub dedi:
- Istəyirsən üzük üçün sənə bütün malımı verim.
- Bu sözlərə qadın razılaşdı. Öz ölkəsinə qayıdan 
səyyar tacir üzüyə dedi:
- Qoy yundarayanın imarəti bura köçsün, özü və 
ailəsi əvvəlki yerində qalsın.
Gəncin imarəti dərhal yox oldu. Kədərlənmiş gənc 
ağladı, it və pişiyinə müraciət edərək dedi: 
- Üzüyü tapın.
56
İt və pişik getdilər. Onlar səyyar tacirin evini tapana 
kimi çox ölkələrdə oldular. Pişik üzük olan evdə, siçan-
ların üstünə cumdu. Onlar qorxdular və pişikdən aman 
istədilər.
- Sən nə istəsən biz onu gətirərik, - deyə siçanlar 
söz verdilər.
- Yaxşı, - onda mənim üçün üzüyü tapın.
Siçanlar bütün evi axtardılar, lakin üzüyü tapa bilmə-
dilər. Nəhayət onlar öyrəndilər ki, tacir onu ağzında giz-
lədir. Siçanlardan biri quyruğuna yağ çəkdi, sonra onu 
istiota buladı. Daha sonra bu siçan tacirin yataq otağına 
gəldi. Tacir yatmışdı. Siçan quyruğu ilə onun burnunu 
qıcıqlandırdı. Tacir asqırdı, üzük onun aqzından düşdü. 
Siçan üzüyü götürüb pişiyin yanına qaçdı.
Evə qayıtmaq üçün it və pişik dənizi keçməli idilər. 
Pişiyin üzüyü itirə biləcəyindən qorxan it istədi ki, onu 
tutsun, üzük əlindən suya düşdü. Balıq tez üzüyü uddu. 
Pişik izlədi ki, balıqçılar həmin balığı tutsunlar. Pişik on-
lardan həmin balığı aldı. Onu yararaq üzüyü çıxardı. Nə-
hayət onlar evə qayıtdılar və üzüyü öz sahibinə verdilər. 
- Üzük, böyük bir qab ət və çörəklə dolsun, - deyə 
yundarayanın oğlu üzüyə buyurdu.
Qab ət və çörəklə doldu. Iti və pişiyi yedizdirib o 
heyvanlara dedi:
- İndi isə üzük, imarəti əvvəlki yerinə qaytar.
Bundan sonra yundarayanın oğlu axmaq arvadını 
qovdu, taciri isə öldürtdü.
57
BALIQçI və şAhzADə
(Misir nağılı)
Biri vardı, biri yoxdu, bir balıqçı vardı. Bir gün səhər 
tezdən o, böyük bir balıq tutdu. Balıqı evə apardı, özü 
isə yenə balıq tutmağa qayıtdı. 
Günorta o,evə qayıtdı, gördü nə balıq var, nə də onun 
daxması. Daxmanın yerində gözəl bir saray ucalırdı. 
Balıqçı yeni evin sahibəsindən daxmanın və balığın 
necə yox olduğunu soruşdu.
- Həmin balıq mənəm, - deyə gözəl gülümsədi. Sən 
məni tutdun, qorxulu cadu dağıldı, yox oldu və mən yenə 
insana çevrildim. 
Onlar evləndilər. 
Bir gün mülayim yaz səhərində gözəl gəlin çimməyə 
yollandı. Şahzadə qızı görən kimi ona vuruldu. Tezliklə 
şəhzadəyə məlumat verildi ki, gözəl yerli balıqçının ar-
vadıdır. Şəhzadə qərara aldı ki, balıqçını məhv etsin.
Səhər balıqçıya bildirildi ki, saraya gəlsin. O, qorxa-
qorxa şəhzadənin qarşısında dayandı. Şahzadə onu 
58
qəzəbli baxışlarla süzüb, əmr etdi.
- Səhər eyni vaxtda ağlayaraq və gülərək saraya 
gələrsən. 
Balıqçının ürəyi ayağının altına düşdü. Kim eyni 
vaxtda həm ağlaya, həm də gülə bilər- deyə o fikirləşdi.
- Qəm yemə, - deyə arvadı onu sakitləşdirdi. – cibin-
də baş soğan gizlət, şahzadənin yanına getməmişdən 
əvvəl onu yumruqunla əz və iylə. Yaş sel kimi töküləcək, 
sən isə möhkəm gül, beləliklə şəhzadənin dediyini ye-
rinə yetirmiş olarsan. 
Balıqçı qəhqəgə çəkə-çəkə saraya daxil oldu, gözlə-
rindən isə yaş axırdı. 
Az vaxt keçdi, şahzadə adamlarını balıqçının dalınca 
göndərdi və bu dəfə belə bir əmr verdi.
- Bu dəfə saraya eyni zamanda həm geyimli, həm də 
lüt gələrsən. əmri yerinə yetirməsən, öldürüləcəksən. 
- Qəm yemə, - deyə arvadl ərinə ürək-dirək verdi.
- Lüt bədəninə balıqçı torunu atarsan. 
Balıqçı arvadının dediyi kimi elədi. O, şahzadə və 
saray əyanlarının qarşısında duranda hamı bir ağızdan 
dedi:
- O, həm geyinmişdir, həm də, lütdür. 
Bu dəfə də şahzadənin məkrli niyyəti baş tutmadı.
Şahzadənin əmri ilə balıqçı üçüncü dəfə saraya gəl-
di. O, balıqçıya dedi: 
- Sən bura yeni doğulmuş uşaqı gətirərsən, gərək o, 
mənə bir əhvalat danışsın. Əks halda boynunu vurdura-
cağam. 
“Bunun altından çıxa bilməyəcəksən” – deyə şahza-
də fikirləşdi. 
59
Balıqçı sifətinə qara buludlar çökmüş kimi evə gəldi. 
Bu dəfə də onun gözəl arvadı onun köməyinə gəldi.
- Get çaya, - deyə gözəl ona tapşırıq verdi. – Tilovu 
məni tutduğun yerə at. Qarşına bacım çıxacaq. Ondan 
dünən doğulan uşağını istə, uşağı saraya apar. O, şaha 
əhvalat nəql edəcək. 
Balıqçı uşaqı qucaqına alıb saraya yollandı.
Şahzadə gülümsündü və kinayə ilə soruşdu: 
- Bu uşaq mənə əhvalat nəql edəcək?
- Nəql edəcəyəm, deyə körpə qışqırdı, əhvalatı belə 
başladı: 
- Çox dövlətli bir adam vardı. Onun torpaq sahələ-
rinin ucu-bucağı görünmürdü. Bu torpaqlarda buğda, 
arpa, düyü, qarğıdalı yetişirdi. Bir gün bu dövlətli qə-
rara aldı ki, küncüt əksin. O, böyük məhsul əldə etdi. 
Yüzlərcə küncütlə dolu kisələri anbara daşıdılar. Bütün 
kisələr çəkiləndən sonra, dövlətli dedi ki, axırıncı kisədə 
bir küncüt çatmır. O, hamını məcbur etdi ki, həmin tumu 
tapsınlar. Muzdurlar axtardılar, lakin, tum tapılmadı ki, 
tapılmadı. 
- Cəfəngiyatdır! – deyə şahzadə uşağın sözünü kəsdi. 
- Əgər dövlətlinin küncüt dolu kisələrinin sayı-hesa-
bı yoxdursa niyə o bir küncüt dənəsini axtarır? 
- Sarayında çoxlu gözəl qızlar, qadınlar olmasına 
baxmayaraq, şahzadəyə özgənin arvadı nə lazımdır ki, 
hər vasitəyə əl atır. Bu cəfəngiyyat deyilmi? – körpə ca-
vab verdi. 
Şahzadə balıqşını azad buraxdı. Bir daha balıqçını 
gözəl arvadından ayırmaq fikrinə düşmədi.
60
İT, cANAvAR və TÜLkÜ
(Misir nağılı)
Bir gün Tülkü yolda oturmuşdu. Birdən o gördü ki, 
Canavar və İt yan-yana, böyür-böyürə gəlirlər. Onlar tül-
küyə yaxınlaşanda, o, mehribancasına salamlaşıb dedi:
-Mənim çox xoşuma gəldi ki, siz yan-yana tam yaxşı 
dostlar kimi gedirsiniz. Axı hamıya məlumdur ki, Cana-
var və İt düşməndirlər. Mən bilmək istəyirəm ki, sizin 
dostluğunuz necə yaranıb? Danışın və mən buna daha 
çox sevinərəm.
İt nəql etməyə başladı.
-Dünən Canavar, mənim indiki qardaşım və dostum 
quzunu parçalayıb yemək istədi. Mən sürünü qoruyur-
dum, öz borcumu yerinə yetirib, Canavarın dalınca qaç-
dım, lakin onu tuta bilmədim. Ürəyimi kədər bürüdü. 
Mən geri qayıdanda qəzəblənmiş çoban məni söydü 
və döyməyə başladı. Bu ədalətsizlikdən inciyib mən öz 
nankor, yaxşılıq bilməyən sahibimi atıb, Canavarın yanı-
na getdim. Budur biz dost olmuşuq. İndi mən taleyim-
dən tam razıyam və xoşbəxtəm.
Boş yerə sadiq dostları incitmək olmaz.
Onda onlar düşmənlərimizin dostuna çevrilirlər.
61
heYvANLAR İNSANLARA  
NİYə eTİBAR eTMİRLəR
(Moba nağılı)
Günlərin birində çaqqalın başı yem axtarmağa elə 
qarışdı ki, bir də gördü ki, o kəndin kənarındadır. O çox 
yorulmuşdu. Təhlükəli yerdən qaçmaq əvəzinə, o yaxın-
lıqdakı dar dərədə gizləndi.
Bu vaxt yolda adamlar göründülər, - iki ovçu bərk-
dən söhbət edə-edə evə qayıdırdı.
- Ləpirlərə bir bax!-deyə biri o birinə dedi.-Görünür 
çaqqal bizim toyuqların yanına təşrif buyurub. Gedək 
adamları toplayaq və onu tutaq.
Çaqqal fikrə getdi: “Burada qalmaq axmaqlıqdır, on-
lar məni tuta bilərlər. Bəs mən harada gizlənim?” O fi-
kirləşib tapdı. Və çaqqal düz kəndə üz qoydu.
Elə bu vaxt bir qadın komadan çıxıb, qonşuya yollan-
dı. Qapını isə bağlamağı unutdu. 
Çaqqal güllə kimi komaya girdi, ətrafa baxdı, rahat 
nəfəs aldı, nəhayət o istədiyini burada tapdı. Qaranlıq 
küncdə bükülmüş həsir vardı. Çaqqal tez onun içərisinə 
girib, boybaboy uzandı və səssizcə burada qaldı. Bir 
neçə dəqiqədən sonra komaya oğlan daxil oldu və ota-
ğı süpürməyə başladı. O, həsirdən yapışdı ki, onu bayıra 
çıxarsın, lakin bacarmadı, hətta onu qaldıra da bilmədi. 
O çox ağır idi. Oğlan təəccüblə həsiri üzünə tərəf dartdı, 
həsir açıldı və onun içərisindən çaqqal cəld kənara sıç-
radı. Oğlan özünə gəlməmiş çaqqal pıçıldadı: 
- Qışqırma ha, mən sənə heç bir pislik etməyəcəyəm. 
62
Sus! Mumlasan əvəzini verərəm. 
Oğlan gördü ki, çağırılmamış qonaq heç də təhlükəli 
deyil. 
- Hə, yaxşı, - deyə oğlan dilləndi. – Mən susuram. Bu-
nun müqabilində mən nə əldə edəcəyəm? 
- Məni burdan çıxar, mən sənə çoxlu şikar əldə et-
məyə kömək edərəm. Bunu görüb kənddəkilər paxıllığ-
dan partlayarlar. Deyərlər ki, o, balaca olsa da əsl ovçu-
dur. 
- Yaxşı, mən səni buradan necə çıxarım?
- Bu, çox sadədir. Budur, ananın toyuqları bazara 
apardığı səbət. Mən bu səbətə girərəm, sən onun qapa-
ğını bağlayarsan və hər şey hazırdır. Əgər səndən soruş-
salar ki, səbətdəki nədir, deyərsən ki, toyuqları babama 
aparıram.
Necə deyilmişdi elə də edildi. Oğlanın çaqqalı meşəyə 
gətirməsini heç kəs görmədi. Oğlan səbəti yerə qoydu, 
qapaqını açdı və çaqqal oradan kənara atıldı.
- İndi sən verdiyin sözə əməl et, - deyə oğlan çaqqa-
lın yadına saldı.
- Aha, əlimə keçdin! - deyə çaqqal zingildədi. 
Oğlan özünə gəlməmiş çaqqalın möhkəm dişləri 
onun ayaqlarından yapışdı. Oğlan ağladı: 
- Məni burax, çaqqal! Axı mən sənin həyatını xilas 
etdim. Burax məni, evə gedim. İstəyirsən hər gün sənə 
bir toyuq gətirim?!
Çaqqal gülümsəyərək dedi: 
- Elə bilirsən sənin şirin boşboğazlığına inanacaqam. 
Meşədə birinci yalançı kimi tanınan məni dolamaq üçün 
sən hələ balacasan! 
63
Xoşbəxlikdən oğlanın ağlamağını fil eşitdi. Fil yaxına 
gəldi və xortumunu qaldırıb, möhkəm səs çıxartdı:
 - Burada nə baş verir? 
Oğlan şikayətedici halda ağlamağa başladı: 
- Fil baba, mənə yazığın gəlsin! Əmr et yalançıya, qoy 
məni buraxsın! Mən onun həyatını xilas etmişəm, o isə 
məni öldürmək istəyir. 
- Bu düzdür, çaqqal? – deyə fil qəzəblə soruşdu.
- O qədər də yox, o qədər də yox, - deyə çaqqal mırıl-
dandı. – İndi mən sənə hər şeyi izah edərəm. 
- Səsini kəs! Əvvəlcə mən insan balasını dinləmək 
istəyirəm. 
Oğlan hər şeyi olduğu kimi danışdı. Fil ancaq başını 
buladı.
- İndi mən inandım ki, sən çaqqal haqlısan. İnsan ba-
lası yalan deyir! Heç bir çaqqal bu səbətə girə bilməz. 
Hər halda mən buna əmin olmalıyam. Çaqqal bir özünü 
göstər görək, ora necə yerləşmisən?
Çaqqal işin belə hal almasından razı idi. O, səbətə 
girdi və var gücü ilə ilə özünü şişirtdi ki, bu səbət onun 
üçün çox dardır. Bir anda fil səbətin qapağını bağladı və 
oğlana müraciətlə dedi: 
- Deməli, adam balası, təsdiq edirsən ki, bu cür ağır 
yükü başında bura gətirmisən? 
Oğlan yerə çömbəldi, səbəti başına qoyub asanlıqla 
qalxdı. 
- Bu düzdür ki, insanların belə bir xüsiusiyyəti var ki, 
tuttuqları çaqqalları öldürürlər, - deyə fil soruşdu.
- Hə, - deyə oğlan cavab verdi. – Ona görə ki, çaqqal-
lar bizim toyuqları qırırlar. 
64
- Lap yaxşı, deyə fil xortumu ilə ucadan səs saldı. 
– Mən görürəm ki, insan balası, sən düz danışırsan və 
sənə etibar etmək olar. Biz kəndə yaxınlaşanda, mən 
səni burada gözləyəcəyəm. Çaqqalı apar ver atana, bu-
nun müqabilində ondan ağ xoruzu xahiş et, - mən onu 
ara həkiminə verəcəyəm ki, arvadımı sağaltsın.
Kəndin qırağında oğlan fildən ayrıldı və evə qaçdı. 
- Ata! Ata! – deyə o qışqırdı. – Gəlin bura çaqqala 
baxın, mən onu tutub səbətə salmışam.
Ata və ana öz oğullarını tərifləməyə başladılar. Bu 
təriflərdən oğlan başını itirdi. 
- Hələ bu nədir, - deyə o, davam etdi. Mən filin özünü 
də tutmuşam. Ata, tüfəngini və itlərini də götür, qonşu-
ları çağır. Mən onu ağacın yanında qoymuşam. Sən isə, 
ana, şöhrətli ovçu üçün yemək hazırla.
Elə bu vaxt fil astaca, başqa tərəfdən kəndə yaxınlaş-
dı, - o qərara gəldi ki, öyrənsin, insanın balası öz verdiyi 
sözünə əməl edirmi? Tezliklə, o silahlanmış adamları it-
lərlə birgə oğlanın onun qoyduğu yerə tərəf getdiklərini 
gördü. Fil başını buladı və tələsmədən evinə doğru yol-
landı.
- Hə, mən nahaq yerə ehtiyat etmirdim, - deyə fil de-
yindi. Oh, bu insanlar necə yalançıdırlar.
O vaxtdan dördayaqlılar ikiayaqlılardan daim özləri-
ni qoruyurlar. 
65
MeYMuN, pİToN və DovşAN
(Soto nağılı)
Çoxdan, lap çoxdan insanlar heyvanlar kimi danış-
mağı bacaranda bir meymun yaşayırdı. 
Bir gün səhər meymun özünə yem axtarmağa yollandı. 
Budur o təpəyə qalxdı, oradakı günəş istisinin altında olan 
daşı qaldırdı, orada soxulcanlar, əqrəblər, böcəklər vardı. 
Meymun onları ləzzətlə yedi və yoluna davam etdi. 
O getdi, getdi birdən yolda bir daş gördü. Hamar da-
şın altında isə nəhəng güclə nəfəs alan piton vardı. 
Piton meymundan xahis etdi:
- Ay mənim atamın balası, daşı çevir, mən onun al-
tından çıxa bilim. Mənə kömək elə!
Meymun daşı qaldırdı və pitonu xilas etdı. O daşın 
altından çıxan kimi meymundan yapışıb, onu  udmaq 
istədi. Meymun qışqırdı və pitondan xahiş etdi ki, onu 
əfv etsin, lakin o heç nə eşitmək istəmirdi. 
Bu vaxt onların yanından bir dovşan keçirdi. Bəd-
bəxt meymun dovşana xahişlə müraciət etdi ki, pitonun 
ona olan münasibətini ayırd etsin. Piton və meymun 
baş verənlərin hamısını nəql etdilər. Dovşan fikirləşdi, 
hey fikirləşdi, sonra cavab verdi:
- Mən heçnə başa düşmürəm!
- Piton, meymun səni necə görmüşdüsə o cür daşın 
altına keç. Mən görmək istəyirəm ki, həqiqətən hər şey 
necə olub.
Dovşan necə demişdisə, onlar o cür də etdilər. Piton 
uzandı, meymun böyük hamar daşı onun üstünə yıxdı. 
Bunu görüb dovşan meymuna dedi:
- İndi isə, bacım mənim, qaç burdan!
Onların hər ikisi qaçdı, piton isə əvvəlki kimi daşın 
altında qaldı.
66
İT və pİşİk
(Suaxili nağılı)
Elə vaxtlar olub ki, ilk dəfə qoxunu hiss edən pişik 
olub. 
İt fikirləşdi: “Pişiyin bəxti gətirib. Yeyilməli olan hər 
şeyin iyini uzaqdan hiss edir. Başqa heyvanlarda isə, ilk 
növbədə, onu görməkləri vacibdir”.
İt qərara gəldi ki, pişikdən xahiş etsin və o bunu ona 
öyrətsin.
Pişik razılaşdı. İt pişiyin evində yerləşdi və o iti öy-
rətməyə başladı.
Müəyyən vaxt keçdi və it qərara aldı ki, bəsdir oxu-
dum. Mən daha hər şeyi bilirəm. 
-Vaxtdır,- deyə it pişiyə dedi, - evə qayıdıram. Mən 
artıq iyə əsasən özümə yemək tapmağı bacarıram.
-Axı sən bunun incəliklərini bilmirsən,- deyə pişik 
67
cavab verdi. Bir az gözlə!
Lakin it sözünün üstündə durdu.
-Yaxşı,- deyə pişik qərarlaşdırdı, səni buraxıram, la-
kin bu gün yox, sabah.
Özü isə səhər tezdən öz pişik dostuna belə dedi:
-Əgər it məni soruşsa, de ki, ova gedib. Qoy məni 
orada axtarsın.
Pişik çox istəyirdi ki, öyrənsin, it oxuduğu müddətdə 
nəyi öyrənib.
İt iyləyərək, pişiyin qoxusunu hiss etdi və bu iyə 
əsasən meşəyə getdi. O gəlib pişiyin gizləndiyi yerə çat-
dı. Pişik isə öz izini belə itirdi: o bir daşın üstündən o 
birinə atıldı, mağaranın, yuvanın bir tərəfindən girib, o 
biri tərəfindən çıxdı. Sonra o baobaba qalxıb, orada giz-
ləndi.
İt bacarıqla izi tapırdı, lakin baobaba yaxınlaşanda o 
özünü itirdi. Bilmədi ki, sonra nə etsin.
O ətrafı iylədi, iylədi, kənarlara baxdı, pişiyin harada 
olduğunu müəyyənləşdirə bilmədi.
Pişik isə bütün bunlara yuxarıdan göz qoyurdu. Itin 
onu tapa bilmədiyini görüb, qışqırdı:
-Hə, de görək, mən hardayam?
Öyrənməyini yarımçıq qoyan itin başına nə gəldi?
-İndi, it, sən iyə əsasən hər şeyi tapa bilirsən. Ağacda 
müəyyən şeyi tapmağı bacarmırsan. Bu, ona görədir ki, 
sən tələsdin! Sənə hər şeyi öyrədə bilməmişəm,- deyə 
pişik fikrini söylədi.
Beləliklə, bu vaxta kimi itlər öz əldə etdikləri müəy-
yən şey üçün ağaca dırmaşa bilmirlər.
68
NİYə GÜNəş və AY kÜSÜşMÜşDÜLəR.
(Sudan nağılı)
Keçmiş zamanlarda Günəş Ay dost idilər. Onlar bir yer-
də yaşayır və bütün əmlakları ümumi idi. Bir gün səhər 
tezdən Günəş tarlaya yola düşdü və Aya buyurdu ki, o, iş-
dən gələnə kimi nahar hazırlasın. Lakin Ay heç nə eləmədi. 
Günəş tarladan qayıtdı və evdə yemək tapmadı. 
- Əgər sən yemək bişirmək istəmirsənsə, heç ol-
masa get su gətir-deyə Günəş Aya tapşırıq verdi.
Ay susdu və yerindən qalxmadı. Onda Günəş səhəngi 
götürüb, Aya əmr etdi ki, ocağı qalasın. Özü isə su gətir-
məyə yollandı. Lakin tənbəl Ay od qalamaq da istəmədi. 
Hər işi Günəş etməli oldu. O, qazanı su ilə doldurub, 
ocağa qoydu, ocağı üfürdü və sıyıq bişirməyə başladı. Sı-
yıq hazır olanda, Günəş qaynar qazanı ocaqdan götürdü 
və Ayı çağırdı ki, yeməyi onunla bölüşsün. Yalnız onda 
Ay yerindən qalxdı sıyığı yeməyə başladı.
Günəş möhkəm hirsləndi.Qəzəblə qazandan yapışıb 
qışqırdı: 
- Ah, iylənmiş tənbəl, yeməyə həmişə hazırsan, 
amma bişirmək istəmirsən!
Bu sözləri deyərək, Günəş qazanı Ayın başına çırpdı, 
qazan çilik-çilik oldu, sıyıq isə Ayı başından ayağına kimi 
yandırdı. Ay qaçaraq güclə yaxasını qurtardı. O vaxtdan 
Günəş və Ay düşmənə çevrildilər.
Budur, nəyə görə Günəş səhər çıxanda Ay onun gö-
zünə görünməməyə çalışır. O, gecəni gözləyir, yalnız 
bundan sonra öz yoluna davam edir.
69
GəNc və İYNə
(Sudan nağılı)
Biri vardı, biri yoxdu, bir gənc vardı. Gənc hər səhər 
sıx meşə ilə işə gedərdi. 
- Sən silahsız bu meşə ilə necə yol gedirsən? – deyə 
atası dəfələrlə ondan soruşmuşdu. Birdən sənə kimsə 
hücum edə bilər? Axı sənin iynən də yoxdur.
Oğul isə atasına cavab olaraq gülümsəmişdi. 
Bir gün o, işdən qayıdarkən quldurlar onu müha-
sirəyə aldılar və əsir götürdülər. Elə bu anda o, atasının 
sözlərini yada saldı və dilləndi.
- Əgər mənim heç olmasa bir iynəm olsaydı, siz, mə-
nimlə bacara bilməzdiniz! 
70
Quldurlar bunu eşidib, ürəkdən onunla əyləndilər 
və onların başçısı iynəni gəncə uzadıb, dedi: 
- Budur, götür öz silahını!
Gənc iynəni götürdü, özünü elə göstərdi ki, ona baxır, 
birdən o qışqırdı: 
- Bu ki, sınıb – onun gözü yoxdur.
- Ola bilməz, - deyə quldurların başçısı etiraz etdi və 
iynəyə baxmaq üçün başını irəli uzatdı. Gənc isə özünü 
itirmədən var gücü ilə iynəni başçının burnuna yeritdi. 
Quldur ağrıdan bağırdı. O, əlindən silahı atıb, burnun-
dan yapışdı, çalışdı ki, iynəni oradan çıxartsın. Gənc vax-
tı itirmədən tüfəngi götürdü və özlərini itirən quldurları 
güllələdi. 
Evə qayıdan oğul atasına dedi: 
- Sən haqlı idin. Quldur dəstəsi məni əhatəyə aldı və 
balaca iynə mənim həyatımı xilas etdi.
Beləliklə, demək lazımdır ki, adi bir şey mərd insa-
nın əlində qorxulu silaha çevrilir.
71
NİYə QARA oLMAQ çəhRAYI  
oLMAQDAN pİSDİR
(Sudan nağılı)
Bu ölkədə ilk qadın. Abinqdit idi. İlk kişi isə Qurun-
dit sayılırdı.
Budur Abinqdit əkiz oğlan uşaqlarını dünyaya gətir-
di. Onlardan biri gözəl idi, onun qara işıldayan və hamar 
dərisi vardı. İkincisi isə qırışmış, qırmızı – çəhrayı və ey-
bəcər yaranmışdı. 
Müəyyən vaxt keçdi və ata gəldi ki, öz oğlanlarını 
görsün və onların talelərini müəyyən etsin. 
Qurundit arvadının yanına gəlməyə hazırlaşanda 
Abinqdit ana qara dərili oğlunu daha çox sevdi, çəhrayı-
nı isə görməyə gözü olmadı. Atasının sevimlisini əlindən 
alacağından qorxub, onun ürəyi az qala parçalanacaqdı. 
Budur. Qurundit bura gələndə Abinqdit dedi ki, onun 
yalnız bir oğlu olub. O da çəhrayıdır. Ana qara dərilini 
daxmasında gizlətdi 
Qurundit özünə çəhrayı oğlunu götürdü. O, oğluna 
örüş, ən yaxşı silah, əla geyimlər və bal verdi. 
Müəyyən vaxt keçdi. Budur, qaradərili anasından so-
ruşdu ki, atası hardadır və miras kimi nə əldə edəcək? 
Ananın ona verəcəyi nizədən başqa heç nə yox idi. 
Qaradərili oğul başa düşdü ki, anası Abinqdit çox ka-
sıbdır və o qərara aldı ki, özünü atasına təqdim etsin.
O istəyirdi ki, atasından oğul payını alsın, ata ona 
yaxşı silah, geyim və başqa lazım olan şeyləri bağışlasın. 
Ona görə qaradərili atasının evinə gəldi. Qurundit ikinci 
72
oğlunu görəndə anladı ki, onu aldadıblar. Ona görə ata 
çox qəzəbləndi. 
- Mən sənə heç nə verməyəcəyəm, - deyə o, qışqırdı.
- Əgər sən mənə heç nə verməsən, - deyə qaradərili 
oğul dilləndi. - Mən sənin evinin qabağında, yerdə ölənə 
kimi oturacağam. 
O elə də etdi.
Hər səhər Qurundit evdən çıxanda astanada qara-
dərili oğlunu görürdü.AxşamQurundit evə qayıdanda, o 
yenə də qaradərili oğluna rast gəlirdi.
Bu hal günlərlə davam etdi. Onun qaradərili oğlu öz 
yerindən tərpənmirdi. 
Nəhayət, özünü saxlaya bilməyib Qurundit qaradə-
rili oğlu ondan əl çəksin deyə ona düyə bağışladı. 
Məhz buna görə bu vaxta kimi qaraların mal-qara və 
nizədən başqa, heç nələri yoxdur. Lakin çəhrayı rəngdə 
olan adamların hər şeyi: tüfəngi, geyimləri, ərzağı və 
ümumiyyətlə hər şeyləri vardır.
73
GöYçə QARĞA və çALAĞAN
(Sudan nağılı)
Çoxdan, lap çoxdan keçmiş zamanlarda insan şorusdu:
- Biz adamları ölümdən sonra nə gözləyir?
Çalağan bu vaxt onun başı üzərində uçurdu. O, insa-
nın sözlərini eşidib, qərara aldı ki, ona təskinlik versin. 
Çalağan yerdən dəstəyi taxtadan olan qaşıq götürüb,o-
nu Nil çayına atdı və insana dedi:
- Bax!
- Qaşıq əvvəl suyun dibinə getdi, lakin dəstəyi 
ağacdan olduğu üçün qaşıq batmadı. 
- Öləndən sonra insanın başına bunlar gələcək. Əv-
vəl o,  yox olacaq, sonra o yənə zühur edəcək və bir daha 
itməyəcək. 
O ərazidə göyçə qarğa uçurdu. O çalağanın sözlərini 
eşidib qərara aldı ki, insanı pərt etsin, ovqatını korlasın. 
Göyçə qarğa saxsı qırığını götürüb, Nilə atdı və insana 
qışqırdı:
- Bax!
- Saxsı qırığı suya atılan kimi dərhal çayın dibinə 
getdi. 
- Ölümündən sonra insan belə olacaq, - deyə göyçə 
qarğa dilləndi. O, yox olacaq və bir daha qayıtmayacaq. 
O vaxtdan insan çalağanlara üstünlük verir, göyçə 
qarğanı isə görən gözü yoxdur.  Bəlkə bu, gələcəkdən 
xəbər vermədir, ya da ki, sadəcə olaraq göyçə qarğalar 
dəstə ilə  onların tartalarına uçub gəlirlər.
74
şİR və Gİc uzuNQuLAQ
(Tunis nağılı)
Uzunqulaq örüşdə otlayırdı. Yaxınlıqda isə toyuq, 
xoruz eşələnirdi. Onların yanından keçən şir uzunqulağı 
görüb, onun  üstünə atılmaq istədi. Elə bu anda xoruz 
banladı. Baxmayaraq ki, şir meşə hökmdarı idi və heç 
bir heyvan onun üçün qorxulu deyildi, əvvəllər xoruzun 
banlamağını eşitmədiyindən o, bu səsi eşidən kimi, da-
banına tüpürərək qaçdı.
Gic uzunqulaq isə elə bildi ki, şir ondan qorxdu. Ona 
görə də o, meşə hökmdarının dalınca düşdü. Geriyə 
dönən şir onu tutaraq parçaladı.
Bunu bilin: öz qüvvənizi və düşmənin-kinini qiy-
mətləndirmək əsas şərtdir.
75
XəSİS QADIN
(Yoruba nağılı)
Biri vardı, biri yoxdu, bir qardaşın iki bacısı vardı. 
Bacılardan biri varlı, o biri isə kasıb idi. Kasıb elə ka-
sıb idi ki, hətta o, uşağını sıx yarpaqlı budaqlarla belinə 
bağlayırdı. 
O, yarpaq toplayıb satır və onunla dolanırdı. 
Günlərin birində qadın adəti üzrə uşağını götürüb, 
pöhrənliyə getdi. O, uşağı yerə qoyub özü isə yarpaq yığ-
mağa yollandı. 
O, işlədiyi müddətdə meymun uşağı apardı və ağacın 
başında onunla oynamağa başladı. 
Qadın yarpaq toplayıb qayıtdı, uşağı yerində görmə-
76
yib bərkdən qışqırdı. Meymun isə uşaqla əylənir, bir bu-
daqdan başqasına hoppanırdı. 
Birdən uşaq ağladı və ana onu ağacda gördü. Onda 
qadın mahnı oxumağa başladı. Meymun rəqs etməyə 
başladı, yavaş-yavaş ağacdan aşağı endi. 
Meymun uşağı anasına qaytardı və soruşdu:
- Bu necə ola bilər? Sən gözəl müğənnisən, lakin 
hər gün bura gəlib yarpaq toplayırsan. 
Qadın cavab verdi:
- Mən elə kasıbam ki, bununla özümü dolandırı-
ram. 
- Onda meymun dedi: 
- Bu yolla get – qarşına sola gedən cığır çıxacaq O 
cığırla get. Bu vaxt çoxlu meyvələri olan bir ağac görə-
cəksən. Meyvələrin bəziləri qışqıracaqlar: “Məni götür, 
məni götür!” Sən onlara toxunma, ancaq susanları götür. 
Qadın meymunun dediklərinə əməl etdi. Meyvələr 
həqiqətən deyirdilər: “Məni götür, məni götür!” Lakin o 
danışan meyvələrə toxunmadı, ancaq susanları götürdü.
Sonra o, qayıtdı, hər şeyi meymuna danışdı və ona 
meyvələri göstərdi. 
Meymun buyurdu:
-Evə gələndə otağın qapısını bağla və meyvələri kəs. 
Qadın evə gəldi, meymunun buyurduğu kimi etdi. 
Meyvələrin içində çoxlu pul və geyim vardı. Qadın əldə 
etdiyini üç yerə böldü. Bir hissəni qardaşına, o birini ba-
cısına verdi, bir hissəni isə özünə saxladı.
Varlı bacıya, ona verilən hədiyyə azlıq elədi və o, 
dedi:
-Narahat olma, mən bilirəm, sən bunları haradan 
77
əldə eləmisən. Mən də gedib hər şeyi özüm üçün gətirə-
cəyəm. 
Ertəsi gün o, belə də etdi: O, uşağını özü ilə götürdü, 
pöhrənliyə gəldi, paltarını çıxartdı, budaqla uşağı belinə 
bağladı. Sonra balacanı yerə qoyub, pöhrənliyə gəzməyə 
və yarpaq toplamağa getdi. Bu vaxt meymun burada yox 
idi. O, geri qayıdanda uşağı görcək çox təəccübləndi və 
öz-özünə dedi:  “Görən qadın belə naşükürdür! Yəni çox 
xəsisdir. Bunu öyrənmək lazımdır, o, niyə qayıdıb?”
Meymun uşağı apardı, qadın mahnı oxumağa başla-
dı. Meymun yerə endi və uşağı qadına verib, soruşdu:
-Dünənki sənə azlıq elədi?
Dövlətli qadın boynuna almaq istəmədi ki, əvvəl 
gələn başqa qadın idi. O, cavab verdi:
-Hə, azdır! Mən yenə istəyirəm. 
Onda meymun məsləhət gördü ki, əvvəlki qadın get-
diyi cığırla getsin. Ona həmçinin dedi ki, ancaq susan 
meyvələri dərsin.
Qadın meyvə ağacına gəlib çatanda fikirləşdi: “Bu 
meymun deyəsən məni axmaq hesab edir. Mən o qədər 
də gic deyiləm”.
Və o, “Götür məni,  gətür məni!” deyən meyvələri 
götürdü. Sonra o, geri dönüb onları meymuna göstərdi. 
Meymun buyurdu ki, evdə onları kəssin.
Qadına necə deyilmişdi, elə də etdi. Lakin o, mey-
vələri kəsəndə onlardan qızıl və geyim yox, oradan vəh-
şi heyvanlar və ilanlar çıxdı. Onlar qadını dişləməyə və 
sancmağa başladılar. 
Bax, buna görə də xəsislik etmək olmaz. Sənə kim nə 
veribsə, buna görə ona minnətdar ol. 
78
TəRcÜMəçİ NATİQ SəfİYev  
hAQQINDA QISA MəLuMAT
Natiq Yusif oğlu Səfiyev 
1939-cu il mart ayınm 21-də 
Bakı şəhərində həkim ailəsin-
də anadan olmuşdur.
1957-ci ildə Quba rayo-
nu Alpan kənd orta məktəbini 
qurtarmışdır.
1962-ci ildə Azərbaycan 
Pedaqoji Universitetini, 1974-
cü ildə Azərbaycan Rus dili və 
Ədəbiyyatı İnstitutunu, indiki 
Slavyan Universitetini müvəf-
fəqiyyətlə bitirmişdir.
1965-ci ildən 2008-ci ilin 
sonlarına kimi Abşeron rayonu, Xırdalan qəsəbə (indi şəhər) 
orta məktəbində müəllim işləmişdir.
1963-cü ildən respublikanın dövri mətbuatında jurna-
listlik fəaliyyətinə başlamışdır. O, “Qızıl qələm” media müka-
fatına layiq görülmüşdür.
Natiq Səfiyev məktəbdə işlədiyi müddətdə 6 ümumitti-
faq və 14 respublika pedaqoji mühazirələrində və elmi-prak-
tik konfranslarında məruzələr etmiş, IV və V ümumittifaq 
mühazirələrindən II və I dərəcəli mükafatlarla vətənə qayıt-
mışdır. 1981-ci ildə müəllim mühazirələri müsabiqəsində II 
yeri tutmuş və SSRİ Pedaqoji Elmlər Akademiyasının fəxri 
diplomuna layiq görülmüşdür.
Natiq Səfiyevin indiyədək iki metodiki, iki tərcümə 
(“Qəribə tütək”, “Köhnə dəyirman”), üç memuar (“Məni ya-
şadan xatirələr”, “Yadda qalan günlərim”, “Ömür salnaməsi”), 
didaktik hekayələr toplusu (“Babam mənim”), fotoalbom 
79
(“İşıqlı dünyam”, “Nicat” (hekayələr toplusu), Sengiyn Erde-
ne (Monqolustan) “Ürəkdə daş”, “Dağıstan xalqlarının nağıl-
ları” tərcümə kitabları çapdan çıxmışdır.
Onun haqqında yüzdən çox məqalə, oçerk, üç kitab ya-
zılmışdır (Akif Şahverdiyev “Ömrə sığmayan həyat”, Güntə-
kin İlyasova “Natiq Səfiyev - “Biblioqrafik göstərici”, Hikmət 
Məlikzadə “40 il mətbuatda”).
O, məktəbdə çalışdığı müddətdə 14 yaradıcı diplom, 46 
fəxri fərman, 5 təşəkkür məktubu və 5 nişan almışdır. 1989-
cu ildə ona “Əmək veteranı” medalı verilmişdir.
Natiq Səfiyev 1996-cı ildən Azərbaycan Jurnalistlər Bir-
liyinin, 2006-cı ildən isə Azərbaycan Yazıçılar Birliyinin üz-
vüdür.
Onun 3 qızı və 6 nəvəsi var.
Hal-hazırda təqaüddədir.
80
kİTABIN İçİNDəkİLəR:
Nyamanın quyusu (Aşanti nağılı) ...............................................3
İkiyüzlü Nqi (Beti-bulu nağılı)...........................................................6
Niyə donuzların buynuzları yoxdur (Baule nağılı) ...................9
İnsanlar necə od əldə etdilər (Çaqqa nağılı) .............................12
Siçanlar və pişiklər (Dabida nağılı) ...........................................15
Meymun niyə ağacda yaşayır (Eve nağılı ) .................................16
Saxaranın yaranması (Əlcəzair nağılı).........................................18
Bacarıqlı oğrular (Əlcəzair nağılı).................................................20
Səhrada yaşayan göyərçinlər (Əlcəzair nağılı) ........................22
Kaftar necə bazara getmişdi (Fulbe nağılı) ...............................24
Dovşan kaftarı necə aldatdı (Xausa nağılı) ...............................25
Çar Qvari və cadugər (Xausa nağılı) .............................................26
Kaftarların dal ayaqları niyə qısadır (Qottentot nağılı) .......28
Bəbir və çaqqal (Qottentot nağılı) .................................................29
Oğlan Bikeri və kaftar (Qusni nağılı) ............................................31
Ağac və torpaq (Linqala nağılı).......................................................33
Şir, bəbir və kaftar (Makonde nağılı) ...........................................35
Donuz və çalağan (Makonde nağılı) .............................................37
Niyə ilanlar qurbağa yeyirlər (Malaqasi nağılı) ......................38
Niyə əntər gözlərini bərəldir (Mancak nağılı) .........................40
Ayın əmələ gəlməsi (Manden nağılı) .........................................42
Kasıb dovşanın evlənməsi (Manden nağılı)...............................44
Uzunqulaqların yaranması haqqında (Mankan nağılı)..........47
Xurma (Mərakeş nağılı) .....................................................................49
Dovşan və Tısbağa (Mərakeş nağılı) .............................................50
Çaqqal və Xoruz (Mərakeş nağılı) .................................................51
Xallar (Misir nağılı) ..............................................................................52
Timsah və qarabatdaq (Misir nağılı) ............................................53
Sehrli üzük (Misir nağılı) ..................................................................54
Balıqçı və şahzadə (Misir nağılı) ....................................................57
İt, Canavar və Tülkü (Misir nağılı) ................................................60
81
Heyvanlar insanlara niyə etibar etmirlər (Moba nağılı) ......61
Meymun, piton və dovşan (Soto nağılı) ......................................65
İt və pişik (Suaxili nağılı) ..................................................................66
Niyə Günəş və Ay küsüşmüşdülər (Sudan nağılı) ...................68
Gənc və iynə (Sudan nağılı)  ...........................................................69
Niyə qara olmaq çəhrayı olmaqdan pisdir 
(Sudan nağılı) .........................................................................................71
Göyçə qarğa və çalağan (Sudan nağılı) ........................................73
Şir və gic uzunqulaq (Tunis nağılı)................................................74
Xəsis qadın (Yoruba nağılı)...............................................................75
Tərcüməçi Natiq Səfiyev  haqqında qısa məlumat..................78
82
Qeydlər üçün:
83
  Dizayner: Fariz Məhərrəmov
  operator: Afaq Vəliyeva
~~~~~~~~~~~~~~~~~~~~~~~
Чапа имзаланмышдыр: 06.03.2013.
Форматы: 60х84 1/16.  Щяъми: 3,5 ч.в.
Сифариш 17. Тираж 200.
«Тякнур» ММЪ-нин мятбясиндя
щазыр електрон вариантдан ofset цsulu ilя чап олунмушдур.
~~~~~~~~~~~~~~~~~~~~~~~~~~~~~~~~~~~~
Мятбяя китабын мязмунуна, йазы цслубуна, орфограfийа 
вя грамматикасына эюря щеч бир ъавабдещлик дашымыр.
~~~~~~~~~~~~~~~~~~~~~~~~~~~~~~~~~~~
Мятбяянин директору: Ялякбяр Мяммядов
~~~~~~~~~~~~~~~~~~~~~~~~~~~~~~~
Цнван: Бакы ш., Ганлы Эюлцн Гярб сащили, 125
Телефон: 408-18-30
