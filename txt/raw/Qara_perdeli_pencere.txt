Çılğıncasına sevən,xeyirxah və fədakar insanlara ithaf.Füzuli YAVƏR Xədicə Suad DƏRVİŞİN romanı əsasında lirik-magik,dramtik mahnı QARA PƏRDƏLİ PƏNCƏRƏ “FOSFORLU CEVRİYYƏ” İÇTİRAKÇILAR:CEVRIYYƏ – GƏNC,GÖZƏL,KIMSƏSIZ BIR QADIN BARBA-MEYXANA XIDMƏTÇISI,XEYIRXAH QOCA KƏRIM-YAŞLI BIR KIŞI O-ADI,IŞI NAMƏLUM CAVAN BIR KIŞI Həmişə bütün dövrlərdə sirli-soraqlı,ağrılı-qayğılı İSTAMBUL küçələri.Birinci hissə BİRİNCİ FRAQMENT Qaranlıq.Hardansa,uzaqlardan eşidilən kövrək bir melodiya.Elə bil azan çəkilir,dua oxunur.CEVRİYYƏNİN SƏSİ-Allahım! Bu nə eşq,bu nə sevda? Bu nə bəla,Allahım? Mən onu sevdiyimtək dünyada heç kim heç kimi sevməmiş.Gündüzlərim gecəyə dönmüş,gecələrim heçə donmüş.Səni anaram,səni gəzərəm,gözlərəm səni! Hardasan,sevdiyim? Allahım! Bu nə eşq,nə sevda? Bu nə bəla,Allahım? (Səs yavaş-yavaş mahnıya çevrilir.)Gəmi nərdivanın tamam saldılar.Mənim sevgilimı həbsə aldılar.Dönərsənmi geri,ey canım-gözüm,Belə ayrılığa mən necə dözüm,mən necə dözüm? Ah.qüssə məni üzür,qəlbim qan ağlayır.Har-da-san,sevdiyim?!.Allahım! (Hıçqırır.)Sonra tam sakitlik.Sonra sahilə çırpılan dalğaların səsi.Gəmilər fit verir.Mayak yanıb-sönür.Sonra Ay doğur.Bosfora sallanmış İstambul.Uzaq işıqlar ulduzlar kimi sayrışır.Xəlic körpüsü.Ayasofiya məbədi,Bəyazid camesi,dörd minarəli Əhməd məscidlərinin tanış,doğma surətləri toranlıqdan boylanır.Sakit,kimsəsiz bir küçə.Aralıdan addım səsləri eşidilir:bir dəstə qadın hay-küylə danışa-danışa yaxınlaşır.Birdən qadınlardan kimsə bərkdən qışqırır,digəri onu söyür,haray-həşirli dava düşür.Onları sakitləşdirən polislərin fiti,səsləri eşidilir.Qadınlardan biri qaçaraq dəstədən aralanır.Onun boynunda mavi rəngli uzun bir şərf var.O,tez-tez geri boylanır,hürkək baxışlarla ətrafı süzür.Tində gizlənir.Dava sakitləşir,səslər uzaqlaşır.5 Qadın azad olduğunu hiss edincə rahat nəfəs alır.Sifətinə məmnunluq çökür.Başını dikəldib səmaya baxır,qollarını qaldırıb dua edir.Bu Cevriyyədir.Cevriyyə qapılara baxa-baxa gedir,axtardığı qapının önündə dayanır,astaca onu döyür.Səs gəlmir.Qapının dəstəyinə bir qırıq sarı ip bağlayıb aralanır.Sonra o,elə bil qəfəsdən buraxılmış quşa dönür.Qaçaraq sahilə yaxınlaşır,qəribə bir tərzdə dənizə boylanır.Mühəccəriyə söykənib dalğaların səsini dinləyir,şəhərin işıqlarına baxır.Özündən asılı olmayaraq pıçıldayır:Hə,salam,mənim istəkli dənizim,əziz İstambulum! Doğrudanmı,mən yenə sənin küçələrindəyəm? Bu anı necə dözümsüzlüklə gözləmişdim? Sənin daşına da,torpağına da qurban olum,İstambulum.Dünyada Allahdan başqa,səndən başqa,bir də.ondan başqa kimim var? Bir andaca üzünə məhzunluq çökür.Gözləri yol çəkir.Yenə ixtiyarsız pıçıldayır:Mənim zavallı sevgilim.Sonra həyəcanlı halda,iti addımlarla yeriməyə başlayır.Tez-tez ətrafa baxır,izlənmədiyinə əmin olunca daha inamla yeriyir.Uçuq-sökük taxta pilləkənlər.Hər pilləni qalxdıqca həyəcanı daha da artır.Nəhayət,köhnə bir qapı önündə dayanır,məxsusi işarə ilə onu döyür,cavab gözləyir.Xəyalında qəribə bir səhnə canlanır.O,evin ortasında dayanıb Cevriyyəyə baxa-baxa qalıb.O-(Pıçıldayır.)Cevriyyə? Hardaydın bu vaxta qədər? CEVRIYYƏ-Əvvəl qazamatda,sonra sürgündə.O-Ola bilməz,ola bilməz,mənim sevincim.CEVRIYYƏ-Yalan demirəm,abi.O-Yazıq qızcığaz.Necə dözdün bəs? CEVRIYYƏ-Dözdüm də,abi.O-Mən də deyirəm,daha yəqin məni görmək istəmirdin.CEVRIYYƏ-Hər an səni düşünmüşəm.O-Mən sənin üçün çox darıxmışdım.CEVRIYYƏ-Mən də,abi.(Özünü saxlaya biməyərək onun sinəsinə qısılır,ağlayır.)O-(Əlini onun saçlarında,kürəyində gəzdirərək.)Ağlama,mənim zavallı Cevriyyəm,yazıq Fosforlum.Mənim əzizim.Xəyal tədricən yox olur.6 Cevriyyə qapını yenə döyür.Əlinin qapı üzünə qonmuş toza bulaşdığını görüncə başa düşür ki,içəridə heç kəs yoxdur.Barmağı ilə qapının tozlu üzünə nəsə yazır,tez də silir,sonra bütün qapının tozunu silir.Pərişan-pərişan pilləkəni enib qapıya baxır,birdən nəsə hiss edibmiş kimi qaçraq yenə pillələri qalxır.Qulağını qapıya söykəyib dinləyir.Qapını yenə döyür.Şübhəli-şübhəli ətrafa boylanır.Gəldiyi yolla geri qayıdır.Taxta pilləkənin yanındakı pəncərənin şüşəsini tıqqıldadır.Cavab verən yoxdur.Elə bil bütün şəhər yuxudadır,yaxud hamı köçüb harasa gedib.Uzun,mavi şərfinə bürünüb bir xeyli sahildə dolaşır,götür-qoy edir.Sonra qəti addımlarla daha başqa bir qapıya yaxınlaşır:Barba! Barba.aç! Mənəm,Fosforlu.Yatmısan,nədi? deyə taqqıldadır.İKİNCİ FRAQMENT Barbanın meyxanaya bitişik otağı.Köhnə,qədimi bir divan.Divanla yaşıd mətbəx şkafı.Rəflərinə müxtəlif içki şüşələri düzülüb.Şkafla yanaşı üstünə mixəyi süfrə açılmış darəvi stol,arxasında bir neçə stul.Otaqdan dəhlizə pilləkən enir.Dəhlizin başındakı bambuk pərdəli qapı meyxanaya açılır,ikinci qapı küçəyə.Divarda kiçik,boylama güzgü.Barba ağ alt paltarında divana uzanmışsa da hələ yuxlamamışdır.Səsi eşidib narazı halda ayağa qalxır,çiyninə dama-dama yun şal salıb qapıya gedir.BARBA-Kimdir? Meyxana bağlanıb.Nə lazımdır? CEVRIYYƏNN SƏSI-Barba,aç,mənəm,Cevriyyə.Səninlə işim var,aç.BARBA-(Bir an duruxur,sonra qapını açır,Cevriyyəni görüncə heyrətlə.)İlahi,sən sağsanmış.CEVRIYYƏ-(Gülümsəməyə çalışaraq.)Necə yəni? BARBA-Deyirdilər,bəs səni.CEVRIYYƏ-Öldürüblər,eləmi? BARBA-Hə.Ölmünə mahnı da qoşmuşdular.CEVRIYYƏ-Mən qazamatdaydım,Barba.Bu barədə sonra.Indi de görüm,Kosti ağan burda yoxdur ki? BARBA-Yox.CEVRIYYƏ-Lap əla.Məni bir qədəh arağa qonaq et.Üşümüşəm.Qoy bir az özümə gəlim.7 BARBA-Gəl,gəl içəri,mənim Dəcəlim.CEVRIYYƏ-(Sevincək.)Barbacan! Nə yaxşı ki,bu dünyada sən varsanmış.(Onun tüklü yanağından öpür.)BARBA-Ey,ey.neyləyirsən,ay qız? CEVRIYYƏ-Öpürəm səni,mənim əzizim! Bizim bu Qalatada səndən yaxşı adam yoxdur.Bütün yoxsulların,kimsəsizlərin pənahısan.Allah səni ona görə yaradıb ki,mənim kimiləri yetim qalmasın.Inan,Barbacan,səni atam qədər sevirəm.BARBA-Hamınız beləsiniz.Aşnanız olmayan vaxtlar,küçəyə yağış,şaxta düşəndə,sığınacaq axtaranda qoca Barba sizin üçün olur xeyirxah mələk,darısqal koması isə Qrand otel.CEVRIYYƏ-Sən həmişə mənim ürəyimdəsən,Barba.İstambula bu axşam gəlmişəm.Bir il qəfəsdə yatandan sonra Boluya sürgünə göndərmişdilər.İki il də orda çürüməliydim.Buna Cevriyyə dözərdimi? Qaçdım,Barba,qaçdım.Cibində bir quruşu yox,əynində isti paltarı yox – Cevriyyə dayandı yol qırağında.Keçəl,kaftar bir şoferin maşınında gəldi İstambula.Əvəz olaraq bu gecəni onunla yatmalıydım.Bəyoğluna çatar-çatmaz Cevriyyə elə çıxdı ki aradan.Amma fironlar qoymadılar onu bir doyunca gəzə doğma küçələri,xiyabanları.Qaçıb gizlənmişdim kolların arasında.Lənətə gəlmiş saçlarım.yenə işıldatdı bu yaz yağışının damlalarını.Qorxundan şərfi də başıma çəkməyi unutmuşdum.Bir də gördüm ki,fənərin işığını üstümə salıb firon,deyir,Fosforlu,sən burda nə edirsən? Deyirəm,çölə oturmuşam,cənab rəis.Deyir,qalx gedək,rahat yerdə oturarsan doyunca.Cevriyyə danışdıqca Barba stolun üstünə içki şüşəsi,stəkan,qəlyanaltı düzür.Cevriyyə ona kömək edir.Eh,Barbacan,bir görəydin polis məntəqəsində bu axşam nə qiyamət vardı.Aytən Boru orda,gombul Məlahət orda.Dəli Marika orda,özü də lül-qəmbər.Yeddi Bəla-Gülsərən.daha kimlər? Yeddi Bəla fironların qabağında oynayır,oxuyur.Dəli Marika qusur,batırır.Məlahət də söyür,donquldanır:“Əlbəttə,biz fahişəxana sahibləri kimi vergi vermirik.Istəyirlər,keçəl başı qırxıb tayla tük aparsınlar.Bələdiyə idarəsi bizim hesabımıza varlana bilmir.Axı biz kimə neyləmişik? İstambulun küçəsi bəy malikanəsi deyil,bu küçə ilə sən də gedirsən,hamı gedir,Məlahət də.Hanı bəs azadlıq?” Ardınca da yağlı bir söyüş.Komissar köməkçisi deyir,bu saat protokol yazıb səni məhkəməyə göndərəcəyəm.8 Məlahət deyir,hələ ki qələm sənin əlindədir,nə istəsən yaza bilərsən.Elə ki,qələm keçəcək mənim əlimə,sənin aldığın bütün rüşvətləri yazacağam,törətdiyin bütün bəlaları yazacağam.Firon xırp səsini kəsir.Dünyanın işi niyə belədir,ay Barba? Nə vaxt axı biz İstambul küçələrində azad gəzə biləcək,sinə dolusu nəfəs alacağıq? Nə vaxtacan harınlar bir loxma çörək tapmayanların üstə hökmranlıq edəcək? Hə,Barbacan? BARBA-Dünyanın dərdlərilə nə işin var,ay Dəcəl? İç.CEVRIYYƏ-Sən hələ də abstinentsən? BARBA-Hə! Otuz ildən çoxdur meyxanada işləyirəm,hələ dilimə bir qədəh araq dəyməyib.Matoteo matostavro! CEVRIYYƏ-Sizin o yunan dilində bu nə deməkdir,Barba? BARBA-Bizimkilər Allaha and içəndə belə deyirlər.CEVRIYYƏ-Sənin sağlığına,Barba! Allah ömrünü uzun etsin.Nə qədər ki,yer üzündə kimsəsizlər var,sən də var ol,Barba.(İçir.)Gombul Məlahətin də canı sağ olsun.O olmasaydı,indi yəqin ki,məni polis idarəsində dindirirdilər.Səhər tezdən göndərəcəkdilər yenə Boluya.Dəli Marika gözümüzün qabağındaca öldü.Qan qusudu.Deyirik,təcili yardım çağırın,firon deyir,heç nə olmaz,az içəydi o qırmızı şərabı.Gecə ilə bizi polis idarəsinə aparası oldular.Gombul hiylə işlətdi.Əvvəlcədən danışdığımız kimi küçənin ikinci tinində Gülsərənlə Aytən tutaşdılar,bir saçyonma,söyüşmə oyunu başlandı ki.Fironların başı onları ayırmağa qarışan kimi Cevriyyə sivişdi aradan.Əslində bu oyunu Gombul öz dərdindən qurmuşdu.Bu gecə Kavboy Nəcib gözləyirdi onu.Qapını döydüm,evdə olmadı.Qapının dəstəyinə bir qırıq sarı sap bağladım.Bu onların paroludur.Səhər Nəcib buraxdıracaq Məlahəti.BARBA-Çörək ye,qızcığaz,yəqin ki,acsan.CEVRIYYƏ-Bəs necə? Özü də neçə günün acı.Amma bu dəqiqə gözümə çörək görünmür.Yenə sənin sağlığına içəcəyəm,Barba.Küçədə qalıb elə qəribsəmişdim ki.Az qala ağlayacaqdım.Sünbül düdünün də yanına gedə bilərdim,Hənifə arvadın da.Ancaq ürəyim səni istədi,Barba.İnan.Heç kim sənin əvəzini verə bilməz.Yaşa,Barba! (İçir.)BARBA-Sağ ol,qızcığaz.Mən qocanın da kimi var bu şəhərdə? Amma Sünbül düdünün yanına getmə.O,çoxdan dünyasını dəyişib.CEVRIYYƏ-Nə danışırsan,Barba? BARBA-Hə,elədir.Əvvəlcə Mayrıq öldü,bir ay keçmədi onun ardınca Sünbül də ayaqlarını uzatdı.9 CEVRIYYƏ-Yazıq,yazıq arvad.Nə qədər yaxşılıqlar etmişdi hamıya.BARBA-Hənifə də doqquzuncu oğlunu – Satılmışı da torpağa tapşırdı,tiryəkə qurşandı.CEVRIYYƏ-Aman Allah,mən gedəndən burda nə qədər əhvaltlar olub? BARBA-Nə etmək olar? Bu fani dünyada yalnız Allah əbədidir,qalan hər şey puçdur.(Əsnəyir.)CEVRIYYƏ-Səni də deyəsən yuxudan elədim.BARBA-Yox.Onsuz da yata bilmirəm.Canımdakı ağrılar aman vermir.Yalnız səhərə yaxın gözümə bir çimir yuxu gedir.Çox düşünürəm son zamanlar.Ömür keçdi daha.Bir gün mən də eləcə.CEVRIYYƏ-Qəmli danışma,qoca.Mən qoyarammı heç? Barmaqlarımı Əzrayılın gözünə soxmaram,bir daha heç zaman gəlib səni tapa bilməz.Inan,səndən ötrü hər şey edərəm.Sənə çox borcluyam,Barba.Yadındadı,bir dəfə Kosti ağadan xəlvəti düz bir ay məni burda saxlamışdın.Əvəzində məndən bir lirə belə almadın.BARBA-Sən ki gözümün önündə böyümüsən.Mən səni öz qızım kimi sevmişəm.Fosforluya qədər mənim Dəcəlim deyildinmi? Mənim qapım,süfrəm,qəlbim sənin üzünə həmişə açıqdır,ay Dəcəl.CEVRIYYƏ-Bilirəm,Barba.Hələ bura pul kisəsini də əlavə edə bilərsən.Pulsuz vaxtlarımda nə qədər mənə əl tutmusan.Məgər bunları unutmaqmı olar? BARBA-Çoxdan görünmürdün.Ölü Rəcəbdən soruşurdum,çiyinlərini çəkirdi.Kamaldan soruşurdum,bilmirəm deyirdi.Ərəb Şövqü isə özü məndən soruşurdu səni.Qulağıma cürbəcür sözlər dəyirdi.Kor Abdi də oxuyurdu:Gözəllərin gülüydün,Cevriyyə,Cevriyyə,Könüllərin diliydin,Cevriyyə,Cevriyyə.De hardasan,de harda,Cevriyyə,Cevriyyə,Bəlkə qara məzarda,Cevriyyə,Cevriyyə.Avaralar onun sözlərini təkrar edirdi.Dəli olurdum.Hamı da susurdu.Mənə elə gəlirdi ki,bu yaramazlar bilirlər hər şeyi,amma gizlədirlər nədənsə.CEVRIYYƏ-Polis məntəqəsində gombul Məlahət də,Gülsərən də təəccüb qaldı məni görəndə.İndiki əziyyətimdə bu mənim xeyrimədir,Barba.Qoy unutsunlar məni,yox olum hamı üçün.Sən də heç kimə demə məni gördüyünü.İşlər başqa cürdür,Barba.BARBA-Sən neyləmişdin axı,qazamata düşdün,ay Dəcəl? CEVRIYYƏ-Allah çopur Vəliyə min bəla göndərsin.Heroin bağlamasını qoltuğuma soxub aradan çıxdı.Həmin andaca fironar başımın üstünü kəsdirdilər.10 BARBA-Niyə hər şeyi olduğu kimi söyləmədin onlara? CEVRIYYƏ-Olmazdı,Barba.Axı Cevriyyənin də namusu,vicdanı var.Əgər hər tindən çıxan casusa,polisə,ya komissara hamını satmağa başlasan,İstambulun küçələri özü sənin üçün həbsxanaya çevrilər.lakin o alçaq həbsxanaya – yanıma bir qutu siqaret də gətirmədi.Amma Allah bu dünyada qarışqanın da ruzisini yetirir.Barba,mənə bir siqaret də ver,varındısa.Barba şkafdan götürüb siqaret qutusunu onun qarşısına qoyur.(Siqaret yandırır.)Tüstü sənə pis təsir etməz ki? BARBA-İşində ol.Gün uzunu o tüstünün içində deyiləmmi? CEVRIYYƏ-Demək,hələ çəkmirsən? BARBA-İyirmi ili adlayıb tərgitdiyim.CEVRIYYƏ-Mən də tərkidəcəyəm,Barba.Qoy işlərim bir qaydasına düşsün.BARBA-Həbsdə olsan da,gözəlləşmisən,Fosforlu.CEVRIYYƏ-Doğru deyirsən,Barba? (Boylama güzgüdə özünə baxır.)Aman Allah,nə müddətdir üzümü görmürdüm.(Saçlarını,əynini səliqəyə salır.)BARBA-Eh Cevriyyə,Cevriyyə.Yenə üstündə davalar düşəcək.Xatirinə məclislər qurulacaq,adına təzə mahnılar oxunacaq.Ciftətelli rəqsindən ürəklərə odlar çilənəcək.CEVRIYYƏ-Yox,dostum.Artıq keçdi o günlər.Sənin gördüyün o Cevriyyə,doğrudan da,ölüb daha.Məsələ tamam başqa cürdür,Barbacan.Necə başa salım səni? Eh,sonra.İndi de görüm,yenə bir müddət gizlədə bilərsənmi məni? Gündüzlər.Gecələr isə.gedəcəyəm bir yerə.Bilmək olmaz,bəlkə hələ gecələr də qalmalı oldum burda.Amma pulum yoxdu,Barba.Heç bir quruşum da.Borc hesab elə.Sonra hər şey yaxşı olacaq.Yaxşıların yaxşısı,Barba.(Meyxanaya boylanaraq.)Burda yenə əvvəllərdəkitək qaynarlıq olur? BARBA-Kosti xəstədir,yatır.Ona görə qonaqları az gəlir.Təm-təraq sevən müştərilərimizin də bir neçəsi yoxa çıxıb.Bir sözlə,süstlükdür.Axşamlar da hamı tez dağılıb gedir.arxayın ola bilərsən,qızcığaz,səni heç kim görməyəcək.CEVRIYYƏ-Çox sağ ol,xeyirxah mələyim.Sümüklərm də donmuşdu.Nəhayət özümə gəldim.Indisə uzan,yat.Bir yer var,ora getməliyəm.Amma soruşma ki,hara,nə üçün? Bu çox gizli bir sirdir,Barba.Yalnız dua et,müqəddəs Məryəmini köməyə çağır,ona yalvar ki,yolum uğurlu olsun.Bir də.bir az sayıq yat,bəlkə Allahtəala bu kimsəsiz pişiyi yenə bura qaytardı.11 ÜÇÜNCÜ FRAQMENT Yenə həmin küçə.Gecə yarısı.Cevriyyə ehtiyatla ətrafı nəzərdən keçirdir.Oğrun-oğrun taxta pilləkənlərə yaxınlaşır.Cəld qalxır.Məxsusi işarə ilə qapını döyür.Qulağını söykəyib dinləyir.Xəyalında səslər canlanır.ONUN SƏSI-Cevriyyə? Hardaydin bu vaxta qədər? CEVRIYYƏNIN SƏSI-Əvvəl qazamatda,sonra sürgündə.ONUN SƏSI-Ola bilməz,ola bilməz,mənim sevincim.CEVRIYYƏNIN SƏSI-Yalan demirəm,abi.ONUN SƏSI-Yazıq qızcığaz,necə dözdün bəs? CEVRIYYƏNIN SƏSI-Dözdüm də,abi.ONUN SƏSI-Mən də deyirəm,daha yəqin məni görmək istəmirsən.CEVRIYYƏNIN SƏSI-Hər an səni düşünmüşəm.ONUN SƏSI-Mən sənin üçün çox darıxmışdım.CEVRIYYƏNIN SƏSI-Mən də,abi.(Hönkürür.)ONUN SƏSI-Ağlama,mənim zavallı Cevriyyəm,yazıq Fosforlum.Mənim əzizim.Cevriyyə ağlayır.Səssiz.Boğula-boğula.Qapının ağzına çöküb qalır.Haçandan-haçana küçə tərəfdən addım səsləri eşidilir.Cevriyyə hövlanak qalxır.Diqqətlə addım səslərini izləyir.Bir sərxoş oxuya-oxuya keçib gedir:Gözəllərin gülüydün,Cevriyyə,Cevriyyə,Könüllərin diliydin,Cevriyyə,Cevriyyə.De hardasan,de harda,Cevriyyə,Cevriyyə,Bəlkə qara məzarda,Cevriyyə,Cevriyyə.Cevriyyə bir müddət səsin ardınca baxır,sonra mavi şərfini boynuna atıb gedir,sarsılmış halda sahildə dolaşır.DÖRDÜNCÜ FRAQMENT Barbanın otağı.Barba yenə alt paltarında,çiynində yun şal.12 Cevriyyə həyəcanlı.Gecə lampasının işığında baş-başa oturublar.CEVRIYYƏ-(Pıçıldayırmış kimi.)And iç,and iç o ulu tanrıya,and iç o öz müqəddəs Məryəminə ki,heç kimə,heç kimə bu barədə bir kəlmə deməyəcəksən.Bu sirr ürəyimi deşir,mən onu özümlə nə qədər gəzdirmişəm,daha dözə bilmirəm,kiminləsə bölüşmək istəyirəm.BARBA-Mənim sözüm anddan da üstündür,Dəcəl.Qəbrə aparacağam sənin sirrini.Çəkinmə,de.CEVRIYYƏ-(Çətinliklə.)Barba.Barbacan.mən vurulmuşam.BARBA-(Gülməkdən özünü saxlaya bilmir.)Elə bu? Ay səni,Fosforlum! CEVRIYYƏ-Gülmə,Barba.Məsələ bunda deyil.Bu qeyri-adi bir sevgidir.Heç onun adını da bilmirəm.BARBA-(Hələ gülməyindədir.)Heç olmasa,üzünü görmüsən? CEVRIYYƏ-Üzünü də görmüşəm.Bir müddət evində də yaşamışam.Inan,Barba,onun otağında keçirdiyim gecələr ömrümün ən mutlu gecələri olub.Ən gözəl,ən xoşbəxt anları olub.Bu xatirələr ürəyimi titrədir.Aman Allah,bu nədir belə,başım hərlənir,elə bil sərxoşam.BARBA-(Təbəssümlə.)Sirrini açdın,yüngülləşdin yəqin.CEVRIYYƏ-Barba! Sirri hələ açmamışam.Qulaq as,mən qışqırıb hamıya deyərdim ki,o mənim ərimdir,lakin bu dəhşətli bir yalan olardı.Bu vaxtacan o,heç mənim əlimə də toxunmayıb.Lakin bu da əsas mətləb deyil.Məsələ burasındadır ki,o.hamıdan gizlin yaşayır.Polis onu axtarır.BARBA-Sənə daha sözüm yoxdur,Fosforlu.CEVRIYYƏ-Əvvəllər heç yanına getməyimə də razı deyildi.Ancaq mən onun sözünə qulaq asmadım.Necə ki,bir küçə iti adamın dalınca düşür,nə qədər qovursan,əl çəkmir,mən də ondan əl çəkmədim,ondan üzülə bilmədim.Bəlkə elə buna görə də otağına gəlməyə,bəzən gecələr də orda qalmağıma icazə verdi.Lakin qəti tapşırdı ki,yalnız gecə gəlim,xəlvəti gəlim.Və bu barədə heç kimə danışmayım.Onu tanıdığımı heç kimə deməyim.BARBA-Sürgündə olarkən rast gəlmisən o adama? CEVRIYYƏ-Yox,Barba.Sürgündən,həbsdən əvvəl.Burda,Nicatibəy küçəsində köhnə karvansaradakı anbarların yanında,gizli bir otaqda yaşayırdı o.BARBA-İndi harda yaşayır bəs? CEVRIYYƏ-Bilmirəm,bilmirəm.Bəlkə hələ də orada,bəlkə də artıq həbs edilib.O zaman vəziyyəti gərginləşmişdi.Dedi,bir müddət görünmə buralarda.Düz bir aydan sonra günorta saat üçdə keçərsən evin qabağından.Əgər görsən Kərim qapıda oturub,demək axşam gələ bilərsən.Gördün ki,yoxdur,deməli bir ay da gözləməlisən.13 BARBA-Kərim kimdir? CEVRIYYƏ-Yaşlı bir kişi.Onun qohumu.Anbarların qarovulçusudur.Otağı Kərim düzəldib onun üçün.Düz iyirmi doqquz gün gözlədim,Barba.Bir Allah bilir,necə gözlədim.Sabah evin qarşısından keçməliydim,sabah,güman ki,Kərimi orda oturmuş görməliydim.Allah evini yıxsın çopur Vəlinin.Həmin günü,elə həmin günü məni verdi fironların əlinə.Səadətə bir addım qalmış,bircə addım qalmış düşdüm qəfəsə.Barba.dəfələrlə bağlı qapıların,hündür,qalın divarların üstünə atılmaq istədim,quduz bir it kimi ulaya-ulaya başımı onlara çırpmaq istədim.Həbsxananın bütün ağrılarına da dözərdim.Ən dəhşətlisi ondan ayrı yaşamaq idi,ondan xəbər tutmaq imkanından məhrum olmaq idi.Fikirləşirdim,indi o mənm barəmdə nə düşünür.“Əxlaqsızın biriymiş,Allah bilir indi harda veyillənir.” və yaxud deyirdi,dara düşdüyümü görüncə yəqin aradan sivişdi.Belə fikirlərlə gecələr səhərəcən yata bilməz,gündüzlər dəli kimi gəzirdim.BARBA-Fağır qızcığaz,gör sən bir neyləmisən? Gedib özgənin yerinə həbsdə yatmısan.CEVRIYYƏ-Neyləyə bilərdim? Həbsdən çıxandan sonra o məni sağ qoyardımı,Barba? Istambulun küçələri belə şeylərin azmı şahidi olub? Cevriyyə bu dünyada çox əzablar görüb.Bir illik əzaba da dözərdi.Lakin ondan həmişəlik ayrılmaq.bax,buna dözə bilməzdim.Onu görmək üçün qaçıb gəldim sürgündən.Necə çətinliklə qaçdım,nə zülmlə gəlib çıxdım bura-bir Allah şahiddir.Gündüz pərvanə kimi fırlandım həmin evin başına.Qaranlığın düşməsini gözlədim.Axşam toranı enincə az qala ürəyim sinəmdən çıxırdı.Xəyalən onun qapısını yavaşca tıqqıldadırdım.O,qapını açırdı.“Hardaydın bu vaxtacan?” deyib məni bağrına basırdı.Sevincdən,xoşbəxtlikdən hönkür-hönkür ağlayırdım.BARBA-Yazıq Fosforlum.Bu nə cəfadır düşmüsən? CEVRIYYƏ-Ən böyük cəfa sonra oldu,Barba.Səadətimin qapısını tıqqıldatmağıma – baxmayaraq ki,hələ bilmirdim o açılacaq,ya açılmayacaq – bir neçə an qalmış firon fənərin mənfur işığını saldı üstümə.BARBA-Qara qüvvələr elə bil qəsdinə durub,mənim balam.Görüm onları Allahın lənətinə gəlsin.CEVRIYYƏ-Allah çox rəhmdil Allahdı,Barba.Bu qədər işgəncələrə baxmayaraq o,gülümsər nəzərlərini Cevriyyədən əsirgəmir.Yoxsa polis məntəqəsindən necə qaçardım? Əlimə pul keçən kimi Qırxyamaq mollaya verəcəyəm ki,Allahın şərəfinə yasin oxusun.14 BARBA-Yaxşı arzudur,Cevriyyə,qızım.Yadında saxla,insanı bu dünyada yalnız inam hifz edir.CEVRIYYƏ-Kavboy Nəcibin qapısına sarı ipi bağlayan kimi qaçdım ora.Ancaq o qapı bağlı idi,Barba.Toz basmışdı qapını.Ikinci dəfə də getdim.Ölmüşdü elə bil qapı.Açılmırdı,tərpənmirdi – canlanmırdı.Utanmasaydım hönkürüb ağlar,bağırar,yatmış şəhəri oyadardım.Aman Allah,doğrudanmı onu həbs ediblər? Doğrudanmı mən bir daha onun üzünü görməyəcəyəm? Bəlkə.bəlkə o qaçıb başqa yerdə gizlənib,hə,Barba? Ola bilərmi? BARBA-Ola bilər.hər şey baş verə bilər.Sən yalnız səbrli ol,Cevriyyə,səbrli ol.Sabah var,o biri gün var.indi ki həbsdə deyilsən.CEVRIYYƏ-Onsuz bir gün belə yaşamağa taqətim qalmayıb,Barba.Təəccüblüdür,onunla tanış olana qədər,onu sevənə qədər mən necə yaşamışam bu dünyada? Yaşamışammı heç? BEŞİNCİ FRAQMENT Cevriyyə boynunda şərf sərxoş kimi sahildə gəzir.Aralıdan taxta qapıya baxır,baxır.Başlanğıcdakı melodiya səslənir.CEVRİYYƏNİN SƏSİ-Allahım! Bu nə eşq,bu nə sevda? Bu nə bəla,Allahım? Mən onu sevdiyimtək dünyada heç kim heç kimi sevməmiş.Gündüzlərim gecəyə dönmüş,gecələrim heçə donmüş.Səni anaram,səni gəzərəm,gözlərəm səni! Hardasan,sevdiyim? Allahım! Bu nə eşq,nə sevda? Bu nə bəla,Allahım? (Səs yavaş-yavaş mahnıya çevrilir.)Gəmi nərdivanın tamam saldılar.Mənim sevgilimı həbsə aldılar.Dönərsənmi geri,ey canım-gözüm,Belə ayrılığa mən necə dözüm,mən necə dözüm? Ah.qüssə məni üzür,qəlbim qan ağlayır.Har-da-san,sevdiyim?!.Allahım! (Hıçqırır.)Gecə çəkilir.Istambul sübh şəfəqlərinə qərq olur.Cevriyyə skamyalardan birinə yıxılıb qalır.15 ALTINCI FRAQMENT Onun otağı.Qaranlıq.Qapı yavaşca açılır.Kişi və qadın siluetləri nəzərə çarpır.Kişi zəif mavi işıqlı divar lampasını yandırır,əlindəki böyük,ağır bağlamanı aparıb otağın o başındakı pərdənin arxasına qoyur.Qadının çiyninə salınmış paltonu götürüb paltarasandan asır.Qolundan tutub onu çarpayının yanına gətirir.Otağın,demək olar ki,bütöv bir divarını tutmuş,yaraşıqlı ağ çərçivəli,arxasından ulduzlar görünən nəhəng pəncərənin qara pərdəsini çəkir,bayıra işıq düşmədiyini yoxlayır.Qapının da pərdəsini çəkir.Elektrik kaminini qoşur.Yalnız bundan sonra evin çilçırağını yandırır.Diqqətlə bir-birinə baxırlar,sanki yalnız indicə rastlaşıblar.Qadın Cevriyyədir.O-Siz uzanın,dincəlin.Mən üzümü çevrirəm,soyuna bilərsiniz.CEVRIYYƏ-Siz.sən nə üçün üzünü çevirirsən? O-Ona görə ki,siz rahat soyunasınız.Cevriyyə təəccüblə baxır.Sonra tələsmədən alt paltarına qədər soyunur,çarpayıya uzanır.Bütün bu müddətdə kişi üzünü yana çevirib qalır.Sonra tələsmədən o da pencəyini soyunur,çarpayıya yaxınlaşır.Cevriyə yataqda aralanıb ona yer vermək istəyir.CEVRIYYƏ-Sən də yatırsan? O-Yox.Mənim hələ işim var.Özünüzü necə hiss edirsiniz? CEVRIYYƏ-Pis deyiləm.O-Hə,indi söyləyin görüm,qayıqda niyə yatmışdınız? CEVRIYYƏ-Harda yataydım,abi? O-Xəstəxanadan bu gün çıxmısınız? CEVRIYYƏ-Bəli,bu gün çıxartdılar.Altı həftə idi ki yatırdım.Mən o vicdansızlara nə qədər yalvardım.Dedilər,səndə heç nə yoxdur.It kimi küçəyə atdılar.Sonuncu qəpik-quruşumu tramvaya verib limana gəlmişdim ki,orda işləyən tanışlarımdan bir az pul alım.Tərs kimi heç kimi tapmadım.Daha nə tramvayla geri qayıtmağa pulum vardı,nə də piyada getməyə taqətim.Hava qaralan kimi sahildəki qayıqlardan birinə uzanıb yatdım.O-Mən gəlib çıxmasaydım elə orda qalacaqdınız? 16 CEVRIYYƏ-Soyuqdan tir-tir əsirdim,nə qədər büzüşürdümsə də,qızına bilmirdim.Sən gəlib məni orda görməsəydin yəqin ki elə o qayıqdaca keçinəcəkdim.Mən həmişə Allaha dua edəcəyəm ki,o,sənə can sağlığı versin,abi,ömrünü uzun eləsin,bütün arzularına qovuşasan.Sən məni ölümün ağzından qopartdın.Bütün həyatım boyu sənə minnətdar olacağam.O-Ölümdən nə bərk qorxursunuz? CEVRIYYƏ-Çöllərdəki cücülər də,qarışqalar da yaşamaq istəyir,abi.O-Arxayın ola bilərsiniz,belə həyat sevgisinə ölüm yaxın gələ bilməz.(Əlini onun alnına qoyur.)Qızdırmanız yoxdur ki? CEVRIYYƏ-Bilmirəm.O-İndi baxarıq.(Termometr verir.)Buyurun.Qoy beş dəqiqə qalsın.Mən isə çay hzırlayım.Cökə yarpağından dəmlənmiş çay içərsiniz,özünüzə gələrsiniz.(Çay dəmləməklə məşğul olur.)CEVRIYYƏNIN SƏSI-O mənə “siz” deyirdi.Ağlım kəsəndən heç kim mənə belə müraciət etməmişdi.Mən də ona “siz” demək istədim,lakin bacarmadım.Bu mənə çox saxta göründü.Düşündüm,əgər belə desəm,o mənə gülər.O,bu vaxtacan gördüyüm kişilərin heç birinə bənzəmirdi.Görünür,oxumuş,mədəni adam imiş.Küçə qadını olduğumu üzə vurmurdu.Lakin pencəyini soyunub çarpayıya yaxınlaşanda ürəyim qopdu.O,mənə elə mərhəmət göstərmişdi ki,etiraz edə bilməzdim.Ancaq buna dözəcək halımmı vardı? Biləndə ki,onun belə bir fikri yoxdur,utandım,Barba.Ömründə olmadığı kimi xəcalət çəkdim.O-Termometri verin baxım.(Termometri işığa tutub baxır,Cevriyyənin nəbzini tutur.)Bu saat sizə dərman verərəm,qızdırmanız düşər.CEVRIYYƏ-Sən həkim-terapevtsən? O-Yox.Mən həkim deyiləm.Amma hamı kimi mənim də xəstəliklərdən bir az başım çıxır.(Dərman və su verir.)Bu həbi atın.Indi də çay içərik.Çarpayının yanına alçaq kətil qoyur,üstünə qəzet açır,qənd qabı,iki fincan çay gətirir.Çay içirlər.CEVRIYYƏ-Abi,bu heç yaxşı olmur,mən uzanmışam,sən qulluq edirsən.O-Nə eyibi var? Sizə dincəlmək lazımdır.Sabah axşama qədər mənim qonağımsınız.Bütün gecəni və gündüzü burda yata bilərsiniz.CEVRIYYƏ-Bəs sən? Nə edəcəksən? O-Mən hələ işləməliyəm.Sonra da baxın o taxtın (Taxta yeşikləri göstərir.)üstündə yatacağam.CEVRIYYƏ-Bəs.məni nə üçün bura gətirmisən? 17 O-Siz xəstəsiniz.Gətirdim ki,istirahət edəsiniz.CEVRIYYƏ-Yalnız.buna görə? O-(Gülümsəyir.)Bəli.Mən sizi xəstə olduğunuz üçün gətirdim bura.Üstünüzü yaxşı örtün,səhərə qədər hər şey ötüb keçəcək.Bir daha ölüm haqqında düşünməyəcəksiniz.Kişi aralanır.Cevriyyə birdən yerindən qalxır,yorğana bürünüb pəncərəyə yanaşır,pərdəni aralayıb çölə baxır.O-(Cəld işığı söndürür.Həyəcanla,təşvişlə.)Siz nə edirsiniz? CEVRIYYƏ-Ulduzlara baxıram.O-Ulduzlar sizin nəyinizə lazımdır? CEVRIYYƏ-(Çaşqın halda.)Baxmaq olmaz? O-Baxmaq olar,lakin elə etmək lazımdır ki,bu pəncərədən küçəyə işıq düşməsin.(Mavi işığı yandırır.)Bu ölgün işıq isə yəqin ki,heç kimin diqqətini cəlb etməz.(Küncdəki,üstünə ağ örtük çəkilmiş yelləncək kreslonu pəncərənin qabağına gətirir,örtüyü götürür.)Əyləşin.Baxın.(Pərdənin ipini çəkir,sayrışan ulduzlarla dolu səma içəri boylanır.)CEVRIYYƏ-(Yorğana bürünmüş halda kresloya oturaraq.)Aman Allah.Bu necə gözəl,qəşəng pəncərə imiş.Mən ömrümdə heç vaxt belə qəribə pəncərə görməmişəm.Bütün səma elə bil ulduzlarıyla onun sinəsinə dolub.Bilirsənmi,abi,bizim hər birimizin göydə bir ulduzu var.Biz ölən vaxt o ulduz göydən axır.O-İnsan taleyilə göydə axan ulduzların nə əlaqəsi? Boş söhbətdir.CEVRIYYƏ-Bu həqiqətən belədir,abi.Mənim bir rəfiqəm vardı – Əminə.Bir dəfə biz gecə dənizdə çimirdik.Qəfildən gördük – bir ulduz axdı.Heç bir az keçməmiş Əminə suda boğuldu.Həmin ulduz onun imiş,elə ki,ulduz axdı,o da öldü.Mən də göydə özümə balaca bir ulduz nişan etmişəm.Baxmaq istəyirdim görüm o yerində dururmu? Xəstə olanda,ölüm qorxusu canımı bürüyəndə mən həmişə o ulduza baxıram.Onu yerində görəndə heç bir dərmana,iynəyə ehtiyac qalmır.Yavaş-yavaş öz-özümə sağalmağa başlayıram.Sən də onun üzünə qara pərdə çəkmisən.O-(Pauzadan sonra.)Mən burda gizlin yaşayıram.Mənim üçün dünyada nə ulduzlar var,nə səma.CEVRIYYƏ-(Kədərli bir tərzdə.)Nə üçün,abi? O-Siz xəstəsiniz.Belə suallar sizin nəyinizə lazımdır? Sizə soyuq olar,qalxın yerinizə uzanın.CEVRIYYƏ-Odu ey,mənim ulduzum.Aman Allah,ulduzcığazımı yerində görüb bədənimə istilik gəldi.Allaha and olsun,abi,18 ölüm daha uzaqlaşdı.Pəncərəni aç.Qoy ona daha aydın baxım.Pəncərənin taylarını açmaqdan başqa kişinin əlacı qalmır.Xəfif külək qara pərdələri havada dalğalandırır.Dalğaların səsi eşidilir.Cevriyyə səsi eşidincə yorğanı unudaraq pəncərəyə tərəf qaçır,aşağı boylanır.Külək indi onun saçlarını dalğalandırır.Abi,dəniz bura belə yaxındır? O-Nə olsun ki? CEVRIYYƏ-Necə nə olsun? Dünyada dənizdən çox sevdiyim heç nə yoxdur.Mənim bütün uşaqlığım dəniz sahilində keçib.Dalğaların sahilə atdığı ruzilə böyümüşəm.Qağayılar kimi.Eh,o zaman biz bir dəstə uşaq idik,kimsəsiz.Zibil sahilə vurulanda qağayılara qoşulub cumardıq irəli.Eh,abi,bilirsən orda nələr olardı? Necə gözəl qutular,talaşalar olardı.Bu talaşaları günün altında qurudardıq,ocağa qoymaq üçün qoca arvadlara satıb çörək alardıq.Dənizdən həmişə qarpız iyi gəlir,doğrudurmu,abi? Mən körpünün altında oturub ayaqlarımı dənizə salladığım zaman bu iyi duyuram,o saat da qarpız istəyirəm.Qalata körpüsünün yanında dənizin gözəl rəngi var.Yamyaşıl.Bəyoğlunun vitrinlərində belə parıldayan parçalar olur.Bu körpünün altı yaman dərindir.Orda suyun dibinə qətiyyən çatmazsan.Uşaqlar deyirlər,orda suyun dərinliyi yeddi minarədir.Bir dəfə mən ora atıldım ki,suyun dibindən nəsə çıxardım,bir şey alınmadı.Özü də mən yaxşı üzürəm,abi,lap balq kimi.Cevriyyə danışdıqca kişi məftunluqla onu dinləyir.Cevriyyə pəncərədən əsən küləyi unudub.O,Cevriyyənin kürəyinə atmaq üçün əlində tutduğu ağ örtüyü unudub.Abi,bu doğrudurmu ki,kim nəyi çox sevirsə,onun ölümü də ondan gəlir? Əminə dənizi məndən də çox sevirdi.Onun qoynunda da öldü.Uşaq vaxtı Fatoş adında bir rəfiqəm vardı.Həmişə relslərin yanında dayanıb gəlib keçən qatarlara baxardı.O da bir gün qatarın altına düşdü.(Birdən nə isə dərk etmiş kimi.)Abi,nə yaxşı ki,sən gəlib qayıqda məni tapdın.(Kişiyə yaxınlaşır,minnətdarlıq dolu baxışlarla ona baxır,baxır.)O,xəyaldan ayılır,əlindəki örtüyü Cevriyyənin çiyninə salır.19 CEVRIYYƏ NIN SƏSI-O payız gecəsi,o açıq pəncərə önündə dəniz xatirəsinə qapılmağım mənə baha başa gəldi,Barba.Xəstəliyim şiddətləndi.Düz bir həftə onun evində qalmalı oldum.Heç yataqdan qalxmırdım.O,əsil həkim kimi,doğma bir insan kimi mənə qulluq elədi.Çarpayıya sarı əyilərək hər gün mənə çay,süd içirirdi.Heç Amerika padşahı da belə keyf görməmişdi,Barba.ALTINCI FRAQMENT Tədricən Barbanın otağı canlanır.Barba və Cevriyyə.Yenə ortada bir şüşə araq,gecə lampasının işığında baş-başa oturublar.Siqaret tüstülənir.Cevriyyə bir az da həyəcanlı,bir az da kədərli tərzdə sözünə davam edir.CEVRIYYƏ-Göy işığı,o qara pərdələri görəndə mən bildim ki,bu adamın nə isə bir sirri var.Doğrudan da o,gizlin yaşayırdı.Polisdən qaçırdı,ələ keçəcəyindən qorxurdu,nə isə gizli işlər görürdü.Gündüzlər o,heç otaqdan çıxmırdı.Yalnız qaranlıq düşəndən sonra əlində ağır,böyük bir bağlama harasa gedərdi,gecdən-gec belə bir bağlama ilə də qayıdıb gələrdi.BARBA-Maraqlıdır.CEVRIYYƏ-Məni başqa şey maraqlandırırdı,Barba.Yeddi gün yalnız qalmağımıza baxmayaraq o,bir dəfə olsun belə qolumadan da tutmamadı.Bu hardasa mənliyimə də toxunurdu,ancaq burda nə isə xoşagələn bir cəhət də vardı.BARBA-Sənin dediyin elə nəhəng,yaraşıqlı pəncərəyə qara pərdə çəkərək özünü səmadan,ulduzlardan,bir sözlə,dünyadan ayıran bir insanın gözünə qadın görünə bilərdimi,ay Fosforlu? Görünür,dərdi çox böyük imiş.CEVRIYYƏ-Bəs nə üçün o məni öz gizli mənzilinə gətirmişdi? BARBA-Kim bilir? Bəlkə sənə yazığı gəlibmiş.Bəlkə də.elə güman edib ki,gizləndiyi evə onu qadınla gedən görsələr şübhə azalar.CEVRIYYƏ-İnsiyəcən bilə bilmirəm.Amma sən düz deyirsən,Barba.Onun gözlərində elə bir kədər,dünyaya qarşı elə bir küsgünlük vardı ki.Lakin o daim məşğul idi.Kərim onun üçün gizlincə həm yemək gətirirdi,həm də qəzet.Axşama qədər vaxtını qəzet və kitab oxumaqla keçirər,çoxlu yazı yazardı.Bütün gecəni isə pərdə dalındakı qutudan nə isə balaca metal şeylər seçib yığardı.(Dinməzcə içir.)BARBA-Az iç,Cevriyyə,özünə yazığın gəlsin.CEVRIYYƏ-Xatirələr içimi alov kimi dalayır,Barba.Nə üçün xoşbəxtliyin ömrü belə qısa olur? (Qalxıb həyəcanlı halda gəzişir.)20 İndi nə edim? Nə edim? Aman Allah,indi o hardadır? Neyçün onun qapısı açılmır? BARBA-Səbirli ol,Cevriyyə,səbirli ol.Allah sənin əzablarını yerdə qoymaz.O,mütləq qovuşduracaq sizi.Özünü üzmə.CEVRIYYƏ-Cevriyyənin həyatında kişilər az olmayıb.Lakin o,xatırlamır ki,bir kişini ikinci dəfə görmək istəsin.Bəs bu nə idi,Barba? Ondan ayrılanda ürəyim qəribə hisslərə büründü.Hicran acısı duydum,Barba.Ömrümdə ilk dəfə duydum hicranı.Baxmayaraq ki,o mənim qadın mənliyimə göz yummuşdu.Neçə gün sərxoş kimi gəzdim,dilimə bir damcı içki vurmasam da belə.Məclislərə düşürdüm.Gözəl-göyçək,yaraşıqlı,pullu-paralı kişilər qarşımda dizi üstə dururdular.Qəlbim daha da sıxılırdı.Iyrənirdim.Nifrət edirdim hər şeyə.Ürəyim ora,o gizli otağa qaçırdı.Baxmayaraq ki,bir də ora gəlməyimə o razı deyildi.Sanki dünya gözümdə qaralmışdı,səmtimi-yönümü itirmişdim.Bu qaranlıq dünyada elə bil işıq yalnız ordan gəlirdi,o qara pərdəli pəncərədən.Pərvanə işığı görüb onun üstə uçmaya bilərmi,Barba? SƏKKİZİNCİ FRAQMENY Qaranlıq.Yenə tanış taxta pilləkənlər,qapı.Cevriyyə gəlir.Əhvalı şən,fərəhli,bir az da həyəcanlı.Məxsusi işarə ilə çox astadan qapını tıqqıldadır.Qapı açılmır.CEVRIYYƏNIN SƏSI-O,adətən evə gec qayıdırdı.Gözləməkdən başqa çarəm yox idi.Pilləkənin üstə oturub başımı toz iyi gələn mühəccəriyə söykədim.Nə qədər vaxt keçdi – yarım saat,bir saat – bilmədim,nəhayət pilləkəndə xışıltı eşidildi.Kimsə gəlirdi.Ürəyim yerindən qopdu.Odurmu? Bəlkə yad adamdır? Burda nə etdiyimi soruşsa,nə cavab verərəm? Birdən burnuma tanış qoxu gəldi:dəniz və yosun qoxusu.O məni ilk dəfə qayıqda görərkən əynində olan,sonra isə çiynimə atdığı paltodan gəlirdi bu qoxu.Bu qoxu bu otaqda keçirdiyim xoş günlərin xatirəsinin ətri idi.Sahibini iyindən tanıyan it kimi sevindim.Lakin birdən o mənə acıqlanar,məni qovar qorxusundan kənara çəkildim,nəfəs belə almadım.O,qapını açıb içəri keçəndə özümü saxlaya bilmədim:“Abi.” Kişi diksinərək geri boylanır.Cevriyyəni görüncə bilmir nə etsin.21 Cevriyyə ixtiyarsız ona yaxınlaşır.Kişi cəld onu içəri keçirib qapını örtür.Mavi işığı yandırır.O-Siz bura nə üçün gəlmisiniz? (Hirsini güclə boğur,səsi titrəyir.)Məgər sizə deməmişdimmi bir də buralara gəlməyəsiniz.CEVRIYYƏ-Demişdin.O-(Sərt.)Bəs onda nə üçün gəldiniz? CEVRIYYƏ-(Bir müddət susub qalır.)Abi,məgər pərvanədən heç soruşarlarmı nə üçün özünü oda vurur? O-(Deməyə söz tapmır.).CEVRIYYƏNIN SƏSI-Bu nə sirr idi,Barba? Fahişə olduğuna görə heç vaxt utanmayan,bunu qəbih iş bilməyən Cevriyyə onun qarşısında bu biabırçı sözü çəkilməz ağır bir yük kimi çiynində hiss edirdi.Bu ağır yükdən azad olmaq,çirkinliklərdən təmizlənmək istəyirdi.Onun qəlbinə elə bil bakirlik qığılcımı düşmüşdü.Pis hər nə vardısa od tutub yanırdı.Tədricən qaranlıqlaşır.A N T R A K T Tədricən işıqlaşır.Möcüzə idi,Barba.Kişilərin ən iyrənc arzu və istəklərini bilən,heç vaxt nə ruhən,nə cismən təmiz olmayan Fosforlu onun qarşısında kişilərin qadınlara verdikləri zövqdən xəbərsiz kiçik və günahsız,məsum bir qızcığaza dönmüşdü.Nə isə özümə məlum olmayan istəkdən doğan əsrarəngiz bir səadət arzulayırdım.O-(Cevriyyəyə baxa-baxa qalıb.)Hər halda.siz bura daha gəlməsəniz yaxşı olar.Cevriyyəni görmürmüş kimi paltosunu çıxarıb asır,gətirdiyi ağır bağlamanı pərdənin arxasında gizlədir,pencəyini soyunub stulun söykənəcəyinə keçirdir.Pəncərədən görünən ulduzların üzünə pərdə çəkir.Işığı dəyişir.Kamini yandırır.Stola süfrə açır.Bütün bu müddətdə Cevriyyə dinməzcə dayanıb baxır,gözləyir.Gəlin oturun.Çay içək,çörək yeyək.Cevriyyə cəld stola yaxınlaşır.Evin sahibəsi kimi digər işləri görməkdə ona kömək edir.Sonra stol arxasında üzbəüz oturub şam edirlər.22 CEVRIYYƏ NIN SƏSI-Xəstə olduğum günlərdə bir dəfə də olsun birlikdə nahar etməmişdik.İndi bir stol arxasında oturmaq mənə necə zövq verirdi.Düşünürdüm,yəqin ərlə arvad stol arxasında həmişə belə oturur.Bir az kişilərlə birlikdə yaşamaq təcrübəm vardı.Lakin orda ailə həyatına bənzər heç nə yox idi.Ailə həyatı gərək bax bu cür olsun:hər gün eyni otaqda,həmişə də bir kişilə.Ay Allah,görəsən o evlidirmi? Bəlkə nişanlıdır,sevgilisi var.Aman Allah,o mənim ərim olarsa,mən xoşbəxtlikdən ölərəm.O-Buranı necə tapdınız? CEVRIYYƏ-O gecə burdan gedəndə özüm üçün müəyyən nişanələr qoymuşdum.Lakin yenə də çaşdım,abi.Küçədə anasını itirmiş körpə kimi hönkürəcəkdim.O-Axı mən sizə demişdim ki,bir də bura gəlməyəsniz.Bura gəlməyi sizə qadağan eləmişdim.CEVRIYYƏ-Bəli,doğrudur.Lakin mən gəlməyə bilmədim.O-Bayırda soyuqdur.Yəqin yatmağa yeriniz yoxdur.CEVRIYYƏ-Hə.çox soyuq gecədir.Həm də səni görmək istədim.O-Mən demişdim axı,burda xəlvəti yaşayıram.Heç kimin bundan xəbəri yoxdur.Əgər bilsələr ki,mən burda gizlənirəm.CEVRIYYƏ-Abi! Yediyim bu tikə burnumdan gəlsin,atamın ruhuna and olsun ki,mən nə səni,nə də sənin gizləndiyin yeri heç vaxt,heç kimə demərəm.Axı mən bura gələndə nə olar? O-(Onu diqqətlə süzür.)Həyatımı təhlükə qarşısında qoyursunuz.Heç olmasa bura gələndə ehtiyatlı olun.Polis sizi izləyib bu mənzilin yerini tapa bilər.CEVRIYYƏ-Saqqala and olsun ki,bir firon da məni izləyib tapa bilməz.O-(Gülümsəyir.)Ay sizi Cevriyyə.CEVRIYYƏ-(Stolu yığışdıraraq.)Mənim heç kimim yoxdur,abi.Səndən nə gedir? icazə ver,mən bura öz doğma evim kimi gəlim.Mən bura gəlməsəm olmur.Bunu başa düş.O-(Stoldan aralanır,siqaret yandırır.)Deyirsiniz,heç kəsiniz yoxdur? CEVRIYYƏ-Bəli.O-Bəs valideynlərinizi nə vaxt itirmisiniz? CEVRIYYƏ-Mənim valideynim nə gəzir,abi? Mən yurdsuz-yuvasız yetiməm.Göbələk kimi yerdən çıxmışam.O-Siz İstambuldansınız? CEVRIYYƏ-Bəli,abi.Məgər mən kəntçi-küntçüyə oxşayıram? Mən İstambulun küçələrində böyümüşəm.(İşini qurtarır.)Abi,bəlkə yenə pəncərənin pərdəsini çəkəsən.Ulduzcığazıma baxmaq istəyirəm.Kişi dinməzcə işığı dəyişir,pərdənin ipini çəkir.Yenə səma təmiz,ulduzlar aydın.23 (Diqqətlə baxaraq.)Odur,abi,görürsənmi,o kiçik,lap kiçik,xırda ulduz mənimdir.Bu iri,parlaq ulduzlar isə görünür padşahların ulduzlarıdır.Sənin ulduzun hansıdır,abi? O-Mənim ulduzum yoxdur.CEVRIYYƏ-Heç elə iş olar? Gəl sənə ulduz seçək.Mənim ulduzumun yaxınlığında.Razısan? O-Bütün bunlar uşaq oyunlarıdır,Cevriyyə.(Yelləncək kreslonun pərdəsini çəkir.)Əyləşin.Daha ciddi şeylərdən danışmaq olar.CEVRIYYƏ-(Oturur.)Bu doğrudurmu,abi,deyirlər,ulduzların hər biri bir dünyadır? O-Bunu sizə kim deyib? (Kətil götürüb Cevriyyənin yaxınlığından oturur.)CEVRIYYƏ-Kimdənsə eşitmişəm,Allah haqqı,yadımda deyil.Mənə danışıblar,amma inanmıram.Ulduzlar elə xırdadır ki.O-Onlar çox uzaq olduqları üçün belə kiçik görünür.Əslində onlar heç də elə xırda deyillər.CEVRIYYƏ-Ulduzlar çıraqdır.Allah göyü bəzəmək üçün onları ordan asıb.Bilirsənmi,abi,mən göyə baxanda yadıma nə düşür? O-Bilmirəm,Cevriyyə.CEVRIYYƏ-Müğənni qızların parıldayan,zərrin paltarları.Ah,o cür paltarlardan ötrü ölürəm.Sənin xoşuna gəlmir? O-Düzü,mən bilmirəm,müğənni qızların paltarı necə olur.CEVRIYYƏ-Heç görməmisən? O-Lap balaca olanda anam bir dəfə məni teatra aparmışdı,ancaq yaxşı yadımda qalmayıb.CEVRIYYƏ-Sənin.anan? O-Nəyə təəccüb edirsiniz? Bütün adamların anası olduğu kimi mənim də anam var.Məgər mənim anam ola bilməz? CEVRIYYƏ-Olar,əlbəttə.Hər bir adamın anası var,sənin də.O,sağdırmı? O-Bəli.CEVRIYYƏ-İstambuldadır? O-Xeyr,uzaqdadır,çox uzaqda.CEVRIYYƏ-(Köks ötürərək.)Uzaqda olsa da hər halda var.Amma mənim heç anam olmayıb.O-Axı anasız uşaq doğulmaz.CEVRIYYƏ-Bəs mən? Mənim heç vaxt anam olmayıb.Elə bil göydən düşmüşəm.Allah haqqı,heç bilmirəm,məni də bir arvad doğub,yoxsa yox.(Ulduzlara baxır.)Doğrudan da.Əgər ulduz dünyadırsa,bəlkə mən də onların birindən düşmüşəm? Bəlkə elə buna görə də məni Fosforlu çağırırlar? O-(Zarafatyana.)Əgər siz o hündürlükdən düşsəydiniz,kökə kimi yastılanardınız.CEVRIYYƏ-Adama heç nə olmayanda olmur.Respublika günü paraşütlə necə tullandıqlarını görmüşəm.Havada hərlənib,24 fırlanıb gəlib düşürlər yerə,sağ-salamat.O-(Gülümsəyərək.)Bəlkə Allah sizi bu dünyaya elə paraşütlə salıb? CEVRIYYƏ-Yox,inanmıram.Yəqin mən göydən dənizə düşmüşəm,çünki ağlım kəsəndən indiyə kimi həmişə körpü altında yaşamışam,həmişə də üzmüşəm.O-Demək,siz nə ananızı xatırlayırsınız,nə atanızı.CEVRIYYƏ-Anam olmayıb,dedim.Atam isə.lap körpə vaxtımda məni bir xəstə kişi yanında gəzdirərdi.Arıq,ucaboy bir adamdı.O mənim çox qayğımı çəkərdi.Yadıma düşəndə ürəyim onu elə istəyir ki.Nə üçün istəyir,özüm də bilmirəm.Yəqin o mənim atam imiş.Bəlkə də mən göydən dənizə düşəndə o məni tapıb.O-Deyəsən,siz bu gecə tamam inandınız ki,həqiqətən ulduzdan düşmüsünüz.CEVRIYYƏ-Axı mən göbələk deyiləm ki,yerdən çıxam.Sənin anan var.De görüm,ananı çoxmu sevirlər? O-Bəli,ananı çox sevirlər,Cevriyyə.CEVRIYYƏ-Mən də atamı sevmişəm.O sağ olan vaxtlar mən padşah balası kimi yaşayırdım.O mənə qovrulmuş şabalıd alardı.Yatanda köynəyinin yaxasını açıb mənim soyuq ayaqlarımı sinəsndə gizlədərdi.Pencəyini,paltosunu üstümə örtərdi.Mən xəstə olanda sən də öz paltonla üstümü örtdün.(Pıçıldayırmış kimi.)Atam kimi.Bəli,bəli,o çox yaxşı adam idi.Mənim qayğıma elə qalırdı ki,heç lordlar palatasında da bu cür rahatlıq ola bilməzdi.Ye – istəmirəm,iş – istəmirəm.O öləndə mən çox ağladım.Fikirləşirdim,mən də öləcəyəm yəqin,acından.Amma Allah kərim Allahdır,hər bəndəsi üçün bir yerdən ruzi yetirir.Mənə də çörəyi zibil yeşiklərindən yetirirdi.Acından ölməmək üçün.O-Bu qədər sevdiyiniz Allah sizə çörəyi daha təmiz bir yerdən yetirə bilməzdimi? CEVRIYYƏ-Allah özü bilən məsləhətdir.Alnına nə yazılıbsa,o da olacaq.Qismətdən artıq yemək olmaz.Anam yox,atam yox.Hara girsən ordan qovurlar,elə bil bu böyüklükdə şəhərimizi kafirlər tutublar.Amma görürsən,dəvə boydayam.Bu neçə ili kim məni yedirdib saxlayıb? Nə pəyədə inəyim var,nə mətbəxdə çörəyim.Allah adildir.Onun kərəminə şükür.CEVRIYYƏ NIN SƏSI-Uşaqlıq çağlarım haqqında,hələ kişilərin ağuşuna atılmadığım o dövrlər barəsində ona danışmaq mənə sonsuz bir zövq verirdi.Öz həyatımı indiyə qədər heç kimə söyləməmişdim.Heç kim də bu cür maraqla mənə qulaq asmamışdı.Mən keçmişimi,gələcəyimi düşünməzdim,yalnız yaşadığım anları düşünərdim.Yalnız indi,xatirələr dənizinə baş vurduqda başa düşdüm ki,minlərlə belə hadisələr və anlar Fosforlu Cevriyyə adlı bir məxluqu yaratmış və onu undi 25 olduğu şəklə salmışdır.CEVRIYYƏ-Allah haqqı,abi,İstambulda hər şey boldur,dolanmaq çətin deyil.Nahaq yerə demirlər ki,İstambulun daşı da,torpağı da qızıldır.Əgər Allah sənə can sağlığı veribsə,heç nədən qorxun yoxdur.Yalnız xəstələndiyin zaman.işin dara düşür – evsizliyin nə olduğunu dərk edirsən.Bir dəfə mən elə bərk xəstələndim ki,heç demə.Biz onda dörd-beş cocuq köhnə bir zirzəmidə gecəliyirdik.Ərəb Cəmilə o zaman mənə elə qulluq göstərdi ki,dünyada heç kim heç kimə elə qulluq göstərməmişdir.Əgər Cəmilə olmasaydı indi çoxdan ölmüşdüm.Yazıq Cəmilə.özü məndən tez öldü.Bir alçağın bıçağına qurban getdi.Onun incə beli,yumru ombası,balaca,dik döşləri vardı.Kinofilmlərdəki mahnıları necə oxuyardı,necə zənci rəqsi oynayardı.Eh,ondan ötrü bütün kişilərin ağlı gedirdi.O vicdansız qızın lap kürəyinin ortasından vurmuşdu.Mən onu bacım kimi sevirdim.Pul yığıb ona yasin oxutduracağam.Ölüyə Yasin oxutdurmaq yaxşı işdir,elə deyilmi? Deyirlər,o vaxt ölülər rahat yatır.Yasin onların ruhuna yetir.O-Siz bunu hardan bilirsiniz? CEVRIYYƏ-Qırxyamaq xocadan eşitmişəm.O-O kimdir? CEVRIYYƏ-Qırxyamax Xoca mömin,alim bir adamdır,abi.Alman fəvvarəsinin yaxınlığında,Sultanəhməd məscidinin yanında dilənir.O mənə Allahdan çox danışıb,ürəyimdə ona məhəbbət oyadıb.Mən Qırxyamaqla söhbət etməyi sevirəm.Görən kimi gedib yanında otururam.Cəmilə ölən vaxt mən çox ağladım.Lap dəli kimi ağlayırdım.Xoca dedi ki,sən ona borclusan,onun ruhu üçün Yasin oxutdur,həm o rahat olsun,həm sən.Mən Xocaya həmişə pul verirdim ki,Yasin oxusun.Allah hamısını bilir.Əlbəttə,Allah bilir ki,yasinləri mən oxutdurmuşam.O-Siz Allahı çox sevirsiniz,Cevriyyə? CEVRIYYƏ-Ondan başqa kimi sevəcəyik ki? O-Nə üçün onu belə sevirsiniz? CEVRIYYƏ-Çünki ona inanıram.O-Ona çox inanırsınız? CEVRIYYƏ-Əlbəttə! Əgər ona da inanmayacağamsa,bəs kimə inanım? Deyirlər ki,bu dünyada məhrum olduqlarımızı Allah bizə o dünyada verəcək.O dünyada.Bəlkə o dünyada Allah mənə anamı da verəcək.(Birdən gülümsünür.)Kim bilir,bəlkə Allah mənə güllü,lələkli şlyapa,pişik içalata baxdığı kimi mənim də Bəyoğlu vitrinlərində baxdığım o dəniz rəngli paltarlardan da verəcək.Deyirlər ki,Allah adama ürəyi istəyən hər şeyi verə bilər.CEVRIYYƏNIN SƏSI-Birdən gözümün qabağına gəlincik paltarı,qızıl və gümüş saplarla işlənmiş duvaq gəldi,Barba.26 Cevriyyə özünü üzündə duvaq,əynində ağ paltar,onunla yanaşı təsəvvür elədi.Onun ayağında parıldayan çəkmə,cibində qırmızı yaylıq vardı,boynuna da qəşəng qalstuk taxmışdı.Yox,yox,bu dünyada qətiyyən belə şey ola bilməz.Belə şey ancaq o dünyada,cənnətdə ola bilərdi.CEVRIYYƏ-Bu dünyada həsrətini çəkdiyimiz hər şeyi o dünyada alacağıq.Arzu etdiyimiz bütün şeylər cənnətdə bizim olacaq,hər şey:yemək də,içmək də,paltar da.O-Axı ölülərin bədəni olmur.Bəs siz yeməyi,işməyi neyləyəcəksiniz? CEVRIYYƏ-Məhşər günü dünya əl içi kimi düppədüz olacaq.Zahidlər kəfənə bürünmüş halda qəbirlərindən çıxacaqlar.O-Bunu da sizə Qırxyamaq Xoca deyib? CEVRIYYƏ-(Bir qədər susur.)Nədir,yoxsa sən heç Allaha da inanmırsan? O-(Sakit,lakin qəti.)İnanmıram.CEVRIYYƏ-(Böyük heyrətlə.)Bəs necə olub ki,sən Allaha inanmaya-inanmaya belə yaxşı adam olmusan? Əstağfrullah de.Cənnətin olduğuna inanmaq lazımdır,bəs ona inanmasaq nəyə ümid edərik? O-Mən də cənnətin olduğuna inanıtam.Amma mənim cənnətim Qırxyamaq Xocanın dediyi cənnət deyil.O cənnət məhz bu dünyada olmalıdır,özü də yalnız bir yığın seçmə adamlar üçün deyil,hamı üçün olmalıgır.O zaman Yer üzündə bir nəfər olsun belə körpü altında yatan,zirzəmilərdə gecələyən olmayacaq.Heş kim bir loxma çörəkdən ötrü zibil yeşiklərinə baş vurmayacaq.Sizin bu yaraşıqlı pəncərənizin üzündəki qara pərdə tamamilə çəkiləcək,bizim bu otağımızın işıqları həmişə yanacaq.Və siz bura qorxa-qorxa,polislərdən çəkinə-çəkinə deyil,açıq-aydın,sevinə-sevinə gələcəksiniz.Bax,əsil cənnət budur,Cevriyyə.Bu cənnəti biz özümüz yaratmalıyıq.Onun yolunda çoxlu əzablar çəkməli,işgəncələr dəf etməliyik.CEVRIYYƏ-(Heyrətlə.)Abi.bunun üçün gərək Allah olasan.O-Heç də.Qaranlıqlaşır.DOQQUZUNCU FRAQMENT Həmin küçə.Axşamçağıdır.Bir az da dalğınlaşmış,sanki xəstə düşmüş Cevriyyə gəlir.Aralıda dayanıb taxta qapıya baxır,baxır.Yenə qulağında həmin melodiya səslənir.27 Asta,ehtiyatlı addımlarla pillələri qalxır.Qulağında xəyali səslər canlanır.ONUN SƏSI-Cevriyyə? Sənə nə olub belə? CEVRIYYƏNIN SƏSI-Abi.hardaydın sən? Həsrətindən dəli olurdum axı.ONUN SƏSI-Mənim əzizim.Qurtardı,qurtardı daha əzablı günlər.Budur,qarşındayam sənin.Həmişəlik.Özü də azad,qorxusuz.CEVRIYYƏNIN SƏSI-Ola bilməz,ola bilməz.Tale mənə bu dünyada belə bir xoşbəxtlik bəxş edə bilməz.Qapını taqqıldadır.Açılmır,açılmır qapı.Daha da sarsılmış halda pilləkənləri enir.Bilmir hara getsin,nə etsin.Gəlib meyxananın dəhlizinə çıxır.Pərdə arxasında həyat qaynayır.Oynaq musiqi eşidilir.Oynayırlar,əl çalırlar,şənlənirlər.Bir müddət tərəddüdlə pərdə qabağında dayanır,istəyir içəri keçsin.Birdən pərdə arxasından Cevriyyəni heyrətə gətirəcək mahnı eşidilir:Gözəllərin gülüydün,Cevriyyə,Cevriyyə,Könüllərin diliydin,Cevriyyə,Cevriyyə.De hardasan,de harda,Cevriyyə,Cevriyyə,Bəlkə qara məzarda,Cevriyyə,Cevriyyə.Həsrətinə necə dözüm? Yollarında qaldı gözüm! Sənsiz dünyam gülməz daha,Gəl sevgilim,gəl,əzizim! Cevriyyə çox çətinlklə Barbanın otağına qalxır.Şkafı açıb araq şüşələrinin dibində qalan damcıları bir stəkana süzüb başına çəkir,divana yıxılır.Aparıcı melodiya bərkdən səslənir,meyxanada səslənən mahnını eşidilməz edir.CEVRIYYƏNIN SƏSI-(Haray kimi,fəryad kimi.)Allahım! Bu nə eşq,nə sevda?! Bu nə bəla,Allahım?! Dənizlərin sahili olmazmı?! Gecələrin sabahı olmazmı?! Yolların nəhayəti olmazmı? Payızların bir baharı olmazmı,Allahım?!.(Hönkürür.)Uzandığı yerdə sanki ağrıdan qovrulur.28 ONUNCU FRAQMENT Cevriyyə xəyala gedib,yuxuya gedib – bilinmir,uzanıb qalıb.Barba onu oyatmağa çalışır.BARBA-Cevriyyə,Cevriyyə! Qalx,balam.Hamı getdi,meyxananı bağladım.Sənə yemək gətirmişəm.(Stolun üstə süfrə açır.)Qalx,bir yerdə şam edək.Belə olmaz axı,neçə gündür dilinə bir loxma çörək vurmursan.Özünü üzməyinə dəyərmi? Allah qoysa,tapılacaq sevdiyin.O səni belə haldamı görməlidir,Cevriyyə? (Yaxınlaşır.)Mənim Dəcəlim,qalx görüm! CEVRIYYƏ-(Hövlanak ayılır,Barbanı görüncə onu qucaqlayıb hönkürür.)Bar-ba! Yenə yox idi o,Barba.Bu nə zülmdür,Allah? Bu nə yaşayışdır? Bir kimsəyə rast gəlməyim deyə gündüzlər yarasa kimi gizlənirəm.Otağından küçəyə zərrəcə işıq düşməsin deyə pəncərəsinin üzünə qara pərdə çəkdiyi kimi mən də varlığımı pərdə arxasında gizlədirəm.Qulağım eşidə-eşidə oxuyurlar – Bəlkə qara məzarda,Cevriyyə.Amma dinə bilmirəm.Qəlbimdə qalxan harayları elə qəlbimdəcə boğuram.Bütün günü içimdə bir ümid böyüdürəm,qaranlıq düşəndən sonra gedib o taxta qapının ağzında dəfn edirəm o ümidi.Bu nə işgəncədir,Barba,tale mənə qıydı?.BARBA-Rəhmətlik Sünbül deyərdi,insan ürəyi bülbül kimidir,əgər o oxuya bilmirsə,qüssədən ölür.Sevdiyinə qovuşmaq istəyirsənsə,əl çək qüssədən,ayıl qapıldığın kədərdən.CEVRIYYƏ-Taqətim qalmayıb,Barba.Ayılmağa belə.Ürəyim parça-parçadır.Nə edə bilərəm,nə edə bilərəm daha? Heç olmasa,Kərmi tapa biləydim,onun barəsində bir kəlmə söz eşidəydim.BARBA-Çörək yemək lazımdır,mənim balam.Güc toplamaq lazımdır.Yenə ümidin ətəyindən əl çəkmək olmaz.Kərimi mən də soraqlaşıram,mən də axtarıram.Hər halda Allah əziyyətimizi yerdə qoymaz.CEVRIYYƏ-Unuda bilmirəm,unuda bilmirəm,bir an xəyalımdan bu fikir çəkilmir ki,o yəqin indi həbsdədir.Bunun necə bir əzab olduğunu bilirsənmi,Barba? Hardan biləsən? Amma Cevriyyə bunu yaxşı bilir,dəmir qapı,dəmir barmaqlıq arxasındakı qəm-qüssə,iztirab ona yaxşı tanışdır.Məsələ yalnız qazamatlıq olsaydı hələ şükür edərdim.Axı o.(Dəhşətli bir pıçıltı ilə.)ölümə məhkum edilib,qiyabi şəkildə.Təsəvvür edirsənmi,Barba?.Bəs belə bir 29 vəziyyətdə Cevriyyənin boğazından çörək keçərmi,gözünə yuxu gedərmi,qəlbinə rahatlıq çökərmi? Bacarmıram,bacarmıram özümlə.Hər şey mənə elə bil haramdı dünyada.Nə qədər ki,ondan bir xəbər tutmamışam.Barba.bir həkkak tap,qoy qollarıma qandal həkk etsin,mən də özümü həbsdə-onun yanında hiss edim,onunla birgə əzab çəkim.Qoy bu iztirab,sevgi damğa kimi qəlbimə vurulsun.BARBA-(Pauza.)Taparam,Cevriyyə.Bu çətin iş deyil.Amma indi qalx,qalx görüm – çörək yeyək.Araq da gətirmişəm sənin üçün.Iç,iştahan açılsın.Araq sözünü eşidincə Cevriyyə müticəsinə qalxıb stolun arxasına keçir,süzüb içir.(Oturur,ona çörək uzadır.)İndi bax bu loxmanı ye,görürsənmi,kiçik bir loxmadır.Cevriyyə başını bulayır.Heç olmasa,mənim xatirimə ye,Cevriyyə.Vallah inciyərəm səndən.CEVRIYYƏ-Allah da məndən üz döndərib.Bircə sən qalmısan.Nə üçün axı,Barba? Nə üçün qovmursan məni? Nə üçün sənin boğazına ortaq olmalıyam? Rahat yatağını nə üçün almırsan əlimdən?! BARBA-Sən nələr danışdığını bilirsənmi,ay qız? Bunlar nə sözdür? İstəyirsən bütün həyatın boyu yatağım sənin olsun,süfrəm sənin olsun – mən bundan ancaq şadlanaram,inan,Fosforlum.Sevinirəm ki,mən də kiməsə lazım olmuşam,kiməsə kömək əli uzada bilmişəm.(Pauza.)Bir loxma çörəkdən ötrü lap körpə vaxtımdan doğma yurdu,vətəni atmalı oldum.Cürbəcür qapılar gördüm,insanlar gördüm.Bu balaca yuvanı,bu halal çörəyi tapınca dünyanın min əzabını çəkdim.Ömür isə qurtardı.Canımdakı ağrılar gündən-günə şiddətlənir.inan,bu gün hələ varamsa,bir də gördün sabah yoxam.Nə qalacaq məndən dünyada? Kimə qalacaq qazandıqlarım? (Sirr açırmış kimi.)Bir az pulum da var,Cevriyyə.Onu sənə vəsiyyət edirəm.O adını bilmədiyin sevgilin tapılar,toy edərik sizin üçün,ev tikərik,körpələr gələr dünyaya,hərdən onların əlindən tutub qəbirstanlığa gələrsən,bu kimsəsiz qocanın qəbri üstə bir neçə çiçək qoyarsan.Bu bəsimdir mənim,Cevriyyə.CEVRIYYƏ-(Gözləri dolur.)Bağışla,bağışla məni Barbacan.Sən necə mehriban insansanmış.Mən səni hələ yaxşı tanımamışammış.(Onu qucaqlayıb öpür,hönkürüb ağlayır.)Belə bir xeyirxah insanı Allah nə üçün kimsəsiz yaradıb? 30 Allah nə üçün bizi belə kimsəsiz yaradıb,Barba? BARBA-Di yaxşı,di yaxşı,mənim balam.Biz kimsəsiz niyə oluruq? Görünür,elə Allah bizi bir-birimiz üçün yaradıb.Sakitləş,sakitləş,mənim Dəcəlim.Götür bu qədəhi iç bu qocanın sağlığına,unudaq hər şeyi.Sən axı mənə hələ öz məhəbbət nağılını söyləyib qurtarmamısan.CEVRIYYƏ-(Ovucu ilə gözünü silir,qədəhi yuxarı qaldırır.)Ölmə,Barba,heç vaxt ölmə.Cevriyyə kimi kimsəsizlər bu dünyada çoxdur,sənin kimi xeyirxahlar,himəyadarlar isə az.Sən getsən biz yazıqlara kim atalıq edər Yaşa,Barba,hələ çox-çox illər yaşa.(İçir.)BARBA-Bax belə,indi götür bu tikəni də dişlə,sonra da bunu.Cevriyyə körpə uşaq kimi onun dediklərinə əməl edir.Barba qayğıkeş ana kimi ona yemək verir.Hə,indi danış,ardını söylə.Harda qalmışdıq biz? CEVRIYYƏ-(Xəyala dalaraq.)Eh Barba.günlər keçdikcə hiss edirdim ki,qəlbimdə əvvəllər Allah üçün ayırdığım yeri bu adam tutmağa başlayır.Onun yer üzündə cənnət yaratmaq arzularını dinlədikcə o mənim gözümdə elə kiçik bir Allaha çevrilirdi.Qırxyamaq Xocanın təlqin etdiyi Allaha inam məni həyatdakı günahlardan təmizləyirdisə,bu adama olan məhəbbətim məni küçə natəmizliyindən qoruyurdu.“Tövbə,Allahım,tövbə! ” deyirdim.Bütün varlığım dəyiçmişdi.Ümid və qorxu,səadət və kədər,təlaş və ismət küçə qızlarına məxsus həyasızlıq pərdəsini üzümdən silib atmışdı.Tədricən onun etibarını qazanırdım.Kərim daha yeməyi gətirib qapıdan verib getmirdi,mən orda olan vaxtlar da içəri gəlirdi.O,öz həyatının qapılarını mənim üzümə açmışdı.Onunla keçən hər günüm,hər saatım ömrümün ən xoşbəxt çağları idi.Ən böyük səadət və kədər dolu gecəm isə onu son dəfə gördüyüm həmin o yeni il gecəsi oldu.Bütün günü şəhəri ələk-vələk edərək ona bayram hədiyyəsi hazırlamışdım.ON BİRİNCİ FRAQMENT Cevriyyə əlində hədiyyə bağlaması şən halda pilləkənləri qalxır.Yavaşcadan qapını döyür.O dəqiqə qapı açılır.Mavi işıq,qapı örtüldükdən sonra adi gur işıq.Stolun üstü bəzədilib.Üç boşqab qoyulub.CEVRIYYƏ-(Qapı ağzında durub qalıb.)Sən qonaq gözləyirsən? O-Bəli.CEVRIYYƏ-Onda mən gedim,səni narahat etməyim.31 O-Mən elə səni gözləyirdim,Cevriyyə.CEVRIYYƏ-(Sevincdən dili söz tutmur.)M.məni? O-Bəli,səni! Ürəyimə dammışdı ki,sən mənim bayramımı təbrik etməyə gələcəksən.CEVRIYYƏ-Başqa cür ola bilərdimi? (Bağlamanı ona uzadır.)O-Bu nədir belə? CEVRIYYƏ-Sənə bayram hədiyyəsi gətirmişəm.O-Nə zəhmət çəkmisən? (Hədiyyəni götürüb üstünə qoyub açmaq üçün stola yaxınlaşır.)CEVRIYYƏ-(Üçüncü boşqaba baxaraq.)Başqa adam da gözləyirsən? O-İndi Kərim də gələcək.(Hədiyyəni açır,konverti görüncə.)Bu da mənimdir? CEVRIYYƏ-Əlbəttə.Küçədə böyüsək də,qayda-qanunu bilirik.O-Nə gözəl zərfdir.Üstü də makinada yazılıb.Mən də sənin bayramını təbrik edirəm! CEVRIYYƏNİN SƏSİ-O,gözlənilmədən iki əlini də mənə uzatdı.Sevincdən az qala ürəyim dayanacaqdı,titrəyən əllərimi çətinliklə irəli verdim.Bir an keçincə mənim əllərim onun iri,isti əllərinin içində idi.Bədənimi hərarətli,bihuşedici bir dalğa bürüdü.Ixtiyarsız halda bu əlləri dodaqlarıma yaxınlaşdırdım,öpdüm.Göz yaşlarım islatdı bu əlləri Allah,bu nə idi? Xoşbəxtliyin başlanğıcımı? O mənə sən deyirdi.O məni gözləyirdi.Bayramımı təbrik edirdi.Səadətdən səssizcə hönkürürdüm.Başımı sinəsinə sıxıb əlini saçımda,kürəyimdə gəzdirirdi,məni sakitləşdirirdi.Qapı yavaşca döyülür.O,işığı dəyişib qapını açır.Gələn Kərimdir.O-(Zarafatla.)Gecikirsən,Kərim.Məndən keçər,lakin (Cevriyyəni göstərərək.)qonağımız üçün yaxşı deyil bu.(Yenə gur işığı yandırır.)KƏRIM-(Cevriyyəni görüncə şən halda.)Oo.Xoş gördük,Cevriyyə xanım.CEVRIYYƏ-Xoş gördük,Kərim abi.(Əl verib görüşür.)KƏRIM-Gecikməyimi üzürlü hesab etmək olar.(Gödəkçəsinin cibindən çaxır şüşəsi çıxardır.)Şərab axtarırdım.Bayram axşamını bunsuz keçirmək bəlkə də günahdır.Böyük Xəyyam heç bilirsiniz nə deyib:Şərab iç,şərabdır əbədi həyat,Gəncliyə zövq verir,nəşəyə qanad.Od kimi yaxsa da,dirilik suyutək Yuyub kədərləri,qurur min büsat.CEVRIYYƏ-Kərim abi,qoy Allah həmişə qənibini belə sevinclə dolu etsin.KƏRIM-Saqisiz,şərabsız bu dövran heçdir,Meysiz və nəğməsiz keçən an heçdir.32 O-Elə isə.vaxt itirməyək.Stol arxasına,zəhmət olmasa,mənim əzizlərim.Otururlar.Yeməyə başlayırlar.Kərim şərab süzür.KƏRIM-Amma.çox içib keflənmək olmaz.Bərkdən danışmağa başlayarıq.Onda da iş bitdi.CEVRIYYƏ-Allah haqqı,abi,nə qədər içsək də mən cilovumu çəkməyi bacarıram.O-Kərim,bilirik ki,sən söz xəzinəsisən.Xəzinənin qapısını aç bu axşam.Bu ilk badələrimizin şərəfinə bir az qızıl xırdala.KƏRIM-Hə.mən nə deyim? Şair deyir də:A dostlar,görüşüb siz olunca şad,Qəlbiniz qüssədən olunca azad,Əlinə odlu mey alınca saqi – Məni də xeyr ilə edərsiz yad.CEVRIYYƏ-Sağ ol,Kərim abi.Allah səni başımız üstən heç zaman əskik etməsin.CEVRIYYƏNIN SƏSI-Cəmilə deyərdi,əgər Allah sənə kiçik bir sevinc bəxş edibsə,hazırlaş,onun ardınca şeytan böyük bir kədər göndərəcək.O gecə mən heç zaman görmədiyim bir xoşbəxtlik içində idim.Bütün ruhumu qəribə bir sevinc bürümüşdü.Lakin mən bu sevinci yaşamaqdan çox,sonradan doğrudanmı nəhəng bir kədərin gəlib-gəlməyəcəyini düşünürdüm.Yeyib-içdikdən sonra mən stolun üstünü yığışdırırdım.Kişilər pəncərə önündə dayanıb siqaret çəkir,pıçıltı ilə danışırdılar.O-O ağlayırdımı? KƏRIM-Ağlamayıb nə edəydi bəs? O-Yazıq arvad.yazıq,yazıq.KƏRIM-Əlimizdən nə gəlir? Dözmək lazımdır bir az da.Hə,az qalmışdı yadımdan çıxsın:o sənə bayram hədiyyəsi alıb,amma ayrıldığınız vaxt onu sənə verməyi unudub.(Divardan asılmış gödəkçəsinin cibindən kağıza bükülü qalstuk çıxarıb ona verir.)CEVRIYYƏNIN SƏSI-Budur! Deməli,onun sevgilisi varmış.Onlar görüşürlərmiş.Naməlum rəqib bayramımı tamam korladı.Lakin o,qalstuka baxa bilmədi,gözləri doldu,sifəti ağardı.Təəccüb qaldım.Bu bir tikə parça onu necə mütəəssir etmişdi.O-Mən onu nə qədər incitmşəm.Ona nə qədər dərd-bəla vermişəm.KƏRIM-Bu gün bayram gecəsidir,ələm gecəsi deyil.O-(Köks ötürərək.)Ələm gecəsi.Deyəsən bu gecələrin heç sonu olmayacaq.KƏRIM-(Bir xeyli susur,sonra yerindən qalxır.)Allaha şükür,sabah bayramdır.Yatmaq olar,yoxsa bu gün lap çox oturduq.33 O-Sən getmək istəyirsən? CEVRIYYƏNIN SƏSI-Kərim xudafizləşib getdi.O,yenə siqaret odlayıb kədərli halda otaqda gəzişdi.İlahi,axı o qadın kimdir? Nə üçün onunla bir yerdə yaşamır? Maraq mənə əzab verirdi.Gözlərim dolmuşdu.Hönkürüb ağlamaq istəyirdim.Lakin onu qısqanmağa haqqım vardımı? Vəfalı it kimi ona bağlanmağıma,hətta onun yolunda ölməyə belə hazır olmağıma baxmayaraq o məni sevirdimi? O-(Birdən fikirdən ayılaraq.)Cevriyyə,az qala unutmuşdum,mən də axı sənin üçün hədiyyə hazırlamışam.CEVRIYYƏ-(Heyrətlə.)Mənim üçün? O,şkafdan kağız bükülü götürüb açır,saçaqlı,uzun,mavi bir şərf gətirib Cevriyyənin boynuna salır.CEVRIYYƏ-Bunu mənə almısan? (Həyəcanla təkrarlayır.)Bunu mənə almısan? O-Xoşuna gəlir? CEVRIYYƏ-İlahi,nə gözəldir! Bilmirəm,sənə necə təşəkkür edim.Bayram günündə mənə hədiyyə almısansa,deməli məni yada salmısan.O-Səni yada salmağıma nə üçün təəccüb edirsən? Məgər biz dost deyilik? (Astadan.)Məgər sən məni xatırlamamısan? CEVRIYYƏ-(İxtiyarsız.)Sən bircə an da mənim yadımdan çıxmırsan.O-Sən bura gəlməyəndə mən darıxırdım.Həmişə gözüm yolda qalırdı.CEVRIYYƏ-(Çətinliklə.)O qalstuku sənə arvadın göndərib? O-(Sifəti tutulur.)Mənim arvadım yoxdur,Cevriyyə.(Yavaşdan təkrarlayır.)İndi mənim daha arvadım yoxdur.CEVRIYYƏ-Onda yəqin qalstuku sənə sevdiyin adam göndərib.O-(Üzünü pəncərəyə tutaraq.)Bəli,əzizim.Bu qalstuku mənə çox sevdiyim bir qadın göndərmişdir.(Səsi titrəyir.)Mən o qadını çox-çox sevirəm.O da məni.O,müqəddəs bir insandır.Mən onu bədbəxt elədiyimə baxmayaraq o,məni yenə də əvvəlki kimi sevir.Bunu mənə anam göndərib,Cevriyyə.Pauza.CEVRIYYƏ-Siz tez-tez görüşürsünüz? O-Bayramlardan bayrama.O uzaq yollar aşıb gəlir.CEVRIYYƏ-Bəs nə qədər bu cür davam edəcək? Sən nə vaxta kimi belə gizlənəcəksən? Sənin bu xəlvəti həyatın nə vaxt qurtaracaq? O-(Köks ötürərək.)Bilmirəm.bilmirəm.CEVRIYYƏ-Axı nəyə görə sənin işlərin belə dolaşıq düşüb? Axtarıb bir çarə tapa bilmərikmi? 34 O-(Gülümsəyir,əlini yavaşca Cevriyyənin çiyninə qoyur,birdən onu qucaqlayır.)Sən çox yaxşı qızsan,Cevriyyə! CEVRIYYƏ-Mənim Allahdan başqa heç kəsim yoxdur.Mən bu dünyada heç kimimn yaşayışına mane olmuram.Bəlkə də bu sənin xoşuna gəlir.O-Sən mənim ən sadiq yoldaşımsan,Cevriyyə.Çətin günlərimin yoldaşısan.Bax,o qara pərdənin arxasından bu qaranlıq otağıma düşən bir parça işıqsan.Mən sənə çox isinişmişəm.Başa düşürsənmi? Sənsiz həyatım necə olardı? Sən insanları sevirsənmi? CEVRIYYƏ-Sevirəm,Allah onlara lənət eləsin.Nə qədər pis olsalar da mən yenə onları sevirəm.Hər halda insandılar.Hərə bir cür yaxşıdır.O-İnsanlardan ayrı yaşamaq çətindir,Cevriyyə.İnsanlardan uzaq.onlardan kənar yaşamaq mümkün deyil.CEVRIYYƏ-Blirəm,bərk darıxırsan.Anan ola-ola bayram günü də ondan ayrı qalasan.Evin ola-ola orda yaşaya bilməyəsən.Başa düşürəm hamısını.Mənim nə anam var,nə evim,amma başa düşürəm yenə.Mən indi çox şeyi başa düşürəm.Sənə rast gələndən bəri tamam başqa adam olmuşam.İndi əvvəllər hiss etmədiyim hallar keçirirəm.Qabaqlar heç varlığından xəbərm olmayan hadisələr barəsində düşünürəm.O-Sən çox yaxşı insansan,Cevriyyə.Çox yaxşı.Sən mənim yanımda,bu otaqda olanda.CEVRIYYƏNIN SƏSI-O,nə isə demək istəyirdi.Amma nə? Nə? Mən bunu bilə bilmədim,Barba.İndi də bilmirəm.Elə bu an qapı yavaşca döyüldü,o məndən aralandı.Işığı dəyişib qapını açdı.Kərim idi.Onlar bir müddət qapı ağzında nəsə pıçıldaşdılar.İlahi,bu gecə necə gecə idi? Gah sevinc,gah kədər bir-birini üstələyirdi.Amma hər halda həyat gözəl idi,xoş di,dünya bəxtəvər idi.O-(Qapını örtüb pencəyini,paltosunu geyinir.Həyəcanlı bir səslə.)Cevriyyə.sən uzan yat.Mən bir az küçəyə çıxmalıyam.Açarı özümlə götürürüəm.Sən yat,qapını özüm açaram.CEVRIYYƏ-(Təlaşla.)Nə hadisə baş verib? Məndən nə üçün gizlədirsiniz? O-Heç nə,qorxulu heç nə baş verməyib.Narahat olma.Uzan yat.Mən bir azdan qayıdıb gələcəyəm.(Gedir.)CEVRIYYƏNIN SƏSI-Aman Allah,nə olmuşdu görəsən? “Sən yat.” Məgər belə bir gecədə-fərəhlə qorxunun,xoşbəxtliklə bədbəxtliyin bəhsə girdiyi bir gecədə yatmaq olardımı? Ürəyim yerindən qopurdu.Içmək istəyirdim.Şüşədə azacıq şərab qalmışdı,onu stəkana töküb birbaşa içdim.Bu gecə mən lap bir çəllək içə bilərdim.İstədim aşağı düşüb bir şüşə alım,lakin bunun qorxulu olduğunu anladım.Axı kişilər burdan nahaq yerə getməmişdilər.Onları nə isə bir təhlükə gözləyirdi.Axı nə? Nə? Nə qədər düşünsəm də baş aça bilmirdim.35 O,qayıdıb gəlmirdi.Otağa sığmırdım.Pəncərəni açdım.Ulduzlara baxdım.Öz ulduzumun yaxınlığında onun üçün ulduz seçmişdim.Bu soyuq qış gecəsində ulduzlarımız yanaşı parıldayırdı.Darıxırdım.Ürəyim daha bərkdən sıxıldı.Bayırda şaxta olmasına baxmayaraq pəncərəni o ilk gecədə olduğu kimi taybatay açdım.Sevimli dənizin dalğalarını,gəmilərin fitini dinlədim,şəhərin işıqlarına baxdım,baxdım.Gecənin qaranlığı sübh toranlığına çevrilirdi.O gəlib çıxmırdı.Özümü saxlaya bilmədim,üzü üstə çarpayıya yıxılıb hönkürdüm.Qapı açılır.O gəlir.Çox dalğın və qəmlidir.Çarpayıya yaxınlaşıb bir kənardan oturur.Cevriyyə yaşlı gözlərlə baxır.O-(Astadan.)Nə üçün ağlamısan? Gözlərini sil.Dur geyin.Sən gərək gedəsən.Belə lazımdır.CEVRIYYƏ-(Qorxu dolu böyük maraqla.)Nə hadisə baş verib axı? O-Böyük bədbəxtlik üz verib.Sən bir müddət bura gəlmə.Gərək mənim yanıma heç kim gəlməsin.CEVRIYYƏ-De,nə olub? Sən mənə hər şeyi danışa bilərsən.Məni kifayət qədər tanıyırsan axı.O-Cevriyyə,əzizim.Sən bilirsən ki,mən gizli yaşayıram.Dünən axşam böyük ehtiyatsızlıq etmişəm.anamla görüşmüşəm.Demə,mənim izimə düşmək onu güdürlərmiş.İndi məni tapmayıb anamı həbs ediblər.Mənim anamı.Bura gəlmək təhlükəlidir.Nə qədər ki,anamı buraxmayıblar,bura gəlmə.CEVRIYYƏ-Bəs mən bunu necə biləcəyəm? Mən səni nə vaxt görə bilərəm? O-Bir aydan sonra.Düz bir aydan sonra evin yanından keç.Başa düşürsənmi? Əgər gündüz saat üç tamamda Kərim darvazanın ağzında oturmuş olsa,həmişəki kimi gecə bura gələ bilərsən.Əgər oturmamış olsa,bir ay da gözlə.Hər ayın bu günü gündüz saat üçdə gəl.CEVRIYYƏ-Bu təhlükə ötüb keçincə,səni görənə qədər gəlib gedəcəyəm.(Ağlayır.)Axı nədən ötrü? Axı nədən ötrü onlar səni izləyirlər? O-Mən ölümə məhkum edilmişəm.Qiyabi şəkildə.Əgər ələ keçsəm.Başa düşürsən? CEVRIYYƏ-Sən neyləmisən? O-Soruşma.İndi o söhbətlərin vaxtı deyil.Onu bil ki,mənim həyatım xırda bir ehtiyatsızlıqdan asılıdır.CEVRIYYƏ-(Daha bərkdən ağlayır.)Səni öldürmək? Görüm onların əli qurusun! Məgər Allah görmür ki,mən səni necə sevirəm? Mən sənə it kimi vəfalıyam.Razıyam ki,səni bir il görməyim.Bütün ömrüm boyu görməyim.Təki sən yaşa.Mən 36 öz ölmümə razıyam,təki sən salamat yaşa! O,Cevriyyənin çiyinlərindən tutub özünə tərəf çəkir.Cevriyyə onun sinəsinə sıxılaraq ağlayır.O,qızın saçlarından öpür.O-Mənim əzizim.Qapı yenə astadan döyülür.Bu dəqiqə,Kərim,bu dəqiqə.Qaranlıqlaşır.CEVRIYYƏNIN SƏSI-Bu bizim son görüşümüz oldu,Barba.Mən bir daha onu görmədim.Bir ildən bir az çox davam edən əsrarəngiz səadət beləcə sona yetdi.ON İKİNCİ FRAQMENT Yenə küçə.Gecə.Yenə həmin melodiya.Düşgünləşərək xəyala çevrilmiş Cevriyyə gəlir.Taxta qapının həndəvərinə fırlanır.CEVRIYYƏNIN SƏSI-(Yalvarış kimi,dua kimi.)Allahım,sevimli,əziz Allahım! Məni bu dünyaya kimsəsiz,yetim gətirdin.Əvəzində.onu yetirdin.Mən onu surəti heç vaxt qəlbimdən silinməyən atam kimi sevdim.Ömründə üzünü görmədiyim anam kimi,varsa da tanımadığım qardaşım kimi sevdim.Qolumdan heç vaxt tutmayacaq nişanlım kimi sevdim.Heç zaman nəsibim olmayacaq ərim kimi sevdim.Bədbəxt etmə məni.Yetimlərin yetiminə çevirmə məni.Ömrüm uzunu sənə dua edəcəyəm.Ömrüm uzunu sənə dua edəcəyəm.Ömrüm uzunu heç bir günah iş tutmayacağam.Tövbə,Allahım,tövbə! Qaytar mənə sevdiyimi.Qaytar mənə həyatımı,səadətimi.Allahım,sevimli,əziz Allahım! Birdən yavaş-yavaş qapı açılır.Cevriyyə heyrətdən yerində donub qalır.Içəridən Kərim çıxır.Ətrafa boylanır.Qapını qıfıllayıb ağır addımlarla pilləkənləri enir,fikirli halda düz gəlib Cevriyyənin qarşısından keçib gedir.Cevriyyə donuq vəziyyətində qalıb,dinmək istəyir,dili söz tutmur.CEVRIYYƏ-(Qışqırtı kimi.)Kərim abi! 37 KƏRIM-(Səsə dönür,bir müddət Cevriyyəyə baxa-baxa qalır.)Lənət şeytana,bu ki bizim Cevriyyədir! CEVRIYYƏ-Kərim abi,Kərim abi! (Qışqıraraq qocanın üstünə qaçır.)Kərim abi.Xoş gördük.KƏRIM-Xoş gördük,qızım.Bir belə vaxt hardaydın? Nə üçün görünmürdün? Nə olmuşdu? CEVRIYYƏ-Sus,abi,sus.Bir nəfər lənətə gəlmiş əclafın ucbatından düz bir il qazamatda yatdım.KƏRIM-Biz heç nə bilməmişik.CEVRIYYƏ-Siz.siz.necə bilərdiniz? Yazıq Cevriyyənin nə familiyasını,nə də ki şəklini qəzetlərdə çap eləmirlər.KƏRIM-Qazamatdan nə vaxt çıxmısan? CEVRIYYƏ-On beş-iyirmi gün olar.KƏRIM-Bərəkallah.Bəs bu on beş gündə heç bizi yada salmadın? CEVRIYYƏ-Sizi.cəmisi bir həftədir azad olub İstambula gəlmişəm.Özü də necə azadlıq? KƏRIM-Başa düşmürəm.CEVRIYYƏ-Burda başa düşülmüyəsi heç nə yoxdur,abi.Məni Boluya sürgün eləmişdilər.Qaçıb gəldim İstanbula.KƏRIM-Ay bərəkallah.CEVRIYYƏ-Qəfəs qəfəsdir.Orda divarlar uca,qapı qıfıllı,kameranın da ağzında nəzarətçi.Bolu isə azad,bəxtiyar ölkədir.Ordan da qaça bilməsək,bizim üçün ayıb olar ki.Mən hər gecə gəlmişəm bura.Hər gecə.Həmişə qapı bağlı olub.Sənin pəncərəni də döymüşəm.Hardadır o,abi? KƏRIM-O? (Susur.Çətinliklə.)Həbs edilib.CEVRIYYƏ-(İxtiyarsız halda dizi üstə yıxılır.)Aman Allah,ürəyim məni aldatmayıbmış.Gecəli-gündüzlü qəlbimi tar-mar edən hisslərim əbəs deyilmiş.Kaş mən qazamatda ölüb heç bunu bilməyəydim,ya rəbbim! (Hönkürür.)KƏRIM-Qalx,qızım.(Qolundan tutub qaldırır.)Ağlamaqdan keçib.Gəl,gəl əyləş.(Onu yaxındakı skamyada əyləşdirir,özü də oturur,susur.)Neyləyə bilərik? İnsana daima qəm verir fələk,Birin qursa,birin dağıtsın gərək.CEVRIYYƏ-Deməli,onun anasını məcbur etdilər ki,hər şeyi söyləsin.KƏRIM-Onun anası heç nə deməyib.Anasını sonra buraxdılar.Onu tamam başqa bir iş üstə küçədə tutublar.Onu ancaq təzə iş üstə ittiham edirlər.CEVRIYYƏ-(Gözlərini silərək.)Onun bu yeni təqsiri böyükdürmü? KƏRIM-Yox.Qorxulu heç nə yoxdur.Amma onun şəxsiyyətini müəyyən etsələr.CEVRIYYƏ-Məgər onun kim olduğunu hələ bilmirlər? KƏRIM-Yox.Ancaq işgəncə verib öyrənə bilərlər.CEVRIYYƏ-Deməli,onun kim olduğunu blməsələr,az iş verəcəklər,hə? 38 KƏRIM-Elədir,amma bilsələr.CEVRIYYƏ-Köhnə hökm də qüvvəyə minər və onu edam edərlər,eləmi,Kərim abi? KƏRIM-.CEVRIYYƏ-Abi,gəlin bir iş görək.Onu qurtaraq! Onu ordan çıxardıb qaçırdaq.Mən qazamata yaxşı bələdəm.Bağlı qapıların,dəmir barmaqlıqların,qandalların nə olduğunu bilirəm.Dnyada küçə,insanlar,hava,Günəş,səma,ulduzlar,dəniz olduğu halda o divarların,qapıların arxasında oturmaq dəhşətdir.Görüm ora viranə qalsın! Indi onun orda necə əzab çəkdiyini mən bilirəm.Mən onun indi şir kimi qəfəsdə necə vurnuxduğunu,öz yuvasında ucsuz-bucaqsız Günəşli yollar haqqında necə düşündüyünü təsəvvür edirəm.Nəzarətçilərin adamla nə tövr rəftar elədiklərini də bilirəm.Yox,polislər mütləq əzab və işgəncə verib onu danışmağa məcbur edəcəklər.KƏRIM-Ağlım kəsmir bunu bacaralar.CEVRIYYƏ-(Pıçıltıyla.)Axı o,ölümə məhkum edilib.Polis onu tanıyır.KƏRIM-Onu qiyabi məhkum ediblər.O vaxt ələ keçmədi,yalnız yoldaşları tutuldular.CEVRIYYƏ-Əgər onları üzləşdirsələr.KƏRIM-Onlardan,demək olar ki,heç kim sağ qalmayıb.Sağ qalan varsa da onu satmaz.CEVRIYYƏ-Gizlənmiş olsa da,onu yəqin ki,tanıyan vardı.KƏRIM-Az adam tanıyırdı.Buna görə də o,bu dəfə tək ələ keçdi.Mən inanmıram ki,o,özünü tanıtsın.CEVRIYYƏ-Ah,qarabaxt canım.Bütün dünya daha mənim üçün qazamata çevrildi,abi.Kim bilir,polislər danışmağa məcbur etmək üçün ona necə əzablar verirlər.Mən fironları yaxşı tanıyıram,abi.Onlardan rəhm gözləməyi Allah heç kəsə qismət eləməsin.Onlar kimi desən danışmağa məcbur edə bilərlər.Onu qurtarmaq lazımdır.Bir iş görmək lazımdır.KƏRIM-Lazımdır,qızım,lazımdır.Lakin bu o qədər də asan iş deyil.Pul gərəkdir,xeyli pul.Pul gücünə onu nəinki qaçırtmaq,hətta rəsmi surətdə tamamilə azad da etmək olar.Etibarlı yollar var.CEVRIYYƏ-Pul.Bütün yaxşı işlərin,pis işlərin də açarı.Tale cibimizə belə bir açar qoymadı.Odur ki,üzümüzə nə qədər qapılar bağlanıb.Həyatın kandarında qalmışıq.Nə edək,abi? Bəlkə,bəlkə bir zəngin adam tapasan,bizə lazımi qədər pul verə,əvəzində ömrüm boyu mən onun qapısında qul olardım.KƏRIM-Belə yaramaz,Cevriyyə.Bir az pulumuz vardı.Anasını xilas etdik.CEVRIYYƏ-Bədbəxt qadın.Heç olmasa oğlundan xəbər tuta bilirmi? 39 KƏRIM-Necə xəbər tutsun? O vaxt onun kimliyi aşkar edilər ki.Yazıq arvad onun evdə olan bütün şəkillərini yandırıb.Əgər onları görüşdürsələr,deyəcək ki,o mənim oğlum deyil.CEVRIYYƏ-Sən necə,abi,tutulandan sonra heç görmüsən onu? Yəqin ki,xiffət çəkir,arıqlayıb,zəif düşüb.KƏRIM-O dözümlü adamdır,Cevriyyə.CEVRIYYƏ-Aman Allah,onu bir an görməkdən ötrü dünyada ən qiymətli nəyim varsa qurban verərdim.Abi,ona çatdırın,ona çatdırın ki,mən hər an onu düşünürəm,onu azad etməkdən ötrü həyatımdan da keçməyə hazıram.KƏRIM-Sən onu belə çox sevirsən? CEVRIYYƏ-Canımdan da çox sevirəm.Bəlkə inanmırsan? Elə fikirləşirsən ki,Cevriyyə küçə qızıdır,yalan danışır.Anamın ruhuna and olsun ki,düzünü deyirəm.Allah günahımdan keçsin,mən onu Allah qədər sevirəm.Onun tutulduğunu eşidincə bütün dünyaya lənət oxudum.Onu öldürəcəklərini fikirləşəndə istəyirəm ev odlayım,adam döyüm,şüşə qırım,quduz it kimi ulayım.Onun indi orda çəkdiyi işgəncələr qəlbimi parçalayır.Mənə elə gəlir ki,onun biləklərindəki qandallar mənim biləklərimi sıxır.Fikirləşirəm,kaş zəlzələ baş verəydi,onu məndən ayıran divarları uçuraydı.Mən ölmək istəyirəm.Qoy mən ölüm,ancaq o sağ qalsın.Cavanlığımdan kam almamış ölüm.Qoy Allah mənim gənc ömrümü kəssin,onun ömrünə calasın,onu azad etsin.KƏRIM-(Əlini onun üzünə,çiyninə çəkir.)Zavallı qız,sakit ol,sakit ol.Mən sənə inanıram.CEVRIYYƏ-(Doluxsunmuş halda.)Gəl onu qurtaraq,Kərim abi.KƏRIM-İlk öncə ona kim olduğunu gizlətməkdə kömək etmək lazımdır.Buna nail ola bilsək,sonrakı iş asandır.Yerin deşiyindən də varsa,bir az pul əldə edərik.CEVRIYYƏ-Doğrudanmı,abi? (Göz yaşlarıyla gülümsəyir.)Tez ol,de görüm,mən nə etməliyəm? KƏRIM-Keçən gecə iki nəfəri də həbs ediblər.Onlardan biri məni tanıyır və güman edə bilər ki,o mənim yanımda yaşayırmış.Əgər məni tanıyan adamı danışmağa məcbur etsələr,işlər pis olacaq.Polislər dostumuzun şeylərini üst mərtəbədə tapa bilərlər və onun kim olduğunu başa düşərlər.O şeylər dəmirdən olduğu üçün onları yandırmaq mümkün deyil.Onları dənizə atmaq lazımdır.Bu işdə sən mənə kömək edə bilərsənmi? CEVRIYYƏ-Əlbəttə edərəm.KƏRIM-Elə isə sabah bu vaxtı gəl bura.Mən sənə bir bağlama verəcəyəm.Ağır bir bağlama.Aparıb körpüdən dənizə atarsan.Buranın polisləri məni çox görüb,sən isə onlar üçün təzəsən.Buna görə,həm də qadın olduğuna görə səndən şübhələnməzlər.Daha iki belə bağlama olacaq.Onları da eləcə bir-bir aparıb suya atmaq lazımdır.Aydındırmı? CEVRIYYƏ-Aydındır,Kəim abi,hər şey aydındır.40 KƏRIM-Allah qoysa,dostun həbsdən çıxan vaxt,ona kömək elədi – yini biləndə,səninlə fəxr edəcəkdir.CEVRIYYƏ-(Sevinc qatışıq bir həyəcanla.)Fəxr edəcəkdir? Ay Allah,o gün mənə qismət olacaqmı? KƏRIM-Allah qoysa,hər şey yaxşı olacaq.Unutma,sabah bu vaxtı burda! Indisə,mən getməliyəm,Cevriyyə.CEVRIYYƏ-Hara,Kərim abi? KƏRIM-(Bir az qayğılı.)Burda,yaxındakı meyxanada bir qoca yunan işləyir.Məni axtarıb,məni görmək istəyib.Bilmirəm,nə məsələdir.Deyirlər,o özü yaxşı adamdır,amma ağası Kosti polislərlə əlaqədədir,günahsız şəxsləri onlara satmaqla alver edir.CEVRIYYƏ-(Yarım təbəssümlə.)Barbanı deyirsən,Kərim abi? KƏRIM-Onun adı Barbadır? Mən tanımıram.CEVRIYYƏ-(Birdən sevinclə.)Kərim abi! Deyəsən axı tale üstümüzə açar da atdı?! Nə üçün Allah Barba kimi xeyirxah insanlardan az yetirib bu dünyada? O mənə doğma ata kimi himəyadarlıq edir.Bu bir həftəni məni öz otağında gizlədib.Mən bütün qəlbimi,sirrimi ona açdım.O,mənim dərdimə şərik oldu.O səni mənə görə axtarıb.Kərim abi,o,ömrü boyu qəpik-qəpik topladığı pulları bir nəcib işdən ötrü mənə vəsiyyət etmək fikrindədir.Cənnəti bu dünyada yaratmaq istəyən yarımallah kimi bir insanı fironların pəncəsindən xilas edib azadlığa – öz işinə,gücünə qaytarmaqdan da nəcib iş ola bilərmi? Gedək,Kərim abi,mən sizi tanış edim.Qoy dəstəmiz böyüsün.Sabahkı əməliyyatda Barba da ürəklə-canla iştirak edəcək.Gedirlər.ON ÜÇÜNCÜ FRAQMENT Küçə.Gecə.Taxta pilləkənlərin qarşısındakı meydança.Skamya.Barba ilə Cevriyyə oturublar.Gözləri qapıdadır.Tez-tez ətrafa boylanırlar.Barba əlində əsa,qalyan tutub.Cevriyyə oturmuş tərəfdən bir hənirti eşidilir – kimsə fit çala-çala küçə ilə keçir.CEVRIYYƏ-(Səsə dönərək yarımpıçıltı ilə.)Barba,qalyanını tüstülət,gecikmə.Barba naşı şəkildə qalyanını tüstülədir.Kərim deyir,ən əsaı odur ki,bağlamaları bu qapıdan çıxan 41 görməsinlər.Fit səsi,hənirti uzaqlaşır.Söndürə bilərsən daha.Kərim pəncərədən baxır.Qoy görsün ki,sakitlikdir.Ikinci bağlamanı da gətirib çıxartsın vaxtında.BARBA-Bu bağlamanı mən aparacağam.CEVRIYYƏ-Gücün çatarmı,Barba? Qoy yenə özüm aparım.O ağırlığı daşıdıqca elə sanıram ürəyimdən qüssə azalır.BARBA-Barbanı o qədər də ölü bilmə.Bu dəfə dincəl.Axırıncını yenə sən apararsan.CEVRIYYƏ-Di yaxşı.Amma başqa yolla get.Özün də ehtiyatlı ol.Unutma,ələ keçsən,bil ki,hər şey batdı daha.BARBA-Nə danışırsan,Fosforlu? Lazım gələrsə,bağlama qatışıq atılaram suyun dibinə.Qapı açılır.Kərim əlində bağlama çıxır.Cəld qapını bağlayır,sakit,arxayın tərzdə bağlamanı götürüb skamyaya yaxınlaşır,bir kənardan oturur.Barba başındakı şlyapanı,əlindəki qalyanı,əsanı skamyanın üstə qoyub bağlamanı götürür,uzaqlaşır.Kərim şlyapanı başına qoyur,qalyanı,əsanı əlinə götürür,Barbanın yerində oturur.Cevriyyə gülməkdən özünü güclə saxlayır.CEVRIYYƏ-Deyirsən,yəni bu gün onu buraxacaqlar? KƏRIM-Barbanın pulları yaxşı açar imiş,Cevriyyə.Polis rəisinin özü bu açarı əlində tutub indi onun üçün cürbəcür qapılar açır.Açılmalıdı,sonuncu qapı da bu gün açılmalıdı.Danışa-danışa ayağa qalxırlar,Barbanı izləyə-izləyə ondan xeyli aralıda onun ardınca gedirlər.Barba ağır bağlamanı əlindən-əlinə keçirdərək körpüyə yaxınlaşır.Amma gözlənilmədən hər şey dəyişə bilər.Yazıq qocanın pulları da havaya uçar,onun da üzünə elə bir qapı bağlanar ki,daha heç nə ilə açılmaz.CEVRIYYƏ-Allah eləməsin,abi.Onda gərək biz bu dünyada yaşamayaq.KƏRIM-Bu dəqiqə ən mühüm iş bağlamaları,bu bağlamaları yox etməkdir.CEVRIYYƏ-Başa düşürəm,abi.Ən böyük təhlükə onlara görədir.KƏRIM-Bağlamalardan birinin ələ keçməsi onun üçün birbaşa ölüm deməkdir.42 Barba körpüyə çatır.Hiss edilməyəcək bir şəkildə ətrafı nəzərdən keçirdir.Heç kimin onu görmədiyinə əmin olunca bağlamanı suya atır.Uzaqlaşır.Kərimlə Cevriyyə diqqətlə onu izləyir.Bağlama suya düşərkən hər ikisinin üzünə sevinc şöləsi gəlir sanki.KƏRIM-Qaldı biri.CEVRIYYƏ-Allah qoysa,onu da indicə aparıb atacağam.Geri qayıdırlar.Kərim şlyapanı,əsanı,qalyanı skamyanın üstə qoyub gedir.Barba məmnun halda xəlvəti gülümsəyərək gəlir.Skamyada oturub yenə öz roluna girir.CEVRIYYƏ-Barba,bura küçə olmasaydı,mən səni o qədər öpərdim ki.Eyibi yox,borc olsun.Qalyanı hazır tut.Təsəvvür edirəm,tütündən necə iyrənirsən.Yenə küçə mane olur,yoxsa özüm tüstülədərdim o zəhrimarı da.Kərim üçüncü bağlamanı gətirir.Cevriyyə bağlamanı götürüb uzaqlaşır.Başqa yolla gedir.Qocalar onu izləyirlər.KƏRIM-Sağ ol,Barba.Neçə il qonşuluqda yaşamışıq,bir-birimizi tanımamışıq.BARBA-Gec də olsa qarşılaşmaq özü bir qənimətdir.KƏRIM-Biz indi çətin anların dostu oluruq.Belə dostluq heç zaman unudulmur.Sənin barəndə ona da danışmışam.BARBA-İnsan insana nə üçün gərəkdir bəs? Fit səsi eşidilir.Cevriyyə səsə dönüb baxır.Qaçaraq yaxınlaşan addım səsləri.Divarlarda oynayan cib fənərinin işığı.Cevriyyə sürətini artırır,qaça-qaça gedir.Bağlamaya gücü çatmır,onu gah çiyninə qaldırır,gah qucağında tutur.Qocalar bir-birinə baxa-baxa qalıblar,bilmirlər nə etsinlər.Fit,addım səsləri daha da yaxınlaşır.Fənər işığı aralı divarda oynayır.Cevriyyə qaçır,qaçır.Nəhayət o körpüdədir.Bağlamanı suya atmaq istəyir,lakin tor zənbilə qoyulmuş bağlamanın ipi onun əynindəki jaketin düyməsinə ilişib.Cevriyyə heç cür düyünü aça bilmir,bağlama ilə bir yerdə suya atılır.Qocalar dəhşətlə “Ah! ” edərək bir-birinə qısılırlar.Fit,addım səsləri bir an da davam edir,lakin sonra elə bil səmtini dəyişir,başqa istiqamətə yönəlir,uzaqlaşır,eşidilməz olur.Barba ilə Kərim anlaşılmaz baxışlarla bir-birinə baxır,sonra Cevriyyənin suya atıldığı yerə qaçırlar,boylanıb suya baxırlar.Barba özünü saxlaya bilmir,səssizcə hönkürür.Kərim onu ovutmağa 43 çalışır.Aralıdan gəmi keçir.Gəmidən mahnı səsi eşidilir:Gözəllərin gülüydün,Cevriyyə,Cevriyyə,Könüllərin diliydin,Cevriyyə,Cevriyyə.Göydən bir ulduz axır.Körpünün digər başında O görünür.Qça-qaça gəlir.Sifətində sevinc də var,həyəcan da.Kərim onun qabağına çıxır.Qucaqlaşırlar.Barba aralıdan baxır.Kərim onları tanış edir.Əl verib görüşürlər.Sonra qucaqlaşırlar da.O-(Kərimə.)Hanı bağlamalar? Yoxsa.Gəldim evə.Birinci bağlamalara baxdım.Gördüm yoxdur.Bildim ki,gətirmisən bura.Lazım deyil daha onları suya atmaq.Artıq mən azdlıqdayam,Kərim.Əvvəlki həyatıma,əvvəlki işimə davam edə bilərəm yenə.Qocalar dinmirlər.Nə olub sizə? Niyə belə pərişansınız? Mənim gəlişimə sevinmirsiniz,nədi? KƏRIM-Bağlamalar suyun dibindədir daha.O-Canınız sağ olsun.İnsan deyillər ki,əvəz olunmaya.BARBA-Məsələ burasındadır ki.sonuncu bağlama bir insanı da özü ilə çəkib apardı suyun dibinə.O-(Heyrətl.)Kimi? KƏRIM-(Çox çətinliklə.)Cevriyyəni.O-(Donub qalır,gözləri dolur.)Bu necə baş verdi? KƏRIM-Polis başqa kimisə qovurmuş.Cevriyyə elə bildi onu qovurlar.Qaçdı.Bağlamanın ipi düyməsinə ilişdi.Aça bilmədi.Bağlama ilə bir yerdə atdı özünü də suya.O,ulduzlu səmaya baxır.Uzaqlaşan gəmidən mahnının son sədaları eşidilir.Elə bu an körpünün baş tərəfindən Cevriyyə görünür.Bütün paltarından,saçından su süzülür.Əlində taca bənzər nəsə tutub qaça-qaça gəlir.Həyəcan,təlaş dolu səsi eşidilir:CEVRIYYƏNIN SƏSI-Çatdım! Yeddi minarənin dərinliyinə çatdım nəhayət ki.Heç demə,ağır yüklə enmək lazımmış.Qalxmaq isə elə çətin deyilmiş.Orda nələr,nələr yox imiş?.Bu qızıl tacı isə sənin üçün gətirdim,mənim sevgilim.Cevriyyə qaçır,qaçır,ancaq nədənsə yaxınlaşa bilmir elə bil.Səsi də 44 uzaqlardan eşidilir sanki,əks-səda kimi.Kişilərin hər üçü donub qalıb,bilə bilmirlər,bu Cevriyyənin özüdür,yoxsa onun xəyalı,ruhu.S O N Füzuli YAVƏR ser.f.yaver@mail.ru ser-fizuli@yandex.ru