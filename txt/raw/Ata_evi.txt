www.vivo-book.com 
 1 
 
ORXAN KAMAL 
ATA EVİ 
Roman 
 
www.vivo-book.com 
 2 
 
 
 
 
Usta yazıçının “Kiçik Adamın Romanı” silsiləsinin ilk 
kitabı olan “Ata evi” əsəri Orxan Kamalın avtobioqrafik 
çalarlarla zəngin olan qələm məhsuludur. Türk 
ədəbiyyatında uşaqlıqdan gənclik dövrünə keçidi ən yaxşı 
anladan əsərlərdən biri sayılır.  
Roman bir gəncin dilindən söylənir. Onun atası – 
Qurtuluş Savaşının iştirakçısı olan bir Adanalı hüquqşünas 
müharibədən sonra hakimiyyətlə düz gəlməyərək, ailəsi ilə 
birlikdə Beyruta mühacirət edir. Burada işləri tərs gedən, 
müflis olan ailənin böyük oğlu – romanın qəhrəmanı atasını 
razı salıb vətənə – Adanaya qayıdır. Yenə yoxsul həyat 
sürməyə davam etsə də, ailəsinin təzyiqindən can qurtarıb, 
həyatdan zövq almağa başlayır, özünə dostlar tapır, ürəyi 
istəyən qədər futbol oynayır, qızlarla tanış olur...    
www.vivo-book.com 
 3 
Xaricdə ən çox oxunan türk yazıçısı Orxan Kamal 
1914-cü il sentyabrın 15-də Adananın Ceyhan rayonunda 
dünyaya gəlib. Atası Əbdülqədir Kamali deputat və nazir 
olub, anası Əzimə xanım ziyalı bir qadın idi. 1931-ci ildə 
atası siyasi səbəblərdən Türkiyəni tərk etməli olub, ailə 
Suriyaya köçüb. Orxan burada orta təhsilini yarımçıq 
buraxıb mətbəəyə fəhlə düzəlib. Bir il sonra təkbaşına 
vətəninə qayıdaraq Adanada fabrikdə işləməyə başlayıb. 
1938-ci ildə əsgərlikdə ikən “Maksim Qorki və Nazim 
Hikmətin kitablarını oxumaq”da, habelə “xarici rejim lehinə 
təbliğat aparmaq və üsyana təhrik”də təqsirləndirilərək 5 il 
həbs cəzasına məhkum olunub. 1940-cı ildə Bursa 
həbsxanasında Nazim Hikmətlə tanış olub, ondan fransızca, 
fəlsəfə və siyasət dərsləri alıb. Böyük şair Orxandakı 
yazıçılıq istedadını yüksək qiymətləndirib və onu yaradıcılıq 
fəaliyyətinə təşviq edib.  
1943-cü ildə ilk hekayələrini nəşr etdirib. Vəfatına 
qədər qələmiylə dolanıb, 27 roman, 19 hekayə kitabı 
buraxıb. Dram əsərləri və reportajlar yazıb. Sağlığında 
roman ustası kimi dünya şöhrəti qazanıb. 1970-ci il 
www.vivo-book.com 
 4 
avqustun 2-də qonaq getdiyi Bolqarıstanın paytaxtı Sofiyada 
dünyasını dəyişib.   
 
 
 
 
 
 
 
 
 
 
 
 
 
 
 
 
 
 
www.vivo-book.com 
 5 
 
 
 
 
 
 
ÖN SÖZ  
“KİÇİK ADAM”la  Adana çayxanalarından birində 
tanış oldum. Saqqallı üzünü əlləri arasına alıb düşünürdü. 
Açıq-mavi gözləri, qıvrım sarı saçları vardı. Bir-birimizi 
uzun-uzadı nəzərdən keçirdikdən sonra yanıma gəldi. Məni 
kiməsə oxşatdığını dedi. Başa düşürdüm ki, məqsədi mənlə 
münasibət qurmaqdır. Dərhal dostlaşdıq.   
Öz həyatını mənə çox sonralar, çoxlu israrlardan sonra, 
uzun-uzadı danışdı. Danışdıqlarını yazmağı məsləhət 
gördüm, güldü. “İstəyirsən, sən yaz,” – dedi.  
Coşqunluqla danışdıqlarından götürdüyüm qeydlər, 
sanki bir xəyaldır. Bir cilddən sonra yəqin ki, ikinci, üçüncü, 
dördüncü cildlər meydana gələcək...  
İndi haradadır?  
www.vivo-book.com 
 6 
Kim bilir? “KİÇİK ADAM”lara məxsus əzablı həyatını 
yaşayaraq, bəlkə İzmirdə, bəlkə İstanbulda, bəlkə də Vanda. 
 
 
 
 
 
 
 
 
 
 
 
 
 
 
 
 
 
 
www.vivo-book.com 
 7 
I 
 
Mən doğulanda atam Çanaqqalada, Dardanosta 
batareyasının başında qalın bığlı, ənvəriyyəli
1
 bir mülazım 
(leytenant) imiş.  
Babam atama mənim doğulmağımı mənim öz adımdan, 
öz imzamla belə xəbər verib: 
“Mən də dəhrin sitəmin çəkməyə gəldim dəhrə”. 
Beş aylıq imişəm. Babam qundağımı həyətə çıxarıb. 
Səmada onbeşgünlük, par-par parıldayan bir ay var imiş. 
Baxıb, baxıb “Cıss...”
2
 demişəm. Bu da evdə bir hadisəyə 
çevrilib.  
– Cızz, dedi, cızz dedi, uşaq cızz dedi ee, cızz dedi!  
    
II 
 
                                                 
1
Birinci Dünya müharibəsində Osmanlı əsgərlərinin istifadə etdiyi başlıq 
2
Böyüklərin uşaqlara nəyəsə toxunmağa icazə verməyəndə işlətdikləri söz 
www.vivo-book.com 
 8 
Beş yaşım varmış, deyirlər. Sıx yarpaqlı ağacların 
həyətinə tünd və nəmli kölgələr saldığı böyük bir malikanə 
yadıma gəlir. Həyətin bir hissəsində günəşdən qızmış suyu 
daş çeşməyə tökülən, töküldükcə köpüklənən bulağımız 
vardı. Mən burada ayaqlarımı yuyardım, sarı pişiyi çeşmədə 
boğmağa çalışanda kiçik bibim yarımcan olmuş heyvanı 
əlimdən güclə xilas edərdi. Kiçik bibim məndən yeddi yaş 
böyükdü. Şokoladlarıma, peçenyelərimə şərik çıxar, məni 
atama döydürməkçün xırda səhvlərimi böyüdərdi.  
Ortası yaşıl ipək sapla tikilən bir Amme cüzüm
3
 vardı. 
Qırmızı boynunda sümük kimi möhkəm, nişastalı yaxalığı 
olan atam işə getməmişdən mütləq məni yanına çağırar, 
qələmin ucunu tüpürcəyi ilə isladıb dərslərin yerini 
işarələyəndən sonra:  
 – Götür! – deyə kitabı mənə uzadardı. – Götür və 
axşama qədər su kimi iç! 
                                                 
3
Quranın otuz hissəsindən biri 
www.vivo-book.com 
 9 
Orta mərtəbəyə çıxan pilləkənin altındakı anbaraoxşar 
kiçicik otağa həbs olunardım. Əgər burdan çıxsaydım, çox 
güman, kiçik bibim atama xəbər verəcəkdi.  
Kiçik bibim qapının ağzında qırmızı lentli hörüklərini 
sallaya-sallaya “klas” oynayanda böyük bibim sakitcə gəlib 
məni həbsxanadan xilas edər, yuxarı mərtəbəyə, öz otağına 
qaçırardı. Onun otağı nə gözəl idi! İki tül pərdəli pəncərədən 
düşən günəş cod tüklü xalının yaşıl, çəhrayı, sarı rənglərində 
bərq vuranda mən isti tüklərin üstündə uzanar, 
yumalanardım.  
Bibimin bir qucaq, sapsarı saçları vardı. Onu yeznəmə 
qısqanardım. Hətta bir gün hirsimdən çarpayıdəstlərini 
qayçıyla doğramışdım, amma böyük bibim məndən atama 
şikayət etməmişdi.  
Axşama yaxın, atam gəlməmişdən, yenə həbsxanama 
geri qayıdardım. O gələrdi. Taxtaları cırıldadan, evi titrədən 
ağır addımları yaxınlaşdıqca yerimdə kiçilər, yumağa dönər, 
döyülmək qorxusu ilə gözlərdim.  
Atam  kim və nəçiydi? 
Bilmirdim.  
www.vivo-book.com 
 10 
Gümüş başlıqlı əl ağacı, sarı çantası, qırmızı həsir fəsi, 
xüsusilə, mənə baxanda mütləq çatılan qaşları ilə birlikdə o, 
mənimçün iri cüssəli bir qorxu idi.  
– Hanı o oğlan? 
Guya bilmirdi... 
– Dərslərini hazırlayıb? 
– ... hə?.. 
Çox vaxt nənəm cavab verərdi: 
– Əlbəət... Ağıllı-ağıllı dərs oxuyub, atası. 
Həbsxananın qapısı açılardı. Kitabım qoltuğumda, ağ 
gecə xələtim əynimdə mən – sarı saçlı, böyük başlı balaca 
oğlan – gözlərim daim yerə baxaraq, ürəyim döyünərək 
gözləyərdim.  
– Hazırlamısan?  
Çənəmi qaldırıb gözlərimdən cavabı oxumağa 
çalışardı.  
– De görüm, hazırlamısan? 
Səsindən niyyətini anlamağı elə öyrənmişdim ki... 
– Cavab ver də, ay uşaq, hazırlaşmısan? 
– Hazırlaşmışam. 
www.vivo-book.com 
 11 
– Su kimi? 
– Hə?.. Su kimi? ...  
– Su kimi... 
– Onda oxu! 
Qalın tüklü barmağını oxumağımı istədiyi sətrin başına 
qoyub. Lakin... Böyük bibimin su kimi öyrətdiyi dərsdən 
beynimdə əsər-əlamət qalmayıb. Ancaq tüklü, qalın 
barmaq... sətrin başında... gözlərim barmağın üzərindəki 
tüklərin  kökünə dikili... 
– Oxu da! 
Kürəyimdə qaşıntı hiss edirəm. Barmaq tüklərinin 
kökləri böyüyür, kiçilir, uzaqlaşıb-yaxınlaşır, yenə 
uzaqlaşır... Gah ağız olurlar, gah göz... Ağız olanda dil 
çıxarırlar, göz olanda göz vururlar... Bəs hərflər? Onlar əyri-
üyrü, onlar əzilib-büzülür, hərəkət edirlər.  
Birdən-birə bir şillə, bir təpik. Adətən nənəm məni 
qucağına alıb yuxarı qaçırır.  
Atam sakitləşmək bilmir:  
– Mənim kimi, mənim kimi bir adamın oğlu, hə?  
www.vivo-book.com 
 12 
Anam isə (atalar övladlarını tərbiyə edəndə müdaxilə 
etməyin qətiyyən düzgün olmadığı öyrədilmiş əyalət qızı) 
yaşlı gözlərlə bir tərəfdə məzlumanə büzüşüb qalardı.  
Bir gün atam evə şən gəldi. Məni soruşub eləmədi. Hər 
şeyə gülürdü. Hətta fit çalırdı. Fit çala-çala paltarlarını 
dəyişdi. Eyni əhvalla gəlib yemək masasına oturdu. Sonra 
mən yada düşdüm. Bütün bu baş verənləri taxta qapısının 
deşiyindən güddüyüm həbsxanamdan çıxarılıb yemək 
masasının başındakı uzun ayaqlı stuluma oturduldum, 
kitabım da həmişəki kimi, qoltuğumda. Atam: 
– De görüm, dərslərin nə yerdədir? 
Titrəməyə başladım. Üstümə gəlmədi. 
Qulaq as, oğlum, – dedi, – sənlə bir razılaşma edək. 
Bilirsən ki, dünyada hər kəsin ruzisi başqa-başqa yollarla 
gəlir... Kimi satıcıdır, kimi çəkməçi, kimi cütçü, kimi də 
məsələn, zibilyığan. Bu, niyə belədir? Çünki Allah hər kəsə 
dərəcələrlə ağıl verib. Necə ki, həkimin işini zibilyığan 
bacarmır, eləcə də zibilyığanın işini həkim bacara bilməz. 
İndi, ola bilər ki, sənin ağlın da oxuyub hörmətli adam 
olmağa kifayət etmir, ürəyində deyirsən, – mən dərsimi 
www.vivo-book.com 
 13 
oxuyub hörmətli adam olmaq istəmirəm, mən çəkməçi 
olacam, ya da zibilyığan! Hə? De görüm, məsələn nə olmaq 
istəyirsən? 
Bəlkə ağzımı arayır? 
– Fikrini açıqca de, qorxma... Bax zibildaşıyanlara... 
Nə  “Amme cüz”ləri var, nə də axşamlar dərs soruşan 
ataları. Sən də əgər, mən zibildaşıyan olacam, oxumaq 
istəmirəm, desən, daha dərs soruşmaram.  
Uzatmayaq, zibildaşıyan olacağımı dedim, nəhayət.  
Elə??? Şillə, təpik, yumruq. Özümü stolla birgə yerdə 
gördüm. Bu hadisədən sonra dərslər ikiqat da artdı, təbii ki, 
döyülmək də.  
Çox vaxt: “Aman Allah, – deyərdi, – aman Allah! 
Mənim oğlum bu cürmü olmalıydı?” 
O özü, Quranı beş yaşında bitiribmiş.  
 
 
 
 
III 
www.vivo-book.com 
 14 
 
Nə vaxt? Harda? Əvvəl hansı məktəbə?  
Bilmirəm. O qədər çox, o qədər müxtəlif məktəb 
dəyişmişəm ki... 
İlk göndərildiyim məktəb “Aralıq məktəbi”, yaxud 
mədrəsə idi. İri əmmaməli bir müəllimimiz var idi və 
məktəb də cəmi bir sinifdən ibarət idi. Yarıqaranlıq, nəm 
cami otağı, bəlkə də bir məscid? Müəllimin uzun saqqalı, 
gümrah, eşmə bığı, xüsusilə, atamı xatırladan daim çatılmış 
qaşları... 
Diz çöküb otururduq. Qarşımızda cüzlərimiz, molla 
aramızdan seçdiyi birinə oxudanda, biz milçək tutur, 
ayağına kağız taxıb buraxırdıq. Milçək ağır havada dairələr 
çəkərək tənbəl-tənbəl uçur, arada yoldaşlarımızın birinin 
qulağına, ya da mollanın əmmaməsinə qonurdu.  
Düşmən təyyarələrinin arabir gəlib şəhərə bomba atdığı 
“Milli Mücadilə” günlərində məni bu məktəbdən götürdülər. 
Neçə yaşındaydım? Kiçik qardaşım Niyazinin neçə yaşı 
vardı? 
www.vivo-book.com 
 15 
Sonra “Düşmən gəlir” dedilər. Prospektə baxan 
evimizin qarşısından, getdikcə artan xərəklərdə sarğıları 
qanlı, üzləri toz-torpaq, qan içində, gözləri yumulu olan, 
inildəyən əsgərlər keçməyə başladı. Atam evdəkilərin 
narahat baxışları altında bəzi müharibə planları çəkər, 
düşmən hücumlarını, bizim müdafiəmizi qısa, qalın, bəzən 
uzun oxlarla izah edərdi.  
Düşmən təyyarələri hər gün gəlməzdi. Gəldiyi günlərdə 
həyətdə qardaşımla oynayardıq, onun əlindən tutub 
qaçırardım. Həyət çox böyük idi. Qalın və hündür divarlarla 
əhatə olunmuşdu. Bir küncdə balaca bir daxma var idi. Bu 
daxmada Pavli dayı qalırdı. Kim idi? Nəçi idi? Pavli dayı 
ölgün bir qoca idi. Məhəllə uşaqları dalınca düşər, “bitli, 
bitli” deyib daşa basardılar. O isə ağı qırmızı, bəbəkləri 
mavi xırdaca gözləri ilə qorxa-qorxa baxar, sonra donqarı 
çıxa-çıxa qaçardı.  
Deyəsən, Pavli dayının yeganə həmdəmi mən idim. 
Məndən qorxmurdu. Zibilliyi eşələyib onunçün düymələr, 
sancaqlar, siqaret qutuları, parçalar tapıb daxmasına 
www.vivo-book.com 
 16 
aparırdım. Yaşadığı ev zibillikdən tapılan xırım-xırda 
şeylərlə dolu idi...  
Pavli dayının gülüşü qorxunc idi. Pavli dayı gülmürdü, 
Pavli dayı, elə bil, ağlayırdı. Onunla dostluq etdiyimə görə 
hirslənən nənəm “Murdar, – deyərdi, – bitli, – deyərdi, – 
gavur”, – deyərdi.  
Ətrafın dizəcən qar, havanın soyuq olduğu bir səhər 
nənəm dünəndən qalan bir boşqab mərci şorbasını Pavli 
dayıya aparmağımı tapşırmışdı. Getdim. Qapısı bağlıydı. 
Yumruqladım, cavab gəlmədi. Yenə yumruqladım, yenə 
cavab yox idi. Bir az sonra Niyazi də gəldi. Birdən düşmən 
təyyarələri göründü. Yeməyi Pavli dayının qapısının ağzına 
qoyub qardaşımla qaçdıq. Təyyarələr dalbadal, hərəsi  bir 
bomba atıb getdilər. Başqa bir səhər nənəm “Uşaqlar, 
uşaqlar, – dedi, –  Pavli dayı ölüb!” Tüpürdüm dabana! Pavli 
dayının daxmasının önündə insanlar... Ona “bitli, bitli” 
deyib lağ edən uşaqların ataları, dayıları, xalaları... Hər 
ağızdan bir avaz gəlirdi. Daxmanın qapısından başımı içəri 
saldım, çox iyrənc iy vardı. Elə iyrənc idi ki, öyüdüm. Nə 
olur olsun, mən Pavli dayının ölüsünü görməli idim. 
www.vivo-book.com 
 17 
Gördüm... Üstünü kisəylə örtmüşdülər. Görünən ancaq iki 
çılpaq ayağı idi. Çirk içində, çatlamış dabanlar, iki ayaq və 
iki baş barmaqda uzun, sapsarı iki dırnaq.  
Ürəyim bulandı, oradaca qusdum, amma Pavli dayının 
meyitini zibil arabasına qoyana qədər heç yerə getmədim.  
Göy üzünün kül rəngli, sıx buludlarla örtüldüyü bir 
səhər idi. Nənəm, anam, bibilərim, mən, Niyazi düşdük 
yollara... Nənəm iri qılçalarını hirslə, hikkəylə ata-ata, 
qaşlarını çatıb hamımızdan qabaqda gedirdi. Əşyalarımız 
əvvəlcədən aparılmışdı. Stansiyaya gəlib çıxdıq. Məhşər 
kimi idi... Camaat qatar gözləyirdi, camaat düşməndən qaçır, 
camaat tələsirdi... Gedib gələnlər... Məhşər... Bu qarışıqlığın 
içində uşaqlar, çadralı qadınlar, bığı-saqqalı uzanmış kişilər, 
ayaqyalın əsgərlər və o başdan bu başa uzanan qatar 
relsləri...  
Hər yer qarla örtülüb. Telefon xətlərinin üstünə 
qonmuş quşlar... Quşlar, zavallı quşlar, başlarını çiyinlərinə 
bükmüş, qaranlıq gələcəklərinə nigaranlıqla baxan quşlar...  
www.vivo-book.com 
 18 
Üfüqün o tayından top səsləri gəlirdi. Toplar, bəlkə də 
çox yaxında idilər, amma mənə elə gəlirdi ki, səslər gömgöy 
üfüqün də arxasından gəlir.   
Bir papaqlı zabit yanındakına düşmənin bir saatlıq 
məsafəyə yaxınlaşdığını deyib keçdi.  
Düşmən! Düşmən necə bir şey idi? Niyə gəlirdi? Biz 
niyə qaçırdıq? Bu toplar nə olan şey idi? 
Birdən insanlar “Qatar gəlir!” deyib, səs-küy salmağa 
başladılar. Hamının baxdığı tərəfə çevrildim. Qapqara, 
qucaq-qucaq duman havaya qarışırdı... Teleqraf xətlərinin 
üstündəki quşlar diksindilər, başlarını dikəldib gələn qatara 
baxmağa başladılar... 
 Qatar hələ dayanmamışdı, amma birdən-birə toplaşan 
insan axınının içində onu gözümdən itirdim. İnsanlar sanki 
hücuma keçmişdilər. Nənəm hirslə qolumdan çəkdi: 
– Axmaq-axmaq ora-bura baxmaq vaxtıdı? Gəl! 
Hə, amma... Quşlar?.. Onları düşməndən qaçıran 
nənələri yoxdu axı!.. 
Qatarda bütün günü onları fikirləşdim. Nə qədər idilər! 
Yol boyu bir-birini qovan dirəklərin üstündə...  
www.vivo-book.com 
 19 
Lopa-lopa qarın yağdığı günlərin birində qatarımız qar 
içində basdırılmış kimi dayandı. Biz də düşdük. Paravoz 
yorğun-yorğun səs çıxarır, bacasından yüngül tüstü çıxır, qar 
da sanki yerdən və göydən hücum edirdi.  
Qatardan düşənlər nə soruşurdular? 
Maşinist nə cavab verirdi? 
Bilmirəm. Amma hamının bildiyi bu idi: “Qatarın 
odunu qurtarıb!” 
Bursa faytonları gəldi. Hamı mindimi? Bilmirəm. 
Faytonlar! Səsli-küylü, naxışlı, zər-zibalı faytonlar... 
Faytonları güclü-qüvvətli atlar çəkirdi. Xamıtlarından
4
 
asılan zınqırovlarla düzlərə səs sala-sala bizi çəkib aparan 
tərli atlar fınxırırdılar.  
Gecə düşdü. Donuq ulduzlar... Yupyumru ay da donuq 
və ağappaq idi. Heç kəsdən səs çıxmırdı, heç kəs danışmırdı. 
Başım nənəmin dizlərində, faytonçunun çiyinləri üstündən 
görünən aya baxırdım. Qardaşım Niyazi isə anamın 
qucağında yatırdı. Anam, nənəm, bibilərim çadralarına 
                                                 
4
Qoşqu heyvanlarının boynuna keçirilən üstü yumşaq boyunduruq 
www.vivo-book.com 
 20 
bürünmüşdülər. Gecə getdikcə dərinləşir, ulduzlar çoxalır, 
elə bil bərq vururdular. Faytonçu siqaret çəkirdi. Arada bir 
möhkəm öskürür, papaqlı başını faytonun kənarına söykəyib 
dikəlirdi.  
Nənəm canavar sürüləriylə bağlı nələrsə soruşurdu. 
Faytonçu dala çevrilmədən cavablar verirdi. Bu yaxınlarda 
iki atlını atından salıb parçalayıblar... Sonra öskürdü. Nənəm 
titrək səsiylə, sürətlə bir dua oxuyandan sonra anama: 
– Ay qız, bu uşaq üşüyəcək, o adyalı ver görüm! 
Nənəmin silkələməsiylə oyandım... Bir kənddə idik. Nə 
ay vardı, nə də ulduzlar... Böyük papaqlı, iri gövdəli bir kişi 
yolumuza işıq tuturdu. Bizi bir karvansara otağına apardılar, 
ayaqyolu iyi verirdi. Kösövləri tüstüləyən bir manqal, bir də 
şüşəsi kağız basmalı bir lampa... Nənəm bu dəfə də 
quldurlarla bağlı nələrsə soruşdu. Quldurlara, basqınçı əsgər 
qaçaqlarına, düşmənə və canavar sürülərinə aid çoxlu 
qorxulu şeylər... Kişi qalın səsiylə tək-tük cavablar verdi, 
laqeyd, soyuq, şübhəli cavablar... 
www.vivo-book.com 
 21 
Nənəm Allahüllanı
5
 oxuyur. 
Bayırda dumanlı pıçıltılar... Kobudcasına öskürüb 
tüpürən bir nəfər... Və anamla bibilərimin narahat baxışları...  
Yatmaq mümkün deyil! Dünyadan xəbərsiz Niyazi 
sakitcə yatmışdı. Bayırda bir at kişnədi, bir it hürdü...  
Ertəsi gün yenə səhər açılan kimi yola düşdük. Qar 
yağmırdı, günəş də yox idi, ağappaq düzlərdə ulayan külək 
vardı yalnız... Günortaya yaxın yolumuz təpələrdən keçirdi, 
sonradan dağlara qalxdıq... Dağlar... qarla örtülmüş dağlarda 
burula-burula uzanan, bizdən əvvəl gəlib-gedən faytonların 
qorxulu, tənha izləri... 
Bir uçurumun yanından keçirdi faytonumuz. Bir tərəfdə 
sıldırım qayalıqlar, digər tərəfimizdə baş gicəlləndirən 
uçurum. Faytonçu: 
– Bu yaxında burdan bir cüt at uçdu, – dedi. 
Nənəmin titrəyən dodaqlarında yenə dualar – Əlhəmd, 
qulhüvəllah, Allahhüla... Anamla bibilərim sanki 
                                                 
5
Ayətəl-Kürsi 
www.vivo-book.com 
 22 
daşlaşmışdılar. Mənsə nənəmə elə sığınmışdım ki, elə bil bu 
dəqiqə uçuruma itələyəcəkdilər.  
Az getdik, üz getdik, dərə-təpə düz getdik... Birdən-
birə taxta malikanələri, qurğuşun günbəzləri, qapqara 
sərvləri qarşımızda ucalan bir şəhərə çatdıq. Canımızı 
qurtarmışdıq.  
Sonra atam da gəldi. Yorğun, həm də yuxusuz idi. 
Saqqalı uzanmışdı. Birinci məni qucağına alıb öpdü. Evdə 
elə bil birdən-birə sevinc qığılcımı alışdı. Səhərlərin birində 
oyanıb gördüm ki, atam yenə yoxdur. Sakitcə çıxıb gedib.  
Hara? 
Bilmirəm ki... bilmirəm...  
İndi başa düşürəm ki, atam Ankaraya gedibmiş.  
Ankara! 
Ankara deyəndə, gözümün önünə yanıq, çürük, paslı 
taxtalar, kərpic yığınından ibarət alt-alta, üst-üstə evlər, 
dağılmış, dar küçələrdəki günlüksüz kepkalı əsgərlər, 
papaqlı zabitlər, “Hakimiyyət-i Milliyyə” qəzeti satan 
www.vivo-book.com 
 23 
uşaqlar və suyu gecədən səhərə donmuş çatlaq bir dəst
6
 
gəlir.  
Amma əvvəlcə Konya.  
Bizim evimiz Əlaəddin təpəsi ilə erməni məktəbinin 
arasındaydı. Hündür idi, yunan-erməni evi... Evin sahibi 
aşağı mərtəbədə yaşayırdı, uşaqları da var idi... Demək olar, 
həmişə yun paltarlar toxuyardı, ev sahibinin qara şərfli 
arvadı... 
Birdən-birə hamı üsyana qalxmışdı elə bil, ya da bəlkə 
mənə elə gəlirdi... Keçə papaqlı adamlar yerə bərk-bərk 
basa-basa qaçırdılar. “İstəmərük biz bu hökuməti, 
istəmərük” sədaları hər addımbaşı eşidilirdi.  
Başa salmışdılar ki, soruşan olsa kömürçünün oğlu 
olduğumu deyim. Nənəm atama aid, daha doğrusu, 
Ankaradakı atama aid nə  vardısa – kitab, kağız, şəkil, 
qılınc, tüfəng – hamısını yorğan-döşəyin tikişlərinin içində, 
çardaqda gizlətmişdi.  
                                                 
6
əl yumaq, dəstamaz almaq üçün istifadə olunan çeşmə, hovuz 
www.vivo-book.com 
 24 
Əlaəddin təpəsində atılan güllələr bizim evin yuxarı 
mərtəbəsindəki pəncərələri qırıb erməni məktəbinə, erməni 
məktəbindən atılan güllələrin də yenə bizim evin yuxarı 
mərtəbəsindəki pəncərələrdən keçib Əlaəddin təpəsinə 
getdiyini deyirdilər. Məktəbin pəncərələrində cod bığlı 
başlar görürdük və gecə-gündüz aşağı mərtəbədəki 
pilləkənlərə sığınırdıq.  
Bir gün eşitdik ki, üsyançılar valini pəyəyə 
bağlayıblar... Başqa bir gün xəbər yayıldı ki, Əlaəddin 
təpəsini işğal edən üsyançılardan biri gənc zabiti ənsəsindən 
bıçaqlayıb anasının ayaqları altına atıb.  
“Şəriət istərük, biz bu gavur hökuməti istəmərük, şəriət 
istərük!”  
Sürütlənən adamların çığırtıları və səngimək bilməyən 
silah səsləri... Qapılar sındırılır, adamlar evlərindən zorla 
çıxarılırdı.  
Günlər və günlər keçdi... “İstəmərük, istəmərük, 
istəmərük” səsləri küçələrdən kəsilmədi və bir gün çığırtı, 
silah səsi, “istəmərük”lərlə dolu havada ““Ku-vay-i 
Milliyyə” gəlir” xəbəri şimşək kimi çaxdı. “İstəmərük”lər 
www.vivo-book.com 
 25 
sakitləşdi, küçələrdə kobud botinkalı ayaqlar görünməyə 
başladı, silah səsləri kəsildi.  
Günəşli səhərlərin birində əllərimizdə dəsmallarla 
müddəiümuminin evinin qabağında yığışmış camaatın 
arasına mən və qardaşım da qarışdıq. Ağızları köpüklü, 
güclü atların nallarından gələn səslər bütün səsləri batırırdı. 
Gurultulu alqış səsləri... Qoca qarılar, uşaqlar, gənc qadınlar, 
qızlar sevinc göz yaşları axıdır, ətrafa şən səs-küy yayılırdı. 
Atlılar keçirdi, atlılar... Parlaq günəş şüaları altında kepkalı, 
papaqlı, iri bığlı atlılar keçirdi. Sonra “istəmərük”lər... Əlləri 
arxadan bağlanmış, bığlı, botinkalı, keçə papaqlı şəriət 
fədailəri... Ardınca yük arabaları... Yük arabalarında başları 
kəsilmiş, qanlı cəsədlər... O gün o qədər çığırdım ki, səsim 
tutuldu, xəstələndim.  
Erməni məktəbinin qarşısında uşaqlar boş patronlarla 
oyun oynamağa başladılar. Küçələr boş patronlarla dolu 
idi...  
 
 
 
www.vivo-book.com 
 26 
 
 
 
 
 
 
 
IV 
 
Sonra bir həyət yadıma gəlir... 
Cənubda, daim qarğalarla dolu olan qəsəbənin 
yaxınlığında, sakit axan bir çayın kənarında, qoca tut 
ağaclarıyla əhatələnmiş bir həyət.  
Onda neçə yaşım  vardı? Niyazi neçə yaşındaydı? 
Yadıma gəlmir.  
Ağ gecə xələtlərimizlə ora-bura qaçır, tərləyir, tərli-
tərli su içir, bəzən xəstələnirdik. Xəstə olduğumuz vaxtlarda 
anam, mənim yaxşı anam, başımızın üstündə, gözümüzün 
içinə baxa-baxa, amma ağlamadan səhərə kimi keşik 
çəkərdi. Qoltuğumuzun altına tez-tez termometr qoyar, 
www.vivo-book.com 
 27 
gicgahlarımızı odekolon və sirkəylə ovar, kürəyimizə quru 
əsgi qoyar, acı dərmanları içmədiyimizə görə döyməz, 
əsəbiləşməz, dil tökərək, xoşluqla içirərdi.  
Qalın və qıpqırmızı boynunda sümük kimi möhkəm, 
kraxmallı yaxalıqlı, olduqca şıq, sarı çantalı atam yenə də 
dövlət işçisi idi. Uzaq ölkələrə gedib-gələrdi. Atamın belə 
uzağa getdiyi günlərdə Niyaziylə geniş vestibüldə ora-bura 
qaçar, atılıb-düşərdik. Aşpazın oğlu ilə kənd uşaqlarını 
çağırar, günün altında qaçıb-oynayardıq. Onlara şəhər və 
məktəb oyunları da öyrədərdik. Savadsız olsalar da, olduqca 
zəkalı idilər. Hər şeyi tez qavrayırdılar. “İki uşağın  Dövrani 
aləmi”
7
 oxuyanda həyəcandan titrəyirdilər. Hələ bir dəfə 
uzun payamla hündürə tullananda təəccübdən donub 
qalmışdılar. Boyumdan hündürdə gərilmiş ipin üstündən 
aşıb onları həyəcanlandırmışdım. Sonralar buna da 
öyrəşdilər, hətta içlərindən cin kimi, kirpisaç bir oğlan, bir 
                                                 
7
Fransız yazıçısı Jean de la Hirein ilk dəfə 1912-ci ildə çap olunan bir neçə seriyalı 
macəra romanıdır. Uşaqlar üçün nəzərdə tutulan bu kitab Türkiyədə ilk dəfə 1924-
cü ildə, Osmanlı hərfləriylə çap olunmuşdur.  
www.vivo-book.com 
 28 
neçə gün sonra, mənim dəfələrlə yerə saldığım ipin üstündən 
heyrətamiz çevikliklə aşmışdı.  
Oynadığımız oyunlardan tez-tez bezərdik. Nəhayət, 
növbə badımcan oğurluğuna gələrdi... Bizim mülkümüzün 
bitişdiyi bir böyük həyət vardı. Bütün gecə iri çoban itlərinin 
hürdüyü bu həyətə, biz həyətin bir küncündən sakitcə 
girərdik. Budaqlarda nələr yox idi... Əncirlər, növbənöv 
gavalılar, əriklər... Hələ badımcanlar... Biz çiy badımcan 
yeməyi aşpazın oğlu Hasodan öyrənmişdik. Bəzən itlər, 
yəqin ki, qoxumuzu aldıqlarına görə, hürüşməyə 
başlayardılar, çil balası kimi dağılışardıq qorxudan. Bəzi 
kollardan tələsik tullanmaq istəyəndə, qaba, sarı tikanları 
ayaqlarımızı qana bələyərdi.  
Çox vaxt qardaşım Niyaziylə oynayardıq. Məsələn, 
həyətin saysız-hesabsız toyuq və xoruzları bəzən saatlarla 
bizim başımızı qatardılar. Qardaşımla mən bu həyətin kralı 
idik, toyuqlar, xoruzlar, hinduşkaların. Qarabaşla Satı da 
təbəələrimiz idi. Qanunlarımızı bəzən toyuqlardan biri 
pozurdu. Günahkar dərhal nəzarətə götürülür, həbsi üçün 
əmr verilirdi. İşçi qadınların buğda ələdikləri böyük 
www.vivo-book.com 
 29 
xəlbirlərdən birini həyətin bir küncünə dayar, xəlbirə uzun 
ip bağlar, qarşısına yem səpər, toyuqların bizi görüb 
qaçmamaları üçün bir küncdə gizlənərdik.  
“Möhtərəm kral həzrətlərinin əmrinə uyğun olaraq, 
həbsinə qərar verilmiş toyuq” xəlbirin altına gələn kimi ipi 
çəkərdik. Budur, toyuq xəlbirin altındadır, nə qədər 
qaqqıldayıb çırpınsa da ordan qaça bilməz. “Möhtərəm kral 
həzrətlərinin qoyduğu qanunu pozan təbəə cəzalanmalıdır!” 
Yazıq heyvanı əvvəlcə qısa bir mühakimədən 
keçirərdik. Atamdan öyrəndiyimiz qara-qorxularla yazığın 
şüşə kimi parlaq gözlərinə təhdidlər yağdırardıq. O isə 
adamı əsəbiləşdirən laqeydliklə, sadəcə, qulaq asardı. 
Nəhayət, heyvanı bir iplə tutun şax budaqlarından birinə 
asar, qaqqıldada-qaqqıldada döyərdik. Hər zərbə heyvanı 
dəli edərdi. Çırpınaraq özünü ora-bura yelləyər, elə acı-acı 
çığırardı ki, anam qaça-qaça gələrdi.  
– Neynirsiz, neynirsiz, dəlilər? 
Ona “Möhtərəm kral həzrətləri”nin əmrindən söz 
açmazdıq. “Tərbiyə edirik”, – deyərdik.  
www.vivo-book.com 
 30 
– Nə tərbiyə? – deyə çaşıb qalardı. – Toyuğu da tərbiyə 
edərlər? Elə şey olar? Dəli olmusuz siz! 
Toyuğu ipdən açardı. Sonra da nazik qaşlarını çatıb: 
– Özünüzə olunmasını istəmədiyiniz şeyi başqalarına 
da etməyin! – Və əlavə edərdi, – toyuq belə olsa! 
Atamın uzaq ölkələrə getdiyi günlərin dadını çıxarar, 
doymazdıq. Belə vaxtlarda, xüsusilə, gecələr anam aşpazın 
arvadı Səhəf bacıyla qulluqçu qız Gülzarı çağırar: 
– Gəlin, – deyərdi, – bu süfrəni yerə sərin, nə qədər ki, 
yoxdu, ləzzətlə bir yemək yeyək.  
Atam yerdə yemək yeməyə, xüsusilə yarmayla 
hazırlanan, pörtlədilmiş meynə yarpağı ilə yeyilən 
batırıklara
8
 görə çox əsəbiləşərdi. Hələ anamın “qulluqçu 
tayfası” ilə səmimi olmağına lap hirslənərdi. Heç vaxt gəlin, 
qaynana, baldız dır-dırlarının kəsilmədiyi evimizdə nənəmlə 
bibilərim anama – “Qulluqçu təbiətli qadın, nanəcib qadın, 
ruhsuz qadın” deyib danlayardılar.  
                                                 
8
Yemək növü 
www.vivo-book.com 
 31 
Halbuki anam... Köhnə müəllimə olan anam istəsə də 
özünü yuxarı tuta bilməzdi, əlindən gəlməzdi axı...  
Yerə xalılar sərilir, süfrələr açılır, kəhrəba kimi sarı 
xiyar, acur
9
, bibər turşuları çıxarılır, qiymə, batırıqlar, bol 
soğanlı yarma plov hazırlanırdı. Aşpazın arvadı ilə xidmətçi 
Gülzarın utandığını görən anam: 
– Siz Allah, – deyərdi, – siz Allah, utanmayın. 
Görürsüz, özümüzük. Ləzzətlə, deyə-gülə bir yemək yeyək. 
Bundan sonra utancaqlıq yaddan çıxardı. Deyə-gülə 
yemək yeyərkən aşpazın arvadı müxtəlif, hələ sandıqdan 
çıxmamış sözlər, hekayələrlə bizi gülməkdən öldürərdi.  
Yeməkdən sonra, evin xanımıyla qulluqçular 
köməkləşib süfrəni yığışdırar, növbə kişmiş, əncir, qoz, 
əncir lavaşanasına gələrdi. Aşpazın arvadı qaraşın, amma iri 
biləyini sıxan gümüş qolbağıyla oynaya-oynaya nağıllar 
danışardı.  
Bu nağıllardan elə xoşumuz gələrdi ki! 
                                                 
9
Balqabaqkimilər fəsiləsindən olan, xiyara bənzər bitki növü 
www.vivo-book.com 
 32 
Yeddibaşlı müdhiş əjdahalar, küpəgirən qarılar, pərilər, 
bir dodağı yer, bir dodağı göy süpürən ərəblər, Zümrüd 
quşları, padşahlar, padşah qızları, sehrbazlar və şahzadələrlə 
dolu nağıllar idi. Gecənin sürətlə irəliləyən saatlarında 
uzaqdan çaqqal səsləri gəlməyə başlayardı. Gecənin 
qaranlığında hürüşmələrə bənzəyən bu səslər heyrətamiz idi!  
Aşpazın arvadı: 
– Çaqqallar yarğanı keçər, həyət-bacaya girərlər... 
Gözlərində nursaçan olar... Toyuğa bir baxmaqları bəsdi, 
gör necə düşürlər döldən. Gözlərində ovsun var 
çaqqalların...   
Qardaşımla titrəyərək qucaqlaşır, bir-birimizə daha da 
yaxınlaşardıq. Yorğanı başımıza çəkib çayın o tərəfindən 
gələn və getdikcə yaxınlaşan çaqqal hürüşmələrinə soyuq tər 
basa-basa qulaq asardıq. Bu sümük xırçıltılarına ya da 
nağıllardan çıxmış küpəgirənlərin səsinə, qəbirlərində 
kəfənləriylə gəzən xortdanların, sehrbazların ulartılarına 
oxşayırdı.  
Mən bu həyətdən nələri xatırlamıram!  
www.vivo-book.com 
 33 
Bəzən şəhərdən qonaqlar gələrdi. Həyətdəki qoca tut 
ağaclarının altında süfrələr qurular, bolluca kərə yağlı süd, 
təzə yumurta ikram edilərdi. Sonra anam qonaq qadınlara 
həyətyanı sahəni gəzdirər, axşamüstü də qırmızı, yaşıl, 
çəhrayı, sarı, ağ bostanlara dağılışardılar.  
Biz də qonaq gələn uşaqlarla ər-arvad oynayar, 
tarlalara tökülüşərdik... Qızlar ətəklərini tuta-tuta, kirpisaç, 
həşəri oğlanlar isə tuflilərinin burunlarını basa-basa, sual 
verə-verə, əllaməlik edə-edə qabaqda gedərkən, günəşin 
şüaları altında sürətlə sivişən sarı tarla ilanını görən kimi 
çığırıb analarının yanına qaçardılar. Onlara su içiriləndən 
sonra ilanın haça dilindən, onların dalınca necə 
düşdüyündən, necə fit çaldığından, gözlərindən çıxan 
alovdan ağızdolusu danışar, Niyaziylə məni də bunlara 
inandırdıqlarını hesab edib qəhrəmanlıq satardılar.  
Qonaq gələn kişilər atamla birgə oturar, lüğəti sözlərlə 
danışardılar. Heç yadımdan çıxmaz, atamın belə hörmət 
etdiyi ağ saçlı bir qoca bəyəfəndi, bir gün sünbülün 
dənələrini sayandan sonra: 
www.vivo-book.com 
 34 
– Sübhanallah, – demişdi, – elə bil cənnətin bir 
parçasıdır! Vallah oğlum, belə, təbiətlə qucaq-qucağa 
yaşayırsız a, nə yaxşı iş görürsüz, heç bilirsən? Girmişik 
balaca evlərə, ruhsuz şəhərlərə... 
Sonra da acı xatirələr... 
Malikanə binası ya yunan, ya da ermənilərdən qalma 
idi, bilmirəm atam buranı kimdən kirayə götürmüşdü... 
Qapısında iri, qara qıfıl asılan bir zirzəmisi vardı. 
Pəncərələri bir cüt gözə bənzəyən və neçə illərdir qapıları 
bağlı olan  bu zirzəmi elə bil müdhiş bir sirr saxlayırdı.  
Bir gün qonşular zirzəmini açmaq üçün anamın ora-
burasına keçib əl çəkməz, axırda elə bilərlər ki, istədiklərini 
etmək üçün artıq icazə verilib. Anam vestibüldə atamın 
paltarların ütüləyir, Niyaziylə mən də rəngli kağızlardan 
quş, yəni uçurtma düzəldirdik.  
Zirzəmidən səs-küy gəlməyə başladı. Anam: 
– Qaç! – dedi.  
Qoydum üstünə. Qonşular zirzəmini açıb, qadınlar, 
qızlar, uşaqlar qarışqa kimi daraşmışdılar. Zirzəmi 
köçmürdü, yağmalanırdı... İrili-xırdalı qazanlar, tavalar, 
www.vivo-book.com 
 35 
boşqablar, mis ləyənlər, çini qablar, yemişliklər, rəngarəng 
şarlı lampalar, çərçivələr, pərdə karnizləri, büllur qrafinlər 
əldən-ələ gedirdi. Mən da aralarına qatıldım... Ətraf toz 
içində idi. Yerdə çaşıb qalmış qara böcəklər, tozlu 
sandıqların üstündə hörümçəklər, arada bir civə kimi ora 
bura qaçan siçan... Hələ üstündə bir barmaq toz olan qorxulu 
bir güzgü vardı ki, adamı ürküdürdü. Sonra sandıqlar... 
Sonra kitablar, böyük sandıqlarda möhtəşəm cildli, 
“gavurca” kitablar, yazılı dəftərlər, cild-cild kitablar... 
Kitablar elə çox idi ki...  
Fikrim sandıqların birindən tapdığım oyuncaq divan-
kreslo dəstinə getmişdi, camaatın tələm-tələsik gediş-gəlişi 
bir anlıq dayandı, bir də baxdım ki, anam qapıda dayanıb. 
Qorxa-qorxa, sapsarı, donub qalıb... 
– Neylədiniz, – dedi, – neylədiniz? Məni öldürtmək 
istəyirsiz? 
Qonşular ayağına düşdülər.  
– Xanım, xanım, yaxşı xanımım. Allah səni ərinə, 
uşaqlarına bağışlasın... Onsuz da gavur malıdı, izin ver 
götürək, savabdı, sənə dua edərik... 
www.vivo-book.com 
 36 
Anam ağ gecəliyinin içində elə bil kiçilmişdi. Qaşlarını 
narahatlıqla çatıb bir qədər düşündü. Sonra: 
– Gəlin mənə qulaq asın, etməyin, eləməyin, – dedi. – 
Mənə yazığınız gəlsin, ərim dəfən-dəfən tapşırıb, bir neçə 
günə gəlib çıxacaq, eşitsə, sizi yox, məni öldürəcək! 
Onsuz da apardıqlarını aparmışdılar... Yavaş-yavaş 
çıxıb getdilər. Məni də itələyib bayıra çıxarandan sonra 
anam qapıları çəkib qıfılladı. Amma o gündən sonra böyük 
bir qorxunun dəhşəti ilə, fikir çəkməklə yaşadı. Hiss 
olunurdu ki, atamdan, atamın bu hadisəni eşidəcəyindən, 
gec-tez eşidəcəyindən qorxur. 
Necə ki, təxminən, bir həftədən sonra, qorxduğu şey 
baş verdi.  
Bilirdik ki, gecəyarısına qədər atam gələcək. Anam 
aşpazın arvadı ilə xidmətçi Gülzarı evdən uzaqlaşdırmış, 
hamımıza tapşırmışdı ki, “zirzəmi və zirzəminin 
yağmalanmasıyla bağlı heç nə deməyək!” Sonra demişdi: 
– Atanız məni öldürər!  
Yatmışdıq. Qırılacaqmış kimi döyülən qapının səsinə 
Niyaziylə yerimizdən atıldıq. Tərslikdən lampa da 
www.vivo-book.com 
 37 
sönmüşdü. Anamın qaranlıqda heç cür tapa bilmədiyi kibritə 
görə deyinməyini eşidirdik.  
– Lənətə gəlsin sənin kimi kibriti... Cəhənnəmə tapıl! 
Uşaqlar, qaçın açın bu qapını, dəli yenə aşıb-daşır. Ya da siz 
dayanın, hanı bu zibil kibrit, siz görməmisiz? 
Qapı elə bil indi qırılacaqdı...  
– Lənət sənə kor şeytan... Sən kömək et, ay Allah! 
Atam bar-bar bağırır, qapını yumruqlayır, söyüb-
batırırdı. Elə bu vaxt Qarabaşla Satı da hürüşməyə 
başladılar. Nəhayət, anam kibriti tapdı, lampanı yandırıb 
qaçdı. Qardaşımla mən məhəccərdən baxırdıq. Anam qapını 
açdı. Atam özünü güllə kimi içəri atdı... Ayağında laklı 
çəkmələr... Hirslə anama hücum etdi, saçlarından yapışdı...   
Anam tükürpədən bir çığırtı ilə yerə yıxıldı. Əlindəki 
lampa yerə düşüb parça-parça oldu və bir göz qırpımında 
hər tərəf alova bələndi. Alov... Qızıl, sarı, narıncı alov və 
anamın çığırtıları...  
Atam pilləkənləri titrədə-titrədə yuxarı qaçdı.  
– Lampa, – deyə qışqırdı, – lampaaa! Öküz kimi 
baxmaq yerinə o biri lampanı tap da, eşşək oğlu eşşək! 
www.vivo-book.com 
 38 
Atam bir adyal tapıb alovu söndürməyə çalışırdı. Arada 
adyalın bir küncündən narıncı alov qalxır, atam tez 
çəkməsiylə söndürürdü. Evin içi nöyüt, tüstü və günlük
10
 iyi 
verirdi.  
Nəhayət, atam anamı qaldırıb yuxarı sürüdü. Üzü gecə 
xələti kimi ağarmış anam ayaq üstə titrəyirdi, saçları 
dağılmışdı.  
– De görüm, – qışqırdı atam, – eşitdiklərim düzdü? 
Anam diz üstə çökdü. Cavab vermədi. Atam onu 
çəkməsinin burnuyla dürtüb: 
– De, – təkrarladı, – eşitdiklərim düzdü? 
        Anam inildədi.  
– Axı... mən... Bilmirəm ki, nə eşitmisiz? 
– Zirzəmini boşaltdığınızı.  
Anam: 
– Vallah, – deyə kəkələdi, – mənim heç, heç təqsirim... 
                                                 
10
Tüstü üçün istifadə olunan ağac saqqızı 
www.vivo-book.com 
 39 
Atam anamın saçlarından yapışdı, zalda sürüdü, 
sürüdü, sürüdü... Sonra çəkmələriylə təpiklədi, əzdi, 
ovcunda qalan bir ovuc saçı nifrətlə yerə silkələdi.  
Biz iki qardaş uzun gecə xələtlərimizə bürünüb bir-
birimizə sığınmış, ağlamağa belə cəsarət edə bilmir,  donub 
qalmışdıq. Anam isə artıq tərpənmirdi. Boylu boyunca 
uzanmış, güman ki, ürəyi getmişdi, ya da... Anamın ölə 
biləcəyi fikri ağlıma gəldi. Dəhşət dolu bir üsyan hissiylə 
atama baxdım... Lakin onun çatılmış, qapqara qaşları... 
Atam div kimi iri və güclü idi! 
Anama heç baxmırdı da... Zalın taxtalarını cırıldada-
cırıldada gəzir, fikrində nəsə ölçüb-biçir, arada deyinir, 
söyürdü. Bir ara yenə dayandı. Üzüüstə, ölü kimi uzanmış 
anamın qolundan yapışıb kobudcasına qaldırdı. Anam 
dəhşətdən böyüyən gözləriylə atama baxdı, qoluyla üzünü 
gizlətdi.  
– De görüm, – deyə atamın səsi yenə guruldadı, – 
hardan cəsarət alıb  gördün bu işi? Heç düşünmədin, 
düşünmədin ki, məsələ burda mənim şərəfimin, 
heysiyyətimin məsələsidi? Sabah səni həbs etsələr, təkcə 
www.vivo-book.com 
 40 
səni yox, məni də sənlə birgə məhkəmələrə salsalar, nə 
olacaq? Bu necə cahillikdi, ay Allah, bu necə qanmazlıqdı?! 
Hökumətin möhürünü necə açarlar, buna necə cəsarət 
edərlər? 
O gecə anamı boşadı və səhər açılan kimi dayımın 
evinə yola saldı. Elə həmin axşam nənəmlə kiçik bibim 
malikanəyə gəldilər, hərəsi bir tərəfdən evin içini nəzərdən 
keçirdilər. Sonra nənəm ətəklərini yığıb qulluqçulara 
göstərişlər verə-verə evi başdan-ayağa yudurtdu.  
Kefdə idilər... Hər şeyə qəhqəhə çəkib gülürdülər...  
– Murdarçılığa bax, ay Allah, murdarçılığa! Allah 
düşmənimə versin belə arvadı! 
Ya da:  
– Düzü, böyük səbir varmış uşağımda... Bu pinti 
arvadla yaşamaq hər kişinin işi deyil...  
Heç yadımdan çıxmaz, hərəsi bir tərəfdən anamın, 
mənim yaxşı anamın küncüt unu rəngli sandığını açıb 
tökdülər, xələtlərindən corab rezinlərinə qədər nəyi var, nəyi 
yox hamısını ora-bura payladılar, hətta anamın corablarıyla 
www.vivo-book.com 
 41 
corab rezinlərinin bir hissəsini aşpazın arvadı ilə qulluqçu 
Gülzara verdilər.  
Bir gün kiçik bibim bir az çox gülən aşpazın arvadına: 
– Dişlərini ört görüm, – deyə çəmkirdi, – daha o 
qulluqçu təbiətli sahibənizin dövrü bitdi... Qulluqçular 
yerlərini bilməlidirlər... Sahibələrinin önündə... 
Təxminən iki ay sonra nənəmgilin bütün etirazlarına 
baxmayaraq, anamla nikahını təzələyib onu evə gətirəndən 
sonra bildik ki, atamı nənəmgil doldurubmuşlar.  
– Arvadın, – deyiblər, – qonum-qonşu ilə əlbir olub 
zirzəmini başdan-ayağa boşaldıb... Xəbər bütün qəsəbəyə 
yayılıb, bu gün sabah polis gələcək, xəbərin olsun! 
Anam atamı artıq bağışlamışdı: 
– Kişidi, – deyirdi, – döysün... Təqsir onda deyil, təqsir 
o biri boynu qırılmışlardadı. Axtarıb-arayıb, məsələni 
öyrənəndən sonra döysə, razıyam cəzama... 
Amma mən atamı ən çox “Firqə” mübarizələrində 
tanıdım. 
Yenə belə günlərdən biri idi... Natiqləri niyə 
alqışladıqlarını çox vaxt bilməyən bir topa insandan ibarət, 
www.vivo-book.com 
 42 
kinlə, söyüş şimşəkləriylə dolu kütlə. Qələbəlik, qələbəlik, 
hey qələbəlik.  Eyni yerlərdə addımlayan çəkməli, çarıqlı və 
ayaqyalınların məhşəri xatırladan, adamı coşduran müdhiş 
qələbəliyi.  
Dar bir küçədə üzbəüz iki malikanə yadıma gəlir. 
Qabiliyyətli ibtidai sinif şagirdlərinin kartondan 
düzəltdikləri malikanələrə bənzəyən bu balkonlu, çərçivəli, 
bər-bəzəkli malikanələrdən biri bizimki idi. Bura, eyni 
zamanda, atamın “Firqə” binası idi. Alt mərtəbə ağır, ağ 
daşlarla döşənmişdi. Mən bu alt mərtəbədən yaman 
qorxurdum. Bilmirəm köhnə erməni evi olduğuna görə, ya 
başqa səbəbdən alt mərtəbədəki yan-yana iki mərəyin qapısı 
açılanda elə bilərdim ki, içəridən meyit üzlü ermənilər çıxıb 
gəlir.  
Yəqin ermənilər haqqında şişirdilmiş əhvalatların 
təsirindən, ömrümdə o vaxta kimi erməni görməsəm belə, 
erməniləri qorxunc sarı üzlü, uzun saç-saqqallı təsəvvür 
edərdim.  
Burada firqə iclasları çağırılardı. Siqaret tüstüsüylə 
qatılaşan havada hirsli yumruqların qövslər çəkdiyi gərgin 
www.vivo-book.com 
 43 
iclaslar idi. Hansı sinfə, hansı sorta mənsub insanlar idi? 
İstəkləri, fikirləri nə idi? Orta mərtəbədən  taxtalarının 
arasından aşağı baxanda gördüklərim bunlar idi: ayrı 
siniflərə mənsub olmağı lazım gələn insanların toplaşdığı 
qarmaqarışıq qələbəlikdə nitq söylənir, nitqlərə görə alqış 
səsləri, “Yaşa!” sədaları yayılırdı. Belə bir kütləni tez-tez 
coşduran bir kişinin oğlu olduğumun fərqində idim. Atamın 
elan səhifələrinə qədər gedib çıxan məqalələr yazdığını da 
bilirdim. Amma nə atamın firqə liderliyi, nə də bitib-
tükənmək bilməyən məqalələri məni maraqlandırmırdı. 
Mətbəəyə məqalələr aparır, repetisiyalar gətirir, redaktə 
işləri aparardım. Atamın bəzi kitabları oxumaq üçün 
səhərəcən yatmadığı günlərdə qaşlarını çatıb, qan çanağına 
dönmüş gözləri ilə əlimə yazılarını verib: “Bunları təcili 
mətbəəyə apar, bir qəzet də al gəl!” tapşırığına baxmayaraq 
küçədə evə gecikməyə dəyəcək məsələlər tapardım mütləq. 
Əlbəttə ki, mən onları axtarmırdım, küçədə balaca bir uşağın 
diqqətini cəlb edən  o qədər çox, o qədər müxtəlif mövzular 
var ki... Məsələn, futbol, qamış vuruşu, şokolad davası 
etmək... Gecikəndə döyüləcəyimi bilərdim... Amma qapıya 
www.vivo-book.com 
 44 
çatanda elə mahir yalanlar uydurardım ki, hətta məni əlinin 
içi kimi tanıyan, bəhanələrimə inanmamağı öz vəzifəsi 
sayan atam belə, adətən inanardı. Aldada bilməyəndə isə 
vəziyyətim yaman olardı. Kürəyimdə qırılan əsaların, 
yediyim şillə-təpiklərin sayı-hesabı yoxdu.  
Günlərin bir günü, – boz rəngli bir gün idi, – atam məni 
çox tezdən yuxudan oyatdı. Aspirin almağa göndərdi. 
Aspirini alıb gəlirdim. Dalanı dönəndə birdən o... Ağır, qara 
paltosunun içində idi, başında qəhvəyi şlyapası, əlində sarı 
çantası ilə həmişəkindən daha heybətli və qorxunc, yanında 
da iki dostu... 
Addımlarımı yeyinlətdim. Yaxınlaşanda aspirini 
əlimdən aldı, pulun qalığını cibimə qoymağımı istədi, ətrafı 
yoxlayandan sonra yanağımdan öpdü: 
– Ağıllı ol! – dedi. – Məktəbinə davam et və dərslərini 
öyrən... 
Hiss edirdim, hiss edirdim  ki, atam harasa, uzaq bir 
yerə gedir! 
Qaça-qaça evə gəldim. Anam ağlayırdı. Səbəbini 
soruşanda gizlətdi. Deyəsən, on beş gündən sonra, mən də 
www.vivo-book.com 
 45 
hamı kimi bildim ki, “Sağ-salamat o taya keçib!” Atasından 
ayrılan digər uşaqlar atasız qaldıqlarına görə məyus olarlar... 
Mən isə əksinə... Sevinirdim... Niyə? Bilmirəm... Bu 
“soyuqluğa” mənim uşaq olmağımın çox az aidiyyəti vardı... 
 
 
 
 
 
 
 
 
 
 
 
 
 
 
 
 
www.vivo-book.com 
 46 
 
     
 
 
 
 
 
 
 
VI 
 
Evdə krallığımı elan etmişdim… İstədiyimi edirdim. 
Kiçik bacı-qardaşımı istədiyim vaxt ləzzətlə döyə bilirdim, 
gün batandan sonra futbol topumla evə qayıdanda harda 
qaldığımı, niyə gecikdiyimi, yenə niyə dərsləri atıb futbol 
oynadığımı, soruşan olmazdı, damların başında rəngbərəng, 
cürbəcür çərpələnglərimlə mavi göy üzünə hökm edə 
bilirdim. 
Anam mənlə məşğul olası halda deyildi. Atamın qoyub 
getdiyi ev problemi ucbatından bütün gün kupça, məhkəmə, 
www.vivo-book.com 
 47 
ya da mirzə dükanlarını gəzər, evə, adətən tərli və çox 
yorğun qayıdardı. Düzdü, başı bunlara qarışmasa da, mənlə 
məşğul ola bilməyəcəkdi. 
Həmin il imtahandan kəsilib sinifdə qaldım.  
Bu kral həyatıma zərrəcə təsir etmədi. Anam bir-iki 
dəfə deyindi, sonra “özün bilərsən, mən yekə oğlanın 
dalınca düşə bilmərəm...” deyib ipimi üstümə atdı. 
Dünyanın xoşbəxti idim... Elə bilirdim ki, bu əyyam elə belə 
də davam edəcək... Amma günlərin bir günü... Atamdan 
uzun bir məktub gəldi. Təcili pasport üçün müraciət 
etməyimizi və olan-qalanımızı satıb dərhal yola 
düşməyimizi istəyirdi.  
Bütün nüfuzum düşəcəkdi... Heç cür hiss edə 
bilmədiyim “azadlığ”ımın üstünə süngər çəkmək lazım 
gəlirdi. 
Əlvida mavi göylər, əlvida şəkər qamışçıları, əlvida 
şokolad satıcıları, futbol yoldaşlarım, tozlu sahələr, əlvida... 
Əlvida, Cin Məhmət! Pişiklər, tozlu itlər, sərçələr, yarasalar, 
Ulu came, saatsaz, Siptilli bazarı... Hamınıza əlvida! 
www.vivo-book.com 
 48 
Və bir axşam ağlayacaq qədər hirsli halda qatara 
mindim. Söz desələr ağlayacaqdım. Ən sevdiyi adamı təzəcə 
torpağa tapşıranlar kimi təsəllisiz, donuq sakitlik içində 
qatar yola düşdü.  
 
 
 
 
 
VIII 
 
Bütün gecəni 3 saylı kupenin bir küncündə büzüşüb, 
qorxulu xəyallar qura-qura gələcəyimi fikirləşdim.  
Anam razı idi, dolanışıq problemini sahibinə 
ötürəcəkdi. Niyaziylə bacılarım da razı idilər, mənim 
təhkimim altından çıxacaqdılar. Niyazini zorla qapıçı edə 
bilməyəcək, qızlara belimi çoxlu-çoxlu qaşıtdırmayacaq, evə 
istədiyim vaxt qayıda bilməyəcəkdim... 
www.vivo-book.com 
 49 
Onlar bir-biriylə danışıb gülüşür, söhbətləşirdilər. Qatar 
da elə bil onlarla əlbir idi, qaranlıqları yarıb keçərək uçur, 
lap, lap, lap sürətlə irəliləyir, irəliləyirdi.  
Ürəyimdə getdikcə böyüyən göynərti... Beynimdə Cin 
Məhmət, Cin Məhmətgilin balkonlu, çəhrayı evləri, futbol 
oynadığımız tozlu meydançalar, kerusa adlanan faytonlar, 
“Turp, şüyüd, soğan!” qışqıra-qışqıra məhəllədən keçən 
səyyar satıcı... Hələ dostlarım: Kürd Ada, Molla oğlu 
Kertiş,
11
 Sürəyya, Təkin...  
 
 
 
 
 
 
 
 
 
                                                 
11
Kərtənkələ 
www.vivo-book.com 
 50 
 
 
 
 
 
 
    VIII 
 
Beyrutda Fıstıqlı tərəflərdə qalırdıq. Livan təbəəsi 
olmadığımıza görə atama hüquqşünas işləməyə icazə 
vermirdilər. Atam da anamın qolbaqlarını satdı, on altı lirə 
maya ilə Bürc meydanına çıxan yolların birində, hündür bir 
binanın altında kiçik bir restoran açdı.  
Atam restorana elə də çox gəlib getmirdi. Yeməkləri 
Sürəyya adlı bir türk qaçqını bişirir, Niyazi ilə mən də 
qarson və qabyuyan işləyirdik.  
On yeddi yaşım vardı və bu həyat tərzindən razı idim. 
Vətən, futbol, Cin Məhəmməd və qalan şeylər yadımdan 
çıxmışdı. Hava təzə-təzə işıqlanmağa başlayanda Niyaziylə 
birgə evdən çıxardıq. O vaxt, hətta Beyrutun yaşıl 
www.vivo-book.com 
 51 
tramvayları da nadir gözə dəyərdi. Ancaq fəhlələr olardı bu 
vaxt, dünyanın hər tərəfində hamıdan az yatan, kişili, 
qadınlı, uşaqlı o qələbəlik topalar şəklində yollarda olardı. 
Aralarına qatılardıq...  
Ayaqqabılarım hələ təzə idi, deyəsən... Onlarınkı kimi 
kəsib, formasını da dəyişmişdim, amma əvəzində atamdan 
yaxşıca bir şapalaq yemişdim. Vətəndə tanınmış firqə lideri, 
hüquqşünas, jurnalist oğlu olmaqdan bezmişdim. “Küçələrə 
düşmə”, “tərbiyəsiz uşaqlarla oynama”, “söyüş söymə” kimi 
nəsihətlərdən bezmişdim. Hələ neçə dəfə ürəyimdə, kaş bir 
kasıb adamın uşağı olaydım demişdim.  
Restoran nə yaxşı oldu...  
– Get işkəmbə
12
 gətir! 
– Bəyə salfet ver... 
– Qabları yu... 
– Soy bu soğanı! 
Niyaziylə işləri bölüşdürmüşdük. Səhərdən günortaya 
qədər o qab yuyar, mən qarsonluq edərdim, günortadan 
                                                 
12
Dananın qarnından bişirilən yemək 
www.vivo-book.com 
 52 
sonra qablar məndə, qarsonluq onda. Bundan əlavə, dükan-
bazara da mən gedərdim, bulaqdan suyu da mən daşıyardım. 
Şübhəsiz, iş bölgüsündə işin çoxu mənim payıma düşürdü, 
amma bunu məxsusi belə etmişdik... Niyazi zəif idi, uşaq 
vaxtı ağır xəstəliklər keçirmişdi. Bəzən yatıb qalar, restorana 
məndən çox sonra gəlib çıxardı. Axşamları da adətən 
məndən tez qayıdardı.  
Bizim restoranın üstü, qarşısı böyük binalarla əhatə 
olunmuşdu. Günün istənilən saatı rəngbərəng dekolteli, 
dodaqları boyalı, qəhqəhələri ətrafı götürən, arada bir dava 
edən, ağzı siqaretli qadınları küçədə görmək olardı. Tez-tez 
gəlib keçən təmiz, səliqəli maşınlar bu qadınlardan bir 
neçəsini mindirib gedərdilər.   
Bizim restorana bitişik binada, köhnə paşalardan 
birinin qızı olduğunu deyən bir qadın yaşayırdı: Naciyə. Bu 
da digərləri kimi dodaqları boyalı, ağzı siqaretli idi. Lakin 
bu digərlərindən gözəl deyildisə də, türk dilində çox səlis 
danışırdı. Tezliklə dostlaşdıq, bizə həyatını danışdı: 
Vəhdəttin paşalarından birinin qızı imiş. Atası vətəndən  
qaçıb, əvvəl Misirə gediblər, sonra Şama... Şamda atası 
www.vivo-book.com 
 53 
ölüb. Anası və kiçik qardaşlarıyla tək qalıb... Amma o bütün 
bunları elə saf, elə səmimi danışırdı ki... Arada ağladı, az 
qalmışdı bizi də ağlatsın...  
Mənim ən çox xoşuma gələn qara gözləri idi. Parlaq, 
nəm gözlər... O restorana gələndə Sürəyya ustada da 
dəyişiklik hiss olunurdu. Heç vaxt gülməyən üzü 
yumşalardı. Naciyə isə bir stul çəkər, ayağını ayağının 
üstünə aşırıb oturar, ya kranın yanındakı güzgüdə özünə 
baxar, ya da qazdakı qazanların qapağını qaldırıb yeməklərə 
baxardı... Mənə elə gəlirdi ki, Sürəyya usta onu mənə 
qısqanır. O haçan gəlsə usta məni ya bazara, ya su gətirməyə 
yollayar, göndərməsə də mütləq bir iş buyurardı. Düzdür, 
mən işləməyi xoşlayırdım, amma Naciyənin yanında yox. 
Əslində, heç Naciyə ona fikir verən deyildi...  
Bütün cəhdlərinə baxmayaraq, mütləq mənim yanıma 
dürtülər, çənəmi, yanağımı oxşayar, mənlə söhbət edərdi. 
Gözaltı ustaya baxardım, kişi hirsindən dəli olardı... 
Niyaziyə gələndə isə... Onu saya alan deyildim.  
Sürəyya ustanın bazara getdiyi günlərin birində 
Niyaziylə restoranda ikimiz qalmışdıq. O qab yuyurdu, 
www.vivo-book.com 
 54 
mənsə güzgünün qabağında saçımı isladıb darayırdım. 
Naciyə gəldi. Güzgüdən gördüm. Sinəsi çox açıq olan ağ 
dekoltedəydi, başında da çəhrayı şlyapa. Yanıma gəlib 
qolunu boynuma doladı, üzünü üzümə dayadı, güzgünün 
önündə bir müddət belə vəziyyətdə dayandıq. Bədənimin hər 
üzvü titrəyir, alışıb yanırdım.  
– Çox utandın? – deyə soruşdu. Cavab vermədim.  
– Bu gün, – dedi, – günorta yeməyimi sən gətirsən 
olmaz? – və yanağımdan öpdü.  
Niyazi restoranın arxa hissəsində, heç nədən xəbərsiz, 
başı mahnı oxumağa qarışmışdı. Naciyə: “O kimdi?” – 
soruşdu. “Qardaşımdı,” – dedim. Yanına getdik. Mahnı 
oxuya-oxuya qab yuyurdu. Naciyə: 
– İşin avand olsun, dost! – dedi. Niyazi həyəcanla 
arxaya çevrildi. Qarşısında Naciyəni görəndə qıpqırmızı 
oldu. Sulu əllərini önlüyünə silir, təqsirkar baxışlarını yerə 
endirmişdi. Naciyə onun da saçlarını sığallaya-sığallaya 
mənə baxdı: 
– Sən də qab yuyursan? 
www.vivo-book.com 
 55 
Niyaziyə baxıb qeyri-ixtiyari “xeyr” dedim. Niyazi 
göyərdi: 
– Xeyr, – dedi, – xeyr? – Naciyəyə baxıb, – yalan 
deyir, bacı, səhərlər mən yuyuram, günortadan sonra o... 
Özünü sizə göstərir! 
Heç Niyaziyə əhəmiyyət də vermədi... Qazanların 
yanına keçdi, qapaqlarını açıb yeməklərə baxdı, sonra fit 
çala-çala çıxıb getdi.  
Niyaziylə tək qaldıq... Bilirdi ki, əvəzini çıxacam. Hələ 
də qabların yanında, ayaq üstə, narahatlıqla gözləyirdi.  
– Neylədin, əə? – soruşdum. Döyməyimdən qorxdu.  
– Sən yumursan, guya? – mızıldandı.  
Ona bir-iki şillə vura bilərdim, amma dəvədən böyük 
fil var idi. Onu bir fahişəyə görə döydüyümü biləndən sonra 
atamın necə hirslənəcəyini bilməyəcək qədər gic deyildim.  
Abunələrin günorta yeməyi hazır idi. Naciyənin 
sinisinə sarıldım. Niyazi sakit qalar heç? 
– Qoy yerə onu, – dedi, – sarılma! 
– Bu gün də mən aparacam! – dedim. – Sən o birini 
apar.  
www.vivo-book.com 
 56 
Sürəyya usta ona imkan vermədi: 
– Yox, yox, – dedi, – bu da təzə çıxdı? Bu uşaq uzağa 
gedə bilməz axı. 
– Uzaqlara hər gün mən, hər gün mən, – deyib əl 
çəkmədim, – yaxınlara həmişə o aparsın, aldığı bəxşişlər də 
cibinə... 
Niyazi: 
– Vallah, bəxşiş-zad vermirlər, qardaş, – dedi. Elə əsəbi 
idim ki, ağzımdan gözlənilməz bir söyüş çıxdı. Sürəyya usta 
belə təəccübləndi. Niyazi ağlamağa başladı.  
– Sən görərsən, görərsən... Atama deyərəm, o bilər 
neyləyər...  
Ürəyimə bir qorxu girmişdi. Birdən doğrudan da desə? 
Barın padnosunu götürüb restorandan çıxdım. Niyazi 
ilə axşama kimi danışmadıq. Axşam müştərilər yeməklərini 
yeyib, abunələr dağılışandan sonra mən qabları yumalı idim. 
Niyazi mənə tərs-tərs baxıb Sürəyya ustaya: 
 – Allaha əmanət ol, usta! – dedi.  
www.vivo-book.com 
 57 
Mənə də “sənə göstərərəm” tərzində baxıb getdi. 
Qabları-zadı atıb mən də dalınca getdim... Vəziyyət xarab 
idi... 
Hər yer tərtəmiz... Yaşıl tramvaylar xətlərdə mavi 
şimşəklər çaxdıraraq şütüyür, ətrafda hərəkət edən insanlar... 
Ona barın düz qabağında çatdım. Bir banansatandan banan 
alırdı. Qolundan yapışdım, hirslə çəkdi.  
– Kişisənsə, yalvarma... – dedi.  
Kişiydim, kişiydim amma...  
Yenə dalınca düşdüm. Pul verib, qozlu halva alandan 
sonra zorla atama xəbər vermək fikrindən daşındıra bildim.  
Kaş belə etməyəydim. O vaxtdan sonra mənə necə 
lazımdır hökmranlıq etməyə başladı. Əvvəllər hər əmrimə 
“yaxşı” deyən, səsini çıxarmadan yerinə yetirən uşaq, indi 
mənlə söz güləşdirirdi.  
“Bir stəkan su ver” desəm, “Ayağın sınmayıb ki, özün 
götür” deyərdi artıq. Hələ bir dəfə “ Səhər də qabları sən yu 
bundan sonra... Saçını darayıb oturmaqla deyil e, iş-zad 
görmürsən heç!” – dedi.  
Sürəyya ustaya: 
www.vivo-book.com 
 58 
– Usta, – dedim, – buna de, gedib heç olmasa suyu 
daşısın! 
Sürəyya usta çiyinlərini çəkdi: 
– Atası bilər.  
Ümidim əməlli-başlı üzülmüşdü. Niyazi restorana elə 
bil bəzək üçün gəlirdi... Saçlarını darayır, yeməkxananın 
qabağına stolu qoyur, əlaa... Ancaq Naciyə ilə digər yaxında 
yaşayan abunələrin yeməklərini aparır, aldığı bəxşişləri də 
cibinə qoyurdu.  
Mən isə qarın təmizləməkdən, su daşımaqdan, qab 
yumaqdan başımı qaldıra bilmirdim. Bir gün: 
– Ay Niyazi, – dedim, – heç olmasa, sabah bu qabları 
sən yu... 
Çiyinlərini çəkib: 
– Mən onsuz da zəifəm, yoruluram, bir də... Atam dedi 
ki, çətindisə işləmə, oğlum. 
– Bəs indi  nolacaq? Sən bura bəzək üçün gəlirsən? 
Adamı səbirdən çıxaran soyuqqanlılıqla: 
– Neyləyim, – dedi, – atam elə tapşırıb... 
Atam hə? Sənin atanın...  
www.vivo-book.com 
 59 
Daha nə saç daramaq, nə o, nə bu... Arada 
yeməkxananın qabağında qoyub oturduğum stul var idi, onu 
da Niyazi ələ keçirmişdi... Hələ bir gün Naciyənin yanında: 
– Sən get qabları yu da, – dedi, – yemək nəylə 
veriləcək? 
– Əə, – dedim, – danışığına fikir ver, kənəf... 
– Keçən dəfəki söyüş yadımdadı hələ... – dedi.   
Bu iş çoxdan iy verməyə başlamışdı. Bütün bunlara bir 
son qoymalı idim. Elə etməliydim ki, heç kəs heç nə 
duymasın.  
Aradan bir həftə keçdi. Həmin gecə evə bir az gec 
qayıtmışdım. Niyazi xəstələnmişdi. Atam başının üstündə, 
qolunu əlinə alıb... Məni görən kimi: 
– Bu uşaq niyə xəstədi, hə? – deyə soruşdu.  
– Bilmirəm, – dedim.  
– Bilmirsən, hə? Mən sənə göstərərəm bilməməyi... 
Allah bilir necə çalmısan uşağı ilan kimi... 
Beynimdə şimşək çaxdı, elə bil. Anamı bir kənara 
çəkib: 
www.vivo-book.com 
 60 
– Niyazi yeməkxanada çox yorulur, tərləyir, özünü 
soyuğa verir, – dedim, – onsuz da zəifdi... Siz onu 
göndərməsəniz pis olmaz...  
Anam: 
– Amma axı oğlum, bu dəfə də bütün işlər sənin 
boynunda qalacaq! 
– Heç nə olmaz... – dedim, – əsas qardaşım 
xəstələnməsin... 
O vaxtdan sonra Niyazini yeməkxanaya göndərmədilər. 
İş ağır olsa da... 
Yeməkxananın bankrot olmasından bir ay keçirdi. Bir 
yığın qazan, qrafin, çəngəl-bıçaq satmışdıq. Həm onların 
pulunu, həm də Niyazinin qazandığı gündə yeddi-səkkiz 
Surini
13
 çox qənaətlə xərcləyirdik.  
Niyazi səyyar satıcılıq edirdi, mən isə bikar idim. 
Atamın tanışlarından biri mənə bir iş tapacağına söz 
vermişdi, amma ondan da səs çıxmayanda mən yenə əvvəlki 
kimi balığa getməyə başladım.  
                                                 
13
Suriya pulu 
www.vivo-book.com 
 61 
Bazar günü idi. Hava tutqun və soyuq idi. Zeytun 
mövsümü olduğuna görə yerlilər uzun çubuqları, hörmə 
qamış səbətlərilə zeytun çırpmağa gedirdilər. Balıqtutanım 
çiynimdə, əllərim ciblərimdə, iliklərimə qədər üşüyərək nəm 
küləyə qarşı irəliləyirdim.  
Hərəsi bir oyuncaq kimi qəşəng, nəhəng binaların 
aralarından keçib körpümə düşdüm. Beton körpüdə 
balıqçılar sırayla oturmuşdular. Sağda, təyyarə anqarının 
qarşısındakı qayalığa tərəf getdim.  
Dəniz coşmuşdu... Kül rəngli dalğalar köpüklənə-
köpüklənə gəlir, qayalara çırpılıb parçalanırdı. İslanmış 
çəkmələrimi suyun gəlib çata bilməyəcəyi qumluğa basdırıb 
qayaların ən hündürünə dırmaşdım. Qarmağıma soxulcan 
keçirdim və qurğuşunu var gücümlə dənizə atdım.  
Yağış əvvəl çiskin kimi başladı, getdikcə qudurdu... 
Toxunma pencəyim islandıqca sərt külək içimi titrədirdi. 
Qamışı qayalardan birinin koğuşuna salıb, qarmağı dənizdə 
qoyub ayağa durdum. Təyyarə anqarının yanındakı 
çayxanaya pənah gətirdim. Çayçı – kobud bığlı bir kişi – 
mənə tərs-tərs baxandan sonra Ərəb dilində nəsə dedi.  
www.vivo-book.com 
 62 
– Ene mablarif,
14
 qardaş... – dedim.  
– Hatıraküm...
15
 – dedim. 
Kişi  bir az hirsləndi. Əlindəki kakosdan düzəldilmə 
nargiləni piştaxtanın üstünə qoydu.  
– Ente Ermeen? – deyə soruşdu. – Yallah ruh min 
hoon.
16
 
Yağış olduqca bərk yağırdı.  
– La... – dedim, – ene Türk...
17
 
Kişi yumşaldı, kürəyimi oxşadı. Bərbad türk dilində: 
– Veled, sen nereli? – deyə soruşdu.  
– Adanalı... 
– Tayyip... Mən müharibədə, əsgər orda.  
Cibindən bir az anaşa çıxarıb, ovcunda parçalayıb 
ovdu, nargiləsinin başındakı tütünə qarışdırdı, odladı. 
                                                 
14
Mən ərəbcə bilmirəm.  
15
Yaxşı yol. 
16
Sən ermənisən? Get burdan, yeri. 
17
Xeyr, mən türkəm.  
www.vivo-book.com 
 63 
Dərindən nəfəs aldıqca gözləri xırdalaşır, qaraşın üzü 
ağarırdı.  
Heç nə danışmırdıq... O, çalxalanan dənizə baxırdı, 
mən isə üstümə bütün ağırlığı ilə çökən bu kül rəngli günün 
qəmli təsiri altında idim... Belə nə qədər vaxt keçdi, 
bilmirəm, yağış sakitləşib mən çayxanadan çıxanda: 
– Maasselami...
18
 – dedi.  
Balıqtutanımın yanına gəldim. Qamış necə qoymuşdum 
elə də qalmışdı. İpi yığdım. Qarmağa təzə soxulcan 
keçirdim, qurğuşunu təzədən dənizə atdım.   
Göy üzü hələ də tutqun idi. Bir Çuxurova mahnısı 
oxumağa başladım. Yadıma vətənim düşdü... Məktəbim, Cin 
Məhmət, Kürd Ado, Kertiş Sürəyya, Cin Məhmətgilin 
məhəlləsindəki tozlu ərazi... Gözlərim doldu. Nəhayət, 
Beyrut... Axşama yeməyimiz yox idi. Heç olmasa bir balıqla 
qayıtmalıydım... 
Birdən kimsə adımı çağırdı, çevrildim, Virjin. Xəstə 
anası ilə bizim evin dalındakı dəmir köşklərdən birində 
                                                 
18
Yaxşı yol. 
www.vivo-book.com 
 64 
yaşayan erməni qızı. Çılpaq ayaqlarıyla sərt qayaların 
üstüylə qaçıb yanıma gəldi. Nazik xələti çirkli idi, saçları da 
dağınıq...  
– Bura bax, – dedi, – səhərdən bir dənə də tuta 
bilməmişəm!  
Əlindəki qırıq balıqtutanı göstərdi.  
– Kim qırdı? 
– Bir mundar ərəb var orda, o qırdı... 
Hıçqıra-hıçqıra ağlayırdı. İpi balıqtutandan ayırdım, 
yumaq edib xələtinin cibinə saldım... 
Di gülə-gülə... 
Hava qaralırdı. Birdən təyyarə anqarının fiti acı-acı 
çalınmağa başladı. Bu fit Avropa səfərindən qayıdan dəniz 
təyyarəsinin limana yaxınlaşdığını bildirirdi. 
Virjin iri, qara gözlərini mənə zillədi: 
– Sən də tuta bilmədin? 
– Tuta bilmədim... 
Dənizə tərəf çevrildi, külək saçlarını yelləyirdi. 
– Anam xəstədi... – deyə mızıldandı. 
– Nəyidi? 
www.vivo-book.com 
 65 
– Sinəsi tutulur, qan tüpürür... 
– Niyə xəstəxanada saxlamırsız? 
– Bizim pulumuz yoxdu axı... 
– Bəs qohumlarınız? 
– Heç kimimiz yoxdu... Əmilərim var ancaq... 
Amerikada... 
– Bəs?.. 
– Bizi yaddan çıxarıblar... 
– Niyə? 
– Varlanıblar... 
– Doğrudan aa... Bizim də varlı qohum-əqrəbamız var, 
vətəndə... 
– Siz varlı olmusuz? 
– Varlı idik... Tarlamız var idi, maşınımız... 
– Bəs indi niyə belədi? 
– Bilmirəm... Yəqin Allah belə istəyib... 
Virjinin gözləri parıldamağa başladı: 
– Anam üç il də yaşasa kaş... 
– Nolacaq ki, onda? 
– On dörd yaşında olacam... 
www.vivo-book.com 
 66 
– Bunun anana nə dəxli? 
– Şinorik bacı deyir ki, üç ilə əməlli-başlı pul qazana 
bilərəm... 
Çirkli ayaqları qalın və ağappaq idi. Davam edirdi: 
– O on üç yaşında başlayıb... 
– Nəyə? 
– Gecə evinə adam gətirir... 
– Yəni fahişəlik... Fahişə olmaq istəyirsən?  
– Yoox... Anama baxa bilmək üçün... 
Dəniz ulayırdı. Uzaqlarda bir sal suyun üzərində ucalır, 
sonra gurultuyla parçalanan dalğaların uçurumunda itir, bir 
az sonra yenə üzə çıxırdı... 
Virjin hələ də dənizə baxırdı. Bir ara mənə sarı döndü. 
Nəsə demək istəyirdi ki, iri bir dalğa burula-burula gəlib ona 
çırpıldı. Qız özünü saxlaya bilməyib qucağıma yıxıldı, 
ikimiz də su içində olduq.  
 – Gəl, – dedim, – gedək daha... Bizə dənizdən çörək 
yoxdu bu gün... 
Elə dururduq ki, mənim balıqtutanım yerindən möhkəm 
oynadı: o dəqiqə ipi çəkdim, qarmağa böyük bir balıq 
www.vivo-book.com 
 67 
keçmişdi. Sevincək çıxardım, qarnını yardım. Virjin 
hərəkətlərimə heyranlıqla tamaşa edirdi.  
Ayağa qalxdım. Quma basdırdığım çəkmələrimi 
götürdüm. Havada şaxta hiss olunurdu artıq. Çənəsi 
çənəsinə dəyən Virjin: 
– Donuram... – dedi.  
Nəm pencəyimi çıxarıb onun yaş çiyinlərinə atdım.  
Şəhərin bütün işıqları yanmışdı. Bürc meydanını 
keçdik. Res Beyruta gəlib çıxdıq. Türkiyə səfirinin 
müavininin evi qarşısından keçəndə Niyaziyə rast gəldik. 
– Cəmi-cümlətanı bircə dənə? – deyə soruşdu.  
– Neyləyim, – dedim, – dəniz elə coşmuşdu ki... 
– Biz axşama kimi ayaq döyək, o boyda Beyrutda yol 
ölçək, cənab bircə balıqla qayıtsın...  
Cavab vermədim. Bizlə birlikdə yeriməyi özünə 
sığışdırmırmış kimi addımlarını yeyinlətdi. Virjin: 
– Qardaşın yaman təkəbbürlüdü aa! – dedi.  
Hava, demək olar,  tamam qaralmışdı. Bizim evə dönən 
tinin başındakı Nasrani baqqal lüks lampasını yandırmışdı. 
www.vivo-book.com 
 68 
Pencəyimi Virjindən aldım. Elə ayrılırdıq ki, birdən əlimi 
tutdu: 
– Sənə bir şey deyim? 
– De... 
– Bəs birdən eləməsən? 
– Bəlkə də edərəm... 
Ah çəkdi: 
– Anam bu gecə öləcək... 
– Ağzını xeyrə aç, ay dəli... 
Boynunun ardından su damcılayırdı. 
– Öləcək, ay qardaş, öləcək... 
Sonra: 
– Dediyimi edəcəksən, hə? – deyə qolumdan yapışdı.  
– Demədin axı... 
– Anam üç gündür acdı, heç nə yeməyib... Bu balığı 
versəydin kabab edib yedizdirərdim... 
Dərhal uzatdım. Sevincək aldı, qaça-qaça getdi.  
Ürəyimdə Virjinə yazığım gələ-gələ evə gəldim. Qapını 
döyəndə Allahın yəqin ki, mənə savab yazdığını fikirləşdim.  
www.vivo-book.com 
 69 
Qapını Niyazi açdı, məni görən kimi xəbər verdi. 
Atam: 
– Gəl  görək, hovur dəvəsi, – dedi. – Əlbəttə, səhərdən 
axmaq-axmaq gəzmisən, hə? 
– Yoox... – dedim, – gəzmirdim, amma balıq da tuta 
bilmədim... Dəniz elə bərbad idi ki... 
Niyazi özünü ortalığa atdı: 
– Cəmi-cümlətanı bir dənə tutub... Bizim ayaqlarımız 
qırılır bütün günü gəzməkdən... 
Atam anamgilə çəmkirdi: 
– Qar yağıb qapını tutub, nədi? Lazım gəlsə manqalın 
içinə də girin, bu balığı kabab edin! 
Anam balığı istədi. 
– Nə balıq, – dedim, – balıq nə gəzir? 
Atam Niyaziyə çevrildi: 
– Bəs deyirdin, əə, bir balıq tutub? 
– Mən nə bilim, neyləyib... Yolda gördüm, əlində bir balıq 
var idi... 
Atam başımın üstündə durdu. 
– Tuta bilmədim ki... 
www.vivo-book.com 
 70 
Niyazi: 
– Həə, tuta bilmədin kii... Bu erməni qızı ilə gəmirdin? 
Demədin ki, bircə dənə tuta bilmişəm? 
Çarəsiz halda: 
– O qıza verdim, – dedim, – anası üç gündür ki... 
Atam coşdu: 
– Evdə qaz yox, çörək yox, şirni yox, əldə qalmayıb, 
ovucda qalmayıb, mən özümü öldürürəm ki, görən nə edim, 
sənsə durub camaatın qəhbəsinə əliaçıqlıq elə! Sən Allahsan 
pay verirsən əə! 
Və mükəmməl bir zərbə. 
Gecənin yarısına kimi eləcə deyindi. 
Yerimə girib yorğanı başıma çəkdim.  
– Bu necə dünyadı? – deyə fikirləşdim.  – Bütün günü 
yağışın altında su içində ol, titrə, öl, hələ bir döyül, danlaq 
eşit... 
Gecə yuxuma Virjin girdi. Ağappaq dişlərini göstərərək 
gülürdü.  
Res Beyrutdakı evimiz bir otaqdan ibarət idi. Atamın 
yeri küçə qapısından girən kimi beton dəhlizin sağ küncündə 
www.vivo-book.com 
 71 
idi. Qabağında həmişə bir qaz sandığı, qaz sandığının 
üstündə cürbəcür dərman şüşələri, balaca-balaca dəftərlər, 
üzləri yazılı yumru qutularda tozlar, ayaqqabı mazları, 
bardaqlar, müxtəlif ölçülü qələmlər, yazılı kağız parçaları, 
basdırma qırıntıları... 
Sandığın altında göy cızıqlı, ağ, hörmə çul sərilmişdi. 
Köhnə bir nimdər... Bu nimdər atamın uşaqlığından qalma 
imiş, atam “Bu nimdərdə anamın, vətənimin qoxusu var!” 
deyərdi.  
Gecəyarısına qədər, bəzən lap uzun vaxt oxuyar, çox az 
yatardı. Gələndə bütün kitablarını gətirmişdik. Dörd bir yanı 
Səbilürrəşid, Siratimüstəqim kimi qara üzlü məcmuə 
kolleksiyaları, cild-cild tarixlər, kənarları haşiyəli Tövrat, 
Qurani-Kərim, İncil, Zəbur, İmam Qəzali, Mühiddin Ərəbi 
və başqa müəlliflərin kitabları ilə dolu idi. Qırmızı qabının 
kənarlarında siqaret yanığı olan bir qalın Tarixi-Siyasi vardı 
ki, onu heç əlindən yerə qoymazdı.  
Digər tərəfə keçəndən sonra mədəsində dözülməz 
ağrılar başlamışdı. Konsulxanamızın həkimi bəzi dərmanlar 
məsləhət görmüşdü, amma apteklər ovucla pul istəyirdilər. 
www.vivo-book.com 
 72 
Atam öz həyatını reseptini köhnə tibb və nəbatat 
kitablarından tapdığı, bəzi yerli ot və aktar
19
 tozlarını 
qarışdıraraq əldə etdiyi dərmana borclu olduğunu deyərdi.  
Atamın  bir adəti vardı: cümə günləri hamımızı yığıb 
çəmənliyə aparmaq. Bu xasiyyətini vətəndə heç sevməzdim. 
Beyrutda da elə... Yeməklərimizi səbətlərə yığardıq, ver 
əlini Fısdıqlı... Fısdıqlıda bizim kimi ağacların altında 
yemək yeyən bəzi türk ailələri ilə rastlaşardıq. Belə vaxtlar 
anamla bacılarım üçün şənlik olardı. Hələ o ailənin 
bacılarımla yaşıd qızları vardısa, bacılarım neçə aylardır 
sıxılıb qaldıqları damdar otaqlarından çıxmağın coşqunluğu 
ilə gül yığar, dəstələr düzəldərdilər. Adana çiy küftəsini çox 
vaxt çəmənlikdə yeyərdik... Kişilər ayrı oturardılar. 
Vətəndən danışar, köhnə günləri yada salardılar. Bu arada 
atam bir yol tapıb söhbəti dinə gətirər, qara üzlü dəftərini 
çıxarıb yazdığı ayə və hədislərdən hissələr oxuyar, onları 
təzədən şərhü-izah edəndə həyəcanlanardı. O 
həyəcanlandıqca uzaqda və yaxında oturanlar, yoldan 
                                                 
19
bitki 
www.vivo-book.com 
 73 
keçənlər maraq göstərər, gəlib dinləyənlərin sırasına 
qoşulardılar.  
Bu adamlara, bəzən xaxam, keşiş, bəzən də mollalar 
qarışardı. Min illərdir araşdırılıb mübahisə mövzusu olan 
məsələlər yenə müzakirə olunar, nəfəslər tükənər, saatlar 
keçər, lakin nöqtəsi qoyulmadan gün bitərdi.  
Ramazan ayında idik... 
Qarşımızdakı böyük malikanədə bir varlı sərraf 
yaşayırdı. Olduqca dindar adam idi. Arabir iftara çağıranda 
bolluca pay alardıq. Atamın isə çox vaxt iftardan qayıdanda 
halı pisləşərdi.  
Bayram qışa düşmüşdü. Geyim-kecimimiz pərişan 
vəziyyətdə idi. Mən hələ də işsiz idim. Niyazi isə atamın 
pula gedən kitablarını çoxdan satıb qurtarmışdı. Atamla 
anam bütün gün ölçüb-biçirdilər, lakin... Nə bir iş qapısı 
açılır, nə də vətəndən gözlədiyimiz yardım gəlib çıxırdı.  
Arifə günü
20
 evə gec gəlmişdim. Yenə hansı danlaqları 
eşidəcəyəm deyə düşünə-düşünə qapını döydüm. Evdə 
                                                 
20
Bayramdan bir gün qabaq 
www.vivo-book.com 
 74 
həmişəkindən fərqli bir sükut vardı. Üzbəüz qonşunun bütün 
işıqları yanırdı. Yanıqlı bir səs Quran oxuyurdu və mərmərin 
üzərində yeriyən takunya
21
 səsi gəlirdi.  
Başında ağ örtük olan, üzü saralmış ortancıl bacım 
dəhşət içində qapını açdı.  
– Tez ol, qardaş, – dedi, – atam ölür! 
Qaçdım. Otaq həmişəkindən nəm, atam yorğan-
döşəkdə...  
– Eeeeeh, eeeeh övladlarım, eeh... 
Başının üstündə duran anam ağlayırdı, qızlar ağlayırdı, 
yanında Niyazi, Niyazi də ağlayırdı. Bu ara anam xəbər 
verdi: 
– Oğlun gəldi, bəy, görürsən yanındadı, bayaqdan 
soruşurdun... 
Atam qıpqırmızı qızarmış gözləri ilə baxdı: 
– Hanı? Hardadı? Hansı? 
– Bax, burda, yanındadı, böyüyü... 
Qollarını mənə doğru uzatdı: 
                                                 
21
Taxtadan düzəldilmiş ayaqqabı 
www.vivo-book.com 
 75 
– Oğlum, – dedi, – atanız daha ölür... Yetim qalırsız... 
Sənə çox zülm etmişəm, çox döymüşəm səni... Halal elə 
haqqını... Sizə dünya malı qoya bilmədim. Yazı, qismət belə 
imiş... Ağlını başına yığ, anandan muğayat ol, bacı-
qardaşlarına zülm etmə, onları qanadının altına yığ. Məbadə 
bir-birinizdən ayrılasınız... Vətənə, qohum-əqrəbaya yazın, 
atamız öldü deyin, heç kimimiz yoxdu deyin, pul istəyin, 
qayıdın vətəninizə! 
Anamla bacılarımın ağı səsləri ucaldı. Mənə gələndə 
isə – mən bəlkə onlardan da çox kövrəlməyimə baxmayaraq, 
susub qalmışdım, ağlamaq istəyirdim, bacarmırdım. 
Ağlamağı uşaq işi hesab edirdim, amma belə bir vəziyyətdə 
– hamı hönkürəndə taxta kimi dik dayanmağın da yersiz 
olduğunu hiss edirdim. Başımı çevirib gözlərimə tüpürcək 
sürtdüm. Belə etməsəydim, yenə “daş ürəkli” deyəcəkdilər... 
Atam: 
– Məni də, – dedi, – mümkün olsa, mənim ölümü də 
aparın, məni qürbətdə atıb getməyin! 
Neçə həftədir ki, anamın bütün təsəllilərinə 
baxmayaraq, bayram yaxınlaşdıqca atam daha çox 
www.vivo-book.com 
 76 
kədərlənir, “uşaqlarına bayramlıq ala bilmədiyinə görə” içini 
gəmirirdi. Həmin səhər bacılarımdan ən kiçiyi ilə Bürc 
meydanından keçirmişlər. Əllərində kuloklar, yanlarında 
uşaqları, sevinclə ora-bura tələsən adamlar – şübhəsiz, atam 
ancaq bu cürlərini görüb – onun yadına  keçmiş günlərini və 
bizi salıb, həm də həmişəkindən daha çox... 
Birdən gözü qaralıb və başı gicəllənib, yıxılıb. Bacım 
ağlamağa başlayıb... Ətrafdakılar yığışıb... Bacımdan 
ünvanımızı soruşublar, hardan bilsin... Beləcə bir xeyli vaxt 
keçib, nəhayət, atamı tanıyan bir erməni sürücü onları evə 
gətirib... 
– Sürücüyə pulu hardan verdiniz? – deyə soruşdum. 
– Bilmirəm, – dedi anam, – nə o bir şey istədi, nə də 
bizim ağlımıza gəldi... 
O gecə səhərə kimi atamı gözlədik. Arabir huşu gedir, 
sayıqlayırdı. Yenə huşu getdi, ayıldı, bizi öpdü, hərəmizdən 
ayrı-ayrılıqda halallıq istədi.  
Səhər yüngülvarı bir soyuqla başladı. Anam birinci 
kiçik bacımı geydirdi, parçaların içindən birini götürüb lent 
kimi kəsərək saçına bağladı. O biri qızlar da bir həftədən bir 
www.vivo-book.com 
 77 
geyindikləri əzilmiş, süzülmüş, gül basmalı xələtlərini 
geydilər. Atam yorğan-döşəyin içində oturmuşdu, yorğanı 
da çiynində. Yenə xəstələnməsin deyə, şən görünməyə 
çalışır, özümüzü sakit aparırdıq... 
Küçədə tələsən ayaq səsləri... Dindarlar bayram 
namazına tələsirdilər... Bu ara atam: 
– Ay arvad, – dedi, – bir az qəhvə yoxdu evdə?  
Anam başını aşağı salıb, gözünü əsgi boğçasına 
zilləmişdi... Atam mızıldandı: 
– Elə ürəyim istədi ki... 
Üzbəüz sərrafgilə əl öpməyə gedəcəkdik... Bunu bizə 
nə atam, nə da anam demişdi, amma əl öpüb bayramlıq 
almaq ehtimalı hamımızın ağlına gəlmişdi.   
Əvvəlcə atamla anamın əllərini öpməliydik. Əvvəlki 
kimi yaş sırasıyla düzüldük. Birinci mən, məndən sonra 
Niyazi, sonra da qızlar... Əvvəl atamın, sonra anamın əlini 
öpdük. Onlar da bizi öpdülər və “Allahın bundan yaxşı 
günlər göstərməyini” istədilər.  
Atam mətin görünürdü. Anamsa yaşarmış gözlərini 
gizlətməyə çalışırdı. Küçəyə çıxdıq. Günəş şüaları nəm 
www.vivo-book.com 
 78 
asfaltda bərq vururdu... Malikanənin qapıları taybatay açıq 
idi. Girən, çıxan... Qapıda iri bığlı, fəsli iki buyruqçu... 
Qapıdan girdik, utana-utana, ağır və ağappaq daşların üstü 
ilə həyətdən keçdik. Elə pilləkənləri çıxırdıq ki, 
buyruqçuların ikisi də birdən qaçıb qabağımızı kəsdilər. 
– Gedin, yallah, yeriyin gedin!!! – dedilər. 
Yəqin elə bilmişdilər ki dilənçiyik... İri malikanə 
başıma fırlandı, başım gicəlləndi... İki bacım o dəqiqə 
çevrilib getməyə başladılar. Ən balacamız isə hələ də 
pillələri çıxmağa cəhd göstərirdi ki, kişilərdən biri onun 
qolundan çəkib küçə qapısından bayıra çıxardı. Niyazi 
qapının yanında idi, gömgöy göyərmiş, tərs-tərs baxırdı.  
Mən də çıxdım... Məhv olmuş qürurum, tapdanmış 
mənliyimlə biabır olmuş, günah işlətmiş insanlar kimi 
dayandım. 
O an ağlımdan nələr  keçmədi, nələr?  
Çox şeylər... Bu çox şeylərin içində yəqin ki, bu 
malikanəni içindəkilərlə birgə partlatmaq da vardı.  
Fikrə getmişdim... Bir də baxdım ki, ən kiçik bacım 
yanımda yoxdu. Üzbəüzdə, bir qoz halvaçısının piştaxtası 
www.vivo-book.com 
 79 
yanında, halvalara baxırdı. Çağırmağa macal tapmamış, bir 
kişi göründü, yanında iki uşağı... Halvaçının yanına gəldilər. 
Kişi uşaqlarına halva aldı, bizimkindən də xoşu gəldi, ona 
da bir parça halva verdi. Bizimki ildırım sürəti ilə gəldi: 
 – Halvama bax, – dedi, – baax halvama... Ordakı əmi 
verdi... Adamlar getdikcə daha da çoxalırdı. İçindən uşaq 
mahnıları və uşaq gülüşləri daşan bir yük maşını keçdi. 
Uzaqlarda zurna, nağara səsləri... Parlaq günəş şüalarının 
altında ətraf hər yer getdikcə istiləşirdi.  
Evə qayıtdıq. Atam hələ də yorğan-döşəkdə, anam 
yanında, söhbət edirlər – anamın gözləri yaşlı... Atam 
“noldu” deyə soruşmadı. Amma yəqin, vəziyyətin nə yerdə 
olduğunu baxışlarımızdan başa düşmüşdü ki, birdən-birə hər 
ikisinin baxışları sönükləşdi. Anam: 
– Gözləri kor olsun... – dedi. 
Elə bu vaxt kiçik bacım əlindəki halvayla atama 
yaxınlaşdı: 
– Sən necə atasan eey, – dedi, – camaatın atası cicidi... 
www.vivo-book.com 
 80 
Atam güclü zərbə almış kimi pərt, boş gözləriylə donub 
qaldı. Otağın içində qorxuya, ümidsizliyə bənzər nəsə 
uçuşdu... 
O gündən sonra atam düz iki ay yatağa düşüb, qızdırma 
içində sayıqladı. 
 
     
 
 
 
 
 
 
 
 
 
 
 
 
 
www.vivo-book.com 
 81 
 
 
 
      XI  
 
Beyrutun xətkeşlə çəkilmiş kimi dümdüz, daim sıxlıq 
olan prospektlərində pulsuz-parasız gəzəndə çox vaxt 
oyuncaq dükanının vitrininin qabağında saatlarla fikrə 
gedərdim. Papağım ənsəmə sıxılmış, əllərim cibimdə, bütün 
gözəlliklər haqqında, lakin onlara sahib olmaq ağlıma da 
gəlmədən – axmaqlıq! – düşünərək Beyrut prospektlərində 
gəzişərdim.   
Səhər açılardı, evin zülməti, ən çox da atamın iynəli 
baxışlarından canımı qurtarmaq üçün çox vaxt o yatanda 
çıxıb küçələri gəzər, iş axtarardım... Amma iş nə gəzir?.. 
Ana dilindən başqa dil bilməyən, dalğın, avara bir uşağa 
kimdi iş verən? Özümü “İki uşağın dövri-aləmi”ndəki Jano 
kimi güclü, Yanik kimi kəndirbaz hesab etməyimə, iş 
istədiyim müdirlərin həddən artıq bərəlmiş gözləriylə 
qatbaqat buxaqlarına bığ altdan güləcək qədər ağıllı 
www.vivo-book.com 
 82 
olmağıma baxmayaraq, bu tip insanlardan ürkərdim. Mən 
gah erməni məhəlləsinə, gah portağal bağçaları içindəki 
keşiş məktəbinə, ordan Külliyyəyə qalxar, balıqçıların 
sırayla düzülüb balıq tutduqları körpüyə dəyər, axşam hava 
qaralanda evə qayıdardım. Yenə belə günlərdən biri idi... 
Parlaq günəş, mavi səma, büllur kimi dəniz və nəhəng 
binaların heyranlığını içimdə saxlayaraq istəməyə-istəməyə 
evə qayıtdım. Atam həmişəki yerində, kitab və qəzet 
yığınları arasında idi. Hələ lampa yandırmamışdılar. O bu 
nəmişliyin, alaqaranlığın içində bir əsəb və söyüş topasına 
bənzəyirdi. Ona hiss etdirmədən otağıma sürüşmək 
istəyəndə birdən: 
– Sabah heç yerə çıxma! – dedi. – İbrahim əfəndi 
gələcək, – və o dəqiqə əlavə etdi, – sənə iş tapıb! 
Birdə-birə elə sevindim ki... Elə bil “Hazırlaş, sabah 
Adanaya gedirsən!” demişdilər.  
Ona, hər dəfə aralananda mənə söyüş yağdıran 
dodaqların iri gövdəli, qaşqabaqlı, qalın səsli sahibinə daha 
diqqətlə, ürəyim sevincdən atlanaraq baxdım. Birdən-birə 
gözümdə elə sevimli hal almışdı ki... Daha onun haqqında 
www.vivo-book.com 
 83 
pis şeylər fikirləşməyəcəkdim,  ürəyimdə söyməyəcəkdim 
də... Haçansa “ölür cəhənnəmə ölsün” deyə düşündüyümə 
görə peşman oldum. İbrahim əfəndinin mənə iş tapmağı 
xəbərini müjdələyən bu adamı, indiyə kimi elədiyi zülmlərə, 
söydüyü söyüşlərə görə bağışlamışdım. Elə bağışlamışdım 
ki, bu dəqiqə boynunu qucaqlamaq, “Atacan, atacan... 
Bilirsən sənin barədə ağlımdan nələr keçmişdi...” deyə bütün 
düşündüklərimi danışmaq, ondan bağışlamağını istəmək, 
əllərini öpmək, ağlamaq üçün qarşısını güclə ala bildiyim bir 
istəklə qovrulurdum. O isə getdikcə qaranlıqlaşan dəhlizdə 
kitablarına aludə olmuşdu. Ürəyimi titrədən sevinci görmür, 
ağlımdan keçənləri eşitmirdi, şübhəsiz... Başını qaldırıb 
mənə baxdı, baxdı, baxdı: 
– Niyə, – dedi, – niyə yerə yapışıb qaldın elə? İşləmək 
sərf eləmir həə? Avaralıq iliyinə işləyib... Bunu yaxşı 
yadında saxla, heç bir ata on yeddi yaşlı övladını saxlamağa 
məcbur deyil! Sabah İbrahim əfəndiylə birgə gedəcəksən və 
işə başlayacaqsan... Yeri, marş! 
Ona qarşı məhz o an hiss etdiyim bütün yaxşı şeylər, 
mərmərə düşən bir şüşə kimi çilik-çilik oldu. Kaş belə 
www.vivo-book.com 
 84 
hərəkət etməyəydi... Belə hərəkət etməsəydi, yəqin ki, onu 
sevməyə davam edərdim. 
Sonra? 
Sonra pis, çox pis şeylər... Ölür cəhənnəmə ölsün, 
sevmirdim onu, hə sevmirdim, sevmirdim! 
Bir söyüşü dodağımın altında təkrarlayaraq otağa, 
anamgilin yanına girdim.  
Gecə yarını keçmişdi, təxminən. Anam və bacılarım 
çoxdan yatmışdılar. Arada dəhlizdən atamın boğuq öskürək 
səsi gəlirdi.  Biz Niyaziylə qucaq-qucağa, sakit-sakit 
pıçıldaşırdıq: 
– Bu necə adamdı ee... 
– Neyləsin, bizi düşünür həmişə... 
– Boşla ee, nə düşünür... Sənə də ee... Halbuki bütün 
günü alverdəsən...  
 Niyazi yeddinəfərlik ailəni saxlamaq yükü altında 
çiyin-çiyinə olacağı birini tapacağına görə sevinirdi: 
– Əşşii, – deyirdi, – həftəbaşı gələn kimi, pullar cibə, 
yol Fısdıqlıya... 
www.vivo-book.com 
 85 
– Əlbəttə, gedərik... Onda da futbol oynamağımıza da 
qarışmayacaq ki! 
– Əlbəttə, qarışa bilməz. Çörəyimizi o vermir ki... 
Öhdəsindən gələrik... Hə? 
– Gələrik, əlbəttə... Elə qışqırmağı bilir... Necə 
əsəbiləşirəm... 
– Məni demirsən. İşdən qayıdaram, bir maraqlanmaz 
yorğunam, acam... Nə varsa ver... 
– Dedi ki, İbrahim əfəndi sənə iş tapıb, necə sevindim, 
elə... – nələr fikirləşdiyimi deyə bilməzdim. – Anam yenə 
Tatar börəyi bişirər, çiy köftə yoğurar... Maaşı alan kimi, 
ana, deyəcəm, gəl tel kadayifi hazırla... Sən də xoşlayırsan 
da? 
– Axmaqsan? Tel kadayifidi e bu...  
– Vicdanla işləsəm, müdirlər görüb maaşımı da 
artırarlar yəqin... 
– Əlbəttə... Hər işin əvvəli vicdandı... 
– Eh, Niyazi, sabah olsaydı! 
Yadımda deyil, əvvəl Niyazi yatdı, ya mən. Oyananda 
otağın ağ pərdələrinə günəş şüası vururdu.  
www.vivo-book.com 
 86 
 
 
 
 
 
 
 
 
 
 
 
 
 
 
 
 
 
 
 
 
www.vivo-book.com 
 87 
     XII 
Bir vaxtlar minnət altında qalmayan atamın “Aya... 
Atası mətbəə sahibiydi, gəlsin oğlu damətbəə fəhləsi 
olsun...” deyib müdhiş dərdi içində saxlayaraq, sanki üzünə 
tüpürürmüş kimi danışdığı İbrahim Əfəndi gülərüz, qabarıq 
saçlı, ayaq üstə duranda iri bir xoruzu xatırladan, Türk 
dilində Ərəbcədə olduğu kimi “ayn”ları da vurğulayaraq 
hündürdən danışan bir kişi idi.  
Həmin gün İbrahim Əfəndi qabaqda, mən arxada, 
Beyrutun günəşli prospektlərindən Bürc meydanına düşdük. 
Bir dik küçəyə döndük. Üzbəüz hündür binaların arasında 
qalan, tünd kölgəli ara yol idi... Bu aralıqla bir xeyli 
gedəndən sonra balaca-balaca aktarların,
22
 meyxanaların, 
balıq yeşikləri ilə banan həvənglərinin
23
 yanında, araq və 
turşu iyi verən bir dalanda, dar qapısının üstündəki mərmər 
lövhədə ərəbcə “MƏTBƏÜL-HƏCƏRİYYƏ” yazılmış bit 
taxta binanın daş pilləkənlərini yenə o qabaqda mən 
                                                 
22
İynə, sap, dərman, ədviyyat, zərf, tütün və s. şeylər satılan xırdavatçı dükanı 
23
Bir ipə keçirilmiş meyvə və ya tərəvəz bağı(ipi) 
www.vivo-book.com 
 88 
arxasında çıxdıq, birdən-birə bir mürəttibxanaya girdik. 
İçəridə gilyotinəbənzər böyük bir çap maşını, kağız kəsmək 
üçün maşın, solda – sonradan boya maşını olduğunu bildim 
– başqa bir təkərli, çarxlı, təptəzə maşın, qarşımda da sıra-
sıra mürəttib kassaları... 
İbrahim əfəndi mürəttibxanadakılarla əliylə görüşüb, 
solda yarıörtülü bir qapıya tərəf gedəndə mənə: 
– Gözlə! – dedi.  
Əl-üzləri qara, əlləri dirsəklərinə kimi çırmanmış 
mürəttiblər dayanmadan işləyir, aradabir mənə baxırdılar. 
Ürkmüşdüm... Bir küncdə əhəmiyyətsiz, bapbalaca olub 
qalmışdım. İbrahim Əfəndinin gur səsi gəlirdi. Əl-üzü 
qapqara adamlar mənə baxdıqca elə bilirdim ki, orda niyə 
dayandığımı bilirlər, ürəklərində mənə gülürlər... “Başı 
çıxmadan, mürəttiblikdən heç nə qanmadan tanışlıqla işə 
düzəlmək istəyir” deyə düşünməklərindən qorxurdum.  
Məni heç vaxt havadarlığa, tanışlığa 
öyrəşdirməmişdilər. Birinci sinifdə tənbəllər cərgəsində 
idim, uzun müddət onların arasından çıxa bilmədim, 
dəyəsən, elə axıra kimi, amma bir dəfə də olsun atam nə bir 
www.vivo-book.com 
 89 
müəllimdən, nə ondan-bundan sinifdən-sinfə keçməyim 
üçün xahiş etmədi. Ona görə də bura qəbul olunmağımda bir 
havadarlıq hiss edirdim, bu isə məni yerin dibinə salmaq 
üçün bəs idi.  
Bir az sonra İbrahim əfəndi qapıda göründü, bayıra 
çıxdı, arxasınca gələn şişman, kifayət qədər şıq görünüşlü 
kişiyə məni göstərdi. Kişi üzümə də baxmadı, ancaq mənə 
elə gəldi ki, bircə dəfə rəngi qaçmış, köhnə botinkalarıma 
gözucu baxdı.  
İbrahim əfəndi əl-qolla izah edir, arada bir mürəttiblərə 
sarı çevrilir, boynunu bükürdü. Onlar da acıyaraq başlarını 
bulayırdılar. Ərəbcə danışdıqlarına görə İbrahim əfəndinin 
nə danışdığını, kişinin nə cavab verdiyini başa düşmürdüm. 
Ancaq hiss edirdim ki, mənim “bir yazıq qaçqının oğlu 
olduğumu, boş iş yeri olmasa belə, Allah xətrinə mənə bir iş 
verməyini” xahiş edirdi.  
Hələ buruq, sarı saçlı bir gənc qızın yan qapıdan 
çıxması, İbrahim əfəndini görən kimi ayaq saxlaması, 
İbrahim əfəndiyə bir müddət qulaq asıb məni başdan-ayağa 
süzməyi mənə elə pis təsir elədi ki... Elə bil məni qadınların 
www.vivo-book.com 
 90 
qarşısında lağa qoymuş, kötəkləmiş, biabır etmişdilər. Bütün 
bədənim əsir, əllərim üşüyür, qulaqlarım alışıb yanırdı.  
İbrahim əfəndi istədiyini edən kimi yanıma gəldi: 
– Sənin işin düzəldi – amma mən də əldən düşdüm...  
Mürəttibxanadakılar maraqla bizi izləyirdilər. Fikrim 
sarı saçlı qızla şıq müdirin söhbətindəydi. İbrahim Əfəndi 
isə hələ də danışırdı. Məni ancaq onun xətrinə götürüblər... 
Yoxsa qətiyyən işçiyə ehtiyacları yox imiş... Həftəlik 
maaşım yüz əlli quruş suri imiş. 
Sarı saçlı qız məni başdan ayağa süzürdü. Aydın mavi 
gözləri gözlərimə sataşanda içimdə isti nəyinsə axdığını hiss 
edirdim. 
Qız elə bil şıq müdirin iltifatlarına əhəmiyyət vermirdi. 
Əgər qara iş önlüyü olmasaydı onu şirniyyat, qaxac edilmiş 
donuz, bifşteks, bozartma bolluğundan piylənmiş həyasız 
bina sahibinə bənzətmək olardı, amma onun əzab çəkmiş 
adamlardakı kimi vaxtından əvvəl ciddiləşmiş, ağırlaşmış 
görkəmi vardı.  
Şıq müdir onun çənəsini oxşayıb otağına keçəndə, o, 
həddindən artıq ciddi idi. Mənə son dəfə baxdı, sonra bayaq 
www.vivo-book.com 
 91 
çıxdığı qapıda gözdən itdi. Sonra İbrahim əfəndi də getdi... 
Mən isə çaşıb qalmış, qüruru sınmış halda gözləməyə 
başladım.  
Kimi? Nəyi? 
Nə bilim... 
 
 
 
 
 
 
 
 
 
 
 
 
 
 
 
www.vivo-book.com 
 92 
 
 
 
 
 
 
 
 
 
 
 
     XIII 
 
İşim kağızkəsən maşının dəstəyini fırlatmaq idi. Vişnə 
çürüyü rəngli fəsini daim sol qaşına tərəf əyən ustam isə 
arıq, uzun, olduqca zarafatcıl idi. Hamıya ilişər, tez-tez 
qəhqəhələrlə gülərdi. Maşının dəmirindən asılan pencəyinin 
cibində həmişə araq olardı. Kəsilməli olan kağız topasını 
maşının dəmir sivrəsində qaydaya salar, bıçağın altına çəkər, 
sıxar və mənə: 
www.vivo-book.com 
 93 
– Yaallaaah! – deyərdi.  
Deyəndən sonra arağını cibindən çıxarıb başına 
çəkərdi. Mənsə olan-qalan gücümü arıq qollarıma 
toplayaraq, var qüvvəmlə dəstəyi fırladıb, kağızı kəsənə 
qədər o şüşəni götürdüyü yerə qoyar və deyərdi: 
– Kafiii! 
Yenə nəfəsim kəsilərək dəstəyə cumardım. Müdhiş 
sürətlə fırlanan dəmir təkərin sərt dairələr çəkən dəstəyi 
əllərimə möhkəm çırpılardı. Hiss etdiyim ağrını dişlərimin 
arasında zorla sıxaraq, yenidən dəstəyi tutmağa girişərdim. 
Hələ sürətini azaltmamış dəstək isə məni adətən yanımdakı 
divara çırpardı.  
Bu iş, şübhəsiz, iri cüssəli, güclü adamın işi idi. Lakin 
belə bir şey hiss etdirsəm, “Bu işi bacarmırsansa səninçün 
başqa işimiz yoxdu” deyib geri yollamaqlarından olduqca 
qorxurdum. Əgər belə bir şey olsa, işimdən qovulsam, evdə 
qazandığım bütün etibarın yenə alt-üst olacağını, atamın acı 
sözlərinə, iynəli baxışlarına dözməli olacağımı düşünər, 
dəstəyin bütün əziyyətinə dözərdim.  
www.vivo-book.com 
 94 
Hamıdan əvvəl işə gəlir, maşının bir küncünə söykənib 
evdən gətirdiyim qara undan olan kömbəmi bir neçə 
zeytunla yeyirdim. Birazdan o biri işçilərlə mürəttiblər də 
gəlib çıxırdı və dərhal iş başlayırdı. Məni səhərdən 
günortayacan, günorta bir saatlıq yemək fasiləsindən sonra 
yenə günortadan axşam saat yeddiyə, bəzən səkkizə qədər 
qan-tər içində qoyub əsəblərimi pozan, incidən dəstəkdən 
zəhləm gedirdi.  
Səhərlər hamıdan tez gəldiyim vaxtlarda Əlhəmdi, 
Qulhüvəllahı oxuyub üfləyərdim. Lakin dəstəyin dəmir və 
taxta sükutu fövqəladə bir ciddiliklə, taxtasını dəmiriylə 
birləşdirən ucundakı yeganə qaykasıyla mənə tərs-tərs 
baxar, dualarımı vecinə almazdı.  
Əslində, həmişə ona fikir verirdim ki, maşınların 
olduğu yerdə dualar olduqca yazıq vəziyyətdə qalır. Böyük  
nazimçarxların və səs-küylü nəhəng maşınların iri ərazisində 
Allah mıxın ucundakı bir tül qədər aciz və yazıq gəlirdi 
mənə. Maşınlarda Allaha üsyan, bəhanə dinləməyən, 
bağışlamayan, miskinliyi vurub dağıdan sistemli bir ehtiras 
görürdüm. Onda heç bir duanın “stop” etdirə bilmədiyi 
www.vivo-book.com 
 95 
qüdrət vardı. Bu qüdrət məni ürkək bir heyranlığa salmışdı. 
Maşını sevirdim. Maşın, insan qolunun davamı, insanın ən 
vicdanlı dostu, köməkçisi, qulu idi, amma maşından yenə də 
qorxurdum.  
Həyat, doğrudan da təhlükəli bir yola dönür, mən isə bu 
yolda yeriməyə qadir olmadığımı düşünürdüm. Birdən, 
deyirdim, atam ölsə! 
Mənə elə gəlirdi ki, onun varlığında evimin 
dağılmamağını təmin edən tilsim var. Onu sevməməyimə, 
ondan qorxmağıma, ondan sürətlə uzaqlaşıb canımı 
qurtarmaq üçün çalışmağıma baxmayaraq, onu yenə də 
kürəyimi söykədiyim bir ağac, ya da uçurumun kənarında 
möhkəm yapışdığım bərk bir budaq kimi güclü hesab 
edirdim.  
Dəstəyi fırladanda, adətən özümdən asılı olmayaraq, 
dilə gələrdim. Bu və buna oxşar bütün düşüncələrimlə bağlı 
daxilimdəki bir başqa mənlə mübahisə edəndə özümü 
unudardım... Ustam, Allah bilir neçə dəfə “kafiii!” deyib 
çığırar, eşitmədiyimi görəndə boynuma vurardı.  
www.vivo-book.com 
 96 
Axşam fasiləsində, yəni səhər saat altıdan axşam 
yeddiyə kimi davam edən on iki saatlıq işdən sonra, digər 
işçilər kimi, pencəyim çiynimdə, əl-üzüm çirk içində – onlar 
kimi görünmək üçün pencəyimi çiynimə atır, onlara 
oxşamaq üçün əlimi, üzümü xüsusilə qaraldardım – 
səkilərdə addımlayarkən həddən artıq qürurdan həzz alar, 
ağrıyan qollarımın ağrısını unudardım.  
“Cüyür kimi cəld, azad bir insan kimi rahat” evə, 
dolanışığını boynuma götürdüyüm insanların yanına 
qayıdar, sonra da yorğan-döşəyimə qovuşardım.  
Hələlik pul almamışdım, amma evdəki nüfuzum 
əməlli-başlı artmışdı. Hər gün işdən qayıdanda atam məni 
gülərüzlə qarşılayar, bacılarıma: “Ay qızlar, hansı 
cəhənnəmdəsiz? Qardaşınıza su hazırlamısız? Ayşə, 
qardaşının pencəyini götür. Xeyransa, mal kimi baxma, acdı 
oğlan, hazırla süfrəni...” –  deyə çəmkirir, mənə yad olan bir 
qayğıyla suallar verir, yazığı gələn kimi görünür – çox 
güman yazığı gəlir – sonra uzun müddət nəsə düşünürdü.  
www.vivo-book.com 
 97 
Nə olur, olsun, həyatımdan çox razı idim. Səhər 
sübhdən tənha küçələrlə işimə gedəndə, o gün bitməyəcək, 
axşam gəlib çıxmayacaqmış kimi işə başlardım.  
Günlər isə keçib, keçib gedirdi... 
 
 
 
 
 
 
 
 
 
 
 
 
 
 
 
 
www.vivo-book.com 
 98 
 
 
 
 
 
 
 
 
     XIV 
 
Bir şənbə günü nahar fasiləsindən sonra işçilərə maaş 
verilməyə başladı. Bizimkilərdən başqa, o sarı saçlı qızın 
işlədiyi şokolad fabrikinin – o fabrikin sahibi də bizim 
müdir idi – işçi qadınları, bantlı qızları şıq müdirin otağının 
qapısında yığıldılar. Bir-biriylə itələşən, irəli tərpənməyə 
çalışanda donquldanan kütlənin uğultusunu mən maşınımın 
yanında, tərsinə çevrilmiş maşın yağı sandığının üstündə 
oturub izləyirdim.  
Qadınlar cürətli, qızlar od-alov idilər. Hamısında da bir 
azdan pula qovuşmağın sevinci var idi. Qocalar belə 
www.vivo-book.com 
 99 
gənclərə qoşulmuş, özlərini şən görünməyə məcbur 
edirdilər, ya  da, doğrudan da, onların sevincindən təsirlənib 
sevinirdilər.  
Birdən sarı saçlı qız... Bu gün həmişəkindən daha gözəl 
idi. Saçlarını qalın, mavi bantla sıx yığıb, qulaqlarına kiçik, 
qırmızı sırğalar taxmışdı. Bilmirəm niyə, amma onun belə 
olmağını istəmirdim. Heç kimlə danışmasın, 
zarafatlaşmasın. Gözlərim yenə də ayaqqabılarıma sataşdı, 
qıraqları partlamışdı. Bu cürə botinkaları olan adamın heç 
bir qızı sevməyə haqqı olmadığını düşündüm. Onları arxaya 
çəkdim, bir-birinin üstünə qoydum, amma xeyri yox idi... 
Partlaqlar görünürdü.  
O hələ də gülüb-danışır... Ətrafında cavanlar, qocalar... 
Hamısı birlikdə gülüşürdülər, halbuki o, çox az gülürdü...  
Əsəbiləşirdim. Şıltaq tufliləri, qırmızı sırğaları, mavi 
bantı... Yox, yox, o bunların hamısını çıxarmalı, gülməməli, 
heç kimlə danışmamalıdır... Müdir çənəsini də oxşayır... Elə 
bu? Daha heç nə etmirmi? Nə pis... Niyə acıqlanmır? 
Tüpürsün üzünə o hərifin... Mən arxasında dayanaram 
onun... Əlbəttə, dayanaram... Məni işdən qovarlar? Ooof of, 
www.vivo-book.com 
 100 
bu dünya! Bu atam, anamgil, bacı-qardaşım filan olmasa... 
Dünyada təmtək qalsam... Müdirin çənəsinə bir yumruq, 
qızın qolundan tutsam, yallah... Minsək limandakı üç 
dudkeşli bir gəmiyə, gəmi bizi Amerikaya aparsa! Amerika! 
Amerika deyəndə, coğrafiya kitablarında şəklini görə-
görə yadımda saxladığım yüz mərtəbəli binalarla Amerikan 
kinolarındakı böyük qarınlı, təkgöz eynəkli müdirlər ağlıma 
gələr, iri yarpaqlı sərin ekvatorial meşələrini düşünərdim.  
Mən Amerika haqqında ən çox “İki uşağın  Dövri-
aləmi”ndən öyrənmişdim. Çin məhəllələrində gəzib 
dolaşmış, Meksikada dəsmallı quldurları Janoyla birgə 
əzişdirmiş, qırmızıdərililərə Yankiylə birgə əsir düşmüş, 
onunla dirəyə bağlanmış, odda yanmaq kimi təhlükələrdən 
keçmişdim... 
Jano daha güclü idi, amma Yanki  daha bic, daha çevik, 
daha qıvraq. Onda bir cüyür yüngüllüyü hiss edirdim.  
Birdən ustam... Özümə gəldim. Gülürdü. Mənə şıq 
müdirin otağını göstərdi. Ayağa qalxdım, sarı saçlı qızın 
ətrafına toplaşmış qadınlar mənə yol verdilər. Elə bilirdim 
ki, lağla mənə baxırlar. Yanaqlarım od tutub yanaraq 
www.vivo-book.com 
 101 
yanlarından keçdim. Bu otağa ilk dəfədir girirdim. Tül 
pərdələri bağlı pəncərələr, tumac divan-kreslo dəsti, üstü 
qalın şüşəli, qoz ağacından olan böyük stol... Stolun üstündə 
paçka-paçka pullar... Məni görəndə şıq patronun əhvalı təlx 
oldu. Nəsə mızıldandı. Hiss olunurdu ki, artıq bir işçiyə pul 
verəcəyinə görə əsəbiləşir.  
İki kağız lirə ilə bir az xırda pulu əlinin arxası ilə 
şüşənin üstünə itələdi. Həyatımda ilk dəfə maaş alırdım. 
Stola cumdum. Qulaqlarım uğuldayıb, gözlərim qarala-
qarala pulları ovuclayıb, lirələri özümə tərəf çəkdim, müdirə 
təşəkkür etmək üçün başımı qaldıranda o əvvəlki əhvalsız 
halı ilə: 
– Yallah ruh, yallah ruh... – dedi.  
Otağın qapısına tərəf getdim. Mənimki orda idi. 
Ovcumdakı pullara baxdı. Sonra göz-gözə gəldik. Pullarıma 
dodaq büzdü.  
Qapı, qapının önündəki qələbəlik, qələbəliyin içindəki 
qırmızı sırğalar fırlanırdı.  
www.vivo-book.com 
 102 
Çıxdım. Bir az əvvəl durduğum yeşiyin üzərinə 
yenidən çökəndə qulaqlarım hələ də uğuldayır, mürəttibxana 
elə bil fırlanırdı.  
“Deməli, dodaq büzdü... Dodaq büzdü, deməli?.. Nə 
deyəsən, fahişənin biri... Fahişə olmasa çənəsini oxşamağa 
qoyar? Lakin dodaq büzdü... Niyə? Az pul qazanıram 
deyə?” 
Birdən onun tufliləri... Başımı qaldırdım, o, mavi-mavi 
gülümsəyir: 
– Siz ermənisiz? 
– Xeyr... 
– Bəs?.. 
– Mən türkəm. 
– Türk? 
Gözləri böyüdü, sifəti ciddiləşdi: 
– Deməli, türksüz? 
– Türkəm. Təəccüblü nə var burda? 
– Mənə sizin erməni olduğunuzu demişdilər, ona görə. 
Başımı aşağı salmışdım, o hələ də tərpənmirdi. Birdən 
baxışlarımız toqquşdu.  
www.vivo-book.com 
 103 
– Siz mənim pullarıma dodaq büzdünüz! – dedim.  
– Haçan? 
– Bayaq otaqdan çıxanda... 
Fikirləşdi: 
– Yadıma gəlmir... 
– Doğrudan? Deməli, dodaq büzməmisiniz? 
– Yəqin ki... 
– Yoxsa siz də türksüz? 
– Mən rumluyam, yəni yunan... O litoqraf var e, Barba 
Dmirti? 
– Hə... 
– Atamdı... 
– Deməli, Dmitri usta atanızdı? Dmitri usta çox araq 
içir.  
– Çox. Bəs siz bura niyə gəlmisiz? 
– Mətbəəyə? 
– Yox, Beyruta... 
– Bilmirəm... Birinci atam gəldi, sonra da biz.  
– Atan qaçqındı? 
– Qaçqındı... 
www.vivo-book.com 
 104 
Qabaqda getdi. Müdirin qapısı qabağındakı qələbəliyin 
rişxəndli baxışlarından canımı qurtarıb onun dalınca bayıra 
çıxdım. Prospektdə yolu keçdik, sonra adam az olan bir 
dalana döndük.  
– Çox az qazanırsan, – dedi. 
– Çox az... – dedim.  
– Anangilə sən baxırsan? 
– Mən... 
– Mən də anamgilə baxıram. 
– Atan? 
– Atamı sayma, o həmişə içir... Ondan bizə xeyir 
yoxdu.  
Birdən sözü dəyişdim: 
– Biz çox varlı idik, vətəndə olanda, indi çox utanıram. 
– Nədən? 
– Bu botinkalarımdan... 
– Fikir vermə... 
– Fikir verməyim? Ayıb deyil bunlarla... 
– Niyə ayıbdı ki? Mənim bir qardaşım var, deyir ki: 
köhnə ayaqqabılarımdan varlılarımız utansın... 
www.vivo-book.com 
 105 
– Sən də elə deyirsən? 
– Biz hamımız elə deyirik. Atam da... Əşi onu boş ver... 
– Qardaşın nə işləyir? 
– Çəkməçidi. Evdə işləyir, evdə düzəldir ayaqqabıları...  
– Bilirsən, sən heç yunana oxşamırsan. 
Güldü: 
– Bəs nəyə oxşayıram.  
– Türkə... 
– Hardan bildin? 
– Türkcə çox səlis danışırsan... 
– Biz, əslində, istanbulluyuq... Mübadilə vaxtı Afinaya 
köçmüşük. Onda mən çox balaca imişəm. 
– Sonra? 
– Sonra qardaşımı həbs etdilər.  
– Bəs?.. 
– Qardaşım həbsxanadan qaçdı, bura... Sonra da biz 
gəldik.  
– Niyə tutmuşdular qardaşını? 
– Uzun söhbətdi...  
www.vivo-book.com 
 106 
On dəqiqə də gəzdik, birdən dəniz göründü. Günəş 
şüaları altında tozlu bir maviliklə, hərəkətsiz uzanır, çox 
uzaqlarda bir yelkənli qayıq, daha arxada isə tül kimi mavi 
dağlar... 
O: 
– Bu da evimiz! – deyə arxası dənizə, qamışla örtülü 
kiçik bir daxmanı göstərdi. 
– Burda yaşayırsız? 
– Hə... 
Güldü: 
– Sən niyə bu botinkaları geyinirsən?  
– Evimiz elə də pis deyil... Bəzi gecələr dəniz coşur, 
dalğaların gurultusu adama layla kimi gəlir... Sonra başqa 
səbəblər... 
Daxmaya yaxınlaşdıq. Dənizin qırağında bağlı, balaca 
bir qayıq... 
– Bu da sizindi? 
– Bizimdi... 
– Bununla nə edirsiz? 
– Aaa... Nə çox sual verirsən? – deyə gülümsündü.  
www.vivo-book.com 
 107 
– Çox sual verdim? Bağışlayın.  
Evə çatanda: 
– Gözlə! – dedi, qapıya qaçdı, dayandı: 
– Sənin adın nə idi? 
Adımı dedim. 
– Mənim adım da Elenidi... – dedi.  
İçəri girdi, bir az sonra anasıyla çıxdılar. Qadın məni 
yaxşı qarşıladı. Olduqca cavan görünürdü, amma saçlarının 
yarısı ağarmışdı. Eleni məndən danışırdı. Qadının əlini 
öpdüm, sonra içəri girdik. Dar, alaqaranlıq bir otaq idi. Bir 
küncdə kitablarda dolu bir stol, stolun yanında iri cüssəli, 
sərt baxışlı, narın saqqallı bir gənc oğlan, alçaq stulda 
oturmuş, sarı dəridən ayaqqabı dəriləri kəsir, bıçağı elə cəld, 
elə ustalıqla istifadə edirdi ki...  
– Xoş gəlmisən, igid, – dedi.  
O yaman xoşuma gəlmişdi. Böyüyəndə onun kimi 
sağlam və yaraşıqlı olmağı arzuladım.  
Eleninin anası elə hey Türkiyəni soruşurdu. Atamın 
siyasi qaçqın olduğunu eşidən qardaşı əlindəki  bıçağı yerə 
qoydu: 
www.vivo-book.com 
 108 
– Həə, – dedi, – deməli, atan siyasi qaçqındı. Adı nədi 
atanın? 
Atamın adını dedim. 
– Hə, – dedi, – eşitmişəm... Amma nə mənası var? Bu 
cürə siyasi mübarizələrdən nə çıxacaq? 
Və işinə davam etdi. 
Birdən əsəbiləşdim. Mənə elə gəldi ki, atam 
tənqidolunmazdır. Eleninin qardaşına hirslə baxdım: 
 – Mənim atam hüquqşünasdı, – dedim, – həm də çox 
savadlı... Sən onun kitablarını görsəəən... 
Fikir vermədi. 
– Biz vətəndə çox varlı idik. 
Yenə fikir vermədi. Nədənsə sonra: 
– Sən, – dedi, – belə şeyləri beynində çox şişirtmə və 
elə yüksək qiymət vermə... Sən atandan çox, çox, çox öndə 
olmağa çalış. 
Məni diqqətlə süzdü. Sonra işinə davam etdi. 
Eleniylə bayıra çıxdıq. Bayırda günəş, dəniz və 
dalğalar vardı.  
– Qardaşın nə demək istəyirdi? – deyə soruşdum. 
www.vivo-book.com 
 109 
– Vaxtı gələndə öyrənərsən, uşaq! – çənəmə vurdu.  
Qağayılar səmadan dənizə, dənizdən səmaya bir parça 
köpük kimi enib-qalxırdılar. Yüngül külək əsdi. Uzaqlardakı 
yelkənli qayıq hələ də yerində idi. Kepkamı çıxardım. 
Eleniylə birgə yerdə, otların üstündə oturduq.  
– Roman oxuyursan? – deyə soruşdu. 
– Mən roman oxumağı xoşlamıram... – dedim. – Mən 
ancaq “İki uşağın  Dövri-aləmi”ni xoşlayıram. Sən 
oxumusan onu? 
Oxumayıb.  
Ona acıyan baxışlarla baxdım: 
– Mən dörd cildini bəlkə on dəfə oxumuşam. 
Və ona “İki uşağın  Dövri-aləmi”ni danışmağa 
başladım.  
Həmin gün Eleni ilə əməlli-başlı dost olduq. Otların 
üstündə çörək, pendir, göy soğan yedik, qaçdı-tutdu 
oynadıq, sonra kürəyimizi daxmalarının qapısına söykəyib 
rəngi tündləşən dalğaların arxasında qıpqırmızı, böyük bir 
kürə şəklində batan günəşi izlədik. O mənə çox şeylər 
haqqında danışdı, nəhayət: 
www.vivo-book.com 
 110 
– Sənə kitablar verəcəyəm, onları oxu, – dedi. – Onlar 
“İki uşağın Dövri-aləmi”ndən daha faydalıdır.  
Evə gələndə artıq hava qaralmışdı. Atam həmişəki 
kimi, dəhlizin küncündəki yerində, kitabların arasında idi. 
Bu gün lampa həmişəkindən tez yanmışdı və atam şən idi. 
Maaşımı çıxaranda: 
– Günortadan sonra fasilə deyildi? – deyə soruşdu. 
Pulu gec aldığımızı dedim və maaşımı ovcuna qoydum. 
Aldı, başının üstündə üç dəfə fırladandan sonra: 
– Daha mənə ölüm yoxdu, oğlum pul qazanır! – dedi.  
 
 
 
 
 
 
 
 
 
 
www.vivo-book.com 
 111 
 
 
      XV 
 
Eleni məsələsini Niyazidən gizlətmək üçün özümə qəti 
surətdə söz verməyimə baxmayaraq, yerimə girəndən sonra 
onu dürtmələdim: 
– Niyazi! 
Arxası mənə tərəf idi. Bu gecə çox yuxulu idi, ya da 
yenə donuzluğu tutmuşdu. Özünü yuxuluğa vururdu. Yenə 
dürtmələdim: 
– Ay Niyazi!.. 
– Hıştt, Niyazi! 
– Nə var e? 
– Nə qışqırırsan? Çevril danışaq bir az... 
– Hesab elə ki, çevrildim... Nə var? 
– Deməli, yalandan edirsən? 
– Nə yalandanı e? Yuxum gəlir deyirəm, başa düşmür. 
– Mənim də tərslikdən heç yuxum gəlmir. 
– Nolsun? 
www.vivo-book.com 
 112 
– Heç... Danışaq... 
– Danışmıram... 
– Pul verərəm... 
– Pulla? 
– Pulla. 
– Neyləyim, yuxum gəlir... 
– Ə, pul verəcəm də, ə... 
– Pul verəcək... Nə qədər verəcəksən? 
– Bəs yuxun gəlirdi? 
– Gəlir, yenə gəlir amma... Nə qədər verəcəksən? 
– Əşi pulu neynirsən e? 
– Pulsuz qulaq asan deyiləm... Bax deyərəm atama! 
– Ə, nə cındır adammışsan e... Yavaş danış da... 
– İstəsən... Elə qışqıraram atam eşidər, deyərəm 
yatırdım oyatdı, qoymur yatım... 
– Yaxşı, nə qədər istəyirsən? 
– On quruş bəsimdi... 
– Çoxdu... 
– Çoxdusa mən də qulaq asmıram... Kəs səsini, bir söz 
desən... 
www.vivo-book.com 
 113 
– Amma nağd yox. 
– Bəs... 
– Gələn həftə, maaşımı alanda... 
– Ayyhaayy... 
Nəhayət, razılaşdı, amma bir şərtlə: əgər uzadıb pulu 
verməməyə çalışsam, o da bilərdi neyləyəcəkdi... 
Danışmağa başladıq. 
– Bizim tərəfdə bir rumlu qız var, Niyazi, görsən, elə 
qızdı ki, kitab kimi...  
– Aha... Yenə qız? Aya, səndə heç utanan üz yoxmuş 
e... 
– Niyə, oğlan? 
– Oğlan, bu qız-qadın məsələsində eşitmədiyin danlaq 
qalmadı, yenə bezmədin... – Mızıldandı: – Bir vaxtlar 
Naciyə, sonra erməni qızı, indi də bu... Əlindən bir iş gələ 
heç olmaya... 
– Sən elə bil... 
– Naciyəyə nəsə edə bildin guya? 
– Dedim axı sən elə bil... 
– Yaxşı, elə bilək... Sonra? 
www.vivo-book.com 
 114 
– Sonra... Naciyə-zad heç e... Bir mavi bantı var ki... 
– Aranız necədi? 
– Əladı... Camaat maaş alırdı, mən də oturmuşdum... 
Bir də baxdım bu... Məni erməni bilirmiş... Türkəm, dedim. 
Elə qəşəng türkcə danışır ki... İstanbulluymuş, əslində, 
mübadilədə Afinaya gediblər... Amma nə qızdı ee... 
– Deməli, aranız yaxşıdı? 
– Əlbəttə... Həm də... 
Az qala evlərinə getdiyimi də deyəcəkdim. 
– Hələ təzə tanışsız... Nə tez belə mehribanlaşdız... 
– Oğlum, belə şeylər... 
– Oğlum? Ankaradakı döyülməyin yadından çıxıb 
deyəsən? 
Ankaradakı döyülmək! Hə... Bir dəfə Niyaziyə 
“oğlum” deyəndə atam eşidə, dura başımın üstündə. “Oğlum 
dedin sən?.. Get mənə həyətdən belə möhkəm, bir odun 
gətir!” Getdim, həyəti alt-üst elədim. Odunların içində 
döymək üçün nə qədər əlverişli olanları varsa hamısını seçib 
həyətdəki qızılgül fidanlarının arasında gizlətdim. Nazik bir 
odun seçib apardım. Atam ona fikir vermədi. Odun üçüncü 
www.vivo-book.com 
 115 
zərbədə ikiyə bölündüyünə görə əməlli-başlı döyülməkdən 
canım qurtardı.  
Niyaziyə: 
– Fikir vermə, dilim alışıb... 
– Dilin? Dilinə sahib ol... 
– Saçları sarı, qucaq-qucaq... Bilirsən nə edir? Mavi 
bantla... Amma ən çox sırğaları yaraşır... Hələ dəri tufliləri... 
– Danış e danıış... 
Bilmirəm nə vaxt yuxu apardı bizi.  
Oyandım ki, səhərdir.  
Gecə olduqca gözəl yuxu görmüşdüm. 
Mavi bir dənizdə, ağappaq Transatlantikin göyərtəsində 
onunla yanbayanıq... Külək yüngülcə əsir, qağayılar... Sonra 
birdən-birə səs-küy yaranır, zəng, fit səsləri... Polislər gəlir, 
axtarış aparacaqlar, gəmidə bir qaçaq var imiş, onu tapıb 
aparacaqlar, dedilər. Gəmi dayandı, qayıqlar gəlib çatdı, bir 
də baxdım polislərin içində atam... Qulağımdan tutub çəkə-
çəkə aparanda ürəyim döyünürdü. Atamın barmaqlarının 
arasında qulağım uzandı, uzandı, metrlərlə uzandı... 
www.vivo-book.com 
 116 
Sən demə, yuxuda sayıqlamışam, atam doğrudan da 
qulağımı dartıb... 
Əlimə səhər yeməyimi götürüb evdən çıxdım.  
 
 
 
     XVI 
 
Onun işlədiyi bitişik şokolad fabrikindən əl 
çəkmədiyimə görə, bir gün müdir qızların qabağında 
qulağımdan yapışdı, gətirib maşının yanında buraxdı, 
qışqırdı, bağırdı... Deyəsən, “Səni bir də orda görsəm, 
qovaram!” dedi. 
Biabır olmuşdum. Əslinə qalsa, belə xırım-xırda 
şeylərə atam öyrəşdirmişdi, amma yenə də çox alçaqcasına 
hərəkət idi. Öz-özümü içdən didib-tökürdüm az qala. Mənə 
elə gəlirdi ki, bir saatın içində ovurdlarım batıb, boyum 
balacalaşıb, qollarım başdan ayağa nazilib və mən 
çirkinləşmişəm.  
www.vivo-book.com 
 117 
Elə bilirdim ki, mürəttibxananın dəmiri, taxtası, 
pəncərəsi,  insanı, maşını hamısı birləşib mənə gülür. Hətta 
həmişə tərs-tərs baxan kağızkəsən maşının dəstəyinin 
dəmirindəki yeganə qayka da gülür, elə bil mənə dilini 
göstərirdi. Hələ botinkalarım? Onlar da tamam köhnəlmişdi. 
Kiçik adam olduğuma görə həyatımda ilk dəfə lənət 
yağdıraraq, çaşqınlıqla gözləməyə başladım. Əsəbiləşə 
bilmirdim, heç olmasa necə əsəbiləşməli olduğumu da 
bilmirdim. Deyəsən, buna haqqım yox idi... 
Birdən Eleni qıpqırmızı oldu: 
– Heç fikir eləmə, – dedi, –  indi onun anasını 
ağladaram! 
Getdi, qapını da döymədən içəri girdi. “Anasını necə 
ağladacağı” maraqlı idi. İçəridə əsəbi danışıqlar başladı. Bu 
tərəfdə də mürəttiblər gülür, arada bir mənə baxıb başlarını 
yelləyirdilər. Getdikcə Eleninin əsəbi səsi daha da qalxırdı. 
Bir yandan da bir qız qədər də ola bilmədiyimə görə 
utanırdım.  
Eleni qayıtdı: 
– Eşitdin, – dedi, – necə ağlatdım anasını! 
www.vivo-book.com 
 118 
– Eşitdim, amma başa düşmədim... 
– Bilirsən nələr dedim, biabır elədim... Bundan sonra 
mən də burda işləyəcəyəm, bu boya maşınında... 
– Doğru deyirsən? 
– Vallah düz deyirəm... 
– Bəs necə elədin bunu? 
Bunu necə elədiyini heç cürə başa düşmədim. O 
gündən sonra Eleni, doğrudan da boya maşınında işləməyə 
başladı. Ya o kağız verər, mən alardım, ya da mən verərdim, 
o alardı. İkimiz də əl-üzümüz boya içində, amma elə həvəslə 
işləyərdik ki... 
 
 
 
 
 
 
 
 
 
www.vivo-book.com 
 119 
 
 
 
 
 
 
 
 
 
 
 
 
 
 
 
 
 
 
     XVII 
 
www.vivo-book.com 
 120 
Bir gün Eleniylə atası Usta Dmitri yoxa çıxdılar... Heç 
kəs heç nə bilmirdi, heç müdir də... O da məndən 
soruşmuşdu. Fasilədə evlərinə getmək istəyirdim, amma 
Niyazi gəldi, evə getməli oldum.  
Nəhayət, ertəsi yox, ondan sonrakı gün – şənbə günü 
idi – maaş veriləndən sonra getdim. Ev yerində idi, amma 
pəncərələri pərdəsiz, qapısı açıq, qəmli-qəmli baxırdı... 
Qonşu erməni arvaddan soruşdum. Cavab gözlənilməz idi: 
– İki gün əvvəl iyirmi dörd saat içində Livandan 
çıxmaq əmri aldılar. – Qadın danışırdı: – əvvəldən də 
bilinirdi ki, belə olacaq... O oğulları var aa, oğulları, hələ 
çox süründürəcək onları... Bir qayıqları var idi, hamısı içinə 
doluşub gedərdilər... Hələ evləri? Az polis gəlib? 
Beyrutdan elə soyudum ki... Tənha yollarla evə 
qayıtdım, ürəyim az qala partlayırdı.  
O gecə yerimdə ağladım. 
 
 
 
 
www.vivo-book.com 
 121 
 
 
 
 
 
 
 
 
 
 
 
     XVIII 
 
İşə gedib gəlirdim, lakin hər şeydən soyumuşdum. 
Dördüncü həftəlik maaşımı alanda müdir həmişəkindən daha 
kobud formada nəsə dedi, başa düşdüm ki, işdən 
qovulmuşam! 
Vecimə də deyildi... Atam yenə pis olmuşdu, anamsa...  
www.vivo-book.com 
 122 
Yenə işsiz, yenə əllərim boş ciblərimdə, yenə ənsəmə 
sıxılmış kepkam, yenə dəniz sahilləri, keşiş məktəbi, 
Külliyyə, Fıstıqlı... Günlər bir-birini əvəz edirdi.  
Vəziyyətimdəki dəyişikliyi özüm də hiss edirdim. Evə 
əhvalsız girir, heç kimlə danışmır, suallarına kobud cavablar 
verir, daha çox öz-özümlə danışır və bundan əməlli-başlı 
ləzzət alırdım.  
İki ildir heç cür öyrəşə bilmədiyim bu yerdən, bu 
qürbət eldən bezmişdim. Vətənimçün burnumun ucu 
göynəyirdi. Vətənim, xüsusilə məmləkətim, məktəbim və 
dostlarım! 
Gecələr yerimizdə Niyaziylə demək olar, heç 
danışmırdıq. Əsəbi vəziyyətim onu qorxudurdu. Yerimdə 
arxamı ona çevirir, gedirdim xəyallar aləminə... 
Gözlənilmədən vətənə, el-obama qayıdıram, düz Cin 
Məhmətgilin evinə... Cin Məhmət məni birdən-birə 
qabağında görəndə, təəccübdən donub qalır, aman, deyir, 
aman, necə böyümüsən. 
Onu ərəb dilində qurduğum cümlələrlə 
təəccübləndirirəm. Yeməkxanadan, Naciyədən, keşiş 
www.vivo-book.com 
 123 
məktəbindən, Beyrutun dənizindən, binalarından, 
prospektlərindən, yaşıl tramvaylardan, Virjindən danışıram, 
sonra da Elenidən. 
Nələr goplamıram... 
Qız məni dəli kimi sevirdi, onunla gizlicə görüşürdük. 
Adanaya qayıtma, deyə yalvarırdı. Amma mən vətənim, 
məktəbim və dostlarıma görə... Hələ bir gün müdir Eleniyə 
çox pis təklif edər, qız da ağlaya-ağlaya mənim yanıma 
gələr, hər şeyi danışar. Birdən elə əsəbiləşərəm ki, qan 
beynimə vurar... Əl-qolum çirk-qara içində, özümü ataram 
müdirin otağına, ay oğraş, deyərəm... Nə demisən qıza? 
Müdir çaşar, donub qalar... Səsi çıxmaz. Çənəsinə bir 
yumruq, iki yumruq, sonra bir təpik, sərilər yerə... 
Bunları Cin Məhmətə danışanda, məsələn, Kürd 
Adoyla müəllimin oğlu, bir də Kərtiş Sürəyya gəlib çıxarlar. 
Məni görəndə dəli olarlar... Qucaqlaşarıq... Cin Məhmət 
onlara deyər ki: 
– Başına nələr gəlib e... Hamımızdan təcrübəlidi... 
Onun yerində biz olsaydıq, heç vaxt onun elədiyini edə 
bilməzdik...  
www.vivo-book.com 
 124 
O birilər mənə heyranlıqla baxanda, Cin Məhmət: 
– Danış, danış qulaq assınlar... – deyərdi.  
Mən də Cin Məhmətə danışdıqlarımı daha ciddi, daha 
özümdən əmin şəkildə, təzədən danışardım. Təəccüblə qulaq 
asardılar. Mənim yanımda kiçilərdilər, çox güman... 
Sonra futbola başlarıq.  
Mən hücumdayam. Top ayağımda... Gedirəm, biri 
qabağımı kəsir, keçirəm, biri də, onu da keçirəm... Qapının 
qabağı dolur... Amma məni saxlamaq olar? Bir zərbə, qol. 
Top yenə mərkəzdədir... Bir az sonra soldan bir pas 
verirlər, bayaqkı kimi aldada-aldada gedirəm qapıya, yenə 
bir zərbə və yenə qol.  
 Rəqib oyunçular narazıdırlar, bu bizim oyunçumuz 
deyil, bunu qəbul eləmirik, bu çox qəşəng oynayır... 
Yüngülcə gülümsəyirəm. Cin Məhmətgillə üzbəüz evin qız 
liseyinə gedən qara, sətin yaxalıqlı qızı Mehriban 
pəncərədədir, bayaqdan mənə baxır, həyəcanlıdır. 
Dayanmadan alqışlayır... Lakin  mən... Mən necə qadınlar, 
necə qızlar görmüşəm... Mən Eleniylə sevişmiş adamam... 
Bunların heç biri Eleniylə sevişə bilməz axı...  
www.vivo-book.com 
 125 
 Xəyala daldığım gecələr yuxum əməlli-başlı qaçardı. 
Atamın bayırdan gələn öskürək səsi tez-tez xəyallarımı 
yarımçıq qoyanda əsəbiləşər, çox vaxt da ağlayardım. 
Bilərdim ki, vətənə qayıtmağıma ən böyük maneə atamdır! 
Onun ucbatından vətənə heç vaxt qayıda bilməyəcəyimi, 
yolumu gözləyən dostlarıma macəralarımı heç vaxt danışa 
bilməyəcəyimi, qürbətdə ölüb gedəcəyimi, buna görə də 
qiyamət qopacağını hesab edərdim.  
Arada kefim istəyəndə balıq tuturdum, ancaq çox vaxt 
kefim istəmirdi. Yük kimi, həyasız, kobud, davakar və 
üsyankar bir yük kimi evin məhdud büdcəsinə yüklənmək, 
atamın bütün söyüşlərinə, hətta döyməyinə baxmayaraq, 
beləcə lüzumsuz bir yük kimi evi bezdirməkdən xeyir 
umurdum.  
Atam bir dəfə deyər, beş dəfə deyər... Axırda bezər, 
cəhənnəm olub getsin bu baş bəlası, deyər. Əksər gecələr, 
köhnə idman jurnallarını qabağıma tökər, məşhur 
futbolçuların şəkillərinə heyranlıqla baxar, oyunlar haqqında 
təzədən, yeni həyəcanla oxuyardım.  
Ardınca da xəyallar başlayardı... 
www.vivo-book.com 
 126 
Vətənə qayıtmışam. Klublardan birinə girmişəm. 
Həmin həftə olacaq oyunda mən də oynayacam... Nəhayət, 
oyun günü... Əynimdə təptəzə formam, təzə-tər futbol 
ayaqqabılarım... Nəyə görəsə bu oyun çox əhəmiyyətlidir... 
Bu oyunda mütləq udmalıyıq... Hamının gözü məndədir. 
Komandamız alqışlarla meydançaya çıxanda məşqçi məni 
kənara çəkib: “Aman, – deyər, – aman, bütün ümidlərimiz 
sənədi!” 
Vecsiz tərzdə meydançaya atılıram... Əlbəttə, 
görünməmiş fəndlər, müdhiş ötürmələr, xariqüladə qollar... 
Meydançadan çıxanda xalqın alqışları ilə qarşılanarıq, mən 
də şübhəsiz, çiyinlər üstündə...  
Bir az sonra atamın qalın öskürək səsi məni özümə 
gətirib həqiqətə qovuşduranda buz kimi bir hiss məni 
bürüyərdi... Əsəbimdən yumruqlarımı dişləyərdim. Sakit 
səslə, amma hikkəylə  deyinərdim: 
– Gedəcəm də, gedəcəm! 
Vətənə qayıtmaq arzusu getdikcə daha da şiddətlənirdi. 
Fikirləşirdim ki, mən, hər şeydən əvvəl, Türkəm. Əsgərlik 
də yaxınlaşır... Səfirliyə gedib kömək istəyim bəlkə? Niyə 
www.vivo-book.com 
 127 
də olmasın? Onların vəzifəsi xarici ölkələrdəki vətəndaşlarla 
maraqlanmaq deyil bəyəm? Vəssalam...  
Amma ağlıma gələrdi ki, səfir atamla dostdur. Ona 
oğlunun müraciətiylə bağlı xəbər verəcək, heç olmasa, icazə 
istəyəcəkdi. Belə olan halda, gün kimi aydındır ki, atam, 
“Məbada!” deyəcəkdi.  
Bir gün anama: 
– Mən oxumaq istəyirəm! – dedim. – Məni buracan 
gətirmisiz, savadsız edəcəksiz... Oxumaq istəyirəm mən, 
oxumaq! 
Anam bu dediklərimi atama danışar, atam, əlbəttə ki, 
kələyimi başa düşər: 
– Ay xanım, – deyər, – ağlını yığ başına! Mən sənin 
kimi quşbeyin deyiləm... Bu nağıllarla o ancaq səni aldadar. 
Onun dərdi, bizdən uzaqlaşıb, istədiyini etməkdir... Yoxsa 
nə oxumaq, nə də bir baltaya sap olmaq... 
Artıq yeganə çıxış yolu qalmışdı: qaçmaq! 
Günlərlə ölçüb-biçdim... Planlar qurdum... Türkiyəyə 
qaçmağın yollarını axtardım. Coğrafiya kitabımdakı Türkiyə 
xəritəsində Beyrutla Adana arasındakı məsafəni xətkeşlə 
www.vivo-book.com 
 128 
ölçdüm. Saatda maksimum beş kilometr gedə biləcəyimi 
nəzərə alaraq, bəzi hesablamalar apardım. Amma yenə də bu 
işdə nəsə bir çatışmazlıq vardı. Yəqin ki, bəzi rəsmi 
məsələlər, bir də bir qədər pul problemi ilə üzləşəcəkdim.  
Təsəvvür edirdim ki, qaçmışam... Axşam atam 
gözləyəcək, gözləyəcək, axır görəcək ki, oğlan yoxdur, 
həyəcanla, səs-küylə polisə qaçacaq... Sonrası da məlum 
məsələdi... Hələ sərhədə çatmamış yaxalayacaqlar...  
Belə olan halda? 
Üsyan bayrağını qaldırmaqdan başqa çarəm yoxdur! 
Səhərlərin birində, çay içəcəkdik, atam dünəndən qalan 
boyat çörəkləri paylaşdırırdı. Mənə çatanda: 
– Al kuçu-kuçu! – deyə bir tikə çörəyi mənə atdı. 
Çörək stəkana dəydi, stəkan aşdı, çay ayağımı elə pis 
yandırdı ki... Onsuz da yığmışdım, necə ayağa durdum, 
nələr dedim, bilmirəm. Ancaq otağa girməyim, otağın 
qapısını da üzünə hikkəylə çırpmağım yadımdadır...  
Bir anlıq dəhşətli sükut çökdü... Bunun unudulub 
getməyəcəyini, atamın bunun əvəzini çıxacağını bilirdim. 
Çaşqın halda otağımda gözləməyə başladım. Sonra nəsə bir 
www.vivo-book.com 
 129 
şey etmək xətrinə, gedib şkafdan çantamı götürdüm. Divana 
oturanda atam: 
– Gəl bura görüm əə! – deyə qışqırdı.  
Nə getdim, nə cavab verdim. Hər tərəfim buz bağlamış, 
tir-tir titrəyərək gözləməyə başladım...  
O yenə çağırdı, yenə də getmədim, cavab vermədim... 
Yenə bir qısa sükut... Sonra qapı kobudcasına açıldı, ağ gecə 
xələtində, gömgöy göyərmiş halda qarşımda durdu: 
– Ə dinini imanını... oğlu... Çağırıram, niyə gəlmirsən? 
Hönkürtüylə ağlayaraq: 
– Gəlməyəcəm! – deyə qışqırdım. – Bundan sonra heç 
vaxt gəlməyəcəm, sizin süfrəyə oturmayacam... Mənlə ögey 
övladın kimi davranırsan, məni alçaldırsan!  
Atam sapsarı oldu və qapının dəstəyini tutan əli yanına 
düşdü.  
Sonra?.. Sonra çıxıb getdi.  
Məktəb şəhadətnaməmlə şəxsiyyət vəsiqəmi və özümə 
görə vacib hesab etdiyim kağızlarımı seçib yığanda anam 
içəri girdi. Çəkinərək yanıma gəldi: 
– Çox pis iş gördün, – dedi, – çox pis...  
www.vivo-book.com 
 130 
        Ona da od püskürdüm. 
– Yox, – deyə davam etdi,  – nə olur olsun, ata həmişə 
atadı. Övladın vəzifəsi isə...  
– Atadısa, atalığını bilsin, Allah olmadı ki? 
Xırda-para əşyalarımı yığmışdım. Anam yığdıqlarıma 
şübhəylə baxdı: 
– Bunlar nədi? Nə üçündü? 
– Şəxsiyyət vəsiqəm, məktəb şəhadətnaməm... 
– Niyə yığmısan onları? 
– Yığmışam da... 
– Niyə yığmısan? Dəqiqdi ki, nəsə səbəbi var... 
Qəti şəkildə: 
– Adanaya gedirəm, – dedim. – Lazım gəlsə, qaçacam! 
Anam ağlamağa başladı: 
– Peşman olacaqsan, istədiyini heç vaxt tapa 
bilməyəcəksən, peşman olacaqsan, təəssüflənəcəksən... 
Ağır-ağır davam elədi: 
– Ataya, anaya üsyan etmək... Biz bu gün varıq, sabah 
yoxuq... Bu etdiyinin ağrısını ömrün boyu çəkəcəksən. 
www.vivo-book.com 
 131 
Evdəki nüfuzum birdən-birə qalxmışdı. Yeməkxana 
məsələsindən sonra itirdiyim qürurumu yenidən qazanmış, 
başda Niyazi olmaqla, bacılarımı tamamilə tabe etmişdim. 
Niyazi arabir dirəşmək istəsə də, bir şapalaq, bir badalaqdan 
sonra yıxılıb qalır, atasına şikayətin də bir nəticə 
verməyəcəyini bildiyinə görə bir-iki ağız ağlayır, sonra 
küsüb bir küncə çəkilirdi.  
Evdəkilərin məndən zəhlələri getdiklərini bilirdim. 
Əşii... Kefləri necə istəyir... Mənim dünəndən zəhləm gedir 
onlardan... 
Atama hirsim həddini aşan vaxtlarda, məsələn, belə 
xəyallar qurardım: 
Vətənə qayıtmışam. Yenidən məktəb, lisey-filan 
bitirmişəm, zabit olmuşam. Aradan uzun illər keçib... 
Rütbəm sürətlə qalxıb, paşa olmuşam... Müharibə başlayır... 
Bir gün hüzuruma bir qoca gətirirlər, saçı saqqalına qarışmış 
bir qoca... Dayanmadan ayağıma düşür, “paşam-paşam” 
deyib yalvarır. Kimliyini araşdıranda heyrətlənirəm və 
ətrafımdakıların çaşqın baxışları altında qocanın boynuna 
sarılıram: 
www.vivo-book.com 
 132 
– Atacan, atacan... – deyirəm, – mən sənin oğlunam! 
 O dəliyə dönür, hıçqıraraq qollarımdan asılır və ürəyi 
gedir...  
Bir gün Beyrut limanında gəzişəndə bir türk gəmisi 
gördüm. Dirəyində də bayrağımız... Bu gəmi, bu bayraq, bu 
mənim məmləkətimin, vətənimin bir hissəsidir... Saatlarla 
ordan gedə bilmədim. Elə bil sehrlənmişdim, gözlərim 
bayrağımızda, həyəcandan titrəyərək orda gəzişirdim. Sonra 
o dəli həyəcanla konsulluğumuza qaçdığım yadıma gəlir... 
Nə demişdim?  Bilmirəm. Axşam evə qayıdanda hələ də 
özümü itirmiş vəziyyətdəydim.  
İki gün sonra idi, deyəsən, bir axşamüstü atam çiyinləri 
sallana-sallana gəldi. Əhvalsız, hirsli halda öz küncünə, 
kitabların arasına girib oturdu. Bilmirəm niyə üzümə 
baxmadan: 
– Konsula dediklərin düzdü? – deyə qapını çırpdığım 
gündən sonra ilk dəfə mənimlə danışdı.  
– Düzdü... – dedim. Başqa heç nə soruşmadı.  
www.vivo-book.com 
 133 
Anam lampa yandırmaq üçün durdu, atamınsa öz 
küncündə, getdikcə daha da sönükləşərək uzun-uzadı bir 
yoxlamaya başı qarışdı.  
 
 
 
 
 
 
     XIX 
 
Hər səhər erməni bazarına gedər, çörəkçi Bağosdan 
boyat çörək alardım. Boyatlar təzələrdən iki quruş ucuz idi 
və boyat çörək təzəyə nisbətən daha bərəkətli idi.  
Bu bazar türkcə danışıqlar, türkcə zarafatlar, türkcə 
söyüşlərinə görə vətənimin bir parçası kimi idi.  
Bir də görürsən, adamı adının Əhməd olduğunu 
fikirləşməyə vadar edən bir baqqal batıq səsi ilə “Durnam”ı 
oxuyur, o yandan da bir qəssab “heye, heyee” deyə ona 
qoşulur. Yaxud daha dərində yerləşən bir şirniyyat 
www.vivo-book.com 
 134 
dükanında usta öz tələbəsini döyəndə türkcə söyür, bir türk 
kimi əsəbiləşir, bir köftəçi Adana köftəsinə oxşar köftələr 
satır! 
Həmin gün qolumda səbət çörək almağa getmişdim. 
Başım yastı çəkmələrini dükanının qabağına atan, qəhvə içib 
nərd oynayan, ya da nargilə xortuldadan əsnafa qarışmış, 
yavaş-yavaş yeriyirdim. Birdən adımla çağırdılar. 
Çevrildim. Virjin. Ona balıq verdiyimçün döyüldüyüm 
erməni qızı... Yanında bir qadın da var idi. Yanıma gəldilər. 
Məni qadına ermənicə təqdim etdi, qadını isə mənə türkcə: 
– Şinorik bacım budu... Həmin gün...  
Qadının yaşı otuz beşdən yuxarı olardı... Boyalı 
dodaqları, sürməli gözlərinə baxmayaraq yaşlı görünürdü, o 
qadınlardan idi... 
– Deməli, türksən, – deyə soruşdu.  
– Türkəm, – dedim.  
– Türkiyənin harasındansan? 
– Adanadan...  
– Adanadan? 
– Hə... 
www.vivo-book.com 
 135 
– Adananın hansı məhəlləsindən? 
– Xurmalı... 
Üçümüz yanaşı gedirdik. Ətrafdakılar ona söz atırdılar. 
O isə Adananın Bebekli Kilsəsindən, Keşişin bağçası, 
Dilbərlər səkisindən danışanda dayanır, tərbiyəsizlik edən 
birinə tərbiyəsiz cavablar verir, qəhqəhə səsləri yayılırdı.  
Bu ara: 
– Deməli, vətəninə qayıdacaqsan, hə? – deyə duruxdu. 
Üzümü uzun-uzadı nəzərdən keçirdi.  
– Xoşbəxt adamsan, – dedi, – çox xoşbəxt! – Və 
əminliklə: 
– Get, oğlum, – deyə əlavə etdi, – vətəninə get! 
Qarnının doyduğu yer vətəndir deyirlər, amma qulaq asma...  
Dalğın idi: 
– Allah bizim rəhbərlərimizə rahatlıq üzü 
göstərməsin... – deyə deyindi. – Bizim türklə aramızda nə 
var idi ki? 
Boğosun dükanını keçmişdik. İcazə istədim.  
– Yoox, – dedi, – qız səni mənə çox təriflədi, mütləq 
bizə gedəcəyik... 
www.vivo-book.com 
 136 
– Mümkün deyil, – dedim, – evə çörək aparmalıyam. 
– Olmaya bizdən ehtiyat edirsən? Fahişəliyimiz keçici 
deyil, oğlum, qorxma. Fahişə də Allah bəndəsidi, o da 
insandı... 
– Əstəğfürullah... Siz mənə heç vaxt 
düşünmədiklərimi... 
Virjin: 
– Yox, yox... – dedi, – sən ona fikir vermə... Çörəkləri 
qoy, gəl, yaxşı? 
Söz verdim. Ayrılanda Şinorik: 
– Sən mənə fikir vermə, mən bir az başdan xarabam, 
bağışla məni, dalğınam mən... 
Sonra:  
– Dayan, – deyib qolumdan tutdu, – əgər bir də görüşə 
bilməsək, yadında saxla, Adanaya gedəndə Seyhan 
şəlaləsindən mənim yerimə bir qab su iç! 
Günəş sürətlə qalxırdı. İti addımlarla uzaqlaşdılar.  
Çörəkləri qoyub Şinorikgilin məhəlləsinə getdim. 
Kasıb ermənilərin yaşadığı bu məhəllə olduqca pis 
vəziyyətdə idi. Çınqıllı divarlar boyu paslı dəmir qablar, 
www.vivo-book.com 
 137 
taxtaları çürümüş, yastı, əyri-üyrü evlər... Damdar küçələr 
palçıq içində idi. Donuzlar sürüylə gəzir, qapılarda aşıb 
qalmış zibil qabları... Ayaqyalın uşaqlar palçığa bata-bata 
qaçışır, qadınlar üzbəüz pəncərələrdə durub çənə döyür, 
hardasa qrammofon ahəstə-ahəstə köhnə bir türk mahnısını 
hayqırırdı.  
Xeyli gəzəndən sonra, nəhayət ki, Şinorikgilin evini 
tapdım. Botinkalarım palçıq içində idi, partlamış yerlərindən 
əməlli-başlı su axırdı... 
Məni sevinclə qapıda qarşıladılar. Hələ Virjin boynuma 
atılıb qucaqladı. Şinorik: 
– Yavaya bax hələ... – dedi, – bu bizi də keçəcək! 
Basıldıqca ucadan cırıldayan qara pilləkənlərlə yuxarı 
çıxdıq. Yuxarıda geniş bir otaq vardı, zivəyə asılmış çul 
otağı iki yerə bölürdü. Yerdə çox qədim xalı vardı, Sivas 
xalısı... Otağın bir küncündə ayağı qırıq bir stol, stolun 
üstündə boş araq butulkaları, çirkli qablar, balıq tikanları, 
yumurta qabıqları...  
Ev iylənmiş balıq iyi verirdi. Şinorik: 
– Deyirdim, sayıb gəlməz... – dedi.  
www.vivo-book.com 
 138 
Diqqətsiz, cəld, dəlisov... Gedib böyük bir qəhvədan 
gətirdi, manqala qoydu.  Şkafdan olduqca zərif qəhvə 
fincanları çıxardı, qıraqları güllərlə bəzənmişdi...  
– Bunlar bizim rəhmətlikdən qalmadı... Parisdən 
gətirmişdi... Bir bu qalıb satılmamış... 
Sonra Virjindən danışmağa başladı. Anası ölüb. 
– Bu indi mənim qızımdı... – dedi.  
Virjin isə kuklalarının qutusunu çarpayının altından 
çıxardı. 
– Baaax, – dedi, – gör nələrim var! Bu kuklaya bax... 
Bunu Şinorik bacım düzəldib, bunu da mən... Ən qəşəngi 
hansıdı?! 
Onun düzəltdiyinin daha qəşəng olduğunu dedim, 
sevindi. Şokoladlardan çıxan balaca artist şəkillərini 
göstərdi: 
– Bunları Altunyan həkimin qızları verdi... 
– Bu xələti də mən tikmişəm ee... – dedi, – Vallah mən 
tikmişəm... Düzdü, bacı? 
Şinorik çənəsini dizinə dayayıb Virjinə baxırdı.  
www.vivo-book.com 
 139 
– Eeh yazıq yetim... – dedi, – sən bunları varlı uşaqlara 
satıb pul qazanmağın yolunu axtar, yolunu...  
Virjinin qəşəng, ağappaq ayaqları, ora-burası didilmiş 
xələtinin yuxarıya qalxmış ətəyin altından görünürdü. 
Kuklasının xələtini dəyişməyə başı qarışanda kiminsə səs-
küylə pilləkənləri çıxdığını eşitdik, sonra qapıda göründü... 
Kepkasının günəşliyi yana əyilmiş, saçları dağınıq, yekə 
burunlu biri... Şinorik yerindən atıldı. Nəsə danışdılar... Kişi 
məni soruşdu,  deyəsən... Şinorikin çiyni üzərindən başını 
uzadıb mənə baxdı.  
Şinoriki qucaqlamaq istəyirdi, o yan bu yana gedir, 
əsəbiləşirdi. Sonra bir yerdə toxunma çulun o biri tərəfində 
itdilər, səsləri eşidilirdi, itələşmələr, ardınca şillə səsləri, 
söyüşlər...  
– Bu kişi kimdi? – deyə soruşdum.  
Virjin: 
– Keqam! – dedi. – Bacımın aşnasıdı, bəlasıdı...  
Bu vaxt yenə şillə səsləri, ağlamaq və kişinin 
gülüşləri...  
– Bacımdan pul istəyir yenə... 
www.vivo-book.com 
 140 
Səslər kəsildi, pıçıltılı danışıqlar başladı. 
– Nə istəyir? 
– Qumarbazın biridi... Uduzub yəqin... 
– Verməsin... 
– Verməsin? Doğrayar bacımı...  
O biri tərəfdə bir sandıq açılıb-bağlandı.  
Manqaldakı qəhvədan qaynayırdı. Virjin qəhvədanı 
odun üstündən götürdü, qəhvəni fincanlara tökdü. 
– Hər gün nələr çəkirik biz... 
– Kimdən? 
– Sərxoşlardan... 
– Niyə? 
– Eee... Şinorik bacım gecələr evə adam gətirir axı... O 
orda (çulun digər tərəfini göstərdi) onunla birlikdə olanda 
mən bu tərəfdə sərxoşların başını qatıram! 
– Necə? 
– Əşi sən də... Heç nə bilmirsən... Belə dəə... 
Ağızlarına məzə verirəm, qucaqlarına otururam...  
– Qucaqlarına oturursan? 
– Pul versələr... 
www.vivo-book.com 
 141 
Otağı qorxuyla nəzərdən keçirdim, burnuma birdən-
birə araq iyi gəldi... 
Şinoriklə aşnası yenə gəldilər. Kişinin göz bəbəkləri 
burun dəliklərinə axışırdı elə bil... Gülərək: 
– Deməli, qart xoruzlardan bezdin hə, Şinorik? – dedi. 
Şinorik onu çiynindən itələyib bayıra çıxarmaq istədi, 
kişi qapıya söykəndi, sonra Şinoriki bir təkanla yerə yıxdı. 
Məni uzun-uzadı süzdü. Şinorik yerdən durdu, kişini yenə 
itələdi, zorla bayıra çıxardı. O da deyinə-deyinə, səs-küylə 
pilləkənləri düşüb getdi.  
– Fikir vermə, – dedi Şinorik, – itin biridi... 
Bolluca güldük, mahnı oxuduq... Şinorik Adanadan, 
anasından, atasından, birinci ərindən danışdı, sonra falıma 
baxdı, mənə mütləq bir yol açılacağından və başımın 
üstündəki qismətdən danışdı. Söhbəti fırladıb yenə vətənə 
təzədən qayıdıb-qayıtmamaq məsələmə gətirirdi. Birdən: 
– Bax, hirslənmə, – dedi, – elə sənin tayındı... 
Getməsəydin dost olardınız... 
Virjinin başı kuklalarına qarışmışdı. Şinorik davam 
elədi: 
www.vivo-book.com 
 142 
– Ayının birinə qismət olmaqdansa...  
Günəş qüruba yaxınlaşanda durdum. Dəfən-dəfən 
sağollaşdıq. Virjin ağladı. Şinorik vətəndən məktub yazmağı 
tapşırdı. 
Arxamca qışqırdı: 
– Yaddan çıxarma aa, qardaş, yaddan çıxarma yaxşı? 
Seyhan şəlaləsindən mənim yerimə... 
 
 
 
 
 
 
 
 
 
 
      XX 
 
www.vivo-book.com 
 143 
Hələ də gözləyirdik, nəhayət bir axşamüstü atam, mən 
orda yox imişəm kimi, anama: “O oğlana de, – söylədi, – 
sabah yola çıxacaq”... 
Anamla baxışdıq. Onun yenə gözləri dolmuşdu.  
Məndə sevinc fırtınası... Həyətə cumdum. Orda qalsam 
sevincimi gizlədə bilməyəcəkdim.  
Artıq hamıya yazığım gəlirdi... Hətta atama da... 
Niyaziylə incik olmağımıza baxmayaraq, onu çoxdan 
bağışlamışdım, əsəbiləşmirdim. Hələ onu döydüyümə görə 
peşman da olmuşdum. Elə yumşalmışdım ki, əl vursalar 
ağlayacaqdım... Arxamda qoyduğum hər  şeydə bir qüssə 
vardı. Kağız qayıqlar üzdürdüyümüz hovuz elə bil sərin 
şappıltılarla ağlayırdı. Qızılgül fidanları, zivədə başını aşağı 
salan sıxaclar, təkərlərindən biri qopmuş oyuncaq maşın, 
futbol topumun parçalanmış rezini, kəməri qopmuş 
ayaqqabı, qonşunun həyətini bizimkindən ayıran çürük 
taxtalar, hər şeydə bir hüzn, bir yetimlik... 
Niyazi boynunu bükmüşdü, elə bil “Bizi atma, qardaş” 
demək istəyir, bacılarım elə bil “Sən bizi atıb gedirsən... Biz 
də burda ölərik, neynək” deyən kimi idilər.  
www.vivo-book.com 
 144 
Mətbəxə girdim. Mənə baxan sapı mis mismarlı tavaya: 
–  Xəbərin var, – dedim, – Adanaya gedirəm! 
Elə bilirdim, rəfdəki qazanlar, boşqablar, nimçələr, 
çəngəl-bıçaqlar məni həsədli bir qısqanclıqla seyr edirlər. 
Mətbəxin qapısında Tekir qabağıma çıxdı. Belini əyərək 
ayaqlarımın arasından keçdi. Onu yerdən götürüb öpdüm.  
– Bilirsən, Tekir, sabah Adanaya gedirəm!  
Miyoldadı. 
– Yox, yox... Səni apara bilmərəm... Burda qal, onlar 
da yazıqdı! 
Yenə miyoldadı. 
Onu yerə qoyub anamgilin yanına getdim. Anam 
boğçamı hzırlaya-hazırlaya sakitcə ağlayır, bunu bizə 
göstərməməyə çalışırdı. Bu mənə yaman dəymişdi, ancaq 
vətənə getməyin sevinci... 
Sonra dəhlizə çıxıram, dəhlizdən içəri otağa, içəri 
otaqdan mətbəxə, mətbəxdən həyətə, həyətdən tualetə... 
Tualetin təzə rəndələnmiş taxtasına qələmlə nəsə yazıb, 
hansısa tarixi fikirləşirəm, sonra atamın görməyindən 
qorxub qaralayıram.  
www.vivo-book.com 
 145 
Atam, onda heç bir dəyişiklik yox idi... Yenə 
kitablarının arasında, yenə qaşqabaqlı...  
Gecə Niyaziylə qucaq-qucağa nələr danışmadıq. 
– Məsələn, – dedim, – mənim yerimdə sən olsaydın... 
Elə fikirləş... Sən gedirsən. Adanaya... Hə? Neyləyərdin? 
Fikirləşdi, fikirləşdi... 
– Mən olsam, mən getməzdim ki...  
– Niyə ə? 
– Getməzdim də. 
– Yaxşı, ancaq nə üçün getməzdin? 
– Nə üçün... Bunun nə üçünü olur, yazıq deyil o? Onun 
bizdən başqa kimi var ki?.. 
Özümü qəddar adam kimi hiss etdim amma... 
– Cin Məhmətin qardaşına salam deyim səndən? 
– De... 
– Başqa neyləyim, sənin əvəzinə? 
Fikirləşdi, fikirləşdi... 
– Daş körpüyə çıx, şəlaləyə bax! 
Köks ötürdü. 
www.vivo-book.com 
 146 
– Yaxşı, – dedim, – sənin əvəzinə uzun-uzadı baxaram. 
Darıxma sən. Sənə hər həftə məktub yazaram, idman 
jurnalları yollayaram... 
Yenə köks ötürdü.  
Səhər sübhdən atamın silkələməyilə oyandım.  
– Yola çıxan adam belə eşşək kimi yatıb qalar? 
Cəld ayağa durdum. Bacı-qardaşlarım da... Məni 
dövrəyə aldılar... Atam çox əsəbi görünürdü.  
– Nolub e sizə? – deyə qışqırdı. – Sizi atıb gedir də... 
Niyə başına yığılmısız? 
Paltarlarımı tez-tələsik geyinirəm, ürəyim sevincdən 
partlayacaq... Bütün diqqətimə baxmayaraq, su səhəngini 
aşırdıram, bir az sonra da qolum lampanın şüşəsinə dəyir, 
pişiyi ayaqlayıram. 
Atam paltar boğçamın yanındadır... Anam paltarlarımı 
ona göstərir: 
– İki alt paltarı, qədimi köynək, iki firəng köynəyi, bir 
idman köynəyi... Bu da var, amma heç xeyri qalmayıb 
bunun, tamam didilib... 
Atam: 
www.vivo-book.com 
 147 
– Qoy, – deyir, – mənim yun köynəyimi də qoy...  
Anam onun yun köynəyini də gətirib qoyur.  
– Əlcəklərimi də...  
Əlcəklərini də qoyur. 
Və boğçam çamadanıma yerləşdirilir.  
Son dəfə həyətə çıxıram. Havada xoş sərinlik var, 
günəş çıxır, səma çəhrayı rəngdə... Hovuzun lüləyinə başı 
qırmızı bir ərəb bülbülü qonub cəh-cəh vurur. Gül 
fidanlarında şeh damcıları titrəşir. Təkir tualetin qapısında 
oturub əl-üzünü yuyur. Bu başdan o başa sıxılmış zivənin 
üstündə civildəşən sərçələr...  
– Hardasan, əə? 
Qaçıram.  
– Hardaydın? 
– Tualetdəydim... 
– Aman, amaan... Ata-anadan ayrılan övlad da belə 
sevinər? 
Bacı-qardaşımla son dəfə öpüşürük. Ağlayırlar. Növbə 
anamındır. Əlini alıb öpürəm, o da hönkürərək üzümdən 
dəfələrlə öpür. Bir müddət ana-bala eləcə dayanırıq. Atam 
www.vivo-book.com 
 148 
çox güman bunları görməsin deyə küçəyə çıxmışdı, 
gözləyir, tələsirdi... 
Nəhayət, çamadanım əlimdə bayıra çıxıram. Arxamda 
qoyduqlarımın ağlaşma səsləri ucalır... Bacılarım dalımca 
qab-qab su tökürlər.  
Niyaziylə yan-yana gedirik, çamadanımı alır. Atam da 
qabağımızda... Onun boynunu görürəm. Qırışmağa başlamış, 
nazilmiş bir boyun.  
Uzun-uzadı gedirik... Yolda atam bircə dəfə də olsa 
çevrilib baxmır. Niyaziylə sakit-sakit danışırıq. Günəş 
sürətlə çıxır, hava isinir... 
Stansiyada atam səkkiz dənə banan alır. Üçünü yeyirik, 
beşini də yolda yeyərsən deyə mənə verir. Ancaq gözlərini 
daim məndən qaçırır, başqa-başqa yerlərə baxır. Birdən: 
– Gedəndə onlara de, – dedi, – onlara de ki, onlar orda 
səfalət içindədirlər. Daş ürəkləri yumşalsın bir az!  
Hələ də üzümə baxmır... Siqaretinin tüstüsünü stansiya 
binasına tərəf üfürür.  
İlk fit səsi! 
 Atamın həyəcanlandığı açıq-aşkar hiss olunur... 
www.vivo-book.com 
 149 
Siqaretindən dalbadal, hirsli-hirsli qullab vurur. Elə bil nəsə 
demək istəyir... 
Sonuncu fit! 
Niyaziylə qucaqlaşıb öpüşürük, ağlayır və tələsik 
qatardan düşür. Atamın pəncərəyə uzanmış əlini əlimə alıb 
öpürəm.  
– Ya da, – deyir, –  onlara heç nə demə... Sən ancaq 
özünü düşün, özünü və məktəbini... Bizi Allah düşünər! 
Paravozun kəskin fiti, qatar tərpənir, irəliləməyə 
başlayır.  
– Allah yolunu açıq etsin, övladım! 
Qatar sürətini artırır. Niyaziylə atam perronun yanıyla 
qaçırlar... 
– Tez-tez məktub yaz, bizi canından-başından xəbərdar 
et... 
Qatar sürətlə onları geridə qoyur, atam arxasını çevirib, 
başını aşağı salıb... Niyazi dəsmal yelləyir. 
İçimdə dəhşətli bir qəribçilik... Qatar getdikcə sürətini 
artırır. Sonra dağlar görünür, Livan dağları... Ovalıqlar, 
www.vivo-book.com 
 150 
ovalıqlarda banan sahələri... Stansiyalar keçirik. Yamyaşıl 
ağaclar,  agel
24
, kefiyyə
25
, fəs, parlaq günəş və dəniz...  
Elə bu...  
 
 
 
 
 
 
 
 
 
 
 
 
 
 
                                                 
24
ərəb kişilərinin kəfiyyənin üzərindən bağladıqları ip 
25
ərəb kişilərinin başlarına bağladıqları parça 
www.vivo-book.com 
 151 
 
 
 
 
 
 
 
 
 
 
 
 
 
 
 
 
        XXI 
 
Qatardan düşən kimi vətənin iyun günəşi ilə qızmış 
torpağını öpdüm. Sonra əlimdə çamadanım, düşdüm yola. 
www.vivo-book.com 
 152 
Maşına minmək üçün pulum çatırdı. Amma maşın məni 
vətənimin torpağıyla yeriməyə qoymayacaqdı.  Həm də, nə 
bilmək olar, bəlkə də mənim kimi sürətli gedə bilməyəcəkdi.  
Daxilimdə getdikcə bir titrəmə hiss edirdim!  
Günəşə, toza, heç  nəyə, heç nəyə baxmayaraq, 
qaçmağa başladım. Cin Məhməti çaşdırmaq üçün ərəb 
dilində sözlər dilimdən süzülür. Eleni, Virjin, Mətbəül-
Həcəriyyə, portağal bağları arasındakı keşiş məktəbi, mavi 
dəniz, banan sahələri, Erməni bazarı, bütünlüklə Beyrut 
fikrimdə dolanırdı.   
Şəhərə bir girişindən girdim. Məmləkətim mənə 
birdən-birə olduqca viran göründü. Məyus küçələr, məyus 
küçələrdə arıq, tərli pişiklər, böyük qıfıllarıyla adama tərs-
tərs baxan sahibləri müflis olmuş mağazalar...  
Nənəm vecimə də deyildi. Onun yanına sonra da 
getmək olardı. İndi getsəm, məndən əl çəkən deyil, atama, 
anama, bacı-qardaşlarıma və Beyruta aid suallar verəcək, 
ağlayacaqdı.  
Çamadanımı bir əmanətçiyə tapşırıb Cin Məhmətgilə 
qaçıram... Yay günləri nisbətən gec kölgələnən məhəlləyə 
www.vivo-book.com 
 153 
yaxınlaşdıqca həyəcanım daha da artır. Meydançasında 
futbol oynadığımız, tozlu küçələrində yarıçılpaq arıq 
uşaqların yığışdığı və yorğun fəhlələrin axşam evə 
qayıtmaqlarını xatırladığım bu itdən bol məhəllə belə necə 
də dəyişmişdi... Günəşin yandırıcı şüaları altında istəksiz 
uzanan yollar, suvaqları tökülmüş taxta evlər... Futbol 
oynadığımız meydançanın yanları tikan məftillərlə 
əhatələnib, meydançada qırmızı kirəmit yığınları, sement 
gölməçələri, taxta köşk...  
Sonra Cin Məhmətgilin evi... Taxtaları şəbəkə kimi 
naxışlı çəhrayı ev... Biz meydançada futbol oynayanda Cin 
Məhmətin hündür, əsəbi anasının bizi qaşqabaqla izlədiyi 
çıxıntılı pəncərə... Çərçivə endirilmişdi. Halbuki bu qəfəs 
yay-qış açıq olardı... 
Qapının üzüklü ələ oxşayan toxmağını vuranda 
əsirdim. Qapının taxtalarıyla çoxdankı tanışlığımız vardı. 
Rəngli qələmimlə illər əvvəl ora “Şa, şa, şa!” yazmışdım, 
hələ də silinməyib, ancaq bir qədər solğunlaşıb.  
Qapını təzədən, nisbətən daha möhkəm döyürəm. 
Uzaqdan gələn şap-şap səsi və səsi aydın eşidilən çax-çax. 
www.vivo-book.com 
 154 
Qapı açılır. Heç tanımadığım bir gənc qadın... Kimi 
axtardığımı soruşur. Deyirəm. Fikirləşir. Sinəsi çox açıqdı, 
qısa xələtdədi... Gözüm qadının boynunda atan mavi 
damarda qalıb...  
Qadın belə bir adam tanımadığını deyib içəri girir.  
Yolda köhnə tanışlardan birinə rast gəlirəm.  
– Aa, – deyir, – çoxdandı görünmürsən, haralardasan? 
Deyirəm. Heç təəccüblənmir. Halbuki bir qədər maraq 
göstərsə ona nələr danışmazdım! 
– Cin Məhmətgil burdan köçüblər, deyəsən? 
– Hansı Cin Məhmət? 
– Hansı Cin Məhmət? Bu meydançada top oynayardıq 
e... 
– Cin Məhmət, Cin Məhmət? Həə... onlar getdilər e, 
bilmirəm İstanbula, ya İzmirə, harasa köçdülər... Çoxdan... 
– Bəs Ado? 
– Kürdün oğlu? Əşi boşla o murdarı... Hələ yadından 
çıxarmamısan...  
– Bəs Sürəyya? 
Yerə çarpaz tüpürür.  
www.vivo-book.com 
 155 
– Təkin? Müəllimin oğlu? O birilər? 
Çiynini çəkir, ayrılırıq. Elə bil vətən başıma fırlanırdı. 
Daxilimdə nəyinsə yerlə yeksan olduğunu hiss edirdim. Mən 
indi ərəb dilindəki cümlələrimlə kimi təəccübləndirəcəm? 
Keşiş məktəbindən, çənəsinə yumruq ilişdirdiyim müdirdən, 
yaşıl tramvaylardan, Virjin, Eleni və digərlərindən kimə 
danışacam? Mən axı bura niyə gəldim? 
 
 
 
 
 
 
      XXII 
 
Bir ay sonra atamdan bir məktub gəldi: anamgili 
yollayırmış! 
Məktubda təfsilatıyla yazılmamışdı, amma başa 
düşdüm ki, atam on səkkiz yaşlı oğlan uşağının qızdan daha 
qiymətli hesab edir və əmindim ki, atam məni sevir.  Lakin 
www.vivo-book.com 
 156 
anamgil heç cürə gəlib çıxmadılar. Yay bitdi, məktəblər 
açıldı. Təzədən orta məktəbə yazıldım... Amma məktəblə 
aramdakı bağlılıq elə qopmuşdu ki...  
Səhər açılırdı... Nənəmin bütün diqqət və nəzarətinə 
baxmayaraq, kitablarım qoltuğumda, başımda sarı zolaqlı 
məktəb kepkam, düşürdüm yola, birbaş Yorginin kəpək 
dükanına! 
Yorgi vətənə qayıtdığım həftə tanış olduğum bir 
mühacir oğlu idi. Əsl adı İsmayıl idi, amma nəyə görəsə 
Yorgi çağırırdılar və bu ad ona çox yaraşırdı. Yorgi də 
müalicəsi mümkünsüz olan futbol xəstəsi idi, amma nə yaxşı 
pas verə bilir, nə yaxşı aldadır, nə künc zərbəsi vurulanda 
yaxşı yer seçə bilirdi. Buna baxmayaraq, onu dəhşət çox 
istəyirdik. Tanış olduqdan bir neçə saat sonra can-ciyər 
olmuşduq.  
Yastı burnu və çəpəki yerişi ilə adamı həmişə 
gülməkdən öldürən Yorginin əl ağacı gəzdirən, 
revmatizmdən şikayətlənən, qozbel bir əmisi vardı. Bu adam 
mənə uşaqlığımdakı Pavli dayını xatırladardı... 
www.vivo-book.com 
 157 
Kişi çox varlı idi və Yorgiyə verəcəyini düşündüyümüz 
bir qızı vardı. Ona görə Yorginin əmisinə olan sevgisi qorxu 
dərəcəsində idi. 
Yorgi dükanın arxasına kömür daşıyardı. Yazda 
qiymətləri salar, qışda qaldırardı. Bu kömür Məhəllə futbol 
klubumuzun mərkəzində saxlanırdı. Günün hər saatında 
bura fabrik işçiləri, qəssab şəyirdləri, tələbələr, çəkməçi 
köməkçiləri, qəzet paylayanlar və işsizlərlə dolu olardı. 
Harda futbol xəstəsi var, mütləq buranı tanıyardı. Yayda, 
qızmar cənub günəşi ətrafı yandıranda, bizim hərəmizin başı 
bir işə qarışar, kimi futbol topuna dəri kəsər, kimi topun 
rezinini yamayar, kimi topun qırağını sökər, bitib-
tükənməyən oyunlardan danışardıq. Tualetə istəyəndə də 
uzağa getməyə ehtiyac yox idi. Yorgi: 
– İşəyin, işəyin... – demişdi, – kömürlərə işəyin! 
Kömürlərə işəyərdik və isti havada bura çox pis iy 
verərdi.  
Arada Yorgi xərçəng kimi gələr: 
– Əmim! – deyə qışqırardı.  
www.vivo-book.com 
 158 
Hərə bir tərəfdə... kəpək kisələrinin dalında, böyük 
tozlu sandıqların içində, bəzilərimiz də kömürlərin arasında 
gizlənərdik... Əmi əl ağacına söykənə-söykənə  gələrdi. 
Yorgi onu qapıda qarşılayar, dil töküb əlindən tutaraq 
dükana gətirər, stul təklif edər, qəhvə gətizdirərdi. Bütün 
cəhdlərinə baxmayaraq, əmisi kifayət qədər razı qalmazdı. 
Nəsə bir nöqsan tapılar, Yorgini danlayıb, “Sən adam olan 
deyilsən... Gözüm səndən heç su içmir!” deməyə əmisinə 
səbəb verərdi...  
Bəzən dükanın qabağına gözətçi qoymaq yaddan 
çıxardı, ya gözətçi bizlə məzələnərdi, ya da başımız keçən 
bazar günkü oyunda kimin yaxşı, kimin pis oynadığını 
müzakirə etməyə qarışanda əmi gözlənilmədən gəlib çıxardı, 
ilişərdik...  Ağzını açıb gözünü yumardı... Hamımızı 
qovardı, sonra da Yorgini əl ağacıyla döyərdi.  
Yorginin döyülməyinə baxmaq komediya idi. O 
döyüləndə biz də dükanın qabağında durub baxar, 
gülməkdən qırılardıq. Əmisi üstünə gələndə Yorgi ora-bura 
qaçar, əl ağacının zərbələrindən qorunar, zərbələr boşa 
www.vivo-book.com 
 159 
çıxanda da əmi dəli olardı. Üzü qıpqırmızı qızarar, donqarını 
çıxara-çıxara axsayar, arada bizim xalalarımızı söyərdi.  
Belə qaçdı-tutduya oxşayan döyülmə səhnələrindən 
sonra Yorgi guya ağıllanar, tərəzinin yanında burnunu 
sallayıb oturar, hansımız oluruq-olaq dükana qoymazdı.  
Biz də inciyərdik. Onun dükanına bir də ayaq 
basmayacağımıza söz verər, Asonyalı Əhməd əfəndinin 
çayxanasına yığışardıq.  
Əhməd əfəndinin çayxanası Yorginin kəpək dükanı ilə 
üzbəüz idi. Bizi eləcə, hamımız birgə çayxananın qabağına 
stol qoyub oturan görəndə dəli olardı. Aradan çox keçməmiş 
görərdik ki, böyründəki velosipedçinin köməkçisini 
göndərib: 
– İsmayıl qardaş sizi çağırır! 
– Dükanı başına dəysin, gəlmirik... – deyərdik.  
Uşaq gedib yenə qayıdardı: 
– Deyir, uzatmasınlar, gəlsinlər. 
Uşağı yenə qaytarardıq: 
– Gəlib özü çağırsın! 
www.vivo-book.com 
 160 
Gələrdi. Dişlərini göstərə-göstərə güləndə çayçı Əhməd 
əfəndi: 
– Ört, ə dişlərini, yekə axmaq! 
Yorginin ağzı hələ də qulaqlarındadır... 
– Çağırıram niyə gəlmirsiz ə, utanmazlar? 
Heç birimiz cavab verməzdik. Gülməməkçün özümüzü 
zorla saxlayardıq, amma dodaqlarımız ora-bura əyilərdi. 
– Hə, niyə gəlmirsiz? 
– Ə donqar Rəcəb, sən də? Bu kora bax e bir! Ə 
sürtüklər, bəsdirin özünüzü çəkdiz! 
Nəhayət, qaqqıldaşardıq, sonra bərkdən gülərdik, sonra 
da ciddi sifət alardıq. Yorgi qabaqda, biz dalınca kəpək 
dükanına yollananda Yorgi birdən nəsə yadına düşmüş kimi 
dayanar, bizi sayardı.  
– Aydaa...  – deyərdi, – axmaqların yarısı otuz nəfər 
edir!  
Sonra yenə ciddiləşib: 
– Ey, çayçı! – deyə çağırardı.  
Əhməd əfəndi özünü o yerə qoymazdı. Qarsonuna: 
www.vivo-book.com 
 161 
– Adəm, oğlum, bax gör nə istəyir, – deyərdi, – İsmayıl 
bəy! 
Yorgi hələ də ciddi sifətlə: 
– Uşaqların hərəsinə bir qazlı su, mənə isə... bir az 
şirindən...  
Əhməd əfəndi “Cırt!” deyəndə Yorgi karıxardı:  
– Necə? 
Altdan-altdan gülərdik.  
Bütün varlığımla Yorginin kəpək dükanına və futbola 
bağlanmışdım, dərslərdən isə tamamilə uzaq idim. Bomboş 
başımla məktəbə gedib-gəlirdim. Məktəbdə də futbol var idi 
və mən məktəbin birinci futbol komandasında sağ cinahda 
oynayırdım, amma məktəbdə nə Yorgi var idi, nə də 
kömürlərinə işədiyimiz kəpək dükanı! 
Yorgi Məndiyəni sevirdi. 
– Əmim qızı ilə evlənib varlanaram, Məndiyəni də 
saxlayaram! 
Məndiyə Əhməd əfəndinin çayxanasının üstündəki evin 
xidmətçisi idi. Çox güman on səkkiz yaşı olardı, kağız kimi 
www.vivo-book.com 
 162 
ağ, iri qara gözlü, güləndə xüsusilə qızıl dişini göstərib 
baxdığı hər kəsi yandırıb-yaxan bir qaraçı qızı idi.  
Gözəlliyilə öyünən kimi görünürdü. Tez-tez 
baldırlarını, ayaqlarını göstərə-göstərə yoldan keçənləri 
gözünün ucu ilə süzərək balkonu yuyar, evin küçəyə baxan 
pəncərələrinin şüşələrini silərdi.  
Hara gedirdi? 
Vatür Saleh: 
– Oğraşdı, bu,  sabunçunun oğlunun yanına gedir! – 
deyərdi.  
Parlaq Saim: 
– Yox əşi, bu Amadogilə... Amadonun böyük oğluyla... 
Ona hamımız vurulmuşduq... Hamımız hiss 
elətdirmədən bir-birimizi qısqanardıq, amma o, əslində, 
Yorginin gözaltısıydı. Əmisinin qızıyla evlənib varlanandan 
sonra onu necə ayrı evdə saxlayacağını, ona nələr alacağını, 
necə yatacağını, necə öpəcəyini elə ləzzətlə danışardı ki, 
varlı olmadığımıza görə təəssüflənərdik.  
Elə gün gəldi ki, futbol haqdakı planlarımızı yaddan 
çıxardıq. Məşqləri axsatmağa başladıq. Düzdür, heç birimiz 
www.vivo-book.com 
 163 
iynədən keçəcək qədər arıqlamadıqsa, sən deyən 
gonbullaşmadıq da... O ilə qədər şərab içmək nədir 
bilmirdik. Məndiyənin sevgisindən dolayı buna da öyrəşdik. 
Məktəb əməlli-başlı ikinci plana düşdü, pulumuzu yığıb 
Məndiyəgilin evinə baxan Kritli Hüseynin meyxanasında 
lül-qənbər olana kimi içərdik. Sərxoş olub meyxananın 
pəncərəsindən Məndiyəyə dəsmal yelləyərdik. Çox vaxt içki 
pulunu yığa bilməsək də, sərxoş olmaq istəyərdik. Pulu 
olmayanlar pulu olub içənlərə ağzı sulanaraq və qısqanclıqla 
baxardı, arada hədiyyə verilən şəraba elə cumardı ki, 
stəkanda bir damcı da qalmayana qədər içər, stəkanı az qala 
dişləyərdilər.  
Bir gün yenə içib-içib Yorginin dükanından ona dəsmal 
yellədir, öpüş göndərirdik. Onun  da deyəsən, səxavətli 
vaxtına düşmüşdü...  Yubkasını qaldırdıqca qaldırırdı. 
Yoldan keçənlərin sual dolu  baxışları altında, dəli olacaq 
vəziyyətdə idik. Arada gözdən itdi. Çox keçməmiş yenə 
evdən çıxdı. Bazar tərəfə getdi, sonra üzbəüz tərəfə, 
Yorginin dükanının olduğu dik yola yönəldi və birdən dönüb 
bizə tərəf gəldi, düz qabağımızdan keçəndə: 
www.vivo-book.com 
 164 
– Tərbiyəsizlər! – dedi.  
Donub qaldıq. O çıxıb getdi. Nədənsə sonra: 
– Tərbiyəsiz hə? 
– Biz tərbiyəsizik? 
– Desin ee, desin, qoy desiiin...  
– Yox e, tərbiyəsizik biz? 
Yorgi: 
– Deyilsən ə? – dedi.  
– Brilyantların töküldü, paşazadə? 
– Töküldü, hə. Nə bilmişdin? 
– Xiyar oğlu xiyar aa... 
– Füyyyt! 
Həmin vaxtdan sonra bir də nə evə gəldi, nə də küçədə 
göründü. Əlbəttə, onu yavaş-yavaş yaddan çıxardıq, yenidən 
futbola və futbol söhbətlərinə başladıq.  
Qışa yaxın Dok Əligilin evinə kirayənişinlər köçdü. 
Təzə kirayənişinlərin qızları var idi. Qızların dul bacıları 
yaman ac idi. Gecəyarıdan sonra Dokla oğru kimi yuxarı 
mərtəbəyə qalxardıq. Qadın birinci Doku çağırardı, sonra da 
www.vivo-book.com 
 165 
məni. Mən çox utanardım. Elə bil, o bizim müəlliməmiz idi, 
biz də şagirdləri.  
Çox xoşumuza gəlirdi, amma küçədə-zadda görəndə 
qaşqabağını sallayar, üzümüzə də baxmazdı.   
Bir gün Yorgi: 
– Uşaqlar, – dedi, – xəbəriniz var, Məndiyədən? 
– Yoox... 
– Bu sabunçunun oğluyla tutublar. Faytonçular götürüb 
aparıblar, sonra da fahişəxanaya atıblar!  
Parlaq Saim: 
– Əla! – deyə qışqırdı. – Gedərik... 
 
 
 
 
 
 
 
 
 
www.vivo-book.com 
 166 
 
 
 
 
 
 
 
 
 
 
 
 
 
 
 
 
 
 
 
 
www.vivo-book.com 
 167 
 
 
    XXIII 
 
Yorginin kəpək dükanında tanış olduğum futbol 
xəstələrindən biri də Həsən Hüseyn idi. Həsən Hüseyn 
birinci komandada oynamırdı. Əvvəllər çox rəsmi 
münasibətdəydik, sonra yaxınlaşdıq, sonra da olduq dost. 
Hətta evlərinə girib-çıxmağa başladım. Gün gəldi, onların 
ailəsindən, evlərindən biri kimi oldum.  
Həsən Hüseyngil Heyvanpazana çıxan dalanlardan 
birində əyilmiş bir kərpic daxmada yaşayırdılar. Daxma 
əyilmişdi, küçənin havası isə yanıq təzək və heyvan nəcisi 
iyi verirdi(Bizim tərəflərin bu yeri, ölkəmizdəki bir çox 
yerlər kimi, daxmaları, inəyi, öküzü, dar, əyri küçələrində 
eşələnən toyuqları və maşın-texnika səsindən uzaqlığıyla bir 
kəndi xatırladardı. O dərəcədə ki, axşam düşməyilə həyat da 
ölərdi. Elektrik enerjisi heç buralara gəlib çıxmayıb.). 
Həsən Hüseyn, Həsən Hüseynin anası, atası, atasının 
anası, üç bacısı, cəmi yeddi nəfər, bu bir otaqda yatıb-
www.vivo-book.com 
 168 
durardılar, Həsən Hüseyn bu otağın bir küncündə, bəzən 
tikiş maşınını yan tərəfə aşırıb, bəzən isə nöyüt qabını stol 
kimi istifadə edərək vərəq, qələm və mürəkkəblə məktəb 
tapşırıqlarını yerinə yetirərdi.  
Onlarla bağlı Hüseyndən o qədər şey eşidərdim ki... 
Sapsağlam atasına rəğmən evin kişisi anası idi. Tikiş tikər, 
paltar götürüb yuyar, qatıq satar, vaxt tapanda da, onun-
bunun evinə paltar yumağa gedərdi. Qırx yaşını təzə 
keçmişdi, amma elə bil ondan iki dəfə yaşlı idi, üzü, əlləri 
qırış içində idi, özü də traxoma xəstəsi... Tez-tez zehninin 
qarışmağından, ayağa qalxanda gözlərinin qaralmağından 
şikayətlənərdi.  
Hələ günəş çıxmamış oyanar, inəyi sağar. Sonra axşam 
çalıb kasalarda yığdığı qatıqları götürər, Kurukörpüdə satıb 
gələr, şirəsi tökülmüş çaydanı təzək ocağının üstünə qoyar, 
sonra da keçər tikiş maşının arxasına. Maşını bacardığı 
qədər səssiz işlətməyə çalışmağına baxmayaraq, Həsən 
Hüseynin atası oyanar, “Aaz, arvad, – deyər, – heç tərbiyə 
görməmisən? Burda yatmışam, lazımdı sənə, bu dini 
dönüyün kəşfini taqqıldadırsan?!” 
www.vivo-book.com 
 169 
Səmanın kül rəngli buludlarla sıx olduğu soyuq qış 
günlərində mütləq saat doqquzdan sonra yuxudan durar, ən 
azı yarım saat, üç çərək gərnəşər, əsnəyər, yenə gərnəşər, 
gözlərini ovuşdurar, tualetə gedib gələr, siqaret üstündən 
siqaret çəkər, divanda da bir müddət üzüqoylu uzanandan 
sonra “Yeməyə nə var az?” deyə arvadından soruşar. Qadın 
isinib qaynamaqdan qapqara qaralmış, his iyi verən bir 
stəkan mürəkkəb ağırlığındakı çayı, təzə sulanmış lavaş, 
pendir və bir baş quru soğanla ərinin qabağına qoyar.  
Mən adətən onu səhərlər evdən çıxanda görərdim: 
traxomalı gözlərini əlləri ilə ovxalaya-ovxalaya və 
“bismillah” deyə-deyə qapıdan çıxardı. Parıldayan qara 
parçadan olan köynəyi, yumurta daban sarı yəməniləri, 
kürəyində zolaqlı pencəyi və iri daşlı kəhrəba təsbehi ilə 
yavaş-yavaş düz Mələkgirməz küçəsindəki kənd 
çayxanasına gedərdi. 
Həsən Hüseynin anası ən çox buna əsəbiləşərdi: 
– Kürəyində pencək, əlində təsbeh, burcuda-burcuda 
ona-buna elə yaxşı acıq verir ki. Dövlət bir xeyirxah iş 
görüb bu tənbəlxanaları bağlasın, – deyərdi. – Bu nədi belə? 
www.vivo-book.com 
 170 
Tapıb bir kürüşnəli tövlə, gəl, ye, iç, yıxıl yat, hər şey 
ayağına gəlsin, bir də həftə səkkiz, mən doqquz yığ öz 
taylarını evə, araq içirt... Bunu Allah götürər? 
Arvad ərinə şikayət etməkdən bezmişdi... 
– Şikayət də təsir eləmir, – deyərdi, – dil-dodağım 
qurudu ona şikayətlənməkdən. Ona elədiyim şikayətləri bu 
küncdəki su daşına eləsəydim, daş parçalanardı! 
Həsən Hüseyn də atasından narazı idi: 
– Ay yoldaş, – deyərdi, –  başladı aa atmağa, nişangah-
mişangah tanımaz. Yox e, atdıqlarına özü də inanır. Hə ee, 
düzdür, bizim əslimiz kəndçidir, amma aciz nəsil deyilik. 
Mən özüm şəhərdə doğulmuşam. On səkkiz yaşa gəlmişəm, 
hələ kənd-zad görməmişəm. Olub, babamın  vaxtında əyri 
daxmamız, iki inəyimizi, anam danışır, bundan savayı bir 
şey yoxdu. Gopa başlayanda o əyri daxma dönüb olur 
imarət, inəklər də əjdaha!  
Həsən Hüseynin Yorgini əsəbiləşdirmək məsələsində 
çox xeyri dəydiyinə görə, onsuz qalmırdıq. Haçan bir oyun 
təklifi alırdıqsa, ya da harasa oyuna gedəsi olsaq, mütləq 
Həsən Hüseyn də bizlə olardı. Bəzən onu siyahıdan 
www.vivo-book.com 
 171 
silərdilər. Onda Qazi, mən, Parlaq Saim və digərləri, amma 
ən çox mən və Qazi əl çəkməzdik, necə olur-olsun yenə 
yazdırardıq. 
Yemək vaxtı üçümüz eyni stola düşməyə çalışardıq. 
Qaşla göz arasında bahalı yeməklərdən gətirdər, şirniyyat 
dalınca şirniyyat ötürərdik. O qədər yeyərdik ki, mədəmiz 
ağrımağa başlayar, dalbadal gəyirər, gödənimizi 
yumruqlamağa başlayardıq.  
Həsən Hüseyn deyərdi: 
– Düzü, ölünəsi yeməklərdi... Bir yox, beş mədə qurban 
olsun bunlara! 
Bir gün yaxın vilayətlərdən birinə oyuna getməli idik, 
qatarla. Yorgi: 
– Məşqçi Həsən Hüseyni siyahıdan sildi, – dedi!  
O dəqiqə  incidik və bir küncə çəkilib qaşqabağımızı 
salladıq. Yorgi gedib, belə-belə, küsdülər, getmirlər-filan 
deyib uydurur. Bir də gördük məşqçi gəldi. Əvvəlcə 
kobudluq etmək istədi: 
– Onunla göbəyiniz kəsilməyib ki! – dedi.  
– Kəsilib! – dedik.  
www.vivo-book.com 
 172 
Güldü.  
– Onda... Bir gediş pulu düzəltsin, yeməyi də birtəhər 
təşkil edərik... 
Həsən Hüseyn zıllanmış şüşə gözlərini dəsmalı ilə 
silirdi. Məşqçinin dediklərini ona danışdıq. Yazıqlaşdı, az 
qala ağlayacaqdı.  
– Mən indi kimdən tapım yol pulunu? Bu qədər pulu 
kim verər mənə? 
Başqa yolumuz yox idi, aramızda pul atışdıq. Parlaq 
Saim Çayçı Əhməd əfəndidən borc aldı, qatarın pulunu 
yığdıq. Həsən Hüseynin sevincinin həddi-hüdudu yox idi. 
Gedib Yorginin kepkasını əydi, sonra günəşliyi ortadan 
qırılmış məktəb kepkasını göyə tulladı, hürdü...  
Birdən qoluma girdi. Yaxası tiftiklənmiş pencəyi uzun 
idi, atasının köhnə pencəyi... Sakitcə, amma olduqca ciddi 
tərzdə: 
– Burnuma kabab iyi gəlir! – dedi. – Gedəcəyimiz 
yeməkxanada kabab var görəsən? 
– Məncə hər yeməkxanada olmur... – dedim, – amma 
dəqiq bilmirəm...  
www.vivo-book.com 
 173 
Qolumdan sallandı: 
– Kababdan danışdığımı Qaziyə demə, yaxşı? Sonra, 
mənim adım olmasın, kabab olan bir yeməkxanaya gedək, 
deyib əl çəkmə yaxşı? 
Bir az sonra: 
– Sabah səhər yeməyi yeməyəcəm, günorta da 
yemərəm, axşam ver, Allah, ver! 
Səhəri gün naharımızı evlərimizdə edib Əhməd 
əfəndinin çayxanasında yığışdıq. Həsən Hüseyn mənə 
yaxınlaşdı: 
– Yemədim, – dedi, – nə səhər, nə günorta... Acından 
ölürəm, amma saxlayıram özümü... 
Sonra ehtirasla dedi: 
– Kabab, yenə kabab, sonra yenə kabab! Üstündən də 
paxlava, mürəbbə, hoşaf... 
Maşın pulundan canımızı qurtarmaq üçün kəsə yollarla 
stansiyaya getdik, stansiyada qatara mindik və qatar yola 
düşdü... Mahnılar, milli marşlar, sonra Yorginin nömrələri... 
Sərnişinlərdən bizə qoşulanlar da vardı. Parlaq Saim ağzıyla 
www.vivo-book.com 
 174 
Tangilitanı  çalırdı, Balaca Aydın yetişməmiş, uşaq səsi ilə 
qəzəllər oxuyur, qatarımız isə uçurdu.  
Nəhayət, çatdıq. Toz basmışa oxşayan boz dəniz sərilib 
yatır, limanda bir neçə gəmi və bərə günəş şüaları altında 
yuxulayırdı.  
Qatardan düşdük, “Yaşa!” deyə qışqırdılar, biz də 
onların şərəfinə “Yaşa!” deyə qışqırdıq və şəhərin ağ qumlu 
yollarıyla kluba gəldik.  
Klub ağır, daş bir bina idi. Alaqaranlıq və sərin zalın 
pəncərələri dənizə baxırdı, yüngül əsən meh dənizdən yosun 
iyi gətirirdi.  
Zalda kiçik qruplar şəklində yığılmışdıq. Parlaq Saim 
ping-pong oynayır, Qazi butsısına ip salırdı. Mən isə  Həsən 
Hüseynlə birgə, naharda bir az çox yediyim bibər 
dolmasından xumarlanıb stula yayxanmışdım.  
Soruşdu: 
– Buranın kababları yağlı olur, hə? 
– Doğrudan? Hər yeməkxanada mürəbbə olar da, hə? 
– İndi alma mövsümü deyil, yaxşı, bəs mürəbbə 
bişirməkçün almanı hardan tapırlar? 
www.vivo-book.com 
 175 
– Qışdan saxlayırlar? 
– ..........................? 
– Adam gərək hər yeməyində kabab, mürəbbə yesin 
ki... 
– Düz demirəm? Hə elə deyil? Adamın boynu-boğazı 
dönməz, piylənər... Adam gərək bank müdiri ola ki... Hə? 
Mühasib də olsan yenə hər gün kababla mürəbbə yeyə 
bilərsən... 
– Bizim evə həftədə bir dəfə yarım kilo ət girər ya 
girməz, o da heç atama çatmaz... Yarım kilo ət və bir yığın 
adam!  
– Məktəbi mütləq bitirəcəm, əhd eləmişəm. 
Mühasibdən-zaddan düzələ bilsəm bankların  birinə... Yəni 
mühasib olan kimi, canımçün, hər gün kababla mürəbbə 
yeyəcəm! 
– Bəs geyim-kecim, uşaqlar? 
– Əvvəl candı. Onsuz da maaşım çox olmasa evlənən 
deyiləm... Çox çəkmişəm kasıblıqdan... Gözümü açandan o 
yox, bu yox... Bezmişəm e... Mürəbbə ərikdən də olar, hə? 
– Olar...  
www.vivo-book.com 
 176 
– Alma mürəbbəsi olmasa ərik mürəbbəsi istəyərəm... 
– Aman, qardaş, yaddan çıxarma... Kabab verilən 
yeməkxana seçsinlər a! 
Sonra klubun divar saatına baxdı.  
– Üç olur... –  dedi, – üç, yox, dörd saat sonra 
yeməkxanadayıq! 
Gözləri parıldadı, gülümsədi, bir aztitrədi və sonra 
gərnəşdi. Oyunu bir qol üstünlüklə udduq. Adamların 
“yaşa”ları altında kluba gəldik, soyunduq,  duşun altında 
tez-tələsik yuyunub geyindik və yeməkxanaya dəvət 
olunduq. Həsən Hüseynin rəngi sapsarı idi, birdən bir tərslik 
olar, yeməkxanaya gedə bilmərik deyə əsirdi. Aramızdan 
birinin: “Yeməyi neynirsiz, gedək qatara çataq,” deməyini 
gördük, Həsən Hüseyn: 
– Kəs ə! Acımdan ölürəm mən. Mən bu vaxtı 
gözləməkdən... O biri qatarla gedərik, ya da heç getmərik... 
Həsən Hüseynin bir qolunda mən, o biri qolunda da 
Qazi yeməkxanaya girdik. Qıraqdakı stollardan birinin 
arxasına keçdik. Hələ oturmamış Həsən Hüseyn: 
www.vivo-book.com 
 177 
– Aman qardaş, – dedi, – hanı o menyu? Ver mənə 
görüm o menyunu, Qazi! 
– Suss! – dedi Qazi. – Camaat bizə baxır, abır-həya 
qoymadın bizdə... Ə, qarsonlar baxır ee...   
Həsən Hüseyn hirsləndi: 
– Baxsınlar da! İstəyir Allah da baxsın... Ey qarson!  
Yorgi uzaqdan: 
– Daha sözüm yoxdu ee! – dedi.  
Gülüşlər eşidildi.  
Qarson gəlmişdi, gülürdü. Həsən Hüseyn: 
– Kabab! – dedi. – Belə, bilirsən də... 
Qazi qızartma, mən də lobyaplov istədim. Yeməklər 
gələn kimi Həsən Hüseyn çəngəli, bıçağı itələdi: 
– Boşla e kübarlığı, qardaşım...  
Kabab iri ətli tikələr idi. Deyəsən, birini iki dişləmə 
yox elədi, sonra da o birini...  
– Ə, az ye də...  
Uzatmayaq. Beşinci kabab porsundan sonra iki pors 
badımcan dolması, iki pors plov, iki pors da lobya yedi, 
dürlü, qızartma-filan, sonra da keçdi mürəbbəyə. 
www.vivo-book.com 
 178 
Öz işimizlə məşğul idik. Ona dalbadal ərik mürəbbələri 
gətirilirdi. Qaziylə başımız söhbətə qarışmışdı. Toxluqdan 
doğan əsəb sakitliyi ilə yeməkxanadakıları süzürdük. Həsən 
Hüseyndə bir utancaqlıq, təqsirkarlıq hiss olunurdu... Qazi 
durdu, gedib əl-üzünü yuyub gəldi. Mən də elə dururdum ki, 
xərcləri çəkən rəqib komandanın məşqçisi: 
– Dostlar! – deyə sözə başladı. – Əvvəldən deməyi 
yaddan çıxardıq, biz ancaq oyunda olan on bir nəfərin 
pulunu ödəyəcəyik. Yəni...  
Həsən Hüseynin qaşığı yerə düşdü, rəngi qaralmışdı. 
Qaziylə məni gülmək tutmuşdu.  
– Gördün fəlakəti! – deyə Həsən Hüseyn ölü kimi 
dilləndi. – Neyləyim indi mən? 
Az qala ağlayırdı. Qazi: 
– Yediklərini çıxar! – dedi.  
– Bəsdi e zarafat elədin... Yeridi heç? Məni  qoyub 
getməzsiz də, hə? Bir qəpiyim yoxdu... Hardan tapım, 
kimdən alım görəsən? Ay Qazi, çağır hələ bu Yorgini... 
Qazi gülməkdən ölürdü. 
– Hələ gülür e, hələ gülür e...  
www.vivo-book.com 
 179 
Mənə: 
– Sən də o birilərə yalvar-yaxar elə yaxşı? Biabır 
olacam... Ehh... bu qarson da başa düşüb, deyəsən... Bax 
yanındakına məni göstərir. Gülürlər... Kaş yeməyəydim, 
zəhər yeyəydim...  
Pulu ödənilməyənlər özləri pullarını ödəyirdilər. Növbə 
ona çatırdı. Bu dəm Qazi gözdən yox oldu.  
– Səncə qaçdı? 
– Elə fikirləşmirəm... – dedim. – Dee orda, Yorgiylə 
danışır... 
O tərəfə baxdı. 
– Hələ də gülür e... Mən canımın dərdindəyəm... 
 Ödəmə növbəsi onun idi.  
Qarson: 
– Siz, cənab! – dedi. 
Həsən Hüseyn udqundu, sonra stolun qırağından tutub 
durdu. Elə tükənmişdi ki... Qarsonlar gülməyə başladılar, 
yerə baxırdılar. Mən də baxdım, ərik mürəbbələri... Həsən 
Hüseynin alnında tər damcıları...  
Qarsonlardan biri: 
www.vivo-book.com 
 180 
– Cibinə qoyub... – dedi.  
O biri qarson: 
– Ödə hesabı, cənab, – dedi, – gözləməyək!  
Elə bu dəm Yorgi: 
– Qarson, – deyə yaxınlaşdı, – onun ödənişini mən 
edəcəm! 
Gözünə yerdəki ərik mürəbbələri dəydi. 
– Bu nədir? 
Pulu istəyən qarson: 
– Bəyin şalvarından tökülüb! – dedi.  
Həsən Hüseyn, sallaq çiyinlərində tiftiklənmiş pencəyi, 
kranların yanına gedirdi. Yorgi hesabı görəndən sonra: 
– Nə qədər də yeyib ee... – dedi.  
– Zəqqumlandığı bəs deyil, hələ cibinə də doldurub... 
Qazinin əli şimşək kimi yuxarı qalxdı: 
– Kəs səsini! Allahsız oğlu Allahsız! Adamın pis işini 
üzünə vurarlar? Sən aldığın pula bax! Yedim, ya cibimə 
qoydum – nə fərqi...  
Qarson getdi. Qazi söhbəti bağlamışdı.  
Qatarda yenə yan-yana idik. 
www.vivo-book.com 
 181 
– Ölsəm, bundan yaxşı idi... 
– Yaxşı, yedin, bu heç... Cibinə niyə qoydun ki? 
– Sağ cibim cırıq idi... Tələsik ora qoymuşam... Kiçik 
bacıma, Gülsərənə aparacaqdım, mənə də gətir, qaqaş, 
demişdi... 
Qatarımız getdikcə tündləşən axşamı yarıb nəm 
pıçıltılarla irəliləyir, telefon dirəkləri arxada qalırdı. 
 
 
XXVI 
 
Oyunlar oynayardıq... Qazlı sudan, 50 quruşdan... 
Avqust günəşinin məmləkəti yandırdığı altmış dərəcə 
istidə biz top qovardıq. Yanıb kömürə dönmüşdük. Səhərdən 
axşama qədər bitib tükənməyən oyunlar yola salardıq. Hətta 
bir gün Yorgi: 
 
– Ay uşaqlar, – demişdi, – ay işığında futbol oynamaq 
əla olacaq!  
www.vivo-book.com 
 182 
Doğrudan da... İşım-işım yanan ayın altında meydança 
gündüz kimi idi. Daha gündüzlər heç cürə başa 
çatdırmadığımız oyunları gecələr davam etdirərdik. Yaxın 
qəsəbələrə və kəndlərə də səfərə çıxardıq. Belə günlərdə – 
adətən bazara düşərdi – hələ günəş doğmamış, zıllı 
gözlərimizlə Əhməd əfəndinin çayxanasına yığışardıq. 
İyirmi Altılıq Məhmət – kapitanımız idi – qısa boylu, 
dirsəklərinə kimi çirmənmiş qolları, çarliston şalvarı və leş 
kimi həsir şlyapası olan bu oğlan hamımızdan əvvəl gəlib, 
ona-buna göstəriş verməklə məşğul olardı. Həsən Hüseyni 
topun üzünü tikdirməyə, Dok Əlini yapışqan tapmağa 
yollayar, sonra dəhşətli bir sirr kimi gizlətdiyi komanda 
düzümünü nəzərdən keçirəndə olduqca hirsli görünərdü.  
Heç vaxt heç nə tam hazır olmazdı. Bütün diqqətimizə 
baxmayaraq, mütləq nəsə yaddan çıxıb qalardı və İyirmi 
Altılıq Məhmət mütləq əsəbiləşər, qışqırıb-bağırar, hirslə 
yük maşınına minərdi. 
Yük maşınının pulunu evdən verilən cibxərcliyimizlə 
düzəldərdik. Olan olmayana borc verər, üstünü də ya Yorgi 
düzəldər, ya da çayçı Əhməd əfəndidən borc alardıq. Aydın 
www.vivo-book.com 
 183 
əlini atardı qulağın, sonra da Yorgi adamı gülməkdən 
öldürən nömrələrinə başlayardı. Getdiyimiz yerdə qalib 
gəlirdiksə, qayıtmağımız daha da şən olurdu. Udduğumuz 
komandanın xərcini çəkdiyi ziyafətdə bizi görmək lazım idi! 
Yorginin bir tərəfində Parlaq Saim, o biri tərəfində ya 
Dok Əli, ya da Qozbel Rəcəb, düz qabaqlarında da Həsən 
Hüseynlə Qazi... İdarə heyətindəkilərin başı natiqlik yarışına 
girmiş kimi bir-birinin ardınca durub-oturmağa qarışanda, 
biz fürsətdən istifadə edib, əlimizə keçəni yeməyə girişərdik. 
Arada Yorgi pıçıldayardı: 
– Ye, Həsən Hüseyn, havayıdı, ye! 
Hırıldamağımızı saxlaya bilməz, nitq söyləməkdə olan 
şəxsi çaşdırardıq.  
Bir gün yaxınlıqdakı qəsəbələrdən birinə oyun təklif 
etmişdik. Əvvəllər də tez-tez gedib oyunlar oynadığımıza 
görə bir məktub yazıb gələcəyimizi xəbər vermək bəs idi. 
Yenə də elə etdik. Təklif məktubu yazıldı, poçt qutusuna 
atması üçün Gopçu Camala verildi. Bazar səhəri yenə 
həmişəki kimi zıllı gözlərimizlə Əhməd əfəndinin 
çayxanasına yığışdıq. İyirmi altılıq yenə ora-bura adam 
www.vivo-book.com 
 184 
göndərdi, öz-özünə heyəti yığdı-dağıtdı, var-yoxa söyüb-
batırdı... Nəhayət, yük maşınına mindik və maşın iyirmi 
nəfər gəncin şən gülüşləriylə yola düşdü.  
Qəsəbəyə nahardan əvvəl çatdıq. Yolda o qədər 
qışqırıb-bağırmışdıq ki, acından qarnımızda qurbağalar 
quruldayırdı. Eh, bir gəlib çatsaydıq! – deyirdik. Yorgi: 
– Otuz qab yeməsəm, mən də kişi deyiləm! – dedi. 
Həsən Hüseyn: 
– Mən qaymaqlı ərik mürəbbəsi... 
– Mən rəvani...  
– Mən badımcan dolması... 
– Lobyayla düyü plovu, Allaah! 
Yük maşınımız benzin iyi verən yorğun donqultusuyla 
qəsəbəyə girdi. Böyük bir kəndə oxşayan qəsəbə günəş 
şüalarının altında bezgin, maraqsız görünürdü, sanki bomboş 
idi. Kərpic evlərin pəncərələrindən uzanan başlar təəccüblə 
bizə baxırdılar.  
Klubun binasının qarşısında dayandıq. Amma 
qəribədir! Klubun böyük, taxta qapısında yekə bir qıfıl 
vardı.  
www.vivo-book.com 
 185 
– Bu nə deməkdi? 
Əvvəl İyirmi altılıq düşdü. “Zarafatdı bu?” – deyib 
qıfılı yoxladı. Qıfıl zarafat eləmirdi. Yorginin narahatlıqla 
böyüyən gözləri adamı qorxudurdu. İyirmi altılıq, pərt halda 
çevrildi: 
– Neyləyək? 
– Bəlkə məktubumuzu almayıblar? 
– Burdan buradı, elə şey olar?  
Birdən ağlımıza Gopçu Camal gəldi, onun iri bədənini, 
yekə başındakı boz bəbəkli gözlərini axtardıq. Qəribədir! 
Gopçu Camal yox idi... Halbuki səhər tezdən bizlə birgə 
idi... 
Bir neçə uşaq yük maşınına yaxınlaşıb bizə baxırdılar. 
Klubun idarə heyətinə xəbər göndərildi. Gəldilər amma... 
Məktubumuzu almayıblar... Ən əsası, oyuna da hazır 
deyilmişlər. Oyunçularının biri bilmirəm hansı kənddə sexdə 
işləyirmiş, məşqçi İzmirdə imiş... Əgər istəsək idman olsun 
deyə...  
Ən çox da Həsən Hüseyn dəli olmaq üzrə idi. 
Yumruqlarını mədəsinə sıxıb klub binasının kölgəliyində 
www.vivo-book.com 
 186 
çömbəldi, zıllanan şüşə gözünü çıxarıb dəsmalıyla sildi. 
“Acıq, amma pulumuz yoxdu” deyəcək qədər sırtıq deyildik. 
Başqa yolumuz yox idi, razılaşdıq və axşamüstü bir məşq 
xarakterli oyun oynamağı qəbul etdik.  
Yük maşınının sürücüsü pulunu almışdı, çıxıb getdi, 
balacalı-böyüklü oğlanlar çıxıb getdi. Hərəmiz bir tərəfdə, 
kimi bir küncə fikirli-fikirli işəyir, kiminin başı əlləri 
arasında, kimi də başını dik tutub gəzişirdi.  
– Necə olacaq bu bəs? Acqarına oyun oynayarlar? 
– Niyə qəbul etdilər e bunlar? 
– Yaxşı, bəs oyundan sonra nəylə qayıdacaqdıq.  
– Hə, o da var e... Sürücü nağd almamış sürməzdi...  
Günortadan bir saat keçmişdi. Yorgi: 
– Uşaqlar, – dedi, – məndə yüz on quruş var. Kimdə nə 
var çıxarsın, atışıb bir şey yeyək! 
Aramızdan kimsə: 
– Yox, yox, – dedi, – pullarımızı yığıb maşın 
kirayələyək!  
– Pulumuz maşın kirayələməyə bəs eləmir. 
– Bəs necə olacaq? 
www.vivo-book.com 
 187 
– Allah istəyən olacaq, Allah istəyən...  
– Birinci qarındı, uşaqlar! Qarnımızı doyduraq...  
– Hə, hə... Qurbağalar quruldayır... 
Yorginin yüz on quruşuna cəmi səksən iki quruş əlavə 
olundu. Həsən Hüseyn gedib isti çörək, qara zeytun, küncüt 
halvası aldı. Yorgi: 
– Ə Həsən Hüseyn, – dedi, – gedib çörəyin təzəsini 
almısan?.. Bunlara bax ee... Qarışqa kimidilər! 
Doğrudan da qarışqa kimi idik... Çörəyə-zada elə 
cumduq, elə durduq ki... Əlimizdə bir parça çörək, qara 
zeytun, küncüt halvası... Yorgi gözlərini qırpa-qırpa çörəyini 
yeyəndə: 
– İki su bir çörək yerini tutar, uşaqlar, iki su bir çörək 
yerini! 
Dadandıq suya. Ərəb Həsən: 
– Allah kərimdi ee! – dedi. – Ağlayıb gözümüzdən 
olaq? 
– Niyə ağlayırıq e, fikir vermə... 
– Bütün gecəni dabana qüvvət... 
– Hə, həə... Oyunumuzu da gül kimi oynayarıq...  
www.vivo-book.com 
 188 
– Bəs axşam yeməyi?  
Birdən Yorgi: 
– Ay uşaqlar, – dedi, – sizə bir şey deyim? Gedək 
bunlara deyək ki, vəziyyət belədi, danışaq olanları... Bizə ya 
yemək versinlər, ya da maşın tutsunlar... Hə? 
Həsən Hüseyn: 
– Yemək versinlər, yemək! – dedi.  
Qazi: 
– Nə yemək ee... Yemək... maşın tutsunlar yığışıb 
gedək... 
– Yemək daha yaxşıdı!  
– Boşla da bu yeməyi sən də... 
– Maşın, maşın!.. 
– Yox, yemək! 
– Yox, yox, maşın daha yaxşıdı... 
– Yemək, yemək, yemək!  
Yemək qərarının üstündə durduq. Yorginin başçılığı ilə 
bir heyət gedib təklifi çatdırdı, amma... “Məşqçi İzmirdə 
olmasaydı... Bilirsiz də, qeydiyyatdan keçməmiş klublar...” 
www.vivo-book.com 
 189 
Oyunu oynadıq. Çoxlu qol vurduq, alqışlandıq, 
şərəfimizə “afərin” səsləri ucaldı... Elə bu. 
Ver əlini, tozlu yollar! 
Futbol oynayanlar lap pis halda idi. Qəsəbədən çıxan 
kimi futbol oynayan biz, on bir nəfər, qocaman tutların 
inildəyərək xışıldadığı meşənin nəm torpaqlarına sərildik. 
Tər-su içində idik. Həsən Hüseyn, Yorgi, Donqar Rəcəb, 
Vatür Saleh ayaqlarımızı masaj elədilər...  
Möhtəşəm günəş yupyumru və qıpqırmızı halda 
batmaq üzrə idi. Ətrafda qıcıqlandırıcı bir sərinlik... 
İplərindən bir-birinə bağlı futbol ayaqqabılarımız 
çiyinlərimizə atılmış, ayaqyalın, hələ də isti olan torpağa 
ayaq basa-basa düşdük yola.  
“Əyilməz başın kimi Göylər buludlu, igid,  
Dağlar yoldaşın kimi, sənə nə mutlu, igid!” 
On iki yaşındakı Aydın Yorginin çiynində oturub 
mahnı oxuyur, biz də zümzümələrimizlə ona qoşulurduq. 
Növbə “Oyna yansın çəpkənin”ə çatanda iyirmi igidin aclıq 
və yorğunluqdan zəifləyən səsi elə bil yeni doğulan aya 
üsyan edirdi: 
www.vivo-book.com 
 190 
“Oyna yansın çəpkənin!” 
Ay sürətlə yüksəldi, kiçildi və gözqamaşdıran 
parıltılarla səmanın dərinliyində yer elədi. Gecə düşmüşdü... 
İki tərəfimizdə biçilmiş taxıl zəmiləri, uzaqlarda qızıl, 
narıncı alov və böcək cırıltılarıyla dolu sərin gecə...  
Gedirdik. Dayanmadan yeriyə bilsəydik, səhər 
namazından iki saat sonra çata bilərdik. Arada ayaqlarımızın 
tutulmağından şikayətlənərək və getdikcə artan 
yuxusuzluğun əlamətləri olan əsnəmələrimiz çoxalaraq 
gedirdik. Bir meşəliyə çatan kimi Yorgi fosforlu saatına 
baxdı: 
– On ikiyə on beş dəqiqə işləyir! – dedi.  
Daha nə ayaqlarımız bizə qulaq asırdı, nə də 
gözlərimiz. Meşəyə səpələndik və yuxuya getdik. Oyananda 
günəş yupyumru və qıpqırmızı bir kürə kimi doğulurdu.  
Sonra? 
Sonra xırmandan buğda yığıb aclığımızı öldürdük. 
Yorgi fosforlu saatını satdı, yolumuzun üstündəki tikinti 
bufetində qarnımızı doyurduq. Qaynadılmış toyuğa 
oxşayırdıq. Ancaq ikindi vaxtı gəlib qəsəbəmizə çata bildik.  
www.vivo-book.com 
 191 
Əlbəttə, Yorgi əmisinə yaxşıca döyülmüş, nənəm də 
məni yaxşıca sorğu-suala tutmuşdu...  
Və növbəti gün böyük cüssəli Gopçu Camal etiraf etdi: 
– Neyləyim, istidən bişirdim, dayana bilmədim! 
Məktubu poçt qutusuna atmayıb, puluyla da ayran içib!  
Ey aclıq! Səni mədəmdə, iliklərimdə, qanımın hər 
kürəciyində hiss etmişəm. Və sən, mənim yaxşı, mənim 
mərhəmətli və rəhmdil nəslim, insan nəsli, sən əbədi toxluğu 
fəth edəcəksən! 
 
 
 
