 
 
 
 
 
Aforizm – fikrin qönçəsidir! 
Əbu Turxan 
  
  
 
 
 
 
 
 
 
Əbu Turxanın 
hikmət dünyası 
 
 
 
 
Prof. Dr. Səlahəddin Xəlilovun 
təqdimatında 
 
 
 
 
 
 
 
 
 
 
 
 
 
 
Bakı- 2012 
  
  
 
 
 
Müəllif-tərtibçi: Səlahəddin Xəlilov 
 
 
 
Əbu Turxanın hikmət dünyası. Prof. Dr. 
Səlahəddin Xəlilovun təqdimatında. Bakı, 
“Çaşıoğlu” nəşriyyatı, 2012, 445 səh. 
 
 Kitabda “Əbu Turxanın hikmət dünyası” adı altında min 
illərin sınağından çıxmış və bu gün həqiqət yolunu nişan verən, 
düzü əyridən, haqqı nahaqdan seçməkdə bizə bələdçi olan müd-
rik fikirlər toplanmışdır. 
 İnsan həyatının müxtəlif sahələrinə aid olan hər bir fəslə 
giriş mətni yazılmış, mövzular sadəcə aforizmlər vasitəsilə   de-
yil, həm də fəlsəfi təhlil səviyyəsində işıqlandırılmışdır. 
 Kitab geniş oxucu kütləsi üçün nəzərdə tutulmuşdur.  
 
 
  
 
 
 
 
 
ISBN: 978-9952-8147-1-2 
 
 
 
 
© Xəlilov S., 2012 
 
  
 
 
5
 
 
 
 
 
Ön söz 
 
 
 
 
«Yox millətimin imzası imzalar içində», – deyir Şair.  
Fəlsəfə dünyasına girdikcə, onu vərəq-vərəq açdıqca bu 
dünyanın yeni-yeni hikmətlərini mənimsəməklə bərabər… gizli 
bir doğmalıq nisgili ilə millətimin imzasını da axtardım. Hərdən 
mənə elə gəldi ki, nəhayət, tapdım; lakin mən yaxınlaşdıqca, o 
məndən qaçdı. Bəzən dil doğma oldu, fikir yad oldu. Bəzən 
doğma ola biləcək bir fikir də tərcümədə yadlaşdı, uzaqlaşdı. 
Araya yad nəfəs girdi.  
Gərək mən dil səddini keçərək başqa dillərin qoynunda 
gizlənən dəyərləri özümünküləşdirirmiş kimi, doğmalıq görün-
tüsü yaradaydım, ya özgələşərək bir damla kimi o böyük fəlsə-
fələrin dəryasına qatılaydım və dilini, dinini batmasın deyə, sa-
hildə qoyaydım, ya da “batır, qoy batsın”, – deyəydim.  
İstənilən halda, mənim öz dilimdə mənə doğma olan fi-
kirlərin doğuluşunu, yüksəlişini, səmaları fəth etməsini izləmək 
səadətindən məhrum idim.  
Nəhayət, günlərin bir günü fikir ənginliyinin səmasında 
bir səs mənə doğma gəldi. O mənim dilimdə danışırdı. O mə-
nim kimi düşünürdü. Omu mənim qəlbimin bir parçası idi, mən-
mi onun – fərqi yoxdur. 
 Əbu Turxanın hikmət dünyası 
 
  
6
Sanki o mən idim. – Budur doğmalıq duyğusu! Bu, – 
Əbu Turxan fəlsəfəsi idi! 
Fəlsəfənin doğmalaşması hikmətdən keçir. Hikmət də ən 
kamil şəkildə üzə çıxır. Ona görə də biz Əbu Turxan dünyasına 
səyahəti onun aforizmlərindən başlayacağıq.  
Aforizmlərdə fikir rüşeym halında, yığcam və lakonik 
ifadə olunur. Fikrin cücərməsi və qol-budaq atması – nəzəri fəl-
səfə, bar verməsi və həyata tətbiqi isə – praktik fəlsəfə mərhələ-
si ilə bağlıdır. Digər tərəfdən, aforizmlər böyük fəlsəfi təlimlə-
rin təməli yox, nəticələri, xülasələri kimi də ortaya çıxır. Yəni 
geniş araşdırma və təhlil mütəfəkkirləri müəyyən qənaətlərə, 
prinsiplərə gətirib çıxarır ki, bunlar da yaddaşlara həkk olunur, 
nəsildən nəslə ötürülür. Aforizmlərin bir spesifikası da bundan 
ibarətdir ki, onlar məhz yığcam olduğuna görə, daha geniş əhali 
təbəqəsinin yaddaşında saxlanır, kütləviləşir və şifahi nitqdə də 
istifadə olunur. Bu mənada onlar bir növ adi şüurun, gündəlik 
həyatın oriyentirləri və meyarlarına çevrilir. Amma bu fikirləri 
ayrılıqda əzbər bilmək hələ onu həyata tətbiq etmək üçün yetərli 
deyil. Əbu Turxanın dediyi kimi, əsas məsələ min illərin təcrü-
bəsindən intixab edilmiş nəsihət və hikmətləri məqamı çatanda, 
konkret həyat situasiyalarında xatırlamaq və əməl etməkdir: 
 
Hikmət sirdaş olub qala biləydi, 
Zəngli saat kimi çala biləydi, 
Gen gündə Gün kimi aydın olanı 
Məqamda yadıma sala biləydi. 
 
Bir çox ideyalar mütəfəkkirlərin yazılarında, mətnin içə-
risində ifadə olunsa da, bu ideya həmin mətndən ayrıla bilmir; 
fikir zəncirinin ayrılmaz bir halqası kimi qalır. Aforizm kimi 
yalnız o fikirlər məşhurlaşa bilmiş və dillərdə əzbər olmuşdur 
ki, onlar fikir zəncirindən, mətndən ayrılıqda, müstəqil surətdə 
Ön söz  
 
 
 
7
təkbaşına “yaşamaq” əzmində olduğunu sübuta yetiriblər. Çox 
olub ki, ideyası bəlli olan bir sıra fikirlər neçə əsrlər keçdikdən 
sonra, başqa bir mütəfəkkir tərəfindən müstəqil bir fikir halında 
dilə gətirilmiş və həmin fikir məhz onun adı ilə aforizmə çevril-
mişdir. Şərqdə fikrin necə deyilməsi bəzən onun özündən daha 
önəmli hesab olunur. Əbu Turxan yazır: “Fikrin müəllifi çox 
vaxt onu ilk dəfə deyən yox, daha gözəl  deyən sayılır”. 
Fikir nə zaman güclüdür: başqa fikirlərlə əlaqəli olanda, 
əl-ələ verib hansı isə başqa bir fikrin izahı üçün vasitəyə çevri-
ləndəmi, yoxsa müstəqil olandamı? Musiqi dili ilə desək, bir 
alətin orkestrdəmi səslənməsi, yoxsa solo ifası daha önəmlidir? 
Hər hansı bir alətin səsi orkestrdə yalnız vasitəyə çevrilir və 
müstəqil surətdə eşidilmir. Əlbəttə, hərəsinin öz yeri var. Məsə-
lən, motor təklikdə də çalışır, amma heç bir sistemə daxil edil-
məsə, faydası yoxdur. Motor ancaq müəyyən bir texniki sis-
temin tərkib hissəsinə çevrildikdə, tutaq ki, su xəttinə qoşulduq-
da, yaxud avtomobilin mexanizminə daxil edildikdə faydalı bir 
iş görə bilir.  
Hər hansı bir aforizm özlüyündə gözəl ola bilər, amma o 
hansı isə fikri əsaslandırmaq, gücləndirmək üçün istifadə edil-
dikdə, məqamında elmi mətnə və bədii əsərə, məruzəyə, çıxışa 
daxil edildikdə  aktuallaşır, yeni nəfəs əldə edir. Fikir daha bö-
yük bir fikrin tərkib hissəsinə çevriləndə, görünür, daha “xoş-
bəxt olur”, çünki kollektivə qoşulanda təkliyin həm sıxıntısın-
dan, həm də məsuliyyətindən azad olur, özünü daha rahat, qay-
ğısız, asudə hiss edir.  
Hər hansı bir aforizm nə qədər gözəl olsa da, fikir kon-
tekstindən ayrılmış, məcrasından çıxmış haldadır. Onun gözəlli-
yi ancaq dərilmiş bir qönçənin gözəlliyi ilə müqayisə oluna bi-
lər. Bu qönçənin açması üçün onu suya qoyurlar. Fikir də ancaq 
yenidən münbit mühitə qaytarıldıqda bəhrə verə bilir. 
 Əbu Turxanın hikmət dünyası 
 
  
8
Çiçək çəmənlikdə daha gözəldir.  
Dərilmiş çiçək getdikcə solduğu kimi, fikir məcrasından 
qoparılmış hansı isə kəlam canlılığını itirir. Fikrin daxili poten-
sialı həmin mövzuda alternativ fikirlərlə qarşılaşdırılarkən açı-
lır. Fikirlərin ünsiyyətindən və ya mücadiləsindən yeni fikirlər 
doğulur.  
Ancaq canlı olanlar doğub-törəmək potensialına malik-
dirlər. Fikirlərin canlanması və konkret həyat şəraitində mayak, 
meyar, məhək daşı rolunu oynaya bilməsi üçün insanda sadəcə 
hafizə bəs eləmir, bunun üçün geniş dünyagörüşü, assosiativ tə-
fəkkür, yumor hissi, fəhm, intuisiya, hazırcavablıq kimi key-
fiyyətlər də tələb olunur. 
 
Müdrik fikirlərin çoxu əvvəlki dövrlərdən miras qalmış-
dır.  
Yeni dövrdə elm xüsusi sahələrə ayrıldığına görə və 
alimlər daha çox dərəcədə ixtisaslaşmış biliklərlə məşğul olduq-
larına görə adi həyat həqiqətləri elmin görüş dairəsindən kənar-
da qalır.  
Elm cari həyatdan uzaqlaşdıqca sanki həyatın mahiyyə-
tindən də uzaqlaşır... 
Əbu Turxanın dediyi kimi, ”təfərrüatlarda ilişib qalanlar 
mahiyyətə çata bilmirlər”. Əslində elm də hadisələrdən keçərək 
mahiyyətlər arasındakı əlaqəni öyrənir. Lakin elmin predmeti 
təbiət hadisələridir və onlar insan həyatında bilavasitə rol oyna-
mır. Həyati məsələləri, insanların yaşayışı, həyat tərzi, sevinci, 
kədəri, xoşbəxtliyi ilə bilavasitə bağlı olan hadisələri ümumiləş-
dirən, onların daxili qanunauyğunluqlarını üzə çıxaran ümumi 
prinsiplər heç bir elmə aid olmasa da, insan üçün onların hamı-
sından daha önəmlidir. Bu sahə hikmətin predmetinə aiddir. Əs-
lində həm də fəlsəfənin maraq dairəsində olan bu məsələlər hik-
mət aləmində dünyanın ümumi qanunauyğunluqlarından, daha 
Ön söz  
 
 
 
9
universal prinsiplərdən çıxış etmədən, həyati müşahidələrin 
ümumiləşdirilməsi ilə, fəhmlə işıqlandırılır. Yəni, əslində bir tə-
rəfdən empirik təfəkkür səviyyəsində, digər tərəfdən bədii tə-
fəkkürün və sezginin köməyi ilə formalaşan və sanki həqiqət 
dünyasının ayrı-ayrı zərrələri olan hikmət məhz bu zərrələrdən, 
daş-qaşdan, cavahiratdan ibarət olan bir xəzinədir.  
Fəlsəfə həqiqəti bütöv halda mənimsəmək istəyir və bu-
nun üçün qollarını çox geniş açır; kiçik bir həyat hadisəsinə mü-
nasibətini bildirmək üçün bütün dünyanı fırlanıb gəlməli olur. 
Hikmət isə həqiqəti bütövlükdə olmasa da, onun məhz baxılan 
məsələyə aid hissəsini işıqlandıra bilir və ona çatmağın ən qısa 
yolunu göstərir. Bəli, burada fəhm, bədahət əsas bələdçi olur. 
Məsafə rasional düşüncənin iştirakı olmadan qət edilir. Fəlsəfə 
isə öz müddəalarını rasional yolla, deduktiv prinsiplərdən çıxış 
edərək, dünya ahəngi kontekstində əsaslandırır. Bu mənada fəl-
səfə dərk olunmuş hikmətdir. 
 
 
 Əbu Turxanın hikmət dünyası 
 
  
10
 
 
  
 
 
 
 
 
 
 Giriş: 
 
Fəlsəfə ilə hikmətin  
görüş məqamı
 
 
 
 
Fəlsəfə ilə hikmətin görüş məqamı  
 
 
 
13
 
 
 
 
 
 
 
Fəlsəfəni elm hesab edənlər, daha doğrusu, onu elm sə-
viyyəsində mənimsəyənlər bu sahədə də ixtisaslaşmış bilik 
tərəfdarıdırlar. Yəni elmlər diferensiallaşdığı kimi, fəlsəfə də 
diferensiallaşır və hər bir dar ixtisas sahəsinin öz mü-
təxəssisləri olur. Halbuki, hansı isə konkret fəlsəfi problem üzrə 
ixtisaslaşmış tədqiqatçı sözün böyük mənasında filosof hesab 
edilə bilməz. Çünki böyük mənada fəlsəfə insanı da, dünyanı da 
vahid və bütöv götürür; onun baxış bucağında hər hansı bir 
məsələ ayrılıqda deyil,  bütöv dünya kontekstində  üzə çıxır.  
Müasir dövrdə Qərbdə fəlsəfə elm səviyyəsinə endirilib 
və ixtisaslaşmış “filosoflar” araşdırdıqları problemi həyatın 
mənası, insan və dünya məcrasına gətirə bilmədiklərinə görə, 
hikmət aləmindən ayrı düşüblər.  
Fəlsəfə hikmətlə o zaman əlaqəli idi ki, hər bir problemin 
açılışını insanın maraq dairəsinə qədər yaxınlaşdıra bilirdi. Əs-
lində bu cür yanaşma Şərq düşüncə tərzi üçün səciyyəvi idi. 
Şərq bu gün də davam edə bilsə idi, fəlsəfə ilə hikmət ayrı düş-
məzdi. Əbu Turxan təlimində biz fəlsəfədən hikmətə, hikmətdən 
də fəlsəfəyə keçid yollarının açıq olduğunu görür, bu iki 
təfəkkür səviyyəsinin əlaqə və vəhdətinin şahidi oluruq.  
İndi biz bu fəlsəfədən hikmətə, müdrik fikirlərə, aforizm-
lərə keçidi təmin edən əsas mühakimələri və mülahizələri qısaca 
şərh etməyə çalışacağıq.  
 
 Əbu Turxanın hikmət dünyası  
   
 
  
14
 
 
 
“Mən” və insan 
 
Deyirlər ki, qədim yunan filosoflarının (Parmenid, 
Sokrat) qapısına “özünü dərk et” kəlməsi yazılıbmış.   
Lakin heç də hamı özünü dərk etmək iqtidarında deyil. 
Özünüdərkin iki yolu var. Biri dünyanı dərk etməkdən keçir ki, 
bu elm vasitəsilə dərkdir. O biri insanın özü ilə bilavasitə təma-
sı, öz iç dünyasına səyahət və ya için işıqlanmasıdır. Qərb fəlsə-
fəsində buna refleksiya deyilir. Lakin onun mahiyyətini açmaq 
istərkən çətinliklərlə üzləşirlər. Çünki mahiyyəti sezgi olan bir 
hadisəni məntiqlə, rasional düşüncə ilə anlamaq mümkün deyil. 
Əbu Turxan fəlsəfəsində isə “iç dünyasına səyahət”in özü də iki 
yola ayrılır: tədrici işıqlanma – nurlanma və bir də “qısa qapan-
ma”.  
İstənilən halda, özünüdərklə dünyanı dərk arasında bir 
körpüyə ehtiyac vardır ki, bu da fəlsəfənin funksiyaları sırasın-
dadır. Məhz bu mənada fəlsəfəni özünüdərk kimi də dəyərlən-
dirmək olar.   
Hər bir adam özünü müxtəlif dərəcələrdə dərk edir. Am-
ma əslində bu idrakın nə dərəcədə həqiqətə uyğun olması önəm-
lidir. Yəni insanın özü haqqında təsəvvürü heç də həmişə ger-
çəkliyə uyğun olmur. Hətta özündən tamamilə bixəbər olanlar 
da var.  
Ən pisi odur ki, insanlar öz obrazını, öz modelini çox 
vaxt tərəfkeşliklə, obyektivlikdən uzaq, bəzən hətta idealizasiya 
etməklə yaradırlar. Bəzən başqalarını özlərindən daha çox 
tanıyırlar. Çünki başqalarına münasibətdə daha obyektiv olurlar.  
Fəlsəfə ilə hikmətin görüş məqamı  
 
 
 
15
Lakin insan özünü olduğu kimi dərk etməyə çalışsa da, 
bu, elə asan məsələ deyil. O öz sifətinə aynada rahatca baxa bi-
lər, amma iç dünyasını göstərən ayna tapmaq çətindir. Belə bir 
funksiyanı yerinə yetirən “ayna” – əslində fəlsəfədir. Yəni insan 
özünü qapalı olduğu vaxtda, tənhalıqda, ayrılıqda deyil, ancaq 
dünya ilə münasibətdə dərk edə bilər. Dünya iki fərqli vəziy-
yətdə öyrənilir: insanın müdaxiləsi olmadan, obyektiv şəkildə; 
bu – elmin funksiyasıdır. Bir də İnsanın, “Mən”in iştirakı ilə, 
yəni insanlaşmış, “mən”ləşmiş dünya – bunu öyrənmək ədəbiy-
yatın, sənətin funksiyasıdır.     
Riyazi olaraq bu münasibəti aşağıdakı kimi göstərmək 
olar:  
İ= D1– D2 
Yəni:     
İnsan = insanlı dünya – insansız dünya 
  
Hər bir filosof əslində məhz özünü dərk edir. Başqa söz-
lə, insanı olduğu kimi ancaq fəlsəfi təfəkkür səviyyəsində öy-
rənmək olar. İnsan onun özü-dür, “mən”-dir. Bununla belə, necə 
ki, bir çox yazıçılar bədii təsvirdən kənara çıxmır və nə ədəbiy-
yata, nə də həyata rasional müstəvidə münasibət bildirmir, eləcə 
də bəzi filosoflar hətta öz fəlsəfi sistemlərini yaratsalar da, fəl-
səfənin mahiyyəti məsələsinə toxunmurlar. Əbu Turxan isə öz 
fəlsəfi sistemini şərh etməzdən öncə fəlsəfənin dinə, ədəbiyyata, 
elmə nisbətdə nə ilə fərqləndiyini, başqa sözlə desək, fəlsəfənin 
mahiyyəti məsələsini araşdırır.   
Əbu Turxan öz fəlsəfəsinə “Mən” anlayışının təhlilindən 
başlayır. Belə ki, bildiyimiz kimi, elmi düşüncəni adi düşüncə-
dən və tarixilikdən fərqləndirən əsas cəhət onun təkcələr deyil, 
ümumilər arasındakı münasibəti ifadə etməsindədir. Bax, bir 
çox filosoflar fəlsəfəyə də elə buradan, ümumilər arasında mü-
nasibətdən başlayırlar. Və ümumi ilə mahiyyətin, mahiyyətlə 
 Əbu Turxanın hikmət dünyası  
   
 
  
16
həqiqətin nisbəti məsələsi önə çəkilir. Ümumilik dərəcəsinin 
nisbətən aşağı olması sayəsində, yəni təkcə ilə ən ümumi arasın-
dakı məsafənin təkcəyə daha yaxın məntəqələrində qərar tut-
maqla elm daha geniş hadisələr çoxluğunu öz tədqiqat obyek-
tinə çevirə bilir. Və bu çoxluğun, müxtəlifliyin öz rəngi-ruhu, 
özünəməxsus çalarları olur ki, bu da nəticə etibarı ilə elmlərin 
bölünməsinə, qruplaşmasına və xüsusi elm sahələrinin yaran-
masına gətirib çıxarmışdır. Ümumilik dərəcəsi daha yüksək 
olan məntəqələrdə isə ümumelmi problemlər, dünyanın elmi 
mənzərəsi, metodologiya məsələləri qərarlaşır və nəhayət, daha 
yüksəyə qalxdıqda, metafizik məsələlər – fəlsəfənin qərarlaşdığı 
ən uca məqamlar başlanır. Zirvə və onun yaxın ətrafı uğrunda 
mübarizə fəlsəfə ilə din arasında gedir. Başqa sözlə desək, zir-
vəyə iki iddialı tərəf var: fəlsəfə və din. Sadəcə, fəlsəfə zirvəyə 
ardıcıl surətdə, elmin qərarlaşdığı nisbətən aşağı sahələrdən sü-
rət götürərək və ağırlığı, cazibə qüvvəsini dəf edərək, böyük bir 
intellektual yüklə birlikdə, ayaqları yerə bağlı olmaqla yaxınla-
şır. Din isə uçub birbaşa zirvəyə qonur, çünki onun tədqiqat ob-
yekti əvvəlcədən zirvədədir.  
Əbu Turxan təliminə görə, fəlsəfə elmlə eyni kökənli de-
yil. Yəni o, elmlərdən sadəcə ümumilik dərəcəsinə görə fərqlən-
mir. Fəlsəfə lap əvvəldən elmlə əks qütbdən başlayır. Belə ki, 
elmin əsas məqsədi cismani dünyanın obyektiv gerçəkliyi sub-
yektiv təsirlərdən, yəni tədqiqatçının öz müdaxiləsindən azad 
edərək öyrənməkdir. Yəni söhbət insansızlaşmış, daha doğrusu, 
mən-sizləşmiş, ruhsuzlaşmış dünyadan gedir. Fəlsəfədə isə, dün-
ya “Mən” vasitəsilə, “Mən” prizmasından keçirilməklə öyrəni-
lir, çünki onun mövzusu xarici aləm yox, daxili aləm, iç dünya-
sı, “Mən”-dir.  
Burada fəlsəfənin dinlə çox maraqlı uyğunluğu və eyni 
zamanda fərqi ortaya çıxır. Belə ki, dinin hədəfi Allahdır və 
Fəlsəfə ilə hikmətin görüş məqamı  
 
 
 
17
dünya da, insan da bu ideyanın prizmasından təqdim olunur. El-
min hədəfi dünyadır (cismani dünya) və Allah da, insan da 
kənarlaşdırılır, fəlsəfənin hədəfi “Mən”-dir, lakin həm Allah, 
həm də dünya “Mən” prizmasından nəzərdən keçirilir.   
“Mən” təkcədən də, ümumidən də fərqli bir mahiyyətdir. 
Başqa sözlə desək, “Mən” həm təkcə, həm də ümumidir. Bu nə 
deməkdir? Ümumi cəhətləri olan təkcələr məhz bu cəhətə görə 
də eyni növə daxil edilir və eyni adla adlandırılırlar. Cisimlərin 
adı onun mahiyyətini və deməli, həmin ümumi cəhəti ifadə edir. 
Məsələn, “qələm” deyərkən, onun ancaq bir keyfiyyəti, daşıdığı 
bir ideya – yazmaq funksiyası əsas götürülür. Amma maddi for-
ma və maddi məzmun baxımından, qələmlər çox müxtəlif ola 
bilər. Yəni ümumilər müxtəlif variantlarda təzahür edir. “İnsan” 
da ümumidir və hər bir təkcə insanda həmin ümumi cəhət, ma-
hiyyət təkrar olunur. İnsanı fərdiləşdirən cəhətlər olduqca müx-
təlifdir, ona görə də onların hamısına ayrı-ayrı adlar qoyulur.  
Əlbəttə, düşünmək olar ki, neçə insan varsa, o qədər də 
“Mən” olmalıdır. Və filosofların əksəriyyəti məhz bu məsələdə 
prinsipiallıq göstərmədiklərindən “Mən”-in statusu qeyri-müəy-
yən qalır. Əbu Turxan isə fəlsəfənin elmdən fərqli olan əsas əla-
mətini rəhbər tutaraq və kumulyativliyin fəlsəfəyə aid olmadığı-
nı nəzərə alaraq “Mən”-in təkcəliyini vurğulayır. Və eyni za-
manda bu təkcələrin ümumi bir cəhətindən çıxış edərək “ümumi 
Mən” ideyasını inkar edir və göstərir ki, hər bir fəlsəfə üçün an-
caq bir “Mən” var və o da filosofun özüdür. “İnsan” ümumisi 
də, “nəfs” ümumisi də  “filosof-mən”-in yaratdığı model-dünya-
ya aiddir.  
Əbu Turxan təlimində əsl böyük dünya əbədi, sonsuz və 
tükənməz olan imkanlar dünyasıdır. Hər bir insanın model-
dünyası ancaq bir an ərzində aktuallaşa bilir. Və bu an sonsuz 
kiçik olduğu təqdirdə insanın dünyası heçliyə çevrilir. Əbu Tur-
 Əbu Turxanın hikmət dünyası  
   
 
  
18
xanın fəlsəfə ilə dini uzlaşdırmaq təşəbbüslərindən biri məhz bu 
məsələyə aiddir. Onun fikrinə görə, imkanlar dünyası zaman və 
məkan çərçivəsinə salınmadan, yəni bütövlükdə və tamamilə 
ancaq Allah tərəfindən aktuallaşdırıla bilər. Allahın dərgahında 
imkan ilə gerçəklik eyniyyət təşkil edir; çünki imkan dünyası 
heçlik yox, varlıqdır. Buna yaxın mövqedən çıxış edən sufilər 
belə hesab edirlər ki, var olan ancaq Allahdır, qalan hər şey fa-
nidir, heçlikdir. Lakin Əbu Turxan təlimində məsələ bir qədər 
başqa cür qoyulur. Burada söhbət Allahın varlığından, yoxlu-
ğundan getmir; söhbət dünyanın O-nun üçün var olmasından, 
varlığından gedir. Yəni əslində insanın ancaq bir zaman anı və 
ən kiçik məkan kontiniumu çərçivəsində (guya) aktuallaşdıra 
bildiyi model-dünyadan fərqli olaraq, Allah üçün öz yaratdığı 
dünyanın həm zaman, həm məkan rakursunda bütün nöqtələri 
aktuallaşa biləndir.  
Burada məkan-zaman kontiniumuna transfer edilmiş bir 
problemin başqa bir rakursdan da işıqlandırılmasına ehtiyac 
vardır. Bu – yaradıcılıq rakursudur. İnsanın nəyi isə “yaratması” 
və Allahın yaratması köklü surətdə fərqlidir. İnsan istənilən an-
da və istənilən məkanda yarada bilmir. Bunun üçün ona müəy-
yən məkan və zaman kontiniumu verilməlidir. İkincisi, insan 
heçdən yaratmır, o nəyi isə sadəcə dəyişir və bu dəyişiklik za-
man axınında baş verir. İnsanın dünya haqqında düşüncələri 
mexaniki dünyagörüşü ilə məhdudlaşdığı vaxtlarda bu problem 
özünü daha aydın şəkildə göstərir. Belə ki, insanın bütün yara-
dıcılığı hansı isə şeylərin və onların hansı isə hissələrinin mə-
kanda yerini dəyişməklə həyata keçir. Məsələn, dülgər ağacdan 
masa düzəldirsə, bu ağacın müəyyən hissələrini atır, müəyyən 
hissələrini kəsib o birisinin yanına gətirir və onunla calaşdırır; 
yəni təbiətdə öncədən hazır şəkildə olan şeylərin məkanını də-
yişməklə iş görür.  
Fəlsəfə ilə hikmətin görüş məqamı  
 
 
 
19
İnsanın yaradıcılığı ideyadan başlayır. İdeyanın mənims-
ənilməsi ilə onun cismani dünyada realizasiyası, yəni maddiləş-
dirilməsi fərqli hadisələrdir. Əsl böyük yaradıcılıq ideya müstə-
visində həyata keçir. Yəni insan özü üçün işıqlanan hansı isə bir 
ideyanı, fikir halında modeli qurur, öncə öz fikir dünyasını zən-
ginləşdirir, sonra onun  hansı materialdan və necə düzəldilməsi 
barədə düşünür. Başqalarına da məlum olan bir şeyin düzəldil-
məsi hələ yaradıcılıq sayılmır. İnsan ancaq öz “Mən”inin özəlli-
yindən çıxış edərək yeni, orijinal bir ideya irəli sürdükdə, bu, 
həqiqi böyük yaradıcılığın təməli olur.  
“Mən” – mahiyyətdir. “Mən” – həm başlanğıc, həm də 
sondur. Lakin dünya ilə Allah arasında seçim edərkən, fəlsəfə 
də iki qütbə ayrılmışdır. “Mən”-i bu dünyaya pərçimləyən, baş-
lanğıcı da, sonu da bu dünyada axtaran fəlsəfələr və bir də baş-
lanğıcda da,  sonda da Allahı görən, “Mən”-in hədəfi olaraq Al-
lahı seçən fəlsəfələr!  
 
 
 Əbu Turxanın hikmət dünyası  
   
 
  
20
 
 
 
Dünyanın mənalandırılması  
 
Dünya elə bir labirintdir ki, onun hər hansı bir nöqtə-
sindən hərəkətə başlasan, son mənzilə çatmaq üçün gərək bütün 
dünyanı dolaşasan. Lakin bu yolu hərə bir trayektoriya ilə keçir. 
İnsan bəzən başladığı nöqtədən hey uzaqlaşır, daim yeniliklərlə 
rastlaşır, amma başlanğıca dönə bilmədiyi üçün həyat sanki ta-
mamlanmamış qırılır, yekunlaşa bilmir. “Dünya hamının axırı-
na çıxsa da, onun axırına çıxan hələ olmayıb”, – deyirlər. Nə 
qədər ki, dünyanın içində dolaşırsan, gec-tez dünya sənin axırı-
na çıxacaq. Onun axırına çıxmaq, onu bütövlükdə mənimsəmək 
üçün isə mütləq onun fövqünə qalxmalısan və öz qəlbinin şölə-
sində onu kənardan seyr etməlisən. Belə vəcd məqamlarında 
dünyanı sanki ovucuna  alıb seyr edənlər də olur.  
Bəli, kim isə başlanğıcından və özündən daim uzaqlaşır, 
kim isə elə hey başlanğıcın ətrafında fırlanır; özünə yaxın olsa 
da, dünyanın zənginliyindən xəbərsiz qalır. Hansı daha maraqlı-
dır: heç vaxt bitməyən xarici, zahiri, dünyəvi müxtəliflik, yoxsa 
başlanğıcı və sonu olan, sanki dövrə boyunca hərəkət edən, san-
ki öz məhvərini tapan və onun ətrafında fırlanan bir həyat?! Ob-
razlı desək, dünyanın bu başından vurub o başından çıxan çə-
yirtkəmi, yoxsa ömrü boyu bir şamın şöləsi ətrafında fırlanan 
pərvanəmi bu dünyada çox şey görür? Sualı başqa cür qoysaq, 
hansı daha mənalı bir həyat yaşayır? Yəni burada maraq ilə mə-
na arasındakı fərq də özünü göstərir. Maraqlar bir-birinə calanır 
və onların sonu olmur.  
Məna isə başlanğıc ilə sonun birləşməsidir. Amma əlbət-
tə, daha uzaqlara gedib, daha böyük sahələri gəzib, dünyagörü-
Fəlsəfə ilə hikmətin görüş məqamı  
 
 
 
21
şünü daha çox zənginləşdirib sonradan başlanğıca qayıda bil-
mək, yəni yollarda itib-batmamaq, özünə qayıtmaq hədəfini 
unutmamaq şərti ilə uzaqlara getmək həm maraqlı, həm də mə-
nalı olur.  
Bu hikməti dərk etmək üçün Əbu Turxanın “qısa qapan-
ma” təlimi ilə tanış olmaq lazımdır. “Qısa qapanma” zamanı 
dünyanın axırı elə onun başlanğıcında olur. Milyonlara sığma-
yan dünya bir sıfıra sığa bilər; sıfır da dairə şəklindədir və hər 
bir dairə bitkin bir mənanın ifadəsidir. Cümlələr də ona görə 
cümlə olur ki, yəni o zaman bitkin bir fikri ifadə edir ki, fikrin 
sonu başlanğıc ilə əlaqələnmiş olsun.  
 Ən əsası ümumbəşəri dünya obrazı kontekstində öz 
yaşadığımız dünyanı fərqləndirə bilməkdir. Zira bu, bizim həya-
tımızdır və varlığına ən çox əmin olduğumuz dünyadır; bax-
mayaraq ki, fəlsəfi fikirlər bəzən onun da varlığını şübhə altına 
alır... 
İnsan üçün görmədiyi hadisələr bəlkə də daha maraqlı ola 
bilər. Lakin hər halda ancaq o zaman maraqlı olar ki, ən azından 
söhbət onun ümumbəşəri dünya obrazı hüdudunda olsun. Yəni 
əslində bu hüdudun xaricində də dünya vardır. O, sadəcə bizim 
üçün deyil, bütövlükdə bəşəriyyət üçün qaranlıq olan bir dün-
yadır. Qeyri-müəyyənlikdir... Sonsuzluqdur...Və əslində dünya-
nın gerçək varlığıdır. Biz onu bilmirik. Biz sadəcə özümüzün və 
öz soydaşlarımızın yaşantılarını, daha doğrusu, bu yaşantılar 
haqqında təsəvvürlərini bilirik. Biz ancaq sonlu olanları bilirik. 
Sonsuz dünyadan sonlu bir hissə min illər boyu insanların 
formalaşdırdığı ümumbəşəri dünya obrazıdır. Nəyə görə məhz 
sonlu hissə? Ona görə ki, insan idrakı sonsuzu mənimsəmək 
iqtidarında deyil. Amma bizim bu sonlu dünyamız nə qədər 
böyük olsa da, maləsəf, sonsuzluq müqabilində bir heçdir. Son-
suzluqla rabitəyə girmək əzmində olan bizim ancaq ruhumuz-
 Əbu Turxanın hikmət dünyası  
   
 
  
22
dur, çünki bu ruh həmin sonsuzluğun bir parçası olmaqla özü də 
bir sonsuzluqdur.  
Bəli, dünya rəngarəng və müxtəlifdir. Və bizə ən yaxın 
olan, doğma olan bizim bilavasitə yaşadığımız dünyadır. Hətta 
kitablardan oxuduğumuz dünyanı da biz şəxsi dünyamız priz-
masından keçirərək dərk edirik. Yəni onun rənglərində təsəvvür 
edirik. Başqa cür ola da bilməz, çünki başqa rəngləri, başqa səs-
ləri, başqa duyğuları biz hələ yaşamamışıq. Hətta heyvanların 
yaşadıqları da bizə bəlli deyil. Belə ki, heyvanlar da çox vaxt 
bizim görmədiklərimizi görür, eşitmədiklərimizi eşidir və s. De-
məli, dünya əslində daha zəngindir. Zəngin olan məhz həmin 
sonsuz, qeyri-müəyyən dünyadır. Biz isə dünyanın ancaq öz tə-
bii imkanlarımızla duyduğumuz və anladığımız hissəsinə dünya 
deyirik.  
Mənim dəyərləndirməm ancaq öz meyarlarıma əsaslanır. 
Bu dünyada mənə bəlli olmayan hadisələrlə işim yoxdur. Mən 
ancaq mənə bəlli olan dünyanın sakiniyəm. Hansı məqamlarda-
sa böyük dünyanın dalğasına tuş gəlirəmsə, bunu mən ancaq tə-
sadüf adlandırıram. Bəli, mənim dünyam mənim duyduğum və 
bildiyim dünyadır və mən öz xoşbəxtliyimi də ancaq bu dünya-
da axtarıram.  
Bildiyim dünya ümumbəşəri dünya obrazıdır. Daha doğ-
rusu, mən onu da tam mənimsəyə bilmirəm. Amma nə qədər 
mənimsəmişəmsə, dünya mənim üçün o qədərdir. Lakin bilik-
lərdə ehtiva olunan dünya mənə doğma olan dünya deyil, çünki 
o mənim həyatım deyil. Yalnız mənə doğma olan dünya mənim 
həyatımdır. Böyük dünyada mənim üçün ən çox o şeylər maraq 
kəsb edir ki, onlar mənim şəxsi həyatımla bu və ya digər dərə-
cədə bağlı olsun. Mənim indiyədək yaşadığım həyat mənim 
bundan sonrakı həyatımın oriyentirlərini müəyyən edir. Mənim 
sevincimin və kədərimin meyarları əvvəlki, yəni artıq yaşamış 
Fəlsəfə ilə hikmətin görüş məqamı  
 
 
 
23
olduğum həyatda formalaşmışdır. Mənim yaşadığım həyat isə 
daha çox dərk olunmamış, məhz mənim özüm tərəfimdən seçil-
məmiş, mənə nəzərən təsadüfi olan bir həyatdır. Lakin mən ar-
tıq onu yaşamışam və bu həyat “mən”ləşmişdir. Və mənim öz 
həyatım formalaşdıqca, mənim sonrakı həyatım onun üzərində 
daha bir təsadüf kimi deyil, əvvəlki həyatın ekstrapolyasiyası 
kimi, determinasiyası kimi əmələ gəlir və deməli, həm də artıq 
xeyli dərəcədə mənim öz tərəfimdən seçilmiş bir həyat olur.  
Ancaq o həyat dərk olunmuş həyat sayıla bilər ki, o, in-
sanın özü tərəfindən seçilir, müəyyənləşdirilir, yəni maddi reali-
zasiyadan öncə ideya halında mövcud olur.  
Maddi olan hər hansı bir şeyin dərk olunması əslində 
onun maddiləşməzdən öncə məhz bir ideya şəklində mövcudlu-
ğunun dərki kimi mümkündür. Öncə ideya şəklində olmayan bir 
hadisə dərk oluna bilməz. Zira o, bütöv və mükəmməl ola 
bilmir.  
İnsan yaradıcılığı ilə ilahi yaradıcılıq arasındakı fərqlər-
dən biri də bundan ibarətdir ki, insan ancaq artıq korlanmış, 
əvvəllər istifadə olunmuş materialdan istifadə edir. Heç bir ilkin 
ideya daşıyıcısı olmayan (bakirə), saf material ancaq Allahın sə-
rəncamındadır. İlahi yaradıcılıq xalis ideya ilə xalis materiyanın 
təmasından qaynaqlanır. İnsan yaradıcılığı isə mürəkkəb ideya-
lar sistemindən, iyerarxiyasından abstraksiya olunmuş, yəni qis-
mən təmizlənmiş ideyanın əvvəl başqa ideyalara xidmət etmiş, 
yüzünün «köləsi olmuş», «üzü üzlər görmüş» materialın baza-
sında həyata keçir.  
Bütün əvvəlki fəlsəfələrin bir nöqsanı da bundan ibarətdir 
ki, bu dünyanın cisim və hadisələrini ya ancaq maddiyyat kimi, 
materiya kimi, ya da hissi obrazlar və ya ideal model kimi gö-
türür, bu iki qütbün necə birləşmiş olması məsələsi isə kölgədə 
qalmışdır.  
 Əbu Turxanın hikmət dünyası  
   
 
  
24
Hissi dünyada mövcud olan bütün cisimlər artıq nə vaxt-
sa yaradılmışdır. Və müəyyən, həcmə, miqdara, formaya malik-
dir. Xalis materiyanın isə həcmi, kütləsi və forması yoxdur və 
heç bir ideyanın daşıyıcısı deyil. Biz bəni-Adəmlər xalis materi-
yanı görməmişik, necə ki, xalis ideya (Mütləq Həqiqət) da bizə 
bəlli deyil. Belə güman etmək olar ki, ancaq vəhy məqamında 
bizə ideya xalis halda bəyan olur. Lakin biz onu sözlərlə ifadə 
etmək istəyərkən və ya praktiki tətbiq etmək istəyərkən, o öz 
bakirəliyini itirir; sözlər onu sərhədləyir və müəyyən formaya 
salır – formallaşdırır. Bədii obrazlar da ancaq müqayisənin ver-
diyi imkan dərəcəsində mahiyyəti ifadə edir. Ona görə də, vəhy 
məqamında doğulan ideya ancaq həmin məqamda xalisdir, can-
lıdır və insanı qanadlandıracaq qədər güclüdür. İfadə olunmaq 
üçün, başqalarına çatdırılmaq üçün ideya göylərdən yerə endi-
rilir və sanki sıx atmosfer qatlarında kənar təsirlərə məruz qal-
maqla öz bakirəliyini qismən itirir. Kim isə onu elə göylərdəcə 
bələyir (metafora, bədii obrazlar) və yerə enənədək yad gözlər-
dən qoruyur (bakirəliyin qismən qorunması).  
İnsan yaradıcılığının məhdud, naqis cəhətlərindən biri də 
bunda təzahür edir ki, yaradıcılıq prosesinin özü ideal şəraitdə 
baş vermədiyindən, ideya (layihə) ilə realizasiya arasında tam 
adekvatlıq mümkün olmur. Deməli, təhriflər əslində üç pilləni 
əhatə edir: ideya özü xalis ola bilmir, onun realizasiya vasitələri 
və şəraiti layihənin adekvatlığını təmin edə bilmir və xalis ma-
terial tapmaq mümkün olmur. Yəni biz ağ lövhə üzərində deyil, 
artıq bir neçə dəfə yazılmışın üzərində yazmaq məcburiyyətində 
qalırıq.  
 
* * * 
 
Bizim “real” dünyamızda bütün şeylər, cisimlər, material 
kimi istifadə oluna biləcək hər şey artıq qabaqcadan istifadə 
olunmuşdur və bir qatışıqdır; artıq hansı isə ideyaların daşıyıcı-
Fəlsəfə ilə hikmətin görüş məqamı  
 
 
 
25
sıdır. Hətta yeraltı sərvətlər də əsasən qatışıq halda çıxır və on-
ları ayırmaq, təmizləmək xüsusi səylər tələb edir.  
Tam bakirəlik tapmaq ona görə çətindir ki, bizim nəzər-
lərdən öncə artıq kiminsə nəzərləri bu gözəlliyi seyr etmiş və 
ondan feyziyab olmuşdur.  
 
«Üzündə göz izi var, 
Sənə kim baxdı, yarım». 
 
Mütləq bakirəlik olmadığı kimi, mütləq «ağ lövhə» də 
yoxdur. Və mütləq saf (təmiz) material da yoxdur. Onun təmiz-
liyini əlindən alan öncə hansı isə başqa ideyaların onda təcəs-
süm olunmasıdır.  
 
Əbu Turxan deyir:  
 
Bu aynada mən ancaq özümü görürəm, 
Amma bu ayna məndən öncə neçə-neçə  
                                sifətlər görmüşdür. 
 
Burada sifətin yox, aynanın bakirə olmasından söhbət ge-
dir. Müasir elm heç nəyin təsirsiz ötüşüb getmədiyini, keçmişin 
«indi»də hansı formadasa yaşadığını üzə çıxara bilir. Amma üzə 
çıxarılanlar hələ də azdır. Gizli informasiyalar da var və onlar 
bizim üçün qaranlıq olaraq qalmaqdadır. Bircə şey məlumdur 
ki, cisimlərin qaranlıq, gizli tərəfi onların həqiqətən də özündə 
heç bir məlumat saxlamadığına dəlalət etmir. Günlərin bir günü 
bu qaranlıqda nə isə «cücərsə», təəccüblənməyə ehtiyac yoxdur.  
Maraqlıdır ki, həm «ağ», həm də «qara» məlumatsızlığın 
simvolu, işarəsi kimi istifadə olunur. Amma «ağ lövhə»də nə 
isə yazmaq istəyi bu lövhədə həqiqətən əvvəlcə nəyin isə yazıl-
mış olmadığına bir inamdan irəli gəlir. «Qara»nın da məhz səlt 
mühit olması, yəni başqa bir informasiya daşımaması inamın-
 Əbu Turxanın hikmət dünyası  
   
 
  
26
dan bizim kor-koranə münasibətimiz formalaşır. Sadəcə olaraq, 
«ağ lövhə» üzərində qara rənglə, «qara lövhə» üzərində isə ağ 
rənglə yazırlar. Bizim dünyamızda ağlar da, qaralar da artıq in-
formasiya daşıyıcılarıdır. Hətta xaosun da əslində bir o qədər 
xaos olmadığı ortaya çıxır. İnformasiyanın olması müəyyən bir 
nizamın olması deməkdir. Nizam isə ideyanın ifadəsidir. İdeya-
nın aşkar və ya gizli saxlanması hər bir şeyin xüsusi təyinatın-
dan, ilahi mənasından xəbər verir. Yəni bizim üçün qaranlıq 
olanların da əslində ilahi işıqdan (eşqdən) payı vardır. Əbu Tur-
xan deyir: “Xaosun da görə bilmədiyimiz bir ahəngi var, daha 
doğrusu, Allah tək təbiətdə, bizdə və s.-də deyil, həm də xaosda, 
əbədiyyətdə, qaranlığın dərinliklərində də təzahür edir. O, 
hansı isə bir nizamın təzahüründə, xaosun artıq xaos olmadığı 
üzə çıxanda özünü büruzə vermiş olur”. 
Başqa sözlə desək, bizə qaranlıq kimi, qarışıqlıq kimi, ya-
rımçıqlıq və naqislik kimi görünənlərin də bətnində bir işıq, bir 
xalislik, bütövlük, kamillik gizlənmiş ola bilər. Sadəcə, onlar 
adi gözlə görünmür və real həyatda asanlıqla üzə çıxmır. Daha 
dərin qatda gizlənmiş bu proqramın aşkarlanması üçün daha 
parlaq işıq lazımdır.  
 
 
Fəlsəfə ilə hikmətin görüş məqamı  
 
 
 
27
 
 
 
İnsan və dünya 
 
                                   Hərdən tənhalığa çəkiləndə mən, 
Dünya darıxırmı mənsiz görəsən?! 
Əbu Turxan                        
 
 İnsan bir qayda olaraq mühitlə təmasda yaşayır. Daha 
doğrusu, bioloji mənada həyat insan orqanizminin mühitlə mad-
dələr mübadiləsindən ibarətdir. Amma sözün geniş mənasında 
da həyat məhz mühitlə, dünya ilə əks-əlaqə prosesidir. “Hər bir 
insanın həyatı onun qarşılıqlı əlaqəyə girdiyi, öz təsir və əks-
təsir dairəsinə daxil etdiyi bir aləmdən ibarətdir”, – desək, ya-
nılmarıq. Əslində, “həyat nədir?” sualının cavabı “insanın həya-
tına daha çox dərəcədə onun özümü, yoxsa onun dünyasımı aid-
dir” sualına cavabdan asılı olacaqdır.  
Həyatı ya insan bədəninin, ya da hətta insan ruhunun hü-
dudları daxilində axtarmaq fayda verməz. Çünki o, bu hüdudlar-
dan kənara çıxır. Digər insanlar da, dünya da bu və ya digər də-
rəcədə bu həyatın iştirakçısı olduğundan, həyat insanın hüdudla-
rına sığmır. Bu məqamda biz bioloji həyata verilən tərifə qayıt-
saq, həyat təkcə maddi mühitlə yox, həm də ictimai və mənəvi 
mühitlə mübadilə və əks-əlaqə prosesi kimi anlaşıla bilərdi. La-
kin biz gərək öncə mühit, dünya anlayışlarını aydınlaşdıraq. 
Məsələ burasındadır ki, hər bir insan bütövlükdə dünyanı deyil, 
onun ancaq müəyyən bir qismini öz mühitinə çevirir, yəni onun-
la bilavasitə qarşılıqlı əlaqədə olur. Bu əlaqənin bir neçə aspek-
tini vurğulamaq olar.  
 Əbu Turxanın hikmət dünyası  
   
 
  
28
Əvvəla, insan bu dünyanı hansı həcmdə və hansı dərəcə-
də dərk etmişdir? Yəni idrak sayəsində insan hansı dünyanı öz 
dünyasına çevirə bilmişdir? Onun bu dünyada mənalandırdığı 
və ya mənasını anladığı hadisələr nədən ibarətdir? Başqa sözlə 
desək, insanla dünya arasında nə kimi bir məna mübadiləsi ge-
dir və insan ətrafında nə kimi bir məna mühiti, yaxud noosfer 
mövcuddur? 
İkincisi, insan ətraf aləmdəki hadisələrdən nələrə biganə 
qalmamış, nələrdən təsirlənmiş, duyğulanmış və nələri qəlbən 
yaşamışdır? İnsanın duyğu aləminə bu dünyadan nələr daxil ol-
muşdur? Yəni, insanla dünya arasında nə kimi bir duyğu müba-
diləsi getmişdir? Və nəticədə insanın ətrafında nə kimi bir emo-
sional aura formalaşmışdır?  
Üçüncüsü, insan bu dünyada nələri öz təxəyyülünün gücü 
ilə yaratmış, nələri, hansı ideyaları özündən kənara transfer et-
miş və maddiləşdirmişdir? Yəni insan dünya ilə nə kimi bir 
ideya mübadiləsində olmuşdur?  
Nəticədə, mənim həyatım sayəsində bu dünya nə dərə-
cədə “mənləşmişdir”? 
Adi şüur səviyyəsində buna insanın dünyada iz qoyması 
da deyirlər.  
Beləliklə, insanın həyatı “mən”in dünyalaşması və dün-
yanın “mən”ləşməsi prosesi kimi başa düşülür.  
Əslində hər bir adam başqalarından yaşadığı həyatla se-
çilir. Yəni insanlar bioloji və fizioloji cəhətdən, habelə düşüncə 
stereotiplərinə görə bir-birindən çox az fərqlənirlər. Potensial 
imkan kimi fərqlər var, amma normal mühitdə adamların böyük 
əksəriyyətinin bu mühitlə qarşılıqlı münasibəti təxminən eyni 
olur. Mühit insanları normalaşdırır, standartlaşdırır. Marksizm 
məhz bundan çıxış edirdi. İnsan həyatında fərdiyyət arxa plana 
keçir və standart həyat etalonu yaradılırdı. Halbuki, insan üçün 
Fəlsəfə ilə hikmətin görüş məqamı  
 
 
 
29
mühit heç də onun bilavasitə fiziki əlaqədə olduğu, bilavasitə 
görmə və eşitmə məsafəsində olan yaxın ətrafdan ibarət deyil. 
Əksinə, bəzən yaxın ətraf insanın mühitinə, onun fərdi dünya-
sına daxil olmaya da bilər. Yaxud, fiziki cəhətdən əlçatmaz olan 
bir çox hadisələr onun fikrini daha çox məşğul edə bilər. Xü-
susilə indi kitablar, telekommunikasiya, İnternet vasitəsilə olan 
əlaqələr insan dünyasının sərhədlərini xeyli genişləndirir. Am-
ma ən böyük ənginlik insanın mənalar aləminə səyahəti zamanı 
açılır. Həyatı ancaq ətraf mühitlə fiziki və bioloji əlaqələrdən 
ibarət olan fərdlərdən fərqli olaraq, daha çox mənalar dünyasın-
da yaşayan, mahiyyətlər arasındakı əlaqələri öz dünyasına daxil 
edən insanın dünyası çox zəngindir. Belə insanların həyatı da 
onların dünyasına mütabiqdir.  
Əslində insanın dünyası elə onun həyatı qədərdir. İnsanın 
yaşamadığı bir dünya onun üçün yoxdur. Artıq yaşamış olduğu 
həyat isə onun keçmiş dünyasıdır. Lakin bu keçmiş dünyadan 
hər bir anda aktual dünyaya nə isə keçir və fikirlərdə, duyğular-
da və əməllərdə yaşamaqda davam edir.  
Bir dəfə fiziki olaraq yaşanan dünya duyğu və fikir məka-
nında dönə-dönə yenidən yaşanır. İnsan-dünya münasibətində 
ağırlıq mərkəzinin hansı tərəfdə olmasından asılı olaraq həyatı 
iki cür səciyyələndirmək olar. Mən-in mühitə, zəmanəyə uyğun-
laşması və əksinə, mühiti öz-ünə uyğunlaşdırmaq əzmi! Lakin 
bu halda belə bir sual ortaya çıxır ki, “öz” nədir, “öz”ə nələr da-
xildir? Bu “öz” bu dünyanın təsiri ilə deyilsə, bəs necə for-
malaşır?  
Əgər “öz” genetik proqram, alın yazısı ilə öncədən müəy-
yənləşibsə, onda insanın həyatı bu ilkin proqramla mühit ara-
sındakı uzlaşmadan ibarət olacaqdır. Mühitin də öz proqramı 
varsa, onda həyat bu iki proqram arasında münasibətlərin aydın-
laşdırılması kimi ortaya çıxacaqdır. L.Tolstoy deyir: “Hər kəs 
 Əbu Turxanın hikmət dünyası  
   
 
  
30
insanlığı dəyişdirməyi düşünür, amma kimsə özünü dəyişdirmə-
yi ağlına belə gətirmir”. Burada “insanlıq” əslində ictimai mühit 
mənasındadır. Lakin hansı daha düzgündür? Mühiti, yoxsa özü-
nü dəyişmək? Dərk olunmuş həyat bundan ibarətdir ki, insan 
özünü də, mühiti də tanıyır, onları müqayisə edə bilir və mühit 
daha yaxşıdırsa, ona qatılmağa çalışır, özünü daha yaxşı hesab 
edirsə, mühiti özünə uyğunlaşdırmaq istəyir. Bunun üçün daha 
ali meyarlar sistemi olmalıdır.  
Amma müəmmalı olan yenə də “öz”ün təbiətidir.  
İnsan həyatı o zaman fəal həyat olur ki, o mühitini özü 
qurmağa çalışır. Və bunun üçün həmin o ali meyarlar sisteminə 
yiyələnmək zərurəti yaranır. Bu sistemin daşıyıcıları isə fəlsəfə, 
din və ədəbiyyatdır.  
Haydegger deyir: “Fəlsəfə ilə poeziya əks ucalıqlarda 
dayanırlar, fəqət anlatdıqları bir-birinin eynidir”1. İlk baxışda fi-
kir çox cazibədar görünür. Hərə öz vasitələri və imkanları ilə 
eyni bir gerçəkliyi anladırsa, son nəticədə eyni həqiqətlərə gəlib 
çıxa bilər. Lakin, fəlsəfə ilə poeziya doğrudanmı əks qütblərdə 
dayanırlar? Və doğrudanmı eyni həqiqətlərə gəlirlər? Məsələ 
burasındadır ki, poeziya insanın müəyyən bir məqamda keçirdi-
yi hissləri ifadə etməkdən o tərəfə getmir. İnsan həyatının hər 
bir anını bir şeirlə təcəssüm etdirsək, bu həyat həmin şeirlərin 
toplusundanmı ibarət olacaqdır, yoxsa hər şey toplama qayda-
sından, yəni hansı istiqamətdə toplamaqdanmı asılı olacaqdır? 
Müəyyən bir anda keçirilmiş acı hisslər başqa bir andakı xoş 
duyğularla kompensasiya olunurmu? Əgər arifmetik qaydalar-
dan çıxış etsək, həyatın müsbətləri ilə mənfiləri toplanaraq ye-
kunda sıfır verirmi? Bəs nə müsbət, nə də mənfi emosiya keçir-
məyən, həmişə sıfır vəziyyətində dayanan biganə və buz kimi 
                                                 
1Хайдеггер М. Что это такое — философия? // Вопросы философии. 
1993,  № 8, с. 115. 
Fəlsəfə ilə hikmətin görüş məqamı  
 
 
 
31
soyuq adamların həyatı nədir? Bu sıfırla o biri sıfırın fərqi nə-
dən ibarətdir? İnsanın həyatının mənası anların toplanması ilə-
mi, yoxsa anlar içərisində bir anlamı müəyyən olunur?  
Biz burada iki fərqli toplanma qaydası ilə üzləşmiş olu-
ruq. Ənənəvi riyaziyyata görə, insanın ömrü yaşadığı anların 
toplusudur. Bu baxımdan, insan həyatının (yekun) mənası da 
müxtəlif anlardakı mənaların məcmuyudur. Amma Əbu Turxan 
fəlsəfəsində başqa bir toplanma qaydasından istifadə olunur: 
toplananların cəmi mütləq qiyməti ən yüksək olan toplanana bə-
rabərdir. Yəni, həyatın mənası da hansı isə bir andakı mənaya 
bərabər olacaqdır. O anda ki, həyat öz daxili potensialını ən 
yüksək səviyyədə təzahür etdirə bilir.  
Həyatın ən lirik anı! 
Həyatın ən müdrik anı! 
Həyatın ən möcüzəli anı! 
Müxtəlif zaman anlarına səpələnmiş mənalar var; amma 
məna dünyasında zaman yoxdur. Mənaların hikmətə çevrilməsi, 
aforizmlər şəklində gələcək nəsillərə ötürülməsi – ümumbəşəri 
fikir prosesinin kəsilməzliyinə xidmət edir.  
Bir var, gerçək həyat təcrübəsinin ümumiləşdirilməsi, yə-
ni insanın öz praktik həyatında hər gün və ya heç olmasa hərdən 
bir yaşadığı həyati situasiyaların təhlili və buradan hasil olan 
ümumiləşmiş nəticələr, tövsiyələr, bir də var, daha yüksək ümu-
miləşmə səviyyəsində ortaya çıxan dərin qatdakı qanunauyğun-
luqlar.  
 Üst qatda, üzdə müşahidə olunan tendensiyalar, qanuna-
uyğunluqlar bəzən bir-birini təkzib edir, ona görə ki, onlar real 
situasiya ilə, şəraitlə, ab-hava ilə bilavasitə bağlı olduğundan ru-
zigar dəyişəndə, onlar da dəyişə bilər. Bu səviyyədə aparılan 
müşahidələr, əldə olunan qənaətlər, söylənən fikirlər, atalar söz-
ləri, deyimlər də müəyyən bir bucaq altında düz olsa da, başqa 
 Əbu Turxanın hikmət dünyası  
   
 
  
32
yanaşmada onun əksinə olan fikirlər ortaya çıxır. Dərin qatlar 
isə ruzigardan, situasiyadan asılı olmur. Bu səviyyədə müşahidə 
olunan tendensiyalar qanunlar səviyyəsinə qalxır və əvvəlcə 
elmin, sonra isə fəlsəfənin predmetinə daxil olur.  
Fəlsəfə qatında ideya yenidən qanad açır, canlanır.  
Həyatın özündən çıxış edən, doğrudan da baş vermiş və 
ya baş verməsi mümkün olan bir hadisənin təsvirindən qaynaq-
lanan ideyalar ona görə canlıdır ki, burada oxucu özünü obrazın 
yerinə qoya bilir və təsvir olunan vəziyyəti duyğu səviyyəsində 
yaşayır. Obrazlı deyimlər, bədii təfəkkür səviyyəsində söylən-
miş aforizmlər belə yaranır. Bunlar şairanə aforizmlərdir. Bir 
də var elmi düşüncə səviyyəsində ortaya çıxan ümumiləşmiş fi-
kirlər – həyat düsturları: bunlar alimanə aforizmlərdir. Və nəha-
yət, fəlsəfi fikir qatında – dahiyanə aforizmlər! 
 
 
Fəlsəfə ilə hikmətin görüş məqamı  
 
 
 
33
 
 
  
Dünyanın mənası və həyatın mənası 
 
Dünyadakı şeylərin və hadisələrin hər birinin mənası ilə 
yanaşı bütövlükdə dünyanın da ümumi bir mənası vardır. Əs-
lində kiçiklərin həqiqəti üçün meyar daha böyük olanın hə-
qiqətidir. Hissənin ahəngi bütövün ahənginin bir parçası olma-
lıdır. Bütövlə uzlaşmayan hissə öz mühitinə yad olmaqdan 
başqa, öz təbiətindən, ilkin ahəngindən də uzaqlaşmışdır. 
 Dünya sanki universal bir zəka ilə idarə olunur. Dünya-
nın ahəngi bu universal zəkanın məntiqidir. Öz iradəsi, fərdi 
maraqları olmayan və özü üçün, öz kiçik mühiti üçün tama xə-
yanət etməyən, ona qarşı getməyən cisim və hadisələr ümumi 
ahəngi pozmurlar. Universal ahəng o zaman pozulur ki, hansı 
isə lokal sahələrdə universal Zəkaya alternativ zəkalar, univer-
sal İradəyə alternativ iradələr peyda olur. Əslində yer üzündə 
belə alternativ zəka və iradəyə sahib olan yalnız insanlardır. Və 
deməli, insanlar həmişə seçim qarşısındadırlar. İnsan ya öz ki-
çik zəkası və iradələri ilə hərəkət edərək dünyanın ahənginə, 
universal Zəkaya meydan oxumalı, “fələklə çilik-toxmaq oyna-
malı”, ya da dünyanın ahəngini və bu ahəngin əsasında duran 
universal Zəkanı mənimsəyərək öz fəaliyyətini ona uyğunlaş-
dırmalıdır. Və idrakı çatmayanda, onu inamla tamamlamalıdır.  
Min illər boyu insan zəkası qarşısında duran ən böyük və-
zifələrdən biri məhz dünyanın ahəngini, onun qanunauyğunluq-
larını öyrənmək və öz fəaliyyətində bunları nəzərə almaq ol-
muşdur. Bu dünyada insan iradəsi üçün də, onun azad fəaliyyəti 
üçün də meydançalar saxlanmışdır. Və insan öz azadlığının çər-
çivəsini müəyyənləşdirə bilmək üçün əvvəlcə dünyanın zə-
 Əbu Turxanın hikmət dünyası  
   
 
  
34
rurətini dərk etməlidir. Spinozanın məşhur “azadlıq dərk olun-
muş zərurətdir” kəlamı da İnsan-Dünya münasibətlərindəki bu 
məqamı nəzərdə tutur.  
Heraklit insanlara təbiətlə həmahəng olmağı tövsiyə edir-
di. Mark Avrelinin məşhur duasında isə belə deyilirdi: “Ey dün-
ya, məni də öz ahəngindən ayırma!”1.  
Təbiətin, dünyanın ahəngi əslində həm də zərurətdir. La-
kin dünya çoxpilləli, iyerarxik quruluşa malikdir. Hər bir şeyin 
öz daxili strukturu, daxili aləmi olmaqla bərabər, ətraf aləmi, 
mühiti də vardır. Avenariusun prinsipial koordinasiya nəzəriy-
yəsinə görə, dünyada istənilən münasibətə mərkəzi elementlə 
onu əhatə edən mühitin qarşılıqlı münasibəti, yəni əks əlaqə 
sistemi kimi baxmaq olar. Məhz bu kontekstdə insan özü də 
mərkəzi elementə çevrilir: “Mən” və “qeyri-Mən” münasibəti 
də insan-mühit sistemi kimi nəzərdən keçirilir. Sadəcə olaraq 
mühit çox müxtəlif miqyaslarda götürülə bilər: bilavasitə mühit 
və bu mühitin özünün daxil olduğu mühitlər şəbəkəsi. İkinci 
halda yaxın mühit mərkəzi element kimi götürülür və böyük 
mühit mühit üçün mühitə çevrilir.  
İndi elə bir dövrdə yaşayırıq ki, bütün fəaliyyət sahələrin-
də ixtisaslaşma gedir və hər bir sahənin daha optimal təşkilat-
landırılması, fəaliyyətin daha səmərəli olması üçün müvafiq 
araşdırmalar aparılır.  
İnsanın özünü dərk etməsi haqqında çox yazılıb. Lakin 
“öz”ün özü də diferensiallaşmalı və müxtəlif rakurslarda nəzər-
dən keçirilməlidir. Belə ki, insan ailənin bir üzvü kimi, cəmiy-
yətin bir üzvü kimi, işlədiyi sahədə kollektivin bir üzvü kimi 
                                                 
1 Марк Аврелий. Наедине с собой. Размышления. Перевод с древне-
греческого. Под общей редакцией А.В.Добровольского с примечаниями 
Б.Б.Лобановского. К.: Collegium Artium Ing, Ltd. – Черкассы: РИЦ 
"Реал", 1993. Книга 10.  
Fəlsəfə ilə hikmətin görüş məqamı  
 
 
 
35
hər bir halda ayrı-ayrı keyfiyyətlərlə səciyyələnir. Əlbəttə, belə 
bir sual da qoyula bilər ki, insanın sosial özünüdərki, siyasi özü-
nüdərki, bir mütəxəssis kimi özünüdərki, bir övlad kimi, bir va-
lideyn kimi, vətəndaş kimi özünüdərki çıxıldıqdan sonra yerdə 
yenə də bir “öz” qalırmı?  
İnsan sanki müxtəlif radiuslu konsentrik çevrələrin mər-
kəzindədir. Yaxın mühit, bir az daha böyük çevrədəki mühit, 
nəhayət, bütün ölkə, bütün planet, bütün kainat...və bu kainat-
dan kənarda insanı gözləyən daha böyük əbədi həyat – “o dün-
ya”, əbədiyyət!  
 İnsan üçün mühit onun öz güzgü əksi də ola bilər. Güz-
güyə baxıb düzlənər və süslənər.  
İnsan üçün mühit başqa bir şəxs də ola bilər. Ona baxıb 
onun kimi olmağa çalışar, ona baxıb süslənər, özünü onun istək-
lərinə uyğunlaşdırar. Onun zövqü həyat meyarına çevrilər.  
İnsan üçün mühit qonu-qonşu, məhəllə, kənd, el-oba da 
ola bilər, işlədiyi şöbə, idarə, institut – kollektiv də.  
İnsan üçün mühit bütün şəhər və ya ölkə, bu ölkədə qəbul 
olunmuş adət-ənənə, həyat tərzi və s.-də ola bilər. Ölkə miqya-
sında dövlətin qoyduğu normativlər, hüquq sistemi və s. də mü-
hitə çevrilir. Yəni insan bütün bunları nəzərə almaq məcburiy-
yətindədir.  
Bütün bəşəriyyət əslində vahid bir sivilizasiya yolu keçir. 
Amma müxtəlif xalqlar bu yolun ayrı-ayrı mərhələlərini müx-
təlif dövrlərdə keçirlər. K.Yaspers deyir: “Bəşəriyyət eyni 
mənşəyə və ümumi məqsədə malikdir.”  
 Zirvəyə çox az-az xalqlar gəlib çata bilir. Amma pirami-
danın oturacağında durum təxminən eynidir. Həyat tərzlərindəki 
bu oxşarlıq, bu eyniyyət əslində insan xislətinin eyniyyətindən 
irəli gəlir. Bir də ən başlıcası, hamı üçün universal bir dilin 
mövcudluğu – məntiq dilinin eyni olmasıdır.  
 Əbu Turxanın hikmət dünyası  
   
 
  
36
Fərqlərin olması üçün obyektiv əsaslar coğrafi şərait, tari-
xi dövr və müəyyən bir tayfanın, qövmün təbii-bioloji özəlliklə-
ri ola bilər. Uzun müddət irqi müxtəlifliyin insanların düşüncə-
sində və mənəviyyatında, hissiyyatında və xarakterində nə dərə-
cədə əks olunması barədə mübahisələr getmişdir. Hansı isə bir 
xalqın guya antibəşəri, yaxud antiəxlaqi mahiyyətə malik olma-
sı barədə illüziyalar yaradılmış, hansı isə xalqı hətta yer üzün-
dən silməyin zəruriliyi barədə nəinki düşüncələr irəli sürülmüş, 
müəyyən dövrlərdə bu istiqamətdə böyük miqyaslı aksiyalar da 
həyata keçirilmişdir.  
Amma bütün tərəqqipərvər bəşəriyyət insanlar arasında 
irqi, dini və milli ayrı-seçkiliyin əleyhinə çıxış etməklə belə bir 
mövqeyi dəstəkləmiş olurlar ki, coğrafi fərqlər və ondan irəli 
gələn bioloji, fizioloji özəlliklər əql və mənəviyyat sferasına 
transfer edilməməlidir. Yəni bu fərqlər əslində bədənlə bağlı 
olub insani mahiyyətə şamil olunmamalıdır, çünki insani ma-
hiyyət bədənlə yox, ruhla bağlıdır. Əql də ruhun əlamətidir. La-
kin insan öz ruhani başlanğıcını unudanda, neçə min illər ərzin-
də əldə edilmiş ictimai tərəqqi, sivilizasiya üçün təhlükə yara-
nır. Biz elə bir dövrdə yaşayırıq ki, Şərqdə Günəş artıq yoxdur; 
o, indi Qərbdədir. Yox, Hegelin düşündüyü kimi, Günəş indi 
Qərbdən çıxmır. Günəş indi ona görə Qərbdədir ki, o, artıq bat-
maq üzrədir.  
Bəşəriyyəti qürubdan xilas etmək mümkündürmü?! 
Bunun üçün ictimai mühit mənəvi-ruhani simasını bərpa 
etməlidir. İnsan üçün mühit daha təkcə onun öz el-obası, xalqı 
deyil. Bütövlükdə bəşəriyyəti, insanlığı qorumaq naminə hər bir 
insan bütün qüvvələrini səfərbər etməlidir. Nəhayət, insan üçün 
mühit bütün bəşəriyyəti təmsil edən insani mahiyyət, yəni insa-
nın özü də ola bilər. Bu nöqtədə dövrə qapanır, “öz”-dən başla-
nan yol “öz”-ə qayıdır. Daha böyük çevrə yenidən mərkəzi 
Fəlsəfə ilə hikmətin görüş məqamı  
 
 
 
37
nöqtədə cəmləşir, konsentrasiya olunur.  
Dəyərlər insandan başlanıb bütün dünyanı seyr edərək 
insana qayıdır. Fikirlər də ilkin başlanğıca (insana) qayıdanda 
dövrə qapanır. Böyük, uzun yollar fəlsəfənin yoludur. Qısa 
yolla qayıdışda isə aforizmlər yaranır. 
Fikrin qönçəsi olan aforizm açılandan sonra toxuma, 
fikrin cövhərinə çevrilir. Əbu Turxanın fikrin dövri hərəkəti 
haqqında təlimi də, bax, beləcə yaranıb.    
 
 
 Əbu Turxanın hikmət dünyası  
   
 
  
38
 
 
 
 
 
 
 
İnsan 
 
 
 
 
 İnsan 
 
 
 
41
 
 
 
İnsan bir kitabdır ki, zaman keçdikcə başqaları tərəfindən 
səhifə-səhifə oxunur və nə qədər diqqətlə oxunsa da, açılmayan, 
oxunmayan səhifələrin sayı daha çoxdur. İnsanın özü isə əksər 
hallarda öz kitabını oxumaq və dinləmək imkanına malik olmur. 
O öz nitqi və əməlləri ilə başqaları üçün açılsa da, başqaları tə-
rəfindən oxunsa da, onun içində daha nələr olduğu, sabah nələr 
etməyə qadir olduğu və bu dünyaya nə kimi bir missiya ilə gəl-
diyi bilinmir. Bunu bilmək üçün o öz iç dünyasına nəzər salma-
lıdır. İç dünya isə əvvəl-əvvəl qaranlıq olur və onu işıqlandır-
mağın yeganə yolu iman nurudur. “Xarici aləm əqllə, daxili 
aləm imanla işıqlanır” (Əbu Turxan).  
İnsan öz həyat məbədini kərpic-kərpic, mərtəbə-mərtəbə 
tikir və çox vaxt onu tikib başa çatdıra bilmir. Elə insanlar da 
var ki, elə ilk mərtəbələri tikib qurtaran kimi üstünü örtür və öz 
tikdiyi binanın içinə çəkilərək böyük həyatla əlaqələrini əcəl 
gəlməmişdən əvvəl kəsir.  
İnsanın əməllərimi onun xislətindən asılıdır, yoxsa onun 
xisləti məhz bu əməllərin sayəsində daim yeniləşərək onun si-
masını formalaşdırır? Quranda deyilir: “…Təkcə böyük savab 
yiyəsinə verilən vergidir gözəl xislət” (Quran 41/35). Deməli, 
xislət öncədən müəyyənləşmiş sabit, dəyişməz bir şey olmayıb, 
 Əbu Turxanın hikmət dünyası  
   
 
  
42
insanın əməli fəaliyyəti, həyatda göstərdiyi səbr və əzm, gördü-
yü savab (və ya günah) işlər sayəsində müntəzəm olaraq dəyişir, 
təşəkkül edir. Ya kamilləşir, ya naqisləşir. Bu gün gördüyümüz 
hər bir iş, atdığımız hər bir addım sabahkı taleyimizə təsir gös-
tərməklə yanaşı, sabahkı simamızı da təyin edir.  
Bir sözlə, insanın xisləti, əməli və imanı bir-birini qarşı-
lıqlı surətdə tamamlayır və biri o birisi üçün şərt və təkan olur.  
İnsan dünyaya boş yerdə gəlmir. Ona qədər müəyyən tə-
bii və ictimai mühit mövcud olur. Və bu mühitin öz ruhu (nəf-
si), öz meyarları və prioritet maraq dairəsi vardır. Bu mühitə dü-
şən insanlar həmin bu maraqlara xidmət etməyə, öz həyatını hə-
min bu meyarlar baxımından qurmağa çalışırlar.  
Müasir dövrdə bəşəriyyətin əldə etdiyi ictimai təcrübə və 
yüksəldiyi intellektual səviyyədən elm, fəlsəfə, din, əxlaq və di-
gər mənəvi dəyərlər sisteminə yenidən baxılmasına, onların in-
san həyatında rolunun yenidən dəyərləndirilməsinə böyük ehti-
yac vardır.  
Cəmiyyətin yüksək dərəcədə təşkilatlanmış olduğu bir şə-
raitdə hər bir insanın fərdi həyatı özündən daha çox, kənar amil-
lərdən asılı olur. İnsan hələ dünyaya gəlməmiş, onun yaşamalı 
olduğu təbii, sosial-iqtisadi və mədəni-mənəvi mühit artıq for-
malaşmış olur və bu mühit fərdlə müqayisədə qat-qat böyük 
miqyaslı proseslərlə bağlı olduğundan xeyli dərəcədə ətalətli və 
konservativ olur. Onun azacıq da olsa dəyişdirilməsi, bir tərəf-
dən, böyük daxili enerji, inqilabi təfəkkür və əzm, digər tərəf-
dən də sosial enerjinin konsentrasiyası, ictimai şüurun yönəldil-
məsi və idarə olunması – sosial təşkilatlanma tələb edir. 
Lakin mühiti dəyişmək zəruridirmi? Daha doğrusu, həmi-
şəmi buna ehtiyac vardır?  
İnsan müəyyən zamanda və məkanda dünyaya gəlir. Bu, 
onun qismətidir. O ya öz taleyi, qisməti ilə barışmalı və mühitə 
 İnsan 
 
 
 
43
uyğunlaşmalı, ya da mühiti dəyişdirmək kimi çətin bir yola qə-
dəm qoymalıdır ki, bu yol da ancaq daxildən gələn işıqla aydın-
laşa bilər.  
Mühitə qarşı dayana biləcək, ona alternativ ola biləcək 
yeganə mənbə insanın daxili mənəvi aləmidir. Sual oluna bilər 
ki, bəs daxili aləm özü də mühitin təsiri ilə formalaşmırmı? 
Əlbəttə, mühitin müəyyən bir təsiri vardır.  
Amma tam əksinə olan bir proses də gedir; mühit özü so-
siallaşmış mənəvi potensialdır. İnsanların ideyaları, düşüncə və 
arzuları öz maddi təcəssümünü tapdıqca təbiət özü də insanlaşır; 
ikinci təbiət yaranır. İnsanların ehtiyacına uyğunlaşmış təbiət ic-
timai münasibətlərin daha dayanıqlı, stabil olmasına şərait yara-
dır. İnsanın mənəvi həyatı onun maddi varlığı, bədəni ilə bağlı 
olduğu kimi, cəmiyyətin də mənəvi həyatı maddi mədəniyyətlə, 
ictimai münasibətlər sistemi ilə sosiallaşmış təbiətlə sıx surətdə 
bağlı olur. Əvvəlki nəslin ideyaları onun yaratdıqlarının timsa-
lında sonrakı nəsil üçün mühitə, bazisə çevrilir. Bu bazis mü-
rəkkəb, sinkretik sistem olmaqla həm ictimai mühiti, həm sosi-
al-təbii mühiti, həm də mədəni-mənəvi mühiti ehtiva edir. İcti-
mai varlıqla ictimai mühit sıx surətdə bağlıdır. Lakin insan mü-
hitə bağlanmaq məcburiyyətindədirmi?  
Özünü dərk etmək, tanımaq, həyatını öz meyarlarına uy-
ğun şəkildə qurmaq heç də bütün insanlara qismət olmur. Neçə-
neçə insan bu dünyada həyat sürüb, başqaları ilə ünsiyyətdə 
olub, başqalarını tanıyıb, onlarla iş birliyi qurub, amma bir dəfə 
də olsun özü ilə görüşmək, özünü tanımaq və öz seçimi ilə nə 
isə bir iş görmək şansı olmayıb. Daha doğrusu, bu şans bəlkə də 
olub, amma o bu şansdan istifadə etmək cəsarətini özündə tap-
mayıb. 
Amma kimə ki, özü ilə ilk dəfə görüşmək nəsib olur, 
onun keçirdiyi hisslər ürək çırpıntıları və heyrətlə müşayiət olu-
nur. Başqasının istəklərinə və düşüncələrinə soyuqqanlı yanaş-
 Əbu Turxanın hikmət dünyası  
   
 
  
44
maq, onları tənqidi surətdə nəzərdən keçirmək emosiyasız da 
mümkündür. Yaxın adamların mövqeyinə, həyat tərzinə biganə 
qalmaq çətindir. Özünə qarşı biganəlik isə qeyri-mümkündür. 
Düzdür, insan özünü heç tanımadan rahatca «yaşayır». Amma 
əslində kimin həyatını yaşayır? Başqalarının həyatı üçün əla-
vəyə, vasitəyə çevrilmir ki?  
Hegel «Tarix fəlsəfəsi» əsərində diqqəti insanın özünün 
əslində nə olması haqqında fikirlərin tarixən dəyişilməsinə yö-
nəldir. Misirlilərin bu haqda düşüncələrini ifadə etmək üçün 
Neyt ilahəsinin məbədində həkk olunmuş məşhur yazını misal 
gətirir: «Mən o-yam ki, olmuşam, varam və olacağam: heç kim 
mənim pərdəmi götürməmişdir.»1 İnsanın özü haqqında bilgisi, 
özünə münasibəti problemi daha yüksək inkişaf pilləsi olan yu-
nan təfəkküründə daha aydın qoyulur və «özünü dərk et!» şək-
lində konkretləşir. Hegel bu fikri izah edərək yazır ki, burada 
söhbət heç də hər bir insanın öz müsbət və mənfi, üstün və zəif 
cəhətlərini anlamasından getmir. Əsas məsələ ümumiyyətlə in-
sanın özünü dərk etməsidir.2 Bu mənada özünüdərk Öz-ün, fərdi 
Mən-in yox, insan ümumisinin dərkidir və tarixi bir prosesdir. 
Lakin hər bir insanın öz şəxsi həyatında məhz öz fərdi varlığını 
dərk etməsi problemi də çox önəmlidir. Həm də bu zaman pro-
ses daha çox dərəcədə duyğu, hissiyyat müstəvisində gedir, in-
san həyatının tərkib hissəsi kimi yaşanır.  
Özünün əslində kim olduğunu, ürəyindən nələr keçdiyini 
bilmək imkanı insanı vahimələndirir. İnsanın özü ilə həqiqi gö-
rüşü onun özü haqqında yaratdığı himsiz-bünövrəsiz, çox təx-
mini, ufaq obrazın, bəzən mifin dağılması ilə nəticələnə bilər və 
insanın həqiqi siması özü üçün tam bir yenilik ola bilər. Şopen-
                                                 
1  Г.В.Ф.Гегель. Философия истории. Санкт–Петербург, «Наука», 
2000, с. 248-249.  
2 Yenə orada, s. 249. 
 İnsan 
 
 
 
45
hauer yazır ki, insandan başqa heç bir varlıq öz mövcudluğuna 
təəccüb və heyrətlə baxmır. İnsan öz şüurlu həyatını yaşayar-
kən, öz mövcudluğuna izahat tələb etməyən bir reallıq kimi ba-
xır. Lakin insanın öz Mən-inə kənardan baxmaq imkanı fəlsəfi 
düşüncələrin əsası olur və məlum olur ki, insanın kortəbii 
fəaliyyəti çox vaxt onun öz maraqlarının əksinə yönəlmişdir. 
Bəzi adamlar öz qəlbini dinləməkdən məqsədyönlü surət-
də çəkinirlər, onlar öz həyat tərzini mövcud sosial normalara, 
mənəvi prinsiplərə, əxlaqi dəyərlərə uyğun surətdə qurmağa ça-
lışır və əslində nə kimi bir materialla işlədiklərinin fərqinə var-
mırlar. Lakin bu material insanın istəyindən, arzusundan asılı 
olmadan irəlicədən verilmiş, başqası tərəfindən yaradılmış bir 
gerçəklikdir. Elə bir gerçəklik ki, onunla tanışlıq ya meditasiya, 
ya da fəlsəfi reduksiya zamanı mümkün olur. Hər iki halda in-
san bütün kənar təsirlərdən, sonradan əldə edilmiş keyfiyyətlər-
dən, cəmiyyətin, mühitin insana təlqin etdiklərindən uzaqlaş-
maq, «xilas olmaq» yolu ilə özünə yaxınlaşmağa çalışır. Bu bir 
azadlıq məqamıdır və bundan sonrakı fəaliyyət ancaq insanın 
həqiqi Mən-inin realizasiyası kimi həyata keçir. 
Lakin insan öz həyat yolunun yeganə qurucusu, özü-
özünün tək subyekti deyil. Burada “alın yazısı”nı və yaşadığı 
dövrün və mühitin təsirlərini də nəzərə almaq lazım gəlir. İnsa-
nın bütün həyatı mühitlə dialoqa və ya mücadiləyə həsr olunur. 
İnsan, onun yaxın ətrafı, uzaq ətrafı, ictimai mühit, millət, bəşə-
riyyət – hamısı bir zəncirin halqalarıdır. 
Kənar təsirlər arasında insanın genetik koduna, proqramı-
na, missiyasına uyğun gələn, ona təkan verən mütərəqqi amil-
lərlə yanaşı, onu əngəlləyən mürtəce amillər də vardır: “İnsanı 
aşağı çəkən qüvvələr sərvət və şəhvət, insanı ucaldan – yaradı-
cılıqdır”.  
Başqalarını adətən əməllərinə görə, yəni gerçəklik müs-
təvisində tanıyırlar. Özünü isə insan ürəyindən keçənlərlə və 
 Əbu Turxanın hikmət dünyası  
   
 
  
46
imkanlarını düzgün qiymətləndirməklə, yəni niyyət və imkan 
müstəvisində tanımalıdır.  
Belə bir atalar sözü var: “Alim olmaq asandır, insan ol-
maq – çətin”. Xatırlayıram ki, bəzi alimlər bu sözdən incidiklə-
rini gizlətməyib, hətta televiziyadakı çıxışları zamanı isbat et-
məyə çalışırdılar ki, alim olmaq çox çətindir, hər adam alim ola 
bilməz, amma görəsən, atalarımız niyə belə deyiblər? Doğrudan 
da hər adam alim ola bilməz. Və bu cür yanaşdıqda məhz alim 
olmağın çətinliyi vurğulanmalıdır. Amma bir şey unudulur ki, 
bu atalar sözündə “insan” anlayışı “hər adam” mənasında deyil, 
“kamil insan” mənasında işlədilir. Və əslində bu iki fikri birləş-
dirərək belə demək daha dəqiq olardı: “Alim olmaq çətindir, ka-
mil insan olmaq isə ondan da çətindir”; çünki onun əlavə şərtlə-
ri də var. Bura ilk növbədə yüksək mənəviyyat aiddir ki, buraya 
da alicənablıq, fədakarlıq, qorxmazlıq, ləyaqət və s. onlarca in-
sani keyfiyyət daxildir və bunların heç biri “alimlik” anlayışın-
da ehtiva olunmur.   
Sual tərsinə də qoyula bilər: bəs kamil insan olmaq alim-
liyi də ehtiva edirmi? Əgər belə olsa, onda yuxarıdakı atalar sö-
zünün dəqiqliyi mübahisə obyekti ola bilməz, çünki alimlik in-
sanlığın şərtlərindən biri olmaqla ona çatmağın ancaq bir pilləsi 
olardı. Amma əslində alimlik insanlıq üçün şərt deyil, yəni bu 
iki keyfiyyət müqayisə oluna bilməyən keyfiyyətlərdir. Necə ki, 
kamil insan zirvəsinə çatmadan da alim olmaq mümkündür, elə-
cə də alimlik zirvəsinə çatmadan da kamil insan olmaq müm-
kündür. Bu baxımdan, hansının daha çətin olması sualı məntiqi 
baxımdan cavablandırıla bilməz. Əgər statistikaya müraciət et-
sək, əsl insanlar az olduğu kimi, əsl alimlər də azdır. Amma for-
mal yanaşdıqda və istənilən elmi dərəcəsi olan adama alim de-
dikdə, bu atalar sözü özünü doğruldur, çünki rəsmi alim olmaq 
təhsil və təlim sayəsində çoxları üçün əlçatan olan, adi bir hadi-
 İnsan 
 
 
 
47
sədir. Təəssüf ki, müasir dövrdə bu atalar sözü getdikcə daha 
çox dərəcədə özünü doğruldur. Yəni alim olmaq asanlaşır, əsl 
insani keyfiyyətlər isə sanki keçmişdə qalır və nisgillə xatırla-
nır. Məhz buna görə də yeni deyimlər əmələ gəlir: “Yaxşı kişi-
lər yaxşı atlara minib getdilər”. Sanki “kamil insan” axtarışları 
da daha artıq keçmişdə qalır. Hətta müasir ədəbiyyat da kamil 
insandan, “müsbət qəhrəman”dan üz döndərir və biz belə qəhrə-
manlara ancaq klassik ədəbiyyatda rast gəlirik. Maraqlıdır ki, 
müasir fəlsəfə də, psixologiya da indi daha dahiliyin, qəhrəman-
lığın deyil, anormallığın tədqiqi ilə məşğul olur. Anormallıq sə-
nətin də obyektinə çevrilir və sanki insan azadlığının tapıntısı 
olur. Başqa sözlə desək, insan azadlığa ona görə can atırmış ki, 
anormallığın dadını çıxara bilsin. Axı normativlər, qaydalar, ic-
timai əxlaq, mənəvi prinsiplər hamı üçün eynidir. Azadlığı nə-
yin bahasına olursa-olsun, “hamıdan” fərqlənmək kimi başa dü-
şənlər özlərinin buna uyğun fəlsəfələrini də yaradırlar.  
Nəyə görə? Çünki kamil insana gedən yolda adamlar bir-
birinə yaxınlaşır və zirvədə, hətta üfüqdə eyniləşirlər. Anormal-
lığın isə yolları istənilən qədərdir. Hərə bir cür dəli ola bilər. 
Hərə qaydanı öz istədiyi kimi poza bilər. Kənaraçıxma insan 
fərdiyyətinin əlaməti kimi təqdim olunur. Avropa individualiz-
mi Şərqin ideal insan obrazına qarşı qoyulur. Amma halbuki po-
zitiv fərdiyyət, dahilik normalardan aşağı dığırlanmaq yolu ilə 
deyil, onların fövqünə qalxmaq yolu ilə əldə edilməlidir. İdeala 
gedən yol hələ keçilməmiş bir yoldur və onsuz da hər kəs öz izi-
ni qoyur və öz cığırını açır. Qəlbin qaranlıqlarına səsləyən azad-
lıq duyğusu və üfüqdəki, zirvədəki işığa səsləyən azadlıq duy-
ğusu fərqli şeylərdir. Norma harada isə qaranlıqla işıq arasında-
dır. Normallar alatoranda yaşayırlar. İşıq dəliləri (dahilər) onları 
işığa, qaranlıq dəliləri (anormallar) isə onları qəlbin işığından 
azad olmağa səsləyirlər.  
İnsan fərdiyyətinin dərinliklərində çox zaman işıq yox, 
 Əbu Turxanın hikmət dünyası  
   
 
  
48
qaranlıqlar üzə çıxır. Hətta Səməd Vurğun da insanın daxili alə-
minin varlığını vurğulayarkən məhz qəmi ön plana çəkir: 
 
Lakin duyan olmamış ki, 
Mənim öz aləmim vardır, 
Bu səbəbdən ürəyimdə 
Dünya boyda qəmim vardır. 
 
Qəm ona görə önə çəkilmir ki, sevinc unudulur. Sadəcə 
olaraq süni nikbinlik atmosferində, ictimai firavanlıq görüntüsü 
xaricində, haradasa isə insan qəlbinin dərinliklərində qəmin də 
olduğu vurğulanır. Bu fikir bütöv halda belə deyilə bilərdi:  
 
Kimin ki, öz aləmi var, 
Tək sevinci yox, həm də qəmi var. 
 
Amma indi ədəbiyyatımızda elə qaranlıq notlar hakimdir 
ki, unudulan qəm yox, sevinc olur. Və uca səslə demək istəyir-
sən: “İnsan qəlbi ancaq qaranlıqlardan ibarət deyil, burada 
işıq da var, sevinc də. Sadəcə indi onlar dərinliklərdə gizlənmə-
yə məhkumdurlar”. Bu – ədəbiyyat dünyasında belədir. Bu not-
lar sanki gerçəklikdə olan vəziyyətə bir reaksiya, bir antitez ki-
mi səslənir.  
Bütün xalqların qazandığı uğurlar və qarşılaşdığı prob-
lemlər bir-birinə bənzəyir. Həyat idealları, arzular və məqsədlər 
arasında da eyniyyət fərqdən qat-qat çoxdur. Görünür, bunun 
nəticəsidir ki, müxtəlif xalqların atalar sözləri, deyimləri, el hik-
mətləri əsasən üst-üstə düşür. Biri dünyanın o başında, biri bu 
başında bir-birindən xəbərsiz olaraq eyni bir hikməti, eyni bir 
kəlamı örnək olaraq gələcək nəsillərə ərməğan edir. Bunlar adi 
həyatdan, məişətdən, güzərandan, ailədən, məhəbbətdən – hər 
bir insan üçün səciyyəvi olan hadisələrdən intixab edilmiş ümu-
mi universal həqiqətlərdir. Görünür, hamı eyni cür xoşbəxt olur. 
 İnsan 
 
 
 
49
Tolstoyun dediyi bu məşhur fikrin ikinci tərəfi, yəni “bədbəxt-
liklər fərqli olur” fikri burada müxtəlif xalqlarda yox, eyni xalq 
daxilində müxtəlif adamların həyatlarındakı problemlərin özəl-
likləri ilə bağlıdır. Yeri gəlmişkən, Tolstoyun başqa bir aforiz-
mində də insan xoşbəxtliyi ev, ailə kontekstində ifadə olunmuş-
dur: “Xoşbəxt öz evində xoşbəxt olandır”. 
Əslində insan inkişaf etdikcə, sosiallaşdıqca, milli və 
ümumbəşəri miqyas kəsb etdikcə, onun xoşbəxtlik arealı da ge-
nişlənir və nə qədər paradoksal olsa da, eyni zamanda xoşbəxt 
olmaq imkanları azalır. Amma bütün xalqları, bütün insanları 
ümumiləşdirən cəhətlərdən biri məhz ailə səadətidir. Daha ümu-
mi, daha universal cəhətlər isə insanın yüksək inkişaf məqamla-
rında deyil, aşağı məqamlarda, heyvani instinktlə, bədənin ehti-
yacları ilə bağlı məqamlarda üzə çıxır. 
Əsas olan budur ki, xoşbəxtlik əsasən eyni cür başa düşü-
lür. Yəni hamı üçün eyni bir normativ olması idealda, üfüqdə 
insanların eyniyyəti fikrinə gətirir. İdealdan kənaraçıxmalar isə 
təbii ki, min bir istiqamətdə ola bilər. 
İnsanın xoşbəxtliyi, bəxtinin xoş olması öncədən, alın ya-
zısı iləmi müəyyən edilir, yoxsa insan öz bəxtini özümü yazır? 
Əlbəttə, bunların hər hansı birini mütləqləşdirmək səhv olardı. 
Baxmayaraq ki, “bəxt” sözü məhz tale kimi, qismət kimi, alın 
yazısı kimi başa düşülür, “xoşbəxtlik” anlayışı əslində yalnız 
“bəxti gətirmək” mənasında yox, həm də bəxti yönəldə bilmək 
mənasında başa düşülməlidir. Yəni, o adam xoşbəxt ola bilər ki, 
onun bəxtinin sükanı öz əlində olsun. Lakin belə yanaşdıqda da 
başqa bir problem (sual) ortaya çıxır. Həyat yolunu seçmək 
imkanı insanın öz ixtiyarına verilsə, insan doğrudanmı düzgün 
seçim etmək, özünə ən əlverişli olan və onu həqiqətən xoşbəxt 
edəcək yolu seçmək iqtidarındadır, yoxsa sənin özün üçün yaxşı 
saydığın bir iş xeyirdən daha çox zərər gətirə bilərmi? Axı insan 
bütün mümkün variantları hesablamaq, gələcəyi öncədən gör-
 Əbu Turxanın hikmət dünyası  
   
 
  
50
mək imkanında deyil. “Sən saydığını say, gör fələk nə sayır” 
ifadəsi də buradan yaranmışdır. 
Nəyin yaxşı, nəyin pis nəticələrə gətirməsini öncədən bil-
mək çox çətindir. Ona görə də ağıllı insanlar dua edəndə demir 
ki, “Allah, övladımı həkim elə, prokuror elə, ona məhz filan işi 
qismət elə”; sadəcə deyir ki, “onu xoşbəxt elə”, çünki hansı yo-
lun xoşbəxtliyə apardığını ancaq Allah bilir. 
Bununla belə, insanların da müəyyən həyat təcrübəsi, 
müəyyən dünyagörüşü bar ki, bu hüdud daxilində, öz ağıllarının 
verdiyi imkan çərçivəsində düzgün seçim etmək məsuliyyətini 
öz üzərinə götürməlidirlər. Yəni insan elə hər işdə “Allaha tə-
vəkkül” deməli deyil; öz öhdəsinə düşəni etməlidir. Bir Şəkili-
nin lotereya almadan avtomobil udmaq duası haqqında lətifə də 
məhz bu ideyanı əks etdirir. Yəni insan öz imkanı daxilində 
olanları özü etməli və ancaq imkanı xaricində olanları Allahdan 
arzulamalıdır. 
Xoşbəxtliyin yolu öncədənmi bəllidir, yoxsa onu insan 
özü salmalıdır? Bu yol hamı üçün eyni olur, yoxsa xoşbəxtliyə 
hərə bir yolla çatır? L.Tolstoy fərdi faciələrin müxtəlifliyinə 
baxmayaraq, xoşbəxtlik yollarının eyni məkana gətirib çıxardı-
ğını qeyd edir. Ola bilsin ki, adi mənada xoşbəxtlik hələ dao, 
nirvana, yaxud ənəlhəqq məqamları deyil, lakin hər halda zirvə-
yə aparan yolun üstündədir. Əlbəttə, ilk baxışda belə görünə bi-
lər ki, naqis ictimai mühitdə elə maddiyyata bağlı olanlar, ye-
yib-içib kef çəkənlər xoşbəxtdir, faciə isə məhz ləyaqətli insan-
ların, cəmiyyətin çirkabına bulaşmayanların qismətidir. Lakin 
hər şey meyarların necə seçilməsindən asılıdır. İctimai mühitin 
«harmoniyasına» daxil olan, «palaza bürünüb, elnən sürünən» 
də özünü xoşbəxt saya bilər. Çünki həqiqətən onun faciəsi yox-
dur. Çünki ancaq öz fərdi-mənəvi aləmi olanların faciəsindən 
danışmaq mümkündür. Çünki faciə Mən ilə Mühit arasında zid-
 İnsan 
 
 
 
51
diyyətdən yaranır. Elə xoşbəxtlik də! «Mən»in mühitdə realiza-
siyası da və nəticə etibarilə adekvat mühit yaradılması sayəsin-
də mümkün olur. 
Yox, əgər xoşbəxtliyi ziddiyyətlərin fövqündə durmaq, 
mənəvi rahatlıq tapmaq kimi dəyərləndirsək, onda xoşbəxtliyin 
iki müxtəlif səviyyələrdə təzahürü ilə qarşılaşmış olarıq. Birin-
cisi, ictimai mühitə ümumiyyətlə daxil olmamaq və ancaq öz 
şəxsi mənəvi aləmini təkmilləşdirmək və fərdi qaydada kamil-
ləşmək. Bütün Şərq fəlsəfələri və dinləri bunu təlqin edir. Dao-
sizmdə, dzen-buddizmdə, sufizmin bəzi boylarında fəaliyyətsiz-
liyə, şəxsi iradənin tərkisilah edilməsinə, hətta hissi qavrayışdan 
da təcrid olunmağa yönəlmiş özündəqapanma, bütün diqqətin iç 
dünyasına yönəldilməsi və burada daxili ahəngin təmin edilməsi 
cəhdləri də xoşbəxtliyə gedən yoldur. İç dünyası sanki yoxmuş 
kimi, ancaq xarici aləmin, cəmiyyətin ahənginə uyğunlaşmaq, 
şəxsi iradəni yenə də bir kənara atıb mühitin tələbləri ilə hərəkət 
etmək, – bu da bir harmoniya olmaqla «xoşbəxtlik» yaradır. 
Bədbəxt isə o adamlardır ki, nə mühitdən ayrılıb bütünlüklə öz 
Aləminə qapıla bilir, nə də öz Mənini atıb bütünlüklə mühitə ta-
pına bilir. Bu cür «iki suyun arasında» qalanlar tərəddüdlü və 
nagüman həyat sürür və bu iki qütbün mücadiləsində bəzən 
ayaq altında qalırlar. Bu, – miskinlərin bədbəxtliyidir. Burada 
hələ faciə yoxdur!  
Faciə ancaq Mən-i, ruhu olanların və bu ruh uğrunda mü-
barizə aparanların qismətidir!  
Şərqin təlqin etdiyi xoşbəxtlik yolu mühitdən, cəmiyyət-
dən keçmir. Bu yolu hər kəs öz iç dünyasına doğru təklikdə ge-
dir. Və əgər məramına çatırsa, təklikdə xoşbəxt olur və Təkə – 
Vahidə qovuşur, əbədiyyət, ölməzlik qazanır. Lakin bu yolda 
başqalarını da düşünmək, mühiti dəyişmək əzmi, mühitlə müba-
rizə yoxdur.  
Böyük insanın faciəsi əslində onun ali xoşbəxtlik məqa-
 Əbu Turxanın hikmət dünyası  
   
 
  
52
mına yüksəliş cəhdindən doğur. Bu məqam isə özünü yaradıcı-
lıqda və xilaskarlıq missiyasında büruzə verir.  
Milliyyətindən və dinindən asılı olmadan bütün insanlar 
xoşbəxt olmağa, Xeyiri Şərdən qorumağa çalışırlar. Lakin Xeyir 
nədir? Fəzilət nədir?  
İnsan xoşbəxt olmağa çalışmazdan əvvəl xoşbəxtliyin əs-
lində nədən ibarət olduğunu bilməlidir. Amma bunu kim bilir?  
İlk məqamda insanı sevindirən bir hadisə sonradan onun 
kədərinə səbəb ola bilər. Birinin sevinci onun sevdiyi adamın 
sevincini məhdudlaşdırmaqla son nəticədə öz əksliyinə çevrilə 
bilər. Məhəbbət də qısqanclıq zəminində iztirab verə bilər. Am-
ma məhəbbət əsasında qurulmuş ailə xoşbəxtliyin ən mühüm 
şərtlərindən biridir.  
Toy mərasimi sanki ailənin bütün gələcək səadətinin rəm-
zi, təməli, bir növ uvertürasıdır. Amma təəssüflər olsun ki, dəb-
dəbəli toy mərasimi özlüyündə məqsədə çevrilir və bir çox hal-
larda gələcək ailə həyatına işıq salmaq əvəzinə gələcək qaran-
lıqların təməlini qoyur. Bakıda bu qədər şadlıq evlərinin olması 
milli-mənəvi amillərinmi, mentalitetinmi təsiridir, yoxsa bazar 
iqtisadiyyatının mənəvi keyfiyyətlərdən, adət-ənənədən yarar-
lanması, onlarla manipulyasiya etməsinin nəticəsidir? Axı, 
məhz Azərbaycanda toy günü, ailə həyatının başlanğıcı bir növ 
müqəddəs sayılır. Lakin bu müqəddəs duyğu əsrlər boyu kök 
salmış mərasimçilik ənənəsi ilə birləşərək yeni məzmun kəsb 
edir, fetişləşdirilir və kimlərinsə maddi qazanc mənbəyinə çev-
rilir. Hətta kasıb adamlar da öz övladlarının boğazından kəsə-
rək, onların təhsili, sağlamlığı, mədəni həyatı üçün ayrılmalı 
olan pulları qəpik-qəpik yığaraq övladların toy günü üçün sax-
layırlar. Bir gün hamı bolluq, şadlıq və təntənə görmək istəyir, 
hətta israfçılıq edilir. Niyə? Övladların xoşbəxtliyi üçünmü? 
Yoxsa «palaza bürünüb elnən sürünmək» üçünmü? Yalançı fi-
 İnsan 
 
 
 
53
ravanlıq görüntüsü yaratmaq üçünmü? Kimlərinsə qarşısında 
qürrələnmək övladların real problemlərini həll etməkdən daha-
mı vacibdir? Bütün bunlar nəyə görə məhz Azərbaycanda baş 
verir? Axı, dünyanın heç bir şəhərində bu qədər toyxana və belə 
dəbdəbəli toylar yoxdur. 
Yüksək mədəniyyətli, dünyagörmüş insanlar toy dəbdə-
bəsi haqqında deyil, ailənin gələcək xoşbəxtliyi haqqında düşü-
nür və hər şeyi buna uyğun surətdə qururlar. Yəni ağıl xaricində 
xoşbəxtlik yoxdur, olsa da, keçicidir.  
İnsanın xoşbəxtliyi təkcə qurmaq və yaratmaqla deyil, 
həm də yaratdıqlarının bəhrəsini görmək, hər şeyin məhz ona 
xidmət etdiyinə əminliyini saxlamaqla bağlıdır. 
İnsanın xoşbəxtliyi min illərdən bəri formalaşmış gözəl-
lik, haqq-ədalət meyarları ilə könül rahatlığı ilə müəyyən olu-
nur. İnsanın bir həyat amalı, idealı olur ki, onun daxili tələbatı 
bu ideala yaxınlaşmaqdan ibarətdir. Lakin bu amal, bu ideal ne-
çə yüzillər ərzində formalaşmış dünyagörüşü, düşüncə tərzi, bə-
dii ədəbiyyat, musiqi, estetik meyarlar üzərində qurulmuşdur. 
Hələ uşaqlıqdan formalaşan arzu və istək, həyat meyarları hadi-
sələrin sonrakı gedişində dəyişilə bilmir. Biz bir şey istəyirik, 
həyat isə bizə başqa şeyləri təqdim edir. Xatirələrimizdəki və 
idealdakı gözəllik bir cürdür, zəmanənin təqdim və reklam et-
diyi isə başqa bir cürdür. 
Hətta “pulla hər şey alına bilər”, – deyən cəmiyyətdə be-
lə, ora-bura vurnuxub, ömürdən kəsib pul qazanmış insan istə-
diklərini daha artıq ala bilmir; indi satılan, tapılan başqa şeylər-
dir. Sənin ürəyindəkilər artıq dəbdən çıxmış və keçmişdə qal-
mışdır. Hadisələr dünyasında temp artmışdır. Nəticədə hətta bir 
insan ömrü ərzində elə böyük dəyişikliklər baş verir ki, uşaqlıq 
və gənclik illərinin arzuları, tələbləri ilə yetkinlik yaşında olan 
insanın yaşadığı real mühit və bu mühitin təklifləri arasında bir 
ziddiyyət yaranır. Arzular arxaikləşir; arzu ilə reallıq arasındakı 
 Əbu Turxanın hikmət dünyası  
   
 
  
54
ziddiyyət xoşbəxtliyi qeyri-mümkün edir. 
İnsana könül rahatlığı və sevinc gətirə biləcək davamlı 
bir psixi-mənəvi halda qalmaq mümkün olmadığından, könülün 
özünün həyat ritminə uyğunlaşması zərurəti yaranır ki, nəticədə 
əsəblər də tarıma çəkilir. Yeni həyat tempinin “daha az müddətə 
daha çox həzz almaq” çağırışının ritmik diqtəsindən xilas olmaq 
çətinləşir. Rahatlığın yerinə “dinamik həzz”, kəskin duyğular 
təklif olunur. Daha böyük romanlar oxumağa, başqa bir virtual 
mühitin ab-havasına adaptasiya olunmağa, davamlı musiqilərə, 
simfoniya və ya muğamatın ahənginə uyğunlaşmağa vaxt qal-
mır. İnsanı bu dünyanın bütün dərd-sərindən, problemlərindən 
tezcə ayırıb başqa bir aləmə köçürən və qısa vaxtda ona fərqli 
duyğular yaşadan musiqi, incəsənət, ədəbiyyat yeni dövrün rit-
mlərinə daha çox uyğun gəlir. Ahəngin yerini ritmlər tutur. La-
kin bu hələ yaxşı halda belə olur. Könül dünyasında daha tez və 
daha kəskin dəyişiklik üçün hətta vulqar incəsənətə, ritmik mu-
siqiyə belə vaxt qalmır və birbaşa fiziki, fizioloji təsirlərə eh-
tiyac yaranır. Kəskin duyğu dəyişikliyi və daha intensiv həzz 
üçün alkoqol və narkotika daha təsirli, yararlı vasitələrə çevrilir. 
 
 
 İnsan 
 
 
 
55
 
 
 
 
 
Hər bir insan öz sevgisi qədərdir. 
 
 
İnsanın ən böyük səyahəti  
öz daxili aləminə səyahətidir. 
 
 
Özünü tanımayan insanlar öz həyatlarını yaşamırlar. 
 
 
Özünü tanımaq heç də hamıya sərf etmir. 
 
 
Biz adətən özümüzü yox,  
başqalarını görürük. Özünü görməyin yolu isə özünə 
başqalarının gözü ilə baxmaqdır. 
 
 
 Əbu Turxanın hikmət dünyası  
   
 
  
56
İnsan var dərya kimidir, baş vurdunsa,  
çıxmaq çətindir; insan var ki, divar kimidir,  
qarşında durur və heç nə görə bilmirsən; insan var ki,  
şüşə kimidir – dünyanı sənə göstərməyə çalışır; insan var 
ki, ayna kimidir, səni özünə göstərməyə çalışır.  
 
 
«Mən»dən uzaqlaşdıqca  
dünya genişlənir və genişləndikcə yadlaşır. 
 
 
Ən sərt adamın da içində bir uşaq yatır;  
sadəcə onu oyatmaq lazımdır. 
 
 
Odu sevənlər müxtəlif olur;  
kimi istisinə, kimi tüstüsünə, kimi işığına görə; kimi öz 
“canını oda yaxmaq” üçün, kimi başqalarını  
yandırmaq üçün. 
 
 
Özünü sevənlərin çoxu  
əslində özünü deyil, özləri haqqında uydurduqları  
obrazı sevirlər. 
 
 
 İnsan 
 
 
 
57
Nura qovuşa bilməyənlərin qisməti nardır. 
 
 
Dünyanın həqiqətləri elm dilində,  
insanın həqiqəti isə fəlsəfə dilində yazılmışdır. 
 
 
İnsanın işığı artdıqca  
bu fani dünya ona daha qaranlıq görünür. 
 
 
Yolların ən mübarəki  
insanı özünə çatdıran yoldur. 
 
 
Qəlb o zaman geniş olur ki,  
orada hər yetənə yer olmasın. 
 
 
Alın yazısı bir dəfə yazılır,  
amma insana onun üzərində hər dəfə yenidən  
yazmaq şansı verilir. 
 
 
 Əbu Turxanın hikmət dünyası  
   
 
  
58
Müdrik adamın faciəsinə şərik ol,  
nadan adamın xoşbəxtliyinə şərik olma. 
 
 
İnsanın xoşbəxtliyi üçün içindəki  
işıq yetərli deyil; yaşadığı mühit də işıqlı olmalıdır. 
 
 
İnsanın özünü xoşbəxt hesab etməsi ilə  
xoşbəxt olması düz, bilikli hesab etməsi ilə bilikli  
olması isə tərs mütənasibdir. 
 
 
Xoşbəxt o adamdır ki,  
xoşbəxtlik axtarmağa ehtiyacı yoxdur. 
 
 
Xoşbəxtlik indiki gerçəyin  
keçmişin arzularına uyğun gəlməsidir. 
 
 
Pis adamın biliklisi daha təhlükəlidir. 
 
 
 İnsan 
 
 
 
59
İnsan özündə ən azı  
rüşeym halında olmayanı başqasında görə bilməz. 
 
 
Hərə öz qəlbinin dərinliklərindəki işığı  
üzə çıxara bilsə, dünya daha işıqlı olar. 
 
 
Özün kimi ol: onda səni istəyənlər  
səni tapacaq, istəməyənlər səndən qaçacaq. 
 
 
Kitab ol, hamıya açılma;  
qoy səni ancaq anlayanlar oxusun! 
 
 
İnsanın mənəvi dünyası əslində  
dünyadakı mənaların dünyasıdır. 
 
 
Bu aynada mən ancaq özümü görürəm.  
Amma bu ayna məndən öncə neçə-neçə sifətlər görüb. 
 
 
 Əbu Turxanın hikmət dünyası  
   
 
  
60
Pis adamın biliklisi daha təhlükəlidir. 
 
 
 “Gözü ayağının altını seçməyənlər”  
gec-tez həyatın girdabına düşəcəklər. 
 
 
Nadan adamın yaxşılığı ilə pisliyi  
arasında niyyət fərqi olar, nəticə fərqi olmaz. 
 
 
Öz yükünü sakit şəraitdə,  
günəşli gündə çəkməyənlər qarda-boranda  
tələm-tələsik çəkmək zorundadırlar. 
 
 
 
 
 
 
 
 
 
 
Mənəviyyat
 
 
 
 
 Mənəviyyat 
 
 
63
 
 
 
Mənəviyyat – mənalandırılmış dünyadır. Mənasını bilmə-
diyimiz şeylərin mənəvi dünyaya aidiyyəti yoxdur. İnsan bu 
dünyadakı hadisələrin, şeylərin mənasını anladıqca, özü üçün 
məqsədi, amalı bəlli olan, duyulmuş, sevilmiş, dərk olunmuş bir 
dünya qurur ki, bu da onun mənəvi dünyasıdır.  
«Mənəviyyat» anlayışı geniş mənada maddiyyatın qarşı-
lığı olmaqla maddi olmayan hər şeyi əhatə etsə də, dar mənada 
«əxlaq» və «tərbiyə» anlayışları ilə eyni tərtiblidir. Digər tə-
rəfdən, mənəviyyat fərdin mənəvi dünyasını ehtiva etməkdən 
başqa bütövlükdə ictimai həyata aid edilir. «Cəmiyyətin mənəvi 
həyatı», «mənəvi mədəniyyət» dedikdə söhbət fərdi miqyasdan 
kənara çıxaraq bir çox sosial institutlara və hətta bütövlükdə bə-
şəriyyətə şamil edilir. Yəni ictimai mühit özü də əxlaqi-mənəvi 
meyarlarla ölçülür. 
Müasir dövrdə bəşəriyyətin yüksəldiyi intellektual səviy-
yədən fəlsəfə, din, əxlaq və digər mənəvi dəyərlər sisteminə ye-
nidən baxılmasına, onların insan həyatında rolunun yenidən də-
yərləndirilməsinə böyük ehtiyac yaranmışdır.  
İndi daha təkcə nəsihətlə, tərbiyə verməklə, hətta maarif-
ləndirməklə insanın mənəvi kamilliyinə nail olmaq qeyri-müm-
kündür. Fərdin daxili mənəvi potensialının açılması da təkcə 
təlim-tərbiyə sayəsində həyata keçirilə bilmir.  
 Əbu Turxanın hikmət dünyası 
 
 
  
64
Əvvəllər hər bir fərd cəmiyyətdən daha çox təbiətlə üz-
üzə idi və mədəni-mənəvi mühitin sıxlıq dərəcəsinin az olması 
ona öz aurasını yaratmaq imkanı verirdi. İndi bu sıxlıq yüksək 
həddə çatmışdır.  
Əlbəttə, insanın mənəviyyatı təkcə mühitin təsiri ilə for-
malaşmır. Hər bir şəxsin maddi-genetik təmələ malik olması, 
bir növ kodlaşdırılmış sistem olması onun gələcəkdə özünü ne-
cə aparması, nəyə daha çox meylli olması üçün zəmindir. Bu 
zəmin əcdadların mənəvi-əxlaqi durumu iləmi, yoxsa ilahi 
hökmlə, tale və qismətləmi bağlıdır; bu – geniş araşdırmaya eh-
tiyacı olan ayrıca bir məsələdir. İndi isə biz məhz mühitin, ailə-
nin rolundan danışırıq. Bununla əlaqədar nəzərə alınmalıdır ki, 
bu amilin önə çəkilməsi təkcə marksizmə xas bir cəhət deyil. 
Hətta genetik amillərin görkəmli araşdırıcısı Erix Fromm da 
mənəviyyatın, əxlaqi-meyarların formalaşması prosesində icti-
mai mühitin təsirini önə çəkir. Yəni uşaqda əxlaqi meyarlar, də-
yərləndirmə sistemi onların inandığı, «avtoritet» saydığı adam-
ların mühitində formalaşır. E. Fromm yazır: «Uşaq yaxşı ilə pi-
sin fərqini əqllə dərk etməzdən əvvəl hiss edir. Onun subyektiv 
rəyi onun həyatında önəmli olan adamların müsbət və ya mənfi 
reaksiyası əsasında formalaşır».1 Uşağa ən yaxın olan, şübhəsiz, 
onun valideynləridir. Ona görə də, ilk dəyərləndirmə meyarları 
ailədə formalaşır. Sonralar məntiqi təhlil qabilliyəti formalaş-
dıqca nəyin yaxşı, nəyin pis olduğu, faydalı və ya ziyanlı olmaq 
baxımından müəyyənləşdirilir. 2  Lakin «fayda» və «ziyan»ı 
ayırd etmək üçün də meyarlar lazımdır. «Yaxşı» və «pis» kimi 
«fayda» və «ziyan» da əslində fəlsəfədə ənənəvi problem olan 
«Xeyir və Şər» əksliliyinin necə həll edilməsindən asılı olaraq 
müəyyənləşir. Yenə də hər şey ilkin meyarlara, insanın həyat 
                                                 
1Э. Фромм. Бегство от свободы; Человек для себя – М. 1998, с. 384. 
2 Yenə orada, s. 385-386.  
 Mənəviyyat 
 
 
65
kredosunun seçilməsinə gəlib çıxır.  
İnsan mənəviyyatının kamilləşdirilməsi bir məqsəd kimi 
qarşıya qoyulursa, əvvəlcə «kamil mənəviyyat» etalonunun özü 
düzgün müəyyənləşdirilməlidir. Mənəviyyatın hansı isə meyar-
lar baxımından qəlibə salınması və standartlaşdırılması nə dərə-
cədə məqbuldur? Fiziki cəhətdən hamı bir cür sağlamdır, xəstə-
liklər isə fərqlidir. Amma mənəvi baxımdan sağlam vəziyyətlər 
özü də fərqlidir. Əksinə, ola bilsin ki, kənaraçıxmaların təsnifatı 
daha rahatdır. «Yol»dan çıxaran amilləri müəyyənləşdirmək, 
qruplaşdırmaq bir o qədər çətin olmadığı halda, «yol»un özünün 
məhz nədən ibarət olması çox vaxt qaranlıq qalır. Lakin məhz 
«düz yol»un, mənəvi etalonun önə çəkilməsi və guya tam mə-
lum bir şey kimi dəyərləndirilməsi Şərq təfəkkürü üçün çox sə-
ciyyəvidir. Xeyirin, Fəzilətin, Ədalətin, Hikmətin nə olduğu gu-
ya bəlli imiş kimi bütün söhbətlər buna nail olmaq və ya bundan 
yayınmaları qınamaq üzərində qurulur. Nəsirəddin Tusi də «Əx-
laqi-Nasiri» əsərində «düz yol»u, Fəziləti, Xeyiri mərkəzə çəkir 
və bunlardan fərqli olan fəaliyyəti mərkəzdən uzaqlaşma kimi 
dəyərləndirir. Bu, özlüyündə dəyərli bir modeldir. Lakin nur 
mənbəyi kimi baxılan bu mərkəzin insanın özü üçün aydın və 
işıqlı olduğunu iddia edə bilmərik. Ən qaranlıq və məchul nöqtə 
bəlkə də elə mərkəzin özüdür. Mərkəzin işıqlanması, Fəzilətin 
aydınlaşması heç də hamıya yox, ancaq seçilmişlərə məxsus bir 
vergidir. İnsanı nurani edən də əslində Fəzilət nurunun təza-
hürüdür.  
İnsanlar məqsədyönlü surətdə «pis» olmurlar. Onlar sadə-
cə olaraq hər bir konkret situasiyada «yaxşı»nın, Xeyirin, «düz 
yol»un nədən ibarət olduğunu ayırd etməkdə çətinlik çəkirlər. 
Əlbəttə, «düz yol»u görərəkdən əyri yol seçənlər də var; onların 
günahı ikiqatdır. Lakin böyük əksəriyyət bu yolu görə bilmə-
yənlər, fəzilətin ünvanını düzgün tapa bilməyənlərdir. Hətta, fə-
zilətin təxmini ünvanı tapıldıqda belə, onun həddini, ölçüsünü, 
 Əbu Turxanın hikmət dünyası 
 
 
  
66
hüdudlarını müəyyənləşdirmək asan olmur. Nəsirəddin Tusinin 
haqlı olaraq qeyd etdiyi kimi, «fəzilətin öz həddi vardır, ondan 
«artıq» və «əskik» olduqda rəzalətə çevrilir».1 (Yeri gəlmişkən, 
qeyd edək ki, bu dialektik müddəa ilə N.Tusi Hegelin «kəmiy-
yət dəyişmələrinin keyfiyyət dəyişmələrinə keçməsi» qanunu 
kimi məşhur olan əsas ideyalarından birini və bu kontekstdə 
«ölçü» kateqoriyasını neçə əsr öncə tətbiq etmişdir). A.Bakıxa-
nov bu məsələdə nə Tusinin tutduğu xətti davam etdirərək «öl-
çü» əvəzinə «etidal» kateqoriyasını işlədir və onu mənəviyyat 
məsələlərinə də tətbiq edir.  
Mənəvi keyfiyyətlərə, işə, əmələ «pis» və «yaxşı» deyə 
aksioloji yanaşmadan fərqli olaraq ölçülü, rasional münasibət 
bəslənməsi islam məfkurəsinin ən üstün cəhətlərindən biridir. 
Quran insanları kasıblara yardım etməyə, səxavətli olmağa ça-
ğırır. Amma digər tərəfdən, artıq xərc, israf da haram hesab olu-
nur. «Bir inci saflığı olmasına baxmayaraq, artıq içiləndə suyun 
da dərd verdiyini» söyləyən Nizami də məhz islamın mənəviy-
yat konsepsiyasındakı bu dialektik məqamdan çıxış edir. A.Ba-
kıxanov yazır: «Dünyanın məhsulatı rütubətə (suya) möhtacdır, 
lakin həddindən artıq olsa, məhsulu zay edər. Yer kürəsinin so-
yuqluğu mane olmasa, Günəşin hərarəti aləmi yandırar. Hər şey 
təbiətdə lazımi və kifayət qədər müəyyən edildiyi üçün, insana 
da lazımdır ki, başdan ayağa bir aləmdən ibarət olan öz bədə-
nində təbii surətdə təşəkkül tapmış bu qanuna əxlaq baxımından 
dəxi-riayət etsin».2 «Ehtidal cığırından çıxan adamın işi aləmin 
nizamı və təbiətin xasiyyətlərinə zidd olduğu üçün, aydındır ki, 
zərərli olar. Təmiz xasiyyətli o adama demək olar ki, hər işində 
ifrat-təfritdən çəkinib, orta bir yolu özünə şüar edə… Ehtidalın 
fəziləti o qədər aydındır ki, heç kəs onu inkar edə bilməz. Müx-
                                                 
1 Nəsirəddin Tusi. Əxlaqi-Nasiri. Bakı, 2002, s. 124.  
2 A.Bakıxanov. Təhzibi-əxlaq və nəsihətlər. Bakı, 2004, s. 19. 
 Mənəviyyat 
 
 
67
təsər mülahizə etməklə məlum olar ki, xəsislik pis xasiyyətlər-
dən biri olduğu kimi, israfçılıq da ona bənzər bir şey kimidir. 
Həlimlik xasiyyətlərin ən yaxşısı hesab edilir, ancaq yeri gəl-
dikdə qəzəbsiz də iş keçmir. Yaxşılıq etmək yaxşı şeydir, lakin 
yamanlara yaxşılıq etmək, yaxşıların haqqında pislik etmək ki-
midir».1  
Kamil mənəviyyat modelinin əsasında başqalarına müna-
sibət baxımından xeyirxahlıq, özünə münasibət baxımından xoş-
bəxtlik dayanır.  
Lakin insanın özünə sevinc gətirən, onu xoşbəxt edən ha-
disələr heç də həmişə başqalarına xeyir gətirən hadisələrlə uz-
laşmır. Ən optimal hal bu uzlaşma məqamının tapılmasıdır. 
«Başqasına ziyan vurma!» devizi, «özünə qıyma!» devizi ilə ta-
mamlanmalıdır. Ümumiyyətlə, başqaları haqqında düşünməyən, 
öz mənəvi durumunu ancaq etiqadla məhdudlaşdıran insanlar 
(asketlər), başqa sözlə, öz həyatını digər insanlara münasibətlə 
deyil, ancaq Allaha münasibətlə qurmağa çalışan, ancaq öz da-
xili mənəvi rahatlığını təmin etmək istəyən insanlarla yanaşı, 
özünü, öz taleyini, təbii-genetik missiyasını unudaraq, həyatını 
ancaq başqalarına (lakin məhz kimlərə?) fayda verməyə həsr 
edən, kimlərə isə etibarla xidmət göstərən insanlar da vardır.  
 
*** 
 
«Mənəviyyat» və «mədəniyyət» anlayışlarını qarşılaşdır-
mış olsaq, görərik ki, mədəniyyət sferasına aid olan, yəni insa-
nın əməli fəaliyyəti ilə bağlı olan bir çox hadisələr mənəvi-əx-
laqi məzmun daşıyır. Elmin, ədəbiyyatın, incəsənətin, dinin və 
hətta siyasi-hüquqi fəaliyyətin əxlaqi-mənəvi aspektləri vardır. 
Mənəvi mədəniyyət məhz bu iki böyük həcmli anlayışın kə-
sişmə sahəsini əhatə edir.  
                                                 
1 Yenə orada, s. 20.  
 Əbu Turxanın hikmət dünyası 
 
 
  
68
Bir şair və ya bəstəkarın, müəllim və ya hüquqşünasın, 
jurnalist və ya rejissorun bilavasitə vəzifəsi mənəvi-əxlaqi də-
yərlərin təsbiti və ya təbliği deyil. Bədii yaradıcılıqla məşğul 
olan adam öz estetik hisslərini, yaşantılarını realizasiya edir, 
müəllimin əsas işi bilik öyrətməkdir, ədliyyə işçisi hüquq nor-
malarını mühafizə edir və s. – heç kim qarşısına ancaq mənəvi-
əxlaqi bir vəzifə qoymur. Bu missiya əsas əməli fəaliyyətin 
strukturuna daxil olur. Yəni gözəl musiqi və ya şeir, roman və 
ya bədii film həm də əxlaqi təsir gücünə malik ola bilər. Müəl-
lim bilikləri mənimsətməklə yanaşı, həm də tərbiyə edir. Hüquq 
normaları əxlaq normaları ilə əsasən uyğun olduğundan ədliyyə 
işçisi ədaləti bərpa etməklə, həm də əxlaqi-mənəvi bir funksi-
yanı yerinə yetirir və s. Valideyn də uşağına yeməyi, işləməyi 
öyrətməklə bərabər, həm də «tərbiyə verir».  
 Lakin «tərbiyə»nin əhatə dairəsini, əxlaqi-mənəvi sfe-
ranın təbiətini müəyyənləşdirmək bir o qədər də asan deyil. Ata-
larımız «alim olmaq asandır, insan olmaq çətin» dedikdə, nəyi 
nəzərdə tuturdular? Alimlik adamlığın şərtləri sırasında deyilsə, 
buraya məhz nələr aiddir. Ancaq əxlaqmı? Zövqmü, mərifətmi? 
Bəs zahiri görünüş, davranış necə? İnsanın ədası, rəftarı etiket-
lər buraya aiddir, ya yox? Məgər bilikli olmaq, «əlindən bir iş 
gəlmək» adamlığın şərtləri sırasında deyilmi?  
Əlbəttə, hamıdan alimlik gözləmək olmaz; hərənin öz ix-
tisası, peşəsi vardır. Lakin ən azı öz peşəsinə mükəmməl yiyə-
lənmək, ictimai əmək bölgüsünün şərtlərinə məsuliyyətlə əməl 
etmək hər bir adamın vəzifə borcu olmaqla yanaşı, «adamlığın» 
şərtlərinə daxildir.   
Yaradıcılıq əslində insanın iç dünyasında olanı ifadə et-
mək, maddiləşdirmək və başqalarının istifadəsinə vermək cəh-
didir. İnsan özünə qapılıb qalmır, özünü ifadə edir və bununla 
özünü başqalarına təqdim edir və özünün olanı başqaları ilə bö-
 Mənəviyyat 
 
 
69
lüşür. Əlbəttə, bunu maddi sərvətin, pulun başqaları ilə bölüşdü-
rülməsi ilə, yəni səxavət hissi ilə qarışdırmaq olmaz. İkinci hal-
da insan, özünü ancaq formal surətdə, hüquq əsasında aid olanı 
bölüşür. Birinci halda isə, söhbət məhz fərdi ruhdan, ruhani 
aləmdən, Mən-dən gedir. Onu bölüşmək üçün əvvəlcə maddi-
ləşdirmək – ifadə etmək lazımdır. Bu isə xüsusi bir prosesdir ki, 
ona yaradıcılıq deyilir.  
Ancaq insan yaradıcılıq xislətinə malikdir. Elə sufilər ol-
muşdur ki, daxili-mənəvi yüksəliş yolunun ən yüksək məqamı-
na qalxa bilmiş, ruhlar dünyasını fəth etmiş, lakin burda lövbər 
salıb oturmuş və bizim dünya üçün, cəmiyyət üçün tamamilə 
itərək özündən sonra heç bir iz qoymamışlar. Biz sufizmin ma-
hiyyətini əslində ancaq hərdənbir qalxdıqları yüksək məqamdan 
aşağı enərək, bizlər üçün də nə isə yazıb qoymuş şəxslər, filo-
sof-sufilər sayəsində öyrənə bilirik. Təsəvvüf fəlsəfəsini özü 
üçün həyat tərzinə çevirən, öz ilahi dünyasına qovuşmağa çalı-
şan, öz ruhani rahatlığı üçün yaşayan mütləq sufilər isə bizim 
üçün əlçatmazdırlar və ya yoxdurlar. Onlar düzmü yol tutmuş-
dular, səhvmi edirdilər, – deyə bilmərik.  
İnsanın yaratdığı özünə doğmadır. Çünki onun ideyasının 
daşıyıcısıdır. Lakin insana xas olan ideyaların yaradıcılıqdan 
kənarda gerçəkliyin özündə hazır şəkildə də təcəssümləri vardır. 
İnsan bu uyğunluğu, adekvatlığı duyunca doğmalıq üzə çıxır, 
mənəvi qohumluq yaranır. Bu passiv eyniyyətdir. İnsanın öz ya-
ratdığı ilə eyniyyəti isə fəal eyniyyətdir. Passiv eyniyyət zamanı 
kənarda, maddi təcəssüm şəklində olan passiv ideya insanın iç 
dünyasında ona adekvat olan ideya guşəsini işıqlandırır. Yəni 
bu zaman söhbət ideyanın köçürülməsindən, ikinci varlığını tap-
masından deyil, əvvəlcədən mövcud olanın canlanmAsından, 
canlı bilik formasına keçməsindən gedir. Fəal eyniyyət zamanı 
isə insanın öz mənəvi dünyasında yaranmış bir obraz gerçəklik-
 Əbu Turxanın hikmət dünyası 
 
 
  
70
də təcəssüm etdirilir. Yəni ideya insandan kənara köçürülür, 
ikinci yaşayış ünvanını tapır.  
Tamamlama isə insanın iç dünyasında olmayan, daha 
doğrusu, çatmayan bir ideyanın kənarda axtarışıdır.  
 Üzük və onun qaşı ayrılıqda yarımçıq göründükləri halda 
birləşəndə daha bitkin bir obraz alınır. Əgər dairədən bir seq-
ment kəsilibsə, yaranmış yeni hissələr canlı olsa idilər, yüz baş-
qa şey arasında bir-birini tapıb birləşməyə can atardılar. 
İnsan öz mühiti ilə bütöv bir sistem təşkil etməlidir. İnsa-
nın mühitlə qarşılaşdırılması iki müstəvidə nəzərdən keçirilə bi-
lər. Birölçülü fəzada sən də birsən, mühit də birdir. Ya sən mü-
hiti dəyişməlisən, ya mühit səni dəyişəcək. Çoxölçülü fəzada 
sən də çoxsan, mühit də çoxdur. Yəni insan bir matrisa, çoxluq 
kimi götürülür və onun dəyişən tərəfləri ilə yanaşı sabit qalan 
tərəfləri də olur. İnsanın öz siması varsa, o məhz bu sabit tərəf-
lərlə müəyyənləşir. Dəyişkənlik isə elastiklik kimi, manevr ki-
mi, həyat diplomatiyası kimi də dəyərləndirilə bilər, ikiüzlülük, 
buqələmunluq kimi də. Mühitin çoxluğu isə alternativ mühitlə-
rin olması kimi, sadəcə bir mühiti tərk edib başqa bir mühitə 
köçmək imkanı kimi başa düşülə bilər. (Amma qarantiya varmı 
ki, köçdüyün yeni mühit əvvəlkindən daha betər olmayacaq?) 
Birölçülü və çoxölçülü fəzalar adi şüurda qarışıq halda 
götürülür. Məsələn, belə bir xalq hikmətini yada salaq: “Dişin 
ağrıyırsa, çək qurtar, qonşun pisdirsə, köç qurtar.” 
Aşıq Ələsgər isə belə deyir: 
 
Bu dünyada üç şey başa bəladır, 
Yaman oğul, yaman arvad, yaman at. 
İstəyirsən qurtarasan əlindən, 
Birini boşla, birini boşa, birini sat. 
 
 Mənəviyyat 
 
 
71
Ağrıyan dişlə bağlı ancaq bir çıxış yolu göstərilir - ondan 
xilas olmaq. Müasir dövrdə isə dişi müalicə etmək alternativi də 
yaranmışdır. Yaxud Aşıq Ələsgərin deyimində mühiti, tərəf-
müqabili dəyişmək, tərbiyə etmək və ya onlara uyğunlaşmaq 
variantları deyil, məhz hansı üsulla isə ayrılmaq, köçmək vari-
antı üstün tutulur. Buna uyğun olaraq, mühit pisdirsə, ona uy-
ğunlaşmaq, ya da onu özünə uyğunlaşdırmaq üçün vaxt sərf et-
məkdənsə, öz məkanını dəyişməyi, başqa bir mühitə köçməyi 
üstün tutmaq mümkündür. Amma bu ancaq o zaman mümkün-
dür ki, seçim azadlığı var, alternativ mühitlər var. Evi, məhəllə-
ni, kəndi, şəhəri, hətta ölkəni dəyişmək bəlkə də asan görünür, 
amma ölkəni dəyişmək, yabançı bir mühitə pənah aparmaq bö-
yük riskdir, çünki “yağışdan çıxıb yağmura düşmək” mümkün-
dür. İnsanın öz ölkəsi, öz vətəni bir mühit olaraq nə dərəcədə 
pis olmalıdır ki, onu tərk etməkdən başqa çarə qalmasın?! Alter-
nativ yol isə ya ictimai mühitin özünü dəyişmək, ya da “palaza 
bürünüb elnən sürünmək”dir.  
 
 
 
 
 
 
 
 Əbu Turxanın hikmət dünyası 
 
 
  
72
 
 
 
 
 
 
Mənəvi dünya “iç aləmi” sayılsa da,  
onun da öz içi və çölü, əlçatmaz göyləri vardır. 
 
 
Mənəvi dəyər maddi meyarla ölçülə bilməz. 
 
 
İç dünyasının naməlum qatları  
ancaq ilhamlı məqamlarda işıqlanır və sonra yenə 
qaranlığa bürünür. 
 
 
İki işığın təmasından  
daha böyük işıq da yarana bilər, qaranlıq da. 
 
 
 Mənəviyyat 
 
 
73
İnsan sifətini güzgüdə gördüyü kimi,  
qəlbini də ancaq könül güzgüsündə görə bilər. 
 
 
Ləyaqətsiz adamı təhqir etmək  
mümkün deyil. 
 
 
Kimsə deyib ki,  
“çox oxuyan çox bilməz, çox gəzən çox bilər”.  
Lakin çox gəzənlərin çoxu könül evindən  
bixəbər qalıblar. 
 
 
Başın şərafəti ağıl-kamaldır, 
Dumanın şərəfi dağla vüsaldır. 
Yuxarı qalxdıqca dumanlanırsa, 
Demək yetişməyib, baş hələ kaldır. 
 
 
Ziyankar adam  
düşünür ki, hələ ziyan vurmadığı adamlar ona minnətdar 
olmalıdırlar. 
 
 
 Əbu Turxanın hikmət dünyası 
 
 
  
74
Bütün kölgələr silinir, ürəyə düşən kölgədən başqa. 
 
 
Sənə yardım edənlərə yardım etməyi arzulama.  
Sən də sənə ehtiyacı olanlara yardım et! 
 
 
Ləyaqətli adamlar – yaxşılığı,  
naqislər isə – pisliyi unutmurlar. 
 
 
 “Yaxşılıq da, pislik də  
gec-tez adamın özünə qayıdır”.  
Sadəcə pisliyi kimə edibsənsə, ondan gözlə,  
yaxşılığı – Haqqdan. 
 
 
Pislər pisləri – pis olduğu üçün,  
yaxşıları da – yaxşı olduğu üçün sevmirlər. 
 
 
Pisi söyməkdənsə, yaxşını öymək yaxşıdır. 
 
 
 Mənəviyyat 
 
 
75
Riyakarlıq zəiflərin silahıdır. 
 
 
Yer var ki, lal-dinməz olan yaxşıdı, 
Yer var ki, doğru yox, yalan yaxşıdı, 
Səxavət ölçüsü ismət olanda – 
Hamıdan axırda qalan yaxşıdı. 
 
 
Simasızlıq əslində  
simaların çoxluğundan irəli gəlir. 
 
 
Eybəcər sifətə  
adət etmək və uyğunlaşmaq olar,  
çünki o həmişə eyni cür təzahür edir; eybəcər mənəviyyata 
isə uyğunlaşmaq olmur, çünki o həmişə müxtəlif 
formalarda təzahür edir. 
 
 
Ən böyük zəfər məğlub  
etdiyin tərəfin həm də qəlbini fəth etməkdir. 
 
 
 Əbu Turxanın hikmət dünyası 
 
 
  
76
Əgər su da təmiz deyilsə,  
yuyunmağın nə faydası? 
 
 
Biliksizlikdən utancaqlıq yaranır,  
çoxbilmişlikdən – utanmazlıq. 
 
 
Müasirlik mənəviyyatın zamana  
uyğunlaşmış, amma hələ zamanın sınağından  
çıxmamış üst qatıdır. 
 
 
Şərab insanı riyakar edir:  
ağlını alıb ona ən ağıllı olduğunu, gücünü alıb ən güclü 
olduğunu təlqin edir, sağlığını alıb sağlıq dedirdir. 
 
 
İçki məclisində ayıq adama  
münasibət necədirsə, naqis mühitdə düz adama  
münasibət də elədir. 
 
 
 Mənəviyyat 
 
 
77
Çirkoy paltarda çirk bilinməz. 
 
 
Sadəlik və sadəlövhlük  
çox vaxt qarışıq salınır, halbuki biri ürəyin təmizliyindən,  
o biri ağlın zəifliyindən irəli gəlir. 
 
 
Mənəviyyatca zəngin adamlar – sadə,  
maddi imkan baxımından zəngin adamlar – təkəbbürlü 
olurlar. 
 
 
Qanun hamı üçün eynidir;  
ləyaqət isə hər bir insanın özü üçün könüllü qoyduğu əlavə 
qadağalarla müəyyənləşir. 
 
 
 
 Əbu Turxanın hikmət dünyası 
 
 
  
78
 
 
 
 
 
 
Din, inam,  
iman 
 
 
 Din, inam, iman 
 
 
81
 
 
 
Din həyatın mənasını bilavasitə təyin edir, dini dəyərlərin 
isbata ehtiyacı yoxdur. Burada həqiqət hissi təcrübə, məntiqi tə-
fəkkür və ya bədii obraz vasitəsilə deyil, qəlbin nuru, mənəvi 
işıqlanma ilə açılır.  
Fəlsəfə ilə dinin məqsədi eynidir, amma birinci idrak, 
ikinci inam üzərində qərar tutur. Məhəmməd İqbal yazır: «Din 
qətiyyətlə qəbul edildiyi və tam mənası ilə qavrandığı təqdirdə 
xarakter və mənliyi büsbütün dəyişdirə biləcək həqiqətlər siste-
midir».1 Hegelə görə, din var olmaq üçün fəlsəfəyə möhtac de-
yil; amma fəlsəfə ruhu biliklə, dini həqiqəti zəka ilə uzlaşdır-
maq üçün özünü dinə qatmağa məcburdur. Çünki din insanın bi-
lavasitə mahiyyətini, həyatının mənasını müəyyən edir. Mənə-
viyyatın daha zəngin, ömrün daha mənalı, zövqün daha incə ol-
masına fəlsəfə və incəsənət də təsir edir. Lakin ruhun ən dərin 
qatlarına ancaq dini hissin, müqəddəslik duyğusunun sayəsində 
enmək mümkündür.  
Dini ayinlər mükəlləfiyyət kimi, yaxud sadəcə plan kimi 
icra oluna bilməz. Din insanları öz ilahi başlanğıcını dərk etmə-
yə çağırır. Bu, təkcə islama deyil, bütün dinlərə aiddir. 
                                                 
1 Muhammed İkbal. İslamda Dini Düşüncenin yeniden doğuşu. İstanbul. 
1984, s.18. 
 Əbu Turxanın hikmət dünyası 
 
  
82
Qədim Çin fəlsəfəsi – daosizm, insanları maddi dünya ilə 
bağlı hər hansı bir fəaliyyətdən, hətta bu dünyanın qavranılması 
istiqamətindəki idraki fəaliyyətdən də uzaq olmağa, iç aləminə 
fokuslanmağa və hələ bu dünyada ikən əbədiyyətə qovuşmağa 
səsləyir.1  
Orta əsrlərdə İslam dünyasında geniş yayılmış sufi hərə-
katı və dərvişlik institutu da maddi dünyadan, ictimai həyatdan 
ayrılaraq öz mənəvi aləmini təkmilləşdirmək və bu yolla Allaha 
qovuşmaq mövqeyinin ifadəsi idi. Sufiliyin əsas prinsipi sadəcə 
olaraq həyatda mal-dövlətdən, rəyasətdən uzaq durmaq yox, 
həm də daxilən, mənən təmiz olmaq, insana öz cismani, heyvani 
başlanğıcını xatırladan hər şeydən uzaqlaşmaq, ehtiraslarını 
boğmaq və ancaq ilahi eşqlə yaşamaq idi. Bəziləri sufiliyin dao-
sizm, buddizm və hətta xristianlıqla yaxınlığına istinad edərək, 
onu İslamın bir qolu kimi yox, az qala azadfikirliliyin və islam-
dan uzaqlaşmağın bir forması kimi anlayırlar. Elə o dövrdə də 
Mənsur Həllacın, Şihabəddin Yəhya Sührəvərdinin, Eynəlqüzat 
nin, Nəsiminin fanatiklər tərəfindən edam edilməsi dinin mahiy-
yətindən deyil, zahiri əlamətlərindən çıxış etməyin, ehkamçılı-
ğın nəticəsi idi. Halbuki, Məhəmməd peyğəmbərin özünün «Ən 
böyük cihad insanın öz nəfsinə qarşı cihadıdır», yaxud «Ölməz-
dən əvvəl ölmək lazımdır», – kimi fikirləri sufizmin əsas ideya-
sına haqq qazandırır; lakin bir şərtlə ki, bu məsələdə də ifrata 
varılmasın. Çünki yeri gələndə nəfsini idarə etmək, maddiyyatın 
cazibəsindən ucada dayanmaq, ancaq ülvi hisslərə qulluq etmək 
nə dərəcədə yaxşıdırsa, yaşadığımız ictimai mühitə qatılmamaq, 
onun daha yaxşı olması üçün heç nə etməmək də o dərəcədə 
pisdir. İnsan yalnız öz mənəvi dünyasının deyil, cəmiyyətin də 
saflaşması uğrunda mübarizə aparmalıdır.    
İnsan müəyyən zaman və məkanda dünyaya gəlir. Bu 
                                                 
1 Лаоцзы. Обрести себя в Дао. М., «Республика», 1999, с.161.  
 Din, inam, iman 
 
 
83
onun qismətidir. İnsan ya öz taleyi, qisməti ilə barışmalı və mü-
hitə uyğunlaşmalı, ya da mühiti dəyişdirmək kimi çətin bir yola 
qədəm qoymalıdır ki, bu yol ancaq daxildən gələn işıqla 
aydınlaşa bilər.  
Mühitə qarşı dayana biləcək, ona alternativ ola biləcək 
yeganə mənbə insanın daxili mənəvi aləmidir. Lakin daxili aləm 
özü də mühitin təsiri ilə formalaşmırmı? 
Ömür məhdud, dünya fanidir.  
Sonsuzluğu ehtiva edəndə, kainatın ənginliyinə girəndə, 
nəhayətsiz, əzəli, əbədi dünyaya qovuşanda, ölümdən sonrakı 
ölməz həyatı da öz həyatına əlavə edəndə, mümkünsüzlüklər 
hamısı mümkün olanda... həyatın ecazkarlığı, ülviliyi artır, in-
san özünü əzəli-əbədi hesab edir, hadisələr içərisində itib-bat-
mır, nəfsin torundan çıxır, yüksəlir, cılız, cari, cismani, keçici, 
fani həyatdan uzaqlaşaraq onun fövqündə durmaq, mənəviləş-
mək, ideallaşmaq, Allaha qovuşmaq əzmində olur! 
İnsanın qəlbi ülvi, müqəddəs bir duyğu ilə dolur, böyük 
Allaha pərəstiş edərkən, özü də qanad açır, ucalır, mənəvi dün-
yanın sirli-soraqlı, dərin qatlarını ehtiva edir.  
Fərd öz həyatı, öz hərəkətləri ilə ancaq özünü təmsil etdi-
yini və əgər görən, bilən varsa – qanun qarşısında və görən, bi-
lən yoxdursa, ancaq öz vicdanı qarşısında cavabdeh olduğunu 
zənn edirsə, o hələ öz sosial mahiyyətini dərk etmir; başqa 
sözlə, bu, onun fərdi miqyasdan milli və ümumbəşəri miqyasa 
çıxa bilməməsinin nəticəsidir.  
İnsan hər bir məqamda özündən başqa həm də ailəsini, 
elini-obasını, millətini, dövlətini təmsil edir, insanlığı – bəşəriy-
yəti təmsil edir. Tək özü qarşısında deyil, tək dövlət, qanun qar-
şısında deyil, həm də milləti təmsil etməklə millət qarşısında, 
insanlığı təmsil etməklə bütün bəşəriyyət qarşısında məsuliyyət 
daşıyır.  
 Əbu Turxanın hikmət dünyası 
 
  
84
Daha böyük miqyasda və daha böyük ümumilik dərəcə-
sində isə insan öz hərəkətləri ilə Allah qarşısında məsuliyyət 
daşıyır.  
Dini hiss – insanın Allah qarşısında məsuliyyət hissi mər-
hələ-mərhələ: ailə qarşısında, millət qarşısında, bəşəriyyət qarşı-
sında məsuliyyət hisslərinin davamı kimi ortaya çıxdıqda bu 
artıq dərk olunmuş, zəka ilə qovuşmuş bir hissdir.   
Tək dinlər yox, bütün əxlaqlar da yaxşılığa qarşı minnət-
darlıq hissini zəruri hal, norma sayır. Kimsə bizə əl tutanda, 
yaxşılıq edəndə çalışırıq ki, fürsət düşən kimi əvəzini çıxaq, ya 
da bu mümkün deyilsə, heç olmasa sözlə öz minnətdarlığımızı 
bildirək... 
Bəli, insan ona edilən hər kiçik yaxşılığın ünvanını axta-
rır, öz təşəkkürünü bildirməyə ehtiyac duyur. Lakin bütövlükdə 
həyat üçün, bu dünyanın bütün gözəllikləri üçün, sevmək, se-
vilmək, quruculuq, yaradıcılıq sevincləri üçün kimə təşəkkür et-
mək lazımdır? 
İnsan dünyanın ahəngi, gözəlliyi, qanunauyğunluğu və bu 
qanunların dərkedilənliyi üçün Allaha minnətdarlığını bildirir 
və dini ayinlərin əksəriyyəti də bu minnətdarlığın ifadə edilmə-
sidir.  
Lakin maraqlı budur ki, islam dinindəki bütün ayinlərin 
icrası – Allaha minnətdarlıq ayinləri elə qurulub ki, onlar insa-
nın özü üçün, onun sağlamlığı üçün, onun daxili mənəvi sakit-
liyi üçün də şərt olur. Allaha dua edən, dinin qoyduğu qaydalar 
çərçivəsində fəaliyyət göstərən insan həm də öz sağlamlığına, 
fiziki və mənəvi kamilliyinə xidmət etmiş olur.  
İnsan Xaliq qarşısında əyilir, ona bəxş edilmiş bütün qa-
biliyyətlərə və gözəlliklərə görə böyük yaradana minnətdarlığını 
bildirir və bununla mənən yüksəlir, ucalır, öz nəfsi və başqaları 
qarşısında əyilməz olur. Təbiətdə, həyatda heç kimdən asılı ol-
 Din, inam, iman 
 
 
85
madan mövcud olan ahəngi, gözəlliyi görmək, duymaq və bun-
dan məmnun qalmaq, minnətdar olmaq əslində onları öz daxili-
nə köçürmək, həmin gözəllikdən, ahəngdən mayalanmaq de-
məkdir.  
Əslində bu dünyanın özündə də səni öyrədən, sənin xe-
yirxahın olan insanlara, müəllimlərə, ustadlara münasibətdə 
minnətdarlıq və pərəstiş duyğusu insanı kiçiltmir, əksinə, yük-
səldir. Əks təqdirdə insan, nankor bir eqoistə çevrilə bilər. Tən-
behə layiq olan isə, riyakarlıq, təmənnalı əyilmədir ki, bunlar nə 
dini hisslə, nə insani ləyaqətlə bir araya sığmır.  
Kənarda, başqalarında yaxşı olanları görməyən, duyma-
yan, qiymətləndirməyənlər bu yaxşılıqlardan məhrum olanlar-
dır. İnsan özündə ən azı rüşeym halında olmayanı başqasında da 
görə bilmir. 
Daxilən gözəl olmağın bir yolu var: o da xaricdəki gözəl-
liyi duymaq, ona heyran olmaq, ona qovuşmaqdır.  
Böyüklərə hörmət insanın özünə hörmət olunmasının əsa-
sını qoyur. Müdriklik, gözəllik və ahəng qarşısında diz çökmə-
yənlər zor və hiylə qarşısında diz çökürlər. Böyük Allah qarşı-
sında əyilməyənlər cismani qüvvələr qarşısında əyilməyə məh-
kumdurlar. Allaha səcdə etmək, Allah qarşısında əyilmək hadi-
sələr dünyasında əyilməzliyin təməl daşıdır. 
Dini hissdən kənarda din yoxdur. Dinin sosial infrastruk-
turu hələ din deyil. 
Din – mənəviyyat hadisəsidir. 
Dinin mahiyyəti dini hisslə – Allaha inamla bağlıdır. 
Mütləqə inam yolu nisbi inamlardan keçir. 
Məhdud miqyaslı, cılız adam sonsuzluğa qədəm qoya bil-
məz.  
Ümumiyyətlə inam hissindən məhrum olan adamda Alla-
ha inam da ola bilməz. 
 Əbu Turxanın hikmət dünyası 
 
  
86
Mütləqə sevgi yolu nisbi sevgilərdən keçir. Sevgi hissin-
dən məhrum olan adam dindar ola bilməz. 
 
 
 
 Din, inam, iman 
 
 
87
 
 
 
 
 
Ruh dünyasının dərinliklərinə  
ancaq dini hissin köməyi ilə girmək mümkün olur. 
 
 
Müqəddəslik duyğusu itən yerdə şər ağacı bitər. 
 
 
Yolu ağıl seçir, iradə hərəkətə gətirir,  
inam isə yola işıq salır. 
 
 
Yaradana inanmağın ən mühüm şərtlərindən  
biri insanın öz yaratdıqlarının da Yaradan tərəfindən 
yaradıldığına inanmasıdır. 
 
 
 Əbu Turxanın hikmət dünyası 
 
  
88
Özünə inanmayan  
adam özünü yaradana da inana bilməz. 
 
 
Ağ lövhə təkcə Allah-a məxsusdur;  
biz hamımız yazılmışların üzərində yazırıq. 
 
 
Heç nəyə inanmayan adamın  
guya təkcə Allaha inanmasına inanmayın. 
 
 
Allahı sevməyin yolu  
onun yaratdıqlarını sevməkdən keçir. 
 
 
Biz böyük Yaradan qarşısındakı  
borcumuzu onun yaratdıqlarına ödəməliyik. 
 
 
Günahı ancaq savabla yumaq olar. 
 
 
 Din, inam, iman 
 
 
89
Sevgi hissindən məhrum  
olan adam dindar ola bilməz. 
 
 
Allahdan qorxmayan  
bu dünyanın heybətlərindən qorxmağa məhkumdur. 
 
 
Allah qarşısında əyilmək  
bu dünyada əyilməzliyin təməl daşıdır. 
 
 
İctimai hadisəyə  
çevrilmiş din artıq din deyil. 
 
 
Həqiqi din əslində  
çox vaxt insani keyfiyyət kimi təzahür edir. 
 
 
Fəlsəfə seçilmişlər, din isə hamı üçündür. 
 
 
 Əbu Turxanın hikmət dünyası 
 
  
90
Fəlsəfənin gücü – fikrin dərinliyində,  
dinin gücü – fikrin sadəliyindədir. 
 
 
Elm – beyini,  
sənət – ürəyi, din – ruhu qidalandırır. 
 
 
Elmlə din arasında ziddiyyət  
o zaman yaranır ki, onlar təyinatını unudub bir-birini  
əvəz etmək istəyir. 
 
 
İdrak və inamın  
hər biri öz yerində gözəldir. Başqasının sahəsinə  
keçdikdə isə mürtəceləşirlər. 
 
 
Məntiqi ilahiləşdirənlər  
ilahi hissdən məhrum olurlar. 
 
 
 Din, inam, iman 
 
 
91
Maksima: 
Allah insana öz ruhundan  
pay verərək onu şərəfləndirmişdir. İnsan da cisimləri dərk 
edərkən onları ruhani enerji ilə işıqlandırır və onlar ideya 
mərtəbəsinə yüksəlmiş olur. 
 
 
İnsan cismani aləmdəki şeyləri,  
hadisələri mənimsəyərkən onları şərəfləndirmiş olur. 
 
 
Əxlaq hüquqdan, din əxlaqdan yüksəkdir. 
 
 
Daxili nəzarət cəmiyyətin və  
dövlətin nəzarətindən daha etibarlıdır. 
 
 
 
 Əbu Turxanın hikmət dünyası 
 
  
92
 
 
 
 
 
 
Yer-göy,  
zaman-məkan
 
 
 
 Yer-göy, zaman-məkan 
 
 
95
 
 
 
Yerlərə baxıram bağçalı, bağlı, 
Göylərə baxıram, qapısı bağlı… 
Səməd Vurğunun bu məşhur misralarında «göylər» de-
dikdə, əslində nə nəzərdə tutulur? 
İnsan nə üçün dua edərkən üzünü yerə yox, göyə tutur? 
Axı, Allahı göydə axtarmaq elə yerdə axtarmaq qədər sadəlövh 
bir təsüvvürdür.  
Lakin göyün bəlkə başqa, məcazi bir mənası da vardır? 
Şərq və Qərb simvolikalarına görə, göy və yerin sətiraltı mənası 
nədən ibarətdir? Göy sadəcə həndəsi məkan, yaxud uzaqlara bir 
işarədirmi, yoxsa nə isə daha dərin bir mənanı ifadə edir? Göy 
bəlkə elə mənəvi dünyanın ifadəsidir? Bütün elmi nailiyyətlərə 
baxmayaraq, hələ də bir sirr olaraq qalan, «qapısı bağlı» olan 
elə məhz mənəvi dünya, ruh aləmi deyilmi?  
Yoxsa, doğrudanmı insanın əsas məqsədi göylərə qalx-
maq, uzaq planetlərin və ulduzların sirrini öyrənməkdir? Yoxsa, 
uzaqlara gedən yol fırlanıb insanın özünə qayıdır?  
İnsan üçün öz bədəninin quruluşunu bilmək, kainatın qu-
ruluşunu bilməkdən daha maraqlı olmalı deyilmi? Lakin insan 
nəyə görə çox vaxt öz bədənində gedən fiziki və bioloji pro-
seslərə etinasızlıq göstərdiyi halda ətrafdakı hadisələrə xüsusi 
diqqət göstərir, onların mənasını öyrənməyə çalışır? Nəyə görə 
 Əbu Turxanın hikmət dünyası 
 
  
96
öz bədənini mənimsəmək təbiətin, kainatın mənimsənilməsin-
dən daha maraqlı olmur?  
İnsan üçün bədən sadəcə təbiətin bir hissəsi və təbiət qa-
nunlarının daşıyıcısı olmaqla maraq kəsb edir. Bəs insan öz iç 
dünyasına öz bədəni vasitəsilə deyil, hansı yolla daxil olmalı-
dır?   
Bəlkə İ.Götenin dediyi kimi, insan özünü doğrudan da 
ancaq dünyanı dərk etdiyi dərəcədə dərk edə bilər? 
Min illərin fəlsəfi düşüncələri, nəhayət, belə bir qənaətə 
gətirir ki, insanın hissi dünyadan uzaqlaşaraq, öz iç aləminə çə-
kilməsi də, onun dünyaya yaxınlaşmaq, bu dünyanın ahəngini, 
qanunauyğunluqlarını daha dərindən öyrənmək təcrübəsi də – 
fərqli istiqamətdə gedən proseslər olsa da, əslində eyni məqsədə 
xidmət edir. Fikir məkanı da həndəsi məkan kimi əyilir və 
özündən ayrılmış insan yenidən özünə qayıdır.  
İnsan dünyanı öyrəndikcə, yaşadığı hissi dünyanın dərin-
liklərinə nüfuz etdikcə özündən uzaqlaşmır, başqa bir yolla ye-
nə özünə qayıdır. İnsanı özünə qaytarmalı olan yollardan biri 
Şərq, digəri Qərb yoludur. Bu yolların hansı daha optimaldır? 
İnsan özünü öyrənmək üçün bu dünyaya yaxınlaşmaq, yoxsa 
əksinə, ondan uzaqlaşmaq dilemması ilə üzləşmir.  
Artıq neçə əsrlərdir ki, insan onu əhatə edən aləm haq-
qında, hissi dünya haqqında məqsədyönlü şəkildə biliklər əldə 
edir və dünyanı öz maraq dairəsinə uyğun surətdə dəyişdirməyə 
çalışır. Bu Qərb təfəkkürünün «anlamadığın şeyə sahib ola bil-
məzsən» (İ.Göte) prinsipinə uyğun olan bir seçimdir. İ.Göte bu 
məqamda məhz bir qərbli kimi fikir yürüdür. Bir şərqli isə «ürə-
yimə yatmayan mənim deyil», – deyərdi, anlamağı yox, duyma-
ğı, sevməyi önə çəkərdi. Şərqliyə görə, dünyanın dərki və əməli 
surətdə dəyişdirilməsi insan üçün kənar bir hadisədir və onu 
özündən uzaqlaşdırır. Özünə yaxınlaşmaq, özünü tapmaq üçün 
 Yer-göy, zaman-məkan 
 
 
97
insan hər cür təcrübi və rasional biliyin təsirindən xilas olaraq 
ancaq qəlbinin səsini dinləməlidir. 
Ömür məhdud, dünya fanidir.  
İnsan zaman və məkanca məhdudluğunu aradan qaldır-
maq üçün lokal mühitin təsir dairəsindən çıxmaq, sonsuzluğa, 
əbədiyyətə qatılmaq, onun ayrılmaz tərkib hissəsinə çevrilmək 
istəyir. 
Lakin insan ancaq çox qısa bir zaman intervalında dün-
yada gedən proseslərin iştirakçısı olur və bir çox hadisələrin əv-
vəlini və sonunu görə bilmir. Ancaq baş vermə müddəti insan 
ömrünə nisbətən kiçik olan hadisələr bütöv halda müşahidə olu-
na bilir.  
Qalan hadisələr onun üçün haradan gəlib, haraya getdiyi 
məlum olmayan gizli, qaranlıq axınlardır. Ancaq bütövün ma-
hiyyətini dərk etmək mümkün olduğundan, daha böyük müd-
dətli proseslər insan üçün qaranlıq qalır. (Düzdür, ictimai təc-
rübə insanın köməyinə gəlir və o, öz ömrünü bəşəriyyətin tarixi 
təcrübəsi hesabına artırmağa çalışır. Yəni ömür keçmişə doğru 
interpolyasiya olunur. Lakin bu müddət də dünyanın yaşı ilə 
müqayisədə çox kiçik olduğundan, insan bu dünyada qonaq 
olmaq sindromundan xilas ola bilmir). 
İnsan ömrü keçmişə və gələcəyə doğru uzanaraq bütün 
zamanı ehtiva etməyə çalışır. Bir insan ömründə mümkün olma-
yanı onun əvəzinə sonrakı nəsillər – bəşəriyyət yerinə yetirir. 
Lakin insan ömrü bəşər tarixi müqabilində nə qədər kiçikdirsə, 
bəşər tarixi də kainat ömrü müqabilində o qədər kiçikdir.  
Əbədiyyət mühitdə yox, insanın içindədir. Sonsuzluq, tü-
kənməzlik ideya aləminə, insanın mənəvi dünyasına xasdır. Cis-
mən məhdud olsa da,  mənən tükənməzdir.  
Əbədiyyətə qovuşmaq istəyənlər bəşər tarixinə deyil, ru-
hun, mənəvi varlığın qədimliyinə və ölməzliyinə bel bağlama-
 Əbu Turxanın hikmət dünyası 
 
  
98
lıdırlar.  
İnsan bədəni dünyanın, kainatın bir zərrəsi olsa da, insan 
ruhu dünyanı, kainatı ehtiva etmək qüdrətində imiş! Bunu bə-
dənə yox, ruha tapınanlar daha yaxşı bilirlər. Cismani ehtiyaclar 
üçün yox, ruhani ehtiyaclar üçün yaşayanlar, dünyanı ruhun işı-
ğında seyr edənlər daha yaxşı bilirlər. 
İnsan dünyadan, onun nemətlərindən nə isə tapıb yeyə 
bilər. Lakin nə qədər çox yesə də yeyə bilmədikləri daha çox 
olacaqdır. Qarın doyacaq, göz doymayacaqdır. Nə qədər pul 
toplasa, əmlak toplasa bunlar dünya müqabilində sonsuz kiçik 
olacaq; onun gözü yenə başqalarının əlində qalacaqdır. Yığdığı 
əmlak, var-dövlət onun özündən daha çox yaşayacaq, onun özü-
nə qalmayacaqdır. Müdriklərin dediyinə görə insanın bu dünya-
dan aparacağı bir kəfən olacaqdır ki, əslində heç onu da apara 
bilməyəcəkdir. 
Bəs onda insan nə üçün çalışır? 
Deyirlər ki, harada isə ikinci bir dünya – «o dünya» var 
ki, insan məhz onun naminə yaşamalıdır. Həmin «o dünya» 
sonsuz və əbədidir. İnsana bu fani dünyada həyat ona görə veri-
lib ki, «o dünya»sını qazana bilsin; Ya əbədi məşəqqət, ya əbədi 
sevinc, şad-xürrəm həyat. 
Lakin başqa qisim müdriklər əbədi səadət naminə çağdaş 
səadətdən imtinanı qəbul etmirlər. Əgər bu dünyanın əsas fəa-
liyyət kredosu heyvani nəfs üzərində qələbədən, naz-nemətə və 
ləzzətə uymamaqdan ibarətdirsə, onda bu cür könlü tox, gözü 
tox insan üçün əbədi ləzzət idealı nə dərəcədə məqbuldur? 
Ömər Xəyyamlar diqqəti məsələnin məhz bu cəhətinə yö-
nəldirdilər. Mollalar isə onların «o dünya» haqqındakı dini təli-
mə şəkk gətirdiklərini iddia edirdilər.  
Başqa qisim müdriklər də olub ki, onlar bu dünyadakı se-
vinc və səadəti o dünyadakına qarşı qoymamış, sadəcə olaraq 
 Yer-göy, zaman-məkan 
 
 
99
həqiqi böyük sevincin və sevginin mənasını daha düzgün müəy-
yənləşdirməyə, cənnətdə təsvir olunan könül rahatlığını da elə 
bu dünyada ikən tapmağa cəhd göstərmişdilər. Bu müdriklər hə-
yatın mənasını və dünyanın mahiyyətini də kənarda, fani dünya-
nın naz-nemətində deyil, öz mənəvi-ruhani varlıqlarının hikmə-
tində, sirli-sehirli aləmində axtarmışlar. «Özünü dərk et!» – de-
yən Sokrat da, «mənəm həqq, həqq məndədir», – deyən Həllac 
da, «quyuya su tökməklə, sulu olmaz», – deyən dədələr də fani 
dünyanın tərəf müqabili kimi könül evini, mənəvi aləmi qəbul 
etmişlər.  
«Bu dünya»ya alternativin insanın iç aləmində axtarılma-
sı heç də «o dünya» ideyasının inkarı kimi anlaşılmamalıdır. Sa-
dəcə olaraq sonsuz və qeyri-müəyyən olan «o dünya»nın, əzəli-
əbədi olan iç dünyası ilə, mənəvi aləmlə, ruhla ilişgisini an-
lamaq lazımdır. 
«O dünya»nın alternativ fiziki məkan kimi başa düşül-
məsi səhvdir. 
Fiziki zaman və məkan mənəvi dünyanın atributları deyil. 
Axı, o dünyada bədən yaşamayacaq, ruh yaşayacaq.  
Ruh təkcə bu dünyanın deyil, «o dünya»nın da daşıyıcısı-
dır. Gələcəkdə sakini olacağımız dünyanın daşıyıcısı! Bu günlə 
gələcəyin eyniyyəti!  
Mənəvi zamanın, ruhani zamanın ənənəvi zaman anlayış-
ından fərqi!  
İnsanın dünyaya münasibətinin və ya, daha doğrusu, dün-
ya ilə qarşılıqlı əlaqəsinin üç fərqli forması vardır ki, bunları 
Əbu Turxan aşağıdakı kimi ifadə edir:  
 
1. Dünyanı dərk edə bilmək üçün ondan ayrılmaq lazım-
dır.  
2. Dünyanı duya bilmək üçün onun ahənginə qatılmaq 
lazımdır.  
 Əbu Turxanın hikmət dünyası 
 
  
100
3. Dünya ilə tam olmaq üçün onu sevmək lazımdır, 
çünki ancaq sevgi bütövləşdirir.  
 
Əbu Turxan fəlsəfəsinə görə, hər şeyin üç varlıq dərəcəsi 
vardır: “Ən aşağı səviyyədə şey özlüyündə mövcuddur. Daha 
yüksək pillə onun insan şüurundakı mövcudluğudur. Ən ali pillə 
isə Allahın dərgahındakı mövcudluqdur”. Təsadüfi deyil ki, 
“biz cismani aləmdəki şeyləri, hadisələri mənimsəyərkən onları 
şərəfləndirmiş oluruq”. Yəni hər şey öz fiziki ölçüsünə görə 
yox, mənasına görə ucadır.(Yüksəlmək ancaq ağılla, başla 
mümkündür). Əbu Turxan deyir: “Ayağı yerdə olmaq ayıb de-
yil, ayıb – başını yerdə qoyub ayağı ilə göyə çıxmaq cəhdidir”. 
Yaxud başqa bir yerdə Əbu Turxan belə deyir: “Yer özü 
də göyün ənginliyindədir, göydən yerə baxa bilsən…”. Bunun 
üçün gərək başın uca olsun. Göyə boylanmaq və dünyanın o tə-
rəfini görmək üçün gərək boyun çatsın. «Boy atmaq», böyümək 
və sonsuzluğa qovuşmaq. Ancaq alnı açıq olanlar, başı göyə 
dəyənlər yerin də həqiqi mənasını anlaya bilərlər.  
Göydən Yer çox gözəl görünür, – bunu hər gün göyün 
yeddinci qatında oturub Yeri seyr edən bir sufinin dilindən eşit-
mişəm.  
Göylərdən baxanda Yer bir işıqlı nöqtə kimi görünür; 
həm də özü közərməyən, közərənlərin işığına möhtac olan bir 
nöqtə! Bu işığı Yerə insanlar gətirməlidir. Allah Təala göylərin 
işığını yerə ancaq tək-tək insanların – göyə yüksələ bilənlərin 
sayəsində və onların əli ilə çatdırır. Vay o gündən ki, insanlar 
hamısı yer əhli olaraq qalsın. Onda yerin qaranlıq günü başla-
nardı.  
Nöqtədə kainatı, damlada dəryanı, bir çiçəkdə dünyanı 
görə bilmək heç olmazsa hərdən bir başı göylərə ucalanların 
missiyasıdır.  
 Yer-göy, zaman-məkan 
 
 
101
An və əbədiyyət! 
Fiziki zamana sığmayan mənəvi məqam! 
Keçmişi və gələcəyi ehtiva edən indi! 
Əbu Turxan deyir: “Zamanın hər bir anının açılışı məka-
nı, məkanın hər bir nöqtəsinin açılışı zamanı verir”. O, zaman 
və məkanı ideyanın reallaşmasının parametrləri kimi nəzərdən 
keçirir. 
«Eyni zamanda eyni məkanda müxtəlif cisimlər ola bil-
məz» – məntiqi hər şeydən əvvəl cismi cisim edən, onu bütöv 
bir hadisə kimi qavramağa səbəb olan şərtdir. Amma bu – ənə-
nəvi düşüncənin atributudur. Gerçək həyat daha mürəkkəbdir. 
Hər hadisənin əsasında bir mahiyyət, bir ideya dayanır. 
Artıq hazır hadisələrə baxdıqda adama elə gəlir ki, o elə həmişə 
belə olmuşdur. Lakin hər bir hadisə nə vaxtsa yaranmışdır və 
yaranma mərhələsindən stabil, dayanıqlı mərhələyə keçmişdir. 
Sonra isə dağılma və yeniləşmə mərhələsinə keçəcəkdir. 
Zamanca dayanıqlı olmaq insanların ömrünə və ya daha 
doğrusu, müşahidə müddətinə nəzərən şeyin, hadisənin öz halı-
nı saxlamasıdır. Biz bəzən yaranma və yox olma proseslərini 
müşahidə edirik, bəzən də aralıq bir mərhələni, bizə stabil görü-
nən bir mərhələni, nisbi mənada invariant sayılan bir vəziyyəti 
müşahidə edirik. 
Yaşadığımız həyat keçmişlə gələcəyin arasındadır. 
Amma harasındadır? Axı istənilən zaman intervalı özü də 
keçmişə və gələcəyə bölünə bilər. Bu bölgünü sonsuz davam et-
dirsək «indi» – sürəkliliyi olmayan bir an kimi başa düşülür ki, 
o da əslində hər hansı real məzmunun daşıyıcısı deyil. Çünki 
heç bir hadisə limitdə sıfıra bərabər olan sonsuz kiçik zamana 
sığışa bilməz. Hadisənin baş verdiyi zaman müddəti lokal – 
sonlu, an isə sonsuz kiçikdir. Belə olduqda müəyyən bir mənanı 
ifadə etməsi üçün «indi»nin başqa bir tərifi verilməlidir. «İndi»-
 Əbu Turxanın hikmət dünyası 
 
  
102
yə pay qalmadığından onu bir az keçmişin, bir az da gələcəyin 
payından ayırmaqla konstruksiya etmək olar. Bunun üçün isə 
«yaxın keçmiş» və «yaxın gələcək» məfhumları daxil edilməli 
və onlar bir «indi» məfhumunda birləşənə qədər sıxılmalıdır.  
Deməli, «indi» keçmişlə gələcək arasında olmaqdansa, 
əslində yaxın keçmişlə yaxın gələcəyin sintezidir. Dərindən 
araşdırdıqda isə “yaxın” kəlmələri də atılmalıdır, çünki hər bir 
indi əslində bütün keçmişlə bütün gələcəyin təmas nöqtəsi kimi 
dəyərləndirilə bilər. Fiziki məkan və zamanın araşdırılması ta-
rixi qədimdir. Sosial zaman ancaq son əsrdə tədqiqat obyektinə 
çevrilmişdir. Fərdi və universal zamanın qarşılıqlı əlaqəsi, mə-
kana müxtəliflik, zamana eyniyyət prizmasından baxılması isə 
Əbu Turxanın həyat fəlsəfəsində nəzərdən keçirilir.  
«Obyektiv reallıq»dan insan müstəvisinə, subyektiv alə-
mə keçdikdə isə keçmiş və gələcək baş vermişlərin yaşantısı ilə 
baş verəcəklərin istəyi kimi üzə çıxır. Başqa sözlə, «indi» ya-
şantı ilə istəyin, duyğu ilə iradənin sintezindən ibarət olur. Bir 
az böyük zaman intervalında götürdükdə keçmiş – xatirələrdə, 
gələcək isə arzularda, planlarda «yaşayır». Bunların «indi»yə 
dəxli olmadığı aydındır. Amma yaxın keçmişin ifadəsi olan ya-
şantılar və yaxın gələcəyin istək – hər ikisi hələ canlıdır və 
məhz «indi»nin strukturuna daxildir. Artıq baş vermiş hadisənin 
təəssüratı hələ keçməmişdir, mən bu hissi yaşayıram. İnstinkt 
səviyyəsinə, cismani səviyyəyə enmiş arzu – canlı istəkdir və 
mən bu hissi də yaşayıram. Deməli, «indi» daha çox dərəcədə 
hissin canlı olması ilə bağlıdır. Bir il bundan əvvəl baş vermiş 
hadisə də, əgər onun haqqındakı təəssüratlar canlıdırsa, deməli 
«indi»dir. Bir saat bundan əvvəl baş vermiş hadisə isə, əgər da-
ha yaşanmırsa, yəni onun təəssüratı itibsə və ancaq hafizədə – 
fikir faktı kimi qalırsa, bu – keçmişdir.  
Məhəbbətin də strukturunda keçmişi və gələcəyi ifadə 
 Yer-göy, zaman-məkan 
 
 
103
edən məqamlar fərqləndirilə bilər. Bu, keçmişdə qalmış, tarixə 
çevrilmiş məhəbbət, daha doğrusu, psevdoməhəbbətdir, çünki 
əsl məhəbbət heç vaxt ölmür. Bir də var «məhəbbətin tarixçəsi» 
soyuq fikir müstəvisində, cansız xatirə kimi, – elə bil məhəbbə-
tin nə vaxtsa olub-olmadığı şübhəlidir. «Məhəbbətin tarixçəsi» 
sıcaq xatirələr və iztirabla, və nəhayət, vüsal anlarının canlı ya-
şantıları kimi – bunlar «yaxın keçmiş»dir. Bir də var məhəbbət 
– istək kimi, cəhd kimi, məqsəd kimi… bunlar «yaxın gələ-
cək»dir. Məhəbbətin «indi»si geniş planda xatirələrlə arzuların, 
dar planda isə təəssüratla istəyin vəhdətidir.  
 
Məkan zamanın en kəsiyidir.  
Belə bir atalar sözü var: “Çox oxuyan çox bilməz, çox 
gəzən çox bilər”. Biz onun təhlilini başqa bir kontekstdə vermi-
şik. İndi isə onu zaman və məkana aidiyyət baxımından nəzər-
dən keçirək. Çox gəzmək müxtəlif məkanlarda olmaqdır; yəni 
məkan geniş olmalıdır. Oxuyan isə bir yerdə oturub oxuyur 
(yer, məkan onun üçün önəmli deyil), amma min illərdən bəri 
başqalarının təcrübələri, çıxardığı nəticələrlə tanış olur. Yəni 
başqalarının hesabına həm məkan, həm də zaman o qədər geniş-
ləndirilmiş olur ki, özü gəzən heç vaxt bu qədər məlumat əldə 
edə bilməz. 
Belə bir cəhət də nəzərə alınmalıdır ki, insan gəzməklə 
məkanın eyni bir andakı mənzərəsini görə bilməz. Çünki hər bir 
səyahət zaman keçidi ilə müşayiət olunur. Ona görə də müəy-
yən bir zaman anında məkanın xəritəsini çəkmək istəsək, bunu 
bilavasitə etmək mümkün deyil. Tarixə çevrilmiş müşahidələr 
sonradan konkret zamanlara görə rekonstruksiya olunmalıdır.  
Məkan – bir andır. Zaman – diskret anlardan yaranan da-
vamlı prosesdir. Yəni məkanların bir-birini sürətlə əvəzləməsi 
prosesidir. Bu, bir növ multiplikasiya filmində və ya ümumiy-
yətlə filmlərin çəkilişində statik mənzərələrin sürətli əvəzlənmə-
 Əbu Turxanın hikmət dünyası 
 
  
104
si nəticəsində bütöv prosesin alınmasını xatırladır. Şəkillər lokal 
məkana uyğun gəlir. Məkanların əvəzlənməsi bütöv prosesi ve-
rir ki, bu da zamanın keçməsi kimi başa düşülür. 
Zaman məkanların əvəzlənməsidir.  
Ən sadə hərəkət forması olan mexaniki hərəkət cismin 
məkanda yerdəyişməsi kimi izah edilir. Cisim mərkəz kimi gö-
türüldükdə, buna məkanın (mühitin) dəyişilməsi kimi də bax-
maq olar. Yəni cisim fəzada (astronomik məkanda) nisbi yerini 
dəyişmir, amma zaman hər halda keçir; bir məkan – mühit baş-
qası ilə əvəzlənir. Mexanikada və ya həndəsi təsəvvürlərə görə, 
əgər cisim (nöqtə) yerini dəyişməyibsə, deməli hərəkət etmə-
mişdir və ya başqa sözlə, zaman keçməmişdir. Lakin hərəkətin 
yerdəyişmədən fərqli formaları da vardır. Bu, ilk növbədə cis-
min öz daxili hərəkətidir. Bəs bu halda məkanın dəyişməsi necə 
başa düşülür? Bu bir sualdır. Digər tərəfdən, mühitin dəyişməsi-
ni cismin qeyri-bircins məkanda yerdəyişməsi kimi də nəzərdən 
keçirmək olar.  
 İnsan anların ancaq birində olur. Onaqədərki anlar keç-
miş, sonrakılar – gələcəkdir. Bu anın (indinin) özəlliyi vardır. 
Bu özəllik ondan ibarətdir ki, hər bir indi (an) keçmişi və gələ-
cəyi özündə saxlayır. (Necə ki, hər bir hüceyrə orqanizmin bü-
tün strukturunu özündə saxlayır).  
İndi aktivdir. Keçmişi də canlandıran indidir. Ancaq 
indidən keçmişə ekstrapolyasiya mümkündür. İndidə olmayan 
ideyanın keçmişdə olmasını təsdiq və ya inkar etmək absurddur. 
Görünür Əbu Turxanın «Bu günü olmayan xalqın keçmişi də 
yoxdur», – fikri də bu mülahizələrdən qaynaqlanmışdır.  
 
Keçmiş indinin virtual məkanıdır. 
Keçmiş doğrudanmı keçmişdə qaldı? Doğrudanmı 
zamanı geri döndərmək olmaz? Keçmişi dəyişmək olmaz? 
 Yer-göy, zaman-məkan 
 
 
105
Gələcək və keçmişin fərqlərindən birini də bunda görür-
lər ki, “gələcək hələ öz əlimizdədir, ona təsir etmək olar”, “keç-
miş isə daha keçib qurtarıb, onu düzəltmək, dəyişmək olmaz”. 
“Olan olub, keçən keçib”: – Atalar da belə deyib, Eynşteyn də.  
Dünya bütöv ahəngdar bir sistemdir. Açıq sistemdir. 
Bugünün ahəngi dünənə təsir etməyə bilərmi? Yəni doğrudanmı 
dünənkilər, keçmiş daha dəyişmir? Lakin nəzərə alanda ki, 
keçmişin varlığı onun indinin varlığındakı iştirakı ilə müəyyən 
olunur, onda deyə bilərik ki, keçmişdən qalanların dəyişilməsi 
elə keçmişin dəyişilməsi deməkdir.  
Fəlsəfi fikrin elmi fikirdən fərqi, dinin, müqəddəslik duy-
ğusunun, rasional qadağalardan... yüksəkdə durduğu bəzən unu-
dulur.  
Keçmişdəki hadisələrin bu və ya digər ahəng istiqamətin-
də qruplaşdırılması və bugünkü hadisənin hansı səbəbiyyət zən-
cirinin davamının olması. Başqa cür desək, tarixi yaradan da ay-
rı-ayrı şəxsiyyətlər olduğundan şəxsiyyətlərin tərcümeyi-halı 
elə tarixi verir. 
Gələcək daha zəngin, daha rəngarəngdir. Gələcək imkan-
lar dünyasıdır. İndi – düyün nöqtəsidir. Keçmiş sonsuz imkanlar 
arasından artıq realizasiya olunmuş və fakta çevrilmiş yeganə 
variantların dünyasıdır. Məhduddur, seçim imkanları yoxdur. 
Keçmiş avtoritardır, gələcək – demokratikdir. Keçmiş gələcək-
dən yaranır. O, gələcəyin bizə açdığı imkanlardan, yollardan, 
alternativlərdən ancaq biridir. Onu dəyişmək mümkün deyil. 
 
 
 Əbu Turxanın hikmət dünyası 
 
  
106
 
 
 
 
 
Dünya vahid bir ideyanın təcəssümü  
olmasaydı, bu qədər bütöv və ahəngdar olmazdı. 
 
 
Dünya eyni məzmunda,  
amma müxtəlif dillərdə yazılmış üç kitabdan ibarətdir: 
Müqəddəs kitab, təbiət və əql.  
Bunlar adətən ayrı-ayrılıqda oxunur. Amma onların eyni 
kitab olduğunu çox az adam dərk edir. 
 
 
Qaranlıq işığın yoxluğundan,  
kölgə işığın çoxluğundan törəyir. 
 
 
 Yer-göy, zaman-məkan 
 
 
107
Yalnız işıq var,  
qaranlıq işığın yoxluğudur. 
 
 
Kölgəni yox edə bilmək üçün  
günəş öz zirvəsinə qalxmalıdır. 
 
 
Günəş qüruba endikcə, kölgə böyüyür. 
 
 
Günəşin başı o tərəfdəki işıqlı həyata  
qarışmasaydı, bu tərəfi qaranlıq bürüyə bilməzdi. 
 
 
Yandırmasa idi,  
atəşi daha parlaq nur zənn edərdilər. 
 
 
Alovda nur yoxsa, nurda alov var. 
 
 
 Əbu Turxanın hikmət dünyası 
 
  
108
Yer özü də göyün ənginliyindədir;  
göydən yerə baxa bilsən. 
 
 
Yaşadığımız dünya  
ona görə fani və naqisdir ki, burada xalis heç nə yoxdur; 
işıq qaranlıqla, əql nadanlıqla, xeyir şərlə, ideya 
maddiyyatla qatışıq haldadır. 
 
 
İnsan bu fani dünyada daim yol gedir ki,  
nəhayət, onun cazibəsindən kənara çıxsın. Amma bu, ona 
ancaq ömrün sonunda müyəssər olur. 
 
 
İnsan ancaq yaranmaq  
məqamı çatmış olan şeyi yarada bilər. 
 
 
Mahiyyətlər heç vaxt itmir;  
zaman keçdikcə müxtəlif libaslarda yenidən üzə çıxır. 
 
 
 Yer-göy, zaman-məkan 
 
 
109
Nizam öncə xaosun  
bətnində olur və ancaq üzə çıxdıqdan sonra biz  
onu görə bilirik. 
 
 
Hadisələr üçün müxtəliflik,  
mahiyyətlər üçün eyniyyət və sabitlik səciyyəvidir. 
 
 
Təbiət ancaq qaydalardan  
ibarət olsaydı, darıxdırıcı olardı. İnsanın hərdən  
bir möcüzələrə də ehtiyacı vardır. 
 
 
İnsan həqiqəti öyrənmək  
üçün təbiətin dilini öyrənir. 
 
 
Təbiət kitabı  
nağıl dünyasını xatırladır;  axırıncı otağa çatanda,  
yenə qırx qapı açılır. 
 
 
 Əbu Turxanın hikmət dünyası 
 
  
110
Zülmət çoxaldıqca ömrü qısalar. 
 
 
Bütövləşmək əzmində olan  
yarımçıq dağılmaq ərəfəsində olan bütövdən daha 
dəyərlidir. 
 
 
Bir fəsil başqa fəsil üçün bir fasilədir. 
 
 
Dünyanı dərk edə bilmək üçün  
əvvəlcə insan  dünya ilə bir tam halına gəlməlidir. 
 
 
Dünya ancaq insan  
qəlbinin hənirtisi ilə canlanır. 
 
 
Dünyanı tam halında yaşamaq olmur;  
o damla-damla, çiçək-çiçək yaşanır. 
 
 
 Yer-göy, zaman-məkan 
 
 
111
Özünüdərk dünyanın dərkindən keçir. 
 
 
Dünya onu anlayanlarındır. 
 
 
Dünyanın ancaq öz qəlbimizlə  
işıqlandırdığımız hissəsi bizə məxsusdur. 
 
 
Dünyanı dərk etmək üçün  
dünyadan kənara çıxmaq lazımdır. 
 
 
Böyük dünya  
kiçik dünyadan böyük deyil. 
 
 
Kainatın insan dünyasında  
tutduğu yer bəzən insanın kainatda tutduğu  
yerdən də kiçik olur. 
 
 
 Əbu Turxanın hikmət dünyası 
 
  
112
İnsan dəyişdikcə  
dünya da onun üçün dəyişmiş olur.  
Müxtəlif inkişaf səviyyələrində insan öz dünyasını  
hər dəfə yenidən qurur. 
 
 
İnsan o vaxt xoşbəxt olur ki,  
iç dünyası ilə içində yaşadığı dünya uyğun gəlsin. 
 
 
Heç bir təmas yoxdursa,  
alışan təkcə özünü yandırar. 
 
 
Dünya bizdən öncə yazılmışdır.  
Amma bəzən o bizə ağ vərəq kimi görünür  
və başlayırıq onu yenidən yazmağa; neçə gözəlliklər  
bizim cızma-qaranın altında qalır! 
 
 
Dua: Vaxtın bərəkətli olsun. 
 
 
 Yer-göy, zaman-məkan 
 
 
113
Əgər lazımsız işlərə vaxt qalırsa,  
deməli, hansı isə vacib işlərə vaxt çatmayacaq. 
 
 
Vaxtsız çiçək açan arzular bar verməz. 
 
 
İnsan gələcəyə  
öz keçmişinin çiynində gedir. 
 
 
Keçmiş – xatirələrdə,  
gələcək isə xəyallarda yaşayır. 
 
 
Gələcək o zaman  
bizimkidir ki, keçmişimizin davamıdır. 
 
 
Keçmişi də, gələcəyi də  
ancaq indinin işığında görmək olar. 
 
 
 Əbu Turxanın hikmət dünyası 
 
  
114
Təxəyyül hadisələri  
zaman və məkan məhdudiyyətindən azad edir. 
 
 
Biz gələcəyə çatanda, məlum olur ki, 
 onun mənzərəsi öncədən çəkilibmiş. 
 
 
İnsan oğlu hər gün çarmıxa çəkilir;  
keçmiş ayaqları pərçimləyir, gələcək isə əllərindən  
tutub dartır. 
 
 
Müasirlik zəmanəyə bənzəməkdir. 
 
 
Keçmişi dəyişmək olmaz,  
deyirlər; amma biz dəyişdikcə keçmiş sanki  
dəyişir və qarşımızda hər dəfə yeni bir keçmiş  
canlanır. 
 
 
 Yer-göy, zaman-məkan 
 
 
115
Zəmanə ancaq dayazda  
olanları dəyişir; dərin qatlara nüfuz edə bilmir. 
 
 
Yaxındakı köz uzaqdakı  
Günəşdən daha betər yandıra bilər. 
 
 
 
 
 Əbu Turxanın hikmət dünyası 
 
  
116
 
 
 
 
 
 
Tale,  
həyat və ölüm
 
 
 
 
Tale, həyat və ölüm 
 
 
119
 
 
 
İnsan həyatının mənası onun hansı məqsədə xidmət etmə-
si ilə müəyyənləşir. Lakin məqsədi insan özümü seçir, yoxsa o, 
dünyaya müəyyən bir məqsəd üçünmü gəlmişdir (gətirilmişdir)? 
Əlbəttə, insanın öz istəkləri, məqsədləri, yaradıcılıq planları 
vardır. O nələrinsə yaradıcısı, müəllifidir. Lakin öz varlığının, 
şəxsi həyatının ideya müəllifi o özüdürmü? Özü deyilsə, bəs 
kimdir?  
İnsanın həyatı ona potensial olaraq xas olan daxili imkan-
ların realizasiya prosesidir. İnsanın bir cismani varlıq kimi, bio-
loji sistem kimi ən optimal fəaliyyəti ona genetik olaraq verilən-
lərin, genlərdəki proqramın («alın yazısının», bioloji taleyin) 
həyata keçirilməsidir. İnsan doğulur, böyüyür, fiziki-bioloji gü-
cün optimal həddinə çatır, sonra qocalır, orqanizm getdikcə zə-
ifləyir, müxtəlif xəstəliklərin (proqramdan kənaraçıxmalar) və 
təbii aşınmaların nəticəsində ruh üçün məskən olmaq funksiya-
sını tədricən itirir. (Son nəticədə bu, diskret bir proses olub, 
ölüm anı adlanır).  
Həyat çox mürəkkəb və rəngarəngdir. Hər bir insanın 
dünyası əslində onun şəxsi həyatıdır. Digər tərəfdən, bu həyata 
bilavasitə cəlb olunmuş dünyadan fərqli olaraq insan başqala-
rının, keçmişdə və indi fərqli şəraitlərdə yaşayan insanların qa-
zandığı biliklərdən də istifadə olunur; yəni yaşanmamış bir dün-
Əbu Turxanın hikmət dünyası 
 
  
120
yanın da xəritəsi çəkilir. Biz başqalarına inanmasaq, yazılanları 
mənimsəməsək, bizim dünyamız ancaq öz gördüklərimizdən, 
eşitdiklərimizdən və bilavasitə yaşadıqlarımızdan ibarət olacaq-
dır. Bu isə çox azdır. Böyük dünya obrazı fərdin deyil, bütün 
bəşəriyyətin hissi təcrübəsinin və nəzəri fikrinin iştirakı ilə, 
ümumi səylərlə yaradılmış bir obrazdır. Lakin başqalarına ina-
mın əsasında nə durur? Bu, ayrıca bir problemdir. İstənilən hal-
da, bizim üçün dünya obrazı min illər boyu bəşəriyyətin yaratdı-
ğı obrazlardan hasil olur. Və inam əsasında əldə etdiyimiz bilik-
lərin, məlumatların bir qismini biz öz şəxsi həyatımızda yoxla-
mış oluruq. Məhz yoxlamaq üçün olmasa da, o biliklərdən isti-
fadə edərkən biz onların doğruluğuna bir daha əmin oluruq. 
Amma müəyyən fərqlər də ortaya çıxır və bəzən “öz gördükləri-
mizəmi inanaq, yoxsa kitabda yazılanamı” sualı qarşıya çıxır. 
Və bunun cavabı kitabın xeyrinə olmalıdır, çünki öz gördüyü-
müz bir fərdin təcrübəsidir, elmi kitab isə mütəxəssislərin təcrü-
bəsinin ümumiləşməsini əks etdirir. Sadəcə görə bilmək səviy-
yəsi fərqli ola bilər. Əlbəttə, əgər biz öz gördüyümüzdə israrlı 
olsaq, onda kitablarda yazılanlara düzəliş etmək əzmi ilə 
ümumbəşəri dünya obrazına da bir yenilik gətirmiş olarıq. Am-
ma gördüklərimiz bir şeydir, onun düzgün mənalandırılması 
başqa bir şey.  
Bütün mənalar həyatda cəmlənir. Dünya işıqlanmasına, 
mənalanmasına görə insanlara borcludur. Dünyanın ayrı-ayrı 
guşələri həyatla mənalanır, ölümlə sona çatır. Ölümdən sonra 
da yaşayan mənalar ölümsüzlüyü ifadə edir.  
Bütün dövrlərdə insan qarşısında duran ən böyük suallar-
dan biri həyat ilə ölümün münasibətini aydınlaşdırmaq olmuş-
dur. Ölüm bir qayda olaraq ruhun bədəndən ayrılması kimi başa 
düşülür. Amma bu eyni hadisəni iki tamamilə əks qütblərdən 
dəyərləndirmək olar. Əbu Turxan soruşur: “Ömrün sonunda bə-
Tale, həyat və ölüm 
 
 
121
dənmi onunla daha uzlaşa bilməyən, onu hərəkətə gətirə bilmə-
yən, tükənmiş ruhdan ayrılır, yoxsa hələ kifayət qədər yaradı-
cılıq gücü olan ruhmu taqətdən düşmüş və onun üçün daha 
vasitə, alət ola bilməyən bədəndən imtina edir?” 
Bu sualın birmənalı cavabı yoxdur. Belə ki, həyatlar 
müxtəlif olduğu kimi, ölümlər də müxtəlif olur. Əslində ruh öl-
məzdir. Amma bəzi həyatlar ruhu o dərəcədə alçaldır ki, hətta 
bədən sağ ikən də onun öldüyünü görməmək mümkün olmur. 
Ruhu sağlam olanların ölümü isə tamamilə başqa bir hadisədir.  
İnsanın daxil olduğu hər bir hadisənin öz məntiqi, öz ide-
yası vardır. Lakin bu hadisələr başqa, daha böyük hadisələrin 
tərkib hissələridir. Və bu böyük hadisələrin də öz ideyaları, 
məqsədləri vardır. Bu hadisələr də bütün dünyanın, ümumbəşəri 
fəaliyyətin tərkib hissələridir. Bəşəriyyət haradan gəlib, haraya 
gedir? Dünya haradan gəlib, haraya gedir? Ümumi bir istiqa-
mət, yekun bir məqsəd varmı? Əgər varsa, hər bir insanın məq-
sədi, fəaliyyət istiqaməti bu ümumi məqsədə nə dərəcədə uy-
ğundur və nə dərəcədə onun əksinədir?  
İnsan öz iradəsindən imtina edə bilər və özünü bütünlüklə 
hadisələrin axarına ata bilər. Və bu zaman heç bir istiqamətdə 
xüsusi bir cidd-cəhd göstərməz, cəfakeşlik etməz, nəyisə həd-
dindən artıq istəməz, nəyinsə aludəçisi olmaz… Bütün bunların 
keçici, fani, mənasız olduğunu dərk edər, lakin mənanın məhz 
nədə olduğunu da bilməz.  
Dini hiss insanı bu sonsuz, mürəkkəb hadisələr keşməke-
şində öz ağlı və iradəsi ilə olmasa da, qəlbinin hökmü ilə, Alla-
ha ümidlə yaşamağa sövq edir.  
Ağlına güvənənlər hər şeyi özləri ölçüb-biçmək və (düz-
gün) qərar qəbul etmək iddiasındadırlar. Lakin sən saydığını 
say, gör Fələk nə sayır… Ağıl da insana məhz Allah tərəfindən 
verilmişdir. Lakin insan ağlının hüdudları məhduddur. Allah in-
Əbu Turxanın hikmət dünyası 
 
  
122
sana bilikləri məhdud dərəcədə vermiş, xüsusən ruhla bağlı bil-
giləri çox az vermişdir. 
«Qəlbin hökmü»nə qulaq asmaq nə deməkdir? Daha də-
qiq desək, qəlb hansı vəziyyətdə olduqda onun hökmünə qulaq 
asmaq olar? Axı, adam gündəlik qayğılardan, cismani dünyanın 
cazibələrindən tam xilas ola bilməyibsə, onun qəlbi Haqqı gös-
tərə bilməz.  
Əvvəlcə qəlbin təmizlənməsi lazımdır.  
Nədir qəlbin təmizlənməsi?  
Daosizmdə, yoqa təlimində, sufizmin bəzi qollarında bu-
nun üçün insanın bütün cismani istəklərdən azad olması, şəxsi 
iradənin heçə endirilməsi, bütün kənar təsirlərin aradan götürül-
məsi və s. tələb olunur. Yəni insan nəinki var-dövlət ehtirasın-
dan, yemək-içmək istəyindən xilas olmalı, həm də görməkdən, 
eşitməkdən, isti-soyuğu, bərki-yumşağı duymaqdan da xilas ol-
malıdır. Yəni duyğu ilə gələn informasiya aldadıcıdır, ona görə 
də insan kar, kor olmalıdır… Burada başqa bir sual ortaya çıxır. 
Bu yolla cismani dünyadan ayrılan insan özünü harada və necə 
hiss edir, onun içərisindən açılan yeni göz – bəsirət və ya əql 
gözü ona nələri göstərir?  
Hər halda əql gözü açılana qədər insan dünyanı öz hiss 
orqanlarının köməyi ilə dərk etməyə çalışır. Hissi təcrübədən 
alınan biliklərlə qəlbin hökmü, əqlin gözü ilə alınan biliklərin 
uzlaşdırılması insanın mənəvi bütövlüyü üçün ən mühüm şərt-
lərdən biridir.  
İnsanın dünya haqqında, özünün dünyada tutduğu yer, 
həyatının məqsədi və mənası haqqında düşüncələri, habelə 
müxtəlif xüsusi biliklərin ümumiləşməsindən irəli gələn prob-
lemlər küll halında fəlsəfənin formalaşması üçün mənbə rolunu 
oynayır. Bu biliklərin nizama düşməsi, sistemləşməsi, kateqori-
yalarla ifadəsi və müəyyən stabil struktura malik olması fəlsəfə 
Tale, həyat və ölüm 
 
 
123
ilə elmin ümumi cəhətlərini təşkil edir.  
Kateqorial formaya keçid mərhələsində dünyagörüşünün 
əsas məsələsi olan İnsan-Dünya münasibəti Mənəvi-Maddi mü-
nasibəti şəklində kristallaşır ki, bu da bir sıra təlimlərdə fəlsəfə-
nin əsas məsələsi kimi dəyərləndirilir.  
Fəlsəfənin ilk məqsədi dünyanın ahəngini duymaq, dərk 
etmək və bu ümumi ahəngdən doğan həqiqət ziyası ilə hadisələr 
dünyasını işıqlandırmaqdan ibarətdir. Lakin nə qədər ki, insan 
özü dünyanın bir hissəsidir, dünya haqqında əsl həqiqət insana 
bəlli ola bilməz. Binanın içində oturub onun ümumi mənzərəsi-
ni seyr etmək mümkün deyil; bunun üçün binadan kənara çıx-
maq lazımdır.  
Həyatın nə olduğunu dərk etmək üçün də ona kənardan 
nəzər salmaq, həyatla ölümün sərhəddində dayanmaq lazımdır.  
Ölüm haqqında düşünməyən, ölümünü gözü önünə gətir-
məyən, onu hissən yaşamayan adam həyatı qiymətləndirə bil-
məz, onun ali mənasını dərk edə bilməz. Həyatın mənası ölü-
mün hissi yaşantısında üzə çıxır.  
Ölümünü yaşamaq aqibəti! 
Maddi dünyaya kənardan, ucadan baxmaq, onun haqqın-
da həqiqəti dərk etmək üçün insan özünü dünyadan ayırır, İn-
san-Dünya əksliyi yaranır. Mənəvi varlığın maddi varlığa mü-
nasibəti məsələsi ortaya çıxır ki, bunsuz fəlsəfə yoxdur.  
Maddi dünyadan beşəlli yapışanlar, dünya malını həyatın 
mənasına, ali məqsədinə çevirənlər maddi dünya ilə əkslik təş-
kil edə bilməzlər, çünki onun içində əriyirlər; ona kənardan ba-
xa bilməzlər və deməli, fəlsəfi təfəkkür səviyyəsinə yüksələ 
bilməzlər.  
Maddi dünyanın tələblərinə, «sifarişlərinə» həddindən ar-
tıq aludə olanda insan öz ali mənasını unudur.  
Ölümün mütləqləşdirilməsi və ancaq fizioloji hadisə kimi 
Əbu Turxanın hikmət dünyası 
 
  
124
başa düşülməsi, həm də tədrici yaxınlaşma kimi deyil, çoxpilləli 
bir proses kimi deyil, ancaq son məqam kimi anlaşılması – bəsit 
və sadəlövh yanaşmadır. 
Əslində bir ömür ərzində nə qədər ölümlərlə rastlaşırıq. 
İnsan həyatı çoxşaxəli, çoxistiqamətlidir. 
Hər gün, hər saat neçə-neçə hüceyrələr ölür, yeniləri 
yaranır. 
Şikəst olmuş adam, neçə orqanı çıxarılmış və ya iflic ol-
muş adam hələ ölməmiş sayılır və ancaq ürək dayandıqdan 
sonra ölüm qeydə alınır. Əgər ölüm həyatın antitezidirsə, həyat 
isə faizlərlə, nisbətlə müəyyənləşirsə, onda ölüm də belə müəy-
yənləşməlidir. 
Kobud formada desək, insan 60% yaşayırsa, deməli, 40% 
ölüdür və s. Necə ki, neyronların ölməsi və yaranması çox müx-
təlif forma və nisbətlərdə həyata keçir. Neyronların tədricən öl-
məsi, sağlam neyronların nisbi sayının azalması, – ölümün 
tədrici proses kimi anlaşılmasına imkan verir. 
Bu – fizioloji mənada. 
Sosial və mənəvi proses kimi götürüldükdə həyat (sosial 
hüceyrələr sistemində, hər gün nə qədər hüceyrələr ölür və onla-
rın əvəzinə yeniləri yarana da bilər, yaranmaya da) bütövdür. 
Həyatı bütövləşdirən əqidə və amal müəyyənliyidir; bir arzu, 
məqsəd, plan və ona cəhdlər. Lakin haradasa bu cəhdlərin çox-
pilləli ardıcıllığı qırılır. Əgər paralel surətdə yüz cəhd istiqaməti 
varsa (müxtəlif müstəvilərdə fəaliyyət), hər gün bunların neçə-
sində qırılmalar olur, əvəzində yeni cəhd istiqamətləri, yeni 
məqsədlər, yeni fəaliyyət prosedurları yaranır. 
Məqsədlərin yox olması, amalların qırılması, əqidənin 
dəyişməsi, məhəbbətin ümidsiz sonluqla bitməsi və s. – neçə-
neçə ölümlər. 
Və yalnız hər bir yaradıcı istiqamətdə ölüm məqamı çat-
Tale, həyat və ölüm 
 
 
125
dıqdan sonra, bütün həyat prosedurları öz ideya sonluğuna çat-
dıqdan sonra tam ölümdən danışmaq olar. Deməli, fizioloji 
ölüm neçə-neçə həyat prosedurlarına vaxtından əvvəl son qo-
yur. Həyati enerji torpağa gömülür və ya yandırılır.  
Həyat proqnozlaşdırılmış və tədricən həyata keçən mün-
təzəm, kəsilməz bir prosesdir. Başqa planda yanaşdıqda, həyat 
ölümə aparan bir yoldur.  
Ömür ölümün realizasiya müddətidir.  
Həyat bu sonsuz və tükənməz dünyada iki yoxluq məqamı 
arasında bir işartıdır. Qığılcım alovlanır, yanır, yanır və nəha-
yət sönür. Həmişə yanması sadəcə mümkün deyil.  
Yanma prosesi daxili enerjinin məsrəfi, tükədilməsi pro-
sesidir. Küləş tez alışıb yanır və tez sönür. Hansı isə ağaclar 
ağır-ağır yanır, amma alışmır, tüstüləyir, kömürləşmiş halda öz 
daxili enerjisini saxlayır, onu bir də közərdirlər və tam yana bil-
məsi üçün hava ilə, oksigenlə təmin edirlər. 
Amma ağacın başqa bir həyatı da var. Hələ canlı ikən ya-
şadığı bir həyat. Kökləri yerdə və suda, budaqları və yarpaqları 
havada və işıqda, dörd ünsürdən qida alır; bu xarici enerji sayə-
sində öz daxili proqramını reallaşdıran ağacın həyatı məhz bun-
dan ibarətdir. Amma ağac kəsildikdə (yəni proqram tam reallaş-
mır, yarımçıq qalır) onun daxili enerjisi ilə yanaşı, hələ reallaş-
mamış proqram da qalır.  
Sosial həyata qatılma – ictimai proseslərdə iştirak... İnsa-
nın fizioloji olaraq öldükdən sonra da onun sosial iyerarxik sis-
temdə iştirakı qalır; həyat tarixləşir. 
 Bu böyük sosial orqanizmin inşasında, əlbəttə, heç də 
hamı fəal iştirak etmir. Sosial həyatda kiçik izlər qoyanlar da, 
burada böyük rol oynayanlar da var.  
 Beləliklə də insan öz ömrünü daha böyük miqyaslı pro-
sesə qatılmaqla uzada bilər. Cismən öldükdən sonra da ictimai 
Əbu Turxanın hikmət dünyası 
 
  
126
prosesin hansı qatındasa, hansı dərəcədəsə qalmış ola bilər. Və 
bu sosial proses davam edirsə, insan da onun bir halqası olaraq 
yaşayır. Lakin sosial proseslər də qırılır və bu qırılma ilə neçə-
neçə sosial ömürlər başa çatır; sosial ölümün fərdi miqyasda 
proyeksiyaları – insan həyatında (ölümündə) hüceyrələrin tale-
yini xatırladır.  
 Cismani insan daimi deyil, nə vaxtsa bitir. Sosial proses 
(tarix) də nə vaxtsa qırıla bilər. Onda tarixin sonrakı mərhələsi 
sıfırdan başlanır.  
Qırılmayan, əbədi olan ruhani dünyadır, mütləq ruhdur, 
ideyalar aləmidir. Ancaq ruhani dünyaya qatıla bilənlər əbədiy-
yət qazanmış olurlar.  
 
 
 
Tale, həyat və ölüm 
 
 
127
 
 
 
 
 
Yeni cümlə başlamaq  
üçün əvvəl nöqtə qoymaq lazımdır. 
 
 
Yaşamaq – sadəcə nəfəs almaq deyil,  
həyatın nəfəsini duymaqdır. 
 
 
Hər bir insan ancaq öz boyuna biçilmiş  
bir həyat yaşayanda xoşbəxt ola bilər. 
 
 
Bəzən biz yolu seçirik, bəzən də yol bizi. 
 
 
Əbu Turxanın hikmət dünyası 
 
  
128
Ömür çoxölçülüdür  
və hər ölçüdə fərqli bir həyat yaşanır. 
 
 
Həyat da, ölüm də eşqin təzahürləridir. 
Bizim təbiətə sevgimiz həyat eşqidir.  
Təbiətin bizə sevgisi bizi yenidən əbədiyyətə  
qaytarmaq əzmidir. 
 
 
Adam o zaman özünə yer tapa bilmir ki, 
yerini başqa yerdə axtarır. 
 
 
Özünə mühit yaratmayan insan  
ömrü boyu başqa bir mühitdə – qərib kimi yaşamağa 
məhkumdur. 
 
 
Əgər danışsaydı,  
ölümlə də “dil tapmaq” olardı. 
 
 
Tale, həyat və ölüm 
 
 
129
Bundan sonra hara gedəcəyini bilmək üçün, 
buna qədər haradan gəldiyini bilməlisən. 
 
 
İnsan ona bəxş edilmiş ömrü  
heç vaxt tam yaşamır. Ömür qismətin ancaq bir qismidir. 
 
 
Uçmaq üçün yarananları sürünməyə,  
sürünmək üçün yarananları uçmağa təhrik etmək  
günahdır. 
 
 
Ömrün ən böyük qazancı  
ömürdən sonrakı həyatın qazanılmasıdır. 
 
 
Ruh olan yerə ölüm girə bilməz. 
 
 
Eşqsiz insan tək ölümdən yox,  
həyatdan da qorxur. 
 
 
Əbu Turxanın hikmət dünyası 
 
  
130
Ancaq eşq ölümdən qorxmur. 
 
 
Maksima:  
Çayın həyatı onun axmasındadır.  
Dənizə çatmaq sanki bu həyata son qoyur, amma əslində 
onun həyatı öz mənasını bu vüsal məqamında tapır. 
Dua: Qoy sənin vüsalın çayın dənizə qovuşması kimi 
davamlı olsun! 
 
 
Maksima:  
Sonsuzluğu ehtiva edəndə, nəhayətsiz, əzəli, əbədi 
dünyaya qovuşanda, ölümdən sonrakı ölməz həyatı da öz 
həyatına əlavə edəndə mümkünsüzlüklər hamısı mümkün 
olur. İnsan öz ruhani başlanğıcını dərk edəndə həyatın 
ecazkarlığı, ülviyyəti artır, insan özünü əzəli-əbədi hesab 
edir, hadisələr içərisində itib-batmır, nəfsin torundan çıxır, 
yüksəlir və cismani, fani həyatdan uzaqlaşaraq onun 
fövqündə durmaq, mənəviləşmək, ideallaşmaq, Allaha 
qovuşmaq əzmində olur! 
 
 
Tale, həyat və ölüm 
 
 
131
Bəzən mənliyi  
yaşatmağın yeganə yolu ölüm olur. 
 
 
Adətən ölənləri ağlayırlar;  
doğula bilməyənlər haqqında düşünən də yoxdur. 
 
 
Sağlığında tərki-dünya  
olanlar öləndə heç nə itirmirlər. 
 
 
Bu dünyada həyat heçliklə  
varlıq arasında cərəyan edir. Ölüm bu həyata  
yekun vurur və kimləri isə heçliyə, kimləri isə varlığa 
qovuşdurur. 
 
 
Həyat balonla səyahət kimidir.  
İp qırılanda ruh göydə uçur, bədən yerə düşür. 
 
 
Əbu Turxanın hikmət dünyası 
 
  
132
Yaradıcı adamın həyatı  
hüdud daxilində tükənməzlikdir. 
 
 
Uşağın ağlaması ilə gülüşü arasında  
məsafə çox kiçikdir. İnsan böyüdükcə bu məsafə də 
böyüyür və birindən o birinə keçid çətinləşir. 
 
 
 
İşıq hər tərəfi bürüyəndə, 
onun mənbəyi diqqəti cəlb etmir. 
 
 
Qaranlıqda yeganə  
işıq mənbəyi olmaq qürur verir, 
daha güclü işığın içərisinə düşmək – sevinc. 
 
 
Toxumun cücərməsi üçün münbit mühit tələb 
olunduğu kimi, “alın yazısı”nın da yaşanması üçün 
müvafiq mühit olmalıdır. 
 
 
Tale, həyat və ölüm 
 
 
133
 “Bir şərdən qaçsan, başqa şərə düşərsən”. 
Ona görə də şərdən qaçmaq yox, onu dəf etmək lazımdır. 
 
 
Damlada itirdiyimiz  
bir dəniz qədər önəmli ola bilər. 
 
 
Üzməyi bilənlər gəmidə özlərini  
daha rahat hiss edirlər, halbuki gəmi dənizin  
ortasında batanda hamını eyni aqibət  
gözləyir. 
 
 
Səbr insana ömrü boyu  
dözmək üçün yox, məqamı düzgün seçmək üçün 
lazımdır. 
 
 
Dözümə əsaslanan  
səbir tükənə bilər, ümidə əsaslanan səbir –  
tükənməz. 
 
 
Əbu Turxanın hikmət dünyası 
 
  
134
Sahil ümiddir;  
gözdən itəndə dənizdə ancaq vahimə qalır. 
 
 
Əgər içindəki işıq ətrafı  
işıqlandıra bilmirsə, o da sönmüş kimidir. 
 
 
Möcüzələr normaya çevriləndə,  
normal həyat möcüzə kimi görünür. 
 
 
 
 
 
 
 
 
 
Gözəllik
 
 
 
 
 
 
Allahdır yaratdığı hər şeyi gözəl yaradan.  
Quran 32/7 
Gözəllik 
 
 
137
 
 
 
Mütləq gözəllik həm də mütləq varlığın ifadəsidir. Nisbi 
gözəllik varlığın da nisbiliyinə dəlalət edir.  
Hər hansı bir şeyin gözəlliyi onun öz ideyasına adekvat-
lıq dərəcəsi ilə ölçülür. İdeyalar fərqli olduğu kimi, gözəlliklər 
də fərqlidir.  
Bir var, hər hansı növ üçün gözəllik etalonu olsun. Yəni 
ümumən almaların ən gözəli, qızların ən gözəli. Bir də var, kon-
kret olaraq hər bir şeyin daşıdığı gözəllik.  
Gözəllik fərdi hadisədir. Yəni söhbət bir alma növünün 
digər alma növünə nəzərən daha gözəl olmasından getmir. Han-
sı isə növ daxilində konkret götürülmüş bir almanın öz həm-
cinsləri arasında gözəllik baxımından seçilməsi onun öz ideya-
sını, yəni öz növünü daha yüksək dərəcədə, daha adekvat şəkil-
də təmsil etməsi deməkdir. Yəni almanın armuddan, yaxud «qı-
zıləhmədinin» «cırhacı»dan daha gözəl olması mümkün deyil, 
çünki onların hər birinin fərqli ideyaları və fərqli gözəllik eta-
lonları var.  
Eləcə də, ümumiyyətlə qızın oğlandan, yaxud sarışın qı-
zın əsmər qızdan və ya tərsinə gözəl olduğunu iddia etmək ol-
maz. Söhbət ancaq konkret bir qızın gözəlliyindən gedə bildiyi 
üçün onun özükimiləri arasında müqayisəsi aparılır və bu 
zaman ilkin ideyaya, etalona yaxınlıq dərəcəsi nəzərə alınır. 
Əbu Turxanın hikmət dünyası 
 
  
138
Yaradılmış hər bir şey müəyyən bir layihə, plan, proqram 
əsasında yaradılır. Əgər söhbət insanın yaradıcılığından gedirsə, 
etalona uyğunluq ikipilləli olur: birincisi, layihənin öz mü-
kəmməllik dərəcəsi, ikincisi isə düzəldilmiş predmetin layihəyə 
adekvatlıq dərəcəsi.  
«Təbii» cisimlərin mükəmməlliyi, gözəlliyi də onların 
«layihəyə» uyğunluq dərəcəsi ilə müəyyənləşir. Lakin bu layi-
hənin müəllifi artıq insanlar deyil. İlahinin «layihəsi» isə qeyri-
kamil ola bilməz. Deməli, burada söhbət ancaq «layihəyə» uy-
ğunluq mərhələsindən gedə bilər. Hər hansı alma növünün öz 
gözəlliyi var. Hər hansı bir qızın, sarışın və ya əsmərin də öz 
gözəlliyi var. Lakin burada söhbət konkret bir almanın rüşeym-
də nəzərdə tutulmuş inkişaf yolunu keçərkən uğradığı kənar tə-
sirlərdən gedir. Qida çatışmazlığı, xəstəlik və s. – məhsulun il-
kin ideyadan bir qədər uzaqlaşmasına, «çirkinləşməsinə» gətirib 
çıxarır. Maddi dünyadakı proseslər ilahi ruh olaraq üfürülmüş 
«layihənin», proqramın enerji təminatı, maddi realizasiya prose-
sindəki sapmalar, çatışmazlıqlar ancaq bir istiqamətdə – ilkin 
ideyadan uzaqlaşma istiqamətində baş verir. Mühit optimal ol-
duqda kənar təsirlər ideyanın realizasiyasına tam təminat ver-
dikdə isə, alınan məhsul ilahi «layihə»yə daha çox yaxın olur.  
Yəqin buna görədir ki, «təbiətində gözəllik olmayan heç 
nə yoxdur» – deyirlər. Hər bir insanın da ilahi ruhdan payı və 
deməli, özünəməxsus gözəlliyi vardır. Sadəcə olaraq, cismani 
yetkinlik dövründəki ideyadan sapmalar bu ilkin gözəlliyi pər-
dələdiyindən onu adi gözlə görmək mümkün olmur. Amma 
kimsə görür. «Könül sevən gözəl olar» hikmətinin də arxasında 
məhz ilkin «layihənin» üzə çıxması dayanır. Kimlərsə ancaq 
realizasiyanı (real hissi obrazı), kimlərsə bu cari reallıq arxasın-
da «layihənin» özünü görürlər.  
Gözəllik 
 
 
139
Elmi idrak da ancaq «layihələr»i araşdırır. Yəni elmi kon-
kret təzahürlər yox, ümumilər, ümumilər arasındakı münasibət-
lər maraqlandırır. Qanun da təzahürlər dünyasını deyil, mahiy-
yətlər arasındakı münasibəti ifadə edir. Başqa sözlə, elm dünya-
sı fani dünyanın təsadüfi kənaraçıxmalarını və sapmalarını de-
yil, mahiyyətləri ehtiva edir. Biz elm dünyası dedikdə, elmin 
predmeti olmalı olan dünyanı nəzərdə tuturuq. Bu, əslində, hə-
qiqətlər dünyasıdır. Başqa yanaşmada (aksioloji) həqiqətlər – 
haqq-ədalət, bir başqa yanaşmada isə (estetik) gözəllik timsalı 
kimi ortaya çıxır. Eyni ideyaların müxtəlif rakurslarda təzahürü. 
Harada ilahi varlıqdan nişanə varsa, orada haqq-ədalət, həqiqət 
və gözəllik var. Deməli, hər yerdə var. Sadəcə görmək lazımdır. 
Bunu görənlər bu dünyanı hissə-hissə yox, bütövlükdə sevirlər. 
Bunu görənlər üçün sevgi universaldır. Xristian dini yamanlıq 
edənləri, «pis insanları» da sevməyi tövsiyə edir, çünki «pis in-
san» yoxdur. İslam isə nəinki bütün insanları, bütün dünyanı, 
dünyanın bütün hadisələrini bir ilahi nişanə daşıyıcısı kimi qə-
bul etdiyindən, burada nifrət, kin-küdurət və yalan üçün yer 
yoxdur, burada gerçəyə ancaq şəfqətli münasibət mümkündür. 
Bunun üçün kifir olanın gözəlləşməsini, qatışıq olanın saflaşma-
sını, naqis olanın kamilləşməsini gözləməyə ehtiyac yoxdur. 
Bunun üçün subyekt, «Mən» özü kamilləşməlidir; onda zərrədə 
sonsuzluğu, qaranlıqda işartını, bu gün yarımçıq olanın keçmiş-
də və ya gələcəkdəki bütövlük potensialı, bu gün naqis olanın 
keçmişdə və ya gələcəkdəki kamillik potensialını görmək müm-
kün olur. 
Gözəlliyə mənəviyyat müstəvisində yanaşılması ona görə 
vacibdir ki, bəzən onu ancaq zahiri təzahürlə eyniləşdirirlər. 
Bizdə belə bir atalar sözü var: “Gözəllik ondur, doqquzu don-
dur”. Bu fikrin gerçəkliyə çox böyük uyğunluğu var. Amma 
Əbu Turxanın hikmət dünyası 
 
  
140
“əsl gözəllik zahiri yox, batini gözəllikdir” fikri ilə uyğun gəl-
mədiyindən, bir müdrik ona belə bir əlavə etmişdir:  
 
Gözəllik ondur, doqquzu dondur, 
Birini saxla, qalanını yandır! 
 
Nəyə görə? Çünki diqqət doqquza yox, birə yönəldilməli-
dir. Əsl gözəllik donların, pərdələrin doqquz qatı arxasında giz-
lənmişdir ki, məqsəd də məhz bu görüntüləri dəf edib həqiqətə 
çatmaqdır.  
Biz gözəlliyin mənəvi və ilahi bağlantılarını önə çəkmə-
yin tərəfdarıyıq. Mənəvi əsasdan məhrum olmuş gözəllik sanki 
öz əksliyinə çevrilir. Bax, gözəlliyə ikili münasibətin səbəbi də 
əslində budur. “Zahiri gözəlliyə aldanma!” kimi xəbərdarlıqlar 
əslində nəyi nəzərdə tutur? Axı, nə isə zahirə çıxıbsa, bu, tam 
təsadüfi ola bilməz. Yəni zahiri gözəlliyin özü də yüksək, ali bir 
məqamdır. Biz bir daha epiqraf kimi seçdiyimiz Quran ayəsini 
xatırlatmaq istərdik: “Allahdır yaratdığı hər şeyi gözəl yara-
dan” (Quran 32/7). Bəs onda “zahiri gözəlliyə” qarşı geniş ya-
yılmış xəbərdarlıqlar, ehtiyatlanmalar nədən doğur? Bunun 
səbəbini anlamaq üçün biz başqa bir ayəsini misal çəkmək istər-
dik: “...Rəbbimi unutdurdu mənə gözəlliyə vurğunluğum” (Qu-
ran 38/32). Deməli, söhbət əslində gözəlliyin özündən deyil, 
ona vurğunluqdan – aludəçilikdən gedir. Aludəçilik isə bütün 
bəlaların baiskarı olub, istənilən təzahürdə haramdır.  
Gözəllik 
 
 
141
 
 
 
 
 
Hər hansı bir şeyin gözəlliyi 
onun öz ideyasına uyğunluğu ilə ölçülür. 
 
 
Gözəllik duyğusu təbiətin 
insanı yenidən öz ağuşuna almaq əzmidir. 
 
 
Maksima:  
Hər bir insanın ilahi ruhdan payı  
və deməli, özünəməxsus gözəlliyi var.  
Sadəcə olaraq, cismani yetkinlik dövründəki  
ideyadan sapmalar bu ilkin gözəlliyi pərdələdiyindən onu 
adi gözlə görmək mümkün olmur. 
 
 
Əbu Turxanın hikmət dünyası 
 
  
142
Təbiətində  
gözəllik olmayan heç nə yoxdur. 
 
 
Mütləq gözəllik  
həm də mütləq varlığın ifadəsidir,  
nisbi gözəllik varlığın da nisbiliyinə dəlalət edir. 
 
 
Zahiri və daxili gözəllik  
eyni vaxtda parlaya bilməz. Əvvəlcə birincinin 
parıltısından ikinci gözə görünmür, amma elə ki, göründü, 
onda birincini kölgədə qoyur. 
 
 
Daxili gözəllik zahiri gözəlliyə  
bürünəndə daha tez üzə çıxır. 
 
 
Zahiri parıltı göz qamaşdırır,  
daxili parıltı gözləri açır. 
 
 
Gözəllik 
 
 
143
Gözəllik varsa,  
onu qoruyan güc də olmalıdır. 
 
 
Daxilən gözəl olmağın yolu  
xaricdəki gözəllikləri duymaq, onlara heyran olmaq və 
onlara qovuşmaqdır. 
 
 
Süni gözəlliyin yolu  
əzab-əziyyətdən keçir. Parlamaq üçün öncə  
pardaqlanmaq, hamar olmaq üçün öncə yonulmaq  
tələb olunur. 
 
 
Gözəlliyi görə bilənlərin  
öz yaratdıqları da gözəl olur. 
 
 
Özünüdərk məqamında insan  
təbiətin və dünyanın gözəlliyini də əxz edir. 
 
 
Əbu Turxanın hikmət dünyası 
 
  
144
Gözəlliyə xidmət edən güc də nəcibləşir. 
 
 
Hər şey öz  
yerində və məqamında gözəldir. 
 
 
Kimlərsə yaşadığı yeri  
gözəlləşdirmək üçün tər tökür, kimlərsə sadəcə 
 gözəl yerə köçür. 
 
 
Dünyada nə qədər gözəlliklər,  
nə qədər dəyərlər düzgün baxış bucağı  
seçilmədiyindən görünməzlikdə qalır! 
 
 
Hər rəngi gözəlləşdirən bir fon var.  
Rəngin gözəlliyini üzə çıxarmaq üçün fonu düzgün 
seçmək lazımdır. 
 
 
Gözəllik 
 
 
145
 “Gözəllik ondur, doqquzu dondur”.  
Əsl qabiliyyət doqquzun kölgəsində qalan biri görməkdir. 
 
 
Hikmət və gözəllik qarşısında diz  
çökməyənlər zor və hiylə qarşısında diz çökürlər. 
 
 
Kin adamı kifirləşdirir. 
 
 
 
Əbu Turxanın hikmət dünyası 
 
  
146
 
 
 
 
 
Məhəbbət
 
 
 
 
 
Məhəbbət 
 
 
149
 
 
 
Şərqdə məhəbbətdən bir qayda olaraq yüksək poetik pa-
fosla və ya həzin lirikanın dili ilə danışılır. Məhəbbət adətən ya 
şeir və musiqi ilə, ya da dramatik səhnələrlə təqdim olunur.  
Ya hüdudsuz sevinc hissi, ya xəfif kədər, ya acı faciə!  
Bir sözlə, məhəbbətin hiss və emosiyanın bütün çalarla-
rında görüntüsü qələmə alınır və ya nota köçürülür. Amma onun 
öz daxili quruluşuna heç kim toxunmur. Ən başlıcası isə budur 
ki, ona toxunmaq az qala günah sayılır. O, ancaq kənardan seyr 
edilməli imiş. Onun öz real dünyasına, iç aləminə nəzər salmaq 
elə bil ki, bu ülvi duyğunun bakirəliyinə toxunmaq qədər qəba-
hətli imiş.  
Bəli, ənənəvi Şərq düşüncəsinə görə, məhəbbət elə bir 
aləmdir ki, bura ancaq aşiqlər girə bilər, onların da beyni du-
manlı olur. Ayıq adamın baxışları artıq yad nəzər hesab olunur.  
Məhəbbət ağlı başında olanlar üçün əlçatmaz olub qaran-
lıq qaldığından, sevənlər üçün isə çox parlaq olub göz qamaş-
dırdığından, onu hələ görən olmamışdır, – deyirlər. Və insanlar 
şair təxəyyülünə güvənmək məcburiyyətində qalmışlar. Şairlər 
də təbii ki, məhəbbətin özündə, ya onun insanı necə dəli-divanə 
etməsindən, vüsala çatmayan aşiqlərin eşq yolunda özünü necə 
fəda etmələrindən bəhs etmiş, ya da vüsal səhnələrini, guya mə-
 Əbu Turxanın hikmət dünyası 
 
  
150
həbbətin görünən tərəfləri kimi vəsf etmişlər. Məhəbbətin iç 
dünyası isə alınmaz qala olaraq qalmış, mənəvi körpüləri ağlı 
başında keçmək mümkün olmamışdır. Bu baxımdan, məhəbbət 
aləmi az qala «o dünya» qədər müəmmalıdır. Sağ olanlar onu 
görməmiş, gedib görənlər isə ağlı başında geriyə qayıtmamış, 
bizə bir şey söyləyə bilməmişlər. Bəs görəsən, eşq xəstəliyinə 
mübtəla olanlar sağalandan sonra onu nəql edə bilərlərmi? 
Ümumiyyətlə, bu xəstəlikdən sağalmaq mümkündürmü? Kimsə 
sağaldısa, onun eşqi nə dərəcədə həqiqi eşq imiş?  
Məhəbbət haqqında elə bir düşüncə də dərin kök atıb ki, 
əsl məhəbbət həmişəlikdir, sevgi əbədidir, heç bir maneə, heç 
bir dəyişiklik onu sarsıda bilməz. Bir Şərq adamı, bir sufi belə 
düşünə bilər ki, aşiq məşuqun sifətinə yox, ruhuna vurulur. Əbu 
Turxan demişkən, «məhəbbət ruhlar arasında körpüdür». Lakin 
ruhun özünə də konkret yanaşdıqda məhəbbətin əslində hansı 
isə bir mənəvi keyfiyyətlə bağlılığı üzə çıxa bilər. Yox əgər biz 
düşünsək ki, məhəbbət ayrı-ayrı fiziki və ya ruhi-mənəvi əla-
mətlərin, cəhətlərin deyil, onların bütöv sisteminin, yekun təəs-
süratın sayəsində yaranır, onda aşiq bu bütövlüyün, müxtəlifli-
yin içərisindən məhz hansı isə bir əlaməti ayırırsa, məhz bu əla-
mətə görə sevdiyini zənn edirsə, deməli bu, – əsl məhəbbət de-
yil. Duyğunun bütövlüyü və onu strukturlaşdırmaq cəhdləri…  
Məhəbbət digər duyğularla yanaşı, müstəqil mövcud olan 
sadə duyğu kimi. Altıncı duyğu! Kimdə isə var, kimdə isə yox. 
Məhəbbət – qəlb yarımçıqlığından doğan bir hiss, – 
tamamlanmaya ehtiyac… 
Məhəbbət – yarımçığın bütövləşmək əzmi!  
Məhəbbət – hissənin tama, yarımçığın bütövə doğru hərə-
kəti! 
Məhəbbət – vahidin əzəmətinə, bütövün gözəlliyinə, 
tamın harmoniyasına heyranlıq! 
Məhəbbət 
 
 
151
Məhəbbət – potensial duyğu kimi, sevmək əzmi kimi!… 
Və məhəbbət iki tərəf arasında münasibət kimi; ünvanını tap-
mış, konkretləşmiş mənəvi-estetik proses kimi! 
Məhəbbətə bir proses kimi baxsaq, o, üç mərhələdən ke-
çir. Birincisi, ilk təəssürat, heyranlıq, vurğunluq. Bu məhəbbətin 
romantik çağıdır. Əgər məhəbbət vüsalla nəticələnmirsə, bu hal 
yeni mərhələyə keçmir və axıra qədər davam edir. Evləndikdən 
sonrakı mərhələdə, birgəyaşayış dövründə romantika xeyli dərə-
cədə reallıqla əvəz olunur. Bu mərhələdə dostluq münasibətləri 
məhəbbətin yeni forması kimi və ya ilk romantik hissləri ta-
mamlayan əlavə duyğu kimi zəruri şərtə çevrilir. Əgər dostluq 
yaranmasa, ailə münasibətləri tək bir romantik hiss üzərində qə-
rar tuta bilməz. Bu zərif hiss nə qədər atəşin olsa da, birgəyaşa-
yışın bütün ağır yükünü daşımaq üçün yetərli deyil. Əksinə, hə-
yati gerçəkliyin hər bir konkret problemi bu hissin sarsılmasına, 
sevənlərin yerə enmələrinə yönəlmiş olur. Dostluq isə ilk növ-
bədə ümumi maraqlardan, məqsəd birliyindən qaynaqlanır. Əl-
bəttə, xarakterlər arasında fərq dostlaşma prosesini ləngidir, ona 
mane olur. Məhz bu məqamda məhəbbətlə dostluq arasındakı 
fərq özünü göstərmiş olur. Görünür, C.Labryuer deyəndə ki, 
«məhəbbət və dostluq bir-birini istisna edir»1, – məhz bunu nə-
zərdə tutur. Lakin, bizcə, bu fərqi belə qabartmağa ehtiyac yox-
dur. Çünki əslində bu ziddiyyət məhəbbətin ilk mərhələsinə, ro-
mantik dövrə aiddir. Ailə qurulduqdan sonra isə dostluq qaçıl-
maz olur. Daha doğrusu, evlilik mərhələsində əksliklər üzərində 
qurulmuş tamamlama məhəbbətindən fərqli olan yeni bir duy-
ğuya – ümumi cəhətlər üzərində qurulmuş eyniyyət məhəbbətinə 
ehtiyac yaranır. Sonra isə bu iki məhəbbət növünün sintezindən 
ailə məhəbbəti formalaşır ki, övladlara olan məhəbbətin ortaq-
                                                 
1 Ж.Лабрюйер. Характеры или нравы нынешнего века. // Мир и эрос. 
М, 1991, с. 92. 
 Əbu Turxanın hikmət dünyası 
 
  
152
lığı onu daha da gücləndirmiş olur. «Zaman dostluğu gücləndi-
rir, məhəbbəti isə zəiflədir»1 fikri, görünür, bu müşahidələr əsa-
sında deyilmişdir. Amma C.Labryuer ailə dostluğunun əslində 
məhəbbətin növbəti mərhələsi olduğunu nəzərə almır. Məhəb-
bətlə dostluğu qarşı-qarşıya qoymaq cəhdləri də buradan ya-
ranır.  
Eyniyyət məhəbbətinin formalaşmasında isinişmə prosesi-
nin mühüm rolu vardır. Bu proses tərəf-müqabilin ailə həyatın-
da iştirakını mənəvi-estetik auranın ayrılmaz tərkib hissəsinə 
çevirir. Hər bir tərəfin «mən»-i yenidən formalaşır. Sanki qarşı 
tərəfin arzu və istəklərinə uyğunluq istiqamətində mənəvi trans-
formasiya başlanır. Əsl yetkin məhəbbətdən də məhz bu mərhə-
lədə söz açmaq mümkündür. İlkin mərhələ olan romantik mə-
həbbət isə əslində məhəbbətin özü yox, onun axtarışıdır. Bu 
sözlər daha çox dərəcədə ilk məhəbbətə aiddir. 
İlk məhəbbət insanın özünün olmasa da, idealının kənarda 
mövcudluğuna olan münasibətidir.  
Yeniyetmənin cinsi hissiyyatı hələ təzəcə formalaşarkən 
onun özünün də hələ anlamadığı bir sövq-təbii ilə qəlbində bir 
işıq yanır və dünya gözəlləşir, daha al-əlvan görünür.  
 
Qönçə idim, gül oldum, 
Boy atdım sünbül oldum, 
Bir dilbilməz quş idim, 
Oxudum bülbül oldum. 
 
 Və bülbül gül həsrəti ilə yanmağa başlayır. Yeniyetmə-
nin könlündə əks-cinsdən olan ideal obraz yaranır. Bu da əslin-
də genetik olaraq ötürülmüş hissiyyatdır. Əlbəttə, bu obraz hələ 
tam formalaşmamışdır, konturları da aydın deyil, – amorfdur. 
Amma fərqi yoxdur. Yeniyetmə özü də bilmədən kənarda bu 
                                                 
1 Yenə orada. 
Məhəbbət 
 
 
153
obrazın gerçəyini axtarır. Və hər hansı bir təsadüf, gerçəyin hər 
hansı bir əlamətinin bu obraza uyğun gəlməsi yeniyetmədə ax-
tardığını tapmaq duyğusu, tam eyniyyət əminliyi yaradır. Bu 
duyğu elmdə kəşfi, texniki axtarışda ixtiranı, bədii yaradıcılıqda 
vəcdi, ilahi ünsiyyətdə vəhyi xatırladır. Bu, – möhtəşəm və əsra-
rəngiz bir duyğudur. Və bundan sonra yeniyetməni inandırmaq 
çətindir ki, bu gerçək əslində onun idealından çox fərqlidir. 
Çünki o daha gerçəyi deyil, onun simasında öz idealını görür 
(«ilk məhəbbət kor olar»). Və bu aldadıcı eyniyyət duyğusunun 
parçalanması üçün neçə-neçə faktların möhkəm zərbələri ilə üz-
ləşmək lazım gəlir. Ağıl deyir ki, bu o deyil. Amma qəlb yenə 
də görmək istəyini görür.  
İlk məhəbbət də, şəhvani hiss də – hər ikisi uşağın özünü 
cinsi baxımdan fərqləndirməyə başladığı vaxtdan yaranır. Bu 
zaman içəridən uşaq üçün anlaşılmaz və idarəolunmaz hisslər 
baş qaldırır. Və bu hisslər bir-birindən tamamilə fərqli iki müx-
təlif qütb kimi ortaya çıxır. 
Birinci hiss uşağı göylərə səsləyir; o öz mələyini axtarır. 
Bu, – ilk məhəbbət duyğusudur.  
İkinci hiss də əks-cinsə qarşı yönəlmişdir. Lakin o, vəhşi 
bir ehtirasdır. Burada qarşı tərəf nəinki mələk deyildir, hətta 
onun əxlaqı, mənəvi keyfiyyətləri, əql-kamalı ümumiyyətlə diq-
qətdən, fokusdan kənardadır. Əslinə qalsa, burada ancaq erotik 
kamillik, qadın təravətinin, qadınlıq məziyyətinin bariz ifadəsi 
ön plana çıxır. Bu zaman hətta yaş da önəmli deyil. Məsələn, 
14-15 yaşlı bir yeniyetmənin nəzər-diqqətini özü yaşında olan, 
qönçə kimi hələ təzə açılmağa başlayan, nərmənazik bir qız uşa-
ğı deyil, cinsi inkişaf baxımından tam yetişmiş və cinsi cazibə-
darlığını daha çox hiss etdirən hər hansı bir qadın cəlb edir.  
Bu axtarış heç də bəxt ulduzunun, könül yoldaşının axta-
rışı deyil. Məqsəd də heç evlənmək deyil. Sadəcə vəhşi şəhvani 
 Əbu Turxanın hikmət dünyası 
 
  
154
hiss öz əks qütbünü axtarır və bu əks-qütb adsız-ünvansız, şəxs-
sizləşmiş, mücərrəd bir erotik təzahürdür. Bu təzahürün real da-
şıyıcısı, onun kimliyi, digər xüsusiyyətləri əsla maraqlı deyil. 
Əksinə, bu xüsusiyyətlər ortada olanda, yəni şəxsi tanıyanda 
ona «o gözlə» baxmağa utanırsan. Çünki bu tanışlıq səni reallı-
ğa gətirir. İçində baş qaldıran ünvansız erotik hiss isə sənə bu 
dünyanın real münasibətlərindən, əxlaqi normalardan, adət-ənə-
nədən, səni məhdudlaşdıran, utandıran, hissinə mane olan nə 
varsa, – hamısından ayrılmaq, təcrid olunmaq və öz hissinlə, bu 
hissin təsadüfi və ünvansız tərəf-müqabili ilə birlikdə qalmaq 
istəyi təlqin edir.  
Güman edirəm ki, qızlar da bu dövrlərində öz həmyaşıd-
larından daha çox yetkin kişilərə (xüsusən, romanlarda və film-
lərdə kişi xarakterinin və kişi gücünün timsalı sayılan obrazlara) 
qarşı özləri üçün anlaşılmaz bir meyl, cazibə hiss edirlər.  
Əlbəttə, bu yaşda yeniyetmə öz hisslərindən diksinir, uta-
nır, onları gizlədir, amma daxilində qadın cinsinə qarşı yaran-
mış anlaşılmaz bir cazibədən də qurtula bilmir. Fikri-zikri daha 
çox bu mövzuya yönəlir. Yeniyetmə təcrübəli kişilərdən, don 
juanlardan fərqli olaraq, bu istəyi reallaşdırmaq üçün plan cız-
mır, tədbir tökmür, hətta belə bir görüşdən, öz hissini real mü-
nasibətlər sisteminə daxil etməkdən çəkinir, qaçır; amma ətraf 
qıcıqlandırıcı amillərlə dolu olduqda bu istəkdən xilas olmaq 
çətindir. Ona görə də, yeniyetmələrdə erotik filmlərə baxmaq 
meyli yaranır, onlar çox vaxt video və internet dünyasına səya-
hətə çıxmağa, reallıqdan uzaqlaşmağa çalışırlar.  
Tənzim oluna bilməyən erotik hiss hələ tam formalaşma-
mış yeniyetmənin digər hissləri ilə müqayisədə çox güclü oldu-
ğundan, hətta psixikanın pozulmasına da səbəb ola bilər. Belə 
vaxtlarda görünür bu hissləri anlamaq və idarə edə bilmək üçün 
onlara xüsusi bilgilər verilməsinə ehtiyac yaranır ki, bu da ilk 
Məhəbbət 
 
 
155
növbədə valideynlərin vəzifəsidir. Cinsi tərbiyə ilə əlaqədar 
Azərbaycan dilində elmi-pedaqoji mənbələrin olduğunu nəzərə 
alaraq, bu mövzu üzərində ətraflı dayanmayacağıq. Bircə 
B.Rasseldən belə bir fikri iqtibas gətirmək istəyirik ki, yeniyet-
mələri öz cinsi hissləri ilə təkbaşına buraxmaq, bu hisslərin giz-
lindən çıxarılması, adiləşdirilməsi və tənzimlənməsi üçün zəruri 
bilgilər verməmək, onlara qarşı ən azı qəddarlıq hesab olun-
malıdır. 1 
İlk məhəbbət duyğusu da, əslində ünvansız yaranır. Yeni-
yetməlik dövründə məhəbbət eyni vaxtda iki müxtəlif qütbdən 
başlanır. Bir tərəfdən, bədən yetkinləşir və erotik duyğu qəlb 
aləminə qədəm qoyur. Digər tərəfdən, qarşı cinsə münasibətdə 
estetik duyğu daha da yetkinləşir və xüsusi məna kəsb edir. İllər 
keçdikcə hər iki hissdə mərkəzə doğru yerdəyişmə gedir. Yaş 
artdıqca yeniyetmələrin cinsi meyli açmış güldən qönçəyə doğ-
ru dəyişir və nəhayət, öz həmyaşıdlarının üzərində dayanır. Bu 
dövrdə ilk məhəbbət duyğusu da göylərdən yerə enir və artıq 
nəzarətə alınan erotik hisslə qovuşmaq imkanı əldə edir. Real 
eşq üçün, evlənmək üçün yetkinliyin əsas şərti də məhz bu iki 
qütbün birləşməsi, yerin və göyün cazibələrinin tarazlaşmasıdır.  
Düzdür, spontan başlanan ülvi məhəbbət duyğuları ilə 
spontan erotik hissin qovuşması, – eşqin kamillik məqamı heç 
də hamıya qismət olmur. Kim isə hələ vaxtından əvvəl ya ülvi 
duyğularını, ya da şəhvət hissini mütləqləşdirir, onun əsirinə 
çevrilir; kim isə göydən yerə enə bilmir və kim isə ömrü boyu 
sürünür və heç vaxt öz nəfsinin fövqünə qalxa bilmir. 
Məhəbbətin elə formaları da vardır ki, fərqlənən tərəfə 
yox, özünün bir parçasına, ikinci varlığına münasibət kimi orta-
ya çıxır. Bu, ilk növbədə yaradıcılıq məhəbbətinə aiddir.  
                                                 
1 Russel B. On education. London, Routledge, 1994, p. 141-142. 
 Əbu Turxanın hikmət dünyası 
 
  
156
Valideyn məhəbbəti də qismən yaradıcılıq məhəbbətini 
xatırladır. Yəni yaradanın öz yaratdığına sevgisi kimidir. Bir 
rəssamın öz tablosuna, bir bəstəkarın öz musiqisinə, bir yazıçı-
nın öz romanına bəslədiyi münasibət də bu qəbildəndir. Çünki 
yaradıcılıq məhəbbəti də əslində eyniyyət məhəbbətinin forma-
larından biridir. Sənətkar əvvəlcə öz qəlbində yaratdığı obrazı, 
öz qəlbinin bir guşəsini gerçəkliyə transfer edir və yaratdığı əsə-
rin simasında özünün ikinci (bəlkə də daha əsas) həyatını yaşa-
yır.  
Valideynlik hissi instinktiv səviyyədə heyvanlara da aid 
olub və məqsədyönlü qayğı və himayə ilə müşayiət olunur. La-
kin balaları böyüdükdən sonra onların «valideynə» məhəbbəti 
və ya hər hansı bir qayğısından danışmaq çətindir. Platon bura-
da ancaq leyləyin istisna olduğunu xüsusi qeyd edir. Bu kon-
tekstdə Platon yüngülqanadlı erosla leyləyin timsalında məhəb-
bətlə qayğının müqayisəsini verir.1  
Övladın valideynə məhəbbəti də eyniyyət məhəbbətinin 
bir formasıdır. Övladlıq duyğusu hissənin tama, yaradılmışın 
yaradana münasibətini ifadə edir. Bu mənada ilahi eşqə bənzə-
yir. Şagirdin ustada, hər bir şəxsin öz həyat və amal idealına 
münasibəti də bu qəbildəndir. Milli ruh, vətən sevgisi də eyniy-
yət məhəbbətinin məhz bu aspektdəki formalarıdır. Yəni insan 
özünü millətin və ya Vətənin bir parçası kimi duya bilirsə, – 
deməli, bu ülvi hissdən məhrum deyil.  
Göründüyü kimi, məhəbbətin formaları çoxdur. Amma 
ən çox hallanan və dar mənada məhəbbət anlayışına yiyə çıxan 
fərdi (cinsi) məhəbbətdir ki, o da eyniyyətdən yox, fərqdən qi-
dalanır. Tamamlama məhəbbəti ümumdünya cazibəsinin də, bə-
şər nəslinin davam etməsinin də əsasında durur. Və bu hiss 
                                                 
1 Платон. Собрание сочинений в четырех томах. Том 1. М., 1990, с. 
267.  
Məhəbbət 
 
 
157
mənəvi dünyanın qeyri-şüuri fəzasına aiddir. Onun yaranması 
da, uğurla sonuclanması da taleyin, qədərin işidir.  
Lakin məhəbbət heç də həmişə tükənməz və əbədi bir 
duyğu olmur. Çünki insan dəyişdikcə, digər tərəfdən qarşı tərəf 
ona getdikcə daha çox bəlli olduqca, yəni romantik duyğulardan 
reallığa, nasiranə həqiqətlərə endikcə onun cazibə qüvvəsi 
azalır. Qarşı tərəfin sirli-sehirli, əlçatmaz və müəmmalı olduğu 
dövrlər arxada qalır və o tədricən cari həyatın, reallığın məlum 
bir iştirakçısına çevrilir. Görünür, bunları nəzərə alaraq Əbu 
Turxan deyir: “Sevdiklərimiz kitab kimidir; oxuduğumuz müd-
dətdə ayrılmaq çətindir, amma elə ki, oxuyub qurtardıq, yeni-
dən oxumaq maraqsız olur”. Əlbəttə, bu fikirdə həqiqət çoxdur 
və ilk baxışda ən gözəl aforizmlərdən biridir. Amma bu həqiqət 
“acı həqiqət” olduğundan, biz bu fikri aforizmlər siyahısına ona 
görə daxil etmədik ki, o reallığın ancaq bir tərəfini ifadə edir və 
məhəbbəti adiləşdirir. Əslində elə kitablar var ki, ikinci və 
üçüncü dəfə də oxuyanda yenə maraqlı olur. Hətta elə kitablar 
var ki, heç vaxt axıradək oxunub qurtarmır.  
Hər halda biz məhəbbət haqqında hekayətin nikbin 
notlarla tamamlanmasının tərəfdarıyıq.  
 
 
 
 
 
 
 
 Əbu Turxanın hikmət dünyası 
 
  
158
 
 
 
 
 
Məhəbbət – ruhun tamamlanmaq əzmidir. 
 
 
Məhəbbət bir ruhun başqa bədəni istila etməsidir. 
 
 
Bir nöqtəyə yönəlib yandıran  
məhəbbətdənsə, bütün dünyaya səpələnib işıqlandıran 
məhəbbət yaxşıdır. 
 
 
Məhəbbət mənəvi kamilliyin 
həm nəticəsi, həm də şərtidir. 
 
 
Məhəbbət 
 
 
159
Ağıl ayırır, məhəbbət birləşdirir. 
 
 
Məşuq bir güzgüdür ki, 
aşiqə öz içində yaratdığı idealı göstərir. 
 
 
Məhəbbət – aşiqin 
mübhəm qəlb aləminə açılan işıq qapısıdır. 
 
 
Qəlbin pünhanları  
ancaq eşq işığında görünür. 
 
 
Hər fəslin öz eşqi var. 
 
 
Qəlbdə məhəbbət  
işığı yananda qaranlıqlar əriyir. 
 
 
 Əbu Turxanın hikmət dünyası 
 
  
160
Hər eşqin dörd fəsli var. 
 
 
Məhəbbət digər duyğularla yanaşı,  
müstəqil şəkildə mövcud olan sadə duyğudur – altıncı 
duyğu! Kimdəsə var, kimdəsə – yox. 
 
 
Sevgi ancaq işıqlı adamların qismətidir.  
Qara qəlblər işıqdan qorxur. 
 
 
Sevgi daha çox qeyri-müəyyənliklə,  
müəmma ilə, sirr və sehrlə əlaqədar olub, əslində bir 
möcüzə axtarışıdır. 
 
 
Məhəbbət qəlbin şeiriyyətidir. 
 
 
Məhəbbət ruhun canlanmasıdır. 
 
 
Məhəbbət 
 
 
161
İnsan qəlbinin dərin qatları  
düşüncə ilə yox, sevgi ilə işıqlanır. 
 
 
Əql ilə sərinləşdirilməyən  
qızğın məhəbbət buxarlanıb uçacaq. 
 
 
Eşq ancaq əzəli-əbədi və sonsuz  
olan böyük Yaradana ünvanlananda əql ilə  
məhdudlaşdırıla bilməz. 
 
 
Bəzən şəxs öz iradəsini  
könüllü olaraq təslim edir: buna səbəb ancaq  
məhəbbət ola bilər. 
 
 
Məhəbbət qəlbin  
əql üzərində qələbə himnidir. 
 
 
 Əbu Turxanın hikmət dünyası 
 
  
162
Məhəbbət və intellekt  
hər biri ayrı-ayrılıqda gözəldir, amma yaxşı olar ki,  
qarşı-qarşıya durmaqdansa, bir-birini  
tamamlasınlar. 
 
 
Fikir cövhərini odda yapmasan, 
Soyuq düşüncədən şəfqət sönəcək. 
Sevgi atəşinə hikmət qatmasan, 
Kərəmlər yanaraq külə dönəcək. 
 
 
Şəhvət məhəbbət kontekstində,  
məhəbbət isə həyat kontekstində dəyərlidir. 
 
 
Məhəbbəti şəhvətdən fərqləndirən  
daha bir cəhət onun kəsilməzliyidir. 
 
 
Bütün aşiqlər divanədir.  
Amma bütün divanələr aşiq deyil. 
 
 
Məhəbbət 
 
 
163
Ağıl da ruh məqamındadır;  
amma ruhun ağıla sığmayan tərəfləri var ki, buna ya 
divanəlik və ya eşq deyirlər. 
 
 
Ağıllı sevgi – həyatın bir hissəsidir,  
dəli sevgi – bütövlükdə həyatı zəbt edir. 
 
 
Özünü itirmək, öz iradəsini bütövlükdə  
başqa iradəyə təslim etmək, səcdə qılmaq, pərəstiş etmək, 
– bunlar hamısı ilahi eşqin əlamətləridir. 
 
 
İlahi eşqin başlıca  
əlaməti pərəstiş duyğusudur. 
 
 
İlahi məhəbbət sevginin müqəddəslik  
duyğusu ilə birləşməsindən doğulur. 
 
 
 Əbu Turxanın hikmət dünyası 
 
  
164
Sevgi aşiqin ayağını yerdən üzür və o,  
xəyal dünyasına köç edir. 
 
 
İlahi eşq ideyası  
getdikcə solmuş, cırlaşmış  və onun bədii  
tərənnümünü fərdi məhəbbətdən seçmək  
çətinləşmişdir. 
 
 
Məhəbbət dünyası xəyal ilə  
gerçəkliyin birləşməsindən yaranır. 
 
 
Məhəbbət gerçəkliklə  
arzu dünyası arasında sərhədi götürür. 
 
 
Maneənin tamamilə aradan qaldırılması  
"qısa qapanma" yaradır və son başlanğıcla bilavasitə 
birləşmiş olur. 
 
 
Məhəbbət 
 
 
165
Eşqin zirvəsini  
duman örtəndə kədərə çevrilir. 
 
 
Kədər eşqin astarıdır. 
 
 
Səxavət – həddini keçəndə israfçılığa,  
sevgi – həddini keçəndə məcnunluğa çevrilir. 
 
 
Sonsuz hissin sonlu varlığa yönəldilməsi  
sözün müstəqim mənasında məcnunluqdur. 
 
 
Məcnunlar yanmasa, dünya isinməz. 
 
 
 
Əgər ilk məhəbbət qəlbin  
bütün guşələrini işıqlandıra bilməyibsə, deməli, «ilk 
məhəbbətlər» hələ çox olacaq. 
 
 
 Əbu Turxanın hikmət dünyası 
 
  
166
İlk məhəbbətin mövhumi obrazı  
aşiqin özü tərəfindən yaradılmış olur.  
Yaradan yaratdığını sevməyə bilərmi!? 
 
 
Qısqanclıq özünə  
aid olanı itirmək qorxusudur. 
 
 
Özünüzə aid olmayanı qısqanmaq  
ayının meşədən küsməsinə bənzəyir. 
 
 
Qadın qəlbinə aparan yolların  
ən miskini yazıqlıqdır. Qadın qəlbində yerləşə bilmək 
üçün öz “Mən”lərini istənilən qədər kiçiltməyə hazır olan 
kişilər qadının məhəbbət deyil, mərhəmət telinə 
toxunduqlarının fərqində olmurlar. 
 
 
Əsl kişinin məhəbbət ovu  
qadın qəlbində sığınacaq tapmaq deyil, bu qəlbi 
bütövlükdə fəth etməkdir. 
 
 
Məhəbbət 
 
 
167
Gözəl (ləyaqətli) qızlara ən böyük pisliyi  
“sevirəm” deyə onların peşinə düşən avara aşiqlər edirlər. 
Onlar nə vaxtsa baş tuta biləcək həqiqi bir sevgiyə kölgə 
salır, onun qarşısını almış olurlar. 
 
 
Zaman keçdikcə sevgi atəşi səngisə də, xatirə 
qığılcımları onu hər dəfə yenidən alovlandırır. 
 
 
Qarşılıqsız eşq səhrada yolunu azanın  
ilğımda təskinlik tapmasına bənzəyir. 
 
 
Vüsal romantik məhəbbəti göylərdən yerə endirir. Eniş 
uğursuz olanda məhəbbət ölür. Eniş tədrici olanda 
məhəbbət yeni formaya – ailə məhəbbətinə keçir. 
 
 
Qarşılıqsız eşq alovlanmaz.  
Alovlansa da, sevənin ancaq özünü yandırar. 
 
 
 Əbu Turxanın hikmət dünyası 
 
  
168
Sevməyən sevgili aşiqin  
qəlb işığını özünə qaytaran güzgü kimidir; özü biganə 
 olsa da, aşiqin qəlbini daha da alovlandırır. 
 
 
Yerə də enəndə yalnız məhəbbətin  
qanadlarında enmək olar. Qanadlar səni bataqlığa 
düşməkdən qoruyar. 
 
 
Məhəbbətin alçaldılması nifrət hissi yaradır. 
Amma nifrət onu tamamilə silə bilmədiyindən bir müddət 
onlar qoşa yaşamalı olurlar. 
 
 
Kimə aşiq olmaq adamın 
iradəsindən asılı deyil, amma səviyyəsindən asılıdır. 
 
 
İnsanlar yaxşıları sevməkdən daha çox, 
sevdiklərini yaxşı hesab edirlər. 
 
 
Məhəbbət 
 
 
169
Aşiq ən gözəl anlarını 
ancaq sevgilisi ilə bölüşmək istəyir. 
 
 
Sanki bütün dünya sevgililərin sevincinə şərik olur. 
 
 
Eşq şimşəyi çaxanda bütün dünya işıqlanır. 
 
 
Aşiqin ən böyük səadəti  
onun gözlərində bütün dünyanın gözəlləşməsidir. 
 
 
Günəş çıxanda Yer hansı hissi keçirirsə,  
sevgilisini görən aşiq də həmin hissi keçirir. 
 
 
Məhəbbət həyatdan əlini üzənləri də  
yenidən həyata qaytarır. 
 
 
 Əbu Turxanın hikmət dünyası 
 
  
170
İnsan sevgilisinin simasında  
bütün dünya harmoniyası ilə vüsal tapmağa çalışır. 
 
 
Ancaq sevərək gözəlləşmək mümkündür. 
 
 
Aşiq sevgilisinin sevincinə sevinir. 
 
 
Hər çiçək bir aləmdir;  
sevəndə aləm özü də çiçək tək açılır. 
 
 
Həm sevib, həm də sevilmək  
ancaq xoşbəxtlərin qismətidir. 
 
 
Məhəbbətin çiçəklənə bilməsi üçün  
münbit mühit lazımdır. 
 
 
Məhəbbət 
 
 
171
Sevgini sevgidən başqa yolla duymaq mümkün deyil. 
 
 
Sevdiklərimiz kitab kimidir.  
Oxuduğumuz müddətdə ayrılmaq istəmirik;  
amma elə ki, oxuyub qurtardıq, yenidən oxumaq  
maraqsız olur. 
 
 
Əsl sevgi kitabı oxumaqla qurtarmır.  
Hər dəfə yeni  səhifələr açılır. 
 
 
Bütün sənət növləri məhəbbət və ağlın  
bu və ya digər nisbətdə birləşməsindən yaranır. 
 
 
Şərqdə idrakın işığı  
eşq işığının kölgəsində qalır, Qərbdə – əksinə. 
 
 
 
 Əbu Turxanın hikmət dünyası 
 
  
172
 
 
 
 
 
 
Ailə,  
qadın, kişi
 
 
 
 
 
 
 
 
Ailə, qadın, kişi 
 
 
175
 
 
 
 Bütövləşmək üçün insan sanki öz yarısını qarşı cinsin 
nümayəndəsində axtarır. Bu zaman insan özünün cinsi mənsu-
biyyətindən irəli gələn yarımçıqlığından xilas olur.  
 Cinsi mənsubiyyətdən irəli gələn yarımçıqlıq – dünyaya 
ancaq kişi və ya ancaq qadın nəzərləri ilə baxmaq, dünyanın 
ancaq bir üzünü görməkdir. Dünyanın hər iki üzünü görmək 
üçün onun başına dolanmağa ehtiyac yoxdur. Bunun üçün dün-
yanın bir üzünü görən insanla o biri üzünü görən insanın dil tap-
ması, kumulyasiyası yetərlidir.  
Haydegger belə deyir: “İnsan öz mənasını varlıqda tapır, 
varlıq da öz bütövlüyünü və mənasını insanda tapır”. Kişidə və 
ya qadında yox, məhz insanda. Lakin kişi və ya qadının fövqün-
də daha ümumi bir insan varmı, yoxsa insan ancaq bir abstraksi-
ya kimimi mövcuddur? 
Şərqdə ictimai şüur, mövcud əxlaq normaları, adət-ənənə 
məhəbbət hissinə təsir edən amillər sırasındadır. Lakin burada 
məhəbbətin fərdilik dərəcəsi, məhrəmliyi yüksək olduğundan, 
daha çox iç dünyasına aid olmuş, sosiallaşmamışdır. Digər tə-
rəfdən, ictimai amil əksər hallarda sevənlərin vüsalına maneə 
kimi ortaya çıxdığından, məhəbbət reallığın baryerlərini aşmaq 
üçün daha yüksək emosional potensial kəsb etməli olur.  
 Əbu Turxanın hikmət dünyası 
 
  
176
Məhəbbət hissinin artıqlığı Qərbdə çox vaxt pis əlamət 
hesab olunmuşdur. Fransada sevgi və ehtiras ancaq məşuqə sax-
lamaq üçün əsas ola bilərdi; ailə qurmağın şərtləri isə daha çox 
ölçülüb-biçilmiş planlar əsasında qurulurdu; həmin planlar ki, 
biz ona həmişə rişxəndlə yanaşmışıq. «Əhməd haradadır?» fil-
mində «məgər evlənmək də planladır?», – sualı hətta bizim çağ-
daş düşüncə üçün də çox səciyyəvidir. Ürək hökm edən yerdə 
ağıl nə haqla plan qurur?  
Bizdə belə bir fikir var ki, guya ailənin planlaşdırılması 
ideyası məhəbbətin ülviyyətinə qəsddir. Qərbdə isə, göründüyü 
kimi, məhəbbət özü az qala ailə planlarına qəsd kimi dəyərlən-
dirilir. Qərbdə gənclərin evlənməsi, ailə qurması ilə bağlı bir sı-
ra tədqiqatlara nəzər saldıqda təəccüblənməmək olmur. Məsə-
lən, Nobel mükafatına layiq görülmüş tədqiqatlardan birində 
«nikah bazarı»ndan bəhs edilir, Şərq poeziyasında ənənəvi olan 
aşiq-məşuq münasibətləri bazar iqtisadiyyatı kontekstinə salınır.  
Qərbdə evlilik məhəbbət və ya cinsi münasibət mənasın-
da yox, daha çox dərəcədə birgəyaşayış və ortaq mülkiyyət mə-
nasında başa düşülür. Hüquq müstəvisində evlənmək və boşan-
maq prosedurları da müvafiq olaraq mülkiyyətin birləşməsi və 
bölgüsü məsələsi kimi ortaya çıxır. Kiminlə isə «dostluq» et-
mək, müntəzəm cinsi münasibətlərdə olmaq evlilik üçün əsas 
sayılmır. Q.S.Bekker yazır: «Məsələn, kişi və qadın uşaqların 
tərbiyəsində, ev təsərrüfatında və digər faydalı məsələlərdə ailə 
qurmağın əhəmiyyətli olduğuna əmin olana qədər nikaha gir-
məyi təxirə salırlar». 
Qərbdə başlıq yoxdur, lakin əvəzində plan var. Başlıq isə 
Şərqdə heç də universal xarakter daşımır və həm də bəzən rasio-
nal motivlərə əsaslanır. Məsələn, qərblilər başlıq alsaydılar, 
onun məbləği ali təhsilli, çox görmüş, çox gəzmiş qızlar üçün 
daha böyük olardı. Türkmənistanda isə orta təhsilli qız üçün 
Ailə, qadın, kişi 
 
 
177
başlıq ali təhsillidən artıqdır. Ən yüksək məzənnə isə heç təhsil 
görməmiş, evdən eşiyə çıxmamış qızlar üçündür. Deməli, əsas 
məsələ hansı meyarlardan çıxış etməkdə, nəyə üstünlük ver-
məkdədir. Haradasa meyar təcrübə, bilik və sərbəstlik, haradasa 
məsumluq, itaətkarlıq və bakirəlik dərəcəsidir. 
Başlıq almayan Qərb ölkələrində qızın ailə büdcəsinə nə 
qədər gəlir gətirəcəyi haqqında mülahizə əsas yer tutur. Təza-
hürlər fərqli, mahiyyət isə eynidir. Lakin qərblilər öz iqtisadi 
maraqlarını daha ustalıqla maskalaya bildiyindən sadəlövh şərq-
lilərə lağ etməkdən çəkinmirlər. 
Qərbdə məhəbbət real cismani həyatdan ayrılmır. 
E.Fromm yazır: «Məhəbbət ancaq o zaman mümkündür ki, iki 
nəfər bir-biri ilə mövcudluğun ən dərin qatında ünsiyyət saxla-
yır və ona görə də onların hər biri özünü bu dərin qatda yaşaya 
bilir. İnsan gerçəkliyinin, həyatiliyin, məhəbbətin əsası, təməli 
ancaq burada, bu «dərin» yaşantıda qoyulmuşdur. Bu cür yaşa-
nan məhəbbət – müntəzəm çağırışdır; bu, – istirahət yox, hərə-
kət, inkişaf, birgə fəaliyyətdir…” Qərbdə bu cür yanaşma tərzi 
ədəbiyyat və kinoda da təbliğ olunur. Lakin təəssüf ki, bir çox 
hallarda müasir Qərb dünyası daha çox bayağılaşmış, heyvani 
səviyyəyə enmiş hissləri önə çəkir. Reallıq örnək olmaq səla-
hiyyətini itirir.  
Şərqdə ailənin möhkəm olması üçün belə bir hikmət hə-
mişə əsas tutulub ki, “biri od olanda, o biri su olmalıdır”. Di-
gər tərəfdən təkcə hissiyyatla və ya təkcə ağılla ailə möhkəm 
ola bilməz. Ailədə bunların hər ikisinin bir-birini tamamlaması 
əsas şərtdir.  
Bir Şərq müdriki deyib ki, “kişinin həmişə ağlı başında 
olmalıdır”, bir Şərq şairi də qafiyə xatirinə: ”Kişinin papağı hə-
mişə başında olmalıdır” – deyib. Zaman keçib, ağıl yaddan çı-
xıb, ancaq papaq yadda qalıb.  
 Əbu Turxanın hikmət dünyası 
 
  
178
Kişini kişi edən ağlının duyğulardan üstün olmasıdır.  
Qadının əvvəlcə “ürəyi gedir”, dalınca da “ağlı başından 
çıxır”.  
Qadının ağlı həmişə ürəyinin yedəyində olur. Kişinin hət-
ta ürəyi getsə də, ağlı həmişə başında olmalıdır. Kişi sadəcə 
sevgili, ailə başçısı deyil; o həm də əsgər, dövlət adamıdır. Na-
poleon da təsadüfən demirdi ki, dövlət adamının ürəyi də ba-
şında olmalıdır. 
İnsan bütün potensial məhəbbət enerjisini ancaq bir səmtə 
yönəltsə, məsələn, ancaq bir şəxsdə cəmləşdirsə, bu şəxs sevgili 
də olsa, övlad da olsa, tənasüb pozular, ahəng itər. Bəzən isə 
sevgi yox, meyl, aludəçilik, nəyə isə həddindən artıq bağlanmaq 
tarazlığı pozur və həyat öz rəngarəngliyini və zənginliyini itirir.  
İstənilən ifrat haramdır! Şərabın da qadağan olunması əs-
lində daha universal formada deyildikdə, aludəçiliyin qadağası 
kimi başa düşülməlidir. Fikri dumanlandıran hər şey ziyandır. 
Bu sırada ən çox yayılmış “səbəblərdən” biri – qadındır. H.Ca-
vid də obrazlardan birinin dili ilə deyir: “Qadın insanı Haqqdan 
ayrı salır”. Əlbəttə, burada məqsəd qadını günahlandırmaq de-
yil. Söhbət qadının hiylə-fəsadından yox, gözəlliyindən gedir:  
 
 Səndə bir öylə hüsnü-cazibə var, 
 Ki olur, hər görən pərəstişkar. 
 
Əslində şərab da, oyun da, musiqi də o zaman ziyanlı 
olur ki, aludəçilik yaranır. Gözəl qadın da öz hisslərini idarə edə 
bilməyən kişilər üçün aludəçilik mənbəyi ola bilər. Bu halda gü-
nahlandırılan qadın yox, kişi olmalıdır. Əlbəttə, belə hallarda 
aparıcı qüvvə məhəbbət yox, nəfsdir. Məhəbbət hissiyyatın da-
ha yüksək mərtəbədə təzahürüdür. Amma bununla belə məc-
nunluq səviyyəsinə qalxmış məhəbbət də ifratın bir formasıdır.  
 
Ailə, qadın, kişi 
 
 
179
 
 
 
 
 
Ailəni dayanıqlı edən  
qadın ilə kişi arasındakı eyniyyət yox, fərqdir.  
Məhəbbət özü də bu fərqin sayəsində mümkün olur. 
 
 
Qadınlar oxşarlığı eyniyyət kimi  
qəbul etməyə daha çox meyllidirlər. Oxşar fikirlərin 
əslində nə qədər fərqli olduğunu aşkara çıxarmaq – kişi 
təfəkkürü üçün səciyyəvidir. 
 
 
Qadının qurduğu tələlər  
kişinin tələlərindən daha uzun müddətə  
hesablanmış olur. 
 
 
 Əbu Turxanın hikmət dünyası 
 
  
180
Çox vaxt qadınlar  
ağılın yoxluğundan yox, çoxluğundan  
ağılsızlıq edirlər.  
 
 
Qadının əvvəlcə “ürəyi gedir”,  
dalınca da “ağlı başından çıxır”. 
 
 
Qadının ağlı ürəyinin yedəyində olur.  
 
 
Sivilizasiyanın əsasında  
əmək bölgüsü dayandığı kimi, ailəni də mümkün edən 
kişi ilə qadın arasında əmək bölgüsüdür.  
 
 
Bərabərlik iddiası ailəni sarsıdır.  
 
 
Qadın ictimailəşəndə ailə dağılır. 
 
 
Ailə, qadın, kişi 
 
 
181
Əsl kişi hətta bu günün  
cazibəsində olarkən də, sabahı düşünə bilir. 
 
 
Qadın üçün keçmişin xatirələri  
və gələcək haqqında xəyallar önəmlidir; amma onu 
hərəkətə gətirən bu günün duyğularıdır. 
 
 
 
Kişilər elmi,  
qadınlar poeziyanı xatırladır. 
 
 
 
Maksima: 
Eyni növlü bitkilər,  
biri ala dağda, biri qara dağda olsa da,  
bir ailənin üzvü hesab edilirlər. Qızılgüllə tikan isə  
həmişə yanaşı olsalar da, başqa ailələrə aiddirlər və 
onların izdivacı istisna olunur. 
 
 
 Əbu Turxanın hikmət dünyası 
 
  
182
Kişi də, qadın da  
tək qanadla yaranır. Pərvazlanıb uçmaq üçün  
qanadların qoşalaşması lazımdır. 
 
 
Əgər istəyirsənsə izdivacın  
göyün yeddinci qatında olsun, əvvəlcə  
uçmağı öyrən. 
 
 
Bütün dünyanı gəzib  
səadət axtardım, – tapmayıb, kor-peşman evə döndüm. 
Sən demə o, evdə məni gözləyirmiş. 
 
 
 
 
 
 
 
 
 
 
Dostluq
 
 
 
 
Dostluq 
 
 
185
 
 
 
 
“Dostu dar gündə sınayarlar”, – deyib atalarımız. Amma 
dost dediyin nədir, sınağa çəkdiyin nə? Yaxud əvvəl gərək dos-
tun ola ki, çətin işə gedəndə məhz onu seçəsən. Bütün paradoks 
bundan ibarətdir ki, dar gündə sınamaq artıq gec olur.  
Şərqdə necə ki, məhəbbət reallığın fövqünə qaldırılaraq 
ancaq onun ifrat, birtərəfli təzahürü kimi tərənnüm olunur, eləcə 
də dostluğun şərtləri həddindən artıq ağırlaşdırılır və reallığın 
fövqünə qaldırılır. Əslində isə dostluq da, məhəbbət də iki kənar 
hal, qütb arasında olduqca müxtəlif rənglər qammasını, bütöv 
spektri əhatə edən konkret təzahürlərdir.  
İnsanın mənəvi aləmi ağıl və ehtirası bir komponent kimi 
ehtiva edir. Müxtəlif insanlarda onların səviyyəsi müxtəlif oldu-
ğu kimi, nisbəti də müxtəlifdir. Bir adamın başqasına münasibə-
tində də ağıl və ya hissin ön plana keçməsi fərdi məsələdir. Am-
ma Şərqin məhəbbət konsepsiyalarında ağıl komponenti sıfıra 
endirilir və insan ancaq müəyyən bir hissin əsirinə çevrilir. 
Dostluq da ünsiyyətdən, yoldaşlıqdan, iş birliyindən, sim-
patiyadan, qarşılıqlı hörmətdən, fikirlərin, zövqlərin, əqidənin 
və s. uyğunluğundan ayrılaraq nə isə mütləq bir şey kimi dəyər-
ləndirilir. Bir insanın digər insana mütləq inamı, etibarı, mütləq 
simpatiyası, mütləq sədaqəti, mütləq qayğısı, mütləq səxavəti; 
Əbu Turxanın hikmət dünyası 
 
  
186
bir sözlə, başqasını özündən əziz, özündən uca tutmaq, özündən 
öncə onu düşünmək, onun yolunda canından keçmək və s.və s. 
keyfiyyətlər hamısı reallığın özündən daha çox, onun ifrat 
vəziyyəti kimi təqdim olunur.  
Bəs reallıq necədir? Mütləqə yaxın təzahürlər tək-tək hal-
larda rast gəlinir və bunlar tarixdə, hafizələrdə məhz xüsusi, 
əlahiddə bir hal kimi qalır. Biz isə reallıq dedikdə daha çox 
dərəcədə əksəriyyəti, orta statistik insanı nəzərdə tuturuq.  
İnsan tək yaşaya bilməz. O, cəmiyyətin bir üzvüdür. 
Oxumaq, təhsil almaq üçün, müəyyən bir iş görmək üçün baş-
qaları ilə birlikdə fəaliyyət göstərir. Bu başqalarının kimliyi 
adətən təsadüfi olur. Hələ lap uşaqlıqdan baxçada kimlərlə bir-
likdə olmaq, məktəbdə hansı sinfə düşmək və kimlərlə bir si-
nifdə oxumaq, universitetdə tələbə yoldaşları, yaşadığı məhəl-
lədə qonşular, işlədiyi yerdə iş yoldaşları və s.-lə ünsiyyət icti-
mai həyatın zəruri şərtləridir. Amma bu böyük kollektivlər içə-
risində kimlərlə isə daha yaxın iş birliyi yaranır ki, bu da yenə 
çox vaxt bizim seçimimizdən asılı olmayıb, daha çox şəraitin, 
situasiyanın bizə təlqin etdiyi əlaqələrdir. Məsələn, tələbə yol-
daşları içərisində kiminlə isə həm də qonşu olmaq və ya vali-
deynlərin tanışlığı, nəqliyyat marşrutunun üst-üstə düşməsi – 
bütün bunlar təsadüflərdir. Amma məhz bu sıx əlaqələr ya rə-
qabət, ya da dostluq üçün əsas olur. Yoxsa kim isə özünün mü-
əyyənləşdirdiyi meyarlar əsasında qapı-qapı düşüb özünə dost 
axtarmır.  
Mühitin, şəraitin təlqin etdiyi yoldaşlıq o adamlarda 
dostluğa çevrilir ki, onların dostluq haqqındakı təsəvvürləri in-
sani ləyaqətin tərkib hissəsi kimi, düşünülmüş surətdə bu yol-
daşlığın üzərinə gəlir. Yəni sədaqət, etibar və s. keyfiyyətlərin 
insanın öz təbiətində öncədən olması bu keyfiyyətlərin kimə isə 
münasibətdə də təzahür etməsinə səbəb olur. Bir insan başqa-
Dostluq 
 
 
187
sını özünə dost hesab etməyə başlayır və onu heç düz-əməlli ta-
nımadan, sınaqdan çıxarmadan, onunla “bir pud duz yemədən” 
öz rəftarını və münasibətini məhz bu prinsiplər üzərində qurur. 
Psixologiyada buna “köklənmə” (установка) deyirlər. Qarşı 
tərəf də özünə olan diqqəti, etibarı və qayğını hiss edərək, əgər 
öncədən həmin keyfiyyətlərə malikdirsə, adekvat addımlar atır. 
Lakin çox az hallarda hər iki adamın dostluq haqqında təsəv-
vürləri və şəxsi əxlaqi keyfiyyətləri yüksək mənəvi tələbat sə-
viyyəsində olur. Əksər hallarda tərəflərdən biri öncədən dostlu-
ğa köklənməklə, özünü bu dostluğa inandırmaqla birtərəfli qay-
dada addımlar atır. Qarşı tərəf buna ancaq öz səviyyəsinə uy-
ğun şəkildə cavab verə bilir. Burada biz “ilk məhəbbət” hadi-
səsinə müəyyən bənzəyiş görürük. Yəni insan yetərincə obyek-
tiv əsas olmadan özünü inandırır və özünə təlqin edir. Lakin 
fərq bundan ibarətdir ki, dostluq genetik ehtiyacdan daha çox, 
tərbiyə vasitəsilə təlqin olunmuş yüksək keyfiyyətləri bölüş-
mək, onları reallaşdırmaq, tətbiq etmək ehtiyacından doğur.  
“İlk məhəbbət” də  öncə fikirdə yaranmış bir idealın 
transformasiyasıdır. Lakin bu zaman idealın statusu başqadır. 
Belə ki, o təkdir və eyni zamanda insanın yalnız mənəvi-estetik 
ehtiyaclarının deyil, həm də instinktlərinin səfərbər olunması 
sayəsində formalaşır. Dost isə çox da ola bilər, həm də burada 
instinktlərin iştirakı yox dərəcəsindədir. İnsanın instinktiv ehti-
yacı  ancaq ünsiyyətə olan tələbatdır ki, bunun da ödənməsi 
yolları çoxdur. Yəni Kant deyəndə ki, dostluq – ideyadır, tama-
milə haqlıdır. Sadəcə olaraq, heç bir real dostluq “dostluq” 
ideyasına mütabiq deyil. Kant dostluğu özünə sevgi ilə başqası-
na sevginin dialektikasından hasil edir. Kanta görə, dostluq 
münasibətlərində “özünə sevgi qarşılıqlı sevgi ideyasında əri-
yir”1. Amma bu heç də həmişə mümkün olmur. Belə ki, insan 
                                                 
1 Кант И. Лекции по этике. М., Республика, 2000. с.184.  
Əbu Turxanın hikmət dünyası 
 
  
188
qeyri-şüuri şəkildə də olsa,  özünü həmişə başqalarından ayırır. 
Sadəcə olaraq əsl dostluq zamanı dostunu da “başqaları”, yəni 
yadlar cərgəsində yox,  “öz”ü tərəfdə hesab edir. “Mən” və 
“başqaları” münasibəti “biz” və “başqaları” münasibəti ilə əvəz 
olunur.   
Bu münasibət o vaxta qədər davam edir ki, qarşı tərəfin 
“biz”ə aid olmadığı, fərqliliyi özünü o dərəcədə aydın biruzə 
versin ki, hətta ilkin köklənməyə rəğmən bunu görməmək 
mümkün olmasın. Bu zaman birinci fərqli mövqe “qəlbin bir az 
sınmasına” səbəb olur. Daha sonra “qəlbin sınması” davam 
edərsə, tam ayrılma qaçılmaz olur. İnsanın “ilk məhəbbət” ov-
sunundan ayrılması da eyni mexanizmlə baş verir. Sadəcə ola-
raq dostluqda intellektin nisbi payı sevgiyə nisbətən daha 
çoxdur.    
Məlum atalar sözündə belə deyilir: “Dost dosta tən gərək, 
tən olmasa, gen gərək”. Əlbəttə, bu ancaq eyniyyətdən, yaxın-
lıqdan irəli gələn münasibətlərə aiddir. Amma bu atalar sözü 
münasibətlərin ancaq bir formasını, növünü nəzərə alır. Halbuki 
fərq özü də dostluq üçün şərt ola bilər. Yəni insanlar məhz fərq-
lərinə görə bir-birini tamamlaya bilirlər. Necə ki, məhəbbət iki 
cür olur, yəni yaxınlıqdan, eyniyyətdən doğan məhəbbətlə ya-
naşı, fərqdən doğan məhəbbət də vardır, eləcə də dostluğun iki 
əsas forması vardır. Fərqli adamla yoldaşlıq inkişaf üçün impuls 
verir. Yəni başqası sənin bilmədiklərini bilir, sənin edə bilmə-
diklərini edir və nəticədə iki adam birləşəndə daha çox şey 
bacarır, daha güclü olur. Eyniyyətdən doğan dostluq halında isə 
iki adamın bir yerdə olması əlavə heç nə vermir; əvəzində eyni 
bir keyfiyyət daha da vurğulanmış olur. Bir adamın düşüncəsi, 
mövqeyi bütün dostlar üçün üst-üstə düşür. 
Dostluq hansı ehtiyacdan yaranır? Hansı cəhətlərdə fərq, 
hansı cəhətlərdə eyniyyət daha önəmlidir? Əqidənin, dini mən-
Dostluq 
 
 
189
subiyyətin, adət-ənənənin üst-üstə düşməsi dostluq üçün nə də-
rəcədə önəmlidir? Bəs ixtisasların, bilik və qabiliyyətlərin necə, 
eyni, yoxsa fərqli olması daha yaxşıdır? Eyni dildə danışmayan-
lar dost ola bilərlərmi?  
Əbu Turxan deyir: “Yolları eyni olmayanlar yoldaş ola 
bilmədikləri kimi, zövqləri, məqsədləri, amalları eyni olmayan-
lar da dost ola bilməzlər.”  
“Biz” və “başqaları” bölgüsünün təməlində hansı meyar-
lar dayanır? Bu suallara cavab axtaranda xeyli dərəcədə aydın-
laşır ki, fərq əqidə və mənəviyyat yox, intellekt və əməli vərdiş 
sahələrində məqbul sayılır. Tərəflərdən biri fiziki cəhətdən, o 
biri intellektual cəhətdən üstündürsə, bu cür birlik işin xeyrinə 
də ola bilər. Amma biri nəcib, o biri nanəcibdirsə... Bir sözlə, 
“biz” ola bilmək üçün məhz mənəvi birlik tələb olunur.  
Azərbaycanda “dar günün dostu”, “gen günün dostu” 
ifadələri əslində “dost” anlayışını nisbi başa düşməkdən irəli gə-
lir. Məhz bu cür yanaşmanın nəticəsidir ki, əksər adamlar “də-
vəsi düzə çıxanda” daha dar günün dostlarını axtarmırlar. Yəni 
hər mühitin özünə binəm dostları olması bir reallıqdır. Bu cür 
yanaşma dostluq ideyasından uzaq olub yoldaşlıq mənasında 
başa düşülməlidir. “Dar günün dostları” çox vaxt əyləncə, eyş-
işrət məclisləri üçün “işə yaramırlar”. Necə deyərlər, hərənin öz 
təyinatı var. Ona görə də belə kontekstlərdə “dost” kəlməsindən 
istifadə etməmək məsləhətdir.  
Bir sıra aforizmlərdə də “dost” anlayışı ideyaya uyğun ol-
mayan, aşağı səviyyəli yoldaşlıq mənasında işləndiyindən biz 
onları məqbul hesab etmirik. Məsələn, T.Edison deyir: “Dostu-
nuzdan borc almazdan əvvəl yaxşıca fikirləşin ki, pula, ya dosta 
daha çox ehtiyacınız var”. İlk baxışda çox cazibədar fikirdir. 
Amma diqqətlə yanaşıldıqda dost dosta bu cür münasibət bəslə-
yə bilməz. Ehtiyac yarananda dosta müraciət etməyib, bəs kimə 
Əbu Turxanın hikmət dünyası 
 
  
190
müraciət edəcəksən? Həqiqi dost borc verəndə onu qaytara bil-
məmək ehtimalını da nəzərə alıb verir. Ona görə də, Əbu Tur-
xan “borcu ancaq bağışlamaq əzmində olanda ver”, – deyir. 
İmkan varsa, dosta da bağışlamayıb, kimə sərf edəcəksən? Ya-
xud Sədi Şirazi deyir: “Sirrini heç dostunla da bölüşmə; vaxt 
gələr, bu sirr səni dostunla düşmən edər”. Yenə də eyni etibar-
sızlıq. Dost dediyin nədir, etibar etmədiyin nə? 
Yaxud B.Franklin deyir: “Düşməninə həm də dost kimi 
bax, çünki bir çox səhvlərini ancaq ondan öyrənə bilərsən”. 
Amma həqiqi dost məhz qüsurları deyən dostdur. Bu başqa mə-
sələ ki, dost guya qüsurları görməyə də bilər. Amma biz düşü-
nürük ki, insanda özünütənqid hissi varsa, dosta da tənqidi mü-
nasibət bəsləmək və onun qüsurlarını aradan qaldırmaq üçün 
səy göstərmək mühüm keyfiyyətdir. Yaxud, Əbu Turxan deyir: 
“Dar günün dostları gen gündə gendə durur”. Bu bir müşahidə-
dir; yəni adətən belə olur. Belə olur, çünki gen gündə çoxlu yeni 
dostlar peyda olur və həqiqi dostlara sanki vaxt qalmır. Lakin 
dost dosta ancaq kömək etmək üçün lazım deyil. Gen gündə də 
dosta ehtiyac var. Bəzən insan sevincini bölüşməyə dərdini bö-
lüşməkdən daha çox ehtiyac hiss edir. Amma sevinci də hər 
yoldan keçənlə deyil, məhz dostla bölüşmək, sanki öz sevincin-
dən ona ərməğan vermək mənəvi tələbatlardan biridir.  
Bir sözlə, həm atalar sözlərinin, həm də aforizm kimi qə-
bul olunmuş fikirlərin böyük bir qismi aşağı səviyyəli adamla-
rın münasibətlərinə aiddir və həqiqi dostluq ideyasına uyğun 
gəlmir.  
Müasir dövrdə insanların həyat tərzinin dəyişməsi “dost-
luq” məfhumuna da xeyli yeni mənalar gətirmişdir. İndi canlı 
ünsiyyət üçün məsafə qət edib görüşməyə ehtiyac qalmır. İnter-
net vasitəsilə də əlaqə saxlamaq olur. Bu, dostların işini asanlaş-
dırmaqla yanaşı, yeni tipli dostların da əmələ gəlməsinə səbəb 
Dostluq 
 
 
191
olur. Məsələn, “Facebook dostluğu” yeni hadisədir. Burada söh-
bət əslində tanışlıqdan və ünsiyyətdən gedir. İnsanlar bir-biri ilə 
fikirlərini bölüşür və sanki həmfikir axtarırlar. Lakin fikirlərin, 
maraqların, zövqlərin uyğunluğu hələ dostluq üçün yetərli deyil. 
Zəmanə isə bu cür münasibətləri daha çox aktuallaşdırır.  
Ümumiyyətlə, müasir zaman məhəbbətin də, dostluğun 
da xarakterini dəyişir və onların yenidən dəyərləndirilməsinə 
ehtiyac yaranır.  
 
 
  
 
 
 
Əbu Turxanın hikmət dünyası 
 
  
192
 
 
                  
                  
 
Doğma o adamdır ki,  
onunla öz ruhunun dilində danışa bilirsən. 
 
  
Başqaları ilə dost olmazdan öncə, insan  
öz daxilində ruh ilə bədəninin ittifaqına nail olmalıdır. 
 
 
Dostluq birgə keçirilən vaxtın səmərəsini artırır. 
 
 
Əgər dostun səndən  
aşağıdırsa, sən həqiqi dost deyilsən;  
əgər yuxarıdırsa, – o həqiqi dost deyil. 
 
 
Dostluq 
 
 
193
Kim ki, yeni dostları  
köhnələri itirmək hesabına qazanır, onun həqiqi  
dostu heç vaxt olmayacaq. 
 
 
Məhəbbətin ömrünü dostluq uzadır. 
 
 
Dostluq eyniyyətdən, məhəbbət fərqdən yaranır. 
 
 
Məhəbbət fərqli tərəflərin dostluğudur.  
Fərq azaldıqca məhəbbət keçir, dostluq qalır. 
 
 
Qarşılıqlı olmayan məhəbbətlər çox olur,  
qarşılıqlı olmayan dostluq isə yoxdur. 
 
 
Yadlar doğmalaşanda, doğmalar yadlaşır.  
 
 
Əbu Turxanın hikmət dünyası 
 
  
194
Ancaq riyakarlar hamı ilə “dostluq” edə bilər. 
 
 
Dağ da tək olanda qəribsəyir; 
ona görə də çox vaxt silsilə şəklində olur. 
 
 
Təxəyyülü olan  
özünü heç vaxt tək hiss etməz. 
 
 
Dar günün dostları gen gündə gendə durur. 
 
 
Hamı ilə “dost” olanlar  
heç kimin dostu ola bilməzlər. 
 
 
 Bütün ləyaqətli adamları,  
hətta heç vaxt yaxın münasibətdə olmasan da,  
özünə dost hesab edə bilərsən.  
 
 
Dostluq 
 
 
195
Səmimiyyət dostluğun məhək daşıdır. 
 
 
Maksima:  
İki qism  adamların dostu olmur:  
Birincilər insanlığın elə yüksək mərtəbəsində  
olanlardır ki, bu mərtəbədə başqaları sadəcə yox 
dərəcəsindədir.  
İkincilər insanlığın elə aşağı mərtəbəsində  
olanlardır ki, orada “dostluq” məfhumunun özü yoxdur. 
 
 
Yolları eyni olmayanlar  
yoldaş ola bilmədikləri kimi, zövqləri, məqsədləri, 
amalları eyni olmayanlar da dost ola bilməzlər 
 
 
Əbu Turxanın hikmət dünyası 
 
  
196
 
 
 
 
 
 
 
Tarix, cəmiyyət, 
şəxsiyyət
 
 
 
 
 
 
İnsanı yaşadan, irəli aparan arzulardır.  
Amma hər bir insanın qəlbinin dərinliyində  
bir tarixdə qalmaq arzusu da var. 
Əbu Turxan
Tarix, cəmiyyət, şəxsiyyət 
 
 
199
 
 
 
Tarix, əlbəttə, baş vermiş irili-xırdalı bütün hadisələrin 
salnaməsi ola bilməz. Maddi gerçəklik sonsuz və tükənməzdir. 
İctimai həyat hadisələri də həmçinin. Nəinki hər bir dövlətin, 
hər bir xalqın, tayfanın, şəhərin, kəndin, hətta hər bir insanın ya-
şadığı həyat, iştirak etdiyi hadisələr sonsuz dərəcədə müxtəlif 
və zəngindir. Lakin tarixə düşən, tarixləşən hadisələr sonlu və 
məhduddur. Çünki real həyatı, sonsuzluğu heç bir salnaməçi, 
heç bir tarixçi ehtiva edə bilməz. Həm də ayrıca şəxslərin, kənd-
lərin, şəhərlərin, xalqların deyil, bütövlükdə bəşəriyyətin tarixin-
dən söhbət gedirsə, bura ancaq bəşər tarixində həqiqətən iz qoy-
muş olan ən önəmli hadisələr daxil olur. Bu hadisələr də, təbii 
ki, bütün təfərrüatı və zənginliyi ilə deyil, məhz gələcək nəsil 
üçün əhəmiyyət kəsb edəcəyi dərəcədə, ümumiləşmiş halda 
təsvir olunur.  
Bəşər tarixi özünü “tarix” səviyyəsində (tarix fənni və ya 
tarixşünaslıq ölçüsündə) dərk edə bilmədiyi üçün, o da fəlsəfə-
nin predmetinə daxil olur və tarixin fəlsəfəsi yaranır.  
Tarix fəlsəfəsi hadisələrin təsviri və xronoloji düzümü ilə 
deyil, cəmiyyətdə gedən proseslərin ümumiləşdirilməsi və 
burada ənənələrin, qanunauyğunluqların aşkara çıxarılması və 
müasir ictimai gerçəkliklə, bəşəriyyətin müasir problemləri ilə 
 Əbu Turxanın hikmət dünyası 
 
 
  
200
əlaqələndirilməsi ilə məşğul olur.  
Dövlətlər yarandıqdan sonrakı dövrdə tarixin predmeti 
daha da konkretləşir. Belə ki, o, fərdlə bəşəriyyət arasındakı 
rəngarəng spektrin ancaq konkret rənglərini, ancaq konkret miq-
yaslı hadisələri seçib öyrənir. Sivilizasiyanın tarixi, mədəniyyə-
tin tarixi, müharibələrin tarixi, təsərrüfatın, siyasətin, diplomati-
yanın, hüququn, dinin, dilin, elmin, texnikanın, ədəbiyyatın və 
s. tarixləri ayrılaraq müstəqil tədqiqat sahələrinə çevrilirlər. 
Yerdə bir böyük, əsas tarix qalır. Buna bəzən mülki tarix, bəzən 
ümumi tarix, çox vaxt isə sadəcə tarix deyilir. Lakin bu tarixin 
predmeti hələ də tam, dəqiq müəyyənləşməmişdir. Bir çox ta-
rixçilər bəşər tarixini yazarkən dövlətlərarası münasibətlərin ha-
disə formasına, müharibələrə, münaqişələrə üstünlük verirlər. 
Halbuki, müharibələr əsasən dağıdıcı rol oynamaqla bu və ya 
digər xalqın kəsilməz inkişaf yolunda maneələr yaradır və ya 
onun nəticəsində inkişaf ya müvəqqəti, ya da həmişəlik dayanır. 
Bu mənada öz məntiqi və ya qeyri-məntiqi sonluğuna çatmış, 
yekunlaşmış və ya yarımçıq qalmış milli-ictimai inkişaf proses-
ləri də tarixə düşür. Tarixə düşür, lakin sonrakı ictimai inkişaf 
proseslərinə, onların strukturlarına daxil ola bilmir.  
Ən önəmli məsələlərdən biri geniş miqyaslı ictimai pro-
seslə və ya başqa sözlə desək, hərəkətdə olan cəmiyyətlə ayrıca 
şəxslərin qarşılıqlı əlaqəsidir. Cəmiyyətin necə təşkilatlanması 
hər bir fərdin həyatına təsir edir. Lakin hər bir fərd ümumicti-
mai miqyasda gedən proseslərin məğzini anlamaq, onlara düşü-
nülmüş şəkildə müdaxilə etmək imkanına malik deyil. Ən asan 
yol bu işi kimlərin isə öhdəsinə buraxaraq, ictimai axına kor-ko-
ranə surətdə qoşulmaqdır. Lakin bu yol insanların azadlıq və 
xoşbəxtliyini nə dərəcədə təmin edir? Spinozaya və Hegelə gö-
rə, azadlıq dərk olunmuş zərurətdir. Başqa sözlə, adi insanlar 
azad olmaq üçün mövcud cəmiyyətin qanunlarını, onların təmə-
Tarix, cəmiyyət, şəxsiyyət 
 
 
201
lində duran, onları zəruri edən prinsipləri mənimsəməlidir. Şəx-
si ideyalar, şəxsi fəaliyyət planları da ictimai zərurətlə uyğun-
laşdırılmalıdır. Lakin elə şəxslər də olur ki, onlar ictimai zərurə-
tin özünü, onun əsasında duran ideyanı dəyişmək uğrunda mü-
barizə aparırlar. Bütün maddi təzahürlər kimi ictimai gerçəklik, 
qərarlaşmış ictimai münasibətlər sistemi də hansısa ideyanın tə-
zahürü olduğundan, ictimai həyatın hər hansı bir struktur səviy-
yəsindəki islahatlar da ilk öncə ideyalar iyerarxiyasının adekvat 
pilləsində dəyişiklik olmasını tələb edir. 
Hər bir şəxs öz fərdi həyatını yaşamaqla yanaşı, cəmiyyə-
tin bir üzvü kimi böyük miqyaslı ictimai proseslərin də iştirak-
çısı olur. Əlbəttə, bu şans hamıya eyni dərəcədə verilmir. Kim 
isə ictimai hadisələrdə aparıcı rol oynayaraq bəşər tarixində iz 
buraxdığı halda, minlərlə insan ictimai həyatda subyektdən daha 
çox bir obyekt olaraq iştirak edir və tarixdə heç bir iz qoymur. 
Bununla belə, minlər, milyonlar olmasa, kütlə yönləndirilməsə, 
ayrı-ayrı şəxslər nə qədər böyük düha sahibi olsalar da, cəmiy-
yəti inkişaf etdirə bilməzlər. Çünki cəmiyyət əhalinin şəxsiyyət-
lərlə, kütlənin ideya ilə sintezindən yaranır.  
Məhz ideya çoxlu miqdarda müxtəlif istiqamətli hadisələ-
rin eyni üstün istiqamət boyunca düzənlənməsinə, təşkilatlan-
masına imkan yaradır. İdeya hadisələri canlandırır və yönəldir. 
Onun rolu istiqamətini özü seçə bilməyən yüklü zərrəciklər 
üçün sahənin oynadığı rola bənzəyir. Təsadüfi deyil ki, 
K.Marks kütlələrin ideyaya yiyələnməsindən yox, ideyanın küt-
lələrə yiyələnməsindən bəhs edirdi.  
Lakin ən gözəl, ən böyük ideya da özlüyündə hələ ictimai 
tərəqqi üçün kifayət deyil. Bir növ pərakəndə, xaotik material 
olan kütlənin ideya yönümündə düzənlənməsi üçün xüsusi məq-
sədyönlü fəaliyyət tələb olunur. İdeyanın gerçəkləşməsi, real ic-
timai müstəvidə təzahürü üçün görülməli olan işlər mahiyyət 
 Əbu Turxanın hikmət dünyası 
 
 
  
202
etibarı ilə nə ancaq ideya yaradıcılığı, nə də ancaq maddi bir ha-
disədir. Bu, əslində ideyadan gerçəkliyə körpü atılması prosesi-
dir. Bu, ideya ilə siyasi iradənin sintezi, cəmiyyətin fərqli ideya 
əsasında yenidən təşkilatlanmasıdır. 
Cəmiyyəti bir piramidaya bənzətsək, onu təşkil edənlərin 
əksəriyyəti alt müstəvidə yerləşəcəkdir. Yuxarı qatlardakı 
adamların sayı getdikcə azalacaqdır. Zirvəyə isə ancaq tək-tək 
adamlar qalxa bilər. Alt müstəvilərdə hadisələr, maddi həyat cə-
rəyan edir. İdeya isə yuxarıdan aşağıya gəlir. Bu modeldə pira-
midanın zirvə nöqtəsi ən yüksək ideya səviyyəsi olacaqdır; bu-
rada ideya var, lakin maddi heç nə yoxdur. Hündürlük maksi-
mal olsa da, oturacaq sıfra bərabər olduğundan, həcm də sıfır-
dır. Ya sıfır, ya da vahiddir. Yəni zirvədə ya heç kim olmur, ya 
da tək bir şəxs olur. Aşağıya doğru gəldikcə hündürlük azalır, 
oturacaq isə genişlənir.  
Həyatın dibindən müəyyən ideya səviyyəsinə yalnız ayrı-
ayrı şəxslər yüksələ bilir. Bu, bir insanın başqalarından fərqlən-
məsi, şəxsiyyətin cəmiyyətdən ayrılması və onun fövqünə qalx-
ması deməkdir. Burada hərəkətverici qüvvə intellektual yaradı-
cılıq və mədəni-mənəvi potensialdır. Sıxılmış yayın potensial 
enerjisi olduğu kimi mədəni-mənəvi və intellektual potensial da 
belədir. Mövcud ictimai münasibətlərin, real ictimai inkişaf sə-
viyyəsinin məhdudlaşdırıcı baryeri bu enerjinin aktuallaşmasına 
imkan vermir; ta o vaxta qədər ki, sıxılmış ideya və iradi poten-
sialın səviyyəsi bu baryeri keçməyə imkan versin.  
Cəmiyyətin strukturu o zaman optimal sayılır ki, onu ide-
ya səviyyəsinə görə piramidanın aşağısında yox, yuxarısında 
duranlar idarə etsin. Yəni, hökumət intellektual elitadan təşkil 
olunmuş olsun. Bu isə ilk yaxınlaşmada demokratiya prinsipləri 
ilə uzlaşmır. 
Demokratiya, xalqın özünüidarəsi ideyası bir tərəfdən 
Tarix, cəmiyyət, şəxsiyyət 
 
 
203
çox cazibədar görünür. Digər tərəfdən, intellektual və mədəni-
mənəvi inkişaf səviyyəsinə görə yüksəkdə duranların sayı həmi-
şə az, orta və aşağı səviyyəlilərin sayı çox olur. Ona görə də, 
demokratiya müəyyən mənada aşağı səviyyəlilərin yüksəkdə 
duranları idarə etməsi kimi də başa düşülə bilər.  
Halbuki, daha yaxşı cəmiyyət, yəqin ki, yüksəkdə duran-
ların aşağıda duranları idarə etməsinə əsaslanmalıdır. Məhz bu 
cəhətə görə də Platon kimi görkəmli simalar hələ o vaxt demo-
kratiyanın əleyhinə olub. Demokratiya əleyhdarlarının mövqeyi 
buna əsaslanır ki, idarəetmə sistemində meyar sayın azlığı və ya 
çoxluğu deyil, dünyagörüşü və intellektin səviyyəsi, başqa söz-
lə, şüurun azlığı və ya çoxluğu olmalıdır. Tək adamın (monarxi-
ya) və ya elitar bir qrupun (aristokratiya) hakimiyyəti ideyası 
belə yaranıb. Şərqdə geniş yayılan ədalətli şah ideyası da bu qə-
bildəndir.  
Lakin çoxluq ara-sıra öz sözünü həmişə deyib. Aşağılar 
hərəkətə gəlib. Üsyanlar olub, çevrilişlər olub. Kütlə gücünü 
göstərib. El gücü – sel gücü. Amma unudulub ki, sel tənzim 
olunmadıqda onun gücü ancaq dağıtmağa yönəlir. 
İstiqamətlənməmiş, təşkilatlanmamış ictimai güc də hər 
cür kobud qüvvə kimi, sel kimi dağıdıcı olur. Sel cəmiyyətin ar-
xitektonikasını dağıdır, neçə-neçə əsrlər ərzində ixtisaslaşmış, 
strukturlaşmış cəmiyyətin nailiyyətlərini xeyli dərəcədə yuyub 
aparır. (Marksizmin tənqid etdiyi təbəqələşmə də əslində struk-
turlaşmanın, deməli, sivilizasiyanın əlamətlərindən biridir). 
Düzdür, bu sosial selə, bu ictimai hərəkatlara da əslində həmişə 
azların nümayəndəsi başçılıq edib. (Əslində, demokratiya o za-
man faydalı ola bilər ki, o, bütövlükdə kütləyə deyil, elitaya tət-
biq olunmuş olsun, lakin elita daxilində azlıqda qalan tərəf bə-
zən bu mənada məqbul olmayan metoda əl atır və öz mövqeyini 
kütlənin köməyilə həyata keçirməyə çalışır. Elitadaxili mübari-
 Əbu Turxanın hikmət dünyası 
 
 
  
204
zə ideyaların mübarizəsindən daha çox kütləyə təsir etmək və 
onu yönəltmək uğrunda mübarizəyə çevrilir).  
«Şəxsiyyət və kütlə», «şəxsiyyət və cəmiyyət», «fərd və 
toplum» münasibətlərinə olduqca müxtəlif mövqelərdən yanaş-
maq mümkündür. Problem nəzəri-fəlsəfi müstəviyə keçməzdən 
əvvəl xalq arasında da ona müəyyən münasibət formalaşmışdır. 
Kiminsə kütlədən, camaatdan, xalqdan ayrılmasına, toplumdan 
ya yuxarıda, ya da aşağıda dayanmasına, ya müsbət, ya da mən-
fi istiqamətdə seçilməsinə çox vaxt pis baxılmışdır. “Elnən gə-
lən toy-bayramdır”, «Palaza bürün, elnən sürün!», «Şəhərə gir-
din hamı gözü xıpıq, sən də ol gözü xıpıq!» ifadələri hamıdan 
biri olmaq, seçilməmək, fərqlənməmək mövqeyini ifadə edir. 
Halbuki, fərq olmadıqda inkişaf da ola bilməz. Kim isə irəli çıx-
malıdır, kim isə sürünənlərə şahin zirvəsindən baxmalıdır, kim-
sə ürəyinin atəşi ilə qaranlıq meşədə azanların yoluna işıq sal-
malıdır, – əks təqdirdə cəmiyyətdə inkişaf olmaz.  
İctimai tərəqqinin hərəkətverici qüvvəsi məhz fərqlənən-
lərin qalxdığı yüksəkliyin potensial enerjisi ilə ölçülür. Bu fərq-
dən doğan ziddiyyət kütlənin xeyrinə həll olunanda şəxsiyyətlər 
tərki-dünya olur və onları tənhalığın faciəsi gözləyir. Şəxsiyyə-
tin qələbəsi isə cəmiyyəti sosial ideala doğru hərəkətə gətirə bil-
məsindən asılıdır. Və ancaq bu zaman təcrid, tənhalıq liderliklə 
əvəz olunur.  
İnkişafın dialektikası belədir. Eyni səviyyədə olanlar, ta-
mamilə identik olanlar bir-birini inkişaf etdirə bilməzlər. İnkişaf 
fərqdən yaranır. Əgər yüzlərlə, minlərlə insanın içərisində bircə 
nəfər də «standart»dan kənara çıxa bilsə, yeni ideya verə bilsə 
hamının bu ideyaya yiyələnməsi, səviyyəcə yüksəlməsi və de-
məli, ictimai inkişaf səviyyəsinin də yüksəlməsi şansı yaranır. 
Cəmiyyətin səviyyəsinin qalxması üçün onun bütün üzvlərinin 
müvafiq səviyyəyə qalxmasına ehtiyac yoxdur. Müəyyən çətin 
Tarix, cəmiyyət, şəxsiyyət 
 
 
205
problemi həll etmək üçün bir adamın yüksək səviyyəsi də kifa-
yət edə bilər. Çətini yerdə qalanların ona inam bəsləməsidir. 
Vay o gündən ki, kütlə ağsaqqalarla gədaların yerini dəyişik sal-
sın və mənfi istiqamətdə seçilənlərin dalınca getsin. (Burada ye-
nə də təqsir kütlənin yox, şəxsiyyətin üzərinə düşür).  
Əbu Turxan deyir: “İnsan o zaman böyük şəxsiyyətə çev-
rilə bilər ki, onun qərarlaşmış ictimai şüurdan fərqli, daha yük-
sək ideyası olsun və bu ideya təkcə keyfiyyətcə deyil, həm də 
məhz kəmiyyətcə, miqyasca böyük proseslərin hərəkətverici 
qüvvəsinə çevrilmək əzmində olsun”.  
Beləliklə, cəmiyyəti inkişaf etdirən şəxsiyyətlərdir. 
Şəxsiyyətlər yeni ideyalarına görə seçilirlər. İctimai inkişaf isə 
ideyaların kütlələrə yiyələnməsi hesabına həyata keçir. Bunu da 
vurğulamaq yerinə düşər ki, söhbət tək bir şəxsiyyətdən yox, 
şəxsiyyətlərdən, ziyalı elitasından gedir.  
 
*** 
 
Tarix keçmişdən qalan əlamətlər əsasında keçmişin mən-
zərəsini bərpa cəhdi kimi və tarix – indinin keçmişə ekstrapol-
yasiyası kimi! 
Əsas vəzifələrdən biri tarix və müasirliyin vəhdətindən 
çıxış etməkdir. Çağdaş həyat ancaq öz daxili məntiqi ilə yaşaya 
bilməz. Tarixin öz makrostrukturu, yalnız böyük miqyaslarda 
üzə çıxan qanunauyğunluğu vardır ki, bunlar heç vaxt nəzərdən 
qaçırılmamalıdır. Vaxtilə baş vermiş hadisələr heç də tamamilə 
keçmişdə qalmayaraq, müasir həyatın strukturuna bir rüşeym və 
bir fon kimi daxil olur və onu istiqamətləndirir. “Tarix heç nəyi 
silmir”, “tariximiz bizim üçün dərs olmalıdır”, – deyirdi Heydər 
Əliyev. Lakin o, bununla heç də yalnız tarixi öyrənməyi və hafi-
zələrdə yaşatmağı nəzərdə tutmurdu. O, tarixin həm də məhz 
 Əbu Turxanın hikmət dünyası 
 
 
  
206
çağdaş proseslərin iştirakçısı kimi nəzərə alınmasını tövsiyə 
edir, yeni dövrün tarixini yaradarkən də, onu həmişə böyük tari-
xin kontekstinə uyğunlaşdırmağa çalışırdı.  
Lakin tarixi gündəlik fəaliyyətdə daha yaxşı nəzərə ala 
bilmək üçün, onu olduğu kimi və dərindən mənimsəmək tələb 
olunur. “Tarixi olduğu kimi qəbul etmək, dərk etmək və olduğu 
kimi qiymətləndirmək lazımdır”. “Xalq gərək daim öz kökünü 
xatırlasın” (Heydər Əliyev). Nəyə görə? Ona görə ki, indi atılan 
hər-hansı addım min illik inkişaf meyllərinə zidd olarsa, uğur 
gətirə bilməz. 
 
 
Tarix, cəmiyyət, şəxsiyyət 
 
 
207
 
 
 
 
 
Tarix olanı, elm mümkün olanı,  
fəlsəfə olmalı olanı öyrənir. 
 
 
Tarix hadisələr səviyyəsində  
qərar tutur, elm hadisələrdən mahiyyətə gedir,  
fəlsəfə isə mahiyyətdən başlayır. 
  
 
Tarix elə bir ortaq sərvətdir ki,  
ondan hər xalq öz fərasətinə görə pay götürür. 
 
 
Bu günü olmayan xalqın keçmişi də yoxdur. 
 
 
 Əbu Turxanın hikmət dünyası 
 
 
  
208
Keçmişimizin izlərini tarixin  
qaranlıqlarında deyil, bu günümüzün iç qatında 
axtarmalıyıq. 
 
 
Tarix elm qiyafətinə girəndə yox, ancaq özünə 
oxşayanda həqiqətə daha çox yaxınlaşır. 
 
 
 “Tarixə düşmək” özü də uğur hesab edilir, amma ən 
böyük uğur tarixin qatarında bu günə gəlib-çatmaq və 
gələcəyə getməkdir. 
 
 
Bəşər dünyasının piramidası  
tərsinə dayanmışdır: azlıq çoxluğun çiynində deyil, 
çoxluq azlığın çiynində gedir.  
 
 
Tarixi tədqiqatın birinci şərti bu günlə 
keçmiş arasında mənəvi körpü salmaqdır. 
 
 
Tarix, cəmiyyət, şəxsiyyət 
 
 
209
Hərə öz zəmanəsində oturub  
tarix yaza bilməz; bütün ruhu ilə keçmişə köçmək,  
dövrün ab-havasına bələd olmaq və indiyə keçmişlə 
birlikdə qayıtmaq lazımdır. 
 
 
Biz nəyi qururuqsa,  
öncə qurulmuşların üzərində qururuq. 
 
 
Tarix iki halda təkrarlanır:  
ibrət götürəndə – yaxşı məqamlar,  
götürməyəndə – pis məqamlar təkrar olunur. 
 
 
Elm soyuq ağlın, tarix ilıq xatirələrin,  
fəlsəfə yanar zəkanın məhsuludur. 
 
 
Tarix nasiranə,  
elm soyuqqanlı, fəlsəfə poetikdir. 
 
 
 Əbu Turxanın hikmət dünyası 
 
 
  
210
İstiqaməti dəyişə  
bilmək üçün, öncə dayanmaq lazımdır. 
 
  
Böyük tarixi hadisələrin təməli 
durğunluq illərində qoyulur. 
 
  
Qərb dünyanı dəyişib  
özünə uyğunlaşdırmaq, Şərq özünü dəyişib dünyaya 
uyğunlaşmaq yolunu seçmişdir. 
 
 
Şərq təfəkkürü təəssüratçılıqla, 
Qərb təfəkkürü təfərrüatçılıqla səciyyələnir. 
 
 
Şərqi geri qoyan ətalət  
qüvvəsinin böyüklüyü yox, hərəkətverici  
qüvvənin kiçikliyidir; mənəvi sədlərin yüksəkliyi yox,  
intellektual cəhdlərin zəifliyidir. 
 
 
Tarix, cəmiyyət, şəxsiyyət 
 
 
211
Şərqdə cəmiyyət insanların toplusu,  
Qərbdə insanlar cəmiyyətin hissələridir. 
 
 
Bütün üzvləri eyni cür düşünən cəmiyyət 
inkişaf edə bilməz. 
 
 
 
İctimai həyatda üzə çıxan  
ancaq zahiri mədəniyyətdir. 
 
 
Fərdi mahiyyət ailə məhəbbətində, 
ictimai mahiyyət vətən sevgisində üzə çıxır. 
 
 
 
İctimai ovqat yaxşı  
olmayan yerdə fərdlərin ovqatı ancaq süni vasitələrlə 
yüksələ bilər. 
 
 
 Əbu Turxanın hikmət dünyası 
 
 
  
212
Şərqin idealı – insanın kamilləşməsi, 
Qərbin idealı – cəmiyyətin təkmilləşməsidir. 
 
 
“Ağac bar verəndə başını aşağı əyər”. 
Amma hələ bar verənə qədər boy atmasına imkan 
vermək lazımdır. 
 
 
Tərbiyəçi qarşısındakını  
öyrətməzdən əvvəl onu öyrənməlidir. 
 
 
Yaşlı nəsil gənclikdən narazılıq  
edəndə onları kimin yetişdirdiyini unudur. 
 
 
Hər bir adama verilən səlahiyyət  
onun qabiliyyətlərinə uyğun olmalıdır: səlahiyyət 
qabiliyyətdən məhdud olanda adamın özü, yüksək olanda 
– ətrafındakılar əziyyət çəkir. 
 
 
Tarix, cəmiyyət, şəxsiyyət 
 
 
213
Məsləhətin nəticəsi üçün məsuliyyət  
nəzərdə tutulsa idi, məsləhətçi tapmaq çətin olardı. 
 
 
Başqasının çaldığına oynamaq  
özü çalıb özü oynamaqdan daha asandır. 
 
 
Çoxu azın səviyyəsinə yüksəltmək,  
azı çoxun səviyyəsinə salmaqdan qat-qat çətindir. 
 
 
Başqalarını tanıdıqca insan özünü də tanıyır. 
 
 
Adamın “iç üzü”  
adam içinə çıxanda məlum olur. 
 
 
Ocaqdan ancaq işıq saçılmır.  
Yanğının iztirabları da alovla birlikdə çıxıb səpələnir. 
 
 
 Əbu Turxanın hikmət dünyası 
 
 
  
214
Kənardan qəbul etdirilən  
bir əhval uzunömürlü ola bilməz. Əsas olan real həyatın 
insana təlqin etdiyi əhvaldır. 
 
 
Bir gün gələcək,  
Günəş yenə də Şərqdən doğacaq. 
 
 
 
 
 
 
 
 
Dövlət, millət,  
vətən
 
 
 
 
 
 
Dövlət maşını ancaq milli iradəni 
 təmsil edəndə milli dövlətə çevrilir. 
Əbu Turxan  
Dövlət, millət, vətən 
 
 
217
 
 
 
Milli ruhu qorumağın, inkişaf etdirməyin və yeni nəsil-
lərə çatdırmağın ən yaxşı forması milli dövlətçilikdir. Milli döv-
lət ancaq ərazinin, maddi sərvətlərin deyil, həm də milli-mənəvi 
dəyərlərin qorunmasına xidmət edir.  
Dövlətçilik ənənələrinin yaranması nə deməkdir və hansı 
göstəricilərlə şərtlənir? Bu, ilk növbədə əhalinin xalqa, xalqın 
millətə, sakinlərin vətəndaşlara çevrilməsi istiqamətində gedən 
prosesdir. Dövlətçilik insanlarda vətənpərvərlik duyğusunu, və-
tən anlamının milli mənə daxil edilməsini nəzərdə tutur. Əgər 
hər hansı bir ölkədə hər kəs ancaq öz mənafeyini, ailəsinin mə-
nafeyini düşünürsə və bütövlükdə xalqın taleyinə, ümummilli 
siyasi və iqtisadi mənafeyinə biganədirsə, – deməli, burada döv-
lətçilik ənənələri yoxdur.  
Dövlətçilik ümummilli iqtisadi mənafe duyğusu tələb 
edir. Dövlətçilik mənəviyyatda fərdi miqyasdan, ailə miqyasın-
dan, tayfa miqyasından, zona, region miqyasından kənara çıxa-
raq bütöv vətən duyğusunu hər şeydən yüksək tutmaq vərdişi 
tələb edir. Söhbət  dövlət maraqlarına hörmət və sayğı 
bəslənməsindən, dövlətinin nailiyyətlərinə görə iftixar hissi 
keçirilməsindən, onun uğursuzluqlarını isə şəxsi faciə kimi 
yaşamaya bilməkdən gedir. Bu səviyyədə “milli” anlamının 
Əbu Turxanın hikmət dünyası 
 
  
218
etnik-millidən fərqli yeni mənası, dövlətlə adekvatlıq məqamı  
ortaya çıxır.  
Əbu Turxan təlimində milliliklə dövlətçiliyin ümumi və 
fərqli cəhətlərinin araşdırılması xüsusi yer tutur. Bu təlimə görə, 
milli dövlət qurulması və dövlətçilik ideyalarının həyata ke-
çirilməsi və bu proseslərin dönməzliyinin təmin edilməsi xalq 
qarşısında ən böyük xidmətdir. Bu xidmət milli-tarixi prosesin 
kəsilməzliyini təmin etmək baxımından yüzlərlə ziyalının gör-
məli olduğu işin təkbaşına görülməsidir. Çünki milli ədəbiyyatı 
da, musiqini də, adət-ənənələri də, dini dəyərləri də qoruyub 
saxlayan, bütöv sağlam bir orqanizm kimi yaşadan milli dövlət 
qurmaq və dövlətçilik ənənələrini bərpa etmək ziyalılığın ən ali 
amalıdır. 
Dövlətçilik şüurunun, müəyyən bir dövlətə mənsub ol-
maq hissiyyatının mühüm əlamətlərindən və vasitələrindən biri 
də dövlət rəmzləridir. Buraya ilk növbədə dövlət bayrağı, gerb 
və dövlət himni aiddir. Bir sıra hallarda dövlət başçısı da, əgər 
o, həqiqətən ümummilli lider rolunu oynayırsa, dövlətin rəmzi 
hesab olunur. 
Rəmzlər təsadüfən yaranmır. Onların hər birinin öz tarix-
çəsi var. Forma ilə, zahiri görünüşlə məzmun, mahiyyət arasın-
da qırılmaz daxili əlaqə mövcuddur. Lakin əsas məsələ rəmzin 
ifadə etdiyi daxili məzmunun düzgün mənimsənilməsindədir. 
Əsas məsələ odur ki, insanlar, vətəndaşlar dövlət rəmzlərinə 
müstəqil bir hadisə kimi deyil, məhz rəmz kimi baxa bilsinlər. 
Bu isə o deməkdir ki, dövlət bayrağı, gerb və ya himn vətəndaş 
üçün sadəcə bir bayraq, sadəcə bir fiqur və ya musiqi olmayıb, 
onun daxilində olan dövlətçilik hissiyyatının, onun mənsub 
olduğu dövlətlə bağlılığının  rəmzləşmiş ifadəsidir.  
Ən çətini də məhz insanlarda dövlətçilik şüurunun forma-
laşdırılması və ya inkişaf etdirilməsidir. Ən çətini əşyaya, rən-
Dövlət, millət, vətən 
 
 
219
gə, şeirə, musiqiyə, formaya olan konkret hissi münasibətin, on-
ların zahiri qavranılmasının arxasında bir sevginin, bir müqəd-
dəslik duyğusunun, fərdi və milli özünüdərk məqamının dayan-
masıdır.  
Dövlətçilik ənənəsi insanlara milli özünütəsdiq imkanı 
verən milli dövlətə münasibətin tarixən qərarlaşmış və əsasən 
şüurlarda yaşayan, milli şüurun başlıca tərkib hissəsi olan mə-
nəvi-tarixi bir prosesdir. Bu proses öz maddi təcəssümünü ayrı-
ayrı konkret dövlət nümunələrində, dövlət idarəçiliyi formala-
rında tapmaqla yanaşı, həm də ümumiləşmiş rəmzi təzahürlərə 
ehtiyac hiss edir. Tək özü üçün yaşamayıb, xalqa, millətə bağlı 
olmaq, onun ağrı-acısını bölüşmək və nailiyyətlərinə sevinmək, 
ümummilli inkişaf naminə fəaliyyət göstərmək və öz şəxsi səa-
dətini ümummilli səadət kontekstinə salmaq, millətlə və milli 
dövlətlə qaynayıb-qarışmaq fərddən vətəndaşa çevrilməyin mü-
hüm şərtləridir. Vətəndaşlıq hüquqi müstəvidə, formal olaraq 
pasport almaqla rəsmiləşir, lakin məzmun müstəvisində vətən-
daşlıq şüurda gedən proseslərin, milli dövlətçilik duyğularının 
təkamülünün, mədəni-mənəvi yetkinliyin nəticəsi kimi ortaya 
çıxır. Məzmunca vətəndaş kimi formalaşmamış insanların for-
mal vətəndaşlığı dövlətçiliyin möhkəmləndirilməsinə xidmət 
etmir. 
Dövlətçilik ənənələrinin yaranması nə deməkdir və hansı 
göstəricilərlə şərtlənir? Bu, ilk növbədə əhalinin xalqa, xalqın 
millətə, sakinlərin vətəndaşlara çevrilməsi istiqamətində gedən 
prosesdir. Dövlətçilik insanlarda vətənpərvərlik duyğusunu, və-
tən anlamının milli mənə daxil edilməsini nəzərdə tutur. Əgər 
hər hansı bir ölkədə hər kəs ancaq öz mənafeyini, ailəsinin mə-
nafeyini düşünürsə və bütövlükdə xalqın taleyinə, ümummilli 
siyasi və iqtisadi mənafeyə biganədirsə, – deməli, burada döv-
lətçlik ənənələri yoxdur.  
Əbu Turxanın hikmət dünyası 
 
  
220
Milli-fəlsəfi fikrin, əxlaqın, adət-ənənələrin yeni nəslə 
çatdırılması, davam etdirilməsi üçün milli-mənəvi abidələrin, 
bədii ədəbiyyatın da rolu böyükdür. Bir millət üçün canlı tarix 
haradasa qırılanda, onun inkişafının daxili hərəkətverici qüvvə-
ləri məhdudlaşdırılanda, inkişaf kənar qüvvələrin təsirilə məq-
sədyönlü surətdə başqa səmtə istiqamətləndiriləndə milli genin 
heç olmazsa başqa ampluada, fövqəltarixi formalarda; fikirlər-
də, xatirələrdə, ədəbiyyatda, incəsənətdə yaşadılması zərurəti 
yaranır. Xalq başqa imperiyaların işğalı altında qaldıqda, başqa 
əqidələrin rəsmi təsir dairəsinə düşdükdə milli ruhu öz şəxsi hə-
yatı bahasına, diri-diri yandırılması, dərisinin soyulması hesabı-
na da olsa yaşadan və bir əmanət kimi yeni nəsillərə ötürən hə-
qiqi böyük ziyalılar estafeti öz əllərinə almalı olurlar. Dövlət 
xadimləri, siyasətçilər, sərkərdələr öz tarixi ziyalılıq missiyasını 
yerinə yetirə bilməyəndə, milli ruh milli varlığın himayəsindən 
məhrum olanda, qılınc qələmlə vaxtında birləşməyəndə bütün 
ağırlıq qələmin, yaradıcı ziyalıların üzərinə düşür. Milli dövlət-
çilik kəsilməz bir proses kimi davam etsin deyə, dövlətlərarası 
dövrdə kəsilməzliyi milli-mənəvi körpülər təmin etməli olur.  
Milli dövlət isə bununla səciyyələnir ki, kimlərinsə milli 
dəyərləri öz qanı bahasına qoruyub-saxlamasına ehtiyac qalmır. 
Çünki o, ellikcə, bütün xalq tərəfindən, dövlətin öz himayəsi 
altında qorunur və inkişaf etdirilir. Yəni dövlətçiliklə millilik 
birləşmiş olur. Bu bütün xalqların ən böyük arzusu, idealıdır. 
Bu halda dövlət öz maraqlarını xalqa qəbul etdirmir, əksinə, ona 
xidmət edir.  
Dövlət hüquqi və siyasi aktlarla, dövlətçilik isə mənəviy-
yat və mentalitetlə bağlıdır. Dövlətçilik düşüncənin alt qatında, 
təhtəlşüurda, psixologiyada təzahür edir. Dövlətçilik siyasi müs-
təvidə milli özünütəsdiq prosesinin mahiyyəti, dövlət isə onun 
hansı isə konkret formada reallaşdırılması vasitəsidir.  
Dövlət, millət, vətən 
 
 
221
Dövlətçilik konkret bir hadisə kimi dövlət olmayanda da  
belə, yaşaya bilər. Dövlətçilik ənənəsinin saxlanması  nə vaxtsa 
yenidən milli dövlət qurulacağına təminat verir. Ən pisi odur ki, 
dövlətçilik ənənəsi və dövlətçilik hissiyyatı olmasın. Bu halda 
hətta dövlət aparatı qurulsa da, o, milli dövlət olmayacaq, milli 
iradənin ictimai-siyasi özünütəsdiqi olmayacaq, xalqın, millətin 
mənafeyinə xidmət etməyəcəkdir.  
 
 
 
 
 
Əbu Turxanın hikmət dünyası 
 
  
222
 
 
 
 
 
İnam və səmimiyyətdən sui-istifadə  
siyasətdə – məharət, mənəviyyatda – rəzalət sayılır. 
 
 
Yaxşı planlaşdırılmış sui-qəsdlər  
həmişə “təsadüfən” baş verir. 
 
 
Böyük siyasətçilər bəzən aşkarda axın istiqamətində,  
alt qatda isə ikiqat sürətlə axına qarşı üzməli olurlar. 
 
 
Xalqın içində olmaq hələ xalqla olmaq deyil. 
 
 
Dövlət, millət, vətən 
 
 
223
 Millət yalnız ruhun  
emosional halından fəlsəfi özünüdərk məqamına 
yüksəlirkən əsl böyük millət olur.  
 
 
Sayıqlığı itirmək  
silahı itirməkdən betərdir. 
 
 
Milləti sevmək odur ki,  
onun hər üzvünün uğuruna öz uğurun kimi  
sevinəsən və günahı üçün öz günahın kimi xəcalət 
çəkəsən. 
 
 
Bu gün şüurlarda əsən xəfif meh  
sabah bütün cəmiyyəti sarsıdan qasırğaya çevrilə bilər. 
 
 
Müharibədən fayda görənlər  
olmasaydı, müharibələr olmazdı. 
 
 
Əbu Turxanın hikmət dünyası 
 
  
224
Vətəndaşlıq milli ruhla  
vətənin izdivacından doğulur. 
 
 
Səndə vuruşmaq əzmi hələ qalırsa,  
deməli, düşmən vaxtından əvvəl sevinir. 
 
 
Vətən sevgisi iki səviyyədə üzə çıxır:  
biri kortəbii surətdə – doğmalıq hissi kimi, o biri – 
dövlətin simasında şəxsləşən qarşı tərəfə şüurlu  
münasibət kimi. 
 
 
Vətəndən məhrum olmaq  
yetimliyin başqa bir formasıdır. 
 
  
Dövlət Vətəni təcəssüm etdirəndə  
vətəndaşla Vətən arasında əks əlaqə münasibəti  
yaranır ki, bu da övlad-valideyn münasibətini  
xatırladır. 
 
 
Dövlət, millət, vətən 
 
 
225
Vətən sevgisi üçün  
hansı ölkədə doğulmaq yox, hansı ölkənin doğma  
olması əsasdır. 
 
 
Vətən sevgisi fərdi sevgidən  
ilahi sevgiyə yüksəliş yolunda bir məqam kimi  
ortaya çıxır. 
 
 
Ərazi o zaman vətənə çevrilir ki,  
milli ruhla canlanmış olsun. 
 
 
Milli ruh bizim ruhlarımızın  
toplanmasından yaranmır, əksinə, o hər birimizin  
ruhunda yer tutanda millət yaranmış olur. 
 
 
Əgər bircə şəxsin də  
qəlbində milli ruh hələ yaşayırsa, deməli, bu millət 
 üçün ümidimizi kəsməməliyik. 
 
 
Əbu Turxanın hikmət dünyası 
 
  
226
Yad elin istisinə 
İsinən isti sinə, 
Yananda külə dönər, 
Kül nədir, istisi nə? 
 
 
 
Müflisləşməyin  
ən ağır forması ruhun çökməsidir. 
 
 
Xalqı millətə  
çevirən dövlətçilik şüurudur. 
 
 
Milli ruh məqamına  
tək sevgi qanadında yüksəlmək mümkün  
deyil. Bunun üçün sevginin ağılla birləşməsi  
lazımdır. 
 
 
Kütləni yönəldən ideya olmayanda  
onun inqilabçılığı dağıdıcı olur. 
 
 
Dövlət, millət, vətən 
 
 
227
Kütlə əvvəl ayağa qalxır,  
nə istədiyini sonra düşünür. 
 
 
Kütlə yalnız öz həqiqi  
lideri ilə birləşəndə xalqa çevrilir. 
 
 
Dalğalar heç vaxt tək olmur.  
İnqilab dalğasında hakimiyyətə gələnlər adətən inqilabın 
ikinci dalğası ilə hakimiyyətdən salınırlar. 
 
 
Böyük siyasi liderlər inqilab vasitəsilə  
islahatlar yox, islahatlar vasitəsilə inqilab edirlər. 
 
 
İnqilabçılıq özü də bir sənətdir.  
Amma inqilabçılıq idarəçilikdən fərqlidir.  
Ona görə də, ağıllı inqilabçılar öz işini görəndən sonra 
hakimiyyəti idarəçilərə verirlər. 
 
 
Əbu Turxanın hikmət dünyası 
 
  
228
Çökən bir millət  
uçurumun tam dibinə çatmasa, qalxmaq üçün  
təkan verə bilməz. 
 
 
Böyük şəxsiyyətləri  
ancaq böyük millətlər yetişdirə bilər. 
 
 
Hər bir adama verilən səlahiyyət  
onun qabiliyyətlərinə uyğun olmalıdır: səlahiyyət 
qabiliyyətləri aşanda ətrafdakılar, məhdud olanda – 
adamın özü əziyyət çəkir. 
 
 
Uca sarayların qapısı  
heç də göründüyü kimi uca olmur. Onlardan ancaq 
əyilərək keçmək mümkündür. 
 
 
 
 
 
 
İdeya, hikmət, 
fəlsəfə
 
 
 
 
İdeya, hikmət, fəlsəfə 
 
 
231
 
 
 
Elmdə obyektiv gerçəklik öyrənilir. Yəni hadisələri kimin 
müşahidə etməsindən asılı olmayaraq onlar arasında həmişə 
müəyyən bir əlaqə, münasibət təkrarlanırsa və bu əlaqənin ümu-
miləşmiş şəkildə ifadə olunması mümkündürsə, burada hansı 
isə bir qanunauyğunluq olduğu güman edilir. Sonra ayrı-ayrı 
hadisələrdən sərf-nəzər edilərək ümumilər arasındakı münasibət 
öyrənilir ki, bu da elmi düşüncəyə aid bir məsələdir.  
İnsanların şəxsi həyatı, konkret adamlarla münasibəti, bu 
münasibətlərin özəllikləri elmin predmetinə daxil deyil. İnsan 
həyatı olsa-olsa, publisistikanın və bədii ədəbiyyatın predmeti 
ola bilər.  
İnsan, onun həyatının mənası, dünya ilə münasibəti, bu 
münasibətin konkret formaları, yəni idrak, dəyərləndirmə və 
praktik fəaliyyət aspektləri fəlsəfədə də öyrənilir. Lakin fəlsə-
fədə bütün bunlar hansı isə ayrıca bir insanın deyil, insan ümu-
misinin, yəni mücərrəd insanın taleyi və fəaliyyəti ilə bağlıdır.  
Mücərrəd düşüncə insanın gerçək yaşantılarından, hiss və 
həyəcanından uzaq olub, sanki fərqli bir dünyaya, ideyalar alə-
minə aiddir. Platon fəlsəfəsinə görə, real olan, əbədi olan məhz 
ideyalar və onlar arasındakı münasibətlərdir. Bu münasibətləri 
 Əbu Turxanın hikmət dünyası 
 
  
232
insan ancaq əql (zəka) vasitəsilə mənimsəyir. İnsanın əməli fəa-
liyyəti və hissi yaşantıları isə fərqli bir dünyaya aiddir.  
Beləliklə, biz əslində üç dünyanı bir-birindən fərqləndir-
məliyik. Birincisi ancaq rasional yolla, zəka ilə dərk oluna bilən 
ideyalar dünyasıdır ki, bu dünya insan şüuruna anlayışlar 
formasında proyeksiya olunur.  
İkincisi, insanın konkret cisim və hadisələrlə münasibəti 
və onlara müdaxiləsi, əməli fəaliyyəti müəyyən nisbi müstəqil-
liyə malik olub, hadisələr dünyasını təşkil edir. Bu mərtəbədə 
insan öz praktik əqli (Azərbaycan dilində “ağıl”) və iradəsi va-
sitəsilə fəaliyyət göstərir. Praktik ağıl həyat təcrübəsindən və 
hissi-empirik idrak pilləsində əldə olunmuş biliklərdən bəhrə-
lənir.  
Üçüncü dünya və ya mərtəbə insanın gerçəkliyə estetik 
münasibətini, hiss və həyəcanlarını, təəssüratlarını, xatirə və is-
təklərini əhatə edən emosional dünyadır.  
Bu üç dünya təbii ki, bir-birindən tam ayrı deyil və onla-
rın arasında müəyyən qarşılıqlı əlaqə mövcuddur.  
İnsan bu dünyaların üçündə də eyni vaxtda ola bilməz. O, 
müxtəlif vaxtlarda müxtəlif dünyalarda olur. Birinci dünya, yəni 
ideyalar aləmi əslində hamı üçün olmayıb ancaq seçilmişlərin, 
yəni filosofların və qismən də alimlərin məskunlaşdığı bir yer-
dir. İkinci və üçüncü dünyalar hamıya aiddir. Lakin insanlar bu 
dünyaların hansında daha çox olmalarından asılı olaraq fərqlə-
nirlər. Məsələn, şeir, sənət adamları daha çox üçüncü dünyada 
məskunlaşır. İkinci dünya hamıya aid olsa da, bu dünyada daimi 
qeydiyyatda olanlar və bura ancaq ara-sıra, müvəqqəti təşrif gə-
tirən adamlar fərqlənirlər. Belə ki, birinci və üçüncü dünyanın 
adamları ikinci dünyaya ancaq zərurətdən, öz cismani tələbatını 
ödəmək ehtiyacından gəlirlər. Onların xoşbəxtliyi, səadəti, yara-
dıcı fəaliyyəti ancaq öz dünyalarında mümkündür. Amma bu 
İdeya, hikmət, fəlsəfə 
 
 
233
heç də o demək deyil ki, ömründə bircə dəfə də olsun ideyalar 
aləminə və ya hissi-emosional dünyanın təxəyyül qatına qədəm 
basmayan adamlar xoşbəxt ola bilməz. Onların da hissi-əməli 
dünyası çərçivəsində öz arzu və istəkləri, planları və məqsədləri 
var. Və məqsədlərinə çatanda onlar da sevinir, özünü xoşbəxt 
hiss edirlər.  
Kimin daha çox xoşbəxt olduğunu demək çətindir. Əql 
dünyasının üfüqlərindən və ali hisslərin ülviyyətindən məhrum 
olan, o barədə heç təsəvvürləri belə olmayan insanlar məqsədlə-
rini öz məhdud dünyaları çərçivəsində seçdiklərindən, bu məq-
sədə daha rahat çatır və yəqin ki, özlərini xoşbəxt sayırlar. La-
kin burada məqsədə çatmaq sadəcə insanın özündən asılı olmur. 
Burada insan ancaq ictimai varlıqdır və onun istəkləri ancaq ic-
timai mühit kontekstində, başqaları ilə razılaşdırılmış şəkildə, 
hansı isə birgə layihələrə daxil olmaq sayəsində həyata keçir. 
Birinci dünya və üçüncü dünyanın ikinci yarusu təxəyyül qatı 
isə ancaq seçilmişlər üçündür. Və onların xoşbəxtliyi də yaradı-
cılıqla bağlıdır.  
Birinci dünyada insan həqiqət axtarışındadır; bu dünya-
nın inciləri ideyalardır və insan həqiqətə ancaq ideyaları mə-
nimsəməklə çatır. Bu axtarışla filosoflar məşğul olur. Lakin bu 
həqiqətlər gündəlik həyatın fövqündə olduğundan adi adamların 
maraq dairəsindən kənardadır. Daha geniş kütlə üçün əhəmiy-
yətli olan məişətdə və cari həyatda rast gəldikləri problemlərin 
həlli, düzgün yol seçə bilmək üçün bələdçilikdir. Böyük fəlsəfə-
lərin adi həyata tətbiqi çətin məsələdir. Ona görə də adi həyatın 
öz “fəlsəfəsinə” ehtiyac yaranır. Bu “fəlsəfə” isə hissi təcrübə-
nin, gündəlik müşahidələrin ümumiləşdirilməsindən hasil olur. 
Buna əslində hikmət və ya müdriklik deyilir.  
Fəlsəfə hikmətdən ona görə üstündür ki, o daha universal 
prinsipləri ifadə edir. Hikmət fəlsəfədən ona görə üstündür ki, o 
 Əbu Turxanın hikmət dünyası 
 
  
234
insana daha yaxındır. Atalar demişkən, yaxın qonşu uzaq qo-
humdan irəlidir. Yaxud, Əbu Turxanın dediyi kimi, “yaxındakı 
ocaq uzaqdakı Günəşdən daha çox qızdırır”. Hikmət insanların 
gündəlik həyatı ilə, arzu və istəkləri ilə, sevinc və kədəri ilə 
bilavasitə bağlı olduğundan, onları mənimsəmək əməli fəaliyyət 
üçün çox faydalıdır.  
Fəlsəfə hikmətin özü yox, ona sevgidir. Bu nə deməkdir? 
Burada “sevgi” sözünü daha geniş mənada götürsək, biz fəlsəfə-
ni hikmətə münasibət, onun mənimsənilməsi kimi başa düşə bi-
lərik. Yəni hikmət özü təhlil obyektinə çevrilir və insanın cari 
həyatında qarşıya çıxan suallar və onlara müşahidə və hissi təc-
rübə səviyyəsində verilən cavablar rasional idrak müstəvisində, 
daha böyük miqyasda təhlil olunur. Bir situasiyadan doğulan 
hikmət, müdrik fikir başqa situasiyadan doğulan hikmətlə, fi-
kirlə qarşılaşdırılır və bəzən bir-birini inkar edən iki fikrin sin-
tezindən yeni, daha universal və həqiqətə daha yaxın olan fikir-
lər doğulur. Məsələn, Sokrat və Platonun bir çox fəlsəfi konsep-
siyaları əslində hikmətin mənimsənilməsindən, müdrik fikirlərin 
qarşılaşdırılmasından bir yekun kimi hasil olurdu. Hər bir fikir 
əməliyyatında empirik təfərrüatlar istisna olunur və fikir daha 
universal qəliblərə salınır. Xüsusilə etikanın formalaşması tari-
xən məhz hikmət zəminində baş vermişdir.  
Əslində həyat təcrübəsindən alınmış fikirlərin rasional 
düşüncə müstəvisinə gətirilməsi fəlsəfi fikir tarixində hissi və 
məntiqi idrakın vəhdətinə ən gözəl misallardan biridir.  
Elmi düşüncə təbiətdə gedən prosesləri, təbii hadisələrin 
xassələrini öyrənir. Həyatın, konkret həyat səhnələrinin tədqiqat 
obyektinə çevrilməsi insan və təbiətin qarşılıqlı əlaqədə, bir küll 
halında nəzərdən keçirilməsinə gətirir ki, bu da artıq elmin yox, 
fəlsəfənin funksiyasıdır.  
İdeya, hikmət, fəlsəfə 
 
 
235
Fəlsəfə sanki piramidanın zirvəsidir. Bu zirvəyə aparan 
yollar isə müxtəlifdir. 
Məişət, ailə həyatı səviyyəsində ortaya çıxan məsələlərin 
həyatın mənası kontekstində dəyərləndirilməsi və ən ali me-
yarlardan çıxış etmək istəyi də fəlsəfəyə gətirir. Bu yol məhz 
tərbiyədən, əxlaqdan, hikmətdən başlanan yoldur. İnsanın əməli 
fəaliyyətinin, yaxud ixtisas fəaliyyətinin də həyat kontekstində 
nəzərdən keçirilməsi, yəni onu mənalandırmaq cəhdi fəlsəfəyə 
gedən yolun başlanğıcıdır. Hər hansı bir cismi, hadisəni, prosesi 
dərk etmək və onun təbiət və dünya kontekstində yerini dəyər-
ləndirmək, onu mənalandırmaq cəhdi son nəticədə fəlsəfəyə gə-
tirir.  
Ümumiləşdirsək, fəlsəfə cismani dünyada olanların mə-
nalandırılması, yaxud onların ideya dünyasındakı analoqlarının 
tapılması cəhdidir. “Hər bir insan müəyyən dərəcədə filosof-
dur”, yaxud “hərənin öz fəlsəfəsi var” kimi fikirlər isə ona görə 
yaranır ki, öz həyatını və yaşadığı dünyanı anlamaq cəhdləri əs-
lində hamı tərəfindən göstərilir. Hərə dünyanın modelini aşkar 
və ya qeyri-aşkar şəkildə öz idrakının və dünyagörüşünün sə-
viyyəsinə uyğun qurur. Həyatın mənası da hər adamın “filosof-
luq” imkanlarına uyğun surətdə işıqlanır. Əlbəttə, bu mənanı 
axtarmayanların, bu barədə heç düşünməyənlərin sayı daha çox-
dur. Amma kim düşünürsə, onun öz imkanları çərçivəsində ca-
vabı da olur. Hikmət də öz “fəlsəfəsi” olanlar üçündür. Əsl fəl-
səfə isə təbii ki, bu gündəlik həyatın məişət hikməti səviyyəsin-
dən çox-çox uzaqlarda fərdi həyatların və yaşantıların fövqün-
də, onların yüksək dərəcədə ümumiləşdirilməsi sayəsində müm-
kün olur. Lakin biz bu kitabda fəlsəfədən deyil, haradasa fərdi 
“fəlsəfələrlə” ümumbəşəri fəlsəfə arasında qərarlaşan hikmət 
dünyasından bəhs edirik. Və bütün aforizmlər də məhz belə bir 
dünyanın sakinləridir.  
 Əbu Turxanın hikmət dünyası 
 
  
236
Hikmət təbiətin gizlətdiyi universal qaydaları aşkar edə-
rək insanlara ərməğan gətirmək, onları insanın cari problemləri 
üçün oriyentir olaraq təqdim etməkdir; başqa sözlə desək, gün-
dəlik həyatın da sirli-sehrli bir dünyanın qaydalarına əsaslan-
malı olduğunu göstərməkdir.  
Hikmət dünyası hamı üçün əlçatan deyil. İnsanların içəri-
sindən ancaq seçilmişlər bu dünyaya səfər edərək yenidən ca-
maatın arasına qayıdır və onların adi gözlə görə bilmədikləri sa-
də həqiqətləri onlara çatdırırlar.  
Əbu Turxanın dediyi kimi, “yüz misaldan bir məsəl əmə-
lə gəlir”. Yəni, zahirən müxtəlif olan hadisələrin ikinci dərəcəli 
cəhətlərini sərf-nəzər etdikdən sonra ancaq mahiyyət saxlanıl-
mış olur. Mahiyyət isə müxtəlif hadisələrdə fərqli təzahürlərə 
malik olsa da, əslində dəyişilməz qalır. Müdrik adam başqala-
rından fərqli olaraq sadəcə hadisələri yox, onların arxasındakı 
mahiyyəti görür. Və bu mahiyyətin başqa analoji hadisələrdə də 
təkrar olunacağına daxili bir əminliyə malikdir.  
 
Elm insandan iki səbəbə görə uzaqdır. Birincisi, elm hələ 
tədqiqata başlayarkən ilkin şərt olaraq öz predmetindən insani 
olan nə varsa, onu duyğulandıra biləcək nə varsa, – hamısını çı-
xarır. Obyektiv dünyanı öyrənmək əslində həm də insansızlaş-
mış dünyanı öyrənmək deməkdir. Nəinki daşı, kəsəyi, hətta can-
lı orqanizmləri, insan bədənini və nəhayət, hətta insan psixikası-
nı öyrənərkən də, elm öz predmetini öncədən ruhsuzlaşdırmağa, 
ruhani əlaqələr sistemindən kəsib götürməyə və onu ayrılıqda, 
lokal şəkildə öyrənməyə çalışır.  
 Amma fəlsəfə belə deyil, – demişdik. Ruh özü fəlsəfənin 
predmetinə daxildir və fəlsəfə insanı nə isə cansız, duyğusuz, 
ruhsuz bir şey kimi deyil, məhz bu ali keyfiyyətləri ilə birlikdə 
nəzərdən keçirir. Bu mənada fəlsəfi müddəalar, nəzəriyyələr in-
İdeya, hikmət, fəlsəfə 
 
 
237
sana yad olmamalıdır və müəyyən mənada insanı duyğulandır-
malıdır deyə düşünə bilərdik. Amma gerçəklikdə biz bunun ək-
sini görürük. Yəni fəlsəfi təlimlər, nəzəri sistemlər əksər hallar-
da insana az qala elm qədər yabançı, yad, ögeydir. Lakin biz in-
sana doğma olan fəlsəfənin tərəfdarıyıq. Bunun üçün isə o, 
qalxdığı mücərrəd səviyyədən bir qədər aşağıya enməli, insanın 
real həyatına, gerçək problemlərə toxuna biləcək dərəcədə kon-
kretləşməlidir. Digər tərəfdən, fərdiləşəndə, konkretləşəndə, ay-
rıca götürülmüş bir insan üçün həssas məsələlərə toxunanda, 
fəlsəfə elmilikdən tamamilə çıxmış olur, duyğusallaşır və bu za-
man o bəlkə də klassik mənada fəlsəfiliyini itirir. Zira fəlsəfə 
elm olmasa da, elmiliyi bir məqam kimi özündə ehtiva edir.  
Əbu Turxanın dediyi kimi, böyük fəlsəfə, fəlsəfi klassika 
mücərrədliyin elə yüksək səviyyəsində fikir yürüdür ki, burada 
canlı həyatın ürək çırpıntıları eşidilməz olur. Hikmətli sözlər, 
aforizmlər isə həyatdan çox da uzaqlaşmır. Aforizm hekayət-
dən, lətifədən, pritçalardan mücərrədlik dərəcəsinə görə bir baş 
yuxarı olsa da, fəlsəfəyə nisbətən bir baş aşağı olmaqla, həyata 
daha yaxındır. Bu baxımdan ədəbiyyat tarixdən, hikmət ədəbiy-
yatdan, fəlsəfə hikmətdən daha mücərrəddir. Bununla belə, hik-
mət də ədəbiyyat kimi, poeziya kimi, həyatla iç-içədir. Tarix və 
fəlsəfə canlı həyatın əks qütblərindədir. Onlar hər ikisi canlı 
həyata, insanların şəxsi hiss və həyəcanlarına, yaşantılarına bi-
ganədir. Fəlsəfə həyatdan mücərrədlik şkalasında – vertikalda 
uzaqlaşır, tarix isə hadisəçiliyə, təsvirçiliyə getməklə – horizon-
talda uzaqlaşır.  
İnsanı bir fərd olaraq qələmə alan ədəbiyyatdır. Bax, an-
caq bu kontekstdə biz belə bir sualın da cavabını tapa bilərik: 
Nəyə görə ən gözəl aforizmlər böyük filosoflara – Aristotelə, 
Kanta, Hegelə, yaxud böyük tarixçilərə – Herodota, Strabona, 
Kollinqvuda, Təbəriyə deyil, ən çox böyük yazıçı və şairlərə – 
 Əbu Turxanın hikmət dünyası 
 
  
238
Nizamiyə, Mövlanaya, Göteyə, Tolstoya məxsusdur? Məhz ona 
görə ki, onlar həyata daha yaxındırlar. Həyatın fəlsəfəsini də, 
mənəvi yaşantıların tarixçələrini də məhz ədəbiyyatda axtarmaq 
lazımdır. Düzdür, müasir dövrdə filmlər, seriallar daha geniş 
təbəqələrin fikrini ram edir. Amma onların da əsasında ədəbiy-
yat dayanır. Vay o günə ki, filmlər klassik ədəbiyyat əvəzinə 
qondarma ədəbiyyat və ya antiədəbiyyat əsasında çəkilsin.  
Əbu Turxan təliminə görə, fəlsəfə idrak və məhəbbətin 
təmasından yaranır. “Mən”dən kənarda, yad olanların dərki 
elmin, doğmaların dərki – fəlsəfənin yaranmasına gətirir. 
İnsan bu dünyada nə qədər yeni, fərqli, yad şeylər görür. 
Fərqində olmasa da, özünü onlardan ayırır. Lakin bu yad dünya-
da insanın qəlbini isidən, ona doğma görünən, onu riqqətə gəti-
rən hadisələr, əlamətlər, ayətlər də rast gəlir. Və bu məqamlarda 
insan sadəcə dərk etməyə, mənimsəməyə çalışmır; bu tanışlıq 
duyğusundan, doğmalıqdan dolayı insan fərqli bir hiss də keçi-
rir ki, buna Platon və Aristotel heyrət deyir. Və onlar heç də tə-
sadüfən belə hesab etmirlər ki, “fəlsəfə heyrətdən başlanır”. Sa-
dəcə bu heyrətin kökünü, səbəbini araşdırmırlar. Əbu Turxan 
onun kökünü doğmalıq duyğusunda görür. Yəni insandan kə-
narda, təbiətdə, cismani aləmdə “insanın ayətləri var; insan ilə 
dünyanın təmas xətti bu ayətlərdən keçir”. 
Qərbdə fəlsəfəni praktika ilə, cari həyatla, ictimai tələbat-
la o dərəcədə əlaqələndirirlər ki, o artıq bütün dövrlərin ən ümu-
mi, universal, sabit problemlərini ifadə etmək əvəzinə, öz döv-
rünün güzgüsü kimi təsəvvür olunur. Məsələn, Haydegger de-
yir: “Fəlsəfə öz dövrünün sinxron tərcüməçisi olmalıdır”. Hətta 
tərcümə də yox, sinxron tərcümə. Yəni, Haydegger fəlsəfi fikrin 
ya həyatın önündə getməsini, ya da onu izləməsini istisna edə-
rək, onların zamanca üst-üstə düşməsi şərtini qoyur. Halbuki, 
fəlsəfə yalnız indi üçün ola bilməz; o, zərurəti, olmalı olanı tə-
İdeya, hikmət, fəlsəfə 
 
 
239
rənnüm edir və deməli, həm keçmiş, həm indi, həm də gələcək 
üçün keçərlidir.  
İdeya üçün zaman-məkan məhdudiyyəti yoxdur!  
 
 Əbu Turxanın hikmət dünyası 
 
  
240
 
 
 
 
 
İdeya ağlı artırmır, yönəldir. 
 
 
Ana ideya olmadıqda  
ideyaların çoxluğu yoxluğundan betər olur. 
 
 
İdeya iradə ilə birləşəndə gücə çevrilir. 
 
 
İdeya təkamülü olmayanda  
ideya çevrilişlərinə ehtiyac yaranır və onun da  
qarşısı alınanda, başsız inqilablar – kütləvi iğtişaşlar 
başlayır. 
 
 
İdeya, hikmət, fəlsəfə 
 
 
241
Bir ideya  
min bir hadisə libasında üzə çıxır. 
 
 
İdeya zaman hüdudlarını keçərək  
nə vaxtsa yeni bir iradə ilə birləşir və keçmiş  
yenidən canlanır. 
 
 
Yeni ideya vəhşi at  
kimidir; sənə xidmət etməsi üçün gərək əvvəlcə  
onu ram edəsən. 
 
 
İdeya heç vaxt ölmür;  
ona yiyələnən hər bir yeni şəxsin simasında o  
öz növbəti həyatını yaşayır. 
 
 
Hansısa yeni ideyanın cücərə bilməsi  
üçün onu böyük ideyaların qızmar günəşindən  
qorumaq lazımdır. 
 
 
 Əbu Turxanın hikmət dünyası 
 
  
242
İdeyanı yaşatmaq  
onun uğrunda ölməkdən daha şərəflidir. 
 
 
 
İdeya əbədi, iradə isə sonludur. 
 
 
 
İdeya – onu irəli sürən adamdan  
daha çox, vaxtında ona yiyələnənlərə xidmət edir. 
 
 
 
Yeni doğulan ideyaların  
yaşaya bilməsi üçün müsbət aura lazımdır. 
 
 
 
İdeyanın öz yetkinliyi  
hələ yetərli deyil; onun həyata keçməsi üçün məqamın  
da yetişməsi lazımdır. 
 
 
 
İdeya, hikmət, fəlsəfə 
 
 
243
Aforizmlər söz  
sədəfinə salınmış həqiqət inciləridir. 
 
 
Qərbdə ideya binanın  
ümumi strukturunu əks etdirir,  
Şərqdə isə hər kərpicin öz ideyası vardır. 
 
 
Böyük ideya axınları sel kimidir;  
qarşısına çıxan bütün ufaq, zərif, yeni cücərən pöhrələri 
yuyub aparır. 
 
 
Böyük kəşflər o qədər  
işıqlı olur ki, yaxın ətrafdakı kiçik yeniliklər onun 
kölgəsində qalır. 
 
 
Aforizm – dəliliklə dahilik arasında  
şimşək kimidir. 
 
 
 Əbu Turxanın hikmət dünyası 
 
  
244
Müdrik söz fikrin qönçəsidir.  
Açılanda fəlsəfəyə çevrilir. 
 
 
Aforizm fikrin ən az sözlə dillənməsidir. 
 
 
 
Uzun yazmaq üçün – yazmağa  
çox vaxt sərf edilir, qısa yazmaq üçün – düşünməyə. 
 
 
 
Fəlsəfə mücərrədliyin elə yüksək  
səviyyəsində fikir yürüdür ki, burada canlı həyatın  
ürək çırpıntıları eşidilməz olur.  
 
 
 
Tarix hadisələr səviyyəsində  
qərar tutur, elm hadisələrdən mahiyyətə gedir,  
fəlsəfə isə mahiyyətdən başlayır. 
 
 
İdeya, hikmət, fəlsəfə 
 
 
245
Fəlsəfə insansızlaşmış dünya ilə  
insan dünyasının əlaqəsini öyrənmək ehtiyacından 
yaranmışdır. 
 
 
Elm insanın barışmalı olduğu  
reallığı, fəlsəfə insanın yüksəlməli olduğu  
idealı ifadə edir. 
 
 
Filosofluq həyatdan sərf-nəzər edir,  
müdriklik həyatla iç-içədir. 
 
 
Həqiqi fəlsəfi fikir heç vaxt  
tarixə çevrilmir, o həmişə müasir qalır. 
 
 
Elm klassikləri keçmişdə qalmışdır,  
fəlsəfə klassikləri isə bizim müasirlərimizdir. 
 
 
 Əbu Turxanın hikmət dünyası 
 
  
246
Filosoflar heç də həmişə  
fəlsəfi yaradıcılıq məqamında olmurlar. Lakin bircə  
dəfə də bu məqama yüksəlmiş adam ömrü boyu filosof 
adlandırılmağa layiqdir. 
 
 
Fəlsəfədən ayrılıb çox uzaqlara gedən elm  
özünü dərk etmək üçün gec-tez yenə fəlsəfənin bətninə 
qayıtmağa möhtacdır. 
 
 
Böyük filosoflarla tanış olmaq üçün  
keçmişə – tarixin dərinliyinə yox, ideya dünyasının 
dərinliklərinə baş vurmaq lazımdır. 
 
 
 
Müxtəlif xalqların atalar sözləri  
eyni bir hikmət toxumunun müxtəlif torpaqlarda 
cücərməsidir. 
 
 
 
İdeya, hikmət, fəlsəfə 
 
 
247
Maksima:  
Gözəllik duyğusu ənənəvi olaraq  
şairlər tərəfindən, mənəvi-əxlaqi duyğu – ruhanilər, 
həqiqət duyğusu – alimlər tərəfindən təcəssüm 
olunmuşdur.  
Bu üçünün eyniyyətindən çıxış edənlərə isə  
filosof deyilmişdir. 
 
 
Fəlsəfə ruhun əql məqamında açılışıdır. 
 
 
Alimin yaradıcılığı  
universal zəkanın məhsuludur, filosofun yaradıcılığı isə 
onun öz “mən”inin açılışıdır. 
 
 
Alimin yaradıcılığı  
özünü istisna etmək, özündən uzaqlaşmaq, filosofun 
yaradıcılığı – özünü təsdiq etmək, özünə yaxınlaşmaq 
sayəsində mümkün olur. 
 
 
 Əbu Turxanın hikmət dünyası 
 
  
248
Alim yaratdıqca özgələşir,  
filosof – özünü tanımış olur. 
 
 
 
Fəlsəfi düşüncə  
“Mən”in xalis mənəvi tərəf kimi yetişməsi,  
təmizlənməsi və bütün dünyaya sığınacaq hazırlaması  
ilə başlanır. 
 
 
 
Elmdə biliklər  
“Mən”in müdaxiləsindən qorunur, fəlsəfədə isə  
“Mən” özü bilik mənbəyinə çevrilir. 
 
 
 
Tarix nasiranə,  
elm soyuqqanlı, fəlsəfə poetikdir. 
 
 
Fəlsəfə əqlin gücü ilə  
sonsuzluğu ehtiva etmək cəhdidir. 
 
 
İdeya, hikmət, fəlsəfə 
 
 
249
Duyğuların həqiqi siması  
və əxlaqi-mənəvi yönü ancaq onların fəlsəfi  
şərhi sayəsində açılır. 
 
 
Fəlsəfi vəcd ona görə  
uzun sürə bilir ki, o, idrakla birləşir.  
Soyuq ağlın sərinliyi ilham qığılcımını tez alışıb  
tez sönməyə qoymur. 
 
 
Qədim fəlsəfələr bu gün də  
elmin yoluna çıraq tutmaqda davam edir. 
 
 
Fəlsəfə uzağa getmək  
istəyəndə elm qatarına əyləşir. 
 
 
Yaxşı filosof  
düşündüklərini öncə öz həyatında yaşayır. 
 
 
 Əbu Turxanın hikmət dünyası 
 
  
250
Pis adamdan yaxşı alim  
bəlkə də çıxar, amma yaxşı filosof çıxmaz. 
 
 
Millətin fəlsəfi fikri  
onun hər bir üzvünün fəlsəfi fikrindən toplanmayaraq, 
milləti təmsil etməyə mənəvi səlahiyyəti olan, milli ruhun 
daşıyıcısı olan tək-tək şəxsiyyətlərin fəlsəfi 
konsepsiyalarından ibarət olur. 
 
 
İnsan yaddan çıxan yerdə  
fəlsəfədən danışmaq sadəlövhlükdür. 
 
 
Milli ruh özünü milli fəlsəfi fikirdə tanıyır. 
 
 
Fəlsəfə ümumbəşəri ruhun milli ifadəsidir. 
 
 
Fəlsəfə – insanın dünyalaşması,  
dünyanın insaniləşməsidir. 
 
 
İdeya, hikmət, fəlsəfə 
 
 
251
Dünyanı dərk etmək üçün elm,  
dünyanı duymaq üçün poeziya var. Fəlsəfə isə duyğulu 
idrak və poetik səviyyəyə qalxmış elmdir. 
  
Fəlsəfə kimin üçünsə dünya ilə görüş,  
kimin üçün isə dünya ilə mübarizədir. 
 
 
Fəlsəfə düşünən duyğu və qanad açan düşüncədir. 
 
 
Fəlsəfə dünyadan ayrılmış insanın  
dünya ilə təmasıdır. Dünyadan ayrıla bilməyənlərin 
fəlsəfəsi yoxdur. 
 
 
Elm soyuq ağlın, tarix ilıq xatirələrin,  
fəlsəfə yanar zəkanın məhsuludur. 
 
 
Fəlsəfi təfəkkür  
qadın və ya kişi düşüncəsinin fövqündədir. 
 
 
 Əbu Turxanın hikmət dünyası 
 
  
252
Fəlsəfə – ruhun özünüdərkidir. 
 
 
Bütün böyük sənətkarlar  
həm də ona görə filosofdurlar ki, onların əsərlərində 
mahiyyətlərin də təhkiyəsi var. 
 
 
 
Fəlsəfənin  
əli göylərdə, ayağı yerdə olmalıdır. 
 
 
Fəlsəfə düşüncənin zirvəsi olduğuna görə  
qadın və kişi düşüncəsinə bölünmür. 
 
 
 
Fəlsəfənin məqsədi  
dünyanın ahəngini duymaq, dərk etmək və bu ümumi 
ahəngdən doğan həqiqət ziyası ilə hadisələr dünyasını 
işıqlandırmaqdan ibarətdir. 
 
 
İdeya, hikmət, fəlsəfə 
 
 
253
Elm insanı dünya ilə  
vəhdətdən ayırır, fəlsəfə itirilmiş vəhdəti  
bərpa edir. 
 
 
 
Fəlsəfi düşüncəni  
elm və sənətdən fərqləndirən daha bir cəhət fikrin  
ətaləti və ləngəridir. 
 
 
 
Alimlik səviyyəsi  
nə qədər yüksək olursa olsun,  
bədii-estetik təfəkkürlə birləşmədən filosofluq məqamına 
çatmaq mümkün deyil. 
 
 
 
Bir sufidən Diogenə tövsiyə:  
Həqiqi filosofun kənar təsirlərdən azad olmaq üçün 
çəlləyə girməyə ehtiyacı yoxdur. 
 
 
 Əbu Turxanın hikmət dünyası 
 
  
254
Fəlsəfənin elmə çevrilməsi  
üçün ruhu həyatdan çıxarmaq lazımdır. 
 
 
Böyük fəlsəfə dünyası  
elm məbədinə yerləşsəydi, alimlər filosoflara 
 yanlarında yer vermək üçün məmnuniyyətlə onun 
qanadlarını kəsərdilər. 
 
 
 
 
 
 
 
 
 
 
Ziyalılıq, müdriklik, 
dahilik
 
 
 
 
Ziyalılıq, müdriklik, dahilik 
 
 
257
 
 
 
Ziyalılıq nədir və ziyalının ən böyük qayəsi, missiyası nə-
dən ibarətdir? Bu barədə müxtəlif fikirlər olsa da, bütün tədqi-
qatçılar, demək olar ki, bir mövqedə yekdildirlər: ziyalı ilk növ-
bədə milli tərəqqi yolunu işıqlandıran, xalqın maariflənməsinə 
xidmət edən insandır. Lakin, təbii ki, öncə ziyalı özü elə bir 
mərtəbəyə yüksəlməlidir ki, buradan millətin nicat yolu görün-
müş olsun. Xalqa xidmət etmək istəyi hələ azdır. Bu istək ancaq 
yüksək təfəkkür səviyyəsi ilə birləşəndə ziyalılıq yaranır. Baş-
qalarına yol göstərə bilmək üçün əvvəlcə millətin tərəqqi yolu-
nu, nicat yolunu özü üçün aydınlaşdırmaq, tədqiq etmək, dərk 
etmək tələb olunur. 
Ziyalı sadəcə savadlı adam deyil. Bilikli, elmli, müəyyən 
bir ixtisas sahəsinə mükəmməl surətdə yiyələnmiş şəxsə hələ 
ziyalı demək olmaz. Böyük alim, şair, bəstəkar da hələ ziyalı 
olmaya bilər. 
Ziyalılıq insanın özünün nail olduğu, mənimsədikləri ilə 
deyil, başqalarına verdikləri ilə müəyyən olunur. Lakin nəyin 
verilməsindən söhbət gedir? Bir xeyriyyəçi camaata maliyyə 
yardımı edə bilər, biznesmen iş yeri açar, həkim başqalarını mü-
alicə edər, müəllim başqalarına bilik verər. Lakin bu da ziyalılıq 
üçün kifayət deyil. Bunun üçün həmin bu fəaliyyətlərin dərk 
Əbu Turxanın hikmət dünyası 
  
 
  
258
edilmiş addım olması, görülən işlərin bəşəri və milli mənafe 
baxımından həyata keçirilməsi lazımdır.  
Ziyalı həm də irfan əhlidir, mərifət əhlidir, “insanlara 
nur paylayan çıraqdır” (Quran 33/46). O sadəcə ayrı-ayrı 
adamların deyil, bütövlükdə millətin yoluna işıq salan adamdır. 
Yəni söhbət lokal miqyasda kimlərəsə yardım göstərməkdən, 
adamlara şəfa verməkdən, bilik öyrətməkdən getmir; söhbət 
milli köklər üzərində möhkəm dayanaraq millətin gələcəyi üçün 
yol açmaqdan, əsrlərdən və minilliklərdən gəlib keçən, bizi gə-
ləcəyimizə məhz özümüz olaraq aparan milli-mənəvi dəyərləri-
mizin, invariantlarımızın yeni nəslə, yeni əsrə daşınmasına xid-
mətdən gedir. Əslində, insanpərvərlik və millətsevərlik də elə 
yuxarıda sadaladığımız konkret fəaliyyət aktlarında təzahür 
edir. Fərq ancaq fəaliyyətin motivində, onun kortəbii və ya 
məqsədyönlü olmasındadır. Sadəcə vəzifə borcunun, yoxsa mil-
li borcun yerinə yetirilməsindədir. Böyük elmi kəşflər edən alim 
bu kəşfin öz millətinə və ya bütövlükdə bəşəriyyətə xeyirmi, 
yoxsa ziyanmı gətirəcəyinin fərqinə varmırsa, o hələ ziyalı de-
yil. Hər hansı bir şair öz gözəl sənəti ilə insanların zövqünü ox-
şayırsa, onların emosional yükünü artırırsa, onları müəyyən bir 
səmtə yönəldirsə böyük sənətkar sayıla bilər. Onun ziyalılığı isə 
sənətinin emosional təsirinin böyüklük dərəcəsi ilə deyil, bu tə-
sirin milli ideallara və dövlətçilik maraqlarına uyğunluq dərəcə-
si ilə ölçülür.  
Milli dövlət quruculuğu, dövlətçilik ənənələrinin forma-
laşması ancaq siyasətçilərin işi deyil. Bunun üçün alimin də, 
şairin də, memarın da, həkimin də milli ziyalılara çevrilməsi 
prosesi getməlidir. Bu və ya digər müəssisədə çalışan və maaş 
almaq müqabilində vəzifə borcunu yerinə yetirən şəxslərin öz 
fəaliyyətini milli mənafe kontekstində qurması, əməyin eyni za-
manda vətənpərvərlik amilinə çevrilməsi ancaq xalqın bir millət 
Ziyalılıq, müdriklik, dahilik 
 
 
259
kimi formalaşması sayəsində mümkündür. Bu baxımdan, milli 
mənafe ilə şəxsi mənafelərin uzlaşdırılması dövlətin əsas funk-
siyalarından biri olmalıdır.  
Ziyalılıq millətçilik ilə sıx surətdə bağlıdır. Lakin ziyalı 
millətin şəninə təriflər yağdıran adamlara deyilmir. Sadəcə mil-
ləti sevmək də hələ ziyalılıq deyil. Ziyalı milli ruhun bilavasitə 
daşıyıcısı olan, milli ruhdan qida alıb yenidən onu millətə qay-
taran, əsrlərin və nəsillərin varisliyini təmin edən şəxsdir.  
Bəli, kosmopolit adamdan ziyalı ola bilməz. Lakin sadəcə 
millətçi adam da hələ ziyalı deyil. Ziyalılıq üçün millilik zəruri 
şərtdir, lakin kafi deyil.  
 
*** 
 
Hər bir xalqın müdriklik haqqında özünəməxsus təsəvvü-
rü, öz müdriklik etalonu vardır. Lakin müdrikliyin bütün xalqlar 
tərəfindən qəbul olunmuş ümumi meyarları da vardır.  
Şərqdə müdriklik əsasən insanın şəxsi həyatına aid edilir 
və onun öz əməllərində nə dərəcədə elmə, biliyə istinad etdiyini 
nəzərdə tutur. Hikmət iki yerə bölünür: nəzəri və əməli hikmət. 
Bunların vəhdəti müdriklik hesab edilir. Nəsirəddin Tusi yazır: 
“Kimdə bu iki fəzilətin hər ikisi varsa, o, ən müdrik insan, ən 
kamil alim hesab edilər, onun yeri bəşər övladının tuta biləcəyi 
ən yüksək mövqeyin fövqündə olar”. Əl-Qəzali deyir: “Fəlsəfə-
nin həqiqi məqsədi xoşbəxtliyə aparan yolu göstərməkdir ki, o 
da elm və əməlin birləşdiyi nöqtədən keçir”. Şərq fəlsəfəsi yal-
nız o adamları həqiqi mənada müdrik hesab edir ki, sözü ilə 
əməli düz gəlsin. Təsadüfi deyil ki, Sədi Şirazi bildiklərini tət-
biq etməyən, öz dediklərinə əməl etməyən alimi əlində çıraq 
gəzdirən kora bənzədir. Burada yada salmaq yerinə düşərdi ki, 
Qərb dünyasında bu cəhət müdriklik üçün zəruri şərt kimi götü-
rülmür. Bütövlükdə Makiavelli təlimini və Taleyranın məşhur 
Əbu Turxanın hikmət dünyası 
  
 
  
260
“dil – bildiklərini bəyan etmək üçün yox, gizlətmək, başqa cür 
təqdim etmək üçün bir vasitədir”, – fikrini xatırlatmaq, bizcə, 
kifayətdir.  
Qərbdə insanın ictimai fəaliyyəti də ön plana çəkilir və 
ictimai maraqların üstün tutulması, cəmiyyətə xidmət müdrikli-
yin mühüm şərtlərindən biri kimi qəbul edilir. Digər tərəfdən, 
Şərqdə hikmət anlayışına həm nəzəri, həm də əməli səviyyədə 
daha çox dərəcədə əxlaq və mərifət, Qərbdə isə həm də təbii-el-
mi biliklər və praktika daxil edilir. 
Müdriklik heç də alimlik deyil. Elmi problemlərin həlli 
dəqiq sərhəd şərtləri tələb edir. Elmdə bütün mümkün variant-
lar nəzərə alınmalıdır. Əgər yüz mümkün variant nəzərə alınıb-
sa və yüz birinciyə vaxt çatmayıbsa, verilən qərarın düzgünlüyü 
şübhə altındadır və elmi qərar hesab oluna bilməz. Sağlam dü-
şüncə isə sanki ehtimal nəzəriyyəsi və ya qeyri-səlis məntiq 
üzərində qurulmuşdur. Atalar müəyyən bir fikir söyləyəndə, əl-
bəttə, onun bütün mümkün hallarda doğruluğuna təminat verə 
bilməzlər. Buna heç ehtiyac da hiss edilmir. Leonardo da Vinçi 
deyirdi ki, “müdriklik təcrübənin qızıdır”. Yəni burada fikirlər 
həyati müşahidələrdən, empirik idrakdan hasil olur. Fikir nəzəri 
səviyyəyə hələ yüksəlmir.  
Müdrikliyin əsas şərtləri böyük maraqları kiçik maraqlar-
dan, mühümü qeyri-mühümdən, çətin mümkün olanı heç müm-
kün olmayandan seçə bilməkdir, nəyin məhz əvvəl, nəyin sonra 
həyata keçirilməli olduğunu müəyyənləşdirmək, hadisələrin ar-
dıcıllığını düzgün seçməkdir. Yeri gələndə pauza vermək və 
onu lazım olan qədər uzatmaq qabiliyyətidir.  
Rəhbər üçün müdrikliyin bir əlaməti də xalqla optimal 
məsafə saxlamaqdır. Xalqın içərisindən çıxdığını, onunla bir ol-
duğunu isbat etməklə yanaşı, onun önündə getməyi, ona yol 
göstərməyi bacarmaqdır. 
Ziyalılıq, müdriklik, dahilik 
 
 
261
Müdriklik – tam və hissə arasındakı optimal nisbətdən çı-
xış etmək deməkdir. Heç bir ölkə öz işini beynəlxalq prosesləri 
nəzərə almadan, ancaq öz daxili inkişaf meylləri əsasında qura 
bilməz. Lakin nəyi və nə dərəcədə dünya təcrübəsindən götür-
mək, nədə və nə dərəcədə milli zəminə əsaslanmaq böyük siyasi 
fəhm və fəlsəfi təfəkkür tələb edir.  
Müdriklik – əsası qeyri-əsasdan, ali məqsədi cari məq-
sədlərdən fərqləndirmək qabiliyyətidir.  
Ali məqsədin köməkçi məqsədlərdən fərqləndirilməsi, 
xüsusən xalq və millət qarşısında duran böyük məqsədlərin mü-
əyyənləşdirilməsi bir qayda olaraq hər bir millətin mütəfəkkirlə-
ri tərəfindən həyata keçirilir. Dövlət başçısının dar məqamda bu 
şərəfli vəzifəni də öz üzərinə götürə bilməsi isə olduqca əlamət-
dar bir haldır. Bu zaman ideyanın yaranması ilə onun icrasının 
təşkili üst-üstə düşür ki, bu da bir sıra bürokratik əngəlləri və bu 
istiqamətdəki ictimai strukturlaşmanı istisna edir. 
Müdriklik – gerçəkliyin müxtəlif rakursları arasında 
əlaqəni görməkdir. 
Ola bilsin ki, kimsə ictimai-siyasi prosesləri, kimsə iqti-
sadi problemləri və onların həll yollarını, kimsə mədəniyyət 
problemlərini və s. çox gözəl bilir. Hərə bir sahənin mütəxəssi-
sidir. Hər bir mütəxəssisə elə gəlir ki, onun öyrəndiyi sahə müs-
təqildir. Lakin bu nisbi müstəqil sahələr arasında ilk baxışda gö-
zə çarpmayan daxili əlaqələr vardır. Bu əlaqələr nəzərə alınma-
dıqda cəmiyyətin ümumi ahəngi pozula bilər.  
Və nəhayət, müdriklik taleyin qismət etdiyi bütün məziy-
yətlərdən, bilik və qabiliyyətlərdən öz şəxsi məqsədləri üçün 
deyil, millət, xalq yolunda istifadə etməklə milli tərəqqinin apa-
rıcı qüvvəsinə qatılmaq şansından istifadə etməkdir. 
 
*** 
 
Əbu Turxanın hikmət dünyası 
  
 
  
262
H.Cavid deyir:  
 
Kəssə hər kim tökülən qan izini,  
Qurtaran dahi odur yer üzünü. 
 
Əlbəttə, insanlara sülh və əminamanlıq bəxş etmək böyük 
xidmətdir. Amma bəzən böyük işlər böyük qurbanlar da tələb 
edir. Ən əsası görülən işin miqyası və nəticəsi ilə verilən qur-
banların nisbətinin necə olmasıdır. Yəni böyük itkilər hesabına 
qazanılan qələbə uğurlu sayıla bilməz. Rəhbərin, sərkərdənin 
böyüklüyü öz məqsədinə itki vermədən və ya ən az itki ilə, 
məhz ağıl və siyasət sayəsində nail olmaqdadır. Atatürk deyir: 
“Ən böyük şəxslər özündən çox mənsub olduğu cəmiyyəti düşü-
nən, onun varlığının və xoşbəxtliyinin qorunması yolunda həya-
tını verən insanlardır”. Karl Yaspers də şəxsiyyətin ən böyük 
nailiyyətini onun işlərinin daha çox insanın taleyində əks olun-
ması ilə izah edir.  
Əlbəttə, hər işin öz mütəxəssisi, öz ustadı olur. Ənənəvi 
bilikləri mənimsədikdən sonra qazanılan uğurların çoxu zəhmət 
hesabına əldə edilir. Lakin dahilər hər bir sahədə ənənəvi dü-
şüncə tərzinə sığmayan, standartdan kənar qərarlar hesabına bə-
zən başqalarının heç ağlına da gəlməyən addım ata bilirlər.  
Dahiləri səciyyələndirən cəhətlərdən biri də budur ki, nə 
qədər vacib iş görülürsə-görülsün, başqa işlər yaddan çıxarılmır. 
Yəni ən əsası yaranmış şəraitin mənzərəsini kompleks halda 
görməkdir. Və hadisələrin birini o birisinin hesabına həll etmək 
yox, hamısının birgə və ya növbəli həll yollarını tapmaqdır. 
J.Jores deyir: “Biz keçmişdən külü yox, odu götürməliyik”. La-
kin bunun üçün əvvəlcə odu küldən, sağlam əsasları çürük his-
sələrdən ayırmaq qabiliyyəti lazımdır. Bu isə müdriklik tələb 
edir.  
Demokratik cəmiyyət quruculuğu prosesində rəhbərin li-
Ziyalılıq, müdriklik, dahilik 
 
 
263
derlik keyfiyyətləri ilə bağlı bircə bunu yada salmaq istərdik ki, 
Amerika Birləşmiş Ştatlarında da vətəndaş cəmiyyətinin hələ 
tam formalaşmadığı dövrlərdə liderlərin roluna böyük qiymət 
verilirdi. Məsələn, Con Adams belə hesab edirdi ki, respublika 
siyasi quruluşunun uğurları onun liderlərinin şöhrətindən ası-
lıdır.  
 
 
Əbu Turxanın hikmət dünyası 
  
 
  
264
 
 
 
 
 
Müdriklik sağlam düşüncə çərçivəsində fəlsəfədir. 
 
 
Müdriklik həyat elminin mənimsənilməsidir. 
 
 
Böyük şəxsiyyətlər tarixin sütunlarıdır.  
Onlar nə qədər möhkəm olsa, cəmiyyətin inkişafı da bir o 
qədər dayanıqlı olar. 
 
 
Tarixdə iz qoymaq hər adama müyəssər olmur,  
tarixə imza atmaq isə ancaq dahilərə nəsib olur. 
 
 
Ziyalılıq, müdriklik, dahilik 
 
 
265
Gələcək fövqəlinsanların  
xəyallarının gerçəkləşdirilməsi yolu ilə qurulur. 
 
 
Həyatın dibindən ideya səmasına  
yüksəlmək üçün yetərli ruhani enerji olmalıdır. 
 
 
Mənəvi güc özünü  
yaradıcılıqda və xilaskarlıq missiyasında büruzə verir. 
 
 
Dünyaya qatılanların həzzi və qəzəbi,  
dünyanın fövqünə qalxanların eşqi və kədəri olur. 
 
 
Dağlar zirvədə tənha olsalar da, təməlləri birdir. 
 
 
Uca dağların yamacları da  
təpələrin zirvəsindən yüksəkdə durur. 
 
 
Əbu Turxanın hikmət dünyası 
  
 
  
266
Dərində üzməyi bacaranlar  
üçün dayazda üzmək darıxdırıcı olur. 
 
 
Qütblər zirvədə birləşir. 
 
 
Bütün dahilər bir-birinə doğmadırlar. 
 
 
Daim yüksəlmək olmaz;  
ən böyük məharət öz maksimal imkanına uyğun məqama 
çatanda dayana bilməkdir. 
 
 
Zirvədən o yana ancaq eniş var. 
 
 
Zirvəyə gedən yol  
insan qəlbinin dərinliyindən keçir. 
 
 
Ziyalılıq, müdriklik, dahilik 
 
 
267
Zirvə zahirdə yox, batindədir. 
 
 
Bütün sular ləpələnə bilər,  
dalğa isə ancaq dəryada olur. 
 
 
Dahi şəxslər  
mühitini öz qəlbində gəzdirir. 
 
 
Ziyalısız kütlə kordur. 
 
 
Ziyalı öz zəmanəsindən  
yüksəkdə durmalıdır. 
 
 
Hansısa bir əsəri ilə  
zirvəni fəth edənlər sonra bütün əsərlərini zirvəyə 
daşımağa çalışırlar. 
 
 
Əbu Turxanın hikmət dünyası 
  
 
  
268
Qaydaların fövqünə  
qalxmaq mümkün olmasaydı, dahilər və qəhrəmanlar 
yetişə bilməzdi. 
 
 
Zəmanə özündən müştəbeh olanda,  
dahilərə dözə bilmir. 
 
 
Elə xalqlar var ki,  
müdrik adamlarını ancaq dəli qismində yaşada bilir. 
 
 
Miskinlər öz həndəvərində  
hansısa bir dahinin mövcudluğuna dözə bilmirlər. 
 
 
Adətən adamlar özündə  
olanı başqasına bağışlayır; müdriklər isə səndə olanı  
sənə ərməğan edir. 
 
 
Ziyalılıq, müdriklik, dahilik 
 
 
269
Təkəbbür istedad ağacında  
bitən göbələk kimidir. 
 
 
Təbii istedad həmişə yaşıl qalar,  
əgər öz içində yetişən təkəbbür onu qurutmasa. 
 
 
İstedadlı adamlar  
hamısı böyük iş görə bilərlər. Dahilik isə bu işlərin 
yönəldilməsində üzə çıxır. 
 
 
Məmurun boyu  
oturduğu kürsünün dərəcəsi ilə ölçülür. 
 
 
Vəzifə kiçikləri “böyüdür”, böyükləri kiçildir. 
 
 
Şöhrət dalğaları  
yüngül adamları tez yerindən oynadır. 
 
 
Əbu Turxanın hikmət dünyası 
  
 
  
270
Kiminsə əllərində qalxmaq  
hələ yüksəlmək deyil; əsl yüksəliş ayağı yerdən 
üzülmədən yüksəlməkdir. 
 
 
İstedad da, şöhrət də inkişaf üçün  
hərəkətverici qüvvədir; sadəcə istedad insanı öz  
istədiyi səmtə aparır, şöhrətin isə hara aparacağı  
bəlli olmur. 
 
 
Çox vaxt məşhur adamların özünə yox,  
şöhrətinə pərəstiş edirlər. 
 
 
Hər bir başçı qəlbinin dərinliyində  
qürurla yanaşı, həm də bir yetimlik duyğusu yaşayır: 
hamıya böyüklük etsə də, özü böyüksüz qalır. 
 
 
Başqasının yarım-yarımçıq təlimlərini 
öyrənməkdənsə, onları yenidən yaratmaq daha rahatdır. 
 
 
Ziyalılıq, müdriklik, dahilik 
 
 
271
Böyük şəxsiyyətlərin  
xoşbəxtliyi adi, faciəsi böyük olur. 
 
 
Böyük insanın faciəsinin səbəbi  
onun yaşadığı mühitin qəliblərinə sığmamasındadır. 
Əslində bu, ictimai mühitin, cəmiyyətin faciəsidir. Amma 
bu faciəni ancaq duya bilənlər yaşayırlar. 
 
 
Yenilik üzə çıxdıqdan sonra  
onu yaradana ehtiyac qalmır. 
 
 
Dahilərin şəxsi həyatını  
onların ucaltdığı böyük abidələrin arakəsmələrində 
axtarmaq lazımdır. 
 
 
Böyük adamlar kiçik işlərdə  
çox vaxt səriştəsiz olurlar. 
 
 
Əbu Turxanın hikmət dünyası 
  
 
  
272
Böyük adamların ömrü  
onların ideyalarının ömrü ilə ölçülür. 
 
 
Taleyini millətin taleyi ilə bağlayan  
insanların ömrü də millətin ömrü qədər olur. 
 
 
Kiçik işlər üçün kiçik adamlar var. 
 
 
Axmaqlıq kiçiklik deyil;  
axmağın da böyüyü-kiçiyi olur. 
 
 
Bəşəriyyət üçün dahi olan insan da  
öz ailəsinin adi üzvü olmağı bacarmalıdır. 
 
 
Müdriklik ali məqsədi  
cari məqsədlərdən fərqləndirmək qabiliyyətidir. 
 
 
Ziyalılıq, müdriklik, dahilik 
 
 
273
Müdriklik öz maraqlarını  
qarşı tərəfin maraqları üzərində qurmaqdır. 
 
 
Hər gün yeni bir inci tapmağın yolu  
öz içindəki hikmət xəzinəsinə baş vurmaqdır. 
 
 
Müdriklik insanın özünə  
kənardan baxa bilmək qabiliyyətidir. 
 
 
Müdriklik həlledici məsələlərdə  
israrlı ola bilmək üçün kiçik məsələlərdə geri çəkilmək 
qabiliyyətidir. 
 
 
Axına düşənlər başqa yolların  
mümkünlüyünü heç ağlına da gətirmir.  
Müdrik adam isə fərqli yolları görür və özü seçim edir. 
 
 
Əbu Turxanın hikmət dünyası 
  
 
  
274
Böyük maneəyə rast gələndə  
necə olursa-olsun onu dəf etmək əzmi dahilikdən deyil, 
tərslikdən xəbər verir. 
 
 
Müxtəlif müdriklərin eyni mövzuda  
söylədiyi fikirləri bir araya gətirəndə həmin mövzunun 
bütöv mənzərəsi yaranır. 
 
 
 
 
 
 
 
 
Zəka, ağıl,  
hiss
 
 
 
 
Zəka, ağıl, hiss 
 
 
277
 
 
 
Ənənəvi olaraq Şərq düşüncə tərzində hissin, Qərb düşün-
cə tərzində isə intellektin aparıcı rol oynadığı ön plana çəkilir. 
Əslində isə ağıl və hiss bir-birini tamamlamasa, məqsədə çat-
maq mümkün deyil. Cübran Xəlil Cübranın Peyğəmbərin dili 
ilə dediyi kimi, hiss və ağıl həyat gəmisinin yelkəni və sükanı ki-
midir. Biri hərəkətə gətirir, o biri – istiqamətləndirir1. 
Adi danışıq dilində intellekt “ağıl” anlayışına uyğun gəlir. 
Bu anlayış elmi istilah kimi qəbul edilmədiyindən, onun dəqiq 
əhatə dairəsi müəyyənləşdirilməmişdir və yerindən asılı olaraq 
fərqli mənalarda işlədilir. 
Fəlsəfi ədəbiyyatda “intellekt“ anlayışı müxtəlif dövrlərdə 
müxtəlif mənalar daşımışdır. Qədim yunan fəlsəfəsində intellekt 
insanı bütün digər varlıqlardan fərqləndirən əsas xüsusiyyət, ila-
hi başlanğıcın əlaməti kimi qiymətləndirilir. Əgər duyğu, qavra-
yış bir sıra digər canlı orqanizmlər üçün də səciyyəvidirsə, intel-
lekt yalnız insana məxsusdur. Həm də intellekt adi düşüncədən, 
elementar abstraksiya qabiliyyətindən yüksəkdə durur. Platona 
görə insan şeylərin əsasında dayanan anlayışları dərk etməklə 
ideyalar aləminə yaxınlaşa bilər ki, bu da intellektual qabiliyyət 
adlanır. Yəni intellekt şeylərin hissi qavrayışından asılı olmadan 
                                                 
1 Дж.Х.Джебран. Мятежные души. М.: 2002, с.52. 
Əbu Turxanın hikmət dünyası 
  
 
  
278
– fövqəlhissi surətdə dərk olunmasıdır. 
Kant və Hegel isə intellekt anlayışını adi mühakimə qabi-
liyyəti, abstrakt-analitik düşüncə tərzi mənasında işlətmiş, onu 
zəka ilə müqayisədə təfəkkürün nisbətən aşağı pilləsi kimi başa 
düşmüşlər. Buraya əsasən formal məntiq prinsipləri, 2+2=4 qə-
tiyyəti aid edilir. 
Bu mənada intellekt hiss və duyğu ilə bilavasitə heç bir 
əlaqəsi olmayan, yalnız özlüyündə qəti şəkildə müəyyən olan 
məntiq qanunlarının formal tətbiqini əhatə edir. Belə idraki qa-
biliyyət insanı heyvandan fərqləndirmək üçün kifayət etsə də, 
onu “düşünən maşın”lardan fərqləndirmir, onun fərdiyyətini, 
təkrarlanmazlığını, özünəməxsusluğunu ifadə etmir. Zira mən-
tiqi formalar hamı üçün eynidir.  
Fəhm və zəka anlayışlarına gəldikdə isə, onların Azərbay-
can dilində işlədilməsi və geniş yayılması (başqa dillərdə bu 
sözlərin qarşılığını tapmaq çox çətindir) xalqımızın qədim fəlsə-
fi fikir ənənələri ilə bağlıdır. Məsələn, ağıl və fəhmin müqayisə 
edilməsi, qarşılaşdırılması bizim el fəlsəfəsi üçün həmişə səciy-
yəvi mövzulardan biri olmuşdur. Bu və ya digər nağılda, lətifə-
də gah ağıla, gah fəhmə üstünlük verilmiş, onların hər birinin 
özünəməxsus üstünlükləri göstərilmişdir. “Ağlı var, fəhmi yox-
dur” ifadəsi də belə yaranmışdır. Biz bu anlayışların elmi ana-
loqlarını müqayisə etdikdə də əmin ola bilərik ki, bütün fəlsəfə 
tarixi boyu rasional fikirlə hiss arasında, intellektlə emosiya ara-
sında, məntiqi təfəkkürlə intuisiya arasında münasibət məsələsi 
diqqət mərkəzində olmuş, bu problem müzakirələrə səbəb ol-
muşdur. Əməli fəaliyyətin, hissi təcrübənin rolunu əsas tutan 
cərəyan fəlsəfə tarixində sensualizm (başlıca nümayəndələri 
F.Bekon, C.Lokk, Berkli, D.Yum, Didro və s.), ağlın, rasional 
idrakın rolunu üstün tutan cərayən isə rasionalizm (Platon, Aris-
totel, Dekart, Spinoza, Leybnis, Kant və s.) kimi məlumdur. Hər 
Zəka, ağıl, hiss 
 
 
279
iki cərayən məsələyə birtərəfli yanaşdığı üçün idrakın həqiqi el-
mi mənzərəsini yarada bilməmişdir. Məsələnin düzgün həlli his-
si olanla rasional olanın vəhdətdə götürülməsini tələb edir. 
Elə məsələlər var ki, onu sövq-təbii surətdə, vərdiş və ya 
fəhm hesabına həll etmək mümkün deyil; burada məntiqi müha-
kimə, intellekt tələb olunur; riyaziyyat məsələləri, abstrakt elmi 
konstruksiyalar və s. bu qabildəndir. 
Leybnis deyir: “Əqlin ən yaxşı iş üsulu bundan ibarətdir 
ki, o özü üçün müəyyən fikirləri aşkar edir və onlardan ardıcıl 
surətdə sonsuz sayda başqa fikrilər çıxır; necə ki, bir neçə 
ədəddən sıra ilə bütün yerdə qalan ədədləri almaq mümkün-
dür”.  
Adi məntiqlə düşünmək, ölçüb-biçmək, insandan böyük 
daxili enerji tələb etmədiyi halda, obyekti duymaq, hər bir mə-
qamda bütün varlığı ilə obyektə doğru yönəlmək, obyekti öz 
«mən»ində əritmək, idrakı sevgi məqamına yüksəltmək (Əbu 
Turxan) çox çətindir. Məhz buna görədir ki, Şərqdə əqli fəaliy-
yət ancaq seçilmişlərin nəsibi olur.  
Adi adamların cari-gündəlik həyatları onların öz utilitar 
dünyasını yaradır. Amma peşə fəaliyyətindən asılı olaraq hərə-
nin dünyası bir istiqamətdə genişlənir. Elm adamının öz ağıl 
dünyası, sənət adamının isə öz duyğu dünyası daha zəngin olur. 
Azərbaycan alimi Xudu Məmmədovun fikrinə görə, bu iki alə-
min kəsişməsi yeni bir zənginlik və dünyaya baxışın yeni çalar-
larını gətirir. Onun yazdığına görə, “elm, bilik sənətkara ağlın 
gözləri ilə görünən aləmin üfüqlərini açır”. Bu fikrin güzgü ək-
sini sənət haqqında da deyə bilərik. Yəni sənət də elm adamı 
qarşısında duyğuların gözü ilə görünən bir aləmin üfüqlərini 
açır. Əslində müasir zamanda könül dünyasından xəbərsiz olan 
alimlərin elmdə yeni söz demək imkanları çox məhduddur, çün-
ki müasir elmi təxəyyül özü də rasional idrakın açdığı imkan 
Əbu Turxanın hikmət dünyası 
  
 
  
280
hüdudlarından kənara çıxan daha geniş fəzada cövlan edir.  
İnsan hər bir məqamda özünün bütün dünyası ilə yaşamır, 
o hər bir məqamda öz dünyasının bir guşəsində yaşayır, daha 
doğrusu, onun hansı isə müəyyən bir simini çalır, hansı isə rən-
ginə boyanır. Yəni insan sanki öz dünyasının bir sakinidir. Və 
bu dünyanın qlobusa bənzər bir xəritəsi var, lakin onun bütün 
məntəqələri insan üçün əlçatandır və o öz dünyasının gah bu, 
gah da başqa guşəsində məskunlaşır, “ocaq qalayır”, “işıq yan-
dırır”. Bir məkandan başqasına insan ya fikrin, ya da hissin qa-
nadlarında uçur.  
Fikir insanı bəzən qanadlarına alaraq uzaqlara, ta-a son-
suzluqlara aparır. Əgər insan hara isə, nəyə isə bağlı olmasa və 
elə fikrin qanadlarında uçub getsə, o geriyə qayıda bilməz. Qa-
yıtsa da, əliboş qayıdar. Amma əgər insanı bağlayan bir qüvvə 
varsa, məqsəd varsa, nə axtardığını bilirsə, o, fikrin qanadların-
da daimi irəliləmə hərəkəti etməyərək, əyri xətlə hərəkət edib 
geriyə qayıdacaq. Yəni fikir onu yenidən başlanğıca, həmin 
məqsədə gətirib çıxaracaq. Başlanğıc olanda, məqsəd olanda, 
mərkəzəqaçma qüvvəsi yaranır və bütün fikirlərin trayektoriya-
ları gülün ləçəyinə, ürəyin simvolik şəklinə bənzəyir. Hərəkət 
başlandığı yerdə tamamlanır, ötən isə ancaq zaman olur. Və bu 
zamandan bir nişanə, yadigar, bəhrə qalır.  
Arı bir çiçəkdən başqa çiçəyə, bir çəməndən başa çəmənə 
uçur. Amma yolunu azmır, yığdığı şirəni sonda yenə də öz yu-
vasına gətirir və şirələr qaydalı şəkildə pətəyə yığılır. Və bu şi-
rələr yeni modifikasiyaya keçərək toplanır, müəyyən qayda üzrə 
düzülür. İnsan fikrinin hər bir səyahətindən əldə olunan yeni tə-
əssürat, yeni bilik sadəcə olaraq onun hafizəsində yerləşdirilmə-
yərək onun dünya haqqındakı əvvəlki təsəvvürünə, onun əvvəl-
ki dünyasına yeni bir rəng, yeni çalar əlavə edir.  
Zəka, ağıl, hiss 
 
 
281
Əgər öncədən planlaşdırma olmasa, məqsəd olmasa, fikir 
nə üçün uçduğunu bilməsə, o, geriyə qayıtmaz. Əslində söhbət 
ağıldan gedir. İnsan fikrinin qanadlanmasını, uçmasını, uzaqlara 
səyahətini təmin edən hissdir, duyğudur, təəssüratdır, yaşantıdır. 
Onu geri qaytaran, başlanğıcla bağlılıq yaradan, yeni faktların, 
təəssüratların əldə olunmasını, sonra isə eyni bir ocağa, yuvaya 
toplanmasını və daha sonra bu yuvada qayda yaradılmasını tə-
min edən ağıldır. Hansı isə xarici və ya daxili təsirlərin sayəsin-
də insan yeni bir impuls alır və öz dünyasından uzaqlaşır, səya-
hətə çıxır, əvvəllər görmədiyi, bilmədiyi yeni məkanları ziyarət 
edir. Və onlardan öz dünyası üçün nə isə yeni bir şey gətirir. 
Əlbəttə, insan gətirdiyinin nə olduğunu bilməyə də bilər. Yəni 
onun aldığı yeni təəssürat aşkarlanmamış, biliyə çevrilməmiş 
halda ola bilər. Lakin insan dünyasına əlavə olunan bu qeyri-
müəyyən yenilik günlərin bir günü əqlin nurunda işıqlana bilər, 
aydınlaşa bilər və bilik halında, rasional şəkildə dərk oluna 
bilər.  
Nəyi isə dərk etmək əslində insanın hər bir “səyahətin-
dən” sonra baş verən dəyişikliyin, yəni əldə edilən yeniliyin an-
layışlarla və daha sonra sözlərlə ifadə oluna bilməsi, bilik halına 
salınması deməkdir. Əslində bu, qismən başa çatmış idrak pro-
sesidir. Yeni təəssürat bilik halına düşməyəndə, insan öz keçir-
diyi dəyişikliyin dilini bilməyəndə, onu sözlə ifadə edə bilmə-
yəndə, bu hələ idrak sayılmır. Keçirilmiş hiss-həyəcanların, ya-
şanmış halların, təəssüratların ayrıca bir anbarı, danışıla bilmə-
yən bir xatirə dünyası vardır. İnsan həmin hissi bir də yaşayan-
da, o təkrar yada düşür. Öz iradəsi ilə insan onu dilə gətirib bir 
başqasına danışa bilməz. Bu təəssürat bəzən musiqi ilə, bəzən 
hansı isə rənglərin, rəngkarlığın vasitəsilə, bəzən şeirlə üzə çı-
xır. Lakin onların həmin hissə nə dərəcədə adekvat olduğunu 
söyləmək çətindir. Söyləyə bildiklərimiz ancaq bilik halına 
Əbu Turxanın hikmət dünyası 
  
 
  
282
düşmüş, məntiqi düşüncənin rəflərində yerləşdirilmiş, rasional-
laşmış təəssüratdır. Bu biliklər həmin fikir səyahətinin tam 
mənzərəsini heç vaxt çəkə bilmir, yaranmış təəssüratları heç 
vaxt tamamilə əks etdirmir. Onların ancaq bir qismi bilik halına 
keçir, yerdə qalan isə yenə də təəssürat halında, hiss halında, 
xatirə dünyasında özünə yer alır və ya tamamilə unudulub gedir.  
Hisslərin, təəssüratların biliyə çevrilməsi prosesi ağıl sa-
yəsində mümkün olur. Daha doğrusu, insanın bu qabiliyyətinə 
ağıl deyirlər.  
Hisslər azaddır. İnsanın öz ocağından, öz dünyasından çı-
xıb səyahət etməsi də ancaq hisslər sayəsində mümkün olur. 
Amma insanı öz ocağına, öz “Mən”inə, öz (intellektual) varlığı-
na qaytaran ağıldır. Əslində bütün səyahət zamanı ağıl insanı 
hisslərin öhdəsinə buraxmır və həmişə onu müşayiət edir. Və 
ancaq onun sayəsində insan öz-ünə qayıda bilir və qənimətlərini 
də öz yuvasına, öz dünyasına gətirib çıxarır. Bəli, hisslər azad-
dır və hansı isə bir dünyanın konturları ilə məhdudlaşmır. Necə 
ki, bərk cisimlər öz ağırlığı ilə, yerin cazibəsi ilə müəyyən bir 
məkana bağlıdırlar, amma havanın belə bir məkan müəyyənliyi 
yoxdur, eləcə də hisslər də hava kimi, ta-a uzaqlara qədər yayıla 
bilirlər. Ağıl isə, görünür, ağır olduğundan, bərk cisim kimi lo-
kallaşır, pərçimlənir və öz-ün, “Mən”in həndəvərini aşıb keç-
mir, hissləri müşayiət edəndə də həmişə bir ayağı öz-ə bağlı 
olur. Biz bu metaforanı daha böyük, kosmik və ya planetar 
miqyasda təkrar etsək, deyə bilərik ki, ağlın bir ayağı həmişə 
yerdədir və o hətta hisslərin qanadında kosmik səyahətə də çı-
xanda, ayağını yerdən üzmür. Hisslərin yenidən yerə, insanın 
ağırlıq mərkəzinə qayıtması da məhz ağlın sayəsində mümkün 
olur.  
İnsan dünyasının arxitektonikası ağılla qurulur. Məhz bu-
na görə də biz ağılı karkasa, daha dayanıqlı, möhkəm bir sistem 
Zəka, ağıl, hiss 
 
 
283
üçün əsasa bənzədirik. Əslində bu sistem biliklərdən qurulur, 
ağıl isə onun qurucusudur. Ağıl bu sistemi tərk etsə, o çökər. 
Sistemi tərk edən, kənar aləmlərə səyahət edən və onlardan qə-
nimət gətirən hisslərdir. Amma hisslər ancaq o zaman qayıdır 
ki, yəni ancaq o zaman insanın özününkü olur ki, onlar ağlın nə-
zarətindədirlər və onun sayəsində öz-ə bağlıdırlar. Hiss çox 
uzaqlara uçanda, ağıl onu geri qaytarmaq əzmində olmayanda, o 
daha insana aidiyyətini itirir. Əslində hər gün, hər saat nə qədər 
duyğular, hisslər gedib qayıtmırlar. Ən pisi isə o zaman olur ki, 
insanı da özü ilə aparırlar və bəzən elə uzaqlara ki, insan özü də 
öz başlanğıcına, “Mən”inə, öz-ünə qayıda bilmir. Belə halda de-
yirlər ki, o, havalanmışdır, başına hava gəlmişdir və ya dəli 
olmuşdur.  
Beləliklə, biz hisslərin hava ilə bənzərliyindən istifadə et-
dik. Hisslər yüngül, ağıl isə ağır obrazında təqdim olundu. Bir 
addım da atsaq, hiss və ağlın əslində eyni bir mahiyyətin müxtə-
lif aqreqat hallarına uyğun gəldiyini söyləyə bilərik. Əbu Tur-
xan da, görünür, məhz buna görə deyir ki, “ağıl sıxılmış hiss, 
hiss isə seyrəlmiş ağıldır”. Məhz sıxlığın çox olması, ağırlığın 
artması, fikrin yerə, başlanğıca öz-ə bağlılığını təmin edir. 
Məhz seyrəlmək, yüngülləşmək hisslərə imkan verir ki, yerin 
cazibəsindən qopub uzaqlara səyahət edə bilsin. Necə ki, bir 
vaxtlar səmaya qalxmaq üçün balona yüngül hava (hidrogen) 
doldururdular.  
 
 
 
 
Əbu Turxanın hikmət dünyası 
  
 
  
284
 
 
 
 
 
İnsanın başı qatışıq bir aləmdir. 
Hansı hissənin işıqlanması işığın hansı tərəfdən 
düşməsindən asılıdır. 
 
 
Ağıl gücə çevrilər, güc ağıla çevrilə bilməz. 
 
 
Ağıl iki cürdür:  
biri sonradan qazanılan ağıl, biri isə fitrətdən gələn ağıl. 
 
 
Ağıl başda olanda  
bədən də özünü ağıllı aparır. 
 
 
Zəka, ağıl, hiss 
 
 
285
Ağıl zorun qarşısını kəsmək  
üçün yox, onun bilmədiyi yolla getmək  
üçündür. 
 
 
 
Ağlı olanın yolu  
güclü olanın yolu ilə kəsişmir, çünki o həmişə fərqli  
yollar seçə bilir. 
 
 
Ağıl artdıqca instinkt zəifləyir. 
 
 
Ehtirasın hakimiyyəti zəiflədikcə,  
əqlin meydanı genişlənir. 
 
 
Bəd fikir hələ hissə  
çevrilməmiş və bədənə hakim kəsilməmiş, hələ fikir 
halında qarşısı alınmalıdır. 
 
 
Əbu Turxanın hikmət dünyası 
  
 
  
286
Hiss – aşkarlanmamış fikirdir.  
Fikir sıxlaşaraq forma almış hissdir. 
 
 
Fikirlərə hakim olan  
mala-mülkə də hakimdir, çünki hamını  
o idarə edir. 
 
 
Nə haqda fikirləşməkdə  
diqqətli olun; bu günün düşüncələri şüuraltına  
keçir və sabahkı həyata yön verir. 
 
 
Qəlblərə hakim olanın  
mala-mülkə zatən ehtiyacı yoxdur. 
 
 
Cismani həyatın dalğalarında  
feyz alan fikir dəryasına baş vurunca qərq olar. 
 
 
Zəka, ağıl, hiss 
 
 
287
Çiy fikir söyləmək  
çılpaq gəzmək kimi bir şeydir. 
 
 
Fikir nə qədər sadə olsa,  
o qədər yaxşıdır, artıq bəzək-düzək onu ağırlaşdırır. 
 
 
Çılpaq fikir darıxdırıcı,  
çılpaq duyğu utandırıcıdır.  
 
 
 
Fikir də ancaq  
münbit mühitdə cücərir. 
 
 
Ruhun ruhla təmasa ehtiyacı var. 
 
 
Ağıla fikir gələr, başa hadisə. 
 
 
Əbu Turxanın hikmət dünyası 
  
 
  
288
Bariz şəkildə üzə çıxan  
çılpaq fikir emosional yaşantının ahəngini pozur. 
 
 
Fikir dünyasının  
öz ahəngi, öz ritmi, öz melodiyası var. 
 
 
Fikrin məntiqi ilə  
həyatın məntiqi heç də həmişə üst-üstə  
düşmür. 
 
 
Təəssüf ki, fikrin ən qanadlı məqamı  
ilə ən ləngərli məqamı ömrün müxtəlif dövrlərinə  
təsadüf edir. 
 
 
Göz üçün işıqlı və qaranlıq sahələr  
olduğu kimi, zəka üçün də işıqlı və qaranlıq  
sahələr vardır. 
 
 
Zəka, ağıl, hiss 
 
 
289
Duyğu uzaq məsafələrə  
ancaq fikrin qanadlarında gedə bilir. 
 
 
Tənbəlliyin ən çox yayılmış növü  
fikir tənbəlliyidir. 
 
 
Düşüncə də məşq tələb edir.  
Düşünməyə-düşünməyə insan düşüncəsizləşir. 
 
 
Ən geniş yayılmış inam – əqlə inamdır. 
 
 
Qəlbi nurlandıran sevgi,  
beyni nurlandıran sezgidir. 
 
 
Məftunluq ürəyin yerində olduğuna,  
məftunluqdan xilas ola bilməmək əqlin yerində 
olmadığına dəlalət edir. 
 
 
Əbu Turxanın hikmət dünyası 
  
 
  
290
Şərqdə ağıl da hiss kimi  
ancaq yaxın məsafəni qət edir; uzağa getməyə  
nəfəsi çatmır. 
 
 
Şərqdə ayrılıqda  
ağıl da var, hövsələ də, amma ağlın  
hövsələsi yoxdur. 
 
 
Ancaq hadisələrin dinamikası azalanda  
düşüncələr dərinə getməyə macal tapır. 
 
 
Vəcd şimşək kimidir.  
Ani olaraq bütün qaranlıqları yox edir. 
 
 
Hikmət sirdaş olub qala biləydi, 
Zəngli saat kimi çala biləydi 
Gen gündə Gün kimi aydın olanı 
Məqamda yadıma sala biləydim. 
 
 
Zəka, ağıl, hiss 
 
 
291
Özünü tapmaq üçün  
əvvəlcə özünü itirmək lazımdır. 
 
 
Bəsirət gözü ariflərlə ünsiyyətdə açılır. 
 
 
Dənizdən də böyük olub onu ehtiva etmək,  
onu içinə almaq, içində əritmək, o tayı görmək istəyi 
– bir cür duyğudur, dənizdə ərimək, itmək, onun damlası 
olmaq istəyi – başqa cür duyğudur.  
Hərəsinin öz gözəlliyi var. 
 
 
Fikrin əsl müəllifi  
onu ilk dəfə deyən yox, onu ən gözəl deyəndir. 
 
 
Həyat məbədinin bünövrəsi və sütunları  
ağıldan tikilməlidir ki, möhkəm olsun.  
Arakəsmələr isə hisslərin öhdəsinə buraxıla bilər ki, rahat 
nəfəs almaq mümkün olsun. 
 
 
Əbu Turxanın hikmət dünyası 
  
 
  
292
Açıq şey gözün,  
örtülü şey fikrin diqqətini çəkir. 
 
 
Ağlın qələbəsi – hissin,  
hissin qələbəsi – ağlın məğlubiyyətidir. 
 
 
Hər dəfə fikirləşmək üçün  
daxili yüksəliş keçirmək zərurəti geniş kütləni fikir  
tənbəlliyinə sürükləyir. 
 
 
İnsan cismən bir,  
fikrən başqa zaman və məkanda ola bilər. 
 
 
İki fərqli iradə növü var;  
xarici iradə – əməli, daxili iradə isə – düşüncəni  
hərəkətə gətirir. Amma onlar nadir hallarda bir yerdə  
(eyni adamda) olurlar. 
 
 
Zəka, ağıl, hiss 
 
 
293
Şərqdə “ürəkdən yanmaq”,  
Qərbdə “ürəkdən düşünmək” ənənəsi var. 
 
 
 
Fikir məntiq qəlibindən çıxıb  
azad nəfəs alanda duyğulanır və bir düşüncə hadisəsindən 
bir könül hadisəsinə çevrilir. 
 
 
Sonsuzluğu, əbədiyyəti  
məntiqlə dərk etmək mümkün olmadığı kimi,  
duyğu ilə də ehtiva etmək  
mümkün deyil. 
 
 
Məntiq duyğularım sərhədidir. 
 
 
Fikir cəmiyyətə çıxan kimi  
sahibini unudur: kim onu daha yaxşı mənimsəyərsə,  
– onun olur. 
 
 
Əbu Turxanın hikmət dünyası 
  
 
  
294
Sahibsiz fikrə sahib çıxan çox olur. 
 
 
Yuxuda hisslər daha canlı olur,  
çünki cismani yükdən azaddır. 
 
 
 
Şüur ruhun  
bu dünya ilə bağlantısıdır. 
 
 
İdrakı rəmz edib bir gül sandılar, 
Aqil olanları bülbül sandılar, 
Vaxt keçdi, rəmz itdi, sonra gələnlər, 
Təkcə bülbül ilə gülü andılar. 
 
 
Qabın mərifəti boş olmasındadır.  
Dolanda o, daha qab olmur. 
 
 
Zəka, ağıl, hiss 
 
 
295
Dolu başa nəyi isə danışmağın  
xeyri yoxdur; o daha heç kimi dinləməyəcəkdir. 
 
 
 
 
Əbu Turxanın hikmət dünyası 
  
 
  
296
 
 
 
 
 
 
Dil, nitq,  
söz
 
 
 
 
 
 
...Gözəl söz kökü yerdə möhkəm olub budaqları göyə 
ucalan gözəl bir ağac kimidir... 
Quran 14/24 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dil, nitq, söz 
 
 
299
 
 
 
 “Dil dünyanın bir modelidir”. Adi danışıq dilləri – təbii 
dillərlə yanaşı süni dillər, riyazi dillər və s. də mövcuddur. Ri-
yaziyyatda dünyanın strukturunu ifadə etmək üçün bir neçə 
fərqli modellər yaradılmışdır. Ədədlər sistemi və həndəsədən 
başlanan riyaziyyat sonradan qruplar, qraflar, qeyri-xətti cəbr, 
analitik həndəsə, sferik həndəsə, topologiya, qoloqrafiya, frak-
tallar nəzəriyyəsi və s. fərqli riyazi modellərlə zənginləşmişdir. 
Süni dillər yaranmış və bunun əsasında süni intellekt, informati-
ka, robototexnika və s. inkişaf etmişdir. Ən az elementdən isti-
fadə etməklə ən mürəkkəb sistemləri ifadə etmək üçün xüsusi 
şərti sistemlərdən, o cümlədən, proqram dillərindən (alqol, pas-
kal, fortran və s.) istifadə olunur.  
Dilin ən çox yayılmış və ən sadə tərifi belə səslənir: «Dil 
insanlar arasında ünsiyyət vasitəsidir». Lakin necə bir ünsiyyət, 
ünsiyyətin nə kimi bir forması? Və nəhayət, dil, yoxsa nitq? 
Əvvəla, aydındır ki, iki insan arasında ünsiyyət ancaq ey-
ni işarələr sistemini, eyni dili bilən şəxslər arasında mümkün-
dür. Arifə bir işarə də bəs edir. Arif olmayan isə bütöv bir ki-
tabdan da heç nə anlamayacaqdır. Yaxud: «Lalın dilini anası bi-
lər», başqaları isə heç nə anlamır. Kimsə kimi isə sözsüz də ba-
Əbu Turxanın hikmət dünyası 
  
 
  
300
şa düşür. Başqası isə sözlə də başa düşmür. 
İki müxtəlif dildə danışan adamlar bir-birini anlamırlar. 
Lakin eyni dildə danışan iki adam da motivlərin müxtəlifliyin-
dən, yaxud idraki səviyyələr arasındakı fərqdən asılı olaraq bir-
birini anlamaya bilər: «Zalım oğlu elə qəliz danışır ki, heç nə 
anlamaq olmur». «Kar könlündəkini anlayar» deyimi (atalar sö-
zü) isə əslində, təkcə karlara yox, həm də eşidənlərə ünvanlanıb. 
Yəni eyni bir nitqi müxtəlif dinləyicilər müxtəlif cür anlaya 
bilərlər. Bununla əlaqədar, fikrin məhz birmənalı şəkildə, ade-
kvat çatdırıla bilməsi məsələsi böyük əhəmiyyətə malikdir. 
Düzdür, burada fikri qəbul edən tərəfdən: dinləyici və ya oxucu-
dan asılılıq da nəzərdən qaçırılmamalıdır. Belə ki, dinləyici nitq 
prosesinin sadəcə obyekti yox, ikinci subyektidir. Danışanla 
dinləyənin fikir tezlikləri rezonansa gəlməsə, heç nə anlaşılmaz. 
Və ya danışılanlar içərisində ancaq rezonans tələblərini ödəyən 
hissələr anlaşılır. Əgər dinləyici irəlicədən məhz hansı isə bir 
fikri gözləyirsə – o fikrin bənzərini, elementlərini görən kimi 
«başa düşür», yəni əslində öz gözlədiyini «tutur». İkinci dəfə 
həmin mətnə qulaq asarkən dinləyici (oxucu) başqa intellektual-
psixoloji haldadırsa, «başqa tezlikdə köklənibsə», həmin mətn-
dən əvvəlkindən fərqli fikirləri tutacaqdır. Deməli, obyekt kimi 
ancaq nitq (və ya mətn) götürülə bilər. Dinləyici (və ya oxucu) 
isə ikinci subyekt kimi çıxış edir.  
Eyni nitqə qulaq asan iki dinləyicinin aldığı informasiya 
xeyli fərqli ola bilər. Başqa sözlə, ünsiyyət bir proses olaraq 
təkcə nitqlə məhdudlaşmayıb, onun virtual hazırlanması və 
mənimsənilməsi mərhələlərini də əhatə edir. Hər hansı bir fikrin 
sözlə, nitqlə ifadə olunması zamanı bu sözün, nitqin fikrə adek-
vatlığı problemi ortaya çıxır. Digər tərəfdən, artıq ifadə olun-
muş nitq başqası tərəfindən mənimsənilərkən yenə də həmin 
nitqin yenidən fikrə çevrilməsi və dinləyicidə yaranan fikrin hə-
Dil, nitq, söz 
 
 
301
min nitqə adekvatlığı məsələsi ortaya çıxır. Beləliklə, danışan 
şəxsin ifadə etmək istədiyi fikirlə dinləyən şəxsin qəbul etdiyi, 
anladığı fikir arasındakı adekvatlıq xeyli dərəcədə sözdən, nitq-
dən asılıdır. Nitqin hər iki şəxsin təfəkkürü ilə adekvatlığı olma-
dan, fikirlər arasında adekvatlıq mümkün deyil. 
Bir var bitmiş (bişmiş) bir fikrin ifadə olunması və tərəf-
müqabilə hazır şəkildə təqdim edilməsi, bir də var tərəf-müqa-
bilin hələ bit(ş)məmiş (fikrə) qonaq edilməsi. Başqa sözlə, bir 
yerdə bit(ş)irmək təklifi.  
Hazır şəkildə verilmiş fikri heç kim dəyişdirə bilməz. Bu 
fikrə olduğu kimi, dırnaqda istinad edilməlidir.  
Əslində, hazır fikirlərin mübadiləsi, dialoq yox, atışma-
dır. Bir növ voleybol oyununu xatırladır. Əsl dialoq isə hələ ya-
radıcılıq mərhələsində fikir mübadiləsinə girməkdir.  
Dialoq o zaman mümkün olur ki, qarşı tərəf fikri mənim-
səyib məhz onun davamı (və ya təkzibi) istiqamətində fikir söy-
ləyir. Yəni birinci tərəfin söylədiyi ilə ikinci tərəfin söylədiyi 
arasında elə bir rabitə yaranır ki, yekun mətn daxili tamlığa 
malik olur.  
Dialoq adlandırıla bilən və bilməyən söhbət formalarına 
ən yaxşı misallardan biri müsahibədir. Yetkin olmayan jurnalist 
müsahibə alarkən əvvəlcədən hazırladığı sualları sıra ilə təqdim 
edir. Yəni birinci suala cavabdan asılı olmayan, deyilmiş fikirlə-
rin məzmunundan və istiqamətindən doğmayan, nəinki yeni sə-
tirdən və ya yeni abzasdan, hətta tamamilə yeni mətndən başla-
yan suallar verir. Əvvəlki mətnə nöqtə qoyulur və hər dəfə yeni 
mətn başlanır. Bizim jurnalistlərin mətbuatda və televiziyada al-
dıqları müsahibələr və ya apardıqları “söhbətlər” çox vaxt bu 
cür qurulur. Yəni jurnalistin düşüncəsi əvvəlcədən köklənmiş-
dir, sualların ardıcıllığı öncədən, hazırlıq mərhələsində öz şəxsi 
düşüncələrinin məntiqi və istiqaməti əsasında müəyyənləşmiş-
Əbu Turxanın hikmət dünyası 
  
 
  
302
dir. Müsahibə götürdüyü şəxsin düşüncələri, onun məntiqi və 
ideya istiqaməti jurnalist üçün “maraqlı olmadığından”, yaxud 
jurnalist öz müsahibinin fikir dünyasına daxil olub məhz söhbət 
prosesində onun dediklərindən çıxış edə bilmədiyindən “söh-
bət” və ya “dialoq” əvəzinə, ayrı-ayrı mövzularda kiçik, yarım-
çıq kəsilmiş, davam etdirilməmiş, şaxələnməmiş mətnlərin top-
lusu yaranır. Hətta bəzən el hikmətindən məlum olan vəziyyət 
yaranır: “Mən deyirəm həmdən həmə, sən deyirsən dəmdən 
dəmə”.  
Lakin biz dialoqun tamamilə başqa bir formasını da xatır-
latmışdıq. Yəni iki müstəqil fikir prosesinin əlaqələnməsi, iki 
şəxsin bir-birini anlaması və eyni dildə danışa bilməsi bir şey-
dir, ortaq fikrin yaradılması prosesində əməkdaşlıq etmək başqa 
şeydir. Əslində bu, dialoq deyil, daha yüksək səviyyəli bir an-
laşmadır. Elmi-fəlsəfi ədəbiyyatda bunun adı hələ qoyulmadı-
ğından, biz bu əməkdaşlığı şərti olaraq həmmüəlliflik adlandı-
racağıq.  
Burada iki mühüm amil nəzərə alınmalıdır. Birincisi, danı-
şan şəxslərin ünsiyyət vasitəsini – dili nə dərəcədə mənimsəmiş 
olması. Belə ki, şəxslərdən biri həmin dildə pis danışırsa, fikirlə-
rin adekvatlıq dərəcəsi xeyli aşağı düşür, bəzən isə tam uyğun-
suzluq yaranır. İkincisi, nitqin hansı dildə ifadə olunması və bu 
dilin inkişaf səviyyəsi, zənginlik dərəcəsi. Belə ki, fikrin bütün 
zənginliyi və dəqiqliyi ilə çatdırılmasına heç də bütün dillərin po-
tensialı çatmır. Burada çox mühüm bir məsələ ortaya çıxır. Dil 
ictimai fikrin inkişafına təsir göstərir: ya ləngidici amilə çevrilir, 
ya da bu inkişafa təkan verir.  
Hansı dövrdəsə fikrin, intellektin yüksək inkişaf səviyyəsi 
mükəmməl bir dilin formalaşmasına rəvac veribsə, sonrakı dövr-
lərdə dil özü millətin oturuşması, özünü qoruyub saxlaması və für-
sət düşəndə yenidən yüksəlməsi, yeni intellektual inkişaf mərhələ-
Dil, nitq, söz 
 
 
303
sinə qalxması üçün ictimai sərvət rolunu oynayır. Sosial inkişaf 
başqa amillərlə birgə bu sərvətin zənginlik dərəcəsindən də asılı 
olur. 
Dillə təfəkkürün əlaqəsi heç kimdə şübhə doğurmur və 
bu mövzuda yüzlərlə tədqiqat əsəri yazılmışdır. 
V.Humboldt dil və nitqi müqayisə edərək belə hesab edir 
ki, dilə heç də maddi yox, ideal varlıq kimi baxılmalıdır. Nitq 
isə dildən törəyən maddi məhsuldur.1 Biz Humboldtun dil haq-
qındakı mövqeyini qəbul etməsək də, nitqin məhz maddiləşmə 
prosesi olduğunu inkar etmək olmaz. Lakin nəyin maddiləşmə-
si, nəyin üzə çıxması? Daxili olan, immanent olan əslində nədir 
ki, o, nitq vasitəsilə, nitq şəklində üzə çıxır? Söhbət fikrin, mü-
hakimənin maddi təzahüründən, nitqlə ifadə olunmasından get-
məlidir. Humboldt isə dili təfəkkürün də əsası kimi götürdüyün-
dən, ondan əvvəl hesab etdiyindən, daxili, ideal varlıq olaraq 
məhz dili götürür: «Dil daxili varlığın orqanıdır, hətta bu varlı-
ğın özüdür».2 Sən demə, «təfəkkür özü dilin sayəsində mövcud 
imiş».3 Bu mövqe fəlsəfə klassikləri arasında daha çox dərəcədə 
Aristotelin mövqeyinə uyğun gəlir. F.Bekon müxtəlif filosofla-
rın bu məsələdə baxışlarını müqayisə edərək yazırdı ki, antik 
dövrün materialistləri «zəkanı şeylərin təbiətindən asılı hesab 
edirdisə, Platon dünyanı fikrə, Aristotel isə fikri sözə tabe 
edirdi».4 
Lakin əslində necədir? 
Bu əlaqənin əslində hansı məqamları əks etdirdiyini ay-
dınlaşdırmaq üçün idrak prosesinin çoxpilləli, iyerarxik struktu-
                                                 
1 Гумбольдт В. Избранные труды по языкознанию. М.: Прогресс, 
1984. с. 158, 329.  
2 Yenə orada, s. 47. 
3 Yenə orada, s. 325. 
4 Ф.Бэкон. Сочинение в 2-х томах. Том 2. М., 1972. с. 306. 
Əbu Turxanın hikmət dünyası 
  
 
  
304
runun, «şüur», «idrak» və «təfəkkür» anlayışlarının fərqinin nə-
zərə alınması vacib olduğu kimi, «dil» və «nitq» anlayışlarının 
da fərqi nəzərə alınmalıdır. «Dil» anlayışı daha geniş mənalarda 
işlənməklə çox vaxt «nitq» anlayışını da əvəz edir. Yəni, əslin-
də, nitqdən söhbət gedəndə də çox vaxt «dil» anlayışından isti-
fadə olunur. Lakin biz indi bilavasitə bu problemi araşdırdığı-
mızdan, harada ki, söhbət əslində nitqdən gedir, imkan daxilin-
də «dil» yox, məhz «nitq» sözündən istifadə edəcəyik. («Dil»in 
«nitq»i əhatə etməklə yanaşı, ondan fərqli mənalarını daha ay-
dın vurğulaya bilmək üçün!). 
«Nitq» səs vasitəsilə, sözlərlə ifadə olunmuş konkret maddi 
təzahürdür. Nitq dilin fəaliyyətdə olan forması, bilavasitə gerçəkli-
yidir. 
Əslində, dilin yayılmış təriflərindən biri olan «dil – insan-
lar arasında ünsiyyət vasitəsidir» fikri eyni dərəcədə «nitq» 
üçün də söylənilə bilər. Daha doğrusu, «nitq» üçün bu tərif daha 
yetərlidir. «Dil» isə «nitq»i əhatə etməklə yanaşı, daha geniş 
mənaya malikdir. Dil konkret fikirləri ifadə etməyə imkan verən 
bir bazadır. Elə bir xammal, material, potensial imkan, xəzinə-
dir ki, hər dəfə bu xəzinədən nə isə götürülür, istifadə olunur 
(lakin təbii ki, o heç vaxt qurtarmır, çünki o virtual maddi real-
lıqdır, aktiv yox, potensial mövcudluğa malikdir…). Dillə nit-
qin münasibətində bu məqamı Humboldt da vurğulayır: «Real 
dil ancaq nitqdə təzahür edir».1 Humboldt dilin virtual mövcud-
luğu haqqında bir şey deməsə də, onun iqtibas gətirdiyimiz bu 
fikrinin ekstrapolyasiyası məhz belə bir nəticəyə gətirir. 
 «Dil» konkret «nitq» aktlarında istifadə olunan və həmi-
şə konkret bir nitqə nəzərən daha geniş diapazonu əhatə edən, 
ayrı-ayrı nitqlərdə ancaq qismən təzahür edən və ancaq potensi-
al halda bütöv fenomen kimi mövcud olan bir sistemdir. O, bu 
                                                 
1 Humbolt V. Göstərilən əsər, s. 115. 
Dil, nitq, söz 
 
 
305
və ya digər konkret nitqdə potensial, passiv haldan aktiv hala 
keçir, bilavasitə maddi reallıq donu geyinir. (Dil də maddi real-
lıqdır, lakin o, reallığın virtual formasına daha çox uyğun gəlir.) 
Dil elə bir dəryadır ki, o bilavasitə və bütövlükdə heç 
vaxt görünmür. Kim isə qaşıqla, kim isə vedrə ilə, kim isə fəv-
varə və axar çaylarla bu dəryadan su götürdükdə biz məhz bu 
konkret təzahürləri görürük. Bu konkret təzahürlər həm də mü-
əyyən üslub deməkdir. Böyük potensial imkan hansı formada 
isə reallaşarkən bu forma həm də konkret subyektin özünəməx-
susluğunu ifadə edir. Biz bir təbii dil çərçivəsində elmi, fəlsəfi, 
bədii dildən və s. danışırıq. Bədii dil çərçivəsində isə neçə-neçə 
konkret üslublar, dəst-xətlər üzə çıxır. 
Dil – çıxış edənlərdən, bu dildə danışan ayrı-ayrı insan-
lardan, fərdlərdən, onların nə vaxt, necə danışmalarından asılı 
olmayaraq – obyektiv surətdə mövcuddur. Zira bir fərdin deyil, 
bütövlükdə xalqın neçə əsrlər boyu formalaşdıraraq gələcək 
nəsillərə ərməğan etdiyi ictimai bir hadisədir. Onun daşıyıcısı 
yalnız bu dili bilən, bu dildə danışan konkret insanlar deyil, 
onların toplusu da deyil, bütövlükdə cəmiyyətdir. Kütlə yox, 
strukturlaşmış sosial sistem – cəmiyyət. Və bu cəmiyyətdə dil 
özü də bir sosial institut kimi formalaşır və onun mövcudluğu-
nun da konkret insanlardan asılı olmayan obyektiv real forma-
ları (qrammatika, lüğətlər, kitablar və s.) yaranır. Xalqın bütün 
nümayəndələri sadəcə bu dildə danışdığı halda, onu tam şəkildə, 
bütöv bir fenomen kimi tədqiq edən, qoruyan, ümumi cəhətləri-
ni, qanunauyğunluqlarını, invariantlarını, habelə, başqa dillərə 
nəzərən xüsusiyyətlərini və s. öyrənən ixtisaslaşmış adamlar – 
dilşünaslar ortaya çıxırlar.  
Dil potensial imkandır. Ondan necə istifadə etmək sənət-
karlıq məsələsidir. Sənətləşən, şeirləşən dilə Şərqdə sadəcə 
“söz” deyilir. Daha artıq dilin yox, sözün qüdrətindən bəhs olu-
Əbu Turxanın hikmət dünyası 
  
 
  
306
nur. Yazışı Mir Cəlal “Füzuli sənətkarlığı” əsərində yazır: “Fü-
zuliyə görə, bədii əsərdə söz adi, sadə mənasından çox-çox yük-
sək məna gözəlliyinə və təsir qüdrətinə malik olmalıdır. Ədəbi-
bədii əsər xüsusi bir fəsahət və bəlağətlə yazılmalıdır”.1 
Füzuli deyir: 
 
Can sözdür, əgər bilirsə insan, 
Sözdür ki, deyirlər özgədir can. 
 
Göründüyü kimi, “söz”ə sadəcə dəyər verilmir, o həm də 
varlığın (canın, ruhun) özü və bu öz-ün ifadəsi kimi qiymətlən-
dirilir. 
M.Haydegger də poeziyanın ilkinliyini, ontoloji funksiya-
sını önə çəkməyə çalışır. O, yazır: “Poeziya varlığın sözlə yara-
dılmasıdır. O, sadəcə “mədəniyyətin ruhu”nunun ifadəsi olma-
yıb, həm də hər şeyin ilkin mahiyyətini ifadə edir. Və bu ideya 
M.Haydeggerin yeni fikirlərindən biri hesab olunur. Halbuki, 
“varlığın sözlə yaradılması” tezisinin kökləri nə az, nə çox – 
Füzulinin “söz – candır” ideyasına gedib çıxır. Mir Cəlalın yaz-
dığı kimi, Füzulinin “Şeir, söz sənəti haqqındakı təsəvvürü ol-
duqca genişdir. O, şeiri həyatın, varlığın (kursiv mənimdir – 
S.X.) ən yüksək formada inikası hesab edir”2. 
Füzuli sözə mənəvi müstəvidə də böyük qiymət verir: 
 
Artıran söz qədrini sidq ilə qədrin artırır, 
Kim, nə miqdar olsa əhlin eylər ol miqdar söz. 
 
Əslində Füzulinin sözü belə yüksək dəyərləndirməsi 
Azərbaycan poeziyası üçün ənənəvi bir mövqedir.  
Nizami deyir: 
 
                                                 
1 Mir Cəlal. Füzuli sənətkarlığı. Bakı, “Kaşkari”, 2007. s.17-18.  
2 Yenə orada, s.16.  
Dil, nitq, söz 
 
 
307
Sözün qanadları var, quş kimi incə-incə,  
Dünyada söz olmasa, nəyə gərək düşüncə.  
 
Nizami də sözə həm ontoloji, həm də aksioloji aspektlər-
də qiymət verir. Sözü su ilə müqayisə etməklə bir tərəfdən suyu 
dünyanın əsası kimi götürən Fales təlimini yada salır, digər tə-
rəfdən sözün qədir-qiymətindən bəhs edir:  
 
Az sözün incitək mənası solmaz, 
Çox sözün kərpictək qiyməti olmaz. 
 
İstənilən halda müqayisələr göstərir ki, Azərbaycan 
poetik və fəlsəfi fikrində “söz” anlayışı məhz “loqos” 
mənasında işlədilir. Adi danışıqdan fərqli olaraq söz bəzən 
fikrin sinonimi kimi, bəzən də onun ən optimal ifadə vasitəsi 
kimi başa düşülür.  
Lakin sözlə bağlı deyilənlərin böyük əksəriyyəti bəlağət 
olduğundan, biz onları aforizm kimi dəyərləndirməyin tərəfdarı 
deyilik. Gözəl deyimlər, bənzətmələr, metaforalar bir sənət 
abidəsi sayıla bilər, amma bunların aforizm kimi qəbul 
olunması üçün bir sıra əlavə şərtlər də lazımdır. 
 
 
 
Əbu Turxanın hikmət dünyası 
  
 
  
308
 
 
 
 
 
İnsan dünyası üç təməl  
üzərində qərar tutur: söz, zəka və əməl. 
 
 
Poeziya qafiyəyə, ahəngə, ritmə salınmış  
sözlərdən daha çox, sözlərlə ifadə olunmuş ritm və ya 
ahəngdir. Hətta belə demək mümkündürsə, sözlərlə çəkil-
miş tablo və ya sözlərlə ritmlənmiş musiqidir. 
 
 
Nəqli cümlə yer hadisələrini,  
əqli cümlə göy hadisələrini ifadə edir. 
 
 
Dil, nitq, söz 
 
 
309
Bütün böyük sənətkarlar əslində  
həmişə eyni sualları qoyurlar; lakin hərə öz  
dövrünün dilində. 
 
 
Hansı dildə deyil,  
nə barədə oxuyub-yazmaq önəmlidir. 
 
 
Dil keçmiş nəsillərin  
düşüncəsinə biçilmiş libasdır. O, indiki nəslə  
dar da gələ bilər, gen də. 
 
 
Dil o zaman inkişaf edir ki,  
çağdaş düşüncə mövcud dil qəlibinə sığmır. 
 
 
Dil fikri o zaman  
daha yaxşı ifadə edə bilir ki, onu öz ahənginə  
uyğunlaşdıra bilir. 
 
 
Əbu Turxanın hikmət dünyası 
  
 
  
310
Sözün formasına  
aludə olanda məna kölgədə qalır. 
 
 
Dil nə qədər böyük meydan aça bilsə,  
fikir də özünü o qədər azad hiss edər. 
 
 
Sözün şeriyyəti  
fikrin şeriyyətinə xidmət etməlidir. 
 
 
Deyilişin bənzərliyi  
fikrin də bənzərliyinə dəlalət etmir. 
 
 
Natiqliyin əsas şərti  
nitqi vaxtında və nida ilə bitirməkdir. 
 
 
Dil təfəkkürün qəlibidir. 
 
 
Dil, nitq, söz 
 
 
311
Dilin imkanları məhdud  
olanda təfəkkürə də çəpər çəkir. 
 
 
Dil də torpaq kimidir;  
münbit olmasa, fikir cücərməz. 
 
 
Söz sədəfdir, fikir – mirvari. 
 
 
Müxtəlif dilləri  
ortaq məxrəcə gətirən məntiqdir. 
 
 
Böyük fəlsəfələr ancaq  
böyük dillərin çanağında yoğrulub yapıla bilər. 
 
 
Hər dilin yaddaşında bir fəlsəfə yatır;  
buna milli-fəlsəfi fikir deyilir. 
 
 
Əbu Turxanın hikmət dünyası 
  
 
  
312
Fəlsəfi yaradıcılıqda iki tərəf  
iştirak edir: filosof və dil; ikisindən biri zəif olanda,  
yeni fikir doğula bilmir. 
 
 
Ən mahir müəllif də  
yetkin olmayan bir dildə yetkin əsər yaza bilməz. 
 
 
Ən gözəl nitq ən qısa nitqdir. 
 
 
Müəyyən mənanı ifadə etmək üçün  
dəvət olunan hər bir söz özü ilə neçə-neçə dəvət 
olunmamış qonaqlar gətirir. 
 
 
Yaxşı yorumçu bəzən  
müəllifin demək istədiklərindən daha dərin mənalar  
üzə çıxara bilir. 
 
 
Dil, nitq, söz 
 
 
313
Sözü kütlənin səviyyəsinə  
endirənlər daha tez populyarlaşırlar. 
 
 
Dil – insanlar arasında,  
elm – insanla təbiət arasında ünsiyyət vasitəsidir. 
 
 
Əsl siyasətçi susaraq nə isə  
deməyi və danışaraq heç nə deməməyi bacarmalıdır. 
 
 
Yersiz danışmaq axmaqlıq olduğu kimi,  
yeri gələndə danışmamaq da axmaqlıqdır. 
 
 
 
 
Əbu Turxanın hikmət dünyası 
  
 
  
314
 
 
 
 
 
 
 
 
Ədəbiyyat  
və  
incəsənət
 
 
 
 
 
Ədəbiyyat və incəsənət 
 
 
317
 
 
 
İnsanı idarə edən onun düşüncəsi və hissiyyatıdır. Müxtə-
lif insanlarda bu iki komponentin nisbəti də müxtəlif olur. Kim 
isə hər şeyi ölçüb-biçir, başqası daha çox duyğusal olur. Kim isə 
hər işdə məhz fayda axtarır, başqası gözəlliyə daha çox üstünlük 
verir və s. Təəssüratdan çıxış etmək, qəlbinin hökmü ilə iş gör-
mək Şərqdə yaxşı hal sayıldığı halda, Qərbdə bir çatışmazlıq ki-
mi dəyərləndirilir. Hər şeyə ani reaksiya verməkdənsə, ölçüb-
biçmək, qərarı ağıl süzgəcindən keçirmək daha düzgün sayılır. 
(Yeri gəlmişkən, bizdə də «yüz ölç, bir biç» hikməti yaranmış-
dır. Lakin təəssüf ki, əməli fəaliyyətdə bunu nəzərə alanlar az-
dır. Qərbdə isə bu hikmət ictimai şüura, mentalitetə daxil ol-
muşdur). Lakin Qərbdə pozitivizm və praqmatizmlə yanaşı, ek-
zistensialist yanaşma da vardır ki, bu yanaşmaya görə hadisələ-
rin özü və ya məntiqi dərki yox, ancaq emosional yaşantısı hə-
qiqi mövcudluqdur.  
İnsanların ixtisas fəaliyyəti maddi istehsal və ya xidmət, 
elm və ya mədəniyyət, yaxud istənilən başqa sahədə olmasından 
asılı olmayaraq, ən çox əqli və əməli biliklərə, peşə vərdişlərinə 
əsaslanır. Bununla yanaşı, hər bir insan təbiətə, ətrafındakı hadi-
sələrə, ünsiyyətdə olduğu insanlara müəyyən estetik münasibət 
bəsləyir. O, hadisələrdən təsirlənir və təəssüratlarını hansı isə 
Əbu Turxanın hikmət dünyası 
  
 
  
318
formalarda ifadə etməyə çalışır. Bədii təfəkkür də, bədii yaradı-
cılıq da gerçəkliyin estetik dəyərləndirilməsi prosesində ortaya 
çıxır.  
Bədii yaradıcılıq insanın özünüifadə formalarından biri-
dir. Lakin sənət əsərlərində məqsəd ancaq müəllifin öz mənəvi-
emosional vəziyyətini, estetik duyğularını, təəssüratlarını şərh 
etmək, «sadəcə ürəyini boşaltmaq» deyil. Əgər sənət əsərinin 
oxucusu, dinləyicisi, tamaşaçısı, bir sözlə, istehlakçısı yoxdursa, 
bu nə dərəcədə sənət əsəri sayıla bilər? 
Əgər kimsə səhrada, özü üçün oxuyursa, iş görə-görə 
zümzümə edirsə, kimsə özü üçün şer yazır və bunu gizli saxla-
yırsa, yazı yazarkən dəftərin kənarında şəkil çəkirsə və s., və s. 
– bunlar sənət sayıla bilərmi? Elə olsa idi, hamı sənətkar sayıl-
malı idi. Hamı harda isə özünü bədii vasitələrlə də ifadə edir. 
(Düzdür, ancaq özünüifadə ehtiyacından doğan, heç bir başqa 
məqsəd daşımayan yaradıcılıq da sonralar nə vaxtsa sənət nü-
munəsi kimi təqdim edilə bilər. (Puşkinin illüstrasiyaları, Eynş-
teynin skripka çalması və s.) Biz rəssam kimi tanınmış Toğrul 
Nərimanbəyovun müğənniliyini misal gətirmirik, çünki indi o, 
bu sahədə də sənətini tamaşaçılara təqdim edir; deməli, hər iki 
sahədə peşəkardır. 
Əslində əsər yalnız o zaman sosial status kəsb edir və sə-
nət aləminə daxil olur ki, onun istehlakçısı, istifadəçisi olsun. 
Əsl sənət əsəri müəllifin sağlığında olmasa da, gec-tez öz dəyə-
rini almalıdır.  
Bədii əsərin ifadə etdiyi məna heç bir rasional vasitə ilə 
çatdırıla bilməz, zira obrazlı təsvir, incəsənətin özü ən optimal 
ifadə formalarından biridir. Deməli, sənətşünasların və ədəbi 
tənqidçilərin yaratdığı rasional izahat körpüsü – sənətkarın yə-
qin ki, daha gözəl üsulla çatdırmış olduğu mənaların “adi şüura, 
danışıq dilinə çevrilməsi” kimi başa düşülə bilər və bu, geniş 
Ədəbiyyat və incəsənət 
 
 
319
oxucu kütləsinə əlavə olaraq çox az şey verir. 
Müxtəlif bədii yaradıcılıq formaları əqli və hissi təsir im-
kanlarına görə, düşüncəni, yoxsa duyğuları inkişaf etdirmək ba-
xımından fərqlidirlər. Musiqi, təsviri sənət və poeziya daha çox 
dərəcədə duyğulara təsir etdiyi halda, epik bədii ədəbiyyat və 
onun üzərində qurulan kino sənəti həm də və daha çox dərəcədə 
düşüncənin, dünyagörüşünün inkişafına yönəldilmişdir. Drama-
turgiya və teatrda isə bu nisbət təxminən bərabər olub, hiss və 
düşüncənin sintezinə əsaslanır. Bu sənət böyük emosional təsir 
gücünə malik olmaqla bərabər, tamaşaçı dünyagörüşünün inki-
şafına da xidmət edir. 
Sənət var ki, ancaq duyğulandırır, sənət var ki, həm də 
düşündürür. Məsələn, mənzərə şəkli ancaq təbii gözəlliyi ifadə 
etdiyi halda, müəyyən bir hadisənin, süjetin təsviri hiss aşıla-
maqla bərabər, insanı həm də düşündürə bilər. Məsələn, İ.Repi-
nin yaradıcılığında, İvan Qroznının öz oğlunu öldürməsi səhnə-
sinin təsviri sənətkarlıq baxımından dəhşət hissi yaratmaqla ya-
naşı, konkret tarixi faktla bağlı olduğundanmı, ata-oğul münasi-
bətlərini ifadə etdiyindənmi, yoxsa rəyasətin, hakimiyyətin öv-
lad məhəbbətinə üstün gəlməsi faktını vurğulamasındanmı, ya 
nədənsə, – insanı həm də düşündürür. 
Poeziyada düşünə bilmək üçün pafosdan, hissin dinami-
kasından azad olmaq, diqqəti müəyyən bir hadisəyə, nöqtəyə 
yönəltmək tələb olunur. Qatarın pəncərəsindən görünən və bir-
birini əvəz edən mənzərələr – dağlar, meşələr, çəmənlər – həya-
tın rəngarəngliyini və dinamikasını ifadə edir. Bunları təsvir 
edən şairin söz atı da çaparaq olur. Amma çəməndə hansı isə 
boynubükük bir çiçəyin əhvalını qələmə almaq üçün hərəkətin 
yox, sükutun ifadə etdiyi məna üzə çıxarılmalıdır. 
Bədii ədəbiyyat insanın mənəvi-estetik inkişafı prosesin-
də müstəsna əhəmiyyətə malik bir vasitədir. N.Çernışevskinin 
Əbu Turxanın hikmət dünyası 
  
 
  
320
qeyd etdiyi kimi, elmi ədəbiyyat insanları nadanlıqdan, bədii 
ədəbiyyat isə kobudluq və bayağılıqdan xilas edir.  
Pedaqoji fikir çərçivəsində bədii ədəbiyyatın tərbiyəvi ro-
lu məktəb proqramları ilə məhdudlaşdırılır. Amma ədəbiyyat 
elə böyük miqyaslı bir hadisədir ki, o, dərs prosesinə, bütövlük-
də təhsil sisteminə sığışa bilməz. Bu baxımdan, bədii ədəbiy-
yatın tərbiyəvi rolu iki miqyasda nəzərdən keçirilməlidir. Birin-
cisi, dar mənada, məktəb miqyasında, şagirdlərin dünyagörüşü-
nü və bədii-estetik zövqünü formalaşdıran vasitələrdən biri ki-
mi. İkincisi, insanı bütün ömrü boyu müşayiət edən, ancaq bədii 
oxu vasitəsi ilə deyil, həm də teatr, kino, televiziya vasitəsi ilə 
ona mənəvi-estetik mühit yaradan universal vasitə kimi.  
Osvald Şpenqlerin dediyi kimi, «millətin əsasında ideya 
dayanır».1 Lakin ideyanın geniş xalq kütlələrinə çatdırılmasının 
ən optimal və anlaşıqlı vasitəsi nədir? Elmi-fəlsəfi fikir ancaq 
intellektual elita üçün əlçatandır. Bədii ədəbiyyat isə ən dərin 
ideyanı da obrazlarla ifadə etdiyi üçün onun oxucuları çoxdur 
və deməli, təsir dairəsi də qat-qat böyükdür. Xüsusən şifahi xalq 
ədəbiyyatı, aşıq sənəti əslində milli ruhun bilavasitə ifadəsi ol-
duğundan onu dərk etmək üçün nəinki alim olmağa ehtiyac 
yoxdur, hətta alimlik burada milli kökdən uzaqlaşma mənasın-
da, olsa-olsa ziyan gətirə bilər. M.Ə.Rəsulzadə bu məsələni çox 
gözəl qoymuşdur: «Milliyyət hissini itirməyənlər və milliyyət 
ruhundan uzaqlaşmayanlar üçün aşıq Kərəmdə, Koroğluda və 
bunun əmsalındakı nəğmələrdə o qədər ülvi hisslər və o qədər 
geniş zövqlər vardır ki, onu ancaq saz nəğməsi ilə oxunduğu za-
man hekayə qəhrəmanının dərdinə tamamilə aşina ola bilən 
köylülər qədər saf və pak ürəklərimiz anlaya bilərlər».2  
                                                 
1 Шпенглер О. Закат Европы. Очерки мифологии мировой истории. 2. 
Всемирно-исторические перспективы. – М.: Мысль, 1998, с.175. 
2 Rəsulzadə M.Ə. Əsərləri. II cild. B., Şirvannəşr, 2001. s. 306. 
Ədəbiyyat və incəsənət 
 
 
321
Tərbiyə problemləri heç də bəzi pedaqogika kitablarında 
qabardıldığı kimi atalar sözləri, ibrətamiz fikirlər, hədislər vasi-
təsilə həll oluna bilməz. İnsan psixikasının, mənəvi aləmin daha 
dərin qatlarına nüfuz etmək üçün mürəkkəb dramatik təhkiyənin 
rolu əvəzedilməzdir. İnsanın mahiyyəti, iç üzü, qəlbinin ən də-
rin guşəsində yerləşərək, gündəlik həyatda üzə çıxmayan həqiqi 
Məni, Eqosu məhz gərgin dramatik yaşantılar, sarsıntılar, izti-
rablar zamanı üzə çıxır. Hər bir insan öz şəxsi həyatında bu an-
ları yaşamaya da bilər. Məhz ədəbiyyat, klassik ədəbi əsərlər in-
sanları bədii obrazların yaşantılarına qoşmaqla, onlara öz qəlb-
lərinin sirli-sehrli guşələrinə bələd olmaq, öz Mənlərini psixik 
səviyyədə, duyğularla ifadə etmək imkanı yaradır. Mənəvi ka-
millik yolu informasiya, soyuq bilik şəklində qəbul olunan afo-
rizmlərdən, nəsihətlərdən deyil, həyəcan və iztirablardan, ülvi 
duyğulardan, gözəllikdən, katarsisdən keçir.  
İnsanla mühit arasında, bir əqidə ilə başqa əqidə arasında, 
habelə, ayrıca bir insanın daxili aləmindəki müxtəlif fikir və is-
tək yönümləri arasında ziddiyyətlər bir-birini tamamlayaraq, 
bütövlükdə dövrün sosial-siyasi və psixoloji-mənəvi səciyyəsini 
verir.  
Gerçək ictimai həyatda gedən bu proseslər, heç şübhəsiz, 
sənətdə və ədəbiyyatda da bu və ya digər dərəcədə öz əksini ta-
pır. Bu baxımdan, pul və mənəviyyat, güc və həqiqət mövzuları 
özü-özlüyündə ədəbiyyat üçün bir yenilik sayıla bilməz. Lakin 
necə ki, insanlar çox vaxt hadisələr içərisində itib-batır və daxil 
olduqları böyük ictimai-siyasi prosesləri, ictimai axının əsas is-
tiqamətini görə bilmirlər, eləcə də sıravi ədəbiyyat bir qayda 
olaraq bir-birindən maraqlı hadisələr silsiləsini təsvir etməkdən 
usanmır. Nəticədə neçə-neçə detektivlər, melodramlar yaranır 
və hadisələr dənizinin ucu-bucağı olmadığı kimi, onları əks et-
dirən dizilər, çoxseriyalı filmlər də nə qədər istəsən uzadıla 
Əbu Turxanın hikmət dünyası 
  
 
  
322
bilir.  
Melodramla fəlsəfi dramın əsas fərqi nədədir? «Hamlet», 
«İblis», «Aydın» hind filmlərindən, Cənubi Amerika serialların-
dan nə ilə fərqlənir? Bu suallara cavab verilməsi bu gün həm də 
ona görə vacibdir ki, melodram komediantlığın o biri qütbünə 
çevrilərək həyatımıza hər tərəfdən müdaxilə edir. Hadisəçiliklə 
dolu olan videofilmlər, teleseriallar bütün texniki vasitələrlə bizi 
mühasirəyə alır və çox vaxt «Hamlet»lərin, «İblis»lərin, «Ay-
dın»ların bizdə yaratmış olduğu mənəvi özünümüdafiə səddini 
keçərək içərimizə daxil olur. Və bir də başımızı qaldırdıqda 
özümüzü hadisələr, təsadüflər dünyasının axar-baxarında 
görürük.  
Melodram ayrı-ayrı adamlar, şəxsi həyatlar və təsadüflər 
üzərində qurulmuş maraqlı və gərgin situasiyaları əks etdirir. 
Primitivliyin, diletantizmin bariz nümunələri kimi üzə çıxan 
melodram bəzən çox bahalı libas geyinir, yüksək dizayn və bə-
diilik elementləri ilə pərdələnir, müasir kino texnikasından, 
məşhur aktyorlardan istifadə edir. Lakin hansı libasa girirsə-gir-
sin, onun əsas göstəricisi hadisəçilikdir. Burada fəlsəfi ümumi-
ləşmə bir yana qalsın, bədii ümumiləşmə səviyyəsində də qanu-
nauyğunluq axtarmaq əbəsdir.  
Teleseriallar həyatda determinizmdən daha çox, təsadüf-
lər üzərində qurulur. Hadisələr istənilən vaxt istənilən səmtə yö-
nəlir. Müxtəlif gözlənilməz vaqeələr bir-birini sıçrayışlarla əvəz 
edir və ancaq zahiri tellərlə, süni şəkildə bağlanır. Belə əsərlər 
insanın mənəvi varlığının bütövləşməsinə, kamilləşməsinə de-
yil, «bu dünya beş gündür…», «ayaq hara, baş da ora» «fəlsə-
fə»sinin təbliğinə xidmət edir.  
Əvvəllər «boz ədəbiyyat» klassik ədəbiyyatla mübarizəyə 
girə bilmirdi. Məktəblərdə məhz klassik bədii ədəbiyyatın tədris 
olunması gənclərin böyük ideallar ruhunda tərbiyə olunmasına 
Ədəbiyyat və incəsənət 
 
 
323
imkan verirdi. Lakin «boz ədəbiyyat», «kütləvi mədəniyyət» te-
leviziyaya ayaq açdıqdan sonra məktəblərin, pedaqoqların nə-
zarətindən çıxdı və birbaşa evlərə daxil olmaqla antitərbiyə va-
sitəsinə çevrildi. Yeganə qoruyucu amil məktəb dərsliklərinin 
əsasən klassikaya istinad edən məzmunudur ki, son dövrlərdə 
burada da «bozarma» meylləri hiss olunmaqdadır.  
Bu gün gənc nəslin tərbiyəsi işi məhz belə bir təhlükə ilə 
üz-üzə dayanır. Əsrlər boyu bütün böyük zəka sahiblərinin səy-
ləri hadisələrin alt qatındakı mahiyyəti, qanunauyğunluğu, zəru-
rəti üzə çıxarmağa yönəldiyi halda, «kütləvi mədəniyyətin» dal-
ğaları bizə seriallar, detektivlər, «qorxunc filmlər» formasında 
axın-axın streslər gətirir və bizim onlardan qorunmaq üçün mü-
dafiə vasitəmiz olmadıqda bu dalğalar bizi də öz axınına qat-
maq təhlükəsi yaradır. Yeganə çıxış yolu bu yabançı təsirləri 
milli ədəbiyyatın klassik nümunələri ilə, həmin mövzuda çəkil-
miş televiziya tamaşaları ilə kompensasiya etməkdir.  
  
 
 
 
 
 
Əbu Turxanın hikmət dünyası 
  
 
  
324
 
 
 
 
 
İnsanı aşağı çəkən qüvvələr 
 sərvət və şəhvət, insanı ucaldan yaradıcılıqdır. 
 
 
Sənətkar ancaq  
müəyyən bir məqama yüksələrkən yarada bilir. 
 
 
Yaradıcı əql məhəbbət kontekstində ortaya çıxır. 
 
 
Bütün sənət növləri məhəbbət və ağlın  
bu və ya digər nisbətdə birləşməsindən yaranır. 
 
 
Ədəbiyyat və incəsənət 
 
 
325
Sənətdə yaradıcılıq prosesi o dərəcədə  
fərdidir ki, həmmüəllif olmaq mümkün deyil. 
 
 
Hər bir sənət əsəri  
bütövlüyün və vahidin təcəssümüdür.  
İki əsər yanaşı olanda bir-birinə kölgə salır. 
 
 
Sənətin missiyası ilahi gözəlliyi  
onun təzahürlərində görə bilməkdir. 
 
 
Yaradıcı fəaliyyət valideynlikdən daha uca,  
daha şərəflidir. Belə ki, bu halda passiv ideyanın 
bölünməsi deyil, canlı ideyanın təcəssümü ilə rastlaşırıq. 
 
 
Sənətdə təsvir olunan  
səma deyil, çay deyil, dəniz deyil…  
Təsvir olunan qəlbin ənginliyidir. 
 
 
Əbu Turxanın hikmət dünyası 
  
 
  
326
İnsan cisimlərin  
özündə olmayan yeni bir şey yarada bilməz. 
 
 
Yaradıcılıq prosesi bu dünyada  
öncə gizli şəkildə olanların aşkarlanmasıdır. 
 
 
Əsl sənət hiss və duyğunu  
necə yaranıbsa, eləcə – hələ öz təravətini itirmədən,  
öz bakirəliyində təqdim edir. 
 
 
Sənət məmləkətində  
bütün məbədlər unikaldır; onlar heç vaxt bir-birinin  
üzərinə toplanmır. 
 
 
Hər bir sənət abidəsi canlıdır.  
Onlar üst-üstə toplansaydı, altda qalanlar nəfəs  
ala bilməz. 
 
 
Ədəbiyyat və incəsənət 
 
 
327
Əsl sənətkarlıq üzdə  
sadə görünənin alt qatdakı dərin mənasını üzə  
çıxarmaq məharətidir. 
 
 
Bədii obraz ölçü,  
kəmiyyət hüdudları ilə məhdudlaşmır. 
 
 
Duyğular sənətdə,  
ağıl – elmdə, ruh – fəlsəfədə özünü ifadə edir. 
 
 
Sınaq-səhv metodu elm üçündür.  
Sənət əsərləri sınaq-səhv metodu ilə yaradıla bilməz,  
çünki qəlblərə ünvanlanmışdır. 
 
 
Əsl sənətkar ancaq  
demək istədiyini deyə biləndir. Amma əksər  
hallarda əsərdə müəllifin iradəsindən asılı olmayan  
çoxlu sayda yan-yörə var. 
 
 
Əbu Turxanın hikmət dünyası 
  
 
  
328
Demək istədiyini çoxları deyə bilir.  
Ən böyük sənətkarlıq demək istədiyindən başqa bir şey 
deməməkdir. 
 
 
Səhifəni axıra qədər  
doldurmağa çalışmayın, oxucu üçün də boşluqlar 
qalmalıdır. 
 
 
Bütün sənətkarlar ictimaiyyətə  
yaradıcılıq prosesini deyil, onun son məhsulunu  
çatdırırlar. 
 
 
Həyat fəlsəfəsinə gedən  
ən geniş yol ədəbiyyatdan keçir. 
 
 
Ədəbiyyat – əbədiyyəti ana,  
anı əbədiyyətə çevirir. 
 
 
Ədəbiyyat və incəsənət 
 
 
329
Poeziyada sözün çalarları olar,  
elmdə – yox. 
 
 
Şair uzaq fəlsəfə dağından  
camaata sovqat gətirən Simurq quşudur. 
 
 
Şeirlə romanın nisbəti bulaqla dənizin  
nisbəti kimidir. Birinin hikməti səmimiliyində, o birinin 
hikməti ənginliyindədir. 
 
 
Şairlər öz dövrünün  
sərvətindən gələcəyə ərməğanı durna qatarı ilə,  
alimlər – elm qatarı ilə göndərirlər. 
 
 
Poeziya quş kimidir:  
tərlan kimi süzənlər;  qartal kimi zirvəyə qalxanlar;  
hətta çəyirtkə kimi tullananlar da var. 
 
 
Əbu Turxanın hikmət dünyası 
  
 
  
330
Şairə ilham  
sözün közünü üfürmək üçün lazımdır. 
 
 
Poeziya göylərin ab-havasını  
yerə ərməğan gətirmək, yeri qanadlandırmaq,  
canlandırmaq, ona uçuş əzmi vermək üçündür. 
 
 
Poeziya qanadlarında yüksəyə qalxmaq olar,  
amma uzağa getmək olmaz. 
 
 
Hər müəllif sanki öz ömrünü uzatmaq,  
hətta əbədiyyətə qovuşmaq üçün yazır; yaxşı əsər 
müəllifinə (sağlığında ikən) ölməzlik gətirir, pis əsər 
ölməzlik ümidini öldürür. 
 
 
Ölü doğan müəllif nə vaxtsa  
dünyaya diri övlad gətirə bilsə, əvvəl ölənlər də dirilər. 
 
 
Ədəbiyyat və incəsənət 
 
 
331
Maksima:  
Qatarın pəncərəsindən görünən 
 və bir-birini əvəz edən mənzərələr – dağlar, meşələr, 
çəmənlər – həyatın rəngarəngliyini və dinamikasını ifadə 
edir. Bunları təsvir edən şairin söz atı da çaparaq olur. 
Amma çəməndə hansı isə boynubükük bir çiçəyin əhvalını 
qələmə almaq üçün hərəkətin yox, sükutun ifadə etdiyi 
məna üzə çıxarılmalıdır. 
 
 
Bədii əsərin gücü nə vaxtsa  
bir nəfər tərəfindən yaşanmış duyğunun minlərlə  
adam tərəfindən dönə-dönə yenidən  
yaşanmasındadır. 
 
 
Klassiklər keçmişlə  
bu gün arasında körpüdürlər. 
 
 
Klassiklər müxtəlif xalqları və millətləri  
bir araya gətirən ümumbəşəri məbədin sütunlarıdır. 
 
 
Əbu Turxanın hikmət dünyası 
  
 
  
332
Hər bir əsər  
müəllif ideyasından daha zəngindir. 
 
 
Klassik oxucu sənətkarın yazdığını  
onun özündən daha yaxşı başa düşə biləndir. 
 
 
Yaxşı tənqidçi əsərdə sənətkarın  
özünün demək istəmədiklərini də aşkar edir. 
 
 
Tənqidçi fəlsəfi hazırlıq səviyyəsinə görə  
yazıçıdan yüksəkdə durmasa, əsərin həqiqi qiymətini  
verə bilməz. 
 
 
Böyük şəxsiyyətlər haqqında yazanda  
adam özü onların səviyyəsinə qalxmır, əksinə,  
onları öz səviyyəsinə uyğunlaşdırır. 
 
 
Ədəbiyyat və incəsənət 
 
 
333
Önəmli o deyil nə haqqında və ya kimin  
haqqında yazılıb, önəmli odur ki, kim yazıb! 
 
 
Ən gerçək portret dahilərin  
yazılarında üzə çıxır. Onlar heç kimin görmədiklərini  
üzə çıxara bilirlər. 
 
 
Rəssamın böyüklüyü  
çəkməzdən əvvəl xəyalında yaratdığı ilə, sənətkarlığı  
isə iç dünyasında yaratdığını kətana köçürə bilmək  
məharətində üzə çıxır. 
 
 
Maksima:  
Bəzən böyük həyat səhnələrində  
oynamaq üçün yaranmış insanların ömrü kiçik və 
yeknəsəq səhnələrdə keçir. Bu halda onlar öz mənəvi 
potensialının təcəssümünü ancaq ədəbi qəhrəmanların 
həyatında tapa bilirlər. 
 
 
Əbu Turxanın hikmət dünyası 
  
 
  
334
Eyni alətin çoxlu sayda olmasından  
ən yaxşı halda  sinxronluq yarana bilər. Yeni keyfiyyət 
ancaq simfonikliyin məhsulu ola bilər. 
 
 
 
 
 
 
 
 
 
 
Azadlıq,  
haqq, ədalət
 
 
 
 
 
 
Heç kimin haqqında bir haqsızlıq edilməz.  
Quran 23/62  
Azadlıq, haqq, ədalət 
 
 
337
 
 
 
İdeal və gerçəklik! Arzu, istək və real həyatın özü! İnsa-
nın qəlbində, fikrində yaratdığı və yaşamaq istədiyi xəyali dün-
ya, bir də yaşamağa məcbur olduğu gerçək dünya! Arzular səl-
tənətinin, röyalar dünyasının isti qucağı, mülayim melodiyaları 
və gerçək həyatın sərt iqlimi, acı həqiqətləri!  
Çox vaxt xoşbəxtliyin də, faciənin də kökündə bu iki 
dünya arasında uyğunluq və fərq dayanır. İstək nə qədər güclü 
olsa və onun reallaşması nə qədər əlçatmaz olsa, faciə də bir o 
qədər qaçılmazdır. Bu iki dünya arasında uyğunluq yaradılması-
nın bir yolu gerçək dünyadakı fəaliyyətimizi arzularımız istiqa-
mətində yönəltməkdirsə, digər yolu arzu və istəyin özünün real-
lığın imkanları istiqamətində tərbiyə olunmasıdır. Mötədil in-
sanlar məhz arzularını cilovlayır, «ayaqlarını yorğanına görə 
uzadırlar», bəzən hətta «palaza bürünüb elnən sürünürlər». Bu-
rada biz yaşadığımız hadisələr dünyasının reallığı ilə yanaşı ar-
zuların reallığı və əlçatanlığı məsələsi ilə rastlaşırıq. Burada ar-
zu və istəyin nisbiliyi və mütləqləşdirilməsi məsələsi ortaya 
çıxır.  
İnsanla mühit arasında, bir əqidə ilə başqa əqidə arasında, 
habelə, ayrıca bir insanın daxili aləmindəki müxtəlif fikir və is-
tək yönümləri arasında ziddiyyətlər bir-birini tamamlayaraq bü-
Əbu Turxanın hikmət dünyası 
 
 
  
338
tövlükdə dövrün sosial-siyasi və psixoloji-mənəvi səciyyəsini 
verir.  
Azadlıq nə üçün lazımdır?  
Çoxları azadlığı kənarda axtarır. Yəni insanın arzu və is-
təklərinə və bu istiqamətdə fəaliyyətlərinə mane olan hər şeydən 
azad bir mühit axtarışından söhbət gedir. Tutaq ki, kənardan 
maneələr götürülür, bəs daxili maneələr necə?  
Azadlıq ilk növbədə insanın öz daxilində öz-ünə mane 
olan hər şeydən azad olmaq deyilmi? 
Bəs daxildə nələrdən azad olmaq lazımdır?  
Öz-ə aid olmayan hər şeydən, bütün yad təsirlərdən, kim-
lərinsə təlqinindən, “palaza bürünüb elnən sürünməkdən”, 
“başqasının çaldığına oynamaqdan”! 
Azadlıq – təbii olmaqdır, insanın öz təbii halına qayıdış 
əzmidir. Lakin insanın təbii halı heç də heyvani başlanğıc kimi 
başa düşülməməlidir. İnsan bütün mənəvi qadağaları min illər 
ərzində öz əqlinin diktəsi ilə yaratmışdır, öz nəfsini məhdudlaş-
dırmışdır. Əlbəttə, buna nail olmaq asan məsələ deyil və buna 
görə də insan özünü heç vaxt instinktlərin ixtiyarına buraxmır. 
Mədəni insan azadlığı kortəbii, mütləq bir şey kimi başa düş-
mür.  
Mütləq azadlığa can atan insan bütün buxovları qırmaq, 
bütün qadağaları ləğv etmək, öz əməllərini ancaq şəxsi istəkləri-
nə uyğun qurmaq əzmi göstərir. Lakin, əlbəttə, bu mümkün de-
yil. Bu, vəhşi azadlıqdır. Müasir insan isə vəhşilərdən məhz öz 
istəyini, instinktlərini, nəfsini buxovlamaq, dinin, əxlaqın, adət-
ənənənin və nəhayət, intellektin və hüququn tələblərinə uyğun-
laşdırmaqla fərqlənir. İnsan buna məcburmu olur? Yoxsa insan 
öz xoşu iləmi öz qarşısında çəpərlər çəkir? 
Niyə mənəvi yüksəliş bu qədər çətin olduğu bir halda, bir 
az boşalan kimi qısa bir vaxtda həyatın dibinə enmək mümkün 
Azadlıq, haqq, ədalət 
 
 
339
olur? Fizikadan bəlli olduğu kimi, təbiətdə enerjinin minimum-
luğu prinsipi vardır. Yəni özbaşına buraxılmış istənilən sistem 
enerjinin ən aşağı olduğu həddə qərar tutur. Min bir zəhmətlə 
daşı dağın başına qaldırmaq olar, amma bir ehtiyatsızlıq ucun-
dan o dığırlanıb yenə dərənin dibinə düşəcəkdir. Bəli, daş zirvə-
yə asanlıqla qalxmır; onun azadlığı sanki dərənin dibinə enişdə-
dir. Lakin bu, bir anlıq azadlıqdır. Yüksəkdəki daş dərəyə en-
mək imkanını həmişə özündə saxladığı halda, dərədəki daş öz 
gücü ilə yenidən qalxmaq imkanına malik deyil. Yəni əslində 
bir dəfə ləzzətlə dığırlanmaq sayəsində o bütün yüksəliş poten-
sialını xərcləmiş olur. Maləsəf, indi bütün bəşəriyyəti neçə min 
illər ərzində qalxmış olduğu zirvədən bir anlıq ləzzət üçün dərə-
nin dibinə dığırlamaq istəyənlər var. Hətta bunun “fəlsəfəsini” 
də yaradırlar və azadlığı dığırlanmaq kimi başa düşənlər məm-
nuniyyətlə onların ardınca gedirlər. Onları anlamaq çətin deyil.  
Bəşəriyyət min illər boyu nəfsin əqllə məhdudlaşdırılma-
sı istiqamətində ağır bir yol keçmişdir: yay sıxılmış, əsəblər ta-
rım çəkilmişdir. Günlərin bir günü Nitsşe kimilər insanları bu 
gərginlikdən və məhrumiyyətlərdən xilas etməyin yolunu “kəşf 
etmiş” və “gəlin, nəfsimizə azadlıq verək!” demişdir. Bu gər-
ginliyə artıq tab gətirməyən kütlə “dəlidən doğru xəbər” – deyə 
sanki köks dolusu azad nəfəs almış və babaların min illik mənə-
vi kamillik yolunun ağır daşını ataraq yenidən vəhşilik dövrünə 
üz tutmuşdur.  
Bəşəriyyətin mənəvi təkamülü müəyyən bir yüksək mə-
qama çatdıqdan sonra, görünür, daha yüksəliş üçün potensial 
qalmadığından eniş mərhələsi başlanır. Əvvəlki inkişaf mənəvi 
deqradasiya ilə davam etdirilir. Bir tərəfdən rasionalizm, əqlin 
gücü insanları yeni bir inkişaf mərhələsinə qaldırmış oldu. Di-
gər tərəfdən də neçə yüz illər ərzində əqli inkişaf mütəmadi su-
rətdə mənəvi yüksəlişlə müşayiət olundu. İndi elə bir dövr gəlib 
Əbu Turxanın hikmət dünyası 
 
 
  
340
çatmışdır ki, əql yenə də sükan arxasındadır və onun ən böyük 
töhfəsi olan elm öz inkişafını davam etdirir. Amma mənəvi 
proseslər daha onu tamamlamaq iqtidarında deyil.  
Belə məlum olur ki, sözdə rasionalizmə qarşı çıxan, onu 
inkar edən cərəyanlar (məsələn, postmodernist hərəkat) əslində 
ağıl səltənətinə heç nə edə bilməmiş (“yel qayadan nə apa-
rar”), amma əvəzində əxlaqa, mənəviyyata külli miqdarda bö-
yük ziyanlar vurmuşdur. Əvvəllər ağılın haqqa, ədalətə xidmət 
etməsini rəhbər tutan dünyagörüşü indi “ədalət baryerini” keçə-
rək yeni ərazilər fəth etməyə çalışırlar. Lakin əxlaqi qadağaların 
götürülməsi ilə “kəşf olunan” ərazilərin əslində bir o qədər də 
yeni olmadığı bəşəriyyətin hələ vəhşilik, barbarlıq dövründə ke-
çib gəlmiş olduğu ərazilər olduğunun fərqinə varmırlar.  
Azadlığın əxlaq sferasına transformasiyası bir tərəfdən 
ağıldan imtina edərək instinktlərə qayıtmaq şüarı altında, digər 
tərəfdən də “ağıl atını dörd nala çapıb” əxlaqi sədləri aşıb keç-
mək yolu ilə həyata keçirilir. “Dəli-divanəliyin” tərənnümçüləri 
həm ağılın yoxluğundan, həm də ağılın çoxluğundan yaranan 
divanəliyi təhlil edir və insan azadlığını məhz bu iki qadağa böl-
gəsində həyata keçirməyə çalışırlar.  
Haqq, ədalət ağıllamı tənzimlənir, yoxsa bu hiss insanın 
təbiətindəmi olmalıdır? Ədalət ürəyinmi səsidir, yoxsa hər şeyi 
hansı isə mütləq meyarlar əsasında qurulmuş bir tərəzidə - əda-
lət tərəzisində çəkmək və ancaq haqq-hesab əsasında, ölçülüb-
biçilmiş şəkildə qərar vermək lazımdır? Lakin nəyin ölçülmə-
sindən söhbət gedir? Yaxşı nədir, pis nədir? Xeyirlə ziyan ara-
sındakı qırmızı xətti kim çəkmişdir? Yoxsa burada tam bir nis-
bilik hökm sürür?  
 
D.Yum göstərməyə çalışır ki, əxlaqi dəyərlər ağılla mü-
əyyən edilmir; onun əsasında mənəvi hisslər dayanır. Amma nə-
dir “mənəvi hiss”? Haqq-ədalət hissi insana genetik olaraqmı 
Azadlıq, haqq, ədalət 
 
 
341
məxsusdur, yoxsa tərbiyəninmi məhsuludur? Amma tərbiyə ve-
rənlər əvvəlki nəslin nümayəndələridir. Başqa sözlə desək, yaşlı 
nəslin ağlının məhsuludur. Bəlkə gənc nəsil meyarları yenidən 
müəyyənləşdirməli, əxlaqi dəyərləri yeni düşüncə səviyyəsində 
nəzərdən keçirməlidir?  
Əslində yeni dövrdə hüququn bərqərar olması, hüquqi 
dövlətlərin qurulması tədricən əxlaqın hüquqla əvəz olunmasına 
və deməli, nəticə etibarı ilə, ədalətin də ağıl meyarı ilə müəyyən 
edilməsinə gətirib çıxarır. Halbuki, ənənəvi olaraq insanlar əda-
lət hissini dini inamın tərkib hissəsi kimi mənimsəyiblər. Yəni 
haqqın, ədalətin meyarı insan düşüncəsi ilə deyil, ilahi hökmlə 
və deməli, nisbi yox, mütləq şəkildə, əzəli və əbədi olaraq mü-
əyyənləşdirilmişdir.  
Müasir dövrdə bütövlükdə əxlaq, o cümlədən haqq-ədalət 
meyarları sanki din ilə hüquq arasında tərəddüd edir. Bəşəriyyət 
bütün sahələrdə olduğu kimi, ədalətin meyarı ilə bağlı da öz 
axtarışlarını davam etdirir.  
Əslində isə islamda təlqin olunan itaət heç də total itaət 
deyil. Nisa surəsində deyilir: «Ey iman gətirənlər! Allaha, pey-
ğəmbərə və (onlar tərəfindən) itaəti sizlərə vacib buyrulan ixti-
yar sahiblərinə itaət edin» (Quran 4/59). Lakin burada kimə və 
nə kimi bir itaətdən söhbət getdiyi həmişəmi düzgün şərh olu-
nur? 
Allaha itaət etmək və onun sözlərini çatdıran peyğəmbə-
rin dediklərinə əməl etmək hələ o demək deyil ki, insan özü dü-
şünüb-daşınmadan, kor-koranə surətdə hansı isə bir başqasının; 
yaşca böyük olanın, vəzifə və ya var-dövlət sahibinin buyruğu-
na da qeyd-şərtsiz əməl etməlidir. İqtibas gətirdiyimiz ayədə sö-
zünə itaət edilməsi vacib sayılan şəxslər ancaq Allah və pey-
ğəmbər tərəfindən buyurulmuş şəxslərdir ki, buraya valideynlər 
və müəllimlər aid edilə bilər; o da ancaq bir şərtlə ki, onların 
Əbu Turxanın hikmət dünyası 
 
 
  
342
dedikləri Allah kəlamına zidd olmasın. Deməli, söhbət əslində 
yalnız Allaha itaətdən gedir. Əsrlər boyu din xadimləri bu ide-
yanı tədricən öz xeyirlərinə dəyişdirərək, Allah kəlamının təfsir 
səlahiyyətini mənimsəmiş və bununla da insanları özlərinə itaət 
etdirməyə çalışmışlar. Bu da Allah ilə insanlar arasında vasitə-
çilik institutu yaratmaqla, dinimizə xas olmayan bir cəhətdir. 
Görünür, itaətə çağırışın səhv anlaşıla bilməsini istisna etmək 
zərurətindəndir ki, Quranın başqa bir surəsində bu məsələ daha 
konkret qoyulur: «Sizin Rəbbiniz Mənəm. Buna görə də yalnız 
mənə ibadət edin» (Quran 21/92).  
İslam bütün insanları Allah qarşısında bərabər saydığına 
görə, bir insanın başqa bir insana itaət etməsi əslində yasaqdır. 
Tam tərsinə, xristianlıqda kilsə və din xadimləri Allah ilə insan-
lar arasında vasitəçilik missiyasını rəsmən üzərlərinə götürmək-
lə insanın insana sitayişini bir növ qanuniləşdirmiş olurlar. Hal-
buki Qərbdə bu missiyaya qarşı böyük bir etiraz dalğası forma-
laşmışdı ki, bu da əsasən fərdi azadlıq uğrunda mübarizə kimi 
ortaya çıxmışdır. 
Təsadüfi deyil ki, Qərbin ən böyük prioritetlərindən biri 
məhz azadlıq ideyasıdır. Təkcə fəaliyyətdə yox, həm də düşün-
cədə azadlıq! Özünürealizasiya hüququ, istədiyini demək, yaz-
maq, mövqeyini bildirmək hüququ! Biz demirik ki, Şərqdə 
azadlıq ruhu olmamışdır. Ancaq ayrı-ayrı təzahürlər olmuş, la-
kin ictimai şüurda yaşaya bilməmiş, unudulmuşdur.  
Bu gün fərdlərin hüquq və azadlıqlarından, müstəqilliyin-
dən, fikir plüralizmindən, siyasi plüralizmdən məhz Qərb dün-
yasında danışılır. Məhz Qərb dünyası artıq neçə əsrdir ki, ayrıca 
götürülmüş insanların səadətini və xoşbəxt həyatını dövlətin və 
cəmiyyətin əsas vəzifəsi hesab edir və bu istiqamətdə məqsəd-
yönlü fəaliyyət göstərir. Şərq ölkələri isə məhz insan hüquqları-
nın pozulması, fərdi azadlıqların məhdudlaşdırılması, hamının 
Azadlıq, haqq, ədalət 
 
 
343
bir adamın (padşahın, monarxın) iradəsindən asılı vəziyyətə sa-
lınması faktlarına görə tənqid olunur. Və qloballaşmanın əsas 
pozitiv cəhətlərindən biri də bu ölkələrin sakinlərinə hüquq və 
azadlıq gətirmək, onlara azad iqtisadi rəqabətdə öz güclərini 
yoxlamaq şansı verməkdən ibarətdir. O başqa məsələ ki, bu gün 
bir sıra Qərb ölkələrində hakimiyyətə gəlmiş təsadüfi adamlar 
(Sarkozi kimiləri) insanların neçə yüz illər ərzində mücadilə 
edib əldə etdikləri fikir azadlığı məhdudlaşdırmağa çalışırlar. 
Yəni bu gün Qərb onu simvolizə edən ən yüksək dəyərlərdən 
geri çəkilir ki, bu da “Avropanın süqutu”ndan danışanların haqlı 
olduqlarına daha bir sübutdur.  
Qərb dünyasının bu mənəvi sarsıntıları bütövlükdə “insan 
haqları”nın müdafiəsinə yönəldilmiş beynəlxalq təsisatların sar-
sılmasından xəbər verir və bəşəriyyəti yeni axtarışlara sövq 
edir.  
 
 
 
Əbu Turxanın hikmət dünyası 
 
 
  
344
 
 
 
 
 
Təsadüf dərk olunmamış zərurətdir. 
 
 
Zərurət alt qatda incə quruluşla  
yazılanların üst qatdakı həyata daxildən müdaxiləsidir. 
 
 
İnsanın simasını müəyyənləşdirən onun azadlığı  
yox, bu azadlığa özünün qoyduğu məhdudiyyətlərdir. 
 
 
Həddini özü məhdudlaşdıranın  
imkanı böyük olar. 
 
 
Azadlıq, haqq, ədalət 
 
 
345
İddialı adam azad ola bilməz. 
 
 
Özünü tapa bilmək üçün əvvəlcə  
kənar təsirlərdən azad olmaq lazımdır. 
 
 
Bəzən insan özünün  
qoyduğu qaydaların da quluna çevrilir. 
 
 
Maksima:  
İnsan həmişə yeniliyə can atır.  
Lakin yeniliyə qarşı ənənəçilikdən doğan daxili 
müqavimət hissi də olur.  
Müqavimət həddindən artıq olanda – durğunluq, zəif 
olanda – özbaşınalıq yaranır. 
 
 
Verilmiş azadlıq dərəcəsindən yetərincə  
faydalana bilməyəndə məcburiyyət ortaya çıxır. 
 
 
Əbu Turxanın hikmət dünyası 
 
 
  
346
Məhrumiyyətlərsiz qələbə yoxdur. 
 
 
Ancaq azadlığın bir qismindən  
könüllü imtina edənlər azad ola bilərlər. 
 
 
İnsan dünya ilə tərəf-müqabil ola bilmək üçün  
öncə bu dünyanın təsirlərindən azad olmalıdır. 
 
 
İki azad adam bir yerdə azad ola bilməz. 
 
 
Artıq yükdən azad  
olmadan yüksəlmək mümkün deyil. 
  
 
Özünü hisslərin ixtiyarına buraxmaq 
vəhşi azadlığın əlamətidirsə, hissləri cilovlamaq şəxsiyyət 
azadlığının əlamətidir. 
 
 
Azadlıq, haqq, ədalət 
 
 
347
İddiası böyük olanların nəyə nail olacaqları  
hələ bəlli deyil, amma bəri başdan azadlıqlarını iddialarına 
qurban verirlər. 
 
 
Ən çətin əldə olunan azadlıq  
insanın öz keçmişindən azad olmasıdır. 
 
 
İnsan öz istəkləri ilə buxovlanır,  
bilikləri ilə azad olur. 
 
 
Xarakter insanın  
azadlığı üçün təbii qəfəsdir; hər bir insan ancaq  
bu qəfəs çərçivəsində yaşaya bilər. 
 
 
Ruhu azad olanlar əbədiyyətin bir parçalarıdır. 
 
 
Hamı azad olanda heç kim azad olmur. 
 
 
Əbu Turxanın hikmət dünyası 
 
 
  
348
Maksima:  
Ancaq hansı isə bir ideya işığında  
nizamlananda, bu həyatdan baş çıxarmaq və azad  
yaşamaq mümkün olur. Əks təqdirdə insanı qaranlıqda 
vurnuxmaq aqibəti gözləyir. 
  
Azadlığın ən böyük düşməni  
beyindən çıxmayan fikirdir, çünki o, insana daxildən 
hakim olur. 
 
 
Birinin tam azad olması üçün  
hamının kölə olması lazım gəlir. 
 
 
Ədalət yolu abadlığa aparır,  
amma yolun özü çox vaxt daşlı-kəsəkli olur. 
 
 
Haqsızlığın ilk qurbanları haqq adamları olur. 
 
 
Azadlıq, haqq, ədalət 
 
 
349
Haqq ədalətdən,  
ədalət mərhəmətdən yüksəkdir. 
 
 
İti qılınc korş qılıncdan daha mərhəmətlidir. 
 
 
Ədalətli müharibə təhqiramiz sülhdən yaxşıdır. 
 
 
 
Bəzən qan izinin kəsilməsi  
naminə də öncə qan tökmək lazım gəlir. 
 
 
Haqqın qoruna bilməsi üçün  
hərbə hazır olmaq lazımdır. 
 
 
Haqq yolunun nişangahı  
ağlın gücü yox, qəlbin təmizliyidir. 
 
 
Əbu Turxanın hikmət dünyası 
 
 
  
350
Ədalətsizlik – mərdin ibadət məqamında  
namərdin əlinə qılınc verməkdir. 
 
 
Şərin qələbəsi əslində  
məğlubiyyətdir: xeyirin məğlubiyyəti! 
 
 
Deyirlər “qalibləri mühakimə etmirlər”.  
Görünür, ona görə ki, mühakimə etməli olanlar artıq 
susdurulmuş olur. 
 
 
“Kim güclüdürsə, o, haqlıdır” fəlsəfəsi ilə  
“kim haqlıdırsa, o, güclüdür” fəlsəfəsi iki əks qütbdür. 
Gerçək həyat bu qütblərin arasındadır. 
 
 
Hamıya eyni gözlə bax ki,  
böyüyü böyük, kiçiyi kiçik görəsən. 
 
 
Azadlıq, haqq, ədalət 
 
 
351
Xəyanət insanın öz öhdəliklərini “unutmasıdır”. 
 
 
Ancaq qarşısında məsuliyyət  
daşıdığın adama xəyanət etmək olar. 
 
 
Xəyanət andın pozulmasıdır. 
 
 
Hər kəsin aşkarda  
and içmədən də üzərinə götürdüyü andlar var,  
Vətən borcu və insanlıq borcu var. 
 
 
 
Əbu Turxanın hikmət dünyası 
 
 
  
352
 
 
 
 
 
 
Həqiqət və bilik
 
 
 
 
Həqiqət və bilik 
 
 
355
 
 
 
İnsanların fəaliyyət dairəsi genişləndikcə, biliklərin əhatə 
dairəsi də genişlənmiş olur. Müxtəlif fəaliyyət sahələrinə uyğun 
olaraq müxtəlif bilik sahələri yaranır. İnsanların hamısı üçün 
ümumi və zəruri olan maddi fəaliyyətin nəticəsi kimi əmələ gə-
lən adi biliklər və ya məişət bilikləri, heç şübhəsiz, bilik sahələri 
içərisində tarixən ən qədimidir. Sonrakı bilik sahələri insanlar 
arasında əmək bölgüsü sayəsində əmələ gəlir və heç də bütün 
adamlara deyil, fəaliyyət sahəsindən asılı olaraq yalnız müəy-
yən qrup adamlara mənsub olur. Biliklərin bu ilk formalaşma 
dövründə əmək bölgüsü və ixtisaslaşma yalnız maddi fəaliyyət 
sahələrini əhatə edir; bu dövrdə bilik əldə edilməsi hələ müstə-
qil bir məqsədə çevrilmir və yalnız məqsədəuyğun maddi fəa-
liyyətin zəruri tərkib hissəsi kimi çıxış edir. 
Biliklər hələ məxsusiləşməmiş, idrakın müstəqil obyekti-
nə çevrilməmişdi. 
Biliklərin nəsildən nəslə ötürülməsi prosesi müxtəlif 
dövrlərdə və müxtəlif xalqlarda fərqli üsullarla həyata keçiril-
mişdir. Fərqlər ötürülməni təmin edən bir neçə mərhələnin hər 
birində ortaya çıxır. Əvvəla, fikir, bilik başqasına çatdırılmaq 
üçün hansı isə formada maddiləşməlidir. İkincisi, bilik müvafiq 
maddi ifadə vasitəsi ilə başqasına çatdırıldıqdan sonra yenidən 
Əbu Turxanın hikmət dünyası 
 
 
  
356
ideya, fikir, bilik formasına keçməlidir. 
Kiminsə öz bildiklərini başqalarına çatdırması ilk dövr-
lərdə əsasən şifahi nitq, şərti işarələr vasitəsi ilə və ya təcrübə-
nin bilavasitə bölüşdürülməsi ilə mümkün olmuşdur. Sonralar 
bu vasitələr getdikcə çoxalmış, yazının müxtəlif formaları, ki-
tablar, sxem və qrafiklər, radio və televiziya, audio- və videoka-
setlər, kompüter, İnternet və s. də biliyin saxlanması və ötürül-
məsi vasitələri kimi çıxış etmişdir. Lakin əhəmiyyətli olan bili-
yin hansı təbii və texniki vasitələrlə ötürülməsi yox, onun necə 
əldə edilməsi, həqiqətə nə dərəcədə uyğun olması və nə dərəcə-
də dəqiq ifadə edilməsidir. Ötürülmə mərhələsi fikrin ifadə 
olunmasından sonra gəlir. Bundan sonra isə ötürülmüş informa-
siyanın nə dərəcədə adekvat mənimsənilməsi və yenidən insa-
nın fikir dünyasına daxil olaraq öz yerini tutması, aktiv bilik 
formasına keçməsi problemi gəlir. 
İnsanın bilavasitə təbiətlə, ətraf mühitlə qarşılıqlı əlaqə 
şəxsi təcrübə sayəsində əldə etdiyi biliklə başqasından hazır 
şəkildə aldığı bilik nə ilə fərqlənir? Uşaq hələ dil öyrənməmiş-
dən əvvəl hansı isə biliklər əldə edirmi? Nəyə görə sistemli tə-
lim ancaq altı yaşdan sonra başlanır? Yaxud müxtəlif dövrlərdə, 
müxtəlif ölkələrdə bu yaş həddi necə olmuşdur? Hansı təhsil 
sistemində biliklərin şəxsi təcrübə əsasında öyrənilməsinə üs-
tünlük verilir? Bəs biliklərin əsasən hazır şəkildə mənimsənil-
məsinin də öz üstünlükləri varmı; varsa, nədən ibarətdir?  
Hamının elmi biliklərin əsaslarına yiyələnməsi vacibdir-
mi? İnsan öz şəxsi həyatında daha çox hansı bilik formalarından 
istifadə edir? Elmi biliyin digər bilik formaları ilə nisbəti necə-
dir? Tarixən hansı bilik forması ən əvvəl yaranmışdır? 
Ən qədim dövrlərdə, insanın özünü təbiətdən hələ tam 
şəkildə ayırmadığı vaxtlarda, dini və mifoloji təfəkkürün üstün-
lük təşkil etdiyi vaxtlarda da məhz adi və faktiki biliklər şüurlu 
Həqiqət və bilik 
 
 
357
həyatın ilkin zəruri şərtləri kimi mövcud idi. Faktiki biliklərin 
təkrarlanmasından və ümumiləşməsindən əməli biliklər yaran-
mışdır. Bunların hamısının əsasında isə şəxsi hissi təcrübə daya-
nır. Biliklərin başqalarına ötürülməsi nitqin əmələ gəlməsi ilə 
paralel surətdə, onun vasitəsi ilə həyata keçmişdir. Əmək nitqi, 
nitq isə ictimai əməyi, yaxud əməli biliklərin başqalarına ötürül-
məsini təmin etmişdir. 
 
İnsanın ağlı, düşüncə qabiliyyəti nə qədər çox inkişaf 
etsə, gərçəklik haqqında o qədər dəqiq, düzgün bilik əldə edir, 
hiss orqanlarının verdiyi zahiri məlumatla kifayətlənməyərək, 
daxili, sabit, zəruri əlamətləri üzə çıxarır, ümumilərin nə dərə-
cədə əlaqəli olduğunu öyrənir. Ayrı-ayrı konkret hadisələr, tək-
cələr arasındakı əlaqə adi şüur səviyyəsində də üzə çıxarıla bi-
lər, elmi bilik isə, Feyerbaxın dediyi kimi, ümumilər arasındakı 
əlaqəni əks etdirir. 
Biliklərin əsasında əməli fəaliyyət dayansa da, bilik də öz 
növbəsində fəaliyyət meydanını genişləndirməyə xidmət edir. 
Lakin hər bir konkret fəaliyyət üçün müəyyən konkret biliklər 
tələb olunur. Esxil deyir ki, əsas məsələ çox bilməkdə deyil, la-
zım olanı bilməkdədir. Bizim kristalloqrafiya müəllimimiz, gör-
kəmli alim Xudu Məmmədov öyrədirdi ki, alim olmaq üçün yad-
da saxlamaqdan daha çox, yaddan çıxarmağı bacarmaq lazım-
dır. Başqa sözlə, elmi fəaliyyət biliyə seçki ilə yanaşılmasını, 
müəyyən bir fikrin, ideyanın aydınlaşması, kristallaşması üçün 
zəruri olan ən mühüm biliklərin ön plana çəkilməsini, xüsusi 
müstəviyə köçürülməsini tələb edir. Fikrin müəyyən problemə 
fokuslanmasına mane olan, həmin anda “yaddan çıxarılmalı” 
olan biliklər isə passiv hafizəyə, arxa plana keçir və başqa bir 
problemin həlli zamanı yenidən ön plana çəkilir.  
Çox pulu olan, lakin ondan istifadə etməyi bacarmayan 
Əbu Turxanın hikmət dünyası 
 
 
  
358
adamlar olduğu kimi, çox biliyi olan, lakin lazım gəldikdə onu 
saf-çürük edərək müəyyən istiqamətə yönəldə bilməyənlər də 
var. Çox bilmək hələ alim olmaq deyil. Elmi xidmət hər bir 
alimin ümumi bilik xəzinəsindən nə qədər pay götürməsi ilə 
deyil, bu xəzinəyə nə qədər pay verməsi ilə müəyyən olunur. 
Əməli xidmət isə götürülən, mənimsənilən biliklərin məqamda 
necə istifadə olunması ilə müəyyən olunur.  
Yuxarıda qeyd etdiyimiz kimi, biliklər iki yerə bölünür. 
Bilavasitə insanların maddi fəaliyyətinə xidmət edən biliklər 
(əməli biliklər) olduğu kimi, ancaq aralıq mərhələ vasitəsi ilə 
tətbiq olunan biliklər də vardır. “İnsansızlaşdırılmış” dünyanın 
obyektiv qanunauyğuluqlarını əks etdirən koqnitiv biliklərdən 
praktikada istifadə etmək üçün bir fərdi fəaliyyət miqyasından 
kənara çıxan xüsusi sosial mexanizm, xüsusi qüvvə tələb olu-
nur. Deməli, yeni bilik əldə etmək insanın güc-qüvvəsini öz-
özünə artırmır. Əksinə, bu biliyin qüvvəyə çevrilməsi üçün ilkin 
qüvvə, xüsusi maddi vəsait, məqsədyönlü fəaliyyət lazımdır. 
Bəzən maddi fəaliyyət imkanı məhdud olduqda, güc-qüv-
və çatmadıqda insanın ən nəcib arzu və niyyəti həyata keçmə-
miş qalır. Müdrik adam gücsüz olduqda dünyadakı ahəng po-
zuntularını duyur, dərk edir, amma onları aradan qaldıra bilmir, 
dünyanı məqsədəuyğun şəkildə dəyişmək üçün nə etmək lazım 
olduğunu bilir, lakin buna qüvvəsi çatmır. Bu, müdrik adamın 
faciəsidir. Başqa birisinin isə maddi imkanı, gücü-qüvvəsi var, 
lakin nə etmək lazım olduğunu bilmir, daha doğrusu, onun la-
zım bildiyi əsl həqiqətdən çox uzaqdır. Buna baxmayaraq, güclü 
olan “haqlı” çıxır. Bu – nadan adamın “xoşbəxtliyi”dir. Lakin 
bu, psevdoxoşbəxtlikdir. Belə adam özünü də aldadır, başqaları-
nı da. El arasında buna “gözdən pərdə asmaq” deyirlər.  
Əbu Turxan fəlsəfəsində müdrik adamın faciəsi nadanın 
xoşbəxtliyindən üstün tutulur. Maraqlıdır ki, bu ideya əxlaqi 
Həqiqət və bilik 
 
 
359
baxımdan deyil, həm də ümumiyyətlə faydalılıq baxımından 
irəli sürülür: “Bilik əməlsiz də faydalı ola bilər, halbuki biliksiz 
(elmsiz) əməlin faydası yoxdur”. Burada biliyin, elmin təkcə 
məhsuldar qüvvə yox, həm də sosial-mədəni sərvət olması fikri 
çox gözəl ifadə olunmuşdur. Elmə arxalanmayan fəaliyyətin 
puçluğu ideyası Füzulinin məşhur misralarında öz poetik tərən-
nümünü belə tapmışdır: 
 
Elmsiz şeir əsası yox divar olur, 
Əsassız divar qaətdə bietibar olur. 
 
Şərq fəlsəfəsi hər bir işin elm, bilik əsasında görülməsini 
zəruri sayır. Yüz ölçüb bir biçmək hikmətini əsas götürür. Zira 
güclə görülə bilməyən işlər bilik və fərasətlə görülə bilər. Əl-
Qəzali yazırdı: “Fəlsəfənin həqiqi məqsədi xoşbəxtliyə aparan 
yolu göstərməkdir ki, o da elm və əməlin birləşdiyi nöqtədən 
keçir”.1  
Sual oluna bilər ki, elm ilə əməl arasındakı əlaqənin həlli 
kimi mühüm bir problem orta əsr Şərqində düzgün həll olun-
muşdusa, bəs nəyə görə sonrakı dövrlərdə Şərq ölkələri elmi-
texniki tərəqqi sahəsində geri qaldı? 
Nəzərə almaq lazımdır ki, əvvəla, Şərqdə elm, bilik de-
dikdə daha çox dərəcədə humanitar sahələr: fiqh, əxlaq nəzəriy-
yəsi, didaktika və s. nəzərdə tutulurdu. “İnsansızlaşmış” dünya-
nın deyil, insan dünyasının öyrənilməsinə üstünlük verilirdi. 
Məhz bu cəhət elmlə fəlsəfənin, fəlsəfə ilə poeziyanın məqsədi-
ni yaxınlaşdırdığından çox vaxt sinkretik formalar yaranır, fəl-
səfi və elmi fikirlər də poeziyada ifadə olunurdu. Poeziya fikri 
insana bilavasitə çatdırmaq üçün çox əlverişli idi. Təbiət haq-
qındakı fikirləri, zehni bilikləri əməli fəaliyyətə tətbiq edərək 
                                                 
1 Bax: Розенталь Ф. Торжество знания. Концепция знания в средне-
вековом исламе. М., 1978, с. 243. 
Əbu Turxanın hikmət dünyası 
 
 
  
360
təbiət qüvvələrinin praktik istifadəsi şəklində insanların ixtiyarı-
na vermək başqa cür düşüncə tərzi tələb edirdi. 
O dövrdə elm, əlbəttə, müstəqil surətdə də inkişaf edir, 
elmi traktatlar yaranırdı. Lakin belə əsərlər də tətbiq üçün vasitə 
olmaqdan daha çox özlüyündə dəyərə malik olan müstəqil bir 
sərvət kimi qiymətləndirilirdi. Bilik bir növ özü özünün məqsə-
dinə çevrilmişdi. Çox bilmək özü bir məziyyət hesab olunurdu. 
XIV əsrdə Marağalı Əvhədi yazırdı: 
 
Ağıl-kamal verdi sənə yaradan, 
 Çalışıb hər sirri öyrən hər zaman.  
 
Əməl dedikdə isə ilk növbədə insanın insani fəaliyyəti: 
əxlaqi keyfiyyətləri, özünü insanlar arasında necə aparması, 
mövcud cəmiyyətdə qərarlaşmış olan mənəvi normalara nə də-
rəcədə əməl etməsi nəzərdə tutulurdu. Anlayışın əhatə dairəsi 
məhdudlaşdırılmışdı.  
Şərq fəlsəfəsi alimi-biəməlləri ifşa edir və yalnız o adam-
ları həqiqi mənada müdrik hesab edir ki, sözü ilə əməli düz gəl-
sin. Təsadüfi deyil ki, Sədi öz dediklərinə əməl etməyən alimi 
əlində çıraq gəzdirən kora bənzədirdi. Elm nuru ilk növbədə 
alimin öz mənəvi dünyasını işıqlandırmalı, onun əməllərinə 
düzgün istiqamət verməlidir.  
Lakin bəşəriyyətin keçdiyi tarixi yol əslində elm və bili-
yin əxlaqla, insani keyfiyyətlərlə çox az əlaqədar olduğunu isbat 
etmişdir. İnsan nəinki ümumiyyətlə elmlərə, hətta etikaya, əxlaq 
haqqındakı biliklərə nə qədər mükəmməl yiyələnirsə-yiyələnsin, 
bu hələ onun real əxlaqı haqqında, insani keyfiyyətləri haqqında 
heç nə demir. İnsanı tərbiyə etməyin yolları daha mürəkkəbdir. 
O dövrdə isə (bəzən elə indi də) elm, bilik əxlaqi-mənəvi kamil-
liyin əsas açarı hesab edilirdi. 
Yenə Marağalı Əvhədi: 
 
Həqiqət və bilik 
 
 
361
Nursuz göz kimidir ürək, 
Nadan insanlıqdan uzaqdır gerçək. 
 
Elmdən əsas məqsəd dünyanı dəyişdirmək deyil, insanı 
dəyişdirmək, onu daha kamil etmək idi. İnsanı dəyişmək üçün 
ilk növbədə dünyanı, mühiti dəyişmək lazım olduğu nəzərdən 
qaçırılırdı. 
Həqiqət çox vaxt o qədər sadə olur ki, ona inanmırlar 
(Levald). Amma bunun əksinə olan bir fikir də var ki, bilik sadə 
deyilsə, deməli, həqiqət deyil. 
Bir adamın öyrəndiklərinin başqalarına da xidmət edə 
bilməsi üçün ən əsas vəzifələrdən biri onun ictimailəşməsidir. 
Yəni bilik cəmiyyətə təqdim olunmalıdır. Cübran deyir: “Biz iki 
nəfər olmalıyıq ki, həqiqəti kəşf edək: biri onu dilə gətirmək 
üçün, digəri ona çatmaq üçün.”  
Həqiqətin dilə gətirilməsi, yəni sözlə ifadə olunması ilk 
baxışda sadə görünsə də, əslində çox mürəkkəb və incə bir pro-
sesdir. Bəzən insan bütün varlığı ilə əmin olduğu bir fikri, möv-
qeyi ifadə edərkən əslində müxtəlif yozumlara imkan açdığının 
fərqində olmur. Yəni fikrin deyilişi heç də həmişə ona tam ade-
kvat olmur. Ona görə də həqiqəti mənimsəməklə yanaşı, dili də 
çox gözəl mənimsəməlisən ki, fikir faktını söz faktına çevirər-
kən çətinlik çəkməyəsən.  
 
 
 
 
Əbu Turxanın hikmət dünyası 
 
 
  
362
 
 
 
 
 
Ayna özünü görə bilsəydi,  
başqalarına baxmazdı. 
 
 
Elə əks biliklər var ki, bir-biri ilə  
qarşılaşdırılanda çaxmaq daşı kimi qığılcım yaradır  
və bu qığılcımın işığında tamamilə  
yeni biliklər görünür. 
 
 
Hər bir varlıq ətrafa öz zahiri,  
səthi ilə təqdim olunur. Təmələ yaxınlaşdıqca  
aydınlıq itir. 
 
 
Həqiqət və bilik 
 
 
363
Ağ lövhə üzərində qara rənglə,  
qara lövhə üzərində ağ rənglə yazırlar. 
 
 
Səth xarici mühitlə təmasda cilalanır,  
işıqlanır; iç qat içəridə – qaranlıqda qalır,  
ta-a o vaxta qədər ki, güclü bir şüa səthdən keçib  
dərin qatlara nüfuz etsin. 
 
 
Maksima:  
Fəlsəfi sistemlərin ən böyük naqisliyi daltonizmdir. 
Dünyanı ancaq ağ və qara rəngdə görənlər reallığa nə 
qədər yaxınlaşırlarsa, ancaq varlıq və yoxluqdan,  
xeyir və şərdən, həqiqət və yalandan çıxış edərək bu  
kənar hallar arasındakı rəngarəngliyi görməyənlər də 
reallığı o qədər mənimsəyirlər. 
 
 
Uşaqlar yeriməyi  
yıxıla-yıxıla öyrəndiyi kimi, adamlar da həqiqətin yolunu 
yanıla-yanıla tapırlar. 
 
 
Əbu Turxanın hikmət dünyası 
 
 
  
364
Məntiq ancaq strukturu açır,  
daxili məzmuna tətbiq oluna bilmir. 
 
 
Haqqa çatmağın yolu  
Haqq aşiqliyindən keçir. 
 
 
Məlum fəlsəfi metaforaya görə  
həqiqəti görə bilməyənlər kor hesab olurlar;  
amma əslində “görənlərin” də böyük əksəriyyəti 
daltonikdir. 
 
 
Həqiqəti ört-basdır etmək olar,  
amma o, gec-tez üzə çıxacaq. 
 
 
 
Haraya üzəcəyini bilmirsənsə,  
üzməyi də bilməsən yaxşıdır. 
 
 
Həqiqət və bilik 
 
 
365
Bir suala cavab  
axtararkən yüz yeni sual ortaya çıxır. 
 
 
Hamı ağılla anlamağa çalışır.  
Həqiqət isə ancaq ürəklə anlayanda üzə çıxır. 
 
 
Həqiqətin bəzənməyə  
ehtiyacı yoxdur; onun öz çöhrəsi hər cür bəzəkdən  
daha gözəldir. 
 
 
Qaranlığa uyğunlaşan göz  
zəif işıqda da görür. 
 
 
Maksima:  
İti bucaq ona görə itidir ki, düzün daxilindədir. 
Kor bucaq ona görə kordur ki,  
düzə çatdığı məqamı görməyib ondan o tərəfə keçir. 
 
 
Əbu Turxanın hikmət dünyası 
 
 
  
366
Görünməzlik şeyin yoxluğuna deyil,  
işığın azlığına dəlalət edir. 
 
 
Qaranlıqların bətnində böyük güc potensialı  
var və o özünü ancaq işıqla təmasda büruzə verir. 
 
 
Qaranlıq quru ağac kimidir,  
qığılcım ancaq onun hesabına oda çevrilir. 
 
 
Qaranlığı qınamaq olmaz;  
o, işıqsızlıqdan xəcalət çəkdiyi üçün üzü qaradır. 
 
 
Kürənin görünən tərəfi onun səthidir,  
yəni mərkəzdən ən uzaq nöqtələrdir.  
Ən mərkəzi nöqtə isə onun həm də ən qaranlıq və  
məchul nöqtəsi olur. 
 
 
Həqiqət və bilik 
 
 
367
İdrak – dünyanın mübhəmlərini  
əqlin işığında görmək cəhdidir. 
 
 
İki cür qaranlıq var:  
artıq yanıb külə dönmüşlərin qaranlığı,  
bir də hələ heç yanmağa başlamayanların qaranlığı!  
İkinci qaranlıq əslində potensial işıqdır. 
 
 
Biz işığı görmürük,  
işıq qaranlığın bətnindəkiləri görməkdə bizə  
yardımçı olur. 
 
 
Biz çiçək əkirik, amma içərisində  
alaq otları da bitir. Ən çətini alaqlarsız əkə bilməkdir. 
 
 
Bir var əkəndən sonra alaqları təmizləyəsən,  
bir də var elə əkəsən ki, ümumiyyətlə alaq çıxmaya. 
 
 
Əbu Turxanın hikmət dünyası 
 
 
  
368
Şərqdə idrakın işığı  
eşq işığının kölgəsində qalır, Qərbdə – əksinə. 
 
 
Üzə çıxan adətən nəticə olur, bu nəticəyə  
gətirən səbəblər isə yolun qaranlıqlarında qalır. 
 
 
Başlanğıc sonda aydınlaşır. 
 
 
Bütün yarımçıqlar hansı isə bütövün yarımçıqlarıdır. 
 
 
Yarımçığın üstünü doldurmaqla  
bütöv yaranmaz. Yarımhəqiqətdən imtina etmədən  
bütöv həqiqətə çatmaq mümkün deyil. 
 
 
Bəzən adam özü də içində kök atmış gizli  
suallardan ancaq cavab bəlli olandan sonra xəbər tutur. 
 
 
Həqiqət və bilik 
 
 
369
Yaddaş ona görə lazımdır ki,  
işıqda gördüklərin qaranlıqda sənə yol göstərsin. 
 
 
Cavabı ümidsiz görünən  
suallardan hamı qaçmağa çalışır – məqsədə ən inadkar 
olanlar çatır. 
 
 
İnsan öz fərziyyələrinin əsirinə  
çevrilməməlidir. 
 
 
Həqiqətin məkanı birdir.  
Amma bizim məkanlarımız fərqli olduğundan  
həqiqətə aparan yollar da fərqlidir. 
 
 
Eyni vaxtda həm yaxını,  
həm də uzağı görmək olmaz; gözlər cismani həyat  
üçün qapanmasa, ilahi hikmətlər üçün açılmaz. 
 
 
Əbu Turxanın hikmət dünyası 
 
 
  
370
Nəzərlərini çox uzağa dikənlər  
yaxını görə bilmirlər. 
 
 
Gücü düzgün yönəldə bilmək üçün  
öncə həqiqətə yiyələnmək lazımdır. 
 
 
Bil ki, həqiqət 
Üzdə zərifdirsə, dərində azman, 
Son sözü düz sözə verəcək zaman! 
 
 
Məhəbbətdir işıq saçan, onsuz aləm bir zülmətdir,  
Zülmətdə gördüklərin, sanma ki, bir həqiqətdir. 
 
 
Böyük həqiqətləri görə bilmək üçün qəlbin alışıb-
yanması, ətrafı nurlandırması tələb olunur. 
 
 
İnsan həqiqətə qovuşanda mənən saflaşır. 
 
 
Həqiqət və bilik 
 
 
371
Yeməyi bölüşəndə azalır,  
biliyi bölüşəndə – artır. 
 
 
İki cür mürşid var:  
öz yolunu mənə təlqin edən və mənim öz yolumu 
tapmaqda mənə yardım edən mürşid. 
 
 
Mən-ə gedən yolu göstər,  
mən-dən gedən yolu özüm seçərəm. 
 
 
Başqasından alınan biliyin  
ancaq özünü istifadə etmək olar; toxumluğa yaramaz. 
 
 
Biliyin “iç üzü”  
biliklər sisteminə daxil olanda məlum olur. 
 
 
Bilik iradənin quludur. 
 
 
Əbu Turxanın hikmət dünyası 
 
 
  
372
 “Əsli-nəcabəti” bəlli olmayan  
yeni biliyi heç bir nüfuzlu elmi təlim öz ailəsinə qəbul 
etmək istəmir. 
 
 
 
M aksima: 
Hafizə iki cür olur:  
hadisələrin ayrı-ayrılıqda yadda saxlanması və ancaq 
qaydaların, ümumi prinsiplərin yadda saxlanması.  
İkinci olanda birinciyə ehtiyac qalmır. 
 
 
Yaddaş da anbar kimidir;  
qoyduğunu sonra tapmaq istəyirsənsə, gərək müəyyən 
qayda əsasında qoyasan. 
 
 
Adamlar öz ixtisaslarına aid mövzuda  
ehtiyatla danışır. Bilmədikləri mövzularda isə daha ürəkli 
olurlar və onlara elə gəlir ki, bu – fəlsəfədir. 
 
 
Həqiqət və bilik 
 
 
373
Başqasından alınan biliyin  
ancaq özünü istifadə etmək olar; toxumluğa yaramaz. 
 
 
Canlanması və bar verə bilməsi üçün  
biliklər hər dəfə yenidən doğulmalıdır. 
 
 
Bildiyin şeydən qorxma,  
bilmədiklərindən qorx. 
 
 
Biliksizlikdən utancaqlıq yaranır,  
çoxbilmişlikdən – utanmazlıq. 
 
 
Çox pulu olan, lakin ondan istifadə  
etməyi  bacarmayan adamlar olduğu kimi,  
çox biliyi olan, lakin onu düzgün yönəldə  
bilməyənlər də var. 
 
 
Əbu Turxanın hikmət dünyası 
 
 
  
374
Bütün hissələri mənimsəyib  
bütövdən xəbərsiz qalmaq mümkündür. 
 
 
 
 
 
 
 
 
Elm,  
təhsil, kitab
 
 
 
 
 
 
Dünyanı istəyən elmə sarılsın, 
axirəti istəyən yenə elmə sarılsın. 
 Hz.Məhəmməd 
Elm, təhsil, kitab 
 
 
377
 
 
 
Müasir təhsilin məzmununu əsasən elmi biliklər təşkil 
edir. Əlbəttə, hər bir insana adi məişət bilikləri, əməli bilik və 
vərdişlər də lazımdır. Lakin bu bilik və vərdişlərin çoxu ailədə 
öyrədilir. Məktəb isə daha çox dərəcədə nəzəri biliklərin sahələr 
üzrə və sistemli şəkildə öyrədilməsinə üstünlük verir.  
Bəzən elə olur ki, insanın gələcək həyat və fəaliyyətində 
lazım olan bilik və vərdişlərin bir qismi nə ailədə, nə də mək-
təbdə mənimsədilmir. İnsan bunları müstəqil surətdə öyrənməli 
olur.  
Məktəbə gedənlərin heç də hamısı gələcəkdə alim olmur. 
Əksinə, özünü elmə həsr edənlərin nisbi sayı çox az olur. Bəs 
nəyə görə müasir məktəb nəzəri biliklərin öyrədilməsinə üstün-
lük verir?  
Müasir dövrdə bütün ixtisas sahələri eyni dərəcədə dife-
rensiallaşmışdır. Və əməli fəaliyyət sahələrinin çoxunda müva-
fiq elmi-nəzəri biliklər tələb olunur. Yəni elm həyatın bütün sa-
hələrinə nüfuz etmişdir. Görünür, təhsilin məzmununda elmi 
biliklərə üstünlük verilməsi də əsasən bununla bağlıdır. 
Bəs elmi biliyin əsaslarını öyrədən müəllimlər ümumiy-
yətlə elm haqqında, onun mahiyyəti və funksiyaları, praktik 
əhəmiyyəti haqqında nə bilir və tələbələrə bunu necə izah edir-
lər? Bir sözlə, elm nədir və onun məqsədi nədən ibarətdir? 
Əbu Turxanın hikmət dünyası 
 
  
378
İncəsənətin məqsədi insanın emosional-mənəvi dünyasını 
zənginləşdirmək, onu daha saf, daha təmiz etmək – onun mənə-
vi imkanlarını artırmaqdır. 
Elmin məqsədi isə insanın intellektual dünyasını zəngin-
ləşdirmək, onu daha məlumatlı, daha bilikli etmək və bu biliyin 
qüvvəyə çevrilməsi sayəsində onun imkanlarını artırmaqdır. 
Elmi biliyin maddi qüvvəyə çevrilməsi təbiətlə mübarizə-
də insanı daha güclü edir. Lakin insanın maddi gücü-qüdrəti art-
dıqca bu gücü düzgün yönəldə bilmək üçün onun mənəvi kamil-
lik səviyyəsi də artmalıdır. Zira elm əhli olmaq, hələ kamal əhli 
olmaq deyil. Kamalın qələbəsi üçün yüksək elmi-texniki səviy-
yə ona uyğun gələn yüksək mənəvi-əxlaqi səviyyə ilə tamam-
lanmalıdır.  
Nəyə görə insan elmə böyük ümidlər bağlayır, amma el-
mi onun qarşısına çıxan çətinliklərdən, təhlükələrdən xilas edə-
cəyini düşünür? Məgər bu gün bəşəriyyət üçün ən böyük təh-
lükə olan nüvə silahını da, ekoloji böhranı da elm yaratmamış-
dırmı? Nəyə görə bu aydın həqiqətləri görə-görə insan yenə də 
bu təhlükələrin «səbəbkarına» pənah aparır, onun ətəyindən ya-
pışır? Doğrudanmı hər bir çətinlikdən çıxış yolunu, V.Hüqonun 
dediyi kimi, bu çətinliyi doğuran səbəbin özündə axtarmaq la-
zımdır? 
Hər halda bir şey aydındır ki, insan yaradıcılığının ən 
ecazkar məhsulu olan elm getdikcə insandan uzaqlaşır və öz ya-
radıcılarından asılı olmayan müstəqil qüvvəyə çevrilir. İndi el-
min kimin əlində olmasından çox şey asılıdır. Böyük Füzuli elə 
bil bu gün üçün demişdi: «Elm pis adamların əlində hiyləgərlik 
alətidir. Amandır, hiyləgər şəxslərə bilik öyrətmə. Fəsad əhlinə 
elm öyrətmək xalqı qırmaq üçün cəlladın əlinə iti qılınc vermək 
deməkdir». Lakin, təəssüf ki, tarix bu hikmətə əməl etməmiş, 
«fəsad əhli» elmə daha tez yiyələnmişdir. Tarixin təkərini geri 
Elm, təhsil, kitab 
 
 
379
döndərmək, elmi «fəsad əhlinin» əlindən geri almaq mümkün 
deyil. Ona görə də, qarşıda duran böyük vəzifə heç olmazsa bu 
gün kamal əhlinin elmə daha böyük sürətlə yiyələnməsi və inki-
şaf səviyyəsinə görə «fəsad əhlini» qabaqlamasıdır. Elm yalnız 
o zaman bəşəriyyəti həqiqətən xoşbəxtliyə aparar ki, onun ön 
cəbhəsi etibarlı əllərdə olsun. 
“Təmənnasız elm”, “dünyəvi məqsədlərdən uzaq olan 
elm” bizim dövrün təfəkkür tərzinə, elmə olan utilitar-praktik 
münasibətə uyğun gəlmir. Bununla belə, bu ideya ayrı-ayrı 
alimlər tərəfindən indi də irəli sürülür. XX əsrin elm korifeylə-
rindən biri olan A.Eynşteyn əsl elm adamını belə səciyyələndi-
rir: “Elm məbədi mürəkkəb quruluşa malikdir. Buraya gələn 
adamlar da, onları bura gətirən mənəvi qüvvələr də müxtəlifdir. 
Bəziləri elmlə intellektual üstünlük hissinin təsiri ilə məşğul 
olurdular. Bu mənada elm idman kimidir, hansı sahədə isə üs-
tünlüyün üzə çıxmasına – şöhrətə xidmət edir. Başqaları isə öz 
fikirlərinin məhsullarını utilitar məqsədlərə həsr edirlər. Əgər 
Allahın göndərdiyi mələk hər iki kateqoriyaya mənsub adamları 
məbəddən uzaqlaşdırsa idi, onda məbəd kəskin surətdə boşalmış 
olardı. Lakin burada yenə də tək-tük adam qalmış olardı. Bunlar 
həmin adamlardır ki, onlarsız elm məbədi mövcud yüksəkliyə 
qalxa bilməzdi. Onlar maddi dünyanın cari qayğılarından uzaq-
laşaraq elm məbədinə tam təmənnasız gəlmiş adamlardır”.1 
A.Eynşteynin göstərdiyi hər üç kateqoriyanın nümayən-
dələrinə elm aləmində indi də rast gəlmək mümkündür. Lakin 
müasir dövrün hakim təfəkkür tərzi elədir ki, böyük əksəriyyəti 
məhz ikinci kateqoriyadan olan alimlər tutur. Antik dövrdə, heç 
şübhəsiz, birinci, orta əsr Şərqində isə üçüncü kateqoriyadan 
olan alimlər əksəriyyət təşkil edirdilər. 
                                                 
1 А. Эйнштейн. Мотивы научного исследования.– Собр. науч. трудов, 
т. 4, 1967, с. 39-40. 
Əbu Turxanın hikmət dünyası 
 
  
380
Antik dövrdə insanların fiziki imkanları ilə yanaşı, əqli 
imkanları da bir növ yarış obyektinə çevrilmişdi. Lakin bəzən 
bu imkanlar bir-birindən ayrılır, ya yalnız fiziki qabiliyyətlərə, 
ya da yalnız əqli qabiliyyətlərə xüsusi üstünlük verilirdi. Bu 
bölgü özünün klassik formasını Sparta və Afina məktəblərində 
tapmışdı. 
Qədim Yunanıstanda əqli qabiliyyətləri üzə çıxarmağın, 
onları müqayisə etməyin xüsusi üsulları da formalaşmışdı. Can-
lı mübahisə elmin normativləri sırasına daxil olmuşdu. Tamaşa-
çılar qarşısında fikirlərin toqquşması səhnələri ənənəyə çevril-
mişdi. 
Lakin antik dövrdə əqli qabiliyyətlərin yarışı elmin yega-
nə motivi deyildi. Biz həmin dövrün təfəkkür tərzi üçün səciy-
yəvi olduğuna görə bu cəhəti ön plana çəkirik. Əslində qədim 
yunan mədəniyyəti elmi fəaliyyətin bütün sonrakı dövrlər üçün 
səciyyəvi olan müxtəlif motivlərini ya aşkar şəkildə, ya da rü-
şeym halında özündə saxlayırdı. Orta əsr Şərqinin hakim təfək-
kür tərzi də antik fəlsəfənin təsirindən kənarda qalmamışdı. 
Böyük yunan filosofu Pifaqorun apardığı maraqlı bir mü-
qayisədə o dövrdə elmə və fəlsəfəyə münasibət çox gözəl görü-
nür. Pifaqor adamları məqsəd və fəaliyyətinə görə üç qrupa bö-
lür və onları obrazlı surətdə səciyyələndirmək üçün Olimpiya 
oyunlarına gələnlərlə müqayisə edir. Burada bir qisim adamlar 
öz fiziki imkan və qabiliyyətlərini nümayiş etdirərək yarışırlar. 
Digərləri buraya ticarət məqsədilə gəlirlər. Üçüncülər isə yalnız 
müşahidə edirlər. Pifaqora görə, həyatda da belədir. Kimlərsə 
şöhrətin, kimlərsə var-dövlətin qulu olur. Lakin elələri də var ki, 
yalnız kənardan seyr edirlər və yeganə məqsədləri həqiqəti aş-
kara çıxarmaqdır. Bu üçüncüləri Pifaqor filosof adlandırırdı. 
Burada fəlsəfə həm də “təmənnasız elm” mənasında başa düşü-
lür. Son məqsəd əldə olunan biliklərdən hansı sahədə isə istifa-
Elm, təhsil, kitab 
 
 
381
də etmək yox, həqiqətin özüdür. İnsan həqiqətə qovuşanda mə-
nən saflaşır. Dünyanı, təbiəti dəyişmək məqsədini qarşıya qoy-
masa da, heç olmazsa dünyanın, təbiətin ahəngini dərk edir və 
bu ahəngə uyğunlaşmaq imkanı əldə edir. Burada Heraklitin 
məşhur “təbiətlə həmahənglik” prinsipi yada düşür. 
 Elm dünyası nağıllardakı qırx qapılı sehrli aləmi xatır-
ladır. Lakin burada hər yeni qapıdan daha qırx otağa qapı açılır.  
 Nağıllarda məqsəd nəhayət qırxıncı qapını açmaq olur. 
Nağılların sehrli dünyasından daha sehrli olan elm dünyasıdır. 
Qırxıncı otaq son yox, başlanğıcdır. Ancaq bu məqama çatdıq-
dan sonra elmdə indiyə qədər bəlli olmayan çoxlu sayda müəm-
malara açar tapılır.  
 Tədqiqatçı alim qarşısına bir problemin həllini məqsəd 
olaraq qoyur və nəhayət, problemi həll edir. Dahilər üçün isə 
hər bir həll onlarca yeni sualın doğuluşudur. Bu məqamda elə 
bir hadisəni xatırlamaq yerinə düşərdi. Yeni fizikanın təməlini 
qoyanlardan biri Rezerford həm də öz laboratoriyası ilə məşhur 
olubdur. XX əsrin əvvəllərində bu laboratoriyada çalışmaq fizi-
ka tədqiqatçıları üçün böyük şərəf idi. Amma o, işə qəbul etmək 
üçün sınaq müddəti təyin etmişdi. Bir gənc tədqiqatçıya sınaq 
üçün çətin bir problemin həllini tapşırır. Tədqiqatçı cəmi üç-
dörd günün ərzində problemin həllini tapır və Rezerfordun qə-
buluna düşərək “Mən tapşırığı həll etdim, indi yeni tapşırıq ve-
rin!” – deyir. Rezerford isə cavabında: “Yox, daha sənin sınaq 
müddətin başa çatdı. Bizə sənin kimi işçi lazım deyil,” – deyir. 
Gənc tədqiqatçının təəccüblü baxışlarını görüb əlavə edir: “Sən 
o problemi həll edərkən burdan neçə-neçə yeni problemlər çı-
xarmalı idin, amma gəlib məndən yeni problem istəyirsən. De-
məli, sən hər dəfə yönəldilməyə möhtacsan”.  
 Başqa bir iddiaçını müşahidə edən Rezerford gündə bir-
neçə dəfə yolunu iddiaçının otağından salır və görür ki, gənc 
Əbu Turxanın hikmət dünyası 
 
  
382
tədqiqatçı heç yeməyə də getmir, hey oxuyur. İkinci, üçüncü 
gün yenə eyni şey təkrar olunur. Nəhayət, Rezerford onu da ya-
nına çığırıb: “Sən bizim laboratoriyada işləyə bilməzsən,” – de-
yir. İddiaçı deyəndə ki, bu neçə gündə o, çox böyük zəhmət çə-
kib, gecə-gündüz oxuyubdur, Rezerford soruşur: “Bəli, sən hey 
oxuyursan, bəs nə vaxt düşünürsən?” Bu hekayət Leninin dili-
mizə “Oxumaq, oxumaq, yenə də oxumaq” kimi tərcümə olun-
muş məşhur deyimini xatırladır. Düzdür, biz tərcümə zamanı 
“öyrənmək” kəlməsini yəqin səhvən “oxumaq” kimi tərcümə et-
mişik. Amma hətta “öyrənmək” də deyilsəydi, bu tezis qüsurlu-
dur, çünki insanın məqsədi sadəcə bəlli olanları öyrənməkdən 
ibarət deyil. Ancaq öyrənən insan başqalarına heç bir xeyir verə 
bilməz. Ən azı, öyrəndiklərini gərək həm də ehtiyacı olanlara 
öyrədəsən. İkincisi, insan öyrənir ki, onu ya tətbiq etsin, ya da 
öyrəndiklərinin üzərində öz yaratdıqlarını qursun. İnsanın ən 
böyük şərafəti oxumaqdırmı, öyrənməkdirmi, əməli işdirmi, ya-
xud yaratmaqdırmı? Bunlar hamısı birlikdə yaxşıdır. Daha doğ-
rusu, bir-biri üçün şərtdir. Bununla belə, görünür, yaratmaq da-
ha yüksək məqamdır. Səməd Vurğun gözəl demişdi: “Tarixdə 
qalacaq yalnız yaradan”.  
 
Təhsil insanlara öz əcdadlarının əsrlər boyu əldə etdiyi 
təcrübə və biliklərə bir neçə il ərzində yiyələnmək imkanı verir. 
Yaşadığı zamanın tələbləri səviyyəsində durmağa, hər dəfə sı-
fırdan başlamaq deyil, özündən əvvəlki nəsillərin işini davam 
etdirməyə insan yalnız təhsil sayəsində müyəssər olur.  
Yeni biliklərin əldə edilməsi təhsilin yox, elmin funksiya-
sına aiddir. Təhsil isə artıq məlum olan bilikləri geniş kütlələrə 
və ya məqsəddən asılı olaraq əhalinin müəyyən qrupuna çatdır-
maq (öyrətmək, mənimsətmək) üçün təşkil olunmuş geniş miq-
yaslı ictimai prosesdir.  
Elm, təhsil, kitab 
 
 
383
Xüsusi tətbiqi məqsədlər üçün gizli saxlanan ən yeni bi-
liklər istisna olunmaqla əvvəlki nəsillərin əldə etdiyi bütün bi-
liklər – bəşəriyyətin ümumi bilik xəzinəsi bütün xalqlar və mil-
lətlər üçün açıqdır. Məsələn, avropalılar üçün ayrı, afrikalılar 
üçün isə ayrı bilik bazaları mövcud deyil. Habelə milli xüsusiy-
yətlərindən asılı olaraq uşaqların qavrama qabiliyyəti arasında 
böyük fərq yoxdur. Əsas fərq bu biliklərin yayılması, mənimsə-
dilməsi prosesini necə təşkil etməkdədir.  
Təhsil öz səviyyə və yönümündən asılı olaraq üç müxtəlif 
məqsədə xidmət edə bilər.  
Birincisi, bilik və təcrübə bu və ya digər fəaliyyət sahə-
sində istifadə olunmaq, praktikada tətbiq edilmək üçün əldə edi-
lir. Həkimlərin, mühəndislərin, bəstəkarların və s. tətbiqi fəaliy-
yəti (yaradıcılıq fəaliyyətindən fərqli olaraq hazır bilik və vər-
dişlərə əsaslanan fəaliyyət) bu qəbildəndir.  
İkincisi, bilik və təcrübə başqalarına öyrətmək üçün əldə 
edilir. Müəllimlik sənəti qarşısına heç bir başqa praktik məqsəd 
qoymadan, yalnız təhsil sisteminin kadrla təmin olunmasına, 
başqa sözlə, onun öz inkişafına xidmət edir. Fənn müəllimləri 
əslində fizik, riyaziyyatçı yox, məhz fizika müəllimi, riyaziyyat 
müəllimi olduğu kimi, müəllim mühəndis, müəllim həkim də 
peşəsinə görə məhz müəllimdir.  
Üçüncüsü, bilik və təcrübənin səviyyəsini yüksəltmək 
üçün, yeni biliklər əldə etmək üçün lazım olan fəaliyyət sahəsi – 
elmi iş də ilkin təhsil mərhələsini tələb edir. Yəni ancaq əvvəlki 
nəsillərdən miras qalan bilik və təcrübə öyrənildikdən sonra hər 
bir nəsil öz payını bura əlavə edə bilər. Yeni biliklərin alınması 
istiqamətində fəaliyyət nəzəri yaradıcılıq – alimlik, yeni təcrübə 
əldə etmək sahəsində fəaliyyət isə əməli yaradıcılıq (yaradıcı 
həkim və ya alim həkim, ixtiraçı mühəndis və s.) adlanır.  
Əbu Turxanın hikmət dünyası 
 
  
384
Birinci – bilik və təcrübənin tətbiqinə, ikinci – yayılması-
na, üçüncü – artırılmasına xidmət edir. Lakin bu fərqlər təhsilin 
məqsədində və yüksək mərhələsində özünü göstərən fərqlərdir. 
İlkin mərhələdə isə hər üç istiqamət eyni geniş yoldan ayrılır, 
üst-üstə düşür. Yəni bütün hallarda əvvəlcə keçmiş nəsillərin əl-
də etdiklərini öyrənmək, mənimsəmək lazımdır. Bu isə sözün 
dar mənasında, məxsusi mənada təhsildir. Bu mərhələdə təhsil 
hələ başqa fəaliyyət sahələri ilə çarpazlaşmır və xalis təhsil sa-
həsi kimi mövcud olur.  
Bünövrədə və ilk mərtəbələrdə daxili bölgü, şaxələnmə 
yoxdur. Yalnız məqsədə (müxtəlif məqsədlərə) yaxınlaşdıqca 
ümumi təhsil prosesində şaxələnmə başlanır və getdikcə dərin-
ləşir. Hansı sahə üçün kadr hazırlanmasından asılı olaraq təhsil 
bu və ya digər ictimai fəaliyyət sahəsi ilə sıx surətdə əla-
qələnmiş olur.  
 
 
 
Elm, təhsil, kitab 
 
 
385
 
 
 
 
 
Elm bir müharibə meydanını xatırladır.  
Yaradıcı alimlər ön cəbhədə olur və əsl döyüş də burada 
gedir. Arxa cəbhədə olanların vəzifəsi öndəkiləri silah-
sursat və azuqə ilə təmin etmək, tutulmuş ərazilərdə 
səliqə-sahman yaratmaqdır. 
 
 
Elmdə heç bir ideya ehkam deyil;  
hər bir adam ən məşhur alimin ən çox yayılmış ideyasını 
da istənilən vaxt yenidən yoxlamaq səlahiyyətinə malikdir. 
 
 
Elm əvvəlcədən yazılmış kitabdır.  
Və alimlər onu yazmağa deyil, oxumağa çalışmalıdırlar. 
 
 
Əbu Turxanın hikmət dünyası 
 
  
386
Bütöv elm kontekstinə salınmamış ayrıca bir ideya,  
nə qədər dərin olsa belə, hələ elmi bilik sayıla bilməz. 
 
 
Elmi biliklər üst-üstə yığılarkən  
bəzən ən qiymətliləri altda qalır, onları tapıb yenidən üzə 
çıxarmaq üçün hərdən bütün sistemi dağıdıb yenidən 
qurmaq lazım gəlir. 
 
 
Alimlərin ruhu  
elm məbədində əbədi həyata qovuşur. 
 
 
Təbiət özü ahəng və gözəllik prinsipləri  
ilə qurulubsa, onu öyrənən elm də bu prinsiplərə  
sadiq qalmalıdır. 
 
 
Elm Təbiət kitabını oxuyur və öyrəndiklərini  
təbiətin öz üzərində sınaqdan keçirir. 
 
 
Elm, təhsil, kitab 
 
 
387
Elmin mənəvi siması  
onun kimin əlində olmasından asılıdır. 
 
 
Elmin dəyirmanına su tökənlər  
bəzən bu dəyirmanın kimin üçün üyütdüyünün  
fərqində olmurlar. 
 
 
Problemin düzgün qoyuluşu onun həllinin yarısıdır. 
 
 
İnsanlar təhsil üçün yox,  
təhsil insanlar üçündür və o, insanların konkret 
ehtiyaclarına uyğunlaşdırılmalıdır. 
 
 
Bütün elmlərin bünövrəsi təhsillə qoyulur. 
 
 
Ən yaxşı kitab sənin qəlbini vərəqləyən kitabdır.  
 
 
Əbu Turxanın hikmət dünyası 
 
  
388
Elm inkişafın ön cəbhəsidir,  
mədəniyyət isə onun ictimai həyatda buraxdığı izdir. 
 
 
Ordu torpaqları, kitab könülləri fəth edir. 
 
 
 
 
 
 
 
 
 
 
İş və əməl
 
 
 
 
 
 
“Gördüyü işə görədir hər kəsin öz qazancı” 
Quran 2/2 
 
 
 
Íş və əməl 
 
 
391
 
 
 
Bəşər tarixi əmək tarixi ilə birgə başlanır. Əmək ümu-
miyyətlə fəaliyyətdən fərqli olaraq məhz ilk əməli vərdişlərin və 
praktik biliklərin formalaşması ilə müşayiət olunur. Zira əmək 
məqsədəuyğun fəaliyyətdirsə və məqsədəuyğunluq hər bir kon-
kret şəraitdə dəyişdirici təsirlərin istənilən istiqamətlərə deyil, 
yalnız müəyyən üstün istiqamətə yönəldilməsidirsə, bu həm də 
o deməkdir ki, həmin istiqamətdəki iş vaxtaşırı olaraq təkrar 
edilməlidir. Müəyyən işi uğurla təkrar etmək üçün isə bu işə aid 
zəruri bilikləri yadda saxlamaq tələb olunur. Deməli, əməyin 
formalaşması prosesi praktik biliyin formalaşması ilə paralel su-
rətdə həyata keçir. 
Beləliklə, məqsədəuyğun fəaliyyət öz-özünə mümkün de-
yil. Onun icrası müəyyən zəruri vasitələr hesabına mümkündür. 
İnsan ilə əmək predmetinin əlaqəsi – əmək adlandırdığımız pro-
ses ilk növbədə müəyyən əməli vərdişlərə yiyələnmiş əlin fəa-
liyyəti sayəsində həyata keçir. Əlin imkanlarını artırmaq üçün 
düzəldilmiş süni vasitələr olmadıqda, xüsusən ilk tarixi dövrlər-
də təbii vasitələrdən istifadə vərdişləri mühüm rol oynamışdır. 
Əlin özünün idarə olunması, onun predmet üzərində ustalıqla 
əməliyyat aparması əməli fəaliyyətin uğurla nəticələnməsi üçün 
zəruri şərt idi. Deməli, ustalıq, qabiliyyət, əmək vərdişləri o 
Əbu Turxanın hikmət dünyası 
 
  
392
dövrün əsas texniki vasitəsi idi. Nəsillərin əvəzlənməsi şəraitin-
də əməyin formalaşması prosesinin bütövlüyünü, kəsilməzliyini 
təmin edən məhz bu vərdişlərin nəsildən-nəslə ötürülməsi ol-
muşdur. Vərdişlər ayrı-ayrı fərdlərin məxsusi fəaliyyətlərində 
müxtəlif məzmun daşımamış, müəyyən sabitliyə və ümumiliyə 
malik olmuş, bütövlükdə ictimai fəaliyyətin xarakteristikası ki-
mi çıxış etmişdir. 
Atalar sözləri və aforizmlərdə bəzən bir-birinə diametral 
əks olan fikirlərə rast gəlirik. Çünki həqiqət zəngindir və müxtə-
lif baxış bucaqlarında onun fərqli rakursları görünür. 
Məsələn, aşağıdakı atalar sözlərində insanın torpağa mü-
nasibətdə fiziki fəallığı, kotanla, xışla və ya bellə yeri qazması, 
şumlaması nəzərə alınır: 
Torpaq deyir: “Öldür məni, dirildim səni”; yaxud: 
“Əz məni, əzizləyim səni”. 
Yəni burada torpaqdan məhsul almaq üçün onu əzmək 
zərurəti vurğulanır. Amma halbuki torpağın şumlanmasını əz-
mək deyil, ona sığal çəkmək kimi, öldürmək deyil, nəfəs ver-
mək kimi və əksinə, onu vaxtaşırı şumlamamağı “zülm” etmək 
kimi də dəyərləndirmək olar. Böyük Nizami də məsələyə məhz 
bu yöndən yanaşır: 
 
Torpağa mərhəmət xeyirdir, inan 
Lütf etsən gül verər, zülm etsən – tikan. 
 
Tənbəllərin də öz fəlsəfəsi var. Dünyaya gedonist müna-
sibət bəsləyənlər “bu dünya beş günlük dünyadır” – deyə şən-
lənməyi, “kef çəkməyi” təbliğ edirlər. “Niyə çalışıb özünü yoru-
rursan, bu dünyanı sənmi düzəldəcəksən?” kimi fikirlər də bə-
zən nəsihət yerinə səslənir. Bəzən də bu ovqat atalar sözlərində 
ifadə olunur. Məsələn: “Bir yatmaq, bir də gəzmək ömürdən 
deyil”. 
Íş və əməl 
 
 
393
Biz bu cür kəlamları kitaba daxil etməmişik, ona görə ki, 
ondakı neqativ təsir pozitivi üstələyir. Amma bir müdrik həmin 
fikri bir qədər başqa cür şərh etmişdir: “Gəzmək və yatmaq ona 
görə ömürdən deyil ki, əsl ömür düşünmək, çalışmaq, iş gör-
məkdən ibarətdir”. Yəni, ancaq fəal həyat, faydalı, məqsədli hə-
yat ömrə aid edilə bilər. 
 Hətta bəzən böyük mütəfəkkirlərin də dediyi sözlər ağla-
batan görünsə də, biz onları məhz neqativ məzmununa görə afo-
rizm hesab etmirik. Məsələn, Seneka deyir: ”Ömrümüzün ən 
çox hissəsini axmaq işlərə, çox hissəsini avaraçılığa, hamısını 
isə lazım olmayan şeylərə sərf edirik”. Bu sözlərə aforizm ki-
tablarının çoxunda rast gəlmək mümkündür. Lakin burada hik-
mət yox, sadəcə geniş kütləyə aid olan faktiki müşahidə öz əksi-
ni tapmışdır ki, o da yenə həm həqiqətə uyğun deyil, həm də 
neqativ məzmun daşıyır. Çünki ömürünü qurub-yaratmağa həsr 
edənlər də var. Və ancaq vaxtını düzgün bölənlər böyük işlər 
görə bilirlər. Hər gün təkrarlanan, rutin işlər insanın intellektual 
potensialının reallaşmasına xidmət etmir. Ancaq dərk olunmuş 
fəaliyyət, yeni ideyaların tətbiqi həyatı daha mənalı edir.  
Şərqdə rahat həyat, “başını salamat saxlamaq”, qovğasız, 
dərd-sərsiz yaşamaq, “ürəyinə salmamaq”, bəzən isə hətta canı-
na cəfa verməmək bir yana dursun, düşünməmək təbliğ olunur:  
 
Ayağını isti saxla, başını sərin, 
Yeməyinə fikir ver, düşünmə dərin. 
 
Amma məqsəd sadəcə sağlam olmaq və çox yaşamaqdır-
mı? Dərd çəkməyən, düşünməyən, yanmayan adamların həyatı-
nı nə dərəcədə mənalı hesab etmək olar?  
İş, əməl, zəhmət insanın bir peşəkar kimi formalaşmasına 
təsir etməklə yanaşı, onu mənəvi müstəvidə də cilalayır, daha 
nəcib edir.  
Əbu Turxanın hikmət dünyası 
 
  
394
İnsanın əməli fəaliyyəti, gördüyü işlər də əslində xarici 
aləmin, cismani dünyanın insanla təmasda olan hissəsini dəyiş-
dirilməsinə, yenidən qurulmasına yönəlmişdir. İnsan əvvəl öy-
rənir – bilir, sonra isə dünyanı öz istədiyi kimi qurmağa çalışır. 
Və bu məqamda onun “öz istədiyi” ortaya çıxır. O, nəyi istəyir 
və niyə istəyir? 
O, sadəcə malik olduğu quruculuq, yaradıcılıq əzminimi 
sınaqdan keçirir? Yoxsa hazır dünya onu qane etmədiyindən 
fikrində qurduğu yeni dünya modelinimi gerçəkləşdirməyə 
çalışır? Özü üçün daha uyğun bir mühitmi yaradır?  
Bir sözlə, iş görən öncə nə iş gördüyünü və nə üçün gör-
düyünü bilməsə, bu, dərk olunmamış fəaliyyətdir. Müasir dövr-
də insanların ictimailəşməsi şəraitində “iş” çox vaxt sadəcə ma-
aş almaq, maddi təminat üçün görülür. Həyatın mənası işdə de-
yil, ancaq ondan kənardakı fəaliyyətdə axtarılır. Bu halda işlə 
həyatın özü qarşı-qarşıya qoyulur. Halbuki, insan öz əməyi ilə 
əslində nəyə xidmət etdiyini anlayanda və öz işini sevərək gö-
rəndə, maddi təminatla mənəvi təminat bir-birini tamamlamış 
olur. Əlbəttə, ancaq sosial ədalət bərqərar olanda, iş mükəlləfiy-
yət kimi deyil, həyatın ayrılmaz hissəsi kimi başa düşülür. An-
caq insan öz işindən həzz alarsa, “iş bədənin cövhəri” sayıla 
bilər.  
 
 
 
 
Íş və əməl 
 
 
395
 
 
 
 
 
Əlindən iş gəlməyinin başına iş gələr. 
 
 
Yarımçıq iş  
heç iş görməməkdən daha pisdir. 
 
 
Yarımçıqlar toplana bilmir. 
 
 
Böyük iş kiçik işlərin  
toplanmasından yaranmır. Böyük iş üçün  
böyük ideya lazımdır. 
 
 
Əbu Turxanın hikmət dünyası 
 
  
396
Böyük məqsədə çata bilmək üçün  
kiçik məqsədlərdən imtina etməyi bacarmaq lazımdır. 
 
 
Bir bütöv iş yüz yarımçıqdan üstündür. 
 
 
Məqsədə gedən yolda  
çox qurbanlar vermək olar; məqsədin özündən başqa! 
 
 
Kiçik planlar böyük planlardan kənarda yox,  
onların tərkib hissəsi kimi qurulmalıdır. 
 
 
Eyni nəticəyə müxtəlif  
yollarla gəlmək olar. Məharət bu yolların ən qısasını  
seçə bilməkdədir. 
 
 
Başlama, başladınsa, başa çatdır.  
 
 
Íş və əməl 
 
 
397
İnsan işlərini tamamlamaq  
barədə dara düşəndə yox, genişlikdə düşünməlidir. 
 
 
Səhv etməkdən qorxan heç bir işə başlaya bilməz. 
 
 
İş iki gözlə görülməlidir;  
biri “ayağın altını seçməli”, o biri həmişə hədəfə 
baxmalıdır. 
 
 
 
 
Əbu Turxanın hikmət dünyası 
 
  
398
 
 
 
 
 
 
Güclü-zəif,  
aqil-cahil
 
 
 
 
 
 
Allah hər kəsə ancaq 
 daşıya biləcəyi qədər yük verir.  
Quran 23/62 
Güclü-zəif, aqil-cahil 
 
 
401
 
 
 
Sosial fəlsəfi fikrin inkişafı əsasən “ağıl və gücün vəhdə-
ti” ideyasını ön plana çəkir. İnkişaf və ya tənəzzül üçün şərait 
ilk öncə bununla şərtlənir ki, ağılmı gücə, gücmü ağıla rəhbərlik 
edir. Heydər Əliyev isə: “Ağıl olan yerdə zora ehtiyac yoxdur”, 
– deyir.  
Bəs zor, güc nə ilə əvəz ediləcəkdir? Bütün məsələ də 
bundan ibarətdir ki, siyasət dünyasında ağıl elə rəqibin öz gü-
cündən özünə qarşı istifadə etməyə imkan verir. Burada Horat-
sinin məşhur fikri yada düşür: “Hikmətlə cilovlanmayan kobud 
qüvvə öz məxsusi ağırlığı altında məhvə məhkumdur”. Lakin 
kobud qüvvələr düzgün istifadə olunmadıqda və ya başlı-başına 
buraxıldıqda özləri ilə bərabər, cəmiyyəti də məhvə sürükləyir. 
Əsas məharət, siyasi ustalıq ondan ibarətdir ki, bu qüvvələr top-
lusu qaydasız, xaotik prosesdən məqsədyönlü, idarə olunan bir 
prosesə çevrilsin. 
Bəşər tarixi, həyat təcrübəsi göstərir ki, zorakılıq əleyhinə 
uğurla mübarizə apara bilmək üçün də güclü olmaq lazımdır. 
XX əsrin böyük mütəfəkkir-şairi H.Cavid ənənəvi Şərq fəlsə-
fəsini real həyat mövqeyindən nəzərdən keçirərək zorakılıq ide-
yası ilə yanaşı maddi təməldən ayrılmış həqiqət ideyasını da 
tənqid etmiş, bütün yaradıcılığı boyu kitabla qılıncın, həqiqətlə 
Əbu Turxanın hikmət dünyası 
 
 
  
402
gücün vəhdəti ideyasını bədii şəkildə tərənnüm etmişdir. Ən 
başlıcası isə budur ki, H.Cavid yaradıcılığında bu ideya orta əsr-
lər üçün səciyyəvi olan fərdi bilik və əməlin vəhdəti ideyasın-
dan fərqli olaraq bir şəxs miqyasından kənara çıxır, ictimai 
qrup, xalq, ölkə miqyasında irəli sürülür. 
Hikmət dünyasında ən çox müzakirə olunan məsələ-
lərdən biri kobud fiziki gücünmü, yoxsa əqli gücünmü da-
ha önəmli olması məsələsidir. Bizcə, ilk növbədə “Kim 
güclüdürsə, o haqlıdır” məntiqindən “Kim haqlıdırsa, o 
güclüdür” məntiqinə keçidin dialektikası açılmalıdır.  
Orta əsrlərdə insan ən çox mənəvi-intellektual gücü ilə 
fəxr edir, maddi gücü isə arxa plana keçirir, ona bəzən həqarətlə 
baxırdı. Kobud fiziki qüvvəyə bu cür münasibətə, əlbəttə, mü-
əyyən mənada haqq qazandırmaq olar. Belə qüvvə insana xas 
olsa da, əslində yaddır. O həm də fərdi məhdudiyyət üzündən 
artmır, öz-özünü inkişaf etdirmir və ən başlıcası, sükansız (ağıl 
qüvvə üçün sükan olmalıdır) hərəkət edir və son nəticədə kobud 
bir qüvvə olaraq öz məxsusi ağırlığı altında məhv olmağa 
məhkumdur. Əksinə, hikmətə istinad etdikdə isə qüvvə qüdrətə 
çevrilir. H.Cavid gözəl demişdir: 
 
Qüvvə üstündə varsa əqli-səlim, 
Sana həp kainat olur təslim! 
 
Yaxud S.Vurğun “İnsan”- da deyir: 
 
Olmazmı qılıncda ağıl tədbiri,  
Ağılda bir qılınc kəsəri ola? 
 
Kobud qüvvənin hikmətlə, qılıncın tədbirlə cilovlanması 
ideyası müasir dövrdə, nüvə müharibəsi təhlükəsinin dünyanı 
bürüdüyü bir şəraitdə, xüsusi aktuallıq kəsb edir. Burada həmçi-
nin yeni təfəkkürün əslində qədim köklərə malik olduğu, lakin 
Güclü-zəif, aqil-cahil 
 
 
403
məhz bu gün qlobal miqyas kəsb etdiyi aşkara çıxır. Lakin çox 
təəssüf ki, antik dövr və orta əsr fəlsəfəsi bilik və əməlin, hik-
mətlə qüvvənin qarşılıqlı münasibətini ümumən düzgün işıqlan-
dırsa da, bu ideyanı çox vaxt bir fərdin fəaliyyət dairəsi ilə məh-
dudlaşdırırdı. Böyük ictimai miqyaslarda, dövlət miqyasında el-
min maddi qüvvəyə çevrilməsi imkanları nəzərdən keçirilmirdi. 
Şərq fəlsəfəsində hər hansı bir qüvvənin biliklə tənzim 
olunması, idarə edilməsi ideyası ilə yanaşı, biliyin özünün qüv-
və kimi çıxış etməsi ideyası da irəli sürülürdü. İnsanı bütün can-
lıların ən qüdrətlisi edən fiziki qüvvə deyil, biliyin qüvvəsidir. 
Sözün geniş mənasında azadlıq qazanmaq, nəinki təbiətdə, həm 
də öz üzərində hökmran olmaq üçün zərurətləri dərk etmək, 
elmlərə vaqif olmaq lazımdır. Hələ XII əsrdə böyük Nizami in-
sanın əsl qüdrət və qüvvətini elmlə əlaqələndirərək deyirdi: 
 
Qüvvət elmdədir, başqa cür heç kəs 
Heç kəsə üstünlük eyləyə bilməz. 
 
Bu misralar F.Bekonun məşhur “bilik – qüvvədir” aforiz-
mindən beş əsr əvvəl yazılmışdı. Lakin o dövrdə məhsuldar 
qüvvələrin inkişaf səviyyəsi belə bir ideyanın böyük miqyasda 
həyata keçirilməsinə imkan vermirdi. Ona görə bu ideyanın da 
məhz bir fərd miqyası üçün irəli sürüldüyünü ehtimal etmək 
lazım gəlir. Elm həqiqətən F. Bekon dövründən (hətta bir qədər 
sonra) və məhz Qərb ölkələrində ümumictimai miqyaslı maddi 
bir qüvvə kimi çıxış etməyə başlamışdır. 
Cəmiyyəti ağılla idarə etməyin iki yolu vardır. Birincisi, 
hər bir güc mərkəzinin intellektual mənəvi səviyyəsini yüksəlt-
məyə, onun istiqamətini xalqın milli maraqları istiqamətində 
yönəltməyə çalışmaq. İkincisi, bu qüvvələri sərbəst buraxmaq 
(yeri gəlmişkən, demokratiya da bunu tələb edir), lakin onların 
Əbu Turxanın hikmət dünyası 
 
 
  
404
münasibətlərini elə yönəltmək, elə tənzimləmək və nəticə etiba-
rı ilə elə idarə etmək ki, onların yekun, əvəzləyici qüvvəsi cə-
miyyətə, xalqa, pozitiv ictimai proseslərə qarşı yönələ bilməsin, 
elə öz içərilərində ərisin. 
Tarixdə siyasi qarşıdurmaların güc müstəvisinə keçməsi-
nə, silahlı münaqişə və müharibələrə gətirib çıxarmasına misal-
lar çoxdur. Kobud qüvvə həmişə özü üçün əlverişli şəraitə, mü-
naqişə və müharibəyə meyllidir. Entropiyanın artması qanunu 
da bunu təsdiq edir. Lakin əks proses, xaosda nizam yaratmaq, 
hadisələrin artıq güc müstəvisinə keçmiş axarını döndərib, ye-
nidən siyasi müstəviyə qaytarmaq – tarixdə çox nadir hallarda, 
ancaq nadir şəxsiyyətlərə qismət olan, misli görünməmiş müd-
riklik nümunəsidir.  
Güc əslində nisbi anlayışdır. Yəni müəyyən bir yanaşma-
da güclü olan başqa vəziyyətdə zəif kimi çıxış edə bilər. 
“Eyni çəki dərəcəsindən olan” tərəf-müqabillərin könüllü 
döyüşündə kim üstündürsə, o da qalib gəlir. Qalib və məğlub 
“əzən-əzilən” görüntüsü yaradır. Əslində isə bu bir mübarizədir. 
Burada şəhid olurlar, məğlub olurlar, əzilirlər, amma əyilmirlər. 
Burada üstünlük nəticəyə görə yox, motivə görə verilməlidir. 
Haqq uğrunda mübarizə aparan nəticədən asılı olmayaraq 
həmişə qalibdir. Onun qalibiyyəti Haqq yolunu seçməsində, 
Haqqı müdafiə etməsindədir. “Haqq nazilər, üzülməz”. 
Qeyri-bərabər tərəflərin qarşılaşması: nəticə öncədən 
bəllidir. Kim isə öz tayı ilə vuruşmaq əvəzinə, özündən qat-qat 
zəif olanı əzməkdən çəkinmir. Burada da iki halı fərqləndirmək 
olar. Birincisi, əzənin yaşayışı, həyatının təminatı bunu tələb 
edir (şirin öz ovuna münasibəti: ac qalmamaq üçün nə qədər 
lazımdırsa, o qədər ovlayır). İkincisi, sadəcə həzz almaq üçün 
əzmək (canavar-qoyun; gəlincik-toyuq münasibəti: doymaqla 
kifayətlənməyib, digərlərini də “əzir”). Burada əzmək prosesi 
Güclü-zəif, aqil-cahil 
 
 
405
mübarizəsiz baş verir. “Əzilən gərək özünü qorusun, əzilməsin” 
məntiqi qüsurludur. Əzilənin mühafizəsini üçüncü tərəf həyata 
keçirməlidir. Sivilizasiya qoyunu canavardan qorumaqla başla-
yır. Cəmiyyətin formalaşması, dövlətin yaranması həm də məhz 
zəiflərin mühafizə olunması ehtiyacından doğur.  
Əbu Turxan deyir: “Dəmir döyülərək qılınca, xəmir yoğ-
rularaq çörəyə, gil əzilərək qaba çevrilir”. Burada əzilən tərəfin 
pozitiv perspektivi var. “Müqəssir” həyatın hərəkətverici qüv-
vəsi olur. Bir cəhətə də diqqət yetirək ki, bu şərafətli yolun mə-
şəqqəti təkcə əzilməklə, döyülməklə bitmir, gərək həm də od-
dan keçəsən.  
Gücün müxtəlif formalarını nəzərə almaq zərurətindəndir 
ki, bəzən fiziki gücün və hətta əqli gücün şübhə doğurmadığı 
vəziyyətlərdə heç kimin gözləmədiyi zəif rakurslar ortaya çıxa 
bilər. Məsələn, kiminsə acgözlüyü, kiminsə şorgözlüyü onun 
zəif məqamı kimi istifadə oluna bilər. Bu baxımdan, fiziki və 
əqli güclə yanaşı mənəvi-ruhani güc də mühüm şərtdir.  
Yaxud tərsinə, hər baxımdan zəif görünən və diqqəti cəlb 
etməyən insanlar fürsət gözləyib məhz özlərinin üstün olduqları 
bir situasiyada meydana çıxa bilər və sürpriz edə bilərlər. Erazm 
Rotterdamlı da, görünür, bunları nəzərə alaraq deyir: “Çox vaxt 
heç kəsin saya salmadığı insanlar qalib gəlir”. Lakin biz bu fi-
kri “Seçilmiş aforizmlər”ə daxil etməmişik, ona görə ki, o daha 
obrazlı şəkildə Azərbaycan mütəfəkkiri tərəfindən deyilmişdir: 
“Arslanların saymazlığı şikarı tülkülərə qapdırar”(Cavid). Əl-
bəttə, kimsə düşünə bilər ki, E. Rotterdamlı daha əvvəldir və 
üstünlük ona verilməli idi. Amma biz başqa bir hikməti, Əbu 
Turxanın aşağıdakı fikrini əsas tutmuşuq: “Fikrin əsl müəllifi 
onu ilk dəfə deyən yox, daha gözəl deyəndir”.  
Bu kontekstdə başqa bir müdrik fikir də yada düşür: 
“Zərbə adətən ən az güman edilən yerdən dəyir”. Burada da 
Əbu Turxanın hikmət dünyası 
 
 
  
406
saymazlıq, arxayınçılıq tənqid olunur. Amma bu fikir həm də 
onunla əlamətdardır ki, zərbənin öncədən dəyə biləcəyi yerlər 
mühafizə altına alındığından, ancaq güman edilməyən yerlər 
mühafizəsiz qalır. Deməli, gümanın xəyal gücü nə qədər böyük 
olarsa, təhlükəsizlik də bir o qədər çox təmin olunmuş olar.  
İkinci mühüm bir kontekst tədbirin, hiylənin, bicliyin, 
məkrin və s. bir güc amili kimi və ya onun antitezi kimi nə-
zərdən keçirilməsidir. “Ehtiyat igidin yaraşığıdır”; “Ehtiyatlı 
igidin anası ağlar qalmaz”; “Qaçmaq da igidlikdəndir” və hət-
ta: “İgidlik ondur, doqquzu qaçmaq”. Bu sözlərdən biz ancaq 
birincisini hikmət kitabına daxil etmişik. Çünki bu fikir bütün 
yığcamlığına rəğmən çox zəngindir. Burada həm ehtiyatın mü-
hüm rolu qeyd olunur, həm də o, igidliyin bir forması kimi de-
yil, sadəcə onun yaraşığı, yəni igidliyi tamamlayan bir keyifyyət 
kimi verilir. Digər deyimlər isə bəzi tərtibçilər tərəfindən “Ata-
lar sözləri”nə və “Aforizmlər”ə daxil edilsə də, biz onları neqa-
tiv fikir yükü pozitivdən çox ola bilər deyə, seçmələrə daxil et-
məmişik.  
Güclü-zəif müqayisəsində el arasında güclünün haqqını 
müdafiə edən, zəifi isə öz yerini bilməyə, “ayağını yorğanına 
görə uzatmağa”, güclünün meydanından uzaq durmağa səslə-
yən bir sıra deyimlər vardır ki, bunları da çox vaxt “atalar 
sözü” hesab edirlər. Məsələn:  
“O ki, qorxursan pişikdən, niyə çıxırsan deşikdən?” 
“Arığın nə işi var qoruqda, vurub ayağını qıralar”. 
“Ayıdan qorxan meşəyə getməz”.  
İndi necə olsun, pişik var deyə, siçan heç vaxt deşikdən 
çıxmasınmı? Yaxud qoruğa girməsə, arıq necə kökəlsin? Yaxud 
meşəyə bəs kim gedər; ayıdan qorxamaynmı? Qorxamayanın 
aqibəti daha pis olmazmı? Amma qorxmasına rəğmən meşəyə 
getmək və işini ehtiyatlı tutmaq daha məntiqli deyilmi? Yenə də 
Güclü-zəif, aqil-cahil 
 
 
407
neqativi pozitivdən daha çox olduğuna görə, bu cür ifadələri biz 
kitaba daxil etməyi məqsədəuyğun saymamışıq. 
Güclü olmaq hələ haqlı olmaq üçün əsas vermədiyi kimi, 
zəiflik də adama haqq qazandıra bilməz. “Zəhmət çəkib güclü 
olmaq lazımdır”. Nitsşe də təxminən bu mövqedən çıxış edir: 
“Yaxşı olan nədir? İnsanın hakimiyyət hissini, hakimiyyət 
əzmini, insandakı gücü artıran. Pis olan nədir? Zəiflikdən gələn 
hər şey”. Lakin əlbəttə, zəifliyi sadəcə pisləməklə məsələ həll 
olunmur. Zəifləri zəif salan səbəbləri bəzən onların özündə yox, 
mühitdə axtarmaq daha düzgün olur.  
 
 
 
 
 
Əbu Turxanın hikmət dünyası 
 
 
  
408
 
 
 
 
 
Özündən daha qaba gücə  
rast gəlməyincə ağıl yada düşmür. 
 
 
Bəzən ən böyük təhlükəyə  
sığınacaqların özü çevrilir. 
 
 
Ağıl qüvvət üçün sükandır. 
 
 
Ən güclü insan da mühitin təsirlərinə məruz qalır. 
 
 
Güclü-zəif, aqil-cahil 
 
 
409
Zoru düzgün dəyərləndirəndə,  
onu zərərsizləşdirmək də asan olur. 
 
 
Zəif iradələr güclü iradənin  
təsir dairəsinə düşəndə tərksilah olur  
və insan mənsizləşir. 
 
 
Zəifin əlindən dartıb  
yuxarı mərtəbəyə qaldırmaq  
birinin öz gücü ilə həmin mərtəbədə yer tutmaq  
imkanının qarşısını ala bilər. 
 
 
Kəşfiyyat yaxşı işləməyəndə  
düşmən gücündən xəbərsiz olursan.  
Amma ən pisi öz gücünü düzgün dəyərləndirə 
bilməməkdir. 
 
 
Zəiflərin faciəsi üçün güclülər məsuliyyət daşıyır. 
 
 
Əbu Turxanın hikmət dünyası 
 
 
  
410
Naşı ox dosta dəyər. 
 
 
Yad minnəti yamandır. 
Hər tənəsi tikandır. 
Təkanın ən güclüsü 
Bil, daxili təkandır. 
 
 
Zavallı olmaq  
kimə isə haqq qazandıra bilməz;  
zəhmət çəkib güclü olmaq lazımdır. 
 
 
İstədiklərini ancaq Allahdan istəyən  
başqalarına boyun əyməz. 
 
 
Əsl qalib yüz dəfə qalib gələn yox,  
axırıncı qalib gələndir. 
 
 
Güclü-zəif, aqil-cahil 
 
 
411
Ən böyük iradə özünü yenidən  
yaratmaq əzmində təzahür edir. 
 
 
Güc qaranlıqda qorxunc görünür;  
onun nəcabəti ancaq xidmət etdiyi  
amalın işığında üzə çıxır. 
 
 
Hikmət və nadanlıq  
insan zəkasının iki nəhayətsiz qütbüdür. 
 
 
Bu dünyada sevinc və pərişanlıq  
iç-içədir. Sadəlövh adamlar bunların gah birini,  
gah da o birini görürlər. Aqillər isə həyatın  
hər iki üzünü görürlər. 
 
 
Ayağı yerdə olmaq ayıb deyil,  
ayıb – başını yerdə qoyub ayağı ilə göyə çıxmaq  
cəhdidir. 
 
 
Əbu Turxanın hikmət dünyası 
 
 
  
412
Bəziləri Günəşin işığında  
dünyaya baxmaq əvəzinə, gözlərini  
Günəşin özünə zilləyib kor olur. 
 
 
Silah zəiflə güclü arasında  
fərqi aradan götürür.  
 
 
 
 
 
 
 
 
Ruh və bədən
 
 
 
 
 
 
 
 
Ruh və bədən 
 
 
415
 
 
 
“Ruh” dedikdə ara söhbətlərində ilk növbədə ölən adam-
ların bədəndən azad olmuş ruhları nəzərdə tutulur. Bədii ədə-
biyyatda və filmlərdə də ruhlardan çox vaxt məhz bu mənada 
bəhs olunur. Belə əsərlərdə diqqəti çəkən ruhların ölümdən son-
rakı həyatıdır. Sual da çox vaxt bundan ibarət olur ki, ölənlərin 
ruhu bizim dünya ilə nə dərəcədə əlaqə qura bilir? Bunlar, əl-
bəttə, maraqlı məsələlərdir. Amma elmi cəhətdən daha böyük 
maraq kəsb edən insanın hələ sağlığında onun ruhunun oynadığı 
rol, ruhun təbiəti, mahiyyəti məsələsidir. Ümumiyyətlə, insanın 
bədənindən fərqli olan, onun hüdudlarından kənara çıxan və in-
sanı böyük dünya ilə, kainatla, kosmosla əlaqələndirən hadisələr 
əsasən üç anlayışla ifadə olunur; bunlar ruh, nəfs və əql anlayış-
larıdır.  
Bir sıra tədqiqatçılar əqli nəfsin strukturuna daxil edirlər. 
Ruh isə fərqli keyfiyyət kimi izah olunur. Əql ənənəvi olaraq 
nəfsdən ona görə fərqləndirilir ki, onun bədənlə heç bir əlaqəsi 
olmadığı güman edilir. Lakin düşünən konkret bir insandır, 
fərddir. Düşüncənin nəticəsi, yəni biliklər ümumi olsa da (dildə 
də ümumidir), düşüncə aktlarının özü fərqlidir.  
Ruh nəfsdən fərqli olaraq kosmik hadisə hesab oluna bi-
lər. Onun bir damlası insana daxil olmaqla insanla ruhlar aləmi 
Əbu Turxanın hikmət dünyası 
 
  
416
arasında yol açır.  
Fəlsəfi ədəbiyyatda ən çox ruh və bədən, yaxud nəfs və 
bədən problemi öz əksini tapmışdır. Ruh-nəfs-bədən məsələsi 
isə demək olar ki, qoyulmamışdır.  
Nəfs və bədən problemini «Timey» əsərində sistemli şə-
kildə tədqiq edən Platon ümumən idealist mövqedə durmasına 
baxmayaraq, əlaqələndirici orqan kimi beyini götürür. Platona 
görə, həyat rişəsinin daşıyıcısı olan beyinin yaranması bədənlə 
ruh arasında əlaqəni təmin edir. Bəşər cinsinin kökləri də beyin-
də axtarılmalıdır.1 Lakin beyin sadəcə materiya kimi götürül-
mür. Həm bədən, həm də nəfs beyindən yaradılmışdır. Allah 
onu od, su, hava və torpaqdan yaratsa da, bütün nəfs növlərini 
bura daxil etmişdir. İlahi başlanğıc toxumu baş hissəsində qalsa 
da, qalan hissədən bədən yaradılmışdır.2 Platonun təsvirində be-
yin və bədənin yaradılması proseduru müasir təbiətşünaslıq ba-
xımından bəsit görünsə də, əslində ruh, nəfs və bədənin vəhdəti 
baxımından çox önəmlidir. Platonun təsvirindən belə görünür 
ki, bədənin ayrı-ayrı hissələrində də nəfs vardır. Burada nəfs an-
layışı yəqin ki, canlı olmaq mənasında işlədilir. Belə ki, Platon 
bədənin daha canlı hissələri ilə yanaşı, cansız hissələrin də oldu-
ğunu qeyd edir.  
Daosizmdə olduğu kimi, Platona görə də cansız şeylərdən 
fərqli olaraq canlılar ölümə məhkumdurlar. Yəni hər doğulan 
ölməlidir. Doğum məqamı ölümü də özündə saxlayır.3  Bunu 
daosizm deyir. Platon isə ümumiyyətlə orqanizmin daha mürək-
kəb və daha kamil olması ilə onun ömrü arasında tərs mütənasib 
əlaqə olduğunu iddia edir. O, məsələni özünəməxsus ritorik şə-
                                                 
1 Платон. Собрание сочинений в 4-х т. Т 3. М., «Мыслъ», 1994, с. 
479. 
2 Yenə orada, s. 479-480.  
3 Bax, məs.: Антология даосской философии. М., 1994.  
Ruh və bədən 
 
 
417
kildə qoyur: «Bizi yaradanlar seçim qarşısında qalıblar. Yarat-
dıqları növü daha sadə etməklə ona daha uzun ömür versinlər, 
yoxsa onu daha kamil, lakin az ömürlü etsinlər? Onlar bir səslə 
qərara gəlirlər ki, hər kəs qısa, lakin mənalı ömrü uzun, lakin 
pis ömürdən üstün tutmalıdır».1  
Platonla daosizm arasında ruh və bədən problemi ilə əla-
qədar uyğunluqlar çoxdur. Hər iki mənbə həyat üçün nəfəsin 
xüsusi rolunu qeyd edir. Canlılığın meyarı kimi götürülən nəfəs 
bədənin fəaliyyəti üçün açar rolunu oynamaqla yanaşı nəfsin 
mövcudluğu üçün bir şərt olur. Platonda nitq də cismani və 
ruhani hadisələrin arasında dayanır. Nitqin nəfəsdən başlan-
dığını qeyd edən Platon heç şübhəsiz onun düşüncə üçün də 
önəmli rolunu nəzərdən qaçırmır. Nəticədə nitq də bədənlə nəfs 
arasında körpü kimi çıxış edir. 
 
Bəzən belə düşünülür ki, bədən maddi olmaqla tam pas-
sivdir və heç bir ideyanın daşıyıcısı deyil. Ancaq nəfs ideya da-
şıyıcısı hesab olunur. Düşüncə də ancaq nəfsin strukturuna da-
xildir. Hər bir insan özünəməxsus nəfsə malikdir. Yəni nə qədər 
insan varsa, o qədər də nəfs vardır. Əlbəttə, nəfslərin də ümumi 
cəhətləri var. Lakin məhz fərqli cəhətlər hər bir fərdi başqaların-
dan ayırır, onun özəlliyini təmin edir. Böyük filosoflar nəfsi 
mənlik şüuru kimi dəyərləndirir. İnsanın siması, məni onun ma-
lik olduğu, daha doğrusu ona malik olan, onu idarə edən nəfslə 
müəyyənləşir.  
Nəfs də bədən kimi lokaldır. Mənəvi varlıq olmaqla mə-
kan-zaman müəyyənliyindən yüksəkdə dursa da, bədənlə müəy-
yən ilişgisi vardır. Məqsədimiz bu ilişginin nədən ibarət olduğu-
nu açmaqdır.  
                                                 
1 Платон. Собрание сочинений в 4-х т. Т 3. М., «Мыслъ», 1994, с. 
481. 
Əbu Turxanın hikmət dünyası 
 
  
418
Birinci tezis: Nəfs ruhun bədənlə «çəpərlənərək» kon-
kretləşdiyi, fərdiləşdiyi haldır.  
İkinci tezis: Nəfs ruhla bədən arasındadır. Aşağıdan bədə-
nə, yuxarıdan ruha bağlıdır.  
Üçüncü tezis: Bədən ruhla canlanır və nəfsin mövcudluğu 
təmin edilir. Ruhun təsir dairəsində olan bədən hələ canlıdır və 
nəfslə birlikdədir.  
Dördüncü tezis: Sonsuz, əbədi, əzəli ruhun sonsuz, əbədi, 
əzəli materiya ilə görüş məqamlarında lokal nəfs və lokal bədən 
yaranır. Və nə qədər ki, onlar bir-birinə tən gəlir və bir-birini ta-
mamlayır həyat davam edir. 
Həyat ruhla materiyanın görüşündən doğan və nəfslə bə-
dənin ittifaqı, bir-birini tamamlaması şəklində davam edən bü-
töv prosesdir.  
Beşinci tezis: Hər bir bədənin əsasında müəyyən ideya 
dayanır. Bədənin ideyası ilə nəfsin ideyası adekvatdır.  
Altıncı tezis: Adekvatlıq pozulduqda həyat qüruba sarı 
gedir.  
Nəfs bədənin ideyasına köklənmiş lokal ruhdur. Bədən 
dünya ideyasının, təbiətdə əks olunmuş ideyanın bir parçasıdır, 
passiv ideya daşıyıcısıdır. Ruh onu aktivləşdirir və həyat əmələ 
gəlir. 
Nəfs lokal və fərdi olsa da düşüncə imkanını əhatə et-
məklə insanın əql dünyasına qatılmasına imkan verir. Passiv 
ideya daşıyıcısı olan bədən (insan) düşüncəli nəfs sayəsində fəal 
ideyalar dünyasına daxil olur.  
İnsan yatarkən nəfs bədəndən müvəqqəti ayrılır, çərçivə-
dən, zaman-məkan müəyyənliyindən çıxaraq amorflaşır və ruh-
lar aləminə qədəm qoyur. Bu zaman, onun bir tərəfdən digər bə-
dənlərdən ayrılmış ruh-nəfslərlə görüşməsinə, digər tərəfdən də 
zaman müəyyənliyi itdiyinə görə keçmişə və gələcəyə səfər 
Ruh və bədən 
 
 
419
etməsinə imkan yaranır. 
Ruh aləmində keçmiş, bu gün və gələcək birgə (eyni za-
manda) mövcuddur. Yuxuda insanın gələcəyi görmək şansı da 
bununla əlaqədardır.  
Qədimdə də, indi də – bütün tarix boyu insan qarşısında 
eyni fəlsəfi problemlər dayanır. Bunlar ilk növbədə insanın cis-
mi, nəfsi və mənəviyyatı arasındakı münasibət və mücadilənin 
şəxsi və sosial prizmada, ailə və tarix miqyasında müxtəlif təza-
hürləridir. Bir tərəfdən, cismani tələbat, nəfs və onun ödənilmə-
sinə yönəldilmiş fiziki-bioloji üstünlüyə, var-dövlət, əmlak üs-
tünlüyünə və hökm, rəyasət, taxt-tac üstünlüyünə meyli. Digər 
tərəfdən, maddi yükdən azad olmaq, imtina etmək hesabına 
daxili mənəvi yüksəliş, intellektual və əxlaqi üstünlük. Sosial 
müstəvidə nəfs iqtisadi və siyasi prizmalardan keçərək başqa 
donlara girsə də, mahiyyəti eynidir. 
Ruh, nəfs və bədən arasındakı münasibətlərə dair Şərqdə 
və Qərbdə fərqli yanaşmalar vardır.  
Şərq düşüncəsinə görə isə, əsas olan ruhdur, bədən isə 
onun bir aləti, vasitəsidir. Lakin bu münasibət çox vaxt ifrat 
həddə çatdırılır; instinktə (heyvani nəfsə) və nəticə etibarilə 
həm də bədənə qarşı bir aşağılayıcı və inkarçı mövqe sərgilənir. 
Halbuki nəzərləri ancaq ruh üzərində kökləmək və ruhani 
yüksəliş naminə cismani varlıqdan və onun həyati tələbatından 
sərf-nəzər etmək günahdır. İnsan bu dünyaya müəyyən bir mis-
siya ilə gəlmişdir. Onun öz yarandığı palçıqdan imtina etməyə 
haqqı yoxdur.  
Qərbdə bədən yox, ruh aşağılanır, onu rasional yolla dərk 
etmək, təbiətlə, maddiyyatla bir sıraya qoymaq təşəbbüsləri 
göstərilir. Qərb ən çox elmə istinad etdiyinə görə, ya ruhu tama-
milə inkar etmək, ya onu bədənin (beyinin, materiyanın və s.) 
xassələrindən biri kimi nəzərdən keçirmək, ya da nisbi müstə-
Əbu Turxanın hikmət dünyası 
 
  
420
qilliyini qəbul etsə də, bədəndən asılı bir şey kimi anlamaq 
mövqeyindən çıxış edir. Məsələn, Husserl deyir: “Ruhun sirləri 
təbiət elmlərinin metodları ilə açılmalıdır”. Amma düz demir. 
Çünki ruhun dünyası maddi dünyadan, təbiətdən fərqlidir. Tə-
bii-elmi metodlar ruh aləmi üçün deyil. Ümumiyyətlə ruh alə-
mində məkan və zaman olmadığı kimi, formal məntiq də yox-
dur. Bu aləmin həqiqətlərinə insan ancaq meditasiya ilə, müqəd-
dəslik duyğusunun açdığı yolla çata bilər. Bəs Husserl niyə belə 
deyir? Çünki onun üçün elmdən yüksək heç nə yoxdur və fəlsə-
fəni də, hətta dini də elmləşdirməyə çalışır.  
Bizim dünyamızda ruhun missiyası bu dünyadan ayrıla-
raq səmalara yüksəlmək deyil, əksinə, bu dünyanın bütün qaran-
lıqlarına işıq saçmaq, yerdəkilərin üzünü göyə yönəltməkdir. 
Bəli, həyatın hərəkətverici qüvvəsi ruhdur. Lakin ruh özü üçün 
yersiz, torpaqsız da yaşaya bilərdi. İnsan ona görə yaradıldı ki, 
ruhla cismin birbaşa təması mümkün olsun və ruh öz həyat 
enerjisini təbiətə bilavasitə bəxş etməklə yanaşı, həm də insan 
vasitəsilə bəxş etsin.  
Necə ki, güclülər zəifləri də xilas etməyə məsuldurlar, 
eləcə də güclü ruhlar zəif ruhların yönləndirilməsində, haqqın 
bərqərar olmasında məsuldurlar. 
İnsanın özünü, öz maddi və mənəvi potensialını maksi-
mum reallaşdıra bilməsi üçün ona ilk növbədə fiziki sağlamlıq 
lazımdır. Məşhur «sağlam ruh sağlam bədəndə olar» kəlamı da 
təsadüfən yaranmamışdır. Doğrudur, bu fikir mütləqləşdirilə 
bilməz; belə ki, fiziki sağlamlıq mənəvi sağlamlıq üçün hələ ki-
fayət deyil. Lakin bu şərt kafi olmasa da, zəruri şərtdir. Hər bir 
adam müəyyən mənəvi zənginlik əldə etmək, əxlaqi cəhətdən 
saf olmaq, yüksək estetik zövqə malik olmaq üçün ilk növbədə 
fiziki cəhətdən mövcud olmalıdır, həm də kifayət qədər sağlam 
Ruh və bədən 
 
 
421
şəkildə mövcud olmalıdır ki, həmin keyfiyyətləri əldə etmək, 
yaşatmaq və təkmilləşdirmək üçün mübarizə edə bilsin. 
Sağlam bədənin sağlam ruh üçün şərt olması haqqında 
çox deyilmişdir. Lakin nə üçünsə sağlam ruhun da öz növbəsin-
də bədən sağlamlığı üçün şərt olduğu yaddan çıxarılır. Halbuki, 
bu tezis fəlsəfi fikir tarixində daha qədim köklərə malikdir. Tə-
sadüfi deyil ki, Şərq təbabəti ruhu bədən vasitəsilə deyil, bədəni 
ruh vasitəsilə müalicə etməyə çalışır. Bədənin fiziki enerji ehti-
yatları məhdud olduğu halda, mənəvi enerji potensialı çox 
böyükdür. İnsan təbiətlə ahəngdar əlaqəyə girə bilsə, mənəvi 
enerjini idarə etmək və istədiyi istiqamətə yönəltmək sayəsində 
qeyri-məhdud güc əldə edə bilər. Lao Tszı təlimində deyilir ki, 
mənəvi kamillik – dao səviyyəsi əldə edildikdə, «zəif və yum-
şaq olan güclü və möhkəm olana qalib gələ bilər».1 Daosizm ki-
mi, Yoqa təlimi və digər ənənəvi Şərq təlimləri də ruh və bədə-
nin ahəngdarlığı, vəhdəti prinsipinə əsaslanır.2  
Platon deyirdi: «Mən belə hesab etmirəm ki, insanın bə-
dəni qaydasında olduqda o öz-özünə könül xoşluğu yaradır; 
məncə əksinə, könül xoşluğu bədənin daha yaxşı vəziyyəti üçün 
şərtdir».3 Ən müasir texnoloji-eksperimental psixologiyanın və 
psixoterapiyanın daosizmə, dzen-buddizmə müraciət etməsi də 
əsla təsadüfi deyil. İnsan ruhunun kosmik enerji ilə əlaqəyə gir-
məsi bədəndə rüşeym halında kodlaşdırılmış strukturun realiza-
siyası üçün əlavə imkanlar açır. Əksinə, mənəvi səbatsızlıq, ru-
hun heyvani nəfs səviyyəsinə enməsi, mənfi emosiyalar bədəni 
                                                 
1 Лаоцзы. Обрести себя в дао. М., 1999. с. 158.  
2 Bax, məs.: С.Вивекананда. Философия йоги. М., 2003. 400 с.; Анто-
логия даосской философии. М., 1994. 447 с.; Байнфилд Г. Корнголд Е. 
Между небом и землей. Справочник по китайской медицине. М., 1997. – 
448 с.  
3 Платон. Аристотель. Пайдея: Восхождение к доблести. М., 2003, 
с.157. 
Əbu Turxanın hikmət dünyası 
 
  
422
gücsüzləşdirir, onu kosmik ahəngdən ayırır, özünüqoruma ins-
tinktini və immuniteti, kənar təsirlərə müqavimət qüvvəsini 
aşağı salır. 
 Bəli, sağlam bədən sağlam ruh üçün kafi şərt ola bil-
məz. Bunun üçün ən azı sağlam ictimai mühit də lazımdır. Cə-
miyyət üçün, sosial mühit üçün meyarlar isə birqiymətli müəy-
yən edilməmişdir. Cəmiyyət xəstə olanda onu müalicə etməli 
olan insanlar da xeyli dərəcədə həmin ictimai mühitin məhsulu 
olduğundan vəziyyət mürəkkəbləşir. Kimin kimi müalicə etmək 
səlahiyyətinə malik olması şübhə altına alınır. Xəstə sanılan tə-
rəf də qarşı tərəfi xəstə zənn edir və s. Digər tərəfdən, ruhi-mə-
nəvi sağlamlığın meyarları da vahid tarixi-coğrafi invariantlara 
malik deyil. Yəni müxtəlif dövrlərdə və müxtəlif xalqlarda bu 
meyarlar fərqli olur.  
Bu baxımdan, həm fərdlər üçün, həm də bütövlükdə cə-
miyyət üçün «sağlam ruh» atmosferinin yaradılması dövlətin 
əsas funksiyalarından biri hesab edilə bilər.  
 
 
 
 
 
 
 
 
 
Ruh və bədən 
 
 
423
 
 
 
 
 
 
 
Özünü nəfsin ixtiyarına  
buraxanlar – ağıla, ancaq ağılla yaşayanlar isə  
özünə xəyanət edir. 
 
 
Mütləqi də, mahiyyəti də,  
sonsuzluğu və əbədiyyəti də insan ancaq ruhunun 
ənginliyində tapa bilər. 
 
 
Qüdrət əqllə ruhun ittifaqındadır;  
ayrılıqda əql ağıla, ruh – ehtirasa çevrilir. 
 
 
Əbu Turxanın hikmət dünyası 
 
  
424
Bədənlə birləşəndə ruh  
əqldən ayrılmış olur; bu məqamda əql insanı  
tərk etməsə, yenidən əlini uzadıb ruhu öz məqamına 
qaldıra bilər. 
 
 
Ruhun əqldən ayrılması iki cür ola bilər:  
birincisi, ruh göylərə yüksəlir və öz ilahi mənşəyinə 
qayıdır; ikincisi, yerə enir və bədənlə onu bağlayan 
məqamda qərar tutur. 
 
 
İnsanın ruhun iki qütbü arasında  
hansı məqamda qərar tutması əqldən asılı olur. 
 
 
Əqlə yiyələnmək yox,  
əql vasitəsilə biliklərə yiyələnmək lazımdır. 
 
 
Bəsirət gözü açılana qədər  
insan dünyanı bədənin gözü ilə dərk etməyə çalışır. 
 
 
Ruh və bədən 
 
 
425
Ruhun sabitliyi  
ancaq ağıl ilə nəfsin müvazinəti sayəsində  
mümkün olur. 
 
 
Hərənin öz əqli olmur;  
əql universaldır, sadəcə kim onun qanadlarında  
daha uzağa uça bilirsə, o da yeni biliklər fəth edir. 
 
 
İnsan bədəni dünyanın,  
kainatın bir zərrəsi olduğu halda, insan ruhu dünyanı, 
kainatı ehtiva etmək qüdrətindədir! 
 
 
Ruhu yenməyin ən asan yolu  
nəfsə meydan açmaqdır. 
 
 
Bədən ən sədaqətli dostdur;  
hətta biz ona zülm edəndə də, o bizi tərk etmir,  
ta-a biz onu tərk edənədək. 
 
 
Əbu Turxanın hikmət dünyası 
 
  
426
İstəklər əhvaldan və şəraitdən  
asılı olaraq dəyişir. Məqsəd isə ağıla əsaslandığı üçün 
sabit qalır. Ona çatmaq üçün isə neçə-neçə istəklərdən 
imtina etmək lazım gəlir. 
 
 
Bədən ruhsuz qalanda  
ayrılığa dözməyib xiffətdən çürüyür. 
 
 
Ruhun təntənəsi  
bədənin inkarı üzərində qurulmamalıdır. 
 
 
Könüllərin birləşmək əzmi  
insani mahiyyətin, bədənlərin birləşmək istəyi isə heyvani 
başlanğıcın əlamətidir. 
 
 
Nəfsi bir dəfə boğmaq asandır,  
amma o, səni zəif məqamda yaxalayana qədər hər dəfə 
yenidən qayıdır. 
 
 
Ruh və bədən 
 
 
427
Güclü ehtiras o vaxta qədər faydalıdır ki,  
insan onu idarə etmək əzmində olsun; nəzarətdən çıxanda 
onun ilk qurbanı insan özü olur. 
 
 
İradə zəif olanda,  
ağıl başqasının qulluqçusuna çevrilir. 
 
 
Ehtiras – bədənin ruha,  
ruhun bədənə çevrilmək əzmidir. 
 
 
Ehtiras ona görə yaradıcılığın  
mənbəyidir ki, ruh ilə bədən ehtiras məqamında  
birləşir. 
 
 
Bütün ömür boyu ruh yandıqca  
səpələnir, paylanır və onun qığılcımları  
münbit mühitlərə düşərək neçə-neçə yeni həyatların 
başlanğıcına çevrilir. 
 
 
Əbu Turxanın hikmət dünyası 
 
  
428
İnsanı onun cəsədində axtaranlar  
alovun nişanələrini küldə axtaranlar kimidir. 
 
 
Qorxu qədər əsrarəngiz bir duyğu yoxdur. 
 
 
Bütün şüurlu həyat boyu ətrafı işıqlandırmış,  
səpələnmiş, paylanmış ruh kifayət qədər yüngülləşir və 
onun bədəndən ayrılması, uçub getməsi də çox rahat olur. 
 
 
Sağlamlıq təvazökardır,  
xəstəlik isə özünü tez biruzə verir. 
 
 
Ən pis xəstəlik “qorxaq” xəstəlikdir;  
həkimi görəndə gizlənir. 
 
 
Mədə çox dolanda ürəyi sıxışdırır. 
 
 
Ruh və bədən 
 
 
429
Qarının toxluğu müvəqqəti, gözün toxluğu daimidir. 
 
 
Ehtiras damla-damla toplanır  
və əgər damla ikən uzaq dura bilməsən, selə çevriləndə 
qarşısında durmaq çətin olur. 
 
 
Maddi dünyanın «sifarişlərinə» həddindən artıq aludə 
olanda insan öz ruhani başlanğıcını unudur. 
 
 
 
Əbu Turxanın hikmət dünyası 
 
  
430
 
 
 
 
 
 
Var-dövlət
 
 
 
 
 
 
 
Var-dövlət 
 
 
433
 
 
 
Fəlsəfə maddiyyatı, var-dövləti, pulu, rəyasəti, gücü, şöh-
rəti həyatının mənası hesab edənlərdən, dünyada hər şeyi bu 
meyarlar baxımından ölçüb-biçənlərdən fərqli olaraq fani dün-
yanın aldadıcı cazibəsindən xilas olub bir qədər yüksəklərə qal-
xan və bu dünyaya daha ali məqsədlər prizmasından baxan in-
sanlar tərəfindən yaradılmışdır.  
Maddi dünyanın öz «həqiqət» anlamı var; öz xeyiri, öz 
gözəlliyi, öz ədaləti var. Meyarlar həmin dünyanın hüdudu daxi-
lində seçildiyinə görə, burada hər şey nisbidir. Bir gözəllik an-
caq başqası ilə nisbətdə gözəldir. Bir halda ədalətli sayılan hadi-
sə başqa halda ədalətsizlik ola bilər. Yəni hər şey nisbi imiş…  
Lakin harada isə mütləq meyarlar varsa, mütləq ədalət, 
mütləq həqiqət, mütləq gözəllik və nəhayət, mütləq xeyir varsa, 
onlara ancaq bu nisbi həqiqətin, bu nisbi ədalətin, gözəlliyin, 
xeyirin fövqünə qalxmaqla çatmaq olar.  
Biz indi bu mütləq dünyaya necə yüksəlməyin yollarını 
araşdırmayacağıq. Biz bu mütləq dünyada bərqərar olan ideallar 
içərisində hansının daha ilkin və daha universal olduğunu ay-
dınlaşdırmağa çalışacağıq.  
Qədim yunan fəlsəfəsində Sokrat, Platon belə bir ideal ki-
mi, varlığın ali mərtəbəsi olaraq Xeyiri önə çəkirdilər. Mütləq 
Əbu Turxanın hikmət dünyası 
 
  
434
aləmdə, ruhun Haqqa qovuşmaq məqamında ancaq Xeyir var, 
Şər naqis dünyaya enəndə ortaya çıxır.  
Müdriklər əsasən iki meyardan çıxış edirlər. Birinci müs-
təvidə nadanlıq və aqillik, ikinci müstəvidə – pislik və yaxşılıq 
ölçülür. Yəni meyar bilik olanda və meyar əxlaqi dəyərlər olan-
da qiymətlər fərqli olur. Lakin sual olunur ki, bunlardan hansı 
daha vacib və ya üstündür? Əlbəttə, ilk ağlagələn budur ki, on-
ları qarışdırmaq olmaz, bilikli adam pis də ola bilər və ya yaxşı 
adam savadsız da ola bilər. Amma müdriklərin çoxu biliyi Xe-
yir kimi səciyyələndirirlər. Yəni bilik pisliyə yox, yaxşılığa, Xe-
yirə aparan bir dəyər kimi götürülür. Bu məsələyə aydınlıq gə-
tirmək üçün biliyi az olan adamın, nadanın xoş niyyəti və yaxşı-
lıq etmək istəyini nəzərdən keçirək. Külli miqdarda faktlar mə-
lumdur ki, kim isə kiməsə gerçəkdən yaxşılıq etmək məqsədilə 
addım atır, amma məhz bilməzliyindən pislik etmiş olur. Ruslar 
buna “ayı xidməti” deyirlər. Biz isə buna “qaş düzəltdiyi yerdə 
göz çıxartmaq” deyirik.  
 Bu iki keyfiyyət ancaq bir yerdə olduqda sözün böyük 
mənasında Xeyir adlandırıla bilər. Yəni ancaq bilən adamın 
yaxşılıq istəyi faydalı olur. Ən pis variant isə pis adamın bilən 
olmasıdır, çünki bilən daha böyük pisliklər edə bilir və gizli 
qalır.  
 Əbu Turxan təsadüfən demirdi ki, “nadan adamın yaxşı-
lığı ilə pisliyi arasında niyyət fərqi olsa da, nəticə fərqi olmaz”. 
Əsas olan isə məhz nəticədir. Gözəl niyyət başlanğıcdır və an-
caq bilik və əməllə tamamlanarkən gözəl nəticə hasil olur. 
Maddi güzaran üçün özünü oda-suya vuran, avtomatlaş-
mış sosial sistemin vintinə çevrilən, cəmiyyətin, mühitin axarı-
na atılıb öz “mən”ini unudan, “mən”sizləşən, qəlbsizləşən insa-
nın istirahətə olan ehtiyacını klassik musiqi və ya lirik şeirlə 
ödəmək mümkündürmü? Onun lirikaya, romantikaya ehtiyacı 
Var-dövlət 
 
 
435
qalmışdırmı?  
İnsanın istirahəti, həzzi də yaşadığı həyata uyğun 
olmalıdır.  
O yolla qazanılan pul o yola da xərclənməlidir.  
Bəs heç bir zəhmət çəkmədən, fiziki və ya zehni əmək 
sərf etmədən böyük pul qazananlar necə, onlar könül rahatlığı 
ilə istirahət edə bilirlərmi? Xeyr. Onlara da məhz kəskin duyğu-
lar, bayağı həzlər lazım olur. Öz həyatından heç olmasa bir an-
lıq uzaqlaşmaq üçün, nəyi isə unutmaq üçün... Bəs nəyi? Bu ne-
cə bir həyatdır ki, onu unutmağa ehtiyac var? Onların nəyə görə 
rahat anları olmur? Onların ruhunu qıcıqlandıran və könülün 
normal vəziyyətindən məhrum edən nədir?  
Nəzərə alsaq ki, heç bir iş görmədən, heç nə satmadan 
pul qazanmaq mümkün deyil, onda sual ortaya çıxır ki, bu “ra-
hat milyonerlərin” satdığı nədir?  
Onların maddi yüksəlişi mənəvi eniş hesabına mümkün 
olur; satdıqları – dövlətin, cəmiyyətin maraqları, vicdan, ədalət 
və s.-dir.  
Var-dövlət ancaq vasitə kimi yaxşıdır, məqsədə çevrilən-
də isə xeyirdən çox ziyan verir; insana məxsus olduğu halda, in-
sanı öz alətinə çevirir.  
Əgər fani dünyadan ikiəlli yapışanlar bir cür ifrata va-
rırlarsa, asketlər, tərki-dünyalar da başqa cür ifrata varırlar. 
Maddiyyatı, var-dövləti, vəzifə və rəyasəti həyat amalına 
çevirən insanlar dini-fəlsəfi düşüncə qabiliyyətindən məhrum 
olan insanlardır.  
Öz nəfsi üzərində qələbə çala bilməyən, bu fani dünyanın 
nemətlərindən ikiəlli yapışan, ən böyük hissi yaşantıları da 
maddi dünya ilə bağlı olan insanların necə dindar olduqlarını tə-
səvvür etmək çox çətindir. Lakin bir sıra təbiətşünas alimlər ki-
mi pul hərisləri, ehtiras düşkünləri, kef əhli də bəzən özünə din-
Əbu Turxanın hikmət dünyası 
 
  
436
dar imici yaratmağa çalışırlar. Haram yolla qazanılmış pulla 
Həcc ziyarətinə getməyin, birindən rüşvət alıb başqasına sədəqə 
verməyin, bütün gün ərzində axşam necə yeyib-içəcəyini düşü-
nərək oruc tutmağın mənası və motivi nədir? Hətta namaz qı-
lanlar da, əgər hər dəfə qəlblərini təmizləyə bilmirlərsə, mad-
diyyata bağlılıqlarından ayrılıb, saf, təmiz, ülvi hisslər keçirmir-
lərsə – sadəcə əyilib-qalxmaqda və əzbərlənmiş sözləri demək-
də məqsəd nədən ibarətdir? Ürəyində kin-küdurət, qəzəb və ya 
riya olmaqla, dilində Allah kəlamını zikr etməyin faydası nədir? 
Əslində ömrü boyu bu dünya üçün, maddiyyat üçün çalışaraq, 
qazandıqlarının kiçik bir qismi ilə o dünyanı da satın almağa 
cəhd edənlər, əməllərində şeytana, dilində Allaha qulluq edən-
lər, görəsən nəyə bel bağlayırlar, yoxsa Allahı da aldatmağa ça-
lışırlar? 
“Yüksələ bilmək üçün yüklərdən azad olmaq lazımdır”, – 
deyir Əbu Turxan. Lakin mənəvi kamillik heç də yalnız maddi 
dünyanın fövqünə qalxmaqla əldə edilmir. Məqsəd maddiyyata 
nifrət, bu dünyaya etinasızlıq deyil. Əsas məsələ imtina qabiliy-
yətinin olub-olmamasındadır. Yeri gəldi-gəlmədi, həmişə bu 
dünyadan qaçmaq əslində Allahın insan qarşısında qoyduğu və-
zifələrdən də uzaqlaşmaq deməkdir. Ancaq özünü düşünmək, 
hətta bu, mənəvi kamilləşmə istəyindən doğsa belə, eqoizmin 
bir formasıdır. Halbuki biz yalnız özümüz üçün, öz şəxsi etiqa-
dımız üçün deyil, həm də Allah yolunu tutan və haqqa qulluq 
edən digər insanlar üçün, onların rifahını yaxşılaşdırmaq üçün 
yaşayırıq. Əks təqdirdə, Quran dönə-dönə ehtiyacı olanlara əl 
tutmaq, zəkat vermək, yolunu azanları düz yola dəvət etmək 
tövsiyə olunmazdı.  
Maddiyyatla mənəviyyatın bir araya sığmadığını, cari hə-
yata aludə olanların mənən kiçildiyini iddia edənlər öz mövqe-
Var-dövlət 
 
 
437
yini əsaslandırmaq üçün bir sıra hədislərə istinad edirlər. Belə 
gözəl hədislərdən biri aşağıdakı kimidir:  
«İki qonşu var imiş. Biri var-dövlət dalınca qaçar, qa-
zanc üçün istənilən vasitəyə əl atar, yalan deməkdən, böhtan at-
maqdan da çəkinməzmiş. Nə oruc tutar, nə namaz qılarmış. Am-
ma var-dövləti aşıb-daşarmış. O biri qonşu isə gecə-gündüz 
ibadət edər, haqqı nahaqqa satmazmış. Amma kasıb yaşıyarmış. 
Bir gün o, Allaha sual ilə müraciət edib soruşur ki, bəs necə 
olur ki, ömrü boyu düz yolla getdiyi halda belə kasıbdır, qonşu-
su isə günah sahibi olsa da var-dövlət içində yaşayır? O, öz 
aləmində bu cür vəziyyəti ədalətsizlik hesab edir. Amma Allah-
dan belə bir səda gəlir: – İstəsən, yerinizi dəyişə bilərəm. Sənin 
qismətini ona, onun qismətini sənə verərəm; sən də onun kimi 
yaşa və onun var-dövləti sənin olsun. Amma dindar adam bunu 
heç cür qəbul etmir. Onun istədiyi təmiz qalmaqla bərabər, var-
dövlət sahibi olmaq idi. Amma bu cavabdan sonra, «dilini 
dişləyir»: «Ay dili qafil, mənim qismətim onunkundan uca, mə-
nim payım onunkundan çox imiş. Heç bu cür qəlb rahatlığını 
mala- dövlətə dəyişmək olarmı? ….» 
Dünya malına göz dikməyin, var-dövlət dalınca qaçma-
ğın mənəviyyat üçün çatışmazlıq olması haqqında milli ədəbiy-
yatımızda da az yazılmamışdır. Mal-dövlət ilə müqayisədə hə-
mişə əqlə, kamala, mənəviyyata üstünlük verilmişdir. Aşıq 
Ələsgər belə deyir: «Min batman zərin olunca, bir misqal ka-
malın ola».  
Həmişə ictimai mühitin ən böyük nöqsanlarından biri zər 
ilə kərəm arasındakı əksliyi aradan qaldıra bilməməsi olmuşdur. 
Mütərəqqi cəmiyyətlərdə isə kamal özü var-dövlət üçün açar 
hesab olunur. Başqa sözlə, cəmiyyət elə ona görə mütərəqqi he-
sab olunur ki, burada rəyasət, var-dövlət, imkan ağılsızların 
yox, ağıllıların əlində olur. Yəni ağlı olan, biliyi olan, müəyyən 
Əbu Turxanın hikmət dünyası 
 
  
438
bir ixtisasa yiyələnən insan üçün özünü maddi cəhətdən təmin 
etmək mütərəqqi cəmiyyətdə problemə çevrilə bilməz.    
Digər tərəfdən, hətta qabaqcadan varlı olan adam da əgər 
ağıllı deyilsə, özü mütəxəssis deyilsə və mütəxəssislərə arxalan-
mırsa, var-dövlətini və rəyasətini itirməyə məhkumdur. Çünki 
pulla çox şeyi satın almaq olar; amma əql-kamal, bilik və əməli 
vərdişlər pulla alına bilmir. Düzdür, naqis cəmiyyətdə belə cəhd 
göstərilir, amma onların pulla aldıqları əslində bilik yox, biliyi 
təsdiq edən formal sənəddir. İş o yerə çatır ki, vəzifəsi və pulu 
olan adam heç yalançı ali təhsil diplomu ilə də kifayətlənməyə-
rək, elmi dərəcə də alır və rəsmən «alim» olur. Pulun yeganə 
meyar sayıldığı cəmiyyətdə belə təşəbbüslər təbiidir. Pul və rə-
yasətlə qazanılmış alimlik vəzifə tutmağa, yenə pul qazanmağa 
xidmət edir. Bu, əslində qanunauyğundur. Cəmiyyət bundan, əl-
bəttə, ziyan çəkir; amma ən böyük ziyan bu rəsmi «alimlərin» 
sonradan həqiqi elm adamları qarşısında maneəyə çevrilməsidir. 
Başqa sözlə, zər özünü artırmaqla kifayətlənməyərək, dönüb kə-
rəmi də yeməyə başladıqda, misilsiz bir disbalans yaranır. Bu 
isə dövrənin qapanması (tsiklin) tamamlanması deməkdir.  
Zənginlər və kasıblar bütün cəmiyyətlərdə vardır. Kapita-
lizm quruluşunun əsas ideyası da insanları kor-koranə bərabər-
ləşdirməmək, onların öz əqli və fiziki potensialını reallaşdırma-
sına, hər kəsin cəmiyyətdə öz səriştəsinə uyğun mövqe tutması-
na imkan verməkdir. Bəli, kapitalizm cəmiyyətinin gücü, ilk ba-
xışda onun qüsuru kimi görünən bu cəhətdə – qeyri-bərabərlik-
dədir. Yəni daha qabiliyyətli olanların cəmiyyətdə mövqeyi, 
var-dövləti və fəaliyyət imkanları böyük olduğundan, cəmiy-
yətin inkişaf potensialı artmış olur. Var-dövlətin ağıllı adamda, 
kamal əhlində çox olmasının heç bir ziyanı yoxdur. Çünki bu 
pul, bu dövlət hansı yolla isə mütləq cəmiyyətə qaytarılacaqdır. 
Təsadüfi deyildir ki, kapitalizm cəmiyyətində kapital ilk növbə-
Var-dövlət 
 
 
439
də istehsalın, sənayenin, təsərrüfatın inkişafına qoyulur. Böyük 
sənaye isə ancaq böyük elm müqabilində inkişaf edə bildiyin-
dən, kapital dolayası ilə elm və təhsilə sərf olunur.  
Vay o gündən ki, ictimai sərvətin, var-dövlətin arxasına 
keçməyin başqa yolları peyda olur. Ağılla, fərasətlə qazanılma-
yan pul da təbii ki, iqtisadiyyatın, elmin, təhsilin inkişafına yox, 
əyləncəyə, narkotikaya və s. sərf olunur ki, bu da ictimai inkişa-
fa ləngidici təsir göstərir. Bir çox Şərq ölkələrinin geri qalma 
səbəbləri, nə qədər paradoksal görünsə də, təbii sərvətlərin bol 
olmasından və asan yolla pul qazanmaq imkanından irəli gəlir; 
bu, sanki milləti tənbəlləşdirir, əqli potensialın işə salınmasına 
mane olur. 
Lakin problem bununla da bitmir. Rüşvətlə, korrupsiya 
vasitəsilə pul qazanan adamların əksəriyyəti savadlı adamlardır. 
Onlar özləri bəlkə də bu pulu pis bir işə xərcləməzlər. Buna heç 
vaxtları da qalmaz. Lakin onlar öz biznesi ilə bilavasitə məşğul 
ola bilmədiyindən, bu varlı elitanın ətrafında yeni bir təbəqə 
formalaşır və kapital onların əlindən keçir. Buna görə də opti-
mal ictimai təşkilatlanmanın ən mühüm şərtlərindən biri korrup-
siya ilə mübarizə və yaradıcı əməyə, qanuni sahibkarlıq fəaliy-
yətinə maneələrin aradan qaldırılmasıdır.  
Kamal əhli olmadan əli böyük pula çatanların fəallaşması 
cəmiyyət üçün, mədəniyyət və mənəviyyat üçün yaxşı heç nə 
vəd etmir. Bu problemin həlli üçün ilk növbədə zər-kamal di-
lemması aradan götürülməlidir. Görünür, məhz kapitalizmin hə-
lə bərqərar olmadığı Şərq ölkələrində zər və kamal problemi 
həll edilə bilmədiyindəndir ki, mənəvi ilə maddi arasındakı fər-
qin qarşıdurma səviyyəsinə qaldırılması, biri artarkən o birinin 
mütləq azalacağı, yəni tərs-mütənasibliyi, hətta bunların cəmi-
nin sabitliyi haqqında fikirlər də ortaya çıxmışdır. Atalar da belə 
deyir: «Zər əhlində kərəm yoxdur, kərəm əhlində zər».  
Əbu Turxanın hikmət dünyası 
 
  
440
Bu məsələnin bədii təhlili öz əksini Əbu Turxanın məş-
hur qıfılbəndində və onun açmasında da tapmışdır:  
 
Həyatda saxlanma qanunu varmı, 
Pak admı üstündür, dövlətmi, varmı? 
Biri azalanda o biri artsa,  
Məcmuyu bunların sabit qalarmı?  
 
Cavabında Əbu Turxan dünyada mənəvi qütbləşmənin 
mövcudluğunu təsdiqləsə də, yeni saxlanma qanununun kəşf 
edilməməsini mənəvi sərvətin ölçülə bilməməsi və müqayisənin 
adekvat olmaması ilə izah edir:  
 
İsməti qismətə satanlar çoxdur, 
Kamil adamınsa, gözləri toxdur. 
Böyük kəşf olardı, amma nə yaxşı, 
Mənəvi sərvətin ölçüsü yoxdur. 
 
Beləliklə, mənəvi kamillik yolunun ancaq dərvişlikdən, 
kasıblıqdan keçməsi haqqında fikir inkar olunur. Çünki var-
dövlət ancaq mənəvi deqradasiya sayəsində əldə edilmir. Ağıllı 
adam mənəvi simasını saxlamaqla da var-dövlət sahibi ola bilər. 
Lakin bu varidat özlüyündə məqsədə çevrilməməli və cəmiy-
yətin mədəni-mənəvi kamilləşməsi yolunda bir vasitə kimi 
istifadə olunmalıdır. Yox, əgər cəmiyyət “mərdi qova-qova 
namərd edərsə“, onda balans pozulur və azlıqda qalan mərdlərin 
üzərinə həddindən artıq yük düşür.  
Kapital elə bir sinkretik hadisədir ki, o hər hansı bir diya-
ra təşrif gətirəndə özü ilə bərabər təkcə maddi nemətlər deyil, 
həm də bu maddiliyin hökmranlıq iddiasını gətirir və mənəvi 
müstəvidə ənənəvi olaraq qərarlaşmış nə varsa, hamısını alt-üst 
etməyə çalışır. Şüurda təhkimçiliyin, ehkamçılığın, pis mənada 
ənənəçiliyin qoyduğu qadağalar aradan götürülür, buxovlar qırı-
lır, şlüzlər açılır, işgüzarlığın və inqilabi təfəkkürün köpüklənən 
Var-dövlət 
 
 
441
dalğaları, maləsəf, mənəvi çəpərləri də çör-çöp kimi qabağına 
qatıb aparır. Yeni bəndlərin, şlüzlərin tikilməsi, yeni ictimai 
meyarların, yeni mənəvi qadağaların formalaşması isə xeyli 
vaxt tələb edən ağrılı bir proses olduğundan gələcəyə ümid 
azalır.  
Sözün böyük mənasında azadlığa gedən yol, təəssüf ki, 
əvvəlcə azad iqtisadiyyatın bazar labirintlərindən keçir. Buna 
müqavimət göstərə biləcək yeganə qüvvə isə milli ruh və onun 
daşıyıcıları olan ziyalılardır. Bütün ağırlıq məhz həqiqi ziyalıla-
rın üzərinə düşür. Belə cəmiyyətlərdə kapital və rəyasət ziyalı-
lığı da saxtalaşdırmaq istiqamətində geniş miqyaslı dəyişikliklər 
yaradır; yeni elita – psevdoziyalılar peyda olur (“Kor atın kor 
da nalbəndi olar”). Və kapital onları zər suyuna çəkir. Onlar 
hər yerdə ziyalıların yerini tutduğundan, həqiqi ziyalıları 
fərqləndirmək də müşkülə çevrilir və onlar tədricən unudulurlar. 
Kapital taxta çıxanda “pula əl çirki” kimi baxanlara dözə bilmir 
və onları gözündən iraq etməyə çalışır.  
 Görünür, məhz belə bir perspektivin qarşısını almaq 
üçün uzaqgörən siyasətçilər “neft kapitalını insan kapitalına, 
intellektual kapitala çevirmək” zərurətini vurğulamaqla, cəmiy-
yəti məhz bu istiqamətdə səfərbər olmağa səsləyirlər.  
 
 
 
 
 
Əbu Turxanın hikmət dünyası 
 
  
442
 
 
 
 
 
 
 
İnsanın ən böyük varı –  
özünün var olmasıdır. 
 
 
Var-dövlət –  
Haqq yolunda xərclənəndə fəzilətə,  
əks halda rəzalətə vəsilə olur. 
 
 
Müəyyən bir həddə  
çatanda pul öz sahibini də satın alır. 
 
 
Var-dövlət 
 
 
443
Çox zəngin adam harın ola bilər,  
qürurlu ola bilməz, çünki var-dövlətini itirmək qorxusu 
qürurlu olmağa imkan vermir. 
 
 
 
Maksima: 
Var-dövlət çox olduqca,  
onun fövqünə qalxmaq üçün daha böyük ruhani  
enerji tələb olunur.  
Günlərin bir günü ruh daha varlığın ağırlığını,  
cazibə gücünü dəf edə bilmir və insan öz  
var-dövlətinin içində itib batır.  
 
 
Pul qazanmaq qabiliyyət tələb edirsə,  
onu düzgün xərcləmək ikiqat qabiliyyət və mədəniyyət 
tələb edir. 
 
 
Ancaq ruh taxtdan salınanda  
pul hakim ola bilər. 
 
 
Əbu Turxanın hikmət dünyası 
 
  
444
Pul şərab kimidir. Müəyyən həddə qədər  
adamı hala gətirir, bir az ondan artıq olanda cuşa gətirir, 
lap artıq olanda isə huşunu başından alır. 
 
 
 
Pul da silah kimi ağıllı adamda  
olanda onu qoruyur, naqis adamda olanda həm özü,  
həm də ətraf üçün təhlükəyə çevrilir. 
 
 
Cəmiyyət o zaman çiçəklənər ki, 
 onun zənginləri səxavətli olsun. 
 
 
 
 
 
 
Mündəricat 
 
 
Ön söz................................................................................ 5 
Giriş: Fəlsəfə ilə hikmətin görüş məqamı ..................... 11 
İnsan ............................................................................... 39 
Mənəviyyat ...................................................................... 61 
Din, inam, iman.............................................................. 79 
Yer-göy, zaman-məkan................................................... 93 
Tale, həyat və ölüm....................................................... 117 
Gözəllik ......................................................................... 135 
Məhəbbət....................................................................... 147 
Ailə, qadın, kişi ............................................................. 173 
Dostluq .......................................................................... 183 
Tarix, cəmiyyət, şəxsiyyət ............................................. 197 
Dövlət, millət, vətən ...................................................... 215 
İdeya, hikmət, fəlsəfə.................................................... 229 
Ziyalılıq, müdriklik, dahilik ......................................... 255 
Zəka, ağıl, hiss .............................................................. 275 
Dil, nitq, söz .................................................................. 297 
Ədəbiyyat və incəsənət.................................................. 315 
Azadlıq, haqq, ədalət .................................................... 335 
Həqiqət və bilik ............................................................. 353 
Elm, təhsil, kitab ........................................................... 375 
İş və əməl ...................................................................... 389 
Güclü-zəif, aqil-cahil.................................................... 399 
Ruh və bədən ................................................................ 413 
Var-dövlət...................................................................... 431 
 
 
