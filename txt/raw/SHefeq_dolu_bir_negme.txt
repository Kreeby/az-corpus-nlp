Şəfəq dolu bir nəğmə 
 
 1 
                    
 
 
Əyyub Sabiroğlu 
 
 2 
 
Babam Taib  Əfəndi Zeyxuri və bacım 
Mileyxanım Quliyevanın əziz  
xatirələrinə  
 
Редактор:  
 Tapdıq Əlibəyli 
 
Əyyub Sabiroğlu. Şəfəq  dolu bir nəğmə. 
Bakı ,“Elm və təhsil”, 2013, 92 səh. 
 
 
Китабда Əyyub Sabiroğlunun мцхтялиф иллярдя 
йаздыьы  инсани-яхлаги və мяняви дяйярляри тялгин, 
ülvi məhəbbəti tərənnüm едян шеирляри топланмышдыр. 
 
 
 
 
2013098
4702000000
N
 грифли няшр  
            © «Елм вя тящсил», 2013 
 
 
Şəfəq dolu bir nəğmə 
 
 3 
                                             
 
 
 
DUYĞULARIN ġƏFƏQLƏNDĠYĠ 
POEZĠYA 
 
“Sevgisiz ürəyə həmdəm – kədərdir, Sevgisiz 
insanın  ömrü hədərdir.” Özündə qüdsiyyət,  səda-
qət,  ülviyyət ehtiva edən bu misralar,  poetik ya-
radıcılığı-qaynar ilhamının, güclü müşahidə və po-
etik ümumiləşdirmə bacarığının,  püxtələşmiş şair 
qələminin  bəhrəsi olan  Əyyub Sabiroğluna (Əy-
yub Sabir oğlu Taibov)  məxsusdur.  Məncə,  bu  
fikir  onun yaradıcılığı üçün çox rəmzi və xa-
rakterikdir.  Çünki  Ə. Sabiroğlu nədən yazır –
yazsın,  onun şeirlərinin əsas ruhunu sevgi təşkil 
edir : Ulu Yaradana sevgi,   təbiətə sevgi,  torpağa 
sevgi,  insanlığa sevgi,  Sözə sevgi... Zəngin Azər-
baycan ədəbi ənənələrinə dayaqlanan bu poeziya   
Türk  dünyasının ünlü  söz sənətkarı,  fikir daşı-
yıcısı Çingiz Aytmatovun  “...unutmaq olmaz ki,  
ənənələr yalnız və yalnız müasirliyin gərdişində,  
yeni yaradıcıların yeni sözündə yaşayır” deyiminə  
Əyyub Sabiroğlu 
 
 4 
bir daha üz tutmağa rəvac verir. Fikrimə 
Ə.Sabiroğlunun poeziyasevərlərə bir ərməğan olacaq 
söz çələnginin işığında aydınlıq gətirmək istəyində-
yəm. 
  Onun  poetik yaradıcılığının bir qismini özün-
də əxz edən bu kitab metaforik bir ad daşıyır: 
“Şəfəq dolu bir nəğmə”. Kitabın mətn palitrasın-
da  rəngarəng  şeirlərin aurası ilə  üzləşirik. Ovqat 
dəyişkənliyinin kontekstində bir harmoniya,  bü-
tövlük duyulmaqdadır. Bəs nədir bu əhvali-ruhiy-
yəni,  haləti şərtləndirən? Doğru-dürüst cavaba  
kitabın adını “təfsir” etməklə nail olmaq olar. 
Şair şeirlərini küll halda “şəfəq dolu bir nəğmə” 
adlandırır.  Bəs bu şeirlərin bir nəğmə olmasını və  
şəfəq dolu  nəğməliyini şərtləndirən cəhət nədir?  
Diqqət edək: şəfəq-günəşin doğan və qürub 
vaxtı üfüqü boyadığı  qızartı; müvazi olaraq  
şeirin bədii faktı, təsirlənmə obyektinin biri   
sevinc- dan yerinin  sökülməsi,  digəri isə kədər- 
günəşin qürub etməsidir. Duyğunun  qoşa qanadı 
olan sevinc-kədər şairin könül nəğməsinin notları-
dır. Bu şeirlər duyğu “melodiyası”,  könül nəğ-
məsidir. Zənnimcə, maraqlı və məharətlə istifadə 
olunmuş  bir müqayisədir.             
Şəfəq dolu bir nəğmə 
 
 5 
...Söhbətlərimizin birində Əyyub  Sabiroğlu  
təvazökarlıqla: -Biz torpaq üzərində qurub-
yaradırıq,  sizsə kağız üzərində,- deyə təbəssüm 
etdi...  Nə ğözəl ki,  Ə.Sabiroğlu həm də kağız 
üzərində yaradır: sözün sehrinə bələnə-bələnə, 
ürəyinin hərarətini misralara köçürə- köçürə. 
Onunla  tanışlığımız neçə illər öncəyə təsadüf 
edir. Elə  bu tanışlığa  körpü olan da məhz  Söz-
dür. O söz  ki,  ürəyi daim qurub -yaratmaq 
eşqiylə  döyünən  Əyyub  Sabiroğlu  uzun illərdir  
ki,  inşaat sahəsində işləməsinə baxmayaraq,   on-
dan ayrı düşməyib,  duyğuların işığında ona üz 
tutub,   işığında pərvanəyə dönüb. Yeri gəlmişkən  
qeyd edim ki,  o,  Azərbaycan  İnşaat  Mühəndis-
ləri İnstitutunu  (Azərbaycan Memarlıq və İnşaat 
Universiteti) bitirib. İnşaat sahəsindəki səmərəli 
fəaliyyətinə  görə  «Tərəqqi» medalı ilə  də təltif 
edilmişdir. Ədəbi yaradıcılığa isə erkən  yaşların-
dan  həvəs göstərib.  Şeirləri 1977-ci  ildən  dövri 
mətbuatda dərc  olunur. «Məslək» mükafatı 
laureatıdır.    
Onun yaradıcılığında bir-birini tamamlayan  
insan və təbiət gözəlliklərinin vəhdəti  poetik ma-
hiyyət kontekstində  dolğun ümumiləşdirmələrlə 
Əyyub Sabiroğlu 
 
 6 
əks etdirilmişdir. Gənclik illərində yazdığı  şeirlə-
rin birində deyir: 
 
«Məlixan meşəsi» bilmirəm nədən 
Pərişan görünür gözümə bu gün?! 
Bəlkə,  çoxdan bura gəlmədiyimdən 
Qonmuş yarpağına kədər söyüdün? 
 
Qarlı–boranlı bir qış günü yolum Əyyub  
Taibovun  rəhbərlik  etdiyi tikinti idarəsinin  inşa  
etdiyi baza- kompleksə düşmüşdü. Hər tərəfi ağ 
örpəyə bürümüş axşamdan yağan qar dan yeri 
ağarana doğru səngisə də,  gündüz çovğun başla-
mışdı. 
Tikinti obyekti  Xəzərin sahil ərazisində oldu-
ğundan şaxtalı hava  daha da dondurucu və  kə-
sərli idi. Dənizdən əsən güclü külək getdikcə şid-
dətlənir,  quduzlaşmış dalğalar qəzəblə sahilə hü-
cum çəkməkdəydi...Belə bir hava şəraitində Əy-
yub müəllim özünün isti iş otağında deyil,  açıq 
havada iş başında idi. Əvvəlcə,  təəccübləndim,  
düşünəndə ki,  axı o,  şairdir,  fikrim  dürüstləşdi: 
elə belə də olmalıdır... Bu sətirləri yazarkən onun 
Şəfəq dolu bir nəğmə 
 
 7 
vaxtilə  qışla bağlı qələmə aldığı maraqlı bir bəndi 
yada düşdü:  
 
Quduz bir vəhşi tək ulayır külək,  
Göstərmək istəyir  sanki  gücünü.           
Kimi ləzzət alır şuba geyərək,  
Kimi tək pencəkdə soyuq qış günü.   
 
Təbiət şairi kimi tanıdığımız  Musa Yaqubun 
təbirincə desək: «Əslində şeir olan yerdə gərək 
əlavə danışmayasan,  şair haqqında izah vermə-
yəsən. Çünki şairin fikri də,  duyğu və düşüncəsi 
də,  sevgisi də onun şeirlərindədir...»  
                                         
Bu dilsiz yollara dikib gözümü,  
Yolunu gözlərəm hər səhər,  axşam. 
Məndədir Əyyubun səbri,   dözümü,  
Müqəddəs bir eşqə arxalanmışam.     Bəllidir ki, bənzərsiz  təbiət bəzəyi olan  bənövşəyə yüzlərlə şeir həsr olunub. 
 
Aşiqanə görünüşlü,  bahar müjdəli  bənövşə 
mənəvi rişələrlə dühaların söz  çeşməsindən su 
içən  Əyyub Sabiroğlunu da özünə bənd edib.  Bu 
gül ilham pərisinin qanadlarında  öz lətif ətrini 
şairin  söz ətrinə qatıb. Düşüb səhər- səhər çə-
Əyyub Sabiroğlu 
 
 8 
nə...az qalıb danışıb-dinə... «Tanış mövzuda təzə 
söz deyə bilib»,  -deyə  biləcəyimiz «Bənövşə» qoş-
masında  Ə.Sabiroğlu yazır: 
 
Büllur şeh damlası yanağındadır,  
Bir şeyda bülbülün sorağındadır. 
«Söyüdlü çeşmə» nin qırağındadır,  
Düşüb səhər- səhər çənə bənövşə. 
 
O  «Söyüdlü çeşmə» ki,  Ə.Sabiroğlunun  dün-
yaya göz açdığı (8 aprel 1956-cı il ),  boya- başa 
çatdığı,  ilk heyrətini pıçıldadığı doğma yurdun -
Xaçmaz rayonunun  Xanoba kəndinin füsunkar 
guşəsidir. 
 
Əlimi uzatdım,   onu qoparam,  
Görüşə gedəndə yarçün aparam,  
Mənə qəmli- qəmli baxdı bu zaman,  
Az qaldı danışa,  dinə bənövşə. 
 
Sanki misralaradan kövrək,  həsas bir ürəyin 
döyüntüləri eşidilir. Şairin bədii idrakının,  poetik 
təfəkkürünün  qaynaqları xalq ruhundan süzülüb 
gəlir. Şeirin ovqatına qatıldıqca yaddaşımda poe-
Şəfəq dolu bir nəğmə 
 
 9 
tik sözümüzün cəfakeşlərindən olan,  Türk dünya-
sının tanınmış qələm sahibi Məmməd Aslanın  
«Şairliyi bahardan,  bənövşədən öyrəndim...», -  
deyimi yarpaqlanır. 
 
Əyyubam,  gözəllik aşiqiyəm mən,  
Könlüm ilham alar güldən- çiçəkdən. 
O gün ki vuruldum sənə ürəkdən,   
Doludur söz ilə sinə,  bənövşə.  
 
Sinəsi sözlə dolu olan Əyyub Sabiroğlunun 
süjetli şeirləri də maraq doğurur. Təsvir olunan 
«süjet xətti»  sadə  və  «boyasız» şəkildə  öz  
poetik səciyyəsini,  bədii həllini tapır.  Bu  sadəlik  
şeiri bəsitləşdirmir,  əksinə zənginləşdirir. Diqqət 
edək: 
 
Bir gənc öz əhdinə çıxdı vəfasız,  
Uzaq bir diyarda ailə qurdu. 
Yolunu həsrətlə gözlədi bir qız,  
Ömrünü təkliklə üz-üzə durdu.  
 
Bəllidir ki, bədii ədəbiyyatın təsir qüvvəsi  
onun dili ilə,  ifadə tərzi ilə şərtlənir. 
Əyyub Sabiroğlu 
 
 10 
Əbəs yerə deyildir ki,   xalq,   ruhuna yaxın 
olan ədəbi  irsi sevə-sevə yaddaşında yaşadır. 
Dilin ədəbi müstəvidə səciyyəvi cəhəti,  xəlqiliyi 
Əyyub Sabiroğlunun yaradıcılığında önəm daşı-
yan  amildir; dili təbii və səmimidir. Bu cəhət 
onun poeziyasını bütövlükdə müşayiət edir.  
 
Meşədə bir güllə səsi eşitdim, -  
Bir cüyür balası anasız qaldı. 
Meşədə bir güllə səsi eşitdim, - 
Bir kəklik yuvası kimsəsiz qaldı.        
 
Ə.Sabiroğlunun yüksək ideya xüsusiyyətlərinə,  
kolorit gözəlliyinə  malik olan şeirlərinin poetik  
gücü,  həmçinin ictimai-milli siqləti  yetərincədir. 
 Açılan gülləylə bir cüyür balasının anasız, bir 
kəklik yuvasının kimsəsiz,  bir durna qatarının 
başsız...qalacağından narahat olan şair başqa bir 
şeirində “güllə səsi”nin  “dilsiz bir körpənin acı 
naləsi” nə səbəb olacağını deyir:                
Şəfəq dolu bir nəğmə 
 
 11 
Hardasa atılan güllənin səsi 
Mənim ürəyimi yaralar,  keçər. 
Dilsiz bir körpənin acı naləsi                 
Gecənin qoynunu paralar,  keçər.    
 
Görünür,  bu ovqata  şairin atası Sabir müəlli-
min  (ixtisasca  pedaqoqdur)  II Dünya mühüribə-
si iştirakçısı olması,  o illərin ağrı –acılarını, dəh-
şətlərini yaşaması faktı da  sirayət etmişdir.  
HaĢiyə: Dərbənd Pedaqoji Texnikumunu fərq-
lənmə diplomu ilə  bitirən  Sabir müəllim əmək 
fəaliyyətinə  Dağıstanın dağ kəndi Ağlabıda əsası 
özü tərəfindən qoyulmuş ilk ibtidai məktəbdə  
başlayıb. Dövrünün sayılan şəxsiyyətlərindən 
olmuş,  uzun illər müəllim  işləyən atası Taib,  
onu da  müəllim görmək istəmişdi. 
Müharibə çoxları kimi Sabir müəllimi də  sev-
diyi peşəsindən bir müddət  ayrı salmışdır. Qələ-
bədən sonra doğma yurda qayıdan Sabir müəllim 
yenidən pedaqoji fəaliyyətə başlamış,  Xanoba 
kənd yeddiillik  məktəbində müəllim işləyə-işləyə 
ali təhsil almışdır. 
Onun cəbhə yolu 503-cü alayın tərkibində Ki-
çik torpaq,  Kerç,  Krım  uğrunda gedən amansız 
Əyyub Sabiroğlu 
 
 12 
döyüşlərdən keçir. Qafqazın müdafiəsində cəbhə-
dən-cəbhəyə atılır. Korenovsk şəhəri ətrafında ge-
dən vuruşlarda yaralanması ilə  bir müddət müali-
cə olunsa da,  sağalandan sonra 107 saylı dəniz 
desantının tərkibində  döyüş əməliyyatlarını 
davam etdirir. 1943 -cü ilin avqust günlərinin 
birində ikinci dəfə ağır yaralanır. Aderbeyevka   
kəndində yerləşən hərbi xəstəxanada müalicə olu-
nur. Üç aydan sonra 84 saylı desant diviziysının 
tərkibində Kerç şəhərinə göndərilir.  
1943-cü ilin son günlərində yenidən düşmən 
gülləsinə tuş gələn gənc döyüşçü alman qəsbkarla-
rından qisas almaq məqsədilə cəbhənin ön sırala-
rında döyüşlərə qatılır.  Bu dəfəki döyüş yolu I 
Pribaltika cəbhəsindən başlayır. 
Latviya,  Litva uğrunda gedən döyüşlərdə 
qəhrəmanlıqlar götərir. Dubel şəhəri yaxınlığında 
dödüncü dəfə aldığı yaradan da  sağ- salamat çı-
xan  iki dəfə “Qırmızı bayraq” ordenli  döyüşçü  
1945-ci ilin aprelində  Leninqrad  Piyadalar Mək-
təbinə  təhsil almağa göndərilir. Bir müddət orada 
qulluq edir,  zabit kadrlarının hazırlığında  fəal iş-
tirak edir.  Sinəsini on dörd orden və medal bəzə-
yən,  tağım komandirliyindən tabor komandirinin 
Şəfəq dolu bir nəğmə 
 
 13 
müavinliyinədək yüksələn,  kapitan rütbəli  Sabir 
Taibov 1946 -ci ilin  dekabrında ordu sıralarından  
tərxis olub. 
...Uğurlu  ideya - bədii həllini tapmış şeirlərdə 
poetik ümumiləşdirmənin məna tutumu dolğun-
dur. Milli ruhun kifayət qədər möhtəşəm olduğu 
poetik örnəklərdə bənzərsiz mətndaxili intonasiya  
lirik bir vüsətlə  cilalanır. «Yaşamağa dəyərmi 
heç» şeirində olduğu tək:  
 
Kimliyimiz çıxıb yaddan,  
Od oğlu diksinir oddan.  
Namərdlərdir at oynadan,  
Yaşamağa dəyərmi heç? 
 
«Od oğlu diksinir oddan»  -deyən şair Odlar  
yurdu Azərbaycanın əsrlərin,  qərinələrin o üzün-
dən üzü bəri gələn ruhunun  səsinə,  «Mənlik» şə-
rəf və qürurunun ucalığına, ülviliyinə tapınır. Baş-
qa bir şeirində isə Vətəninin poetik tərənnümü 
axar-baxarlı Azərbaycana məhəbbətin bədii ehti-
vasıdır.  
 
 
Əyyub Sabiroğlu 
 
 14 
Dilimin müqəddəs sözüdür  Vətən! 
Eşqimin,  sevgimin gözüdür Vətən! 
Mənim həyatımın özüdür  Vətən! 
Mən onun ən kiçik bir zərrəsiyəm. 
 
Öz məzmunu,  nəzərə çarpacaq poetik orijinal-
lığı,  həyatiliyi ilə seçilən bu şeirlərin  aurasında is-
tər-istəməz fikirləşirsən: Əyyub  Sabiroğlunun 
yazdıqlarının demək olar ki,  çoxu yaşantılarının  
bədii sözdə təcəllisidir.  
Ə. Sabiroğlunun  bədii fikrin alt qatındakı mə-
nadan hasil olan qayədə üzə çıxan  həyat və cə-
miyyət hadisələrinə şair münasibəti  bədii-fəlsəfi 
leytmotiv kimi çıxış edir. Bu cəhət onun fəlsəfi 
yüklü şeirləri üçün daha xarakterikdir. 
 
Tüstülənib yanan ağac,  
Qalanmağın  yaman,  ağac !.. 
Sən yabanı,  biz yabanı,   
Şər bürüyüb  bu  dünyanı. 
 
Şairin şeirləri ictimai-fəlsəfi qayəsi ilə yanaşı  
böyük bədii-estetik dəyəri və yüksək poetik key-
fiyyətləri ilə də diqqət çəkir. 
Şəfəq dolu bir nəğmə 
 
 15 
Əyyub  Sabiroğlunun poeziyasına bələd olduq-
ca, nəhayətsiz xəyallar aləminin toranında dan 
yeri  ağarır, duyğuları şəfəqləndirən sözün  üfüq-
ləri  fikrin ənginliyində nura boyanır və düşün-
cələr işığa qərq olur.  
Tapdıq Əlibəyli,   
 şair –publisist,  
Azərbaycan Yazıçılar Birliyinin,  
Azərbaycan Jurnalistlər Birliyinin üzvü,   
 «Qızıl qələm»   mükafatı laureatı  
 
Əyyub Sabiroğlu 
 
 16 
 
Analar 
 
(Anam Oğlangərək Əlisoltan 
qızının timsalında bütün analara) 
 
Bir gözü ağlayar,   bir gözü  gülər,   
Ürəkdən keçəni  bilər analar. 
Ən qəmli vaxtında,  qəmli çagında,  
Körpənin üzünə gülər analar. 
 
Dərdini,  qəmini gizli saxlayar,  
Oğuldan,  uşaqdan gizli ağlayar... 
Ümidin hər zaman Tanrıya bağlar,  
Övlada  səadət   dilər analar. 
 
Qurbanam alnının qırışlarına,  
Qurbanam nisgilli baxışlarına. 
Hər  zaman möhtacıq alqışlarına,  
Aləmə nurundan  ələr analar. 
                                          
                                      2004 
 
 
 
Şəfəq dolu bir nəğmə 
 
 17 
                
              Ata yurdum- Xanobam 
 
               (Atam Sabir müəllimə)  
 
Şah palıd kölgəsini saldı bulağın gözünə,  
Sanki «Karvan bulağı» çəkdi niqabın üzünə. 
 
Bir zaman səs-küylə dolu «Qaraskam» 
İndi həsrət qalıb uşaq səsinə. 
Möhtəşəm qovaqdan bir kötük qalıb. 
Yayda  yığışardıq biz kölgəsinə. 
 
Yenə dar küçələr palçıqla dolu,  
Kimsəsiz həyətlər məzarlar kimi. 
Yenə də dolanbac gedirəm yolu,   
Gecə kəndə girmiş oğrular kimi. 
 
Ayaq səslərinə itlər hürəndə,  
Hasardan boylanıb -baxır qocalar. 
Sevinirlər tanış bir üz  görəndə,  
Quru salama da möhtacdı onlar. 
 
 
Əyyub Sabiroğlu 
 
 18 
Yenə də «Miskin»də tonqal qalanıb,   
Yenə dövrəsində ahıl adamlar.  
Qismətdən gen düşüb, bəxti bağlanıb,  
Bu kənddə yenə də ölü yeri var... 
 
Şərin qapısını qıran gərəkdir,  
Elə bil  bir bədlik bürüyüb kəndi. 
Allah da bu kənddən üzün döndərib? 
Uçulub-dağılır bərəsi-bəndi. 
 
Bir vaxt dolanardı hamı mehriban,   
Ağsaqqal sözünə  hörmət də vardı. 
Hamı danışardı kənd bağlarından,  
Bərəkət də vardı,  izzət də vardı. 
 
Bir-bir dönür geri,  bir vaxt gedənər,  
Kəndin torpağına qarışmaq üçün. 
Bəlkə,  bu qayıdış  bir ruh işidir, - 
Əzəllə,  əcdadla danışmaq üçün... 
 
Mənim doğma kəndim,  doğma ocağım,   
Mənim ata yurdum,  ana qucağım,  
Obalar içində sənsən xan obam,  
Mənim ülviyyətim,  mənim Xanobam! 
Şəfəq dolu bir nəğmə 
 
 19 
 
Hər gecə girirsən yuxularıma; 
«Karvan bulağı»nla,  « Qaraskam»ınla. 
Gül-çiçək dərirəm «Həli bağı»ndan,  
«Qışlaq dərəsi»ndən,  «Qasım bağı»ndan. 
 
Anam:keçdi,  -deyə,  -naxır «Tala»dan,  
Başıma sığalla oyadır məni. 
Nurlu çöhrəsində xəfif təbəssüm: 
Atam: tənbəl,-deyə,  cırnadır məni. 
 
İndi yasaq olub doğma meşələr,  
«Balax bulağı»na yollar bağlanıb.  
Daha güney,  qüzey bölünmüşük  biz,  
Dillər qıfıllıdır,  qollar bağlanıb... 
                                    
   20.10.1992 
 
 
 
 
 
 
 
Əyyub Sabiroğlu 
 
 20 
                      BənövĢə 
 
Yoldan ötənləri salamlayır,  bax,  
Boynunu bükərək yenə bənövşə. 
Görəsən,  halıma nə vaxt yanacaq,  
Bir nəzər salacaq mənə bənövşə? 
 
Büllur şeh damlası yanağındadır,  
Bir şeyda bülbülün sorağındadır. 
«Söyüdlü çeşmə» nin qırağındadır,  
Düşüb səhər- səhər çənə bənövşə.        
   
Əlimi uzatdım,   onu qoparam,  
Görüşə gedəndə yarçün aparam,  
Mənə qəmli- qəmli baxdı bu zaman,  
Az qaldı danışa,  dinə bənövşə. 
 
Əllərim titrədi,  ürəyim əsdi,  
Özüm də bilmədim bu nə həvəsdi. 
Sirli baxışınmı qarşımı kəsdi,  
Ya könlüm qıymadı sənə,  bənövşə?   
 
 
Əyyubam,  gözəllik aşiqiyəm mən,  
Könlüm ilham alar güldən- çiçəkdən. 
O gün ki vuruldum sənə ürəkdən,   
Doludur söz ilə sinə,  bənövşə.  
                                                          1979 
Şəfəq dolu bir nəğmə 
 
 21 
 
Yada sal  məni 
                     
 Sevgilim,   keçərkən göy çəmənlikdən,  
Bir an ayaq saxla,  yada sal məni. 
Bilirsən, gözəllik aşiqiyəm mən,  
Güldən dəstə bağla,  yada sal məni. 
 
«Karvan bulağı»na su dalınca gəl,  
Günəş üfüqlərdən boylanınca gəl,  
Bülbüllər yuxudan oyanınca gəl,  
Bəhsə gir bulaqla,  yada sal məni. 
 
Hərdən yolunu sal  «Qışlağa» sarı,  
Gəzdiyim yerləri  gəz,  dolan barı. 
Mənsiz yetim qalmış dar cığırları  
Mənim tək ayaqla,  yada sal məni. 
 
Bəlkə,  vaxtsız  ölüm,  amansız əcəl,  
Bir səhər ömrümə uzadacaq  əl,  
Əyyubam,  gəl barı,  köç  zamanı  gəl,   
Qəbrim üstə ağla,  yada sal məni. 
 
                                                       30.07.1978 
Əyyub Sabiroğlu 
 
 22 
 
 Bir qız ağlayırdı,  nənə yaĢında 
 
Bir gənc öz əhdinə çıxdı vəfasız,  
Uzaq bir diyarda ailə qurdu. 
Yolunu həsrətlə gözlədi bir qız,  
Ömrünü təkliklə üz-üzə durdu.  
 
Qürbətdən bir tabut gəldi Vətənə... 
O gəncin adıydı məzar daşında.  
Sərib tər çiçəklər qəbri üstünə,  
Bir qız ağlayırdı... nənə yaşında. 
     
  
Şəfəq dolu bir nəğmə 
 
 23 
 
Ayrılıq 
 
Qəlbimə  od  salıb getdi o dilbər,  
Dalınca həsrətlə baxdı gözlərim. 
Dəyişdi yerini bir-bir fəsillər,  
Ürəyimdə qaldı ürək sözlərim.  
 
İçdim ayrılığın qəm şərbətini,  
Alışdım hicranın oduna  şam tək. 
Yandırır bu atəş,  bu həsrət məni,  
Qismətin hökmüdür,  dözəsən  gərək ! 
                                  
                                                           17.08.1974 
                         
                       
 
Əyyub Sabiroğlu 
 
 24 
 
     Xatirələr aynasında 
 
 Ensiz bir cığırda xatirə dolu,  
Ayaq izlərimi axtarıram mən. 
Bir vaxt qayğısızca getdiyim yolu,  
Ürək yanğısıyla indi gedirəm.  
 
Yenə həzin-həzin oxuyur bülbül,  
Görünür,  halına yoxdur yananı. 
Meşə də  xəyala dalıb elə bil,   
Başını alıbdır həsrət dumanı. 
 
«Məlixan meşəsi» bilmirəm nədən       
Pərişan görünür gözümə bu gün?! 
Bəlkə,  çoxdan bura gəlmədiyimdən  
Qonmuş yarpağına kədər söyüdün? 
 
«İllərdən hörülmüş  hasar» dalından  
Şirin xatirələr boylanıb baxır... 
«Balax bulağı» ndan su içən zaman  
Sanki xatirədir,  könlümə axır. 
 
Uşaqlıq çağlarım şirin yuxu tək,  
Şirin bir xəyal tək görünür indi. 
Bir vaxt qayğısızca döyünən ürək,  
Gəncliyin eşqiylə döyünür indi. 
Şəfəq dolu bir nəğmə 
 
 25 
                           
Xəstəxanada 
 
                       (Ömür-gün yoldaşıma) 
 
Ayrıldıq,  kövrəldin körpə uşaq tək,  
Göz yaşın süzülüb axdı üzündən. 
Sıxıldım,  dözmədi sinəmdə  ürək,   
Öpdüm yanağından,  öpdüm gözündən. 
 
Zərif əllərində sıxıb əlimi,   
Hönkürdün,  elə bil son görüşdü bu... 
Sənə bağlamışam öz taleyimi,  
Üşüdür qəlbimi hicran qorxusu. 
 
Biz hələ doyunca sevinməmişik,   
Kam da almamışıq həyatdan hələ. 
Hələ görməmişik oğul toyunu,   
Rəqs də etməmişik verib əl-ələ. 
 
Kədər yaman yerdə haqladı məni,   
Gözünün içinə baxa bilmirəm... 
Mən  sənə deyərdim min bir dərdimi,  
Bu dərdi,  bu dərdi deyə bilmirəm.  
Əyyub Sabiroğlu 
 
 26 
Qarşında durmuşam günahkar kimi,   
Dilim quruyubdur,  dilim lal olub. 
Lap kövrək olmuşam uşaqlar kimi,  
Əvvəlki sevincim bir xəyal olub. 
 
Bu dilsiz yollara dikib gözümü,  
Yolunu gözlərəm hər səhər,  axşam. 
Məndədir Əyyubun səbri,   dözümü,  
Müqəddəs bir eşqə arxalanmışam  
 
Bilirəm,  bir səhər şirin gülüşün,   
Yenə   evimizə yayılar sənin. 
Ömrümdə bayrama dönəcək o gün,  
Üzdükcə qoynunda ilk məhəbbətin. 
                                              
                                                                       1994 
             
                   
Şəfəq dolu bir nəğmə 
 
 27 
                                Röya  
 
Nə şirin yuxuydu,  nə şirin xəyal,  
Nə yaxşı taleyin bu qisməti var. 
Həyatda olsam da qarşısında lal,  
Röyada  onunla  idim bəxtiyar. 
 
Qol-boyun olmuşduq sarmaşıq kimi,   
Suya təşnə kimi dodaq - dodağa. 
Gizlin saxladığım məhəbbətimi,  
Röyada açmışdım  o ay qabağa. 
 
Yalnız ikimizdik o göy çəməndə,  
Tamam unutmuşduq kədəri,  qəmi. 
Səadət salmışdı bizi kəməndə,   
Necə də şirindir bu vüsal dəmi. 
 
Həsrətin çəkdiyim o zərif əllər,  
O lalə yanaqlar mənimki idi. 
O gözlər,  o qaşlar,  pərişan tellər,  
O qönçə dodaqlar mənimki idi. 
 
Mən idim dünyanın ən xöşbəxti mən,  
Bilmədim nə zaman açıldı səhər.                
Röyada bir vüsal yaşadım dünən,  
Elə bir vüsal ki,  bir ömrə dəyər!      
                                                            16.06.1988 
Əyyub Sabiroğlu 
 
 28 
            
               Sevgilim  
 
 Bir könlüm var-kədər dolu,  qəm dolu,  
Onu da çəkmisən dara,  sevgilim. 
Arabir küsürsən heç  nəyin üstə,  
Vurursan sinəmə yara,  sevgilim. 
 
Günah axtarırsan hər bir sözümdə,  
Günah axtarırsan özün-özündə. 
Sən ki günahsızsan mənim gözümdə,  
İnan səni sevən yara,  sevgilim. 
 
Deyirlər taleyin öz yazısı var,  
Onun hökmüylə də insan yaşayar. 
Nə sən günahkarsan,  nə mən günahkar,  
Qoyma könlüm sinə yara,  sevgilim. 
                                                      
                                                             02.11.1993 
           
 
 
 
         
Şəfəq dolu bir nəğmə 
 
 29 
 
         Hardan biləydim  
 
Səndən uzaqlarda olduğum zaman 
Sənsiz alışardım,  sənsiz yanardım. 
Gecələr sübhəcən səndən xəbərsiz  
Səni düşünərdim,  səni anardım. 
 
Yaxşı yadımdadır: iki il qabaq 
Son dəfə görüşdük bulaq başında. 
Palıd üstümüzə kölgə salaraq  
Şahid dayanmışdı qoca yaşında. 
 
Yadından çıxdımı o yaz gecəsi- 
Ulduzlar min ahəng vurmuşdu göyə. 
Ağlar gözlərini zilləyib mənə,  
Boynuma sarıldın, sevirəm,  -deyə. 
 
Mən hardan biləydim o göz yaşları,   
O sözlər,  vədələr yalan olacaq? 
Mən hardan biləydim,  eşqimin barı  
Ürək  ağrısıyla hicran olacaq? 
 
 
Əyyub Sabiroğlu 
 
 30 
 
Heyf  o illərdən,  sinəmdə ürək  
Səninçün döyündü,  səninçün vurdu. 
Heyf o günlərdən,  keçdi səninlə,  
Adımız hər yerdə yanaşı durdu. 
 
Günahkar özüməm,  mən özüm yalnız,  
Tanıya bilmədim vaxtında səni. 
Odur ki,  qalmışam meydanda yalqız,  
Özüm tək çəkirəm dərdi-qüssəni. 
                                                         1979 
         
 
                  
 
 
 
 
 
 
 
 
 
                   
Şəfəq dolu bir nəğmə 
 
 31 
               
                   Qayıt 
 
Xətrinə dəymişəm,  bağışla məni,  
Bu sınıq könlümün xatirinə sən. 
Kiminlə bölüm mən dərdi-qüssəni,  
Sən də bir sözümdən inciyib getsən. 
 
İtirmək asandır dostu,  yoldaşı,  
İblisin evləri yıxdığı  qədər. 
Qayıt,  paralanır  bağrımın başı,  
Qayıt,  üzdü məni bu qəm,  bu kədər. 
 
              
 
 
 
 
 
 
 
 
 
 
Əyyub Sabiroğlu 
 
 32 
 
            Sevgilim 
 
Niyə ürəyimi atıb odlara,  
Yaramın  üstündən vurursan yara? 
Mən səndən umurdum könlümə çarə; 
Məndən uzaqlara qaçan sevgilim,  
Sirrimi özgəyə açan sevgilim.   
 
Əğyara yar oldun,  unutdun məni,  
Eşqə dönük çıxdın,  sevdin özgəni.  
Könlümün məlhəmi,  eşqimin şəmi- 
Məhəbbət bağımdan uçan sevgilim,  
Sirrini özgəyə açan sevgilim. 
                                       
                                                             24.07.1977 
 
            
 
   
 
 
 
 
Şəfəq dolu bir nəğmə 
 
 33 
                
         Tələbə həyatım 
 
Mən fəhləyəm,  qabarlıdır əllərim! 
Bir –birindən şərəflidir günlərim! 
Zəhmətkeş insanlar sırasındayam,  
Qurub – yaradanlar arasındaym! 
 
Gecələr yuxusuz qalsam da bəzən,  
Şikayət etmirəm öz taleyimdən. 
 Gündüzlər fəhləyəm-əli qabarlı,  
Axşamlar tələbə -ömrü baharlı. 
                                                 
                                                                  1977 
 
 
 
 
 
                
Əyyub Sabiroğlu 
 
 34 
           
    YaĢamağa dəyərmi heç 
 
Çıxan əziz canımdısa,  
Axan qızıl qanımdısa,  
Düşmən dostdan  yaxındısa,  
Yaşamağa dəyərmi heç? 
 
Gəncliyin bağlanıb baxtı,   
Çəkdiyi nalədi, ahdı. 
Gələcək qara sabahdı... 
Yaşamağa dəyərmi heç? 
 
Kimliyimiz çıxıb yaddan,  
Od oğlu diksinir oddan.  
Namərdlərdir at oynadan,  
Yaşamağa dəyərmi heç? 
 
Namus,  qeyrət,  ar da getdi,  
Ala gözlü yar da getdi,  
Vətən adlı var da getdi,  
Yaşamağa dəyərmi heç? 
Yaşamağa dəyərmi heç? 
                                                    1990 
Şəfəq dolu bir nəğmə 
 
 35 
                
                      Sən getdin  
 
Ey mənim ömrümə nur saçan  çıraq,  
Sən getdin köksümü parçalayaraq. 
 
Sən getdin -gözümün işığı söndü,  
Sən getdin –ürəyim yetimə döndü. 
 
Sən getdin-can evim qaldı viranə,  
Sən getdin –mən qaldım tənha,  divanə. 
 
Sən getdin-zülmətə büründü cahan,  
Sən getdin-üşütdü məni bu hicran. 
 
Bədənim buz kimi,  nəfəsim də buz,  
Ey ömür yolumda parlayan  ulduz. 
 
Sən elə uzaqsan,  yetməyir əlim,  
Elə uzaqsan ki,  dilbər gözəlim...  
 
Mənim harayım da yetməyir  sənə,  
Nə deyim taleyin bu qismətinə? 
 
Əyyub Sabiroğlu 
 
 36 
Dərdliyəm,  dərdimi bilənim yoxdur,  
Gözümün  yaşını silənim yoxdur. 
 
Qalıb ürəyimdə arzum,  muradım,  
Göyləri titrədir acı fəryadım. 
 
Fəqət  təkcə sənə çatmır harayım,  
De,  hansı məkanada səni arayım? 
 
Ey mənim ömrümə nur saçan çıraq,  
Sən getdin köksümü parçalayaraq!.. 
                                       
                                                 30.06.1988 
 
 
 
 
 
 
 
 
 
 
 
Şəfəq dolu bir nəğmə 
 
 37 
Yaman xətrimə dəymisən 
 
Hər nazına dözən mənəm,  
Saçına gül düzən mənəm,  
Havalı tək gəzən mənəm,  
Sən mənim qəddim əymisən,  
Yaman xətrimə dəymisən.  
 
Aşiq oldum incə belə,  
Gətiribdir həsrət dilə:                       
Ay insafsız,  gülə-gülə  
Sən mənim qəddim əymisən,  
Yaman xətrimə dəymisən. 
 
Bənzərin  var qönçə  gülə,   
Qoyma əğyar mənə gülə. 
Atəşində  döndüm külə... 
Sən mənim qəddim əymisən,  
Yaman xətrimə dəymisən. 
 
Könül dözməz bu hicrana,  
Sənsiz ömür bir viranə. 
Əyyub deyər yana-yana: 
Sən mənim qəddim əymisən,  
Yaman xətrimə dəymisən. 
Yaman xətrimə dəymisən. 
                                        18.08.2005 
Əyyub Sabiroğlu 
 
 38 
                    
                  Ay ürək 
 
Köklənmiş tar kimi nalə çəkərək,   
Nə fəğan edirsən yenə,  ay ürək? 
Yarası  sağalmaz ilk məhəbbətin,  
Qismətin hökmünə dözəsən gərək. 
 
Hələ nə görmüşəm,  incidib məni,   
Qoymursan yatmağa bütün gecəni? 
Poladdan möhkəmsən,  şüşədən kövrək,   
De kimlər sındırıb səni,  ay ürək? 
 
Yorğun yolçular  tək hərdən «durursan»,  
Təlaşla döyünür,  titrək vurursan. 
Od tutub alovlan,  yan məşəl kimi,  
Həyat gələcəyə səsləyir məni. 
 
Mənim gələcəyə səyahətim var! 
Ömrümdə gülməmiş hələ ilk bahar. 
Niyə ağrıyırsan,  niyə,  ay ürək? 
Niyə ağlayırsan,  niyə,  ay ürək?! 
                       
                                                                 05.10.1978 
Şəfəq dolu bir nəğmə 
 
 39 
 
 
Ürəyinə dəyən söz 
 
Kaş ki sənin ürəyinə dəyən söz,  
Bir ox olub ürəyimə dəyəydi. 
Çatılaydı sinəm üstə ocaq...köz. 
Ürəksizlik düz qəddimi əyəydi. 
 
Yollarımı duman-çiskin alaydı,  
Göz yaşımla quru çaylar dolaydı,  
Sənsizlikdən çöhrəm tamam solaydı,  
Görənlər adıma  Məcnun deyəydi...  
 
17.01.1997 
                        
 
 
 
 
 
 
 
 
Əyyub Sabiroğlu 
 
 40 
 
 
                Ayrılıq 
 
Qəlbimə od salıb getdi o dilbər,  
Dalınca həsrətlə baxdı gözlərim. 
Dəyişdi yerini bir-bir fəsillər,  
Ürəyimdə qaldı ürək sözlərim. 
 
İçdim ayrılığın qəm şərbətini,  
Alışdım  hicranın oduna şam tək. 
Yandırır bu atəş,  bu həsrət  məni,  
Qismətin hökmüdür,  dözəsən gərək. 
                                 
                                          17.08.1974  
                  
 
 
 
Şəfəq dolu bir nəğmə 
 
 41 
 
Sənsizlik 
 
Artıq neçə ildir görmürəm səni,  
Ayrılıq ay aman,  yaman olurmuş. 
Həsrətin yandırır kövrək qəlbimi,  
Ayrılıq yandırıb-yaxan olurmuş. 
 
Nələr çəkməmişdir bu illər başım? 
 Xəyallar olubdu könül  sirdaşım. 
Dilim qabar olub,  necə danışım? 
Ayrılıq qəm-qüssə,  fəğan olurmuş. 
 
Sənsizlik  köksümdə açdı yaralar,  
 Sənsizlik başıma qar yağdırdı,  qar. 
Qayıdıb gəldi də köçən durnalar...  
Ayrılıq amansız hicran olurmuş.  
 
Gəl eylə yaralı könlümə dərman,  
Bu hicran əlindən qurtar,  ey canan. 
Döndərmə üzünü Əyyub Tənhadan,  
Ayrılıq vaxtsız can alan olurmuş. 
                                
                                                              08.06.1974   
Əyyub Sabiroğlu 
 
 42 
     
                DüĢüb 
 
Ağlar könül,  ağlar  qələm,  ağlar  göz,  
Əyyub Tənha yorğan -döşəyə düşüb. 
Xəstə yatır,  demək istər neçə söz... 
Gözü bir ala göz mələyə düşüb. 
 
Artıq neçə aydır yoldadır gözü,   
Elə hey yardandır söhbəti-sözü. 
Ağlayır yar üçün yazığın özü,  
Sanki bir bülbüldür,  cələyə düşüb. 
 
Ürəyi yaratmaq eşqiylə coşur,  
Sevdiyi dilbərə nəğmələr qoşur,   
Ötən durnalardan yarı soruşur...           
Vəfasız əlindən bəlaya düşüb. 
 
 Sınaqda  dostu da düşmənə döndü,  
Iblis də sevindi,  xoşhal göründü. 
Müqəddəs bir eşqın çırağı söndü,  
Sonuncu gümanı fələyə düşüb. 
 
                                               14.03. 1972 
Şəfəq dolu bir nəğmə 
 
 43 
                         
 
 
 
                      
QƏZƏLLƏR 
 
Dedilər : sevgili-canan gələcəkdir bu gecə,  
Könlümü eyləyən heyran gələcəkdir bu gecə. 
 
Neçə ildir çəkirəm mən o gülün həsrətini,  
Axır  ki  zülfi-pərişan gələcəkdir  bu gecə. 
 
Dönəcək can otağım baği-gülüstana mənim,  
Canıma yenidən bir can gələcəkdir bu gecə. 
 
O təbib,  xəstəsi mən,  dərman onun busəsidir,  
Dərdimə,   ey Əyyub,  dərman gələcəkdir bu gecə. 
 
1979 
                        
 
 
 
Əyyub Sabiroğlu 
 
 44 
                           
                              
 
 
Bu sınıq könlümü gəl,  bir də pərişan eyləmə,  
Çox bəlalar çəkmişəm, bəsdir nahaq  qan eyləmə. 
 
Bu eşq yolunda məni çox imtahana çəkmisən,   
Hər cəfaya dözmüşəm,  bir də imtahan eyləmə.  
 
Bir canım vardı,  onu yolunda qurban  etmişəm,  
Quruca  cismim qalıb,  onu da şan-şan eyləmə. 
 
Uyma əğyarə,  onun saxtaca gülüşləri var,  
Bu geniş dünyanı gəl, könlümə zindan eyləmə.  
 
Əyyubam, eşq əhliyəm-düz ilqarım, düz əhdim var,  
Bu sevda yolçusuna başqa yol güman eyləmə. 
 
                                                     25.10. 1985 
                      
 
 
 
Şəfəq dolu bir nəğmə 
 
 45 
 
                                             
 
Vurdun ürəyim başına yüz yarə,  sevgilim,  
Eylər bu dəli könlümə kim çarə,  sevgilim? 
 
Baxma elə naz ilə,  məni etmə pərişan,  
Etməz bu qədər zülmü ki,  yar yarə,  sevgilim. 
 
Əydi məni eşq atəşi,  qəddim kaman oldu,  
Oldum sənin eşqinlə bir avarə, sevgilim.  
                                      
                                                    17.01.1981  
                         
 
 
 
 
 
 
 
 
 
 
Əyyub Sabiroğlu 
 
 46 
                                   
 
 
Çıxar yarıyla  görüşə neçə ceyran gecələr,  
Eyləyər bunca məni hüsnünə heyran gecələr. 
 
Gəzişir qəmli-qəmli dərdli bir aşiq küçədə,  
Onun da ruhunu eyləmiş pərişan gecələr. 
 
Sevdiyi dilbəri rahatcə yatağında yatar,  
 O isə sübhə kimi gəzər bağrı qan gecələr. 
 
Ay çıxıb,  nur ələyir,  şairanə bir gecədir,  
Nə gözəl olur aləm,   ay çıxan zaman gecələr. 
 
Şırhaşır laylay çalır ətrafa «Karvan bulağı»,  
Şah palıd  kölgəsi həsrət  sənə,  ey can,  gecələr. 
 
Seyrə çıx,  ey Əyyub,  sən hər axşam bulaq başına,  
Görəcəksən neçə ulduz olur  pünhan gecələr. 
                                              
                                                 15.08.1978                       
 
 
Şəfəq dolu bir nəğmə 
 
 47 
 
  
                                                        
 
Əyyubun öz yarı var,   özgə bir canan istəməz,  
Canını vermiş ona,   özgələrdən can istəməz. 
 
Əzəldən yar bağının  vurğunu olmuş ürəyi,  
 Varsa da,  ondan da barlı bir gülüstan istəməz.  
 
Yatmayıb çox gecələr, o çəkdi yar həsrətini,  
Gördü hicran dadını,   bir daha hicran istəməz. 
  
Yanına yüz cürə dərman ilə gəlmə,  ey təbib,    
 Dərmanı bir busədir,  o ayrı dərman istəməz. 
                                                     
                                                                     1979 
                                  
 
 
 
 
 
 
Əyyub Sabiroğlu 
 
 48 
 
                                    
 
Gəzmə məndən aralı,  nazlı nigarım sənsən. 
Mən bir şeyda bülbüləm,  güllü baharım sənsən. 
 
İçirtdin sən öz əlinlə mənə eşqin camını,  
Tək səni istər könül,   dövlətim –varım sənsən. 
 
Vermə əğyarə könül,  aşiqi rüsvay etmə,  
Bütün aləmdə bilirlər,  mənim yarım sənsən. 
 
Üzünü yana  çevirmə  görəndə,   Əyyubam,  
Qoca dünyada mənim səbri -qərarım sənsən. 
 
                                                                     1979 
                    
 
 
 
 
 
 
 
Şəfəq dolu bir nəğmə 
 
 49 
 
                                 
 
Mən tək çəkə bilməz,  gözəlim, nazını heç kəs,  
Heç kəs poza bilməz yazılan yazını,  heç kəs. 
 
Bil,  Tanrı yazıb alnımıza qisməti,  ömrü,   
Heç vaxt bilə bilməz  çoxunu,  azını heç kəs. 
 
Sənsən qoca dünyada mənim qisməti-yarım,  
Təkrar edəməz səsini,  avazını heç kəs. 
 
Yetməzmi,  gülüm,  bunca məni imtahan etdin? 
Sən tək xəzan etməz baharın,  yazını heç kəs. 
                                            
07.10.2005 
 
 
 
 
Əyyub Sabiroğlu 
 
 50 
 
 
 
Xəstəyəm,  yetir özün,  sevgili canan,  ölürəm. 
Ayrılıq eyləyibdir könlümü al-qan,  ölürəm. 
 
Zamanın hökmü  ilə  qonaq oldum yad ellərə,  
Könlümü şam  eyləyib  yandırır hicran,  ölürəm! 
 
Neçə namə yazmışam  elimizə,  cavabı yox,  
Hər günüm il kimidir, göz yaşım neysan,  ölürəm! 
 
Getmir xəyalımdan qoşa gəzdiyimiz  xoş günlər,  
Könlümün yarasına gəl eylə dərman,  ölürəm! 
 
Yuxuda mən bu gecə gördüm sənin gül üzünü,  
Gözümü açdığıma oldum peşman,  ölürəm. 
 
Əyyubam,  Vətənimdə ölmək xoşdur mənə,  ey yar,  
Qoyma yadlar içində yarın versin can,  ölürəm! 
                                             
10.08.1975 
 
               
Şəfəq dolu bir nəğmə 
 
 51 
 
 
 
 
ADSIZ  ġEĠRLƏR 
 
Nazlana- nazlana suya gedəndə,  
Bir bizim tərəfə nəzər sal,  gözəl. 
Dərdindən dəliyəm,  xeyli zamandır,  
Halımı bacımdan xəbər al,  gözəl. 
                                                                1979 
                     
 
Canımda saxlayıb kədəri, qəmi,   
Gəzirəm nə vaxtdır sərsəri kimi. 
Könlümün əvvəlki odu səngimiş,   
İlahi,  nə üçün taleyim dönmüş? 
                                                                1989 
                                     
 
Bir nazlı sənəmin eşqiylə yandın,  
Ona könül verdin,  ona inandın. 
Özünü xoşbəxtlər xoşbəxti sandın,  
İndi niyə belə qəmlisən,  Əyyub?  
Əyyub Sabiroğlu 
 
 52 
Qaldı ürəyimdə arzum, muradım,  
Göyləri titrətdi acı fəryadım. 
Gözəllik aşiqi Əyyubdur adım,  
Yara xəbər verin,  gəlsin,  ölürəm. 
 
 
Getdim görüşünə bir axşamçağı,  
Sübhədək gözlədim,  o yar gəlmədi. 
Xəzan viran qoydu bağçanı-bağı,  
Həsrətin çəkdiyim bahar gəlmədi. 
                                                           1979 
  
 
Dilimin müqəddəs sözüdür  Vətən! 
Eşqimin,  sevgimin gözüdür Vətən! 
Mənim həyatımın özüdür  Vətən! 
Mən onun ən kiçik bir zərrəsiyəm. 
                                                                1979                                                                               
 
 
Quduz bir vəhşi tək ulayır külək,  
Göstərmək istəyir  sanki  gücünü.           
Kimi ləzzət alır şuba geyərək,  
Kimi tək pencəkdə soyuq qış günü. 
Şəfəq dolu bir nəğmə 
 
 53 
Mənə unut dedi.-Necə unudum,  
Dilsiz  ürəyimə hakim olanı? 
Mənə unut dedi.-Necə unudum,  
Könlümə əvəzsiz  həkim olanı? 
 
 
Çox-çox uzaqlarda öz Vətənindən 
Şair nəğmə yazar-Vətən nəğməsi. 
Uzaq bir diyarda   duyar dərindən,  
Hansı qüdrətdədir  Vətən kəlməsi  
                                                      31.07.1975 
               
Bir ah çəkdim,  göyün üzü qaraldı,  
Yollara baxmaqdan gözüm saraldı. 
Hicran yanğısını  belə bilməzdim,   
Sənsiz ürəyimi qəm-kədər aldı. 
 
                      
Bu dünya nə yaman fırlanır belə,  
Bir yerdən yapışıb dayanmaq olmur. 
Bu ürək nə yaman çırpınır belə,  
Sevgi röyasından oyanmaq olmur... 
                                                06.07.2006 
                      
Əyyub Sabiroğlu 
 
 54 
Gördüm bu dünyanın  hər sifətini,  
Əllini aşırdım,  yüzə  xeyli var... 
Belə keşməkeşli,  sərsəm dünyada  
Görəsən,  kimlərin yüzə meyli var?  
                                                         2006 
                                                                              
     
Gecə -gündüz qayalara çarpılan 
Damcı-damcı səpələnən mənəm,  mən. 
Dalğa-dalğa   sahillərə can atan,                     
Həzin -həzin  ləpələnən mənəm,  mən. 
                                                 05.02.2002 
 
 
Yaman qaçhaqaçdır ruzi dalınca,  
Ömür necə keçdi,  bəndə nə bilsin? 
Bir tikə çörəyə əli çatınca,   
Bəndə nələr çəkir,  kündə nə bilsin? 
                      
 
Yaman uzun çəkdi,  yaman bu gecə,  
Qəhər boğur məni,  ağlayım necə?  
Göz yaşım içimdən -içimə axır. 
Məni haqsızlıqlar yandırıb-yaxır.   
                         
Şəfəq dolu bir nəğmə 
 
 55 
Tüstülənib yanan ağac,  
Qalanmağın  yaman,  ağac !.. 
Sən yabanı,  biz yabanı,   
Şər bürüyüb  bu  dünyanı,  
Şər bürüyüb  bu  dünyanı. 
 
 
Yanımdan ötürsən səssiz-səmirsiz,  
Ötəri bir nəzər salmadan belə. 
Elə bil heç tanış deyilmişik  biz,  
Üzümə  baxırsan yad adam kimi,  
Adi salamımı almadan  belə... 
Ötəri bir nəzər salmadan belə... 
 
 
Ey könül, çox uyma al yanaqlara,  
Mərmər sinələrə,  bal dodaqlara. 
Çoxdur  qələm qaşlı,  nazlı gözəllər,  
Xeyirdən daha  çox görərsən  zərər!  
                                                                                          
 
Sevin,  ay ellər çiçəyi! 
Dərməyiniz tər çiçəyi. 
Qoruyunuz hər  çiçəyi, - 
Baharın bir zərrəsidir. 
Əyyub Sabiroğlu 
 
 56 
Hərdən dəniz kimi qəzəblə çuğlarsan,  
Hərdən səssiz-səssiz,   
Qəmli –qəmli ağlarsan... 
Hərdən həyatdan küsərsən,  
Ümidsiz-ümidsiz  vurarsan,  
Dəli könül,  dəli könül! 
 
 
Müdhiş fikirlərin məngənəsində  
Ürək sızıldayır,  ürək can verir. 
Sanki cəhənnəmin qapısandayam,  
 Ruh bədəndən ayrı,  imtahan verir. 
 
  
Məni dalgaların qoynuna atın,  
Xəzərlə birlikdə kükrəyim,  coşum. 
Qağayıya dönmüş dənizçilərə 
Dənizin dilində nəğmələr qoşum... 
                                                                        2004               
                                                       
Aşıq qardaş,  bir «Kərəmi» çalginən,   
Ürəklərdə incə tellər oynasın. 
Bülbül naləsini unutsun bir  an,  
Qönçə dəhanlarda dillər oynasın. 
Şəfəq dolu bir nəğmə 
 
 57 
              Əyyubam,  hər sözüm incidi,  dürdü,  
Göz  yaşım Arazdı,  Xəzərdi,  Kürdü,  
Bu qəmli günlər də  elə ömürdü,  
Yaşayaq  birtəhər,  dözək birtəhər.  
                                                               1990 
                                                      
 Bir məkana düşdü yolum ; 
 Nadanlardır sağım-solum. 
 Allah,  sənə qurban olum,   
İşləyən yox,  hamı  bəymiş. 
                                                        1992 
                                                                            
             Mənim gözlərimi qapayan zaman,  
Səni sevdiyimi anlayacaqsan... 
Vaxtında qədrimi bilmədiyinçün,  
Özün hey özünü danlaycaqsan.  
Səni sevdiyimi  anlayacaqsan,  
Səni sevdiyimi  anlayacaqsan... 
 
                        
Qara geydim,  qara düşdüm,   
Çətinliyə,  dara düşdüm,  
Heç bilmədim hara düşdüm... 
Gözlərim  bağlıydı,  Allah! 
                       
Əyyub Sabiroğlu 
 
 58 
 
 
 
RÜBAĠLƏR 
 
Böyük xəzinəyə sahib də olsan,  
Ey insan,  bil  sənə qalmaz  bu dövran.  
Torpaq  ayırd etməz kasıb-varlını,  
Axirət evinə köç edən zaman. 
                                                  29.12.1972  
                                                                 
  
Oldun çox dərdlərə mübtəla,  könül,  
Çəkdin yar əlindən min bəla,  könül. 
Əzəldən qismətin oldu qəm-kədər,  
Gör səni saldılar nə hala,  könül. 
                                                          1980 
 
 
Anadan istedad doğulmur hər  kəs,  
Zəhməti sevməyən yüksələ bilməz. 
Puç olub gedəcək istedad  zaya,  
Ona qatılmasa əməkdən maya.    
 
                                                      
Şəfəq dolu bir nəğmə 
 
 59 
Şair,  sən əlinə alanda qələm,  
Düşünür,  deyirsən: bəhs edim nədən? 
Movzu axtarırsan səhərə qədər... 
Məncə,  ən müqəddəs mövzudur  Vətən! 
                                                            14.03.1975 
 
 
Dünyanın varına salaraq meyl,  
Yığırsan o ki var,  köçdü elə bil. 
Dünyada qalacaq dünyanın varı,  
Heç canda o can da səninki deyil. 
                  
 
Bu gecə yarımı gördüm röyada,  
Gördüm ki,  o məni salıbdır  yada,  
Götdüm ki,  tutmuşam onun əlindən,  
 Söylədim: xoşbəxt yox mən tək, dünyada.  
                                                 30.06. 1973  
 
  
Yenə də eyvanda durmuşam yalqız,  
Özünü yağışla göstərir payız. 
Ürək doğma elçün yaman darıxır, - 
Hələ də yoldadır yazdığım kağız...                                     
Əyyub Sabiroğlu 
 
 60 
Yenə də naz ilə baxırsan,  ey gül,  
Könlümü odlara yaxırsan, ey gül,  
Özümü özünün əsiri etdin,  
Bu naz-qəmzən ilə axır  sən,  ey gül!  
                                                            1979 
 
 
 Açıb əllərini uca göylərə,   
 İmdad diləyirsən gündə min kərə; 
 Yaxşısı budur ki,  eyləmə günah,  
 Vaxtın da getməsin hədər,  boş yerə.  
 
 
          
Şəfəq dolu bir nəğmə 
 
 61 
 
Könül  istəyi 
 
Hələ açılmamış sabahın gözü,  
Gəlib pəncərənə  daş  atasıyam. 
Dönərək səhərin xəfif mehinə,  
Şirin yuxulardan oyadasıyam. 
 
 Könül çələngimin əvəzinə mən  
Gül də göndərərəm dəstəbədəstə. 
Pəncərən önündə gecə sübhəcən,  
Nəğmə oxuyaram pəsdən,  ahəstə... 
                                  
                                                            21.06.2006 
 
                    
Əyyub Sabiroğlu 
 
 62 
 
                    Yeni il 
 
Yenə ömrümüzə güldü yeni il! 
Yaşımız üstünə bir il də gəldi. 
Əziz dost,  gül,  oyna,  qəm yeri deyil,  
Çox da ki,  ömrümüz bir il gödəldi. 
 
İllər gəlib -keçər,  dolarıq yaşa. 
Bir də görəcəksən ömrün qışıdır. 
Qəmdən uzaq dolan,  firəvan yaşa,  
Həyat həm sevincdir,  həm göz yaşıdır. 
 
                                            01.01.1979 
 
            
               
 
                   
 
 
 
 
 
Şəfəq dolu bir nəğmə 
 
 63 
 
Bahar 
 
Bir azdan kürkünün ətəklərini  
Dağların başına qış çəkəcəkdir. 
Ilin bahar  adlı gözəl  gəlini  
 Yeri nəfəsiylə isidəcəkdir. 
 
Yenidən bozumtul dağ yamacları  
Öz yaşıl donuna bürünəcəkdir. 
Dağların döşüylə zirvəyə sarı 
Bulud karvanları sürünəcəkdir. 
 
Özgə don geyəcək bütün kainat,  
Hər şey gözümüzdə  gözəlləşəcək. 
 Nəğməyə dönəcək  büsbütün həyat  
Yaşmaq eşqimiz tüğyan edəcək.  
 
 
 
 
  
 
 
Əyyub Sabiroğlu 
 
 64 
 
                 Keçdimi 
 
Samur çayı,  səndən sual eylərəm: 
Bu körpüdən dağlar qızı keçdimi? 
Qara gözlü,   qara zəncir hörüklü 
Dağıstanın ağlar qızı keçdimi? 
 
Uşaqlıqdan mən o gülü sevmişəm,  
Öz dərdimə onu dərman bilmişəm,  
Bu  yerlərə yarı deyib gəlmişəm,  
Söylə,  burdan dağlar qızı keçdimi? 
                                                              1979 
         
 
         
 
                       
 
 
 
 
              
            
Şəfəq dolu bir nəğmə 
 
 65 
 
             Ġlk nəğmə 
 
Günlərin bir günü nalə çəkərək,  
Sevirəm söyləyib inlədi ürək. 
Özüm də bilmədən bir nazlı sənəm 
Qayğısız  könlümə bağışladı qəm. 
 
O nazlı sənəmin baxışlarıyla  
Eşqin hədəfinə dönəndə sinəm,  
İnləyən könlümün göz yaşlarıyla  
Yazmağa başladım ilk nəğməmi mən. 
                                  
                            1980 
  
 
 
 
 
 
 
 
 
 
Əyyub Sabiroğlu 
 
 66 
                       
Məni 
 
Qəlbi qırıq bir aşiqəm,  
Düz qəddimi əyibdi qəm. 
Niyə seçib görən həmdəm 
Qüssə məni,  kədər məni?.. 
 
İllər gəlib ötüşəcək,  
Saçlarıma dən düşəcək,  
Ömrüm boyu üşüdəcək  
Hicran məni,  qəhər məni. 
                                        
                                                     1994 
                                                            
 
         
 
 
 
 
 
Şəfəq dolu bir nəğmə 
 
 67 
 
                  Olar 
 
Ürəyimi çəkib dara,  
Getmə məndən uzaqlara. 
Ahım dönər buludlara,  
Göz yaşlarım neysan olar. 
 
Sən mənim nazlı yarımsan,  
Gül üzlüm, vəfadarımsan,  
Bu dünyada qərarımsan,  
Sənsiz ömrüm tufan olar. 
                                 
                              1994    
 
 
           
       
 
 
 
  
 
 
Əyyub Sabiroğlu 
 
 68 
 
     Səni sevən bir ürək var 
 
Aylı,  nurlu gecələrdə ulduzlara  
                              baxıb hərdən,  
Köks ötürmə sən dərindən. 
Ağırdısa xatırlamaq,   
                 xatırlama məni,  gülüm,  
xatırlama məni,  gülüm. 
Amma birdən çətinliyə,  dara düşsən,  
                    səslə məni. 
Mənim nazlı qızılgülüm,  
                     səslə məni! 
Mən yetərəm harayına  harda olsam,  
               Özüm belə darda olsam. 
Bil,  hardasa səni sevən bir ürək var,  
                     Sənə səadət arzular,  
                     Sənə səadət arzular. 
                        
16.07.1988 
 
Şəfəq dolu bir nəğmə 
 
 69 
Ġlk məhəbbətim 
 
Könlümdə lövbər salan,  
Dalğalarla çarpışan,  
Yelkənsiz bir gəmidir- 
Mənim ilk məhəbbətim. 
 
Sevdasına çatmayan,  
Sübhə kimi yatmayan,  
Bir aşiqin  qəmidir- 
Mənim ilk məhəbbətim. 
 
Qanadları qırılmış,  
Qəfəslərə salınmış,  
Bülbülün naləsidir –  
 Mənim ilk məhəbbətim. 
 
Muğam səslənən zaman,  
Həzin-həzin ağlayan,  
Qırılmış tar simidir- 
Mənim ilk məhəbbətim. 
 
Nəbzim ilə bir vuran,  
Ürək döyüntüm olan,  
Həyatımın himnidir- 
Mənim ilk məhəbbətim. 
                                      05.03.1978 
Əyyub Sabiroğlu 
 
 70 
           
                  Vəfasıza 
 
    Sən mənim  qədrimi  biləsən  deyə,   
             Bu cavan yaşımda  ölümmü  indi? 
Əli  Kərim 
 
          (Bir əsgərin dilindən) 
 
Mənə söz vermişdin,  dilin qurusun! 
Nədir barmağında nişan üzüyü? 
Görüm üzük taxan əlin qurusun! 
Nədir barmğında nişan üzüyü? 
 
Bəlkə,  istəyirdin kölgə kimi mən,  
Dalınca sürünüm,  qulunam-deyə? 
Bəlkə, istəyirdin gecə sübhəcən 
Mənim ahu-naləm ucalsın göyə? 
 
Bəlkə,  düşünürdün sən ey vəfasız,  
Qul kimi alçaılır aşiq olanlar? 
Nifrət! Sənə nifrət! Yalnız və yalnız – 
Nifrətə layiqdir əhdi dananlar. 
                                                 1997                                                   
Şəfəq dolu bir nəğmə 
 
 71 
              
              Qələmim 
 
Əyyubam, Əyyub tək dözümüm vardır,  
Qəm-qüssə qəddimi əyəmməz mənim! 
Gül,  cavan qələmim,  hələ bahardır. 
Qoy qəmli görməsin məni düşmənim. 
Qəm-qüssə qəddimi əyəmməz mənim! 
 
Ayaq izlərinə həsrət zirvələr,  
Yolumu həsrətlə gözləyir mənim. 
Bizə yoldaş deyil bu yolda kədər,  
Ağlama,  ağlama,  cavan qələmim,  
Qoy qəmli görməsin məni düşmənim. 
Qəm-qüssə qəddimi əyəmməz mənim! 
                                   
                                         1980 
               
 
Əyyub Sabiroğlu 
 
 72 
                              Hardasa 
 
Hardasa yenə də toplar atılır,  
Hardasa körpələr yuxusuz qalır.  
Hardasa bir cocuq tir-tir əsərək,  
Yadalra əl açır: çörək- deyərək. 
 
Hardasa bir ana əlləri göyə  
Allaha yalvarır:- Kömək ol...deyə. 
Hardasa bir gəlin öz körpəsiylə  
Şəhidlər içində  ağlar səsiylə,  
Ömür yoldaşını gəzir,  axtarır... 
Öpərək oğlunun solğun üzündən,  
Hardasa bir ana şivən qoparır. 
 
Hardasa atılan güllənin səsi  
Mənim ürəyimi yaralar  keçər. 
Dilsiz bir körpənin acı naləsi  
Gecənin qoynunu paralar keçər. 
 
Bəsdir! İnsan oğlu,  saxla əlini,  
Anamız Yer sülhə səsləyir səni! 
Bəsdir! Su yerinə axdı qızıl qan,  
Bəsdir,  qənim oldu İnsana insan. 
1980 
Şəfəq dolu bir nəğmə 
 
 73 
                
            Qanlı 20 Yanvar 
 
Yenə cingildədi qanlı qədəhlər,  
Verdilər kiminsə «fatihəsini». 
Döndü qan  gölünə böyük bir şəhər,  
Dünya eşitmədi fəryad  səsini... 
 
Bir səmum yeliydi,  əsdi  şimaldan,  
Dənizdən şəhərə süründü duman. 
Gəzdi küçə-küçə,  dalanbadalan,  
İzlədi Bakını ölüm anbaan. 
 
Azadlıq meydanı  önündə  şərin... 
Nalə səslərindən tüklər ürpəşir. 
Şəhid qanı hopmuş qərənfillərin  
Bağrını sanki ah  güllə tək deşir... 
                                             
                                                1990 
 
 
 
 
 
Əyyub Sabiroğlu 
 
 74 
            
              Güllə səsi 
 
 Meşədə bir güllə səsi eşitdim, -  
Bir cüyür balası anasız qaldı. 
Meşədə bir güllə səsi eşitdim, - 
Bir kəklik yuvası kimsəsiz qaldı.        
 
Bir güllə açıldı: bir ana dövşan  
Bir də yuvasına qayıtmayacaq. 
Turac balaları öldü acından... 
Bir durna qatarı başsız qalacaq. 
 
Amandır,  uçub get,  yaşılbaş sona! 
Qoy qana batmasın ağ  mərmər sinən. 
Uç  get,  zalım ovçu rəhm etməz sənə. 
Qurban gedəcəksən bir gülləsinə. 
                          
                             15.02.1978  
 
               
        
 
 
Şəfəq dolu bir nəğmə 
 
 75 
 
   EĢqimin pərvanəsiyəm 
 
Mən  bu eşqdən yorulmadım,  
Qismətimdi. 
Tanrı mənə qanad verdi,  
pərvazlandım,  
Mən bu eşqin dövrəsində  pərvanə tək. 
Bir az qorxdum alışmaqdan,   
amma alışdım yanmağa. 
Doymadım bu sevdadan. 
Doymadım odlu baxışlardan,  
odlu öpüşlərdən... 
 
 
  
            
 
 
 
 
       
 
 
Əyyub Sabiroğlu 
 
 76 
 
               Ey könül 
 
Ey könül,  nə üçün belə qəmlisən,  
Niyə yaşamaqdan doydum deyirsən? 
Sən ki bilməz idin nə qəm,  nə kədər,  
Özünə əziyyət vermə bu qədər. 
Əzəldən vəfasız olub  bu dünya,  
Niyə  yalvarırsan o bivəfaya? 
İnan,  vəfasızdır gözəlləri tək,  
Gündə min don geyən o nazlı mələk. 
Ey könül,  ey mənim bircə həmdəmim,  
Sonu olacaqmı bu dərdin,  qəmin?.. 
                                     
                                   14.04.1977  
 
 
 
 
 
 
 
 
 
     
Şəfəq dolu bir nəğmə 
 
 77 
 
   Təbəssümün bir hədiyyə 
 
Sevgilim,  arabir baş çəkməyə gəl,  
Qoy yadlar deməsin kimsəsizəm mən. 
Demirəm dünyanı özünlə gətir,  
Şirin bir təbəssüm gətir mənə sən. 
 
Qoy könül açılsın göyün üzü tək,   
Kədər buludları uçub  dağılsın. 
Yenə bağ-bağçamız açsın gül-çiçək,  
Mahnı sədaları göyə ucalsın. 
 
 
 
    
 
 
 
 
 
 
 
 
Əyyub Sabiroğlu 
 
 78 
 
 Sözümü söz etdilər 
 
Bir söz dedim, söz etdilər,  
Sinəm üstə köz etdilər,  
Yarımla üz-göz etdilər. 
Düşmən elə içimdəymiş.  
 
Nə dedim ki,  yara dəydi? 
Yar həsrəti qəddim əydi. 
Yarəb,  mənim suçum nəydi?.. 
Çölüm  kaldı,  içim dəymiş. 
 
Dərdlə  gəzdim bu dünyanı,  
Dərdə əlac edən hanı?.. 
Yeri-göyü,  asimanı  
Xəlq edən nə  «biçimdəymiş»?.. 
 
 
 
 
 
 
 
Şəfəq dolu bir nəğmə 
 
 79 
            
Sevgi nəğməsi 
 
Nə gözəl gecədir: aylı-ulduzlu... 
Lap nağıllardakı gecəyə oxşar. 
Sənin söhbətlərin məzəli,  duzlu.  
Sənin söhbətlərin ruhumu oxşar. 
                                                   
Tutub üzümüzü göy qübbəsinə,  
Göy otun üstündə uzanmışıq biz. 
Səs verib suların axan səsinə,  
Bir vurur nəbzimiz,  ürəklərimiz. 
 
Bizimdir oxunan sevgi nəğməsi,  
Axan bulaqların şırıltısı da. 
Bizimdir bu çəmən,  o göy qübbəsi,  
Uzaq  ulduzların parıltısı da. 
                                    
                                                          1979 
 
                
                 
 
 
Əyyub Sabiroğlu 
 
 80 
         
               Məsnəvi 
 
 Hər vaxt köməksizə əlini uzat,  
Ona kömək eylə,  imdadına çat. 
                  
Bir zaman ömrümüz gedəcək bada,  
Ancaq yaxşılıqlar qalar  dünyada. 
 
Çalış,  yaxşılıqla olsun  adın yad,  
Çalış,  təmiz qalsın həmişə o ad. 
 
Yaxşı insanların adı qalacaq,  
Hər  yerdə hörmətlə çəkilər ancaq. 
 
Pis insan köçsə də qoca dünyadan,  
Nifrətlə  çəkilir  adı hər zaman. 
 
Onunçün qoyulmuş məzar daşı da,  
Yanacaq elinin qəzəb odunda. 
 
                                                                   03.08.1971 
             
 
Şəfəq dolu bir nəğmə 
 
 81 
 
 
 
 
BEYTLƏR 
 
Artar aşiqlərin kədəri,  qəmi,  
Gəlib çatan zaman ayrılıq dəmi. 
 
 
 Aşiqi ayırsan nazlı dilbərdən,  
Onunçün nə qalar?-Ürəksiz bədən. 
 
 
Xəbislik bürüsə səni ey ürək,   
Döyünmə  sinəmdə,  ömrümə sədd çək! 
 
 
 Yanmaqçün yaranmış ürək əzəldən,  
 Onun istisiylə qızınır bədən. 
 
 
 Sevgisiz ürəyə həmdəm- kədərdir. 
 Sevgisiz insanın ömrü hədərdir. 
Əyyub Sabiroğlu 
 
 82 
  Ey könül,  uzaq gəz qəmdən,  qüssədən,  
  Nə qədər əzaba dözəcək bədən? 
                      
 Ağıl dedi:Sevmə,  sevgi bəla gətirər! 
 Ürək dedi:Sev,  o mənə şəfa gətirər. 
 
 
 Həsrətin içində böyüyən yetim,  
Xoşbəxt gələcəyə necə  inansın? 
 
 
Hər il yaşdan-yaşa düşdüm,  
Mən həyatı başa düşdüm.                   
             
 Mən dərdimi sənə dedim,   
 Nə vaxtacan sinə didim? 
                      
 
     Çəkdim başıma eşq camını,  könlüm alışdı. 
Məst etdi məni,  yandı bədən,  həddini aşdı. 
 
 
    Gündə bir şeir yazan Bakıda peyda olur,  
    Gündə bir qarğa dönüb bülbülü-şeyda olur. 
Şəfəq dolu bir nəğmə 
 
 83 
Vahidin qəbri önündə  Əyyub hər gün baş əyər,  
Çün,  onun hər qəzəli mülkü-Süleymana dəyər!  
                                         
 
Həmişə harasa tələsir insan,  
Çatır  ömür sona  hiss olunmadan. 
 
Kaş hər  vaxt mehriban olaydı hamı,  
Sevinc bürüyərdi bütün dünyanı. 
                                                            1980 
                                                                           
Ay da gözəllikdə sənlə yarışır,  
Gül,  əzizim,  sənə gülmək yaraşır! 
 
 
Sevgilim, səninlə keçən bir anı,  
Dünyanın varına dəyişməz könül. 
 
 
Ürək ağrıyar sən qəmlənən zaman,  
Şirin gülüşündür könlümə dərman.  
                   
Əzazil,  bir loğmanın dərmanıyla sağaldı,  
Ona nicat verənin səhər canını aldı. 
Əyyub Sabiroğlu 
 
 84 
Od tutub yandı könül,  oldu pərişan sənsiz,  
Döndü zindana gözümdə bütün cahan sənsiz. 
 
Gül,  əzizim,   qəm yaraşmır o qara gözlərinə,  
        Əyyubun dərdinə dünyada çarə gözlərin. 
 
 
Sənsiz gözlərimə çökər qaranlıq,  
Sanaram bu dünya zülmət gecədir. 
 
 
Bir bülbül idim,  mən bahar eşqiylə yaşardım,  
Bir bülbül idim,  şəninə min nəğmə qoşardım.  
 
 
 Yaşamaq  çətindir  dünyada,  məncə,  
 Dərdə şərik olan dostlar olmasa. 
 
 
   Qınına çəkilmiş xəncər kimiyəm,   
   Əlim tiyəsində titrəyir mənim. 
 
                                                                    1980  
            
Şəfəq dolu bir nəğmə 
 
 85 
             
          Bahar lövhəsi 
 
Elə ki yurduma gələcək bahar,  
Güllə örtüləcək bağlar,  bağçalar. 
Bülbül oxuyacaq öz nəğməsini. 
Çoban qaldırcaq  tütək səsini. 
Üfüqdən boylanıb günəş güləcək,  
Tarladan zəhmətkeş səsi gələcək. 
Güldən dəstə tutub xoşbəxt balalar,  
Rəngbərəng çələnglər toxuyacaqlar. 
                                    
                                                        1979 
 
Təzad 
 
Kimin dünya qədər böyükdü dərdi,   
Kiminsə sevinci dünya qədərdi. 
Həyat bir qayğısız saqiyə bənzər,  
Kimə şərbət süzər,  kiməsə  zəhər. 
Dünya başdan-başa təzaddı,  təzad,  
Bir ürək istərəm qüssədən azad. 
                                                       1979 
 
Əyyub Sabiroğlu 
 
 86 
             
                 Vətən 
 
İstərəm ən uca zirvəyə qalxım,  
Vətən torpağına doyunca baxım. 
Ordan seyrə dalım axan çayları,  
 Xəzərdə oynaşan şən dalğaları. 
Ruhumu oxşasın Xəzərim mənim,  
Mənə ilham versin azad Vətənim! 
 
Əzəldən vurğunam xoş əməllərə,  
Yaradan əllərə,  quran əllərə. 
Hər yeni abadlıq,  yeni tərəqqi 
Könlümdən qoparır incə bir şərqi. 
Şirin arzuların yolçusuyam mən,  
Mənə ilham verən sənsən,  ey Vətən! 
 
Şəfəq dolu bir nəğmə 
 
 87 
 
     Sonda bəlli aqibət 
 
Özümüzdən olan adam,  
Hər söhbəti yalan adam,  
Qanımızı içən adam,  
Ürəyindən peyğəmbərlik  
 keçən adam,  
Dinlə məni,  yaxşı dinlə,  
Hər işini görmə kinlə. 
  
Dünya qəribə dünyadı,  
Hələ gördüyün röyadı... 
Dünyanın min havası var,  
Hərə birin çalar gedər. 
Öz başına olsa adam,  
Hərc-mərclik baş alar  gedər. 
 
Tanrı yazıb alnımıza    
Hərənin öz havasını,  
Vədə tamam olan kimi,  
Dəyiş deyər libasını. 
 
 
Əyyub Sabiroğlu 
 
 88 
 
Sonra başlar sorğu-sual,  
Qıl körpüsü,  İnkir- Minkir. 
Onda durub laldan da lal,  
Eyləyərsən min bir fikir. 
 
Imtahandan necə çıxım? 
Işlətdiyim günahları,  
Çəkdirdiyim o ahları 
Kimlərin üstünə yıxım? 
 
Yalan,  filan keçməyəcək,  
O məclisdə oturanlar,  
Qohum-qardaş seçməyəcək. 
Bax,  onda tək qalacaqsan,  
Cəhənnəmlik olacaqsan. 
Cəhənnəmlik olacaqsan. 
                         
                                       1990 
 
 
 
 
 
Şəfəq dolu bir nəğmə 
 
 89 
 
Mündəricat: 
 
Duyğuların   şəfəqləndiyi poeziya ................................. 3 
Analar  ........................................................................... 16 
Ata  yurdum-Xanobam .................................................. 17 
Bənövşə ......................................................................... 20 
Yada sal məni ................................................................ 21 
Bir qız  ağlayırdı, nənə  yaşında .................................... 22 
Ayrılıq ........................................................................... 23 
Xatirələr  aynasında ....................................................... 24 
Xəstəxanada .................................................................. 25 
Röya  ............................................................................. 27 
Sevgilim ........................................................................ 28 
Hardan biləydim ............................................................ 29 
Qayıt  ............................................................................. 31 
Sevgilim ........................................................................ 32 
Tələbə həyatım .............................................................. 33 
Yaşamağa dəyərmi heç .................................................. 34 
Əyyub Sabiroğlu 
 
 90 
Sən getdin ...................................................................... 35 
Yaman xətrimə dəymisən .............................................. 37 
Ay ürək  ......................................................................... 38 
Ürəyinə  dəyən söz ........................................................ 39 
Ayrılıq ........................................................................... 40 
Sənsizlik ........................................................................ 41 
Düşüb ............................................................................ 42 
Qəzəllər ......................................................................... 43 
Adsız şeirlər .................................................................. 51 
Rübailər ......................................................................... 58 
Könül istəyi ................................................................... 61 
Yeni il  ........................................................................... 62 
Bahar  ............................................................................ 63 
Keçdimi ......................................................................... 64 
İlk nəğmə ....................................................................... 65 
Məni .............................................................................. 66 
Olar ................................................................................ 67 
Səni  sevən bir ürək var ................................................. 68 
Şəfəq dolu bir nəğmə 
 
 91 
İlk məhəbbət .................................................................. 69 
Vəfasıza ......................................................................... 70 
Qələmim ........................................................................ 71 
Hardasa .......................................................................... 72 
Qanlı 20 Yanvar ............................................................ 73 
Güllə səsi ....................................................................... 74 
Eşqimin pərvanəsiyəm .................................................. 75 
Ey könül  ....................................................................... 76 
Təbəssümün bir hədiyyə ................................................ 77 
Sözümü söz etdilər ........................................................ 78 
Sevgi nəğməsi ............................................................... 79 
Məsnəvi ......................................................................... 80 
Beytlər ........................................................................... 81 
Bahar lövhəsi ................................................................. 85 
Təzad  ............................................................................ 85 
Vətən ............................................................................. 86 
Sonda   bəlli aqibət ........................................................ 87 
 
Əyyub Sabiroğlu 
 
 92 
 
 
 
 
 
 «Елм вя Тящсил» няшриййатынын  директору: 
профессор Надир МЯММЯДЛИ  
 
                           Дизайнер:    Zahid Məmmədov  
 Техники редактор:    Yadigar Bağırova  
   Korrektor:     Xəyal Əlibəyli 
 
Йыьылмаьа верилмиш 31.01.2013. 
Чапа имзаланмыш 20.02.2013. 
Шярти чап вяряги 5,7. Сифариш № 15. 
Каьыз форматы 70х100 1/32. Тираж 500. 
 
Китаб «Елм вя Тящсил» няшриййат-полиграфийа 
мцяссисясиндя сящифяляниб чап олунмушдур. 
E-mail: elm_ve_tehsil@box.az 
Тел: 497-16-32; 050-311-41-89 
Цнван: Бакы, Ичяришящяр, 3-ъц Магомайев дюнэяси 8/4. 
Şəfəq dolu bir nəğmə 
 
 93 
 
