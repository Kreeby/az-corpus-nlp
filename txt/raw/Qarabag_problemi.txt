1 
 
AZƏRBAYCAN RESPUBLĠKASI PREZĠDENTĠ YANINDA QEYRĠ-
HÖKUMƏT TƏġKĠLATLARINA DÖVLƏT DƏSTƏYĠ ġURASI 
 
ARAZ TƏDQĠQATLAR MƏRKƏZĠ 
 
 
 
 
 
 
 
 
 
 
 
 
 
QARABAĞ PROBLEMĠ 
tarixi, mahiyyəti, həll prosesi 
 
 
 
 
 
 
 
 
 
 
 
 
Araz ASLANLI 
 
 
 
BAKI-2009 
 
 
 
2 
 
Araz ASLANLI 
Qarabağ problemi: tarixi, mahiyyəti, həll prosesi 
 
 
Elmi Redaktor: (PhD.) Nazim Cəfərsoy 
 
 
 
 
 
 
 
 
 
 
 
 
Bu kitab Araz Tədqiqatlar Mərkəzinin Azərbaycan Respublikasının 
Prezidenti yanında Qeyri-Hökumət Təşkilatlarına Dövlət Dəstəyi Şurasının 
maliyyə dəstəyi ilə həyata keçirdiyi Azərbaycan ərazilərinin Ermənistan tərəfindən 
işğalı probleminin tarixi kökləri, bugünkü vəziyyət və problemin həllinə dair əsas 
prinsiplər adlı layihə çərçivəsində hazırlanıb çap edilmişdir. 
 
Səhifə sayı: 112 
 
 
 
 
 
 
 
Çapa hazırlıq: My Media Çap:  
Nurlar mətbəəsi. Tiraj: 1000 
3 
 
ĠÇĠNDƏKĠLƏR 
 
ÖN SÖZ 
 
GİRİŞ 
  
I - Qarabağ bölgəsinin coğrafiyasına və tarixinə qısa baxış 
II - Qarabağ probleminin meydana gəlməsi 
III  - SSRİ-nin quruluş mərhələsində qarabağ məsələsi 
IV - SSRİ dövründə problemin vəziyyətinin dağılma dövründə problemin 
aktuallaşması  
VI - Müstəqillikdən atəşkəs müqaviləsinə Qarabağ problemi 
VII - Problemin həllinə dair cəhdlər (may 1994-oktyabr 2009) 
1) Həllə dair ilk təşəbbüslər  
2) ATƏT çərçivəsində artan səylər  
3) ATƏT-in Lissabon sammiti  
4) Həmsədrlərin üç həll modeli  
5) Vasitəçi dövlətlərin və beynəlxalq təşkilatların təşəbbüsləri 
VIII - Problemin mahiyyəti və həll prinsipləri  
IX - Beynəlxalq hüquqda və Azərbaycanda azlıqlar  
1) Beynəlxalq hüquqda azlıqlar  
A) Ümumi olaraq azlığın tərifi  
B) Beynəlxalq hüquqda azlıqlar  
C) Azlıq anlayışı  
D) Azlıq hüquqları - ərazi bütövlüyü ziddiyyəti  
2) Azərbaycanda azlıq hüquqları  
A) Azərbaycanın etnik tərkibi  
B) Azərbaycanda etnik azlıqlar  
C) Azərbaycanda azlıq hüquqları  
X - Azərbaycanın zəruri müdafiə hüququ  
1)    Güc tətbiqi və zəruri müdafiə  
A) Ümumi olaraq gücdən istifadə  
B) BMT nizamnaməsi və güc tətbiqi  
C) Dövlətlər arasında əməkdaşlıq və dostluq münasibətlərinə dair beynəlxalq 
konvensiya 
D)  Hücumun tərifinə aid baş məclis qərarı və güc tətbiqi  
2) Azərbaycan-Ermənistan müharibəsində güc tətbiqi və zəruri müdafiə hüququ  
 
Nəticə  
 
 
4 
 
ÖN SÖZ 
 
20-ci əsrin sonlarında Azərbaycanla bağlı iki çox vacib proses baş verdi. 
Bunlardan birincisi və sevindirici olanı ölkəmizin yenidən müstəqilliyinə 
qovuşması, digəri və arzuolunmaz olanı isə torpaqlarımızın qonşu Ermənistanın 
işğalına məruz qalması idi. Gənc və lazımi hərbi potensiala sahib olmayan, eyni 
zamanda beynəlxalq arenada səsini eşitdirə bilməyən bir dövlət kimi 
Azərbaycanın, kifayət qədər hərbi və siyasi dəstəyə sahib olan Ermənistanın 
təcavüzünə məruz qalarkən tam şəkildə müdafiə olunması onsuz da çətin idi. 
Amma bütün bunlara istər müstəqillik mübarizəsi dövründə, istərsə də 
müstəqilliyin ilk illərində daxildə bəzi məqamlarda təcrübə çatışmazlığı, bəzi 
məqamlarda cəsarətsizlik, bəzi məqamlarda daxili problemlərin ümummilli 
problemlərdən daha öndə tutulması da əlavə olununca torpaqlarımızın Ermənistan 
işğalına məruz qalması qaçılmaz olmuşdur. 1994-cü ildə imzalanan atəşkəs 
müqaviləsinə qədər artıq torpaqlarımızın 20 %-ə yaxını işğal edilmişdi. 
Hal-hazırda da ölkəmiz üçün ən vacib məsələ Azərbaycan torpaqlarının 
Ermənistan tərəfindən işğalı problemidir. Problemin illərdir həll edilməmiş 
vəziyyətdə qalması, hər bir dövlət üçün ən vacib məsələ olan ərazi bütövlüyünün 
təmininin ölkəmiz üçün hələ də problem kimi davam etməsi deməkdir. Çünki, 
Azərbaycan Respublikası Prezidenti Cənab İlham Əliyevin və digər dövlət 
rəsmilərinin də dəfələrlə bəyan etdiyi kimi ölkəmiz üçün ən vacib məsələ ərazi 
bütövlüyümüzün nə bahasına olur olsun təmini məsələsidir. Bununla yanaşı, 
Ermənistanın işğalçı siyasəti və addımları həm Azərbaycan, həm də ümumilikdə 
region üçün təhlükəsizlik problemi, qaçqın problemi, regional əməkdaşlıq 
problemi, müxtəlif yönümlü sosial problemlər yaratmaqdadır. 
Uzun müddətdir ki, problemin həlli üçün səylər var. Amma bu səylər hələ 
də ciddi nəticə vermir. Bunun səbəbləri arasında bir yandan Ermənistanın qeyri-
kostruktiv mövqeyi, digər tərəfdən beynəlxalq aləmin mövzuya reaksiyasının 
lazımi səviyyədə olmaması, vasitəçilərin çox vaxt obyektivlikdən uzaq mövqe 
nümayiş etdirmələri (təklif olunan sülh variantlarının mahiyyətinin çox vaxt 
beynəlxalq hüququn əsas prinsiplərinə uyğun olmaması, BMT Baş 
Assambleyasındakı son səsvermədəki mövqelər və s.-də olduğu kimi) kimi 
reallıqlar daha çox diqqət cəlb edir. 
Bu reallığın əsas səbəblərindən biri də bu sahədəki elmi tədqiqatların 
ümumi çatışmazlığıdır. Eyni zamanda xüsusi olaraq Azərbaycanın ədalətli 
mövqeyinin elmi cəhətdən əsaslandırılmasına dair çatışmazlıq da var. Digər 
yandan elmi cəhətdən əsaslandırılmış mövqeyin dünya ictimaiyyətinə çatdırılması 
hər gün daha da zəruri hala gəlir. Bununla yanaşı problemin həlli istiqamətində 
beynəlxalq hüquq normalarına uyğun Azərbaycanın haqlı mövqeyini əks etdirən 
prinsiplərin elmi şəkildə ortaya qoyulması da zəruridir. İllərdir xaricdə güclü 
lobbiyə malik olan, bununla yanaşı bəzi güclü xarici dövlətlərin strateji maraqları 
5 
 
naminə dəstəklənən Erməni tərəfinin öz mövqeyini yalançı faktlarla da olsa 
dünyaya daha yüksək səviyyədə çatdırmağa çalışdığı müşahidə edilir. Bütün bunlar 
isə dövlətimizin problemin ədalətli həlli istiqamətindəki səylərinə maneələr 
yaradır. 
Qeyd edilən çatışmazlıq müəyyən mənada aradan qaldırılması istəyi 
əlinizdəki əsərin ortaya çıxmasına səbəb olmuşdur. Əsərin yazılması prosesində 
dünyanın mümkün qədər çox ölkəsində problemlə əlaqədar nəşr olunmuş kitab və 
məqalələrdən istifadə edilməsi, müxtəlif ölkələrin rəsmi və qeyri-rəsmi 
mövqelərinin əks olunması, məsələnin həllinə dair beynəlxalq hüquqa əsaslanan 
prinsiplərin təqdim edilməsi əsərin elmi səviyyəsinin yüksəldilməsinə səbəb 
olmaqla yanaşı, daxildə və xaricdə geniş oxucu kütləsinin diqqətini cəlb etmə 
imkanı verməkdədir. 
Azərbaycan Respublikasının Prezidenti yanında Qeyri-Hökumət 
Təşkilatlarına Dövlət Dəstəyi Şurasının maliyyə yardımı ilə çap olunan bu kitabın 
eyni zamanda hər bir azərbaycanlı üçün problemlə əlaqədar stolüstü kitab rolunu 
oynayacağına, eyni zamanda dünyanın müxtəlif ölkələrində konkret bu problemlə 
və ümumilikdə Cənubi Qafqazla və etnik münaqişələrlə bağlı tədqiqatlar aparan 
şəxslər, siyasətçilər, alimlər, tələbələr və geniş ictimaiyyət üçün maraqlı mənbə 
olacağına inanırıq. 
Həsən Əlibəyli tarix elmləri doktoru,  
professor 
28 oktyabr 2009-cu il 
 
 
 
 
 
 
 
 
 
 
 
 
 
 
 
 
 
 
 
6 
 
GĠRĠġ 
 
Soyuq Müharibənin başa çatması və ikiqütblü beynəlxalq münasibətlər 
sisteminin ortadan qalxmasına paralel olaraq, dünyanın müxtəlif yerlərində etnik 
münaqişələrin sayında artım müşahidə edilmişdir. Xüsusilə keçmiş SSRİ və keçmiş 
Yuqoslaviya məkanlarında ortaya çıxan etnik problemlər 1980-ci illərin ikinci 
yarısından etibarən dünya gündəmində ciddi yer tutmuşdur. 1990-cı illərin ilk 
yarısı hər iki coğrafiyada etnik problemlərin kiçik münaqişələr və çox vaxt da 
müharibə şəklində yaşandığı dövr olmuşdur. Bu coğrafiyalarda meydana gələn 
etnik münaqişələr, həm etnik və dini azlıq problemlərinin, həm də genişləməçilik 
və təcavüzkarlıq (işğalçılıq) siyasətlərinin xüsusiyyətlərinə malik olmuşdur. 
Problemlər, ortaya çıxdıqları bölgələrdə əsas insan hüquq və azadlıqlarının 
əhəmiyyətinin azalmasına, iqtisadi problemlərin artmasına səbəb olmaqla yanaşı, 
regional və beynəlxalq təhlükəsizliyi və sabitliyi də təhlükə altında qoymuşdur. 
Xüsusilə, 2008-ci ilin məşhur avqust hadisələri (Rusiya-Gürcüstan müharibəsi), 
bölgədəki münaqişələrin vəziyyətinin nə dərəcədə yüksək təhlükə potensialına 
malik olduğunu bir daha göstərmişdir. Bütün bunlar problemlərin həlli ilə bağlı 
səylərin artmasını, eyni zamanda beynəlxalq hüququn və regional xüsusiyyətlərin 
mütləq nəzərə alınmasını zəruri edir. 
Soyuq Müharibədən sonra dünya gündəmini ən çox məşğul edən 
problemlərdən biri də qısaca “Qarabağ problemi” kimi adlandırılan Azərbaycan 
ərazilərinin Ermənistan tərəfindən işğalı problemi olmuşdur. Qafqaz bölgəsinin 
qlobal güc mübarizəsinin iştirakçısı olan dövlətlər üçün daşıdığı strateji əhəmiyyət, 
Xəzər hövzəsindəki enerji mənbələri, bölgənin beynəlxalq nəqliyyat dəhlizləri 
üzərində olması və digər səbəblər bu problemi cazibə mərkəzi halına gətirmişdir. 
Problemin həlliylə bağlı müxtəlif ölçülərdə və istiqamətlərdə davam edən 
təşəbbüslər indiyə qədərki mərhələdə ciddi nəticələrə səbəb ola bilməmişdir. 
Bunda, problemin əsl mahiyyətinin müəyyən olunması prosesində yol verilən 
səhvlər əhəmiyyətli rol oynamaqdadır. Bu əsərin başlıca məqsədlərindən biri 
problemin əsl mahiyyətini ortaya qoymaqdır. Bu çərçivədə problemin müxtəlif 
istiqamətlərinə toxunulmuş və məsələnin ortaya çıxışı həm tarixi proses, həm də 
tarixi amillər diqqətə alınaraq dəyərləndirilmişdir. Bir məsələni də qeyd edək ki, bu 
əsərdə problemin tarixinə də yer verildiyi halda, problemin özünə “tarix problemi” 
ya da “tarixi problem” kimi baxılmamışdır. Şübhəsiz ki, məsələnin tarixinə baxış, 
problemin əsl mahiyyətini görmək, həll üçün daha ədalətli, düzgün, qalıcı nəticə 
yaradacaq prinsiplər təqdim etmək, dar və geniş mənada regiona fayda gətirəcək, 
uzunmüddətli sülh və əməkdaşlığa töhfə verəcək həll planları təklif etmək 
baxımından faydalıdır. Amma, problem hazırda beynəlxalq münasibətlər, daha 
konkret ifadəylə beynəlxalq hüquq problemidir və beynəlxalq hüququn əsas 
prinsipləri çərçivəsində həll olunmalıdır. 
7 
 
Əsərdə problemin əsl mahiyyətinin ortaya qoyulmasıyla yanaşı, xüsusilə 
beynəlmiləlləşdikdən sonrakı dövrlərdə problemin həlliylə bağlı təşəbbüslərə 
toxunulmuşdur. Bundan sonra isə problemin beynəlxalq hüquq qaydaları və azlıq 
hüquqları baxımdan hansı şəkildə həll edilə biləcəyinə dair prinsiplər 
vurğulanmışdır. 
Bu əsər boyunca aşağıdakı istiqamətlərə xüsusi fikir verilmişdir: 
1980-ci illərin ikinci yarısında ortaya çıxarkən daha sıx diqqət çəkməsinə 
baxmayaraq, problemin kökləri daha dərindədir. Xüsusilə, 18-ci əsrdən etibarən 
Qafqazın bölüşülməsi mübarizəsi və böyük güclərin strateji hədəfləri səbəbiylə, 
köçlər də daxil olmaqla bölgədə gedən proseslər problemin ilk təməllərini meydana 
gətirməkdədir. Lakin, problemin bugünkü formada ortaya çıxışı, əsasən 20-ci əsrin 
başlarında və sonlarında yaşanan proseslərlə bağlıdır. 
Problemin bir çox istiqaməti olsa da, əslində problemin ən əhəmiyyətli 
xüsusiyyəti onun genişləməçilik problemi olmasıdır. Lakin, problemin həlli nə bu 
genişləməçilik təşəbbüsü ilə nəticə alınmasına razılıq verilməsi, nə də bu 
təşəbbüslərə etnik təmizlik hərəkətləri ilə cavab verilməsi şəklində ola bilməz. 
Problemin həllinin ədaləti təminedici və uzunmüddətli xarakterə malik olması 
üçün, Ermənistanın genişləməçilik təşəbbüsünün qarşısının alınması, Azərbaycanın 
ərazi bütövlüyünün heç bir ön şərt irəli sürülmədən təmin edilməsi, Azərbaycan 
daxilində yerli özünüidarəetmə orqanları ilə bağlı islahatların sürətləndirilməsi, 
eyni zamanda Erməni azlığın konstitusional hüquq və azadlıqlarının beynəlxalq 
hüquq qaydalarına uyğun şəkildə zəmanət altına alınması zəruridir. 
 
I - QARABAĞ BÖLGƏSĠNĠN COĞRAFĠYASINA VƏ TARĠXĠNƏ  
QISA BAXIġ 
 
Tarixi Qarabağ bölgəsi, Azərbaycanda Kür və Araz çayları ilə hazırda 
Ermənistan sərhədləri içində olan Göyçə gölü arasındakı dağlıq bölgə ilə bu 
bölgəyə bağlı düzənliklərdən ibarətdir. Qarabağ bölgəsi, Azərbaycanın digər 
bölgələri ilə yanaşı, Ermənistan və İrana da nəzarət edə bilən bir mövqedə olması 
səbəbiylə bölgə baxımından mühüm geosiyasi əhəmiyyətə malikdir. Tarixi 
Qarabağ bölgəsi və keçmiş Dağlıq Qarabağ Muxtar Vilayəti (DQMV) bir-biri ilə 
qarışdırılmamalıdır. Keçmiş SSRİ dövründə yaradılan və Azərbaycan 
müstəqilliyinə qovuşarkən ləğv edilən bir struktur olan DQMV, 18000 km
2
 əraziyə 
malik tarixi Qarabağ bölgəsinin yalnızca 4392 km
2
-lik hissəsini əhatə edirdi.
1
 
Azərbaycanın tarixi Qarabağ bölgəsinə Ağdam, Tərtər, Yevlax, Fizuli, 
Beyləqan, Qubadlı, Cəbrayıl, Mingəçevir, Ağcabədi, Xocavənd, Şuşa, Əsgəran, 
Xankəndi, Laçın, Kəlbəcər, Xanlar, Gorus, Ağdərə, Bərdə, Zəngəzur və Hadrut 
                                                          
1 İqrar Əliyev, Dağlıq Qarabağ: tarix, faktlar, hadisələr, Bakı, Elm, 1989, s. 3. 
8 
 
rayonları daxil olduğu halda, keçmiş DQMV Xankəndi mərkəz olmaqla Şuşa, 
Ağdərə, Hadrut, Xocavənd və Əsgəran rayonlarından ibarət idi. 
Qarabağ bölgəsinin ümumi tarixində diqqəti cəlb edən ilk məqam 
Qarabağın, dünyadakı ən qədim yaşayış yerlərindən biri olmasıdır. Bölgədəki Azıx 
mağarasında tapılan qədim insanın – “Azıxantrop”un yaşının təxminən 1.2 milyon 
il olduğu bəzi elm adamları tərəfindən sübut edilmişdir
2
. Digər ehtimallar da irəli 
sürülməklə yanaşı, bütün ehtimallarda “Azıxantrop”un ən az 300-500 min illik 
tarixə malik olduğu qəti şəkildə qəbul edilməkdədir. Bölgədəki “Tağlar” 
mağarasında da bundan 80-100 min il əvvəlki dövrdəki insan həyatına dair xeyli 
dəlil var.
3
 
Eramızdan əvvəl (e.ə.) IV minillikdən etibarən isə bu torpaqlarda 
yaşayanların milli mənsubiyyəti ilə əlaqədar məlumatlar əldə edilməkdədir. Onlar 
“Hürrilər” adlandırılan Türk qövmünün mənsubları olublar. Bu Türk qövmü e.ə. 
IV minillikdə Qafqaza gələrək Qarabağa yerləşmişdir.
4
 E.ə. II minillikdə də 
Hürrilərin buradakı varlıqlarına aid dəlillərə rast gəlinir. E.ə. I minilliyin başlarında 
bölgədə Urartular diqqəti cəlb etməyə başlamışdır.
5
 Daha sonra buralara, yenə 
Türk boylarından olan Saxalar yerləşmişdir. Ermənilər isə, bəzi erməni 
tarixçilərinin iddia etdikləri kimi istər mənşələrini Yasefə söykəsinlər, istərsə də 
buralara Finikiyalılarla birlikdə gəldiklərini iddia etsinlər, bütün hallarda bölgədə 
e.ə. VI və VII əsrdən sonra və az sayda mövcud olmuşdurlar.
6
 E.ə. 250-ci illərdə 
Qarabağda Oğuzların Üçoxlar boyundan olan Arsaqlar, I əsrdə Qafqaz Türk 
Albanları, II əsrdə Romalılar, III əsrdə Sasanilər, VI əsrdə Hun Türkləri və VII 
əsrdə Xəzər Türkləri hakim olmuşdur. VII əsrdən etibarən Qarabağ bölgəsi 
Müsəlmanların hakimiyyəti altına keçib. Bölgə Ərəb imperiyasının süqutundan 
sonra IX - X əsrlərdə Sacilər dövlətinin, X əsrdə Salarilər, XI - XII əsrlərdə 
Şəddadilər, XII - XIII əsrlərdə Atabəy Eldəgizlər, XIII əsrin ikinci yarısından XVI 
əsrə qədər Hülakilər (Elxanilər) dövlətlərinin tərkibinə daxil olmuşdur. 1396-cı 
ildən sonra isə Qıpçaq səfərindən qayıdan Teymurun orduları bölgəni işğal 
etmişdir. XV əsr boyunca bölgə Qaraqoyunluların və Ağqoyunluların hakimiyyəti 
altında olub. Bölgə XVI əsrin sonlarından başlayaraq Səfəvilərin nəzarətinə keçib.
7
 
Xatırladaq ki, Azərbaycan Səfəvi dövlətinin yaranması ilə bütün 
Azərbaycan torpaqlarının mərkəzləşdirilməsi prosesi başlamışdı. Səfəvilər 
                                                          
2 Süleyman Əliyarlı, Azərbaycan tarixi, s.6; Ziya Bünyadov və d., Azərbaycan tarixi, I cild, Bakı, 
Azərbaycan Dövlət Nəşriyyatı, 1994, s.530-541. 
3 Cemalettin Taşkıran, Geçmişten Günümüze Karabağ Meselesi, Ankara, Genelkurmay Basımevi, 1995, 
s.31 
4 Mehmet Kengerli, “Karabağ Azerbaycan toprağıdır, dünya durdukça da öyle olacakdır”. Azerbaycan 
Türk Kültür Dergisi, Sayı 330, 1999, s. 7. 
5 Əliyev, Dağlıq Qarabağ: tarix, faktlar, hadisələr, s. 15. 
6 Taşkıran, Geçmişden Günümüze Karabağ Meselesi, s. 35. 
7 Mirze Bala Memmedzade, “Karabağ maddesi”. İslam Ansiklopedisi, Ankara, türk Diyanet Vakfı, 
1988, s.212-214. 
9 
 
Azərbaycanda Qarabağ da daxil olmaqla 4 bəylərbəyiliyi yaratmışdılar, Səfəvi 
dövlətinin zəifləməsinə və daha sonra ortadan qalxmasına paralel olaraq 
Azərbaycan torpaqları müstəqil və yarımmüstəqil xanlıqlara, bəyliklərə 
parçalanmış və xarici dövlətlər arasında müharibələr meydanına çevrilmişdir. 
XVIII əsrin başlarında bölgədə Pənahəli bəyin öndərliyində Qarabağ 
xanlığı qurulmuşdur. XVIII əsrin sonlarında artan xarici hücumlar nəticəsində 
Qarabağ bölgəsi, qısa bir müddət (yalnız 1797-ci ildə) Azərbaycanın cənub 
(hazırda İran sərhədləri içərisində yerləşən) bölgəsində olan Qacar Türklərinin 
hakimiyyəti altına keçmişsə də, ümumilikdə müstəqilliyini qoruya bilmişdir.
8
 
Pənahəli bəyin oğlu İbrahim xanın dövründə Qarabağ xanlığı daha da 
güclənmişdir. 1805-ci ildə İbrahim xan Rusiya silahlı qüvvələrinin komandanı 
P.D.Sisianov ilə Kürəkçayda müqavilə imzaladı. Kürəkçay müqaviləsinə əsasən 
Qarabağ xanlığı Müsəlman - Azərbaycan torpağı kimi Rusiyaya birləşdirildi
9
. 
Ancaq Qacar dövləti ilə Rusiya arasında Qarabağ xanlığı uğrunda mübarizə davam 
etmiş, əvvəlcə Qacarlar Qarabağ xanlığını ələ keçirmiş, 1826-cı ildə isə Qarabağ 
xanlığı Çar Rusiyası tərəfindən işğal edilmişdir. Rusiya ilə Qacar hakimiyyəti 
arasındakı müharibənin nəticəsi kimi 1828-ci ildə imzalanan Türkmənçay 
müqaviləsi ilə Qarabağ xanlığı Rusiyanın nəzarətinə keçmişdir. 1828-1829-cu 
illərdə Osmanlı dövləti ilə Rusiya arasında Qafqazda baş verən müharibə də 
Qarabağ xanlığının müstəqilliyini yenidən qazanmasına kömək etməmişdir. Bu 
müharibələrin və imzalanan müqavilələrin Qarabağ bölgəsi baxımından bir başqa 
əhəmiyyəti, bu dövrdə Qacar hakimiyyəti altındakı torpaqlardan 1825-1826-cı 
illərdə 18 000, 1828-ci ildə 50 000 (Türkmənçay müqaviləsinin 15-ci maddəsi 
Qacar hakimiyyəti altındakı Ermənilərin bir il içində Araz çayının şimalına, yəni 
Rus Çarlığının nəzarətindəki torpaqlara keçməsini nəzərdə tutmaqda idi), 1829-cu 
ildə Osmanlı ilə Rusiya İmperiyası arasında imzalanan Edirne Müqaviləsi ilə də 
təxminən 84 000 nəfər Erməninin Qarabağ bölgəsinə köçürülməsinə səbəb 
olmasıdır.
10
 Dövrün Rus tarixçilərinə görə, bütün bu proses boyunca Qafqaza 
Anadoludan və hazırkı İran ərazisindən ən az 1 milyon Erməni köç etmiş və ya 
etdirilmişdir.
11
 Bu köçlər nəticəsində I Nikolay Rəvan və Naxçıvan xanlıqlarının 
ərazilərinin daxil olduğu coğrafiya üzərində Erməni vilayəti qurdurmuşdur.
12
 
Rusiya uzun illərdir bölgədə Erməni dövlətinin qurulmasını  
planlaşdırırdı. 1967-ci ildə Ermənistanın paytaxtı İrəvanda çap olunan "XVIII 
əsrdə Erməni-Rus əlaqələri" adlı kitabda (s. 204-205) belə qeyd olunurdu: "Hələ 19 
                                                          
8 Bünyadov və d., Azərbaycan tarixi, s. 530-541. 
9 “Kürəkçay müqaviləsi”. 
htpp://www.azerbaijan.az/_Karabakh/_Documents/Documents/document_01_a.html, (5 iyul 2009-cu il) 
10 Reşid Göyüşov, Qarabağın keçmişinə səyahət. Bakı, Azərbaycan Dövlət Nəşriyyatı, 1993, s. 75. 
11 N. N. Şavrov, Novaya Ugroza Russkomu Delu v Zakavkazie, Sankt Petersburg, 1911, s. 59-61. 
12  Tadeusz Swietochowski, Müslüman Cemaatten Ulusal Kimliğe Rus Azerbaycanı 1905-1920, 
Istanbul. Bağlam, 1988, s. 26. 
10 
 
may 1783-cü ildə Knyaz Q. A. Potyomkin, II Yekaterinaya yazdığı məktubda, 
fürsət tapan kimi Qarabağı Ermənilərin nəzarətinə vermək və beləcə Asiyada bir 
Xristian dövləti yaratmaq  üçün  lazım  olanları  edəcəklərindən  bəhs  etmişdir".
13
 
Bu  mənbə bölgəyə bu  qədər geniş  miqyaslı  köçlərin  reallaşmasında  Rusiyanın  
xüsusi məqsəd güddüyünün sübutlarından biridir. Bununla yanaşı bölgədəki 
müsəlmanların (türklərin) əhəmiyyətli bir qismi də Qacar hakimiyyəti altındakı 
torpaqlara köç etdirilmişdi. Ancaq bu qədər geniş miqyaslı köçə baxmayaraq Çar 
Rusiyasının 1832-ci ildəki rəsmi siyahıya almasında Qarabağ bölgəsi əhalisinin 
64,8 faizini Müsəlmanların (Azərbaycan Türklərinin), 34,8 faizini isə ermənilərin 
təşkil etdiyi məlum olmuşdu.
14
 1887-ci ildə Fransada nəşr olunan "Nouveau 
Dictionnaire de Geographie Universelle" ("Yeni Universal Coğrafiya Lüğəti") adlı 
kitabın "Qarabağ" maddəsində sayıları cəmi 250 000 olaraq göstərilən bölgə 
əhalisinin ən az yarısının Azərbaycan türklərindən, geri qalanının isə Ermənilərdən 
və bəzi İranlı və Ruslardan meydana gəldiyi qeyd olunmuşdu.
15 
Hətta Ermənistan 
mənbələri belə Qarabağ məsələsiylə bağlı nisbi səssizliyin yaşandığı dövrlərdə, 
Qarabağ bölgəsində XIX əsr başlarında Erməni əhalinin azlıq təşkil etdiyini 
yazırdılar. Belə ki, 1972-ci ildə İrəvanda nəşr olunan "Qərbi Ermənistanın  
Rusiyaya birləşdirilməsi" adlı bir kitabda (s.562), bu dövrdə Qarabağda 12 min 
ailənin olduğunu və bunların yalnız 2500-nün Erməni ailəsi olduğu yazılmışdı. 
Ermənilərin bura qruplar şəklində sonradan gəldiklərinin özləri tərəfindən bir 
başqa ifadəsi də, 1978-ci ildə keçmiş DQMV daxilindəki Ağdərə (əvvəlki adı  
Mardakert) rayonunda, "Bölgəyə gəlişimizin 150-ci ili" abidəsini ucaltmaları  
olmuşdur.
16
 1980-ci  illərdə hadisələrin  yenidən  başlamasıyla  bu abidə  ermənilər  
tərəfindən dağıdılsa da, onunla əlaqədar videolentlər  və fotoşəkillər mövcuddur. 
XIX əsrin sonlarında və XX əsrin başlarında müxtəlif üsyanlar baş versə 
də, 1918-ci ilə qədər Qarabağ bölgəsi Çar Rusiyasında Azərbaycanın bir bölgəsi 
kimi Gəncə Quberniyasına bağlı olmuşdur. 
 
II - QARABAĞ PROBLEMĠNĠN MEYDANA GƏLMƏSĠ 
 
XIX əsrin sonları və XX əsrin başlarında Qafqazda yaşayan ermənilər, 
sürətli şəkildə təşkilatlanmağa başlamışdılar. Bu təşkilatlardan ən əhəmiyyətlisi 
1890-cı ildə qurulan "Daşnakstyun Komitəsi" olmuşdur. Komitə, daha çox Şərqi 
                                                          
13 XVIII əsrin I yarısında erməni-rus münasibətləri, II cild, II hissə, Yerevan, 1967, s. 204-205-dən nəql 
edən Göyüşov, Qarabağın keçmişinə səyahət, s. 81. və Ekaterina Vtoraya i Q.A. Potemkin Liçnaya 
perepiska, (1769-1791), http://lib.rus.ec/b/145330/read#n_2, (10 avqust 2009-cu il). 
14  Transkafkasyadaki Rusiya topraklarının icmali (Rusça) 3-cü Bölüm St. Petersburg, 1834 və 
əlavələrındən nəql edən Dursun Yıldırım və Cihat Özönder, Karabağ Dosyası, Ankara, Türk Kültürünü 
Araştırma Enstitüsü, 1991, s. 87. 
15 Taşkıran, Geçmişten Günümüze Karabağ Meselesi, s. 240. 
16 Əliyev, Dağlıq Qarabağ: tarix, faktlar, hadisələr, s. 75-78 
11 
 
Anadoludakı Osmanlı torpaqlarını əhatə edən bir Erməni dövləti qurmağı məqsəd 
seçmişdi. Bu dövrdə genişləməcilik siyasəti güdən Erməni təşkilatları, Çar 
Rusiyası nəzarəti altındakı torpaqlara dair iddialarını çox güclü şəkildə ortaya 
qoymurdular. Bunun səbəbi tarixi müttəfiqləri Ruslarla əlaqəni pozmamaq istəyi 
olmuşdur. Onsuz da yaxşı olan əlaqələr, 1719-cu ildə Çar I Pyotrun Rus pravoslav 
kilsəsi mənsublarına tanınan  hüquqları ölkəsində yaşayan bütün Ermənilərə də 
verməsi ilə daha da möhkəmlənmişdi.
17
 
Bir tərəfdən Çar Rusiyasının xalqları yaxınlaşdırma-qaynaşdırma 
istəklərinin Erməni milliyyətçiliyi ilə olan qarşıdurması, digər tərəfdən də Rus 
Pravoslav Kilsəsinin Erməni Qrigoryan kilsəsini özünə birləşdirmə səyləri bu 
yaxın əlaqəni bir müddət üçün zəiflətmişdir. Lakin etnik qarşıdurmaların 
başlaması, əlaqələrin yenidən yaxşılaşmasına səbəb olmuşdur. Qafqazdakı milli 
oyanış hərəkətləri də bu etnik qarşıdurmalara paralel olaraq inkişaf etmişdir.   
Xüsusilə, Qafqaz baxımından 1905-ci il tarixə ermənilər ilə Azərbaycan Türkləri 
arasındakı qanlı qarşıdurmalar ili kimi keçmişdir. Hadisələr bir müsəlmanın   
(Azərbaycan Türkünün) Daşnaklar tərəfindən öldürülməsiylə gərginləşmişdi.
18
 
Azərbaycanın müxtəlif yerlərində, xüsusilə də Qarabağ və Göyçə bölgələrində hər 
iki tərəfdən qarşılıqlı olaraq çox sayda insan öldürülmüşdü. Hər iki ictimaiyyətin 
bəzi ziyalıları əslində "Ermənilər ilə Azərbaycan Türkləri arasında düşmənçilik 
olmadığını, hadisələrin Çar Rusiyası tərəfindən qızışdırıldığını" qeyd etmişdilər.   
SSRİ qurulduqdan sonra 1905-ci il  hadisələrinə toxunularkən,  bu  hadisələrin  Çar 
hakimiyyəti tərəfindən təşkil edildiyi xüsusi olaraq vurğulanmaqda idi. Sovet 
mənbələrində Çar hakimiyyətinin bunu "fəhlə hərəkatına mane olmaq, xalqları 
Çarlığa qarşı mübarizədən yayındıraraq bir-birilərinə qarşı mübarizəyə 
istiqamətləndirmək"  məqsədiylə etdikləri vurğulanırdı. 1906-cı ildə də davam 
edən hadisələr, iyul ayından etibarən tədricən sakitləşmişdir. Tarixi baxımdan və 
Çar Rusiyası baxımından əhəmiyyətli hadisələrin yaşandığı 1906-1918-ci illər 
arasında iki xalq arasındakı münaqişə dayanmışdır. Hətta bəzi mövzularda iki xalq 
birlikdə hərəkət etmişdir. 
Lakin, 1917-1918-ci illərdə baş verən hadisələr, yenidən iki xalqı qarşı-
qarşıya qoymağa başlamışdır. 1917-ci ildəki Bolşevik inqilabından sonra Rus 
Duması buraxılmış, onun Qafqazlardan olan üzvləri Transqafqaz Seymini 
qurmuşdular. Bu tarixlərdə Rusiyada iqtidarı ələ keçirən Bolşeviklər "Millətlərin 
Hüquqlarına dair Bəyannamə" ilə hər millətin öz gələcəyini təyin etməsi prinsipini 
qəbul etdiklərini açıqlamış və bunun nəticəsində bölgədə bir güc boşluğu meydana 
gəlmişdi. Bundan başqa, Ermənilərin Osmanlıya torpaq tələblərinin və şərqi 
Anadoludakı fəaliyyətlərinin cavabı kimi Osmanlı ordularının da bu bölgəyə doğru 
                                                          
17 Ali Arslan, “Rusların Güney Kafkasya”da Yayılmalarında Ermeni Eçmiyazin Katogigosluğunun rolü, 
Kafkas Araştırmaları, Sayı 2, 1996, s. 21. 
18 Swietochowski, Müslüman Cemaatten Ulusal Kimliğe Rus Azerbaycanı 1905-1920, s. 68-69. 
12 
 
hərəkət etməsi gözlənilirdi. Bu gözlənti erməniləri sürətli bir şəkildə silahlanmağa 
sövq etmişdir. Bu proses eyni zamanda müttəfiqlərin Osmanlıya qarşı Qafqazda bir 
güc meydana gətirmə planlarıyla da üst-üstə düşürdü. Daşnaklar öndərliyində 
silahlanan ermənilər, şərqi Anadoluyla birlikdə Azərbaycana aid bölgələrə də 
hücum etməyə başlamışdılar. 
Bu proseslər Rus ordusunda hərbi təlim ala bilməyən və hərbi təchizatı 
olmayan Azərbaycan türkləri üçün olduqca narahatlıq yaradan vəziyyət meydana 
gətirmişdir. Belə ki, 1918-ci ilin martında Erməni silahlı dəstələri elə də sıx 
yaşamadıqları Bakıda və digər bölgələrdə kütləvi qırğınlar həyata keçirmişdilər
19
. 
Bu faciəvi hadisənin maraqlı istiqamətlərindən biri də Bolşeviklərin də  milliyyətçi  
ermənilərlə əməkdaşlıq etmələri idi.
20
 Qətliamın böyük miqyaslı olması, bu 
çərçivədə Bakıda və Azərbaycanın bir sıra başqa şəhərlərində 30 minə yaxın 
Türkün öldürülməsi çox sayda Azərbaycan Türkünü Bakını tərk etmək 
məcburiyyətində qoymuşdur.
21
 Hadisələrin bu şəkildə inkişafı, Transqafqaz 
Konfederasiyasının varlığının sual altına alınmasına səbəb olmuşdur. May 
sonlarında anlaşılmazlıqların daha da şiddətlənməsi səbəbiylə Transqafqaz 
Konfederasiyası dağılmağa başlamışdır. Qarabağ bölgəsi isə, 28 may 1918-ci  ildə  
Azərbaycan  müstəqilliyini  elan etdikdən sonra da onun tərkibində qalmağa davam 
etmişdir.  1920-ci il yanvarın 15-də Azərbaycan və Gürcüstan nümayəndə heyətləri 
Fransa Xarici İşlər Nazirliyinə dəvət edilmiş, nazirliyin birinci katibi Jül Kambon 
tərəfindən Azərbaycanın yanvarın 11-də Ali Şura üzvləri və müttəfiq dövlətlər 
tərəfindən de-fakto tanındığını bildirilmiş və Paris sülh konfransının rəsmi sənədi 
verilmişdir. Azərbaycan Xalq Cümhuriyyəti tanınarkən, Qarabağ bölgəsinin onun   
bir  parçası olması beynəlxalq aləm tərəfindən də qəbul olunmuşdur. 
Bu arada 1919-cu il iyulun 5-də keçirilən Qarabağ Bölgəsi Ermənilərinin 
VI Qurultayında Azərbaycan parlamentinin üzvü Şəfi bəy Rüstəmbəyli də çıxış 
etmişdir. Bu tədbirdə qərara alınmışdır ki, Ermənilər gələn qurultayda öz 
gələcəkləri barədə səsvermə keçirsinlər.
22
 Elə 15 avqust 1919-cu il tarixdə toplanan 
Qarabağ Bölgəsi Erməniləri VII Qurultayının aldığı qərara əsasən Azərbaycan 
rəhbərliyinin təyin etdiyi müvəqqəti Baş Qubernator Sultanovla müqavilə 
bağlanmışdır. Bu razılaşma ilə ortaq bir şura qurulmuş və Qarabağ bölgəsinin 
rəhbərliyi əhəmiyyətli ölçüdə bu şuraya həvalə edilmişdi. Bu razılaşmada eyni 
                                                          
19 Samuel A. Weems, Armenia Secrets of a "Christian" Terrorist State, St. John Press, Dallas, 2002, 
s.59. 
20 Swietochowski, Müslüman Cemaatten Ulusal Kimliğe Rus Azerbaycan'ı 1905-1920, s. 154-159. 
21 Yıldırım, Özönder, Karabağ Dosyası, s. 16. 
22 K istorii obrazovaniya Nagorno-Karabaxskoy Avtonomnoy Oblasti Azerbaydjanskoy SSR: 
Dokumentı i Materialı, Sovet İttifaqı Kommunist Partiyası yanında Marksizm-Leninizm İnstitutunun 
Filialı-Azərbaycan Kommunist Partiyası Mərkəzi Komitəsi yanında Marksizm-Leninizm İnstitutu, 
Bakı, Azərnəşr, 1989, s. 19. 
13 
 
zamanda, Paris Sülh Konfransında Qarabağın Azərbaycan torpağı kimi qəbul 
olunduğu da vurğulanmışdır.
23
 
Müstəqil Azərbaycan Xalq Cümhuriyyəti 1920-ci il aprelin 27-də 
Bolşevik Rusiya tərəfindən işğal edilənə qədər, Azərbaycanda Osmanlı və ondan 
sonra İngilis orduları mövcud olmuşdur. Hər iki güc də Qarabağ bölgəsini 
Azərbaycanın bir parçası kimi tanımaqda davam etmişdir. Bu müddət içərisində 
bəzi Erməni təşkilatları Qarabağ bölgəsində bir neçə dəfə üsyan çıxarsalar da uğur 
qazana bilməmişdilər. Lakin, Rusların təşviqi və köməyi ilə 1920-ci ilin aprelində 
Qarabağda böyük miqyaslı bir üsyan çıxarılmışdır
24
. Azərbaycan ordusu üsyanı 
yatırtmaq üçün bölgəyə getdiyi vaxt, Bolşevik Rus ordusu (XI Qırmızı Ordu) 
Azərbaycanı işğal etmişdir 
 
III- SSRĠ-NĠN QURULUġ MƏRHƏLƏSĠNDƏ QARABAĞ 
MƏSƏLƏSĠ 
 
Ermənilər Azərbaycanın Qarabağ bölgəsinə dair tezislərində, buranın 
daima Ermənistana aid olduğunu və Sovet rəhbərliyinin Qarabağı zorla 
Azərbaycana verdiyini iddia edirlər. Lakin rəsmi sənədlər bu iddianın tam əsassız 
olduğunu göstərir. 
Hələ 22 may 1919-cu il tarixdə, Bolşevik Erməni liderlərdən A. İ. 
Mikoyan, Rusiya Kommunist (bolşevik) Partiyası Mərkəzi Komitəsinə və Vladimir 
İliç Leninə öz fikrini "Erməni Daşnakları Qarabağı Azərbaycandan qoparıb 
Ermənistana birləşdirmək istəyirlər. Lakin bu, Qarabağ üçün həyat mənbəyi olan 
Bakıdan ayrılmaq və heç bir əlaqəsi olmayan İrəvana birləşmək deməkdir. Erməni 
kəndliləri V Qurultaylarında Azərbaycanı tanımağı və onun rəhbərliyi altında 
qalmağı qərarlaşdırmışlar" şəklində yazmışdı.
25
 Bundan başqa, yuxarıda bölgə 
Ermənilərinin VII Qurultaylarında da Azərbaycana bağlılıqlarına dair mövqe 
ortaya qoyduqlarını və razılaşma imzaladıqlarını ifadə etmişdik. 
28 aprel 1920-ci il tarixdə Azərbaycanda Sovet hakimiyyəti elan 
edilmişdir. O tarixdə Qarabağ və hazırda Ermənistan sərhədləri daxilində olan 
Zəngəzur bölgəsi, qurulduğu elan edilən Azərbaycan Sovet Sosialist 
Respublikasının sərhədləri içərisində idi. Lakin, tarix boyunca məqsədlərinə 
çatmaq üçün Ruslarla dəfələrlə əməkdaşlıq etmiş olan Ermənilər, Azərbaycanda 
Bolşevik Rusiya nəzarətində olan hakimiyyətin qurulmasını bir fürsət bilmiş və 
Qarabağ bölgəsinə dair iddialarını daha yüksək səslə ortaya qoymağa 
                                                          
23 Taşkıran, Geçmişten Günümüze Karabağ Meselesi, s. 249-251. 
24 Weems, Armenıa Secrets of a "Christian" Terrorist State, s. 73; K istorii obrazovaniya Nagorno-
Karabaxskoy Avtonomnoy Oblasti Azerbaydjanskoy SSR: Dokumentı i Materialı, s. 38-40. 
25  Sovet İttifaqı Kommunist Partiyası Mərkəzi Komitəsi yanında Marksizm-Leninizm İnstitutunun 
Mərkəzi Partiya Arxivi, Fond 461, Op. 1, Dosye 4225, səhifə 1-dən nəql edən, K istorii obrazovaniya 
Nagorno-Karabaxskoy Avtonomnoy Oblasti Azerbaydjanskoy SSR: Dokumentı i Materialı, s. 16. 
14 
 
başlamışdılar. İlk başlarda Ermənistan hələ Sovet Rusiyasının nəzarətinə girmədiyi 
üçün, Moskva rəhbərliyi bu cür məsələlərdə müəyyən mənada Azərbaycan lehinə 
mövqe göstərərək Ermənistana təzyiq etməyə çalışmışdı. 
Eyni  zamanda, əgər Ermənistanda Sovet  hakimiyyəti  qurularsa   bunun 
əvəzində Qarabağ və Zəngəzur bölgələrinin Ermənistana verilə biləcəyinə dair bir 
sıra vədlər də verilməkdə idi. Bu vədlərin ən əhəmiyyətli nümunələrindən biri, 
Leninin  "Şərqin  Lenini" olaraq xarakterizə etdiyi,  müstəqil Azərbaycan Xalq 
Cümhuriyyətinin milli rəhbərliyi tərəfindən həmişə xəyanətdə günahlandırılan və 
sonradan Moskvada zəhərlənərək öldürülən  Azərbaycandakı Sovet hakimiyyətinin 
o zamankı rəhbəri Nəriman Nərimanov tərəfindən Ermənistan kommunistlərinə 
göndərilən teleqram olmuşdur. 1 dekabr 1920-ci il tarixdə göndərilən bu  
teleqramda, Ermənistanda  Sovet hakimiyyətinin qurulmasının həvəsləndirilməsi    
üçün  Azərbaycanın Naxçıvan, Zəngəzur və Qarabağ bölgələrini ona verilə biləcəyi 
ifadə edilmişdi.
26 
Burada məqsəd yuxarıda da qeyd olunduğu kimi, Ermənistanı 
Sovet hakimiyyətini seçməyə təşviq etmək idi. Bu dövrdə Rusiya  rəhbərliyinin 
xüsusi məqsədlərindən biri isə potensial etnik gərginlik mərkəzlərinin yaradılması 
olmuşdur. Bölgələrdə mərkəz əleyhinə ortaya çıxa biləcək etirazları, bu bölgələri 
bir-birlərinə qarşı qoyaraq həll etmə məqsədi güdən bu siyasət Sovet Rusiyasına 
Çarlıq rejimindən qalan miras idi. Hələ 19 iyun 1920-ci il tarixdə Orconikidze, 
Lenin və Çiçerinə göndərdiyi teleqrafda Qarabağ və Zəngəzur bölgələrinin özlərini 
Azərbaycanın bir hissəsi kimi gördüklərini qeyd etmişdi.
27
 Əslində 1920-ci ildə 
daha öncə Azərbaycan İnqilab Komitəsinin sədri Nərimanovun, Qafqaz 
Komitəsinin üzvü Mdivaninin, Ermənistan Kommunist Partiyası Mərkəzi 
Komitəsinin üzvü Nuricanyanın və Mikoyanın ortaq imzaları ilə Çiçerin və 
Orconikidzeyə göndərilən teleqramda da Zəngəzur və Qarabağın Azərbaycana aid 
olduğu vurğulanırdı.
28
 
Mübahisələr davam edərkən, Azərbaycanda Rus dilində nəşr olunan 
"Kommunist" qəzetinin 2 dekabr 1920-ci il tarixli sayında Nərimanovun imzası ilə 
bir bəyannamə nəşr olundu. Bəyannamədə torpaq problemləri səbəbiylə iki qonşu 
xalqın qanının axmamasının önəmi vurğulanmaqda və Qarabağ zəhmətkeşlərinin 
öz müqqədəratlarını təyin etmə hüququnun olduğu ifadə edilməkdəydi.
29
 Eyni 
zamanda yuxarıda qeyd olunan Erməniləri həvəsləndirmə təşəbbüsü də ortaya 
qoyulmuşdu. 
Ermənistanda Sovet hakimiyyətinin qurulması tarazlığı bir qədər 
dəyişdirmişdi.  Ermənistanda Sovet hakimiyyətinin liderləri Azərbaycanın Qarabağ   
                                                          
26 Nəsib Nəsibli, Bölünmüş Azərbaycan, Bütöv Azərbaycan, Bakı, Ay-Uldız, 1997, s. 121. 
27 SSRİ Xarici İşlər Nazirliyi Arxivi, Dosye No 54882, s. 20-dən nəql edən İ. Əliyev, qeyd olunan əsər 
(q.o.ə.), s. 80. 
28 SSRİ Xarici İşlər Nazirliyinin Arxivi, Dosye 56822, səhifə 36-dən nəql edən K istorii obrazovaniya 
Nagorno-KarabaxskoyAvtonomnoy Oblasti Azerbaydjanskoy SSR: Dokumentı i Materialı, s. 35. 
29 Əliyev, Dağlıq Qarabağ: tarix, faktlar, hadisələr. s. 80. 
15 
 
bölgəsiylə bağlı iddialarını həm Moskvaya çatdırmış, həm də Kommunist    
(bolşevik) Partiyasının (K(b)P) Qafqaz Bürosunda ortaya qoymuşdular. Bu iddialar 
üzərinə, əvvəlcə 1921-ci il iyunun 27-də Azərbaycan Kommunist Partiyası 
Mərkəzi Komitəsi toplanaraq Erməni tərəfinin iddialarını rədd etmiş və Qarabağ 
bölgəsinin Azərbaycandan qoparıla bilməyəcəyini ifadə etmişdir. 4 iyul 1921-ci il 
tarixdə toplanan RK(b)P Qafqaz Bürosu (Büro Qafqaz respublikalarındakı   
kommunist partiyalarından meydana gəlirdi və yeddi üzvündən sadəcə biri 
Azərbaycanlı idi) Qarabağ bölgəsinin dağlıq hissəsinin Ermənistana verilməsinə  
dair mövqe  bildirmişdir.
30
 Lakin, Azərbaycan bu məsələyə reaksiyası sərt oldu. 5   
iyul 1921-ci il tarixdə, RK(b)P MK-dən nümayəndələrin də iştirakıyla RKP Qafqaz 
Bürosunun yeni iclası keçirilmişdir. Bu yığıncaqda, daha sonra Moskva tərəfindən 
Azərbaycanı idarə etmək üzrə təyin edilmiş olan Rus mənşəli Sergey Kirov belə 
Qarabağ bölgəsinin dağlıq hissəsinin də Azərbaycanda qalmasının vacibliyi  
istiqamətində mövqe bildirmişdir. Bütün dəyərləndirmələrdən sonra, Orconikidze 
və Nazaretyanın təklifiylə "Müsəlmanlar və Ermənilər arasında milli sülhün 
vacibliyi, Yuxarı və Aşağı Qarabağ bölgələrinin iqtisadi əlaqələrinin diqqətə 
alınmasının lazımlılığı, bölgənin Azərbaycanla olan daimi əlaqəsi kimi məqamlar 
əsas alınaraq Dağlıq Qarabağın Azərbaycan Sovet Sosialist Respublikası sərhədləri 
içərisində qalmasına, bölgə daxilində olan Şuşa şəhəri administrativ mərkəz olmaq 
üzrə bölgəyə geniş bir muxtariyyət verilməsinə" dair qərar verilmişdir.
31
 
Beləcə, Azərbaycanın bir üzvlə təmsil olunduğu yığıncaqda Erməni 
üzvlərin də razılığı ilə, Qarabağ bölgəsinin Azərbaycandan qoparıla bilməyəcəyi 
qərarı alınmışdır. Erməni ASPS təşkilatının lideri Mirzoyan bu qərardan sonra 
"əslində Qarabağ problemi deyə bir problem yoxdur. Erməni kəndliləri Bakı və 
Ağdamla əlaqələri olmadan yaşaya bilməyəcəklərini söyləyirlər" fikirlərini qeyd 
edirdi.
32
 
                                                          
30 Burada vacib bir məqam da səsverməyə çıxarılan təkliflərdəki orijinal ifadələrdir. Bu təkliflərdəki 
ifadələr Qarabağı ya da onu dağlıq hissəsinin "Azərbaycanda saxlanılması" (Karabax ostavit v predalax 
Azerbaydjana) ya da "Ermənistana verilməsi" (Naqornuyu çast Karabaxa vklyuçit v sostav Armenii) 
şəklində idi. Bu və digər qərarlardakı eyni ifadələr Ermənistan tərəfindən ortaya atılan guya SSRİ 
dövründə Qarabağın Ermənistandan alınaraq Azərbaycana verildiyinə dair iddiaların əsassızlığına daha 
bir sübutdur. Rusca orijinal ifadələr üçün baxın: "Iz protokola Veçernego Zasedaniya Plenuma 
KavByuro ÇK RKP (b)", Sovet İttifaqı Kommunist Partiyası Mərkəzi Komitəsi yanında Marksizm-
Leninizm İnstitutunun Mərkəzi Partiya Arxivi, Fond 64, Op. 2, Dosye 1, səhifə 118-dən nəql edən, K 
istorii obrazovaniya Nagorno-Karabaxskoy Avtonomnoy Oblasti Azerbaydjanskoy SSR: Dokumentı i 
Materialı, Sovet İttifaqı Kommunist Partiyası yanında Marksizm-Leninizm İnstitutunun Filialı-
Azərbaycan Kommunist Partiyası Mərkəzi Komitəsi yanında Marksizm-Leninizm İnstitutu, Bakı, 
Azərnəşr, 1989, s. 90-91. 
31  Prosesə dair geniş tarixi arayış üçün baxın: "Dağlıq Qarabağa muxtariyyət verilməsinin əsas 
hadisələrinə dair əsas cədvəl", Yaqub Mahmudov, Kərim Şükürov, Qarabağ: Real Tarix, Faktlar, 
Sənədlər-Garabagh: Real History, Facts, Documents, Bakı, Təhsil Nəşriyyatı, 2005, s.54-55. 
32 Lenin külliyyatı, 42. Cilt, s. 54-dən nəql edən Əliyev, Dağlıq Qarabağ: tarix, faktlar, hadisələr, ss. 84-
85. 
16 
 
Lakin, hadisənin bir də Qarabağ bölgəsinin dağlıq hissəsində muxtar 
vilayət yaradılması tərəfi vardı. Bu mövzudakı mübahisələr təxminən iki il 
boyunca davam etmişdir. Nəticə əldə oluna bilmədiyi üçün, 27-28 iyun 1923-cü il 
tarixlərdə toplanan RK(b)P Qafqaz Bölgə Komitəsi bir ay içərisində Qarabağ 
bölgəsinin dağlıq hissəsində (Ermənilərin daha sıx yaşadıqları coğrafiyada) muxtar 
vilayət yaradılmasının zəruriliyi mövzusunda Azərbaycana son dəfə xəbərdarlıq 
etmişdir. Hətta bu məqsəd üçün Azərbaycan hakimiyyətinin rəhbəri dəyişdirilmiş 
və Kirov Moskva tərəfindən bu vəzifəyə təyin edilmişdir.
33
 Keçirilən müzakirələr 
nəticəsində 7 iyul 1923-cü il tarixdə Azərbaycan Mərkəzi İcraiyyə Komitəsi 
müəyyənləşdirilən coğrafiyada Dağlıq Qarabağ Muxtar Vilayəti (DQMV) 
yaradılmasını qərara almışdır.
34
 DQMV-nin formalaşdırılması ilə əlaqədar vacib 
qeydlərdən biri də budur ki, bu süni qurum, tarixi, coğrafi, iqtisadi əsaslara deyil, 
məhz o anda Erməni əhalinin daha sıx yaşadığı inzibati sərhədlər əsas alınaraq 
yaradılmış və tarixi Qarabağ bölgəsinin sadəcə 4.160,5 km
2
-lik bir hissəsini əhatə 
etmişdir.
35
 Keçmiş DQMV-nin inzibati sərhədlərinə baxıldığı zaman onun 
tərkibində sırf Erməni əhalisinin çoxluqda olduğu xüsusi inzibati vahid kimi 
formalaşdırıldığı çox aydın görünür. Beləliklə, mütləq nəzərə alınmalıdır ki, SSRİ-
nin dağılma mərhələsində yenidən problemə çevrilən Ermənilərin çoxluqda olduğu 
bir muxtar vilayətin varlığı əslində tarixi məqam yox, SSRİ dövründə DQMV-nin 
formalaşdırılması prosesinin nəticəsidir. 
 
IV - SSRĠ DÖVRÜNDƏ PROBLEMĠN VƏZĠYYƏTĠ 
 
Sovet İttifaqının qurulması vaxtı atılan addımlarla problem müvəqqəti və 
nisbi sakitlik mərhələsinə girmişdir. Lakin həm bu zaman, həm də SSRİ 
yarandıqdan sonrakı dövrdə Moskva rəhbərliyinin tətbiq etdiyi strategiyalar 
yuxarıda da qeyd edildiyi kimi Azərbaycan daxilində problem potensialının daim 
güclənməsinə səbəb olmuşdur. Azərbaycan daxilində Ermənilərin sıx yaşadığı bir 
ərazinin, administrativ sərhədləri olan muxtar bir struktura çevrilməsi və burada 
belə əhalinin etnik tərkibinin ermənilər lehinə fərq yaradacaq şəkildə 
dəyişdirilməsi məqsədini güdən siyasət həyata keçirilməsi bu strategiyanın əsas 
tərkib hissəsi olmuşdur. Eyni dövrdə SSRİ-nin respublikalarından biri olan 
Ermənistanda Azərbaycan Türklərinin daha çox etnik sıxlığa malik olmalarına 
                                                          
33 Nəsib Nəsibli, Azərbaycanın Geopolitikası və Neft, Bakı, Xəzər Üniversitəsi Nəşriyatı, 2000, s.183. 
34  K istorii obrazovaniya Nagorno-Karabaxskoy Avtonomnoy Oblasti Azerbaydjanskoy SSR: 
Dokumentı i Materialı, Sovet İttifaqı Kommunist Partiyası yanında Marksizm-Leninizm institutunun 
Filialı-Azərbaycan Kommunist Partiyası Mərkəzi Komitəsi yanında Marksizm-Leninizm İnstitutu, 
Bakı, Azərnəşr, 1989, s. 52-53. 
35 SSRİ dövründə inzibati sərhəd dəyişiklikləriylə bu rəqəm 4.4 min km2-ə çıxarılmışdır. 
17 
 
baxmayaraq, hər hansı bir muxtar qurumun yaradılmaması Moskva rəhbərliyinin 
ikili standartının açıq sübutu idi.
36
 
Sonrakı dövrlərdə SSRİ rəhbərliyi gələcək illərdə Ermənistanda yarana 
biləcək problemlərə imkan verməmək məqsədiylə xüsusilə ikinci dünya 
müharibəsindən sonra və 1950-ci illərin əvvəllərində iki köç dalğası ilə bu 
respublikadakı Azərbaycan Türklərinin əhəmiyyətli hissəsini zorla Azərbaycana 
köçürmüşdü. Bu məsələylə əlaqədar olaraq SSRİ Nazirlər Soveti "Azərbaycanda 
çöllüklərdən istifadə edilməsi, əkinçiliyə əlverişli bölgələrin yaradılması və xaricdə 
yaşayan Ermənilərin Ermənistandan köç edən Azərbaycan Türklərinin yaşadıqları 
bölgələrə yerləşdirilməsi" məqsədiylə biri 23 dekabr 1947-ci il tarixli və 4083 saylı 
"Ermənistan SSR-dən kəndlilərin və başqa Azərbaycanlı əhalinin Azərbaycan 
SSR-nin Kür və Araz düzənliklərinə köç etdirilməsi haqqında", digəri 10 mart 
1948-ci il tarixli və 754 saylı "Köç etdirmənin şərtləri haqqında" olmaqla iki qərar 
almışdır.
37
 
SSRİ Nazirlər Sovetinin qərarında üç mərhələdə (10 000-i 1948-ci ildə, 40 
000-i 1949-cu ildə, 50 000-i isə 1950-ci ildə olmaqla) cəmi 100 min Azərbaycan 
Türkünün köç etdirilməsi planlanmışdı. Bu qərara qarşı Azərbaycan rəhbərliyindən 
heç kim etiraz etməmiş, yalnız Azərbaycan Nazirlər Kabineti rəhbəri Quliyev, 
Molotova məktub yazaraq Ermənistandan köç etdirilən Azərbaycan Türklərinin 
Kür və Araz ovalıqlarına deyil, coğrafi baxımdan köç etdirilən əhalinin əvvəl 
yaşadıqları mühitə daha uyğun olan Azərbaycanın şimal bölgələrinə və ya Bakıya 
yaxın yerlərə yerləşdirilmələrinə icazə verilməsini istəmişdir.
38
 Ancaq Quliyevin 
bu məktubu cavabsız qalmış və Azərbaycan rəhbərliyi 14 aprel 1948-ci il tarixli və 
455 saylı qərarı ilə SSRİ Nazirlər Sovetinin qərarlarını tətbiq etmişdir. Arxiv 
sənədlərində də əks olunduğu kimi, köçürülmə prosesi  boyunca  qərarlarda  
nəzərdə tutulduğu  şəkildə  100  min  nəfər yox, təxminən 145 min nəfər zorla 
köçürülmüşdür.
39
  Köçürülən Azərbaycan Türklərinin təxminən 1/3-i köç vaxtı 
aclıq və xəstəlik kimi səbəblərdən həlak olmuşdur.
40
 
Bu dövrlərdə bəzi Erməni liderlərin DQMV-ni Ermənistana birləşdirmə 
cəhdləri də davam etmişdir. Əvvəlcə, 1945-ci ildə Ermənistan Sovet Sosialist 
Respublikası Kommunist Partiyasının birinci katibi Arutyunov Sovet ittifaqı 
Kommunist Partiyası Mərkəzi Komitəsinin (Sov. İ. KP MK) baş katibi Stalinə 
məktub yazaraq Dağlıq Qarabağ Muxtar Vilayətinin Ermənistana verilməsini xahiş 
                                                          
36  Bu mövzuda geniş məlumat üçün baxın: Hatem Cabbarlı, "Geçmişten Günümüze Ermenistan'da 
Azerbaycan Türkleri", Ermeni Araştırmaları, Sayı 4, dekabr 2001-Yanvar-Fevral 2002, ss. 122-146. 
37 Əmir Quliyev, "Köçürülmə (1948-1953)", İ.Vəliyev , K. Muxtarov, F. Hüseynov (red.), Deportasiya, 
Bakı, Azərbaycan Ensiklopediyası Nəşriyyatı, 1998, s. 210. 
38 Cabbarlı, "Geçmişten Günümüze Ermenistan'da Azerbaycan Türkleri", s. 141. 
39 İ. Məmmədov və S. Əsədov, Ermənistan azərbaycanlıları və onların acı taleyi, Bakı, Azərbaycan 
Nəşriyyatı, 1992, s. 49. 
40 Cabbarlı, "Geçmişten Günümüze Ermenistan'da Azerbaycan Türkleri", s. 141. 
18 
 
etmişdir. Stalin, bu mövzuyla əlaqədar Azərbaycan Kommunist Partiyası Mərkəzi 
Komitəsinin birinci katibi Bağırovun da mövqeyini soruşmuşdur. Bağırov, Stalinə 
yazdığı məktubda prinsip etibarıyla buna qarşı olmadığını, ancaq bunun əvəzində 
Ermənistan, Gürcüstan və Dağıstanda Azərbaycan Türklərinin cəm halda 
yaşadıqları bölgələrin Azərbaycana verilməsi zərurətini ifadə etmişdir. Erməni 
liderlər bu şərtlər altında DQMV-nin Ermənistana verilməsinin bir mənasının 
olmadığını düşünərək bu istəkdən imtina etmişdilər.
41
 
Ermənistan rəhbərliyi DQMV-nin Ermənistana birləşdirilməsi mövzusunu 
1964-cü ildə yenidən gündəmə gətirmişdir. Bu dövrdə SSRİ rəhbərliyindəki 
Mikoyan ilə Ermənistan liderləri, Sov. İKP MK-nın baş katibi Xruşovla 
görüşlərində Krımın Ukraynaya verilməsini nümunə göstərərək DQMV-nin də 
Ermənistana birləşdirilməsini istəmişdilər. Xruşov isə cavabında "sizə Dağlıq 
Qarabağdakı Erməniləri Ermənistana daşımanız üçün 24 saat vaxt və 12 min hərbi 
yük maşını verməyə hazıram" demişdir.
42
 Xruşovun bu sərt cavabı səbəbiylə 
mövzu yenə müvəqqəti olaraq bağlanmışdır. 
Lakin, SSRİ rəhbərliyi müəyyən siyasi kurs çərçivəsində Ermənistan 
rəhbərliyinin Azərbaycan və Türkiyə əleyhdarı tələblərinə müəyyən dərəcədə 
müsbət yanaşırdı. Məsələn, 1965-ci ildən başlayaraq Ermənistanda uydurma 
soyqırım iddialarıyla bağlı mərasimlərə başlanılması və Azərbaycan Türklərinə 
qarşı fərdi və kütləvi təzyiqlərə yenidən başlanılması bunun göstəricilərindən 
olmuşdur.
43
 
 
V - SSRĠ-NĠN DAĞILMA DÖVRÜNDƏ PROBLEMĠN  
AKTUALLAġMASI 
 
Problemlə əlaqədar nisbi sakitlik yaşanan SSRİ dövründə 1980-ci illərin 
ortalarına qədər yuxarıda da qeyd edildiyi kimi müxtəlif Erməni qrupları müxtəlif 
yollarla və müxtəlif səviyyələrdə DQMV-nin Azərbaycandan alınaraq onlara 
verilməsinin vacibliyini vurğulamağa davam etmişlər. 1980-ci illərin ilk yarısında 
bölgədən olan Erməni əsilli yazarlar, yazılarının sonuna ünvan kimi "Ermənistanın 
Qarabağ bölgəsi" yazmağa başlamışdılar. 1984-cü ildə "Literaturnaya Gazeta"nın 
Ermənistan müxbiri Zori Balayanın "Ocaq" adlı kitabı Rusca nəşr edilmişdir
44
. 
İrqçi üslubda yazılmış bu kitabda ümumilikdə Türklərə və xüsusilə də Azərbaycan 
Türklərinə nifrət aşılanmaqda, Azərbaycana dair ərazi iddialarına geniş yer 
verilməkdəydi. Azərbaycan ziyalıları bu kitaba qarşı öz münasibətlərini ortaya 
                                                          
41 İ. Vəliyev, "Deportasiya", İ. Vəliyev (red.), Deportasiya, s. 78.  
42 Yuriy Pompeev, Krovavıy omut Karabaxa, Bakı, Azərbaycan Nəşriyyatı 1992, s.19-20. 
43Cabbarlı, "Geçmişten Günümüze Ermenistan'da Azerbaycan Türkleri", s.142. 18.  
44 Zoriy Balayan, Oçaq (OMƏT), Sovetatak Qrox (Coвeтaкaк грox), 1984, elektron variant üçün baxın: 
http://www.geocities.com/drhgagik/OCHAG.doc, (9 avqust 2009-cu il). 
19 
 
qoysalar da, Bakıdakı kommunist rəhbərlik bu reaksiyaların geniş şəkildə ortaya 
çıxmasına maneçilik törətmişdir. 
1985-ci ildə Sovet İttifaqında Mixail Qorbaçovun hakimiyyətə gəlməsiylə 
birlikdə imperiya daxilində yeni bir dövr - "yenidənqurma və aşkarlıq dövrü" -
başlamışdır. Bir tərəfdən SSRİ xaricindəki Erməni lobbisinin, digər tərəfdən də 
imperiya daxilindəki Erməni ziyalılarının Qorbaçovla qurduğu əlaqə Erməniləri 
DQMV-nin Azərbaycandan qoparılaraq Ermənistan SSR-ə birləşdirilməsi 
məsələsində ümidləndirirdi. Sonrakı dövrlərdə həm Qorbaçovun iqtisadi müşaviri 
Abel Aqanbekyanın Parisdəkı açıqlamaları
45
, həm də Ermənistandakı və 
Moskvadakı Erməni qrupların fəaliyyətləri Qarabağ bölgəsinin dağlıq hissəsinin 
Azərbaycandan qoparılaraq Ermənistana birləşdirilməsi cəhdlərinin sürətləndiyini 
göstərirdi. Bu dövrdə vilayətdə yaşayan Ermənilər arasında Azərbaycandan 
ayrılma hissinin yüksəldilməyə çalışıldığı diqqəti cəlb edən digər bir məqamdı. 
1980-ci illərin ikinci yarısında artıq Ermənistanın genişləmə səyləri 
konkret addımlar şəklində ortaya qoyulurdu. Ermənistanda və Ermənistandan 
xaricdə (Moskvada, SSRİ-nin digər hissələrində, ABŞ-da, Fransada və digər 
yerlərdə) Ermənistanın sərhədlərinin genişləməsi, "tarixi Ermənistan torpaqlarının 
əldə edilməsi"
46
 məqsədi ilə fəaliyyət göstərən təşkilatlar (o cümlədən 
Ermənistanda və Azərbaycanda silahlı qruplar) qurulur, tədbirlər təşkil edilir, 
materiallar dərc olunurdu. Çox keçmədən proses açıq siyasi müstəviyə keçdi. 
20 fevral 1988-ci il tarixdə DQMV Soveti (Sovetin 140 üzvündən 110-u 
erməni idi) Azərbaycan və Ermənistan Ali Sovetlərinə xitabən, Azərbaycandan 
ayrılaraq Ermənistana birləşmə istəyini ifadə edən müraciət qəbul etmişdir.
47 
2l 
fevral  1988-ci  il tarixdə toplanan  Sovet İttifaqı  KP  MK bunun  qeyri-qanuni 
olduğunu elan etmişdir. Azərbaycanın DQMV daxilindəki Əskəran rayonunda iki 
Azərbaycanlı gəncin öldürülməsi, Ermənistan qəzetlərində guya "Qorbaçovun 
DQMV-ni Ermənistana birləşdirəcəyi sözünü verməsi" iddialarının nəşr olunması 
və Ermənistanda (Zəngəzur, Göyçə və başqa bölgələrdən) yaşayan 100 mindən çox 
Azərbaycan Türkünün qətliama məruz qalması və köçə məcbur edilməsi 
(ümumilikdə proses nəticəsində 200 mindən çox Azərbaycan Türkü Ermənistanı 
                                                          
45 "L'humanite" qəzetinin 18 noyabr 1987-ci il saysının 10-cu səhifəsindən nəql edən Ədalət Tahirzadə, 
Meydan: 4 il 4 ay, Bakı, Ay-Ulduz, 1997, s. 16; Thomas de Waal, Black garden: Armenia and 
Azerbaijan through peace and war, New York University Press, 2003, s. 20. 
46  Bu mövzuda geniş məlumat üçün baxınız: Suren Ayvazyan, İstoriya Rossii. Armyanskiy Sled, 
Moskva, Kron-press, 2000, Obrazovanie Armyanskoqo naroda i Drevneaı myanskoqo Qosudastva, 
http://www.armenica.wizard.am/Hystory/history2.html , (7 avqust 2009-cu il); Voytsex Quretskiy, 
"Djavaxetskiy Vopros", http://poli.vub.ac.be/publi/crs/rus/03_05R.htm , (7 avqust 2009-cu il). 
47 Bu qərarın tam mətni üçün baxın: "Decision of the Special Session of the NKAO Councıl of Peoples 
Deputies of XX Session", http:/www.nkr.am/en/decision-of-the-special-session-of-the-nkao-council-of-
peoples-cieputies-of-xx-session/41/. (7 avqust 2009-cu il) və ya "Reşenie sessi Soveta Narodnıx 
Deputatov NKAO ot 20 fevralya 1988 q", http://www.miacum.ru/gazeta/2009/02/20/reshenie sessii, (9 
avqust 2009-cu il). 
20 
 
tərk etmək məcburiyyətində qalmışdır), bu köçə məcbur edilənlərin də əsasən Bakı 
və Sumqayıta yerləşməsi nəticəsində xüsusilə, bu iki şəhərdə Ermənilərlə 
Azərbaycan   Türkləri   arasında   qarşıdurmalar   baş   vermişdir.   Sumqayıtdakı 
qarşıdurmalarda   26-sı   erməni,   6-sı   azərbaycanlı   olmaqla   cəmi   32   insan 
öldürülmüşdür.
48
 
12 iyul 1988-ci il tarixdə DQMV Soveti səlahiyyətlərini aşaraq 
Azərbaycandan ayrılma  qərarı  almışdır.
49
 Ertəsi gün  toplanan  Azərbaycan  SSR  
Ali  Soveti Rəyasət Heyəti vilayət sovetinin qərarını etibarsız elan etmişdir.
50
 18 
iyul 1988-ci il tarixdə toplanan SSRİ Ali Soveti Rəyasət Heyəti hər iki   
respublikanın qərarlarını qiymətləndirmiş və məsələ barədə qəti qərar qəbul 
etmişdir. İclasdakı müzakirələrdə çıxış edən SSRİ KP MK baş katibi Qorbaçov 
"muxtar vilayətdə problemlərin varlığını qəbul etdiklərini, lakin bu problemlərin 
Azərbaycanın ərazi bütövlüyünə toxunulmadan həll ediləcəyini" qeyd etmişdir. 
Qərarda, Azərbaycan və Ermənistanın sərhədlərinin və konstitusiya ilə tənzimlənən 
ərazi bütövlüyünün dəyişdirilməsinin mümkün olmadığı, bu qərarın SSRİ 
Konstitusiyasının  78-ci maddəsindəki "heç bir Sovet respublikasının sərhədi  onun  
razılığı  olmadan dəyişdirilə  bilməz"  hökmü  əsasında  alındığı  vurğulanırdı.
51
 
Bundan başqa, qərarda Sovet hakimiyyəti dövründə DQMV-dəki bir çox 
problemin həll edildiyi, lakin hələ də həll olunmamış bəzi problemlərin mövcud 
olduğu, Azərbaycan və Ermənistan rəhbərliklərinin bu istiqamətdə əməkdaşlıq 
etmələrinin zəruriliyi qeyd edilmişdir. Bütövlükdə SSRİ rəhbərliyinin addımları    
və aldığı qərarlar Ermənistandakı genişləməçilərin və DQMV-dəki bölücü    
qrupların mənfi reaksiyasına, onların vilayəti Azərbaycandan ayırmaq     
istiqamətindəki fəaliyyətlərini daha da gücləndirmələrinə səbəb olmuşdur. 
1988-ci il dekabrın 7-də Ermənistanda baş verən zəlzələ, hadisələrin qısa 
bir müddət ərzində dayanmasına səbəb olmuşdur. Zəlzələdən sonra Ermənistanın 
köməyinə ilk gedənlər arasında Azərbaycan da olmuşdur. Azərbaycanın ilk 
yardımını daşıyan təyyarənin Ermənistan sərhədləri daxilində qəzaya uğraması 
nəticəsində köməyə gedənlərin biri istisna olmaqla hamısı vəfat etmişdir. Bu 
hadisə ilə əlaqədar olaraq təyyarənin Ermənilər tərəfindən vurulduğu gündəmə 
gəlmiş, ancaq bu iddialar sonradan təsdiqlənməmişdir. 
1989-cu il yanvarın 12-də SSRİ Ali Soveti DQMV-nin idarəsini 
müvəqqəti olaraq Azərbaycandan alaraq   birbaşa  Moskvaya  tabe olan  Xüsusi 
İdarə Komitəsinə vermişdir. Qorbaçovun müşavirlərindən olan Arkadi Volski 
komitənin sədri təyin edilmiş və Daxili İşlər Nazirliyinin 5400 nəfərlik birliyi onun 
                                                          
48 Araz Aslanlı, "Tarihten Günümüze Karabağ Sorunu", Avrasya Dosyası, Azerbaycan Özel, Cild 7, 
Sayı 1, Yaz 2001, s. 400. 
49 http:/www.memo.ru/hr/hotpoints/karabah/Getashen/chapter1.htm#_VPID 2 , (8 avqust 2009-cu il). 
50 http:/mfa.gov.az/khojaly/index.php?option=com_content&task=view&id=17&ltemid=31, (10 avqust, 
2009-cu il). 
51 Kommunist, 20 iyul 1988-ci il.  
21 
 
tabeçiliyinə verilərək vilayətə göndərilmişdir.
52
 1989-cu il ərzində qarşıdurmalar 
kiçik miqyaslı da olsa ara vermədən davam etmişdir. 
28 noyabr 1989-cu il tarixdə SSRİ Ali Soveti vilayətdəki ermənilərin 
hüquqlarının qorunması üçün lazımi qanuni tənzimləmələrin həyata keçirilməsi 
şərtiylə DQMV-nin yenidən Azərbaycanın tabeçiliyinə qaytarılmasına, lakin 
təhlükəsizlik qüvvələrinin orada qalmağa davam etməsinə qərar vermişdir. Qərar,   
DQMV-nin  Azərbaycan  ərazisi  olduğunu  bir daha  təsdiqlədiyi  üçün Ermənilər, 
öz daxili məsələsi ilə bağlı Azərbaycana bəzi diktələr ehtiva etdiyi üçün də 
azərbaycanlılar tərəfindən tənqid olunmuşdur.  Ermənistan SSR Ali Soveti isə daha 
da irəli gedərək 1 dekabr 1989-cu il tarixdə DQMV-ni özünə birləşdirmək barədə 
qərar qəbul etmişdir
53
. 1989-cu il dekabrın 7-də Azərbaycan Ali Soveti Ermənistan 
parlamentinin Azərbaycanın DQMV-ni özünə birləşdirmə qərarını qınamış və 
bölgəni idarə etmək üçün, "Azərbaycan Sovet Sosialist Respublikasının 
Suverenliyi Haqqında" Qanuna (23 sentyabr 1989-cu il tarixdə qəbul  edilən bu    
qanunda, Dağlıq Qarabağ  Muxtar Vilayəti  üzərində Azərbaycanın suverenliyi də 
ayrıca vurğulanmışdı) istinad edərək Azərbaycan KP ikinci katibi Viktor   
Polyaniçkonun   başçılıq   etdiyi   "Təşkilat   Komitəsi"ni qurmuşdur. 
2 yanvar 1990-cı il tarixdə DQMV-nin inzibati mərkəzi olan Xankəndində 
Azərbaycan Türklərini daşıyan avtobuslar Erməni silahlı dəstələrin hücumuna 
məruz qalmışdır. Təhlükəsizlik qüvvələri hücumu çətinliklə önləmiş, hadisələrdə 1 
nəfər ölmüş və 3 nəfər yaralanmışdır. 1990-cı il yanvarın 9-da isə Ermənistan 
parlamentinin 1990-cı il büdcə qanununu təsdiqləyərkən iqtisadi planına DQMV-ni 
də daxil etməsi prosesləri nəzarətdən çıxaran əhəmiyyətli olaylardan biri 
olmuşdur.
54
 1990-ci il yanvarın 10-da SSRİ Ali Soveti Ermənistan SSR Ali 
Sovetinin 1 dekabr 1989-cu il və 9 yanvar 1990-cı il tarixli yuxarıda qeyd olunan 
qərarlarını qeyri-qanuni elan edən qərar qəbul etmişdir.
55
 Ərazi bütövlüyünün ciddi 
dərəcədə təhlükə altında qalması və bölgədəki Azərbaycan vətəndaşların 
təhlükəsizliyinin təmin  edilə bilməməsi səbəbiylə Azərbaycan  ictimaiyyətində 
həm SSRİ, həm də respublika rəhbərliyinə qarşı narazılıqlar və buna paralel olaraq 
etiraz nümayişləri artmışdır.
56
 
12 yanvar 1990-cı il tarixdə Erməni silahlı dəstələrinin bölgədəki iki 
Azərbaycan (Azərbaycan Türkü əhalisinin sıx yaşadığı) yaşayış məntəqəsinə 
                                                          
52 Bu qərarın tam mətni üçün baxın: http://karabakh-doc.azerall.info/ru/isegod/isg026-3.php#b1 (10 
avqust 2009-cu il); Fahrettin Çiloğlu, Rusya Federasyonu'nda ve Transkafkasya'da Etnik Çatışmalar, 
İstanbul. Sınatle, 1998, s. 144-145. 
53Bu qərarın tam mətni üçün baxın: "Postanavleniya VS Armyanskoy SSR i Natsionalynoqo Soveta 
Naqornoqo Karabaxa o vossoedinenii Armyanskoy SSR i Naqornoqo Karabaxa", Politexnik, № 38-40 
(1155-1157), 12 dekabr 1989-cu il, http:/press.karabakh.info/, (9 avqust 2009-cu il).  
54 www-azerbembassy.org.cn/rus/back_chron.html, (9 avqust 2009-cu il). 
55 Bu qərarın tam mətni üçün baxın: http://pravo.levonevsky.org/baza/soviet/sssr1067.htm, (9 avqust 
2009-cu il). 
56 Fahir Armaoğlu. 20. Yüzyıl Siyasi Tarihi, 2. Cild, Ankara, Türkiye İş Bankası, 1991, s. 211. 
22 
 
hücum etmələri nəticəsində 12 nəfər öldürülmüş, 22 nəfər isə əsir düşmüşdür.
57 
Yanvarın 13-də isə Bakıda yaşayan bir erməni etnik qarşıdurma zəminində iki 
azərbaycanlıya baltayla hücum etmişdir. Hücuma məruz qalanlardan biri ölmüş, 
digəri isə ağır yaralanmışdır. Bu xəbər həmin vaxt şəhərdə keçirilən böyük bir 
mitinqdə eşidildikdən sonra qarşı hücum təşkil edilmiş və böyüyən qarşıdurmada 
çoxu Erməni olmaqla ümumilikdə 34 nəfər həyatını itirmişdir. Hadisələrin daha da 
faciəvi hal aldığını səbəb göstərən SSRİ rəhbərliyi Bakıda və Azərbaycanın 
DQMV daxil bir çox başqa bölgəsində fövqəladə hal tətbiq etməyə başlamışdır. 
Yanvarın 19-nu 20-nə bağlayan gecədən etibarən bir neçə gün ərzində Sovet hərbi 
birləşmələri əsasən Bakıda olmaqla Azərbaycanın müxtəlif hissələrində tarixə 
"Qanlı Yanvar hadisələri" kimi keçən qırğınlar törətmişlər. Bu prosesdən sonra 
Qarabağ problemində bir müddət nisbi sakitlik yaşanmışdır. 
23 avqust 1990-cı il tarixində Ermənistan suverenliyini elan edərkən, 
beynəlxalq hüququ heçə sayaraq, DQMV-ni öz torpağı kimi göstərmişdir.
58 
Bununla yanaşı, 1990-cı il ərzində Ermənistanın bu bölgəni öz torpaqlarına qatmaq 
cəhdləri, bu çərçivədə Azərbaycan ərazilərinə hücumlar və terror aksiyaları davam 
etmişdir. Məsələn, 18 fevral 1990-cı il tarixində Yevlax-Laçın yolunun 105 
kilometrliyində Şuşa-Bakı şəhərlərarası avtobusunun partladılması nəticəsində 13 
nəfər ağır xəsarət almışdır. 4 mart 1990-cı il tarixində Erməni terror qrupu Şuşa 
şəhərini içməli su ilə təchiz edən Nəbiyar-Şuşa su kəmərini partlatmışdır. 11 iyul 
1990-cı il tarixində Azərbaycanın keçmiş Mardakert rayonunun Qetavan və 
Çərəktar yaşayış yerləri arasında, hərbçilərin müşayiəti altında Kəlbəcər şəhərinə 
insan və əşya daşıyan maşın karvanına silahlı hücum həyata keçirilmişdi. Bu terror 
nəticəsində 3 nəfər həlak olmuş, 23 nəfər isə ağır yaralanmışdır. Qeyd edək ki, 19 
iyun 1992-ci il tarixində istintaq araşdırmaları nəticəsində cinayəti törədənin 
A.Ayrıyan olduğu müəyyənləşdirilmiş və Azərbaycan Respublikası Ali 
Məhkəməsi tərəfindən ölüm cəzasına məhkum edilmişdir. 10 avqust 1990-cı il 
tarixində Erməni terror qrupu Azərbaycanın Xanlar rayonunda Tbilisi-Ağdam 
istiqamətində hərəkət edən şəhərlərarası avtobusu partladaraq, 20 səmişinin 
ölümünə, 30 sərnişinin isə yaralanmasına səbəb olmuşdu. Bu terror aktını 
törədənlər Ağdam-Tbilisi avtobusunu partlatmaq planlarını həyata keçirməyə nail 
olmadan 17 iyun 1991-ci il tarixində yaxalanmışdılar. Azərbaycan Respublikası 
Ali Məhkəməsi A.Avanesyan və M.Tatevosyanı bu cinayətlərdə təqsirli bilərək, 
onlara, münasib surətdə ölüm və 15 il müddətinə azadlıqdan məhrum etmə cəzaları 
vermişdi.
59 
                                                          
57 Kengerli, "Karabağ Azerbaycan toprağıdır, dünya durdukça da öyle olacaktır", s. 14. 
58  Bu sənədin tam mətni üçün baxın: "Deklaratsiya o nezavisimosti Armenii", 
http://www.parliament.am/legislation.php?sel=show&ID=2602&lang=rus, (8 avqust 2009-cu il). 
59  Ümumiyyətlə proses boyunca həyata keçirilən terror aksiyaları üçün baxın: "Erməni Terroru", 
http://mfa.gov.az/khojaly/index.php?option=com_content&task=view&id=16&ltemid=30, (15 avqust 
2009-cu il).  
23 
 
1991-ci il problem cəhətdən qeyri-müəyyən bir şəraitdə başlamışdır. Orta 
miqyaslı qarşıdurmalar, iki tərəfin durmadan bir-birini günahlandırması və 
Moskvadakı mərkəzi hakimiyyətin lazımi tədbirləri görməməsi yenə davam 
etmişdir. 1991-ci il mart ayının 14-də Qorbaçov SSRİ-nin rəsmi "TASS" 
agentliyinə verdiyi açıqlamada bölgədəki qarşıdurmalardan narahatlığını bildirmiş 
və "Qarabağın Azərbaycanın ayrılmaz bir parçası" olduğunu ifadə etmişdir.
60
 Bu 
açıqlamadan sonra mətbuat konfransı təşkil edən Ermənistan baş ir naziri Vazgen 
Manukyan, o günə qədər izlədikləri siyasətin əksinə, "DQMV ilə bağlı iddiaları 
olmadığını, sadəcə olaraq oradakı yerli ermənilərin mübarizəsini   
dəstəklədiklərini" bəyan etmişdir.
61
 
19-21 avqust 1991-ci il tarixlərində Qorbaçova qarşı təşkil edilən 
çevrilişin uğursuzluqla başa çatması və bunun nəticəsində  Sovet  respublikalarının      
müstəqilliyə   qovuşma    prosesinin   sürətlənməsi,    Ermənistanın   Azərbaycan 
torpaqlarını özünə   birləşdirməsi cəhdləri   məsələsində   də   yeni   bir   şərait     
yaratmışdır.  30  avqust   1991-ci il  tarixində  Azərbaycan   müstəqilliyini  elan 
etmişdir. Bunun ardınca DQMV Ermənilərini təmsil etdiklərini söyləyən bir qrup 
toplanaraq "Artsax Erməni Respublikası"nı elan etmişdir
62
. Azərbaycan parlamenti 
bu qərara, Azərbaycan Konstitusiyasına (həmçinin SSRİ Konstitusiyasına) zidd 
olduğu üçün sərt reaksiya vermişdir. 1991-ci ilin avqustundakı çevrilişə mane olan 
Boris Yeltsin, Qarabağ problemiylə yaxından maraqlanan Qazaxıstan prezidenti 
Nursultan Nazarbayevlə birlikdə 20 sentyabr 1991-ci il tarixdə gec saatlarda 
Bakıya gəlmişdir.
63
 Ertəsi gün Gəncə şəhərinə gedən liderlər, burada zəruri 
təhlükəsizlik tədbirləri alındıqdan sonra DQMV-nin inzibati mərkəzi Xankəndinə 
keçmişdirlər. Liderlərin son dayanacağı İrəvan olmuşdur. Yeltsin və Nazarbayev 
bir sülh prosesini başlatmağa çalışmış və hər iki tərəflə müzakirələrdə bunun 
ümumi şərtlərini müəyyənləşdirmişdilər. Əldə edilən razılaşmaya görə, 1991-ci il 
sentyabrın 23-də Rusiyanın cənubundakı Jeleznovodsk şəhərində sülh danışıqları  
başlamışdır. 24 sentyabr 1991-ci il tarixdə Azərbaycan və Ermənistan, Yeltsin və 
Nazarbayevin zəmanətiylə razılaşma əldə etmişdilər. Razılaşma tərəflər arasında 
atəşkəsin təmin edilməsini, Ermənistanın DQMV-nin Azərbaycana aid olduğunu 
qəbul etməsini, bölgəyə özünü idarə etməsi üçün bir sıra imkanlar verilməsini 
nəzərdə tuturdu.
64
 
                                                          
60 Qorbaçovun müraciətinin tam mətni üçün baxın: "Обращение президента CCCP OT 14.03.1991 oп-
1631 к народу Азербайджана, жителям Нагорного Карабаха!", 
http://www.lawmix.ru/docs_cccp.php?ids420 , (15 avqust 2009-cu il). 
61 Taşkıran, Geçmişten Günümüze Karabağ Meselesi, s. 156-157. 
62 Shahen Avakian, Nagorno-Karabagh: Legal Aspects, 2005. 
http://www.armeniaforeignministry.com/fr/nk/legalaspects/legalaspect_text.pdf, (25 iyul 2009-cu il). 
63 Musa Qasımov, Beynəlxalq Münasibətlər Sistemində Azərbaycan (1991-1995), Bakı, Gənclik 1996, 
s. 102. 
64 Jeleznovodsk bəyannaməsini tam mətni üçün baxın: "Zheleznovodsk Declaration", http://www.c-
r.org/our-work/accord/nagorny-karabakh/keytexts6.php, (12 avqust 2009-cu il). 
24 
 
Danışıqların ikinci mərhələsi hər iki tərəfdən rəsmilərinin iştirakı ilə 
Azərbaycan-Ermənistan sərhədindəki İcevan rayonundakı bir kənddə baş 
tutmuşdu. Görüşdən sonra açıqlanan məlumatda, "cinayət və intiqama söykənən bu 
prosesin dayandırılmasının zəruri olduğu" vurğulanmışdı. Lakin, bu vaxt belə 
silahlar susmamışdır. Azərbaycan tərəfi, atəşkəsə riayət edilmədiyini göstərmək 
üçün bölgəyə Rusiya və Qazaxıstandan müşahidəçilər də gətirmişdi.
65
 
20 noyabr 1991-ci il tarixdə Azərbaycan hökumətinin üzvlərini, ədliyyə 
və təhlükəsizlik orqanlarınm rəhbərlərini, iki Rus generalı, Qazax və Rus 
müşahidəçiləri, jurnalistləri daşıyan vertolyot Erməni silahlı qrupları tərəfindən 
vuruldu.
66
 Terror aksiyası bütün sərnişinlərin ölümü ilə nəticələndi. Bu hadisə 
Azərbaycan tərəfini bəzi qərarlar almağa məcbur etdi. Bu çərçivədə Ermənistana 
gedən dəmir yolu bağlandı, Azərbaycan Ali Sovetinin 26 noyabr 1991-ci il tarixli 
iclasında isə DQMV-nin statusu ləğv edilərək bu tarixə qədər muxtar vilayətin 
tərkibində olan rayonlar birbaşa Azərbaycan rəhbərliyinin tabeçiliyinə verildi.
67 
Qərar gözlənildiyi kimi Ermənilər tərəfindən mənfi reaksiyayla qarşılanmışdır. Bu 
son hadisələr eyni zamanda Yeltsin və Nazarbayev tərəfindən başladılan bir sülh 
cəhdinin nəticəsiz qalması mənasını daşıyırdı. 
 
VI - MÜSTƏQĠLLĠKDƏN ATƏġKƏS MÜQAVĠLƏSĠNƏ QARABAĞ 
PROBLEMĠ 
 
Yuxarıda qeyd olunan hadisələr baş verərkən Azərbaycan müstəqilliyinə 
tam olaraq qovuşmuşdu. 18 oktyabr 1991-ci il tarixdə Azərbaycan parlamenti 
müstəqillik haqqında konstitusiya aktını qəbul etmişdir. Daha əvvəl isə 23 sentyabr 
1989-cu il tarixdə Suverenlik Haqqında Qanun, 25 may 1991-ci il tarixdə iqtisadi 
Müstəqillik Qanunu, 30 avqust 1991-ci il tarixdə Müstəqillik Bəyannaməsi 
Azərbaycan Ali Soveti tərəfindən təsdiqlənmişdi.
68
 Azərbaycan Ali Soveti 9 
oktyabr 1991-ci il tarixdə isə milli ordunun qurulması haqqında qərar qəbul 
etmişdi.
69
 Bu dövrdə Sovet İttifaqının dağılması prosesinə paralel olaraq 
Ermənistan da müstəqilliyini əldə etmişdi. 
1991-ci ilin axırlarında müstəqil Ermənistan parlamenti, keçmiş DQMV-
ni Azərbaycanın bir parçası kimi göstərən heç bir beynəlxalq müqaviləni 
tanımayacağını açıqlamışdır. Hələ də nəzəri cəhətdən qüvvədə olan bu qərar 
                                                          
65 Çiloğlu, Rusya Federasyonu'nda ve Transkafkasya'da Etnik Catışmalar, s. 152. 
66 http://www.azerbaijan.az/_Karabakh/_ArmenianTerror/armenianTerror_03_a.html, (10 avqust 2009-cu 
il); http://mfa.gov.az/eng/khojaly_en/index.php?option=com_content&task=view&id=25&ltemid=39, 
(10 avqust 2009-cu il). 
67 "Azərbaycan Respublıkasının Dağlıq Qarabağ Muxtar Vilayətini ləğv etmək haqqında Azərbaycan 
Respublikasının qanunu", http://karabakh-doc.azerall.info/ru/law/law012az.htm , (10 avqust 2009-cu il). 
68 Bu qanunların tam mətni için baxınız: Azərbaycan Respublikası  Qanunlar Toplusu, I Cild, Bakı: 
Hüquq ədəbiyyatı, 2001. 
69 Ədalət Tahirzadə, Elçi Bəy, Bakı. Cumhuriyet qəzeti yayını. 1999. s. 70. 
25 
 
Azərbaycanın ərazi bütövlünə qarşı açıq bir hücum olub, eyni zamanda beynəlxalq 
hüququn əsas prinsiplərdən biri olan dövlətlərin ərazi bütövlünə hörmət edilməsi 
prinsipini açıqca pozmaqdadır.
70
 
Lakin bu ölkələrin beynəlxalq təşkilatlara üzvlük prosesi başladıqdan 
sonra, Ermənistanın Azərbaycana qarşı işğalçı siyasətində taktiki dəyişikliklər 
müşahidə edilməyə başlanmışdır. Yeni taktikaya görə, əvvəlcə keçmiş DQMV-nin 
Azərbaycandan tamamilə və beynəlxalq ictimaiyyət tərəfindən qəbul ediləcək 
şəkildə ayrılması təmin ediləcək, daha sonra "artıq Azərbaycana bağlı olmayan 
bölgənin" Ermənistana birləşdirilməsi tarn olaraq reallaşdırılacaqdı. Bu yanaşmaya 
uyğun olaraq Ermənistan artıq keçmiş DQMV-nin Ermənistana birləşməsini deyil, 
"müstəqil bir respublika olması" tezisini müdafiə etməyə başlamışdır. Bu 
məqsədlə, 10 dekabr 1991-ci il tarixdə artıq muxtariyyəti mövcud olmayan, amma 
əksər hissəsi Azərbaycanın nəzarətindən çıxarılaraq Rus hərbi birləşmələrinin və 
Ermənistan ordusunun işğalı altında olan bir bölgədə, yəni keçmiş DQMV-də 
keçirilən qondarma referendum nəticəsində 6 yanvar 1992-ci il tarixdə "Artsaq 
Erməni Respublikası" elan edilmişdir.
71
 
1992-ci ilin başında, artıq iki xalq arasındakı münaqişədə ölənlərin sayı 
1000-i keçmişdi. Tərəflər arasındakı münaqişə getdikcə alovlanırdı. Azərbaycan 
tərəfi rəsmi və sistemli bir orduya sahib olmadan, sadəcə könüllülərdən təşkil 
olunmuş qruplarla, Rusiya tərəfindən dəstəklənən ermənilərlə iki cəbhədə 
müharibə aparmaq məcburiyyətində qalmışdı. Çünki hücumlar həm Azərbaycan 
içərisindəki bir bölgədən (keçmiş DQMV), həm də Ermənistandan həyata 
keçirilməkdəydi. 
Avropada Təhlükəsizlik və Əməkdaşlıq Müşavirəsinin (ATƏM
72
) 30 
yanvar 1992-ci il tarixli Praqa sammitində Azərbaycan və Ermənistanın bu 
təşkilata üzv olmasıyla birlikdə, Qarabağ problemi eyni zamanda beynəlxalq 
xarakter qazanmışdır. Həmin günlərdə Azərbaycanlı qaçqınları daşıyan vertolyot 
Erməni silahlı dəstələrinin raket atəşiylə vurulmuşdur. Hadisə nəticəsində 40 nəfər 
ölmüşdür.
73
 1992-ci il fevral aylarının əvvəlində İranın vasitəçilik təklifləri isə 
                                                          
70 Erjan Kurbanov. “Azerbaycanın güvenlik kaygıları: Dağlık Karabağ üzerinde Ermenistanla Çatışma 
ve diger ülke içi anlaşmazlıklar”, Avrasiya Etüdleri, Cild 3, Sayı 4, Qış 1996/97, s. 20. 
71 Shahen Avakian, Nagorno-Karabagh:Legal Aspects, 2005  
http://www.armeniaforeignministry.com/fr/nk/legalaspects/legalaspect_text.pdf , (25 .yul 2009 cu il), 
s. 1;Marco Polo Magazine, Sayı 4-5, 1998, s. 1. 
72 Qurulduğu 1 avqust 1975-ci ildən 1 yanvar 1995-ci il tarixə qədər ATƏM adlanıb. 1994-cü ilin 
dekabrında keçirilən Budapeşt sammitində bu qurumun ATƏT-ə (Avropada Təhlükəsizlik və 
Əməkdaşlıq Təşkilatına) çevrilməsinə qərar verilib. Daimi təşkilatın orqanlarının formalaşdırılmasından 
sonra qurum 1 yanvar 1995-ci ildən ATƏT adlanır. 
73 Armenian terrorism 
http://mfa.gov.az/eng/khojaly_en/index.php?option=com_content&task=view&id=25&ltemid=39, (25 
iyul 2009-cu il). 
 
26 
 
tərəflər tərəfindən qəbul edilməmişdir. Fevralın ortalarında Avropa Parlamenti 
Strasburqda toplanaraq bölgəyə müşahidəçi göndərilməsinə qərar vermişdir. 20 
fevral 1992-ci il tarixdə Rusiya Xarici işlər Nazirliyinin təşəbbüsüylə Azərbaycan, 
Ermənistan və Rusiya xarici işlər nazirləri Moskvada bir araya gəlmiş və 
keçirdikləri görüşdən sonrakı mətbuat konfransında münaqişəyə təcili surətdə son 
verilməsi və yaşayış bölgələri üzərindəki mühasirənin qaldırılması mövzusunda 
razılaşmışlar. Bu görüşün heç olmasa münaqişəyə fasilə verilməsinin 
qərarlaşdırılması və sülhün müvəqqəti də olsa təmini səyi kimi müsbət xarakterə 
sahib olduğu qeyd olunmalıdır. Amma təəssüf ki, sonrakı proseslər bu görüşün 
xarakterinə uyğun olmamışdır. 
24 fevral 1992-ci il tarixdə İran Xarici İşlər Naziri Əli Əkbər Vilayəti, 
tərəflər arasında vasitəçilik etmək məqsədiylə bölgəyə səfər etmişdir. Tərəflər 
arasında atəşkəs üçün əsas mövzularda razılaşma səyləri davam edərkən Xocalı 
Soyqırımı baş vermişdir. 
Xocalı şəhəri, Ermənistan hərbi birliklərinin hücumları vaxtı bölgədə 
bəlkə də ən strateji əhəmiyyətə malik olan yaşayış yeri olmuşdur. Bölgədəki tək 
hava limanının mövcud olduğu 7000 nəfərlik əhaliyə malik Xocalı, 1991-ci ilin yaz 
və payızındakı Erməni hücumları nəticəsində mühasirə altına alınmışdı və şəhərlə 
əlaqə yalnız vertolyotlarla təmin edilirdi. Bu qədər çətin vəziyyətdə olmasına və 
strateji əhəmiyyətə malik olmasına baxmayaraq, Azərbaycandakı Mütəllibov 
iqtidarı Xocalının müdafiə olunması istiqamətində lazımı səyi  göstərməmişdir.
74
 
Nəticədə 1992-ci ildə fevralın 25-dən 26-na keçən gecə Ermənistan hərbi 
birləşmələrinin Xocalıya təşkil etdikləri hücum bir soyqırıma çevrilmişdir. 
Hücumda 63-ü uşaq, 106-sı qadın, 70-i yaşlı olmaq üzrə 613-dən çox insan şəhid 
olmuşdur. Ayrıca 1275 nəfər Ermənilər tərəfindən girov olaraq aparılmış, 500-dən 
çox adam yaralanmış, 150 adam itkin düşmüşdür. Mühasirə altındakı insanların 
çoxu qəddarcasına öldürülmüş, beynəlxalq qurumlar
75
 və dünya mediası
76
 hadisəni 
"insanlıq dramı" kimi xarakterizə etmişdir.  
Azərbaycan rəsmi olaraq Xankəndindəki 366-cı Rus alayının hücumda  
iştirak etdiyini açıqlamışdır.
77
 Çünki hücumda ən müasir silahlardan istifadə 
                                                          
74 Nazim Cafersoy, Elçibey Dönemi Azerbaycan Dış Politikası (Haziran 1992-Haziran 1993), Ankara, 
ASAM, 2001, s. 41. 
75 http://www.amnesty.org/ailib/aipub/1994/Eur/551294. Eur.Txt, (24 may 2001-ci il); 
http://www.unhchr.Ch/huridocda/huridoca.Nsf/0/7c3561e40d2d3d07c125Sbae00447b7f?Opendocument, 
(13 noyabr 2003-cü il) 
76 "Nowhere To Hıde For Azeri Refugees", The Guardian, 2 sentyabr 1993-cü il; "The Face Of A 
Massacre", Newsweek, 16 mart 1992-ci il; "Massacre By Armenians", The New York Times, 3 mart 
1992-ci il; Thomas Goltz, "Armenian Soldiers Massacre Hundreds Of Fleeing Families", The Sunday 
Times, 1 mart 1992-ci il; Oorpses Litter Hills In Karabakh", The Times, 2 mart 1992-ci il; Jill 
Smolowe, "Massacre In Khojaly", Time, 16 mart 1992-ci il, "Nagorno-Karabagh Victims Buried İn 
Azerbaijani Town", The Washington Post, 28 fevral 1992-ci il. 
77 Aslanlı, "Tarihten Günümüze Karabağ Sorunu", s. 404. 
27 
 
edilmişdi. Bunlar nəinki bölgədəki yerli qruplarda, hətta yeni yaradılmağa başlayan 
Azərbaycan və Ermənistan ordularında belə mövcud deyildi.
78
 Rusiya tərəfi 
əvvəllər olduğu kimi yenə də hücumlarla əlaqəsinin olmadığını açıqlamışdır. 
Lakin, qeyd olunan alaydan qaçan 3 rus əsgəri 3 mart 1992-ci il tarixdə təşkil 
etdikləri mətbuat konfransında, "psixoloji təzyiqə məruz qaldıqlarını və Xristian 
ermənilərlə birlikdə müsəlman azərbaycanlılara qarşı döyüşmələrinin istəndiyini" 
etiraf etmişdilər.
79
 
Burada qısaca bəzi məqamların xüsusi qeyd edilməsində fayda var. İlk 
ağla gələn sual niyə məhz Xocalının belə geniş miqyaslı hücuma məruz qalmış 
olması və niyə burada bəzi araşdırmaçılar və beynəlxalq hüquq mütəxəssisləri 
tərəfindən soyqırım kimi xarakterizə edilən qırğının həyata keçirilməsidir. 
Buradakı ilk mühüm məqam, Xocalının strateji mövqeyiylə bağlıdır. Ermənilər 
üçün Xocalının işğal edilməsi Əsgəran ilə Xankəndi arasındakı quru yolunun 
açılaraq, Şuşa istisna olmaqla keçmiş DQMV-nin bütün ərazisinin Ermənistanın 
nəzarətinə keçməsi baxımından əhəmiyyətli idi. 
Xocalıya qarşı hücumun böyük qırğın şəklində reallaşdırılmasının bir neçə 
səbəbi olmuşdur. Bunlar arasında Ermənilərin şüur altına işləmiş Türk 
düşmənçiliyi, hücum edənlərin psixoloji vəziyyəti kimi amillərlə yanaşı, 
əməliyyatın qəsdən insanların gözünü qorxutmaq və müqavimətlərini zəiflətmək 
məqsədini güdməsinin də xüsusi yeri var. Bu strategiyaya görə, bölgədəki 
Azərbaycan Türklərinin psixoloji müqaviməti qırılsa və ailələri qətl edilmək 
surətiylə bir ölçüdə gözləri qorxudulsa sonrakı hücumlarda müqavimət daha zəif 
olacaq və hər kəs canını və daha da əhəmiyyətlisi ailəsini xilas etməyə çalışacaqdı. 
Hazırkı Ermənistan prezidenti, Xocalı Soyqırımına görə əsas məsuliyyət daşıyan 
şəxslərdən biri olan Serj Sarkisyanın hadisə ilə bağlı açıqlamaları da bu fikri təsdiq 
edir
80
. Əslində sonrakı işğal proseslərinə baxıldıqda ermənilərin bu strategiyasının 
müəyyən dərəcədə uğur qazandığı da görünür. 
Xocalı qırğını, öz xalqını qorumaq üçün lazımi tədbirləri görməyən 
Azərbaycan Prezidenti Ayaz Mütəllibovun hakimiyyətinin süqutuna səbəb 
olmuşdur. Hadisələrdən sonra, 6 mart 1992-ci il tarixdə Mütəllibov istefa vermiş 
və prezidentin səlahiyyətləri müvəqqəti olaraq parlament sədri Yaqub Məmmədova 
verilmişdir. 
                                                          
78 Htpp:/president.gov.az/Azerbaijan/Khojali/Bge.Htm., (20 iyul 2004-cu il). 
79  X. Taqiev, "Press-konferetsiya o sobityax v Xodjalı", http://karabakh-
doc.azerall.info/ru/isegod/isg011-2.htm. (6 avqust 2009-cu il); Aydın Mextiyev, Brifinq v pres-tsentre 
prezidenta Azerbaydjan", Nezavisimaya qazeta, 4 mart 1992-ci il, http://karabakh-
doc.azerall.info/ru/isegod/isg011-2.htm , (6 avqust 2009-cu il). 
80  Thomas de Waal, Black Garden: Armenia and Azerbaijan through peace and war, New York 
University Press, 2003, s 172. 
 
28 
 
Mart ayı boyunca münaqişə davam etmiş, 24 mart 1992-ci il tarixdə 
Helsinkidə keçirilən ATƏM Xarici işlər Nazirləri Şurasında Qarabağdakı vəziyyət 
müzakirə edilmiş və qəbul edilən yekun bəyannamənin 3-cü və 11-ci maddələrində 
problemin həlli üçün Belorusiyanın Minsk şəhərində konfrans çağırılmasının 
qərarlaşdırıldığı qeyd edilmişdir.
81
 Bəyannamənin 9-cu maddəsində Azərbaycan, 
Almaniya, ABŞ, Ermənistan, Belorusiya, İsveç, İtaliya, Fransa, Türkiyə, Çexiya və 
Slovakiya Federal Respublikası olmaqla 11 ölkənin konfransda iştirakçı olacağı 
bildirilmişdir. Minsk Konfransı üçün koordinatorluq vəzifəsi İtaliyaya verilmiş və 
konfransa başçılıq etmək İtalyan nümayəndə Mario Rafaelliyə tapşırılmışdır. 
Konfransın 1992-ci ilin iyul ayında Minskdə keçirilməsi nəzərdə tutulmuşdur. 
ATƏM-in bu təşəbbüsü BMT tərəfindən də dəstəklənmişdir. BMT Təhlükəsizlik 
Şurasının 26 mart 1992-ci il tarixindəki toplantısında problemə birbaşa müdaxilə 
etməmək və ATƏM-in cəhdlərini dəstəkləmək qərarı alınmışdır.
82
 
1 aprel 1992-ci il tarixdə Romada Minsk Konfransında iştirak edəcək 
ölkələrin nümayəndələrinin iştirakı ilə Rafaellinin başçılığında toplantı 
keçirilmişdir. Eyni günlərdə ATƏM müşahidə heyəti də Bakıya səfər etmişdir.
83
 
1992-ci il aprelin sonunda İranın vasitəçilik cəhdləri də artmış və 7 may 
1992-ci il tarixdə, Tehranda Azərbaycan prezidentinin səlahiyyətlərini yerinə 
yetirən parlament sədri Yaqub Məmmədov, Ermənistan Prezidenti Levon Ter-
Petrosyan və İran İslam Respublikasının Prezidenti Haşimi Rəfsəncani arasında 
problemin həllinə dair görüş keçirilmişdir. Görüş nəticəsində Azərbaycan ilə 
Ermənistan arasında səkkiz maddədən ibarət müqavilə imzalanmışdır. Amma 
razılaşma imzalandıqdan yalnız iki gün sonra 9 may 1992-ci il tarixdə Ermənistan 
ordusu "bölgənin açarı" sayılan Şuşanı, 17 may 1992-ci il tarixdə isə bölgəni 
Ermənistana bağlayan Laçını işğal etmişdir. Bu da İranın vasitəçilik və 
Ermənistanın sülh mövzusundakı mövqeyinin "səmimiyyəti" mövzusunda suallar 
ortaya çıxarmış və bu sülh cəhdinin də nəticəsiz qalmasına səbəb olmuşdur.
84
 
Maraqlı olan bir məqam da, hadisələrin eyni günlərdə sülh danışıqları 
üçün bölgəyə gələn ATƏM heyətinin gözləri qarşısında cərəyan etmiş olmasıdır. 
Eyni günlərdə, mayın 15-də Azərbaycanda Mütəllibovun hakimiyyətə qayıtma 
cəhdi uğursuzluqla nəticələnmiş və müxalifət gözlədiyi seçkidən əvvəl iqtidara 
                                                          
81 "Minsk Process", http://www.osce.org/item/21979.html, (1 avqust 2009-cu il), Bu qərarın tam mətni 
üçün baxın: "Helsinki Additional Meeting of the CSCE Council 24 March 1992 Summary of 
Conclusions" http://www.osce.org/documents/mcs/1992/03/4150_en.pdf , (1 avqust 2009-cu il). 
82 Taşkıran , Geçmişten Günümüze Karabağ Meselesi, s. 169.; Manvel Sarkisyan, Politiçeskie Problemı 
Kavkaza i Armeniya. Politika Armenii v Regione (Erivan, Armyanskiy Tsentr Strategiçeskix i 
Natsionalnıx İssledovaniy, 1998, s. 59. 
83 Araz Aslanlı, "Türk Dünyasının Kanayan Yarası: Karabağ", Yeni Türkiye, Türkler Özel Sayısı 19. 
cilt, s. 200. 
84 http://www.president.az/azerbaijan/nk/conf3.htm , (24 may 2003-cü il). 
29 
 
gəlmişdir.
85
 Yeni iqtidar keçmiş DQMV də daxil olmaqla ərazi bütövlüyü 
mövzusunda qətiyyən güzəştə getməyəcəyini ilk başdan elan etmiş və "ilk 
imtahanını" da 21 may 1992-ci il tarixdə Helsinkidə keçirilən ATƏM Yüksək 
Vəzifəli Şəxslər Komitəsi iclasında vermişdir. Bu toplantıda, ABŞ nümayəndəsinin 
təklif etdiyi, Azərbaycanın ərazi bütövlüyünü vurğulayan və bölgədəki bütün xarici 
hərbi qüvvələrin çəkilməsini nəzərdə tutan təklif, Ermənistan istisna olmaqla 51 
ölkənin nümayəndələri tərəfindən dəstəklənmişdir. Konsensus əldə edilmədiyi 
üçün təklif qərara çevrilməmişdir. Ermənistanın tərəflər arasında 29 iyun-7 iyul 
tarixlərində keçirilməsi nəzərdə tutulan Roma müzakirələrinin 3-cü və 15 iyul 
1992-ci il tarixdə keçirilməsi planlanan 4-cü mərhələsinə, keçmiş DQMV 
Ermənilərinin daha əvvəl may ayında əldə edilən "maraqlı tərəf" statusundan 
imtina edərək "Dağlıq Qarabağ Respublikası" adı altında iştirak etməsinə dair 
təkidi digər iştirakçılar tərəfindən qəbul edilməmiş və beləcə müzakirələrdən nəticə 
alınmasına maneçilik törədilmişdir.
86
 
Eyni tarixdə Ermənistan Rusiya ilə Rus hərbi alayının (7-ci ordunun) 
ölkədə qalmasına dair müqavilə imzalamışdır. Bu hadisəyə bir də Ermənistanın 
MDB üzvü olması və 15 may 1992-ci il tarixdə imzaladığı Kollektiv Təhlükəsizlik 
Müqaviləsini Azərbaycanın imzalamadığı əlavə olunduğu zaman, Rusiyanın 
dəstəyini alma baxımından Ermənistanın əhəmiyyətli bir üstünlük əldə etdiyi 
açıqca görünür.
87
 
Bundan cəsarətlənən Ermənilərin orta miqyaslı hücumlarını davam 
etdirməklə yanaşı, bir də böyük miqyaslı hücum planladıqları iddiaları gündəmə 
gəlməyə başlamışdır. Buna cavab olaraq Azərbaycan 12 iyun 1992-ci il tarixdə əks 
hücum başlatmışdır. Diplomatik müzakirələrin zəifləməsinə səbəb olan bu 
hücumlar daha əvvəl Erməni ordusu tərəfindən işğal edilən bir çox kəndin işğaldan 
azad edilməsi ilə nəticələnmişdir. Bu hadisələrdən sonra Ermənistan 
nümayəndələrinin sülh danışıqlarına keçmiş DQMV ərazisində yaşayan 
ermənilərin rəsmi statusla iştirak etməsini istəmələri və əks təqdirdə müzakirələrdə 
iştirak etməyəcəklərini söyləmələri Roma müzakirələrinin 3-cü və 4-cü 
mərhələsində nəticə alınmasına imkan verməmiş və bu vəziyyət Roma 
müzakirələrinin iştirakçıları tərəfindən narazılıqla qarşılanmışdır.
88
 
Müharibənin alovlanması beynəlxalq müşahidəçiləri vasitəçilik səylərini 
artırmağa sövq etmişdir. 26 Avqust 1992-ci il tarixdə Qazaxıstan prezidenti 
                                                          
85 7 iyun 1992-ci il tarixdə Azərbaycanda prezidentlik seçkiləri keçiriləcəkdi. Ancaq yuxarıda bəhs 
etdiyimiz cəhdin qarşısının alınmasıyla birlikdə müxalifət (AXC), parlament sədrliyini əldə etdi. 
Keçmiş prezident istefa etdiyi və yenisi də hələ seçilmədiyi üçün qanunlara görə məclis sədri 
prezidentlik səlahiyyətlərini də icra edirdi. 7 iyunda keçirilən prezident seçkilərində AXC sədri Əbülfəz 
Elçibəyin qələbə çalmasıyla demokratik müxalifətin iqtidara gəlmə prosesi tamamlanmış oldu.  
86 "Beyker Roma toplantısından ümidlidir", Azadlıq, 15 iyun 1992-cı il.  
87 Taşkıran, Geçmişten Günümüze Karabağ Meselesi, ss. 171-172. 
88 Cafersoy, Elçibey Dönemi Azerbaycan Dış Politikası (Haziran 1992-Haziran 1993), s. 81. 
 
30 
 
Nazarbayev atəşkəs elan edilməsi üçün təşəbbüs göstərmiş, avqustun 27-də isə 
Minsk Qrupunun rəhbəri Mario Rafaelli Azərbaycana və Ermənistana səfər edərək 
tərəflərə atəşkəs elan edilməsinə və Minsk konfransı üçün müzakirələrə 
başlanmasına dair müraciət etmişdir. İlk nəticələr Azərbaycan, Ermənistan və 
Qazaxıstan xarici işlər nazirləri arasında 27 Avqust 1992-ci il tarixdə Alma-Ata 
bəyannaməsinin imzalanmasıyla əldə edilmişdir.
89
 Bu bəyannamədə nəzərdə 
tutulduğu üzrə, 1 sentyabr 1992-ci il tarixdən etibarən atəşkəs təmin edilmişdir. 3 
sentyabr 1992-ci il tarixdə tərəflər Minsk qrupunun da çağırışına əməl edərək bu 
sənədi həyata keçirmək üçün Ermənistanın sərhəddəki İcevan rayonunda protokol 
imzalamışdır. 14-15 sentyabr 1992-ci il tarixlərində üç tərəfli işçi qrupu fəaliyyətə 
başlamışdır. Lakin prosesin gedişində Ermənistan Alma-Ata bəyannaməsini rədd 
etmiş və Qazaxıstanın onu razı salmaq üçün etdiyi səylər də nəticəsiz qalmışdır.
90
 
Bir sonrakı təşəbbüs Rusiyadan gəlmişdir. 19 sentyabr 1992-ci il tarixdə 
Rusiyanın vasitəçiliyi ilə Soçi şəhərində Azərbaycan, Ermənistan, Rusiya 
Gürcüstan müdafiə nazirləri 25 sentyabr 1992-ci il tarixdən etibarən atəşkəs təmin   
edilməsi və bir sıra başqa məqamları nəzərdə tutan müqavilə imzalamışdır.   
Ancaq, bir yandan iki tərəfin durmadan bir-birlərini atəşkəs pozmaqda   
günahlandırması, digər yandan isə Ermənistanın Azərbaycan içərisindəki keçmiş  
DQMV  ermənilərinin  danışıqlarda  rəsmi  statusla  iştirak etməsinə dair təkidləri 
səbəbiylə bu müqaviləyə əməl edilməmişdir.
91
 
1992-ci ilin oktyabr ayının ortalarından etibarən vasitəçilik fəaliyyətləri 
sıxlaşdıran BMT baş katibinin xüsusi nümayəndəsi Cek Mareskanın səyləri eyni 
səbəblərə görə nəticəsiz qalmışdır. İyunun 12-dən Azərbaycanda olan üstünlük 
1992-ci ilin dekabrında ermənilərin yenidən hücum edərək 13 kəndi işğal etməsiylə 
Ermənistana keçməyə başlamışdır.
92
 
3 yanvar 1993-cü il tarixdə, ABŞ Prezidenti Core Buş ilə Rusiyalı 
həmkarı Boris Yeltsin arasındakı Kremldəki görüşdə Ermənistanın Azərbaycan 
torpaqlarını işğal cəhdləriylə bağlı imzalanan bəyannamədə "Dağlıq Qarabağ və 
Azərbaycan-Ermənistan sərhədindəki münaqişədən" narahatlıq ifadə edilmiş və 
problemin ATƏM-in əsas prinsipləri çərçivəsində həll edilməsi zərurən 
vurğulanmışdı. Münaqişənin tərəfləri olan Ermənistan və Azərbaycan isə 
problemin həll olunmamasının səbəbi kimi digərinin barışmaz mövqeyə sahib 
olmasını göstərirdilər.
93
 
                                                          
89 "Almatı Protokolunun İcrasına Nəzarət Protokolu", Azadlıq, 5 oktyabr 1992-ci il; P.Ş. Səfərov, 90-cı 
illərdə Azərbaycanın beynəlxalq vəziyyəti və xarici siyasəti, Bakı, Elm, 1999, s. 31.; Suren Zolyan, 
Naqornıy Karabax: Problema i konflikt, http://www.armenianhouse.Org/zolyan/nf-ru/karabakh/5.html , 
(2 avqust 2009-cu il). 
90 Səfərov, 90-cı illərdə Azərbaycanın beynəlxalq vəziyyəti və xarici siyasəti s. 31. 
91 Aslanlı, "Türk Dünyasının Kanayan Yarası: Karabağ", s. 406. 
92 Azərbaycan, 8 yanvar 1993-cü il. 
93 Azərbaycan, 8 yanvar 1993-cü il. 
 
31 
 
20 fevral 1993-cü il tarixdə Azərbaycan, ABŞ, Rusiya, Ermənistan 
nümayəndələri və Minsk konfransının sədri Rafaellinin iştirakı ilə Roma 
müzakirələri başlamışdır. Müzakirələr nəticəsində tərəflər atəşkəsin tam olaraq 
təmin edilməsi və Minsk konfransının rəsmi olaraq açılması üçün razılaşma əldə 
edə bilməsələr də, atəşkəsin təmin edilməsi üçün bölgəyə müşahidəçilərin gəlməsi 
mövzusunda razılaşmışdılar.
94
 
Ancaq, 27 mart 1993-ci il tarixdə Ermənistan, onu Azərbaycanın 
içərisindəki keçmiş DQMV inzibati sərhədlərinə bağlayan koridorlardan biri olan 
Kəlbəcər rayonu istiqamətində hücuma keçmişdir. Bu hücum 27 mart-3 aprel 
1993-ci il tarixləri arasında davam etmişdir. Azərbaycan Prezident Aparatı 6 aprel 
1993-ci il tarixdə, aprelin 3-dən etibarən Kəlbəcər rayonunun tamamilə Ermənistan 
ordusu tərəfindən işğal edildiyini rəsmən açıqlamışdır. Hücum nəticəsində rayon 
əhalisinin bir hissəsi öldürülmüş, qalanlar isə qaçqın vəziyyətinə düşmüşdür. 
Azərbaycan tərəfi bu işğal prosesində Rus hərbi birliklərinin Ermənistan tərəfinə 
kömək etdiyini bildirmişdir. 
6 aprel 1993-ci il tarixdə, əsasən Ermənilərin "xətrinə dəyməməyə" 
çalışan ABŞ da Erməni hücumlarını qınamışdır. Eyni dövrdə Azərbaycan tərəfi 
danışıqlar davam edərkən torpaqlarının Ermənistan tərəfindən işğal edilməsi 
səbəbiylə ATƏM-in sülh danışıqlarında iştirakdan imtina etdiyini açıqlamışdır.
95 
Hadisəni şərh edən Ermənistan müdafiə naziri Vazgen Manukyan, Kəlbəcərin 
işğalında Ermənistan ordusunun qətiyyən iştirak etmədiyini, hadisənin "Qarabağ 
bölgəsi erməniləri tərəfindən" reallaşdırıldığını iddia etmişdir. Azərbaycanın 
Kəlbəcər rayonunun Ermənistan silahlı qüvvələri tərəfindən işğalı müzakirələrin 
yenə də nəticəsiz qalmasına səbəb olmuşdur. 
8 aprel 1993-ci il tarixdə AB-yə üzv ölkələr də "Azərbaycan 
torpaqlarından çıxması" və toqquşmaların dayandırılması mövzusunda "Dağlıq 
Qarabağdakı nüfuzundan istifadə etməsi" üçün Ermənistan hökumətinə müraciət 
etmişdir. Manukyan isə Kəlbəcərin işğalında Ermənistan ordusunun heç iştirak 
etmədiyini, hadisənin "Qarabağ Ermənilərin tərəfindən həyata keçirildiyi" iddiasını 
təkrarlamışdır.
96
 
Azərbaycan rəsmiləri işğala hüquqi qiymət verilməsi və nəticələrinin 
ortadan qaldırılması üçün beynəlxalq səviyyədə təşəbbüslər göstərmişdir. Həm 
dövlət başçısı, həm də xarici işlər nazirliyi işğalın qınanması və Ermənistana qarşı 
lazımi sanksiyaların tətbiq olunması üçün BMT, ATƏM və digər beynəlxalq 
quruluşlar nəzdində cəhdlərini davam etdirmişdir. Azərbaycanın BMT-dəki 
nümayəndəsi Həsən Həsənov, Azərbaycan Prezidenti Əbülfəz Elçibəyin və Xarici 
İşlər Naziri Tofiq Qasımovun tələbi ilə BMT Təhlükəsizlik Şurası üzvləriylə 
                                                          
94 Azərbaycan, 3 mart 1993-cü il. 
95 Aslanlı, "Tarihten Günümüze Karabağ Sorunu", s. 407.  
96 Çiloğlu, Rusya Federasyonunda ve Transkafkasyada Etnik Çatışmalar, ss. 163-164. 
 
32 
 
görüşərək hadisəylə bağlı açıqlama verilməsini və qərar alınmasını istəmişdir. 6 
aprel 1993-ci il tarixdə BMT Təhlükəsizlik Şurasının fəaliyyətdə olan sədri 
Pakistanlı Cəmşid Merker açıqlama verərək, Təhlükəsizlik Şurasının Azərbaycan 
və Ermənistan arasındakı münasibətlərin pisləşməsindən, ermənilərin (ölkə adı 
qeyd olunmurdu) Kəlbəcəri işğalı kimi bölgədəki sülhü təhlükəyə atan 
hərəkətlərdən narahatçılığını ifadə etmişdir. Açıqlamada ayrıca, sərhədlərin 
toxunulmazlığı və ərazi bütövlüyü prinsipləri çərçivəsində ATƏM-in sülh yaratma 
təşəbbüslərinin dəstəklənildiyi vurğulanmış, BMT baş katibinin mövzuyla əlaqədar 
Təhlükəsizlik Şurasına hesabat təqdim etməsi istənmişdir. 14 aprel 1993-cü il 
tarixdə BMT-nin baş katibi tərəfindən Təhlükəsizlik Şurasına təqdim edilən 
hesabatda, bölgədəki münaqişəyə və xüsusilə də Kəlbəcərin işğalında Ermənistanın 
tərəf kimi iştirak edib etmədiyinin tarn olaraq müəyyənləşdirilə bilmədiyi, lakin, 
hücumlarda tanklardan, ağır silahlardan və təyyarələrdən istifadə edilməsinin    
hadisədə yerli Ermənilər xaricindəki bir qüvvənin iştirakını təsdiqlədiyi ifadə 
edilmişdir.
97
 İşğaldan dərhal sonra Türkiyə, Pakistan, İran İngiltərə, İKT ilə yanaşı 
bir az yumşaq üslubla da olsa İtaliya və Fransa da işğalı qınayan açıqlamalar 
vermişdilər.
98
 
Bu mərhələdə Rusiyanın da, bölgənin nəzarətini əlində saxlamaq 
məqsədiylə bir sıra cəhdləri olmuşdu. Əvvəlcə 8 aprel 1993-cü il tarixdə 
Azərbaycan Baş Naziri Pənah Hüseynov ilə Ermənistan Müdafiə və Təhlükəsizlik 
Naziri Vazgen Sarkisyan Rusiya Müdafiə Naziri Pavel Qraçovun vasitəçiliyi ilə 
görüşmüş, ancaq bu görüşdə bir nəticə əldə edilməmişdi. 23 aprel 1993-cü il 
tarixdə isə Rusiya Prezidenti Boris Yeltsin BMT Təhlükəsizlik Şurasında, 
problemlə əlaqədar vasitəçilik edəcəklərini açıqlamışdı. Daha sonra həm 
Ermənistan, həm Azərbaycan rəsmiləriylə, həm də keçmiş DQMV 
nümayəndələriylə görüşlər keçirilmişdi. Kəlbəcərin işğalından sonra, 26-29 aprel 
1993-cü tarixlərində Praqada ATƏM-in Yüksək Vəzifəli Şəxslər Komitəsinin iclası 
da keçirilmişdi. Azərbaycanın istəyi və 17 üzv ölkənin dəstəyi ilə baş tutan iclasda, 
sülh danışıqlarının davamı üçün Ermənistanın Kəlbəcərin boşaldılması 
istiqamətində addım atmasının vacib şərt olduğu vurğulanmışdı. İclas nəticəsində 
bölgədəki müharibəni qınayan və işğal olunmuş Azərbaycan torpaqlarındakı 
"xarici qüvvələrin dərhal çıxarılmasını" nəzərdə tutan bəyannamənin qəbul 
edilməsinə Ermənistan "veto" haqqından istifadə edərək mane olmuşdu
99
. Qərarda 
eyni zamanda işğalçı qüvvələrin (ölkə adı qeyd olunmurdu) Kəlbəcər rayonundan 
                                                          
97 "Items relating to the situation between Armenia and Azerbaijan", www.un.org/en/sc/repertoire/93-
95/CHAPTER%208/EUROPE/item_9_ArmeniaAzerbaijan.pdf, s.4 (29 iyul 2009-cu il). 
98 "Xarici diplomatlann mövqeyi", Azərbaycan, 3 aprel 1993 və Cafersoy, Elçibey Dönemi Azerbaycan 
Dış Politikasi (Haziran 1992-Haziran 1993), s. 85. 
99 Elçin Əhmədov, Ermənistanın Azərbaycana təcavüzü və beynəlxalq təşkilatlar, Bakı, Tuna, 1998, s. 
64. 
33 
 
çıxarılması və ATƏM Minsk konfransı çərçivəsində danışıqların başladılması 
istənilirdi. 
Azərbaycanın böyük diplomatik səyləri nəticəsində 30 aprel 1993-cü il 
tarixdə BMT Təhlükəsizlik Şurası da Azərbaycan-Ermənistan münaqişəsi və 
Kəlbəcərin işğalı mövzusunu müzakirə etmiş və 15 üzvün hamısının lehinə səs 
verməsiylə 822 saylı qətnamə qəbul olunmuşdur. Əslində, BMT Təhlükəsizlik 
Şurasında Azərbaycan torpaqlarının Ermənistan tərəfindən işğalı məsələsini açıqca 
əks etdirən qərarın qəbulu qeyri-mümkün idi. BMT Təhlükəsizlik Şurasının daimi, 
üzvlərindən Rusiyanın açıq, Fransa və ABŞ-ın qapalı dəstəyi səbəbiylə çıxacaq 
qərarda Ermənistanın işğalçı dövlət olmasının açıq şəkildə göstərilməsi ehtimalı 
onsuz da yox kimi idi. Alınan qərar da bu vəziyyətə uyğun idi. Qərarda, 
Təhlükəsizlik Şurası sədrinin mövzuyla bağlı daha əvvəl verdiyi bəyanatlara və 
təqdim etdiyi hesabata da istinad edilmiş, Azərbaycan ilə Ermənistan arasındakı 
müharibənin təşviş doğuran miqyasından, Kəlbəcərin ermənilər tərəfindən (ölkə 
adı kimi qeyd olunmurdu) işğal edilməsindən narahatçılıq keçirildiyi bildirilir və 
beynəlxalq səviyyədə qəbul olunan sərhədlərin toxunulmazlığı, torpaqların silah 
vasitəsiylə ələ keçirilməsinin qəbul edilməzliyi, bütün dövlətlərin müstəqilliyinə və 
ərazi bütövlüyünə hörmət göstərilməsi prinsipləri vurğulanırdı. Qətnamədə ayrıca 
beş maddə sıralanmışdı: 
 
"BMT Təhlükəsizlik Şurası, 
1. Atəşkəsin qəti şəkildə təmin edilməsi məqsədiylə bütün hərbi əməliyyatların və 
düşməncə hərəkətlərin dərhal dayandırılmasını, ayrıca bütün işğalçı qüvvələrin 
Kəlbəcər rayonundan və Azərbaycanın yaxın dövrlərdə işğal edilmiş 
digər rayonlarmdan çıxarılmasını tələb edir; 
2. Münaqişənin Avropada Təhlükəsizlik və Əməkdaşlıq Müşavirəsinin Minsk 
qrupunun sülh prosesi çərçivəsində həll edilməsi məqsədilə maraqlı tərəfləri 
danışıqları dərhal bərpa etməyə və problemin sülh yolu ilə həllini çətinləşdirən hər 
hansı hərəkətlərdən çəkinməyə çağırır; 
3. Mülki əhalinin çətinliklərini azaltmaq üçün bölgədə, xüsusilə münaqişənin təsir 
dairəsindəki bütün rayonlarda insani yardım göstərilməsi üzrə beynəlxalq 
fəaliyyətin maneəsiz həyata keçirilməsinə çağırır, bütün tərəflərin beynəlxalq 
insani hüququn prinsip və normalarına əməl etmək məcburiyyətində 
olduğunu ifadə edir; 
4. Baş Katibdən Avropada Təhlükəsizlik və Əməkdaşlıq Müşavirəsinin 
Fəaliyyətdə olan sədri, həmçinin Müşavirənin Minsk qrupunun sədri ilə 
məsləhətləşərək regionda, xüsusilə Azərbaycanın Kəlbəcər rayonunda vəziyyətin 
qiymətləndirilməsini aparmağı və Şuraya növbəti məruzəni təqdim etməyi xahiş 
edir; 
34 
 
5. Məsələ ilə fəal şəkildə məşğul olmağı davam etdirməyi qərara alır."100 
Qərarda Azərbaycan baxımından müsbət məqamlar olsa da, ümumilikdə 
iki ölkə arasında tarazlıq qorunmağa çalışılmışdı. Belə ki, bir tərəfdən "Ermənilərin 
işğalından", "Kəlbəcərin və digər işğal edilən bölgələrin tərk edilməsi 
zərurətindən" bəhs edilərkən, Azərbaycanın təkidli tələblərinə baxmayaraq işğalçı 
dövlət kimi Ermənistanın adı açıqca ifadə edilmirdi. Amma, qərarda Qarabağ 
Ermənilərinin yox, Ermənistanın adının qeyd edilməsi birbaşa olmasa da 
Ermənistanın münaqişədə tərəf olduğunun rəsmi şəkildə təsdiqi idi. 
3 may 1993-cü il tarixdə Rusiya prezidenti Yeltsinin təşəbbüsüylə Rusiya, 
Türkiyə və ABŞ ATƏM prosesi çərçivəsində bir sülh təşəbbüsü başlatdıqlarını 
açıqlamışdır. Rusiyanı Ermənistanın dəstəkçisi kimi xarakterizə edən Azərbaycan, 
vəziyyəti tarazlamaq üçün bərabər gücə malik ölkə kimi ABŞ-ın prosesdə iştirak 
etməsini istəmişdir. Tərəflərin, 14 may 1993-cü il tarixinə qədər Erməni ordusunun 
Kəlbəcəri işğaldan azad etməsini, 17 may 1993-cü il tarixindən etibarən isə ATƏM 
çərçivəsində sülh danışıqlarına davam etdirilməsini nəzərdə tutan təklifləri 
Azərbaycan tərəfindən qəbul edilsə də, Ermənistan bunu rədd etmişdir.
101
 27 
maydakı Yeltsin-Ter-Petrosyan görüşündən sonra Ermənistanın mövqeyində 
dəyişiklik baş vermişdir. Yəni, Ermənistan vasitəçilərin bütün təkliflərini qəbul 
etdiyini bildirmişdir. Lakin, çox keçmədən bu dəfə də bölgə Ermənilərinin şərtləri 
qəbul etmədiyini irəli sürərək prosesi dayandırmışdır.
102
 Bəzi müşahidəçilər bu 
hadisəni Ermənistanla Qarabağ Erməniləri arasında çıxan ilk fikir ayrılığı olaraq 
qiymətləndirsələr də, bunu çox güman ki "hiylə" kimi şərh etmək də mümkündür. 
Çünki bu yolla, Ermənistan güzəştə getmədən, üzərindəki beynəlxalq təzyiqləri 
yüngülləşdirə bilirdi. 
3-4 iyun 1993-cü il tarixlərdə ATƏM-ə üzv olan 9 ölkə (ABŞ, Rusiya, 
Fransa Türkiyə, İtaliya, Almaniya, Çexiya, İsveç və Belorusiya) nümayəndələrinin 
Romada keçirilən görüşündə Ermənistan-Azərbaycan münaqişəsinin həlli üçün 
yeni bir sənəd hazırlanmışdır.
103
 BMT Təhlükəsizlik Şurasının 822 saylı 
qətnaməsinin icra olunması və ATƏM çərçivəsində müzakirələrə davam edilməsi 
üçün "Təcili Fəaliyyət Planı" qəbul edilərək tərəflərə təqdim olunmuşdur. "Təcili 
Fəaliyyət Planı" na görə 15 iyun 1993-cü il tarixdən etibarən Erməni tərəfi 
Kəlbəcəri tamamilə tərk etməyə başlamalı, 20 iyunda bu proses tamamlanmalı və 1 
iyuldan etibarən ATƏM-in 50 müşahidəçisi bölgəyə yerləşdirilməli idi. Sonra da 7 
avqust 1993-cü il tarixdən gec olmayaraq Minsk konfransında müzakirələr yenidən 
                                                          
100 htpp:/www.un.org/Docs/scres/1993/822e.pdf, (27 iyul 2009-cu il).  
101 Azadlıq, 7 may 1993-cü il. 
102 http://www.musavat.com/site/shownews.php?news_id=54441, (29 iyul 2009-cu il) və Çiloğlu, Rusya 
Federasyonu'nda ve Transkafkasya'da Etnik Çatışmalar, s. 167. 
103 Levon Chorbajan, Patrik Donabedian and Claude Mutafian, The Caucasian Knot: The History And 
Geopolities Of Nagorno Karabagh, London, Zed Books, 1995, s. 36. 
 
35 
 
başlamalı idi. Azərbaycan "Doqquzlar"ın bu sülh planını dərhal qəbul etmiş və 
imzalamışdır. Ermənistan da bu planı qəbul etmiş, ancaq işğal altındakı bölgədəki 
bəzi qüvvələrin Ermənistan rəhbərliyinin nəzarəti altında olmadığını irəli sürərək 
Kəlbəcərin azad edilməsi üçün bir ay əlavə vaxt istəmişdir.
104
 
ATƏM-in Minsk konfransının sədri Mario Rafaellinin 4 iyul 1993-cü il 
tarixdə başlayan Azərbaycan və Ermənistan səfərləri özü bir problemə çevrilincə 
planın tətbiq olunmasının nəzərdə tutulduğu qədər asan olmayacağı ortaya 
çıxmışdır. Rafaellinin bölgəyə Bakı-İrəvan-Bakı-Ağdam-Xankəndi-Bakı-Roma 
marşrutu ilə səfər etmək istəməsinə Ermənistan tərəfı etiraz etmişdir. Onlar 
Xankəndinə Ağdamdan gedilməsini istəmirdilər. Azərbaycan tərəfi güzəştli mövqe 
ortaya qoyaraq Bakı-Tiflis-İrəvan-Xankəndi-İrəvan-Tiflis-Bakı xəttini qəbul etmiş 
və Rafaelli bu marşrut ilə səfərini başa çatdırmışdır. Lakin, yenə də nəticə əldə 
olunmamışdır. Çünki, beynəlxalq vasitəçilərin sülh planı eyni idi: Ermənilər işğal 
etdikləri yerləri tərk edəcək, atəşkəs elan ediləcək, beynəlxalq müşahidəçilər 
bölgəyə gələcək və Minsk müzakirələri başa çatdırılacaqdı.
105
 Müzakirələrdən 
nəticəsiz qalmasının ən əhəmiyyətli səbəblərindən biri, heç şübhəsiz ki, o 
mərhələdə Azərbaycanda başlayan çevriliş cəhdi (daha sonra müvəffəqiyyətlə 
nəticələnmişdir) və ermənilərin bundan cəsarət alması olmuşdur. Əslində, bir 
tərəfdən də Ermənistan razılaşmanı imzalamayacağı və işğal etdiyi Azərbaycan 
ərazilərini azad etməyəcəyi təqdirdə, Azərbaycanın yenidən hücuma keçərək öz 
ərazilərini azad etməyə çalışacağı ehtimalı vardı. Bu səbəb Ermənistanı sülh 
planını qəbul etmək məcburiyyətində qoyurdu. Hətta, bu mövzudan ABŞ 
prezidenti Klintonun Azərbaycan prezidenti Elçibəyə iyunun 5-də yazdığı 
məktubda da bəhs edilmişdi.
106
 
Bu mərhələdə Azərbaycanda başlayan Elçibəy iqtidarının sonunu gətirən 
çevriliş prosesindən və ümumiyyətlə Azərbaycandakı daxili qarışıqlıqlardan 
cəsarətlənən Ermənistan Kəlbəcəri azad etmək yerinə, əksinə daha da irəli gedərək, 
Azərbaycan torpaqlarına qarşı işğalçı hücumlarını gücləndirmişdir. Vətəndaş 
müharibəsi təhlükəsi yaşayan və daha çox daxili problemlərlə məşğul olmaq 
məcburiyyətində qalan Azərbaycan (ordu birliklərinin əhəmiyyətli bir hissəsinin 
                                                          
104 Nezavisimaya qazeta, 16 iyun 1993-cu il. 
105 Muhammed Sahimi, "Factors Affecting the Development of Fossil Energy Resources of Developing 
Countries", Abbas P. Grammy, C. Kaye Bragg (edt), United States-Third World relations in the New 
World Order, Nova Science Publishers New York, 1996 s. 369. 
http://books.google.az/books?id=MhdUoJDedbEC&printsec=frontcover&hl=tr&source=gbs_v2_sumtn 
ary_r&cad=0#v=onepage&q=&f=false, (14 avqust 2009-cu il); "Azərbaycan Respublikası Prezidentinin 
səlahiyyətlərini həyata keçirən Azərbaycan Respublikası Ali Sovetinin Sədri Heydər Əliyevin və 
ATƏM-in Dağlıq Qarabağa dair Minsk Konfransımn sədri Mario Raffaellinin birgə mətbuat 
konfransında bəyanatı - Bakı, 14 iyul 1993-cü il",  
http://library.aliyev-heritage.org/print.php?lang=az&page=744731, (14 avqust 2009-cu il). 
106 Tahirzadə, Elçi Bəy, s. 287. 
 
36 
 
Bakıya yönəldiyi bir zamanda) Ermənistanın hücumları qarşısında ciddi 
müqavimət göstərə bilməmişdir. 1993-cü ilin sonuna qədər Ermənistanın 
Azərbaycan ərazilərini işğal etməsi və bunları qınayan BMT TŞ qətnamələri bir-
birini izləmişdir. 17 iyun 1993-ci il tarixdə bölgəyə səfər edən Rus müşahidəçilər 
Ağdam şəhərinin təyyarələrlə bombardman edilməsinin şahidi olmuşdular. Eyni 
mənzərə Rus müşahidəçilərin iyul sonuna qədər bölgəyə etdikləri iki səfər vaxtı da 
təkrarlanmışdır.
107
 26-28 iyun tarixlərində təşkil edilən hücumlar nəticəsində 
ermənilər Azərbaycanın Ağdərə rayonunu işğal etmişdirlər. 
23-24 iyul 1993-cü il tarixləri arasında Azərbaycanın Ağdam rayonunun 
böyük bir hissəsi Ermənistan tərəfindən işğal edilmişdir. BMT Təhlükəsizlik 
Şurasının 29 iyul tarixli iclasında mövzuyla əlaqədar 853 saylı qətnamə qəbul 
edilmişdir. Qərarda 822 saylı qətnamənin yerinə yetirilməsinin zərurəti 
vurğulanaraq, sərhədlərin toxunulmazlığı və ərazi bütövlüyü prinsipləri qeyd 
edilərək, 14 maddədə Ağdamın və işğal edilən digər bölgələrin təcili və qeyd-
şərtsiz azad edilməsi, problemin ATƏM-in Minsk qrupu çərçivəsində həll edilməsi 
və Ermənistanın bu mövzularda vacib bütün addımları atması zərurəti 
vurğulanmışdır.
108
 
Ancaq, 21 iyul-12 avqust 1993-cü il tarixləri arasında ATƏM-in Minsk 
qrupunun BMT Təhlükəsizlik Şurasının 822 və daha sonra alınan 853 saylı 
qətnamələrinin yerinə yetirilməsi üçün göstərdiyi səylər nəticəsiz qalmışdır. Çünki, 
11 avqust 1993-cü il tarixdən etibarən Ermənistan hərbi birləşmələrinin Füzuli və 
Cəbrayıl rayonlarına hücumları güclənmişdir. Ermənilərin Füzulini işğal cəhdləri 
üzərinə 18 avqust 1993-cü il tarixdə BMT Təhlükəsizlik Şurasının fəaliyyətdə olan 
sədri ABŞ nümayəndəsi Madlen Olbrayt uzun bir açıqlama verərək, Ermənistan ilə 
Azərbaycan arasındakı vəziyyətin pisləşməsindən hiss etdikləri narahatçılığı dilə 
gətirmişdir. Açıqlamada Ermənistanın, "Azərbaycanın Dağlıq Qarabağ 
bölgəsindəki qarşıdurmalarla bağlı BMT Təhlükəsizlik Şurasının 822 yə 853 saylı 
qətnamələrini yerinə yetirmək üçün addımlar atmasının zəruri olduğu,  
Azərbaycanın  Fizuli  rayonuna edilən  hücumları dayandırması,  daha əvvəl işğal 
edilən Kəlbəcər, Ağdam və digər yerlərin tərk edilməsinin zəruri olduğu" 
vurğulanmışdır.
109
 
9 avqust 1993-cü il tarixdə Romada ATƏM-in Minsk qrupunun 
Azərbaycan və Ermənistan nümayəndələri ilə görüşü yenidən başlamışdır. Görüşdə 
Erməni silahlı qüvvələrinin Azərbaycandan çıxarılmasını nəzərdə tutan "Təcili 
Fəaliyyət Planı" müzakirə edilmişdir.
110
 Keçmiş DQMV-nin Erməni icmasının 
                                                          
107 http://www.president.az/azerbaijan/nk/conf3.htm, (21 iyul 2009-cu il). 
108 http://www.un.org/Docs/scres/1993/853e.paf, (27 iyul 2009-cu il). 
109 "Items relating to the situation between Armenia and Azerbaijan", www.un.org/en/sc/repertoire/93-
95/CHAPTER%208/EUROPE/item_9_ArmeniaAzerbaijan.pdf, s.15-17. (29 iyul 2009) və Musa 
Qasımov, Azərbaycan Beynəlxalq Münasibətlər Sistemində, Bakı, Gənclik 1996, ss. 119-122.  
110 Xalq qəzeti, 14 avqust 1993-cü il. 
37 
 
nümayəndələri plana və başqa sənədlərə etirazlarını bildirərək, bəzi dəyişikliklər 
təklif etmişdilər.
111
 Bundan sonra isə Minsk qrupunun üzvü olan "Doqquzlar" 
tərəfindən yeni plan hazırlanaraq müzakirə üçün tərəflərə göndərilmişdir. 
Azərbaycan, öz maraqlarına uyğun olmayan və işğalı sona çatdırmağı nəzərdə 
tutmayan bu plana öz etirazını bildirmişdir. Planın qəbul edilməsi üçün tərəflərin 
ikisinin də razılığının şərt olması səbəbiylə bu plan da tətbiq oluna bilməmişdir. 
Planın qəbul edilməməsiylə vəziyyət bir az da mürəkkəbləşmişdir. Bu 
qarışıqlıqdan faydalanan Ermənistan hərbi birləşmələri hücumlarını artırmışdır. 23 
avqust 1993-cü il tarixdə Ermənistan ordusu Füzuli rayonunun böyük hissəsini 
işğal etmişdir. Bunu 25-26 avqust 1993-cü il tarixdə Cəbrayılın, 31 avqustda isə 
Qubadlının işğal edilməsi izləmişdir. 21-28 sentyabr 1993-cü il tarixdə Parisdə 
ATƏM-in Minsk qrupu son hadisələri müzakirə etmək üçün görüş keçirmişdir.
112
 
ATƏM-in Minsk qrupunun Parisdə keçilən 28 sentyabr 1993-cü il tarixli 
iclasında yenidən hazırlanmış "Təcili Fəaliyyət Planı" tərəflərə təqdim edilmişdir 
Azərbaycan tərəfi planın bu variantının BMT Təhlükəsizlik Şurasının 853 saylı 
qətnaməsinə zidd olduğunu əsas gətirərək plana qarşı çıxmışdır.
113
 Plan 
Azərbaycanın işğal olunmuş rayonlarından işğalçı qüvvətlərin qeyd-şərtsiz 
çıxarılmasını nəzərdə tutan 853 saylı qətnaməsinin üçüncü bəndini pozaraq, bu 
qüvvələrin çıxarılması üçün ön şərtlər nəzərdə tuturdu. Ayrıca, planda bu ərazilərin 
necə azad ediləcəyi də göstərilmirdi. Azərbaycanın BMT Təhlükəsizlik Şurasına 
göndərdiyi müraciətdə, sənədin qəbul edilməsinin hərbi gücdən istifada edərək 
başqa dövlətlərin ərazilərinin ələ keçirilməsinin təqdir edilməsi və BMT 
prinsiplərinin açıqca pozulması mənasına gəldiyi vurğulanırdı. 
Azərbaycanın bütün etirazlarına baxmayaraq, BMT Təhlükəsizlik Şurası 
ATƏM-in Minsk qrupu tərəfindən hazırlanan planı əsas aləraq 14 oktyabr 1993-cü 
il tarixli iclasında Ermənistan-Azərbaycan münaqişəsiylə bağlı 874 saylı qətnaməni 
qəbul etmişdir.
114
 Bu qərarda, daha əvvəl alınan 822 və 853 saylı qətnamələrə, 
fəaliyyətdə olan sədrin 19 avqust 1993-cü il tarixli şərhinə, ATƏM-in Minsk 
konfransının 1 oktyabr 1993-cü il tarixli məktubuna, Azərbaycanın və digər 
dövlətlərin müstəqilliyinin və ərazi bütövlüyünün toxunulmazlığına yer verilmiş, 
"Azərbaycanın Dağlıq Qarabağ bölgəsində və Ermənistan-Azərbaycan arasında 
yaşanan" münaqişədən duyulan narahatçılıq qeyd olunaraq, 13 maddə sıralanmışdı. 
Bu maddələrdə, 822 və 853 saylı qətnamələrin mütləq tətbiq olunması zərurəti və 
"işğal edilən torpaqların dərhal və şərtsiz olaraq tərk edilməsi mövzusunda" 
ATƏM-in Minsk qrupunun planının yerinə yetirilməsi üçün zəruri addımların 
atılması vurğulanırdı.
115
 
                                                          
111 Nezavisimaya Qazeta, 20 avqust 1993-cü il. 
112 http://www.president.az/azerbaijan/nk7conf3.htm , (5 avqust 2009-cu il). 
113 Azərbaycan, 13 oktyabr 1993-cü il. 
114 Qasımov, Beynəlxalq Münasibətlər Sistemində Azərbaycan (1991-1995), s. 122. 
115 www.un.org/docs/scres/1993/874e.pdf , (17 avqust 2009-cu il). 
38 
 
Əslində heç bir sanksiya nəzərdə tutmayan bu qərarların Ermənistanın 
işğalçı hücumlarını dayandırması mümkün deyildi. Məhz bu səbəb də Ermənistanı 
cəsarətləndirmiş və 23 oktyabr 1993-cü il tarixdə Horadiz qəsəbəsinin, 28 oktyabr-
1 noyabr 1993-cü il tarixlərində Zəngilanın da işğal edilməsiylə keçmiş DQMV də 
daxil olmaqla tarixi Qarabağ bölgəsinin demək olar ki, hamısı faktiki olaraq 
Azərbaycanın nəzarətindən çıxmış və Ermənistan ordusunun işğalı altında 
qalmışdır. 
2-8 noyabr 1993-cü il tarixdə ATƏM Minsk qrupunun Vyanada keçirilən 
iclasında 9 ölkənin nümayəndələri bölgədəki son vəziyyəti qınayan açıqlamalar 
vermişdilər. Nəticədə, 9 ölkənin ortaq istəyilə bir bəyannamə qəbul olunmuşdur. 
Bəyannamədə hərbi hücumların başladılması və yeni bölgələrin hərbi qüvvələrdən 
istifadə edilərək işğalı ATƏM-in prinsiplərinin pozulması kimi 
qiymətləndirilmişdir. Doqquz ölkə, işğalçı qüvvələri Horadiz və Zəngilan 
rayonlarından dərhal çıxmağa və BMT Təhlükəsizlik Şurasının qərarlarını yerinə 
yetirməyə dəvət etmişdir. Azərbaycan torpaqlarının Ermənistan tərəfindən işğalı 
probleminin atəşkəs təmin edildikdən və işğal olunmuş torpaqlardan silahlı 
qüvvələr çıxarıldıqdan sonra keçirilməsi nəzərdə tutulan Minsk konfransında 
müzakirə ediləcəyi qeyd olunmuşdur.
116
 Bəyannamədə mənfi məqamlar da vardı. 
Belə ki, atəşkəsi pozan, hücumları davam etdirən, yeni torpaqlar işğal edən tərəfin 
adı yenə açıqca bildirilmirdi. Minsk qrupu Ermənistanın və Ermənistan tərəfindən 
işğal edilmiş Azərbaycan torpaqlarında yaşayan ermənilərin hərbi qruplarının adını 
qeyd etməkdən çəkinərək "qarşıdurma tərəfləri" kimi ümumi anlayış və 
terminlərdən istifadə edirdi.
117
 
Sonrakı dövrdə Vyanada ATƏM-in Minsk qrupu tərəfindən BMT 
Təhlükəsizlik Şurasının 822, 853 və 874 saylı qətnamələrinin tətbiq olunmasına 
dair "Təcili Fəaliyyət Planı" yenidən tərəflərin müzakirəsinə təqdim edilmişdir.
118
 
Əslində "Vyana planı" ilə "Paris planı" arasında prinsipial heç bir fərq yox idi. Bu 
planda da münaqişənin tərəfi kimi Ermənistanın adı açıqca qeyd olunmurdu, 
sadəcə keçmiş DQMV erməniləri tərəf kimi təqdim olunurdular. Planda Şuşa və 
Laçından işğalçı qüvvələrin çıxarılması mövzusuna da toxunulmurdu. Bu 
mövzunun Minsk konfransında müzakirə edilməyəcəyi qeyd edilirdi. Digər işğal 
olunmuş ərazilərin boşaldılması isə embarqonun qaldırılması ilə əlaqələndirilirdi. 
Bütün bu bəhs edilənlər Azərbaycan üçün məqbul hesab edilmədiyindən 
Azərbaycan tərəfi "Vyana planı"nı da qəbul etməmişdir. 
BMT Təhlükəsizlik Şurası da öz növbəsində Horadiz və Zəngilanın işğalı 
ilə bağlı 11 noyabr 1993-cü il tarixdə "təsirsiz qərarlar" silsiləsinin sonuncusunu 
                                                          
116 Əhmədov, Ermənistanın Azərbaycana təcavüzü və beynəlxalq təşkilatlar, s. 23. 
117 Əhmədov, Ermənistanın Azərbaycana təcavüzü və beynəlxalq təşkilatlar, s. 23. 
118 Adjusted Timetable of Urgent Steps to implement, UN Security Council Resolutions 822, 853 and 
874, November 12, 1993. Azerbaycan Respublikası Xarici İşlər Nazirliyi Arxivi. 
 
39 
 
qəbul etmişdir. Digərlərindən elə də fərqlənməyən 884 saylı qətnamədə əsas 11 
maddə vardı. Qətnamədə əvvəlkilərdə olduğu kimi, ATƏM-in Minsk qrupu 
çərçivəsində problemin həlli üçün lazımi səyin göstərilməsinin vacibliyi 
vurğulanırdı. Təhlükəsizlik Şurası özünün əvvəlki 822, 853, 874 saylı 
qətnamələrinə də istinad edərək, Azərbaycan ilə Ermənistan arasındakı 
münasibətlərin gərginləşməsindən, hərbi əməliyyatların güclənməsi nəticəsində 
Azərbaycan Respublikasının Zəngilan rayonunun və Horadiz şəhərinin işğalından, 
beynəlxalq sərhədlərin pozulmasından narahatçılığını ifadə etmiş, torpaq əldə 
etmək məqsədiylə güc istifadə edilməsinin qəbul edilməzliyini və Azərbaycan 
Respuk likasının ərazi bütövlüyünü vurğulamışdı. Daha sonrakı 9 maddədə, 
tərəflər arasında atəşkəsin pozulması, Zəngilan rayonunun və Horadiz qəsəbəsinin 
işğalı, mülki vətəndaşlara və Azərbaycanın ərazi bütövlüyünə qarşı hücumla 
qınanmış, BMT Təhlükəsizlik Şurasının mövzuya bağlı daha əvvəlki qərarlarının 
bölgədə tətbiq olunması üçün Ermənistan dövlətinin lazımi səyi göstərməsi 
istənmiş, ATƏM-in Minsk qrupunun BMT Təhlükəsizlik Şurası qətnamələrinin 
yerinə yetirilməsi üçün hazırladığı "Təcili Fəaliyyət Planının Yeniləşdirilmiş 
Cədvəli"nə əməl edilməsi istənmiş; bütün dövlətlərin münaqişənin şiddətlənməsinə 
səbəb ola biləcək cəhdlərdən çəkinməsi tələbi vurğulanmışdır.
119
 
İlin sonuna doğru müharibə səngimişdir. 1993-cü ildən geriyə qalan 
Azərbaycanın işğal edilən torpaqları, BMT Təhlükəsizlik Şurasının tətbiq 
olunmayan qərarları və ATƏM-in Minsk qrupunun nəticəsiz qalan səyləri 
olmuşdur. BMT Təhlükəsizlik Şurasının qərarlarını qısaca şərh etməli olsaq, qeyd 
etməliyik ki, bu qərarların mühüm bir istiqaməti daim Azərbaycanın ərazi 
bütövlüyünün toxunulmazlığını, Ermənistanın problemdə tərəf olduğunu və işğal 
edilən ərazilərin dərhal və qeyd-şərtsiz tərk edilməsi zərurətini vurğulaması 
olmuşdur. Qərarların digər istiqamətini isə, Ermənistanın açıqca təcavüzkar ölkə 
kimi elan edilməməsi (halbuki, ordusu və hərbi təchizatı olmayan bölgədəki kiçik 
Erməni silahlı qrupların təyyarə, tank və ağır silahlarla təşkil edilən hücumların 
səbəbkarı olduğunu iddia etmənin nə qədər məntiqsiz olduğu çox açıq idi. Bundan 
əlavə, Kəlbəcərin işğalında iki tərəfdən - Azərbaycanın keçmiş DQMV-dən və 
Ermənistan sərhədindən hücumlar edildiyinə dair videolentlər də vardı), 
Ermənilərin işğal etdikləri əraziləri azad etməmələri halında tətbiq olunacaq 
sanksiyalar (İraqın Küveyti işğalı nümunəsində olduğu kimi) barədə heç bir 
konkret ifadənin ortaya qoyulmaması təşkil etmişdir. Amma nəticədə, daxili 
qarışıqlıqlar yaşayan və lazımi xarici hərbi dəstək təmin etməyən Azərbaycan öz 
ərazilərinin təxminən 20 %-ni itirmiş, ərazi bütövlüyü və suverenliyi ciddi şəkildə 
təhlükə altına düşmüşdür. 
                                                          
119 www.un.org/docs/scres/1993/884e.pdf, (27 avqust 2009-cu il). 
 
40 
 
Eyni dövrdə ATƏM-in Minsk qrupunun BMT Təhlükəsizlik Şurasınm 
qəbul etdiyi qətnamələri tətbiq etmək üçün hazırladığı "Təcili Fəaliyyət 
Plan"larının heç bir gücə sahib olmadığı da aydın şəkildə görünürdü. Bunun da 
başlıca səbəblərindən biri ATƏM-in əlaqədar qərarları tətbiq etməyən tərəfə qarşı 
sanksiya tətbiq etmə mexanizminə sahib olmamasıdır. Belə ki, Minsk qrupunun 
qəbul etdiyi qərarlar sadəcə təklif və tövsiyə xarakteri daşıyırdı. 
1994-cü ilin yanvar-mart dövrü kiçik miqyaslı hücumlarla yanaşı, ATƏM 
və Rusiyanın vasitəçilik cəhdləriylə keçmişdir. 
Rusiya ATƏM-in Minsk qrupunun üzvü olsa da sülhün təmin edilməsi 
üçün öz planlarına daha çox üstünlük verir və bununla da bölgədəki keçmiş 
nüfuzunu bərpa edəcəyini düşünürdü. Rusiyanın cəhdləri içində ən əhəmiyyətliləri 
Moskvada 18 yanvar 1994-cü il tarixdə Rusiya Xarici İşlər Naziri Andrey 
Kozırevlə Azərbaycan Xarici İşlər Naziri Həsən Həsənov arasındakı və 20 yanvar 
1994-cü il tarixdə Rusiya və Ermənistan xarici işlər nazirləri Kozırev ilə 
Hovanisyan arasındakı görüşlər, 4 fevral 1994-cü il tarixində Macarıstanda "Minsk 
Doqquzluğu"nun ATƏM-in Minsk konfransının yeni sədri İsveçli Yana Eliassonla 
görüşü, 18 fevral 1994-cü il tarixdə Azərbaycan, Ermənistan və Rusiya müdafiə 
nazirləri arasında Moskvada keçirilən görüşdən sonra protokol imzalanması, 28 
fevral - 1 mart 1994-cü il tarixlərində Rusiya prezidentinin səlahiyyətli 
nümayəndəsinin və Rusiya müdafiə nazirinin müavininin Bakı və İrəvana səfərləri 
olmuşdur.
120
 
31 mart - 3 aprel 1994-cü il tarixlərində MDB Parlamentlərarası Şurasının 
nümayəndəsi kimi Qırğızıstan Ali Məclisinin sədri və Rusiya prezidentinin xüsusi 
nümayəndəsi Bakıya, İrəvana və Azərbaycanın Xankəndi şəhərinə səfər etmişdir. 9 
apreldə Ermənistan gücləri Tərtər rayonuna təxminən bir ay davam edən iri 
miqyaslı hücum başlatmışdır.
121
 Aprelin 15-də Moskvadakı MDB dövlət başçıları 
zirvəsində Rusiya, Azərbaycan və Ermənistan prezidentlərinin görüşündə problem 
müzakirə edilmişdir. MDB sammitində "Dağlıq Qarabağ bölgəsi və ətrafındakı 
hadisələr" mövzusunda ortaq bir bəyanat verilmişdir.
122
 
26 aprel - 2 may 1994-cü il tarixlərində ATƏM heyəti bölgəyə səfər 
etmişdir. 4-5 may 1994-cü il tarixlərində, Bişkekdə MDB Parlamentlərarası 
Şurasının iclası çərçivəsində Qırğızıstan parlamenti və Rusiya Xarici İşlər 
Nazirliyinin nümayəndələri ilə Ermənistan və Azərbaycan parlamentlərinin 
başçıları və keçmiş DQMV-nin azərbaycanlı (Azərbaycan Türkü) və erməni 
icmalarının nümayəndələri görüşmüşdür. Bu görüşdə sülhə doğru bir addım kimi 5 
may 1994-cü il tarixdə "Bişkek Protokolu" imzalanmışdır.
123
 Daha sonra 
imzalanacaq atəşkəs müqaviləsinə əsas təşkil edəcək olan bu protokolun, 
                                                          
120 Aslanlı, "Tarihten Günümüze Karabağ Sorunu", s. 414. 
121 http://www.president.az/azerbaijan/nk/conf3.htm, (24 avqust 2009-cu il). 
122 http://www.cis.minsk.by/russian/cis_peace.htm, (24 avqust 2009-cu il). 
123 Xalq qəzeti, 6 may 1994-cü il. 
41 
 
Azərbaycan, Ermənistan və keçmiş DQMV-nin təmsilçisi kimi yalnız Erməni 
icmasının adından imzalanması, Azərbaycan baxımından ciddi bir güzəşt idi. 
Çünki, o günə qədər Azərbaycan qarşı tərəf kimi yalnız Ermənistanı qəbul 
etməkdəydi. Lakin, indi öz ölkəsinin bir parçasını təmsil etdiyini iddia edənlərlə 
müqavilə imzalamışdı. 
Protokolda qısaca, keçmiş DQMV və onun ətrafındakı münaqişələrin 
Azərbaycan və Erməni xalqlarına və bölgənin digər xalqlarına zərər verdiyi, 14 
aprel 1994-cü il tarixli MDB sammitində silahlı münaqişənin dayandırılması və 
ortaq məxrəcə gəlinməsinin dəstəklənməsi, Parlamentlərarası Şuranın və MDB-nin 
bu istiqamətdəki səyləri, BMT və ATƏM-in problemin həlli mövzusunda aldığı 
qərarların (xüsusilə Təhlükəsizlik Şurasının 822, 853, 874 və 884 saylı 
qətnamələrinin) yerinə yetirilməsi zərurəti vurğulanaraq, Azərbaycan, Ermənistan 
və Rusiya müdafıə nazirləri arasında Moskvada imzalanan 18 fevral 1994-cü il 
tarixli protokola istinadən, 8 maydan 9 maya keçən gecədən etibarən atəşin 
kəsilməsi, bir sıra başqa problemlərlə birlikdə qaçqınların yerlərinə qayıdışının 
təmin edilməsi mövzusunda razılıq əldə olunduğu bildirilirdi. 9 may 1994-cü 
tarixdə Azərbaycan və Ermənistan müdafiə nazirləri və keçmiş DQMV-dəki 
bölücü Erməni liderliyinin nümayəndələri arasında atəşkəslə əlaqədar müqavilə 
imzalanmışdır. 12 may 1994-cü il tarixdən etibarən atəşkəs rejimi tətbiq olunmağa 
başlamışdır.
124
 Bu hadisə ilə Ermənistanın Azərbaycan torpaqlarına qarşı işğalçı 
hücumlarına və iki ölkə arasında yaşanan müharibəyə rəsmi şəkildə son 
qoyulmuşdu. Amma, bu hələ müharibənin başa çatması demək deyildi. Yenə də 
1994 atəşkəsindən bu günə qədərki dövrdə atəşkəsin tez-tez pozulması və bəzən bu 
pozuntuların müharibəyə çevriləcəyinə dair gözləntilər meydana gəlməsinə 
baxmayaraq, atəşkəs davam etmişdir. 
 
VII - PROBLEMĠN HƏLLĠNƏ DAĠR CƏHDLƏR  
(MAY 1994 - OKTYABR  2009) 
 
Atəşkəs müqaviləsinin qüvvəyə minməsindən sonra problemin həlli 
istiqamətində səylər güclənmişdir. İndiyə qədər bu iqamətində göstərilmiş 
təşəbbüsləri ümumilikdə belə təsnif etmək mümkündür: 
a) Azərbaycan və Ermənistan rəsmiləri arasındakı görüşlər vasitəsiylə; 
b) Beynəlxalq qurumların iclaslarında problemə dair aparılan müzakirələr və 
alınan qərarlar vasitəsiylə; 
c) Xarici dövlət rəsmilərinin və beynəlxalq qurumların vasitəçilik təşəbbüsləri 
vasitəsiylə; 
d) Müxtəlif dövlətlərin müxtəlif səviyyədəki rəsmilərinin öz aralarındakı 
görüşlərdə problemə dair müzakirələr və verilən bəyanatlar vasitəsiylə; 
                                                          
124 www.cis.minsk.by/russian/cis-peace.htm, (27 avqust 2009-cu il). 
42 
 
e) Azərbaycan və Ermənistanın qeyri-hökumət təşkilatları (QHT) arasındakı 
görüşlər vasitəsiylə; 
f) Rəsmi qurum və QHT-lər tərəfindən keçirilən konfrans və digər tədbirlər 
vasitəsiylə. 
g) Son dövrlərdə bunlara əlavə olunan, Azərbaycan və Ermənistan nümayəndə 
heyətlərinin ortaq səfərləri vasitəsiylə 
Bütün bu fəaliyyətlər çox vaxt bir-birinə paralel və əlaqəli şəkildə həyata 
keçirildiyi üçün həll təşəbbüsləri bu əsərdə konkret istiqamətlər əsasında yox, 
xronoloji ardıcıllıqla qeyd olunmuşdur. 
 
1) HƏLLƏ DAĠR ĠLK TƏġƏBBÜSLƏR 
 
2 may 1994-cü il tarixdə atəşkəs imzalandıqdan sonrakı dövrdə Rusiyanın 
Minsk qrupundakı nümayəndəsi Vladimir Kazimirov 1994-cü ilin iyun və tez-tez 
səfər edərək görüşlər keçirmişdir.
125
 Kazimirov, keçirdiyi görüşlərin məqsədinin 
"atəşkəsin gücləndirilməsi və "Böyük Siyasi Saziş"in hazırlanması olduğunu" ifadə 
etmişdir.
126
 Rusiya, "Böyük Siyasi Saziş"in imzalanmasıyla, münaqişə bölgəsinə 
Rus ordusunun göndərilməsi və gələcəkdə bu problemin həllini öz nəzarətində 
saxlayaraq ümumilikdə Qafqazda mövqeyini yenidən gücləndirmək məqsədini 
güdürdü. Ancaq, Qərb dövlətləri Rusiyanın Qafqazda təsirini yenidən gücləndirmə 
cəhdlərinə qarşı çıxırdılar. Bu mövzuda xüsusilə ABŞ etirazlarını açıq şəkildə 
ortaya qoyurdu. Buna görə də, Rusiyanın öz hərbi birləşmələrini BMT-nin 
Sülhməramlıları statusu ilə bölgəyə yerləşdirmə təşəbbüsünə qəti şəkildə etiraz 
edilmişdir. Qərbin bu mövzudakı sərt mövqeyi ABŞ, Böyük Britaniya, Almaniya 
və Türkiyə rəsmilərinin açıqlamalarında da vurğulanırdı, ABŞ-ın MDB üzrə 
nümayəndəsi Ceyms Kollins münaqişə bölgəsinə hər hansı bir dövlətin silahlı 
güclərinin tək başına gətirilməsinə icazə verməyəcəklərini və problemin həllinin 
sadəcə ATƏM çərçivəsində təmin edilməsinə üstünlük verdiklərini açıqlamışdı. 
Problemin həlli üçün Rusiyanın hazırladığı "Böyük Siyasi Saziş" planının tətbiq 
                                                          
125V. Mitayev, "Rossiya i Zapad v Karabaxskom Konflikte", www.zakafkazya.org , (14 avqust 2009-cu 
il). 
126 Mətbuatda yazılanlara görə, Rusiyanın təklif etdiyi "Böyük Siyasi Saziş" Qarabağ probleminin dörd 
mərhələ üzrə həllini nəzərdə tutmaqda idi: ilk mərhələdə, tərəflərin hərbi qüvvələrinin 5-10 km geri 
çəkilməsi, iki gün içərisində Erməni qüvvələrinin Ağdam və Füzulidən çıxarılması, sülhməramlıların və 
müşahidəçilərin yerləşdiyi təhlükəsizlik zolağının yaradılması; ikinci mərhələdə Ermənistan ordusunun 
Cəbrayıldan çıxması, girov və əsirlərin qarşılıqlı dəyişdirilməsi, Ağdam və Füzulidən olan qaçqınların 
evlərinə qayıtması; üçüncü mərhələdə üç həftə ərzində Zəngilan, Qubadlı və Kəlbəcərin Ermənilər 
tərəfindən tərk edilməsi, Ermənistandan keçərək Naxçıvana gedən təbii qaz kəmərinin fəaliyyətə 
başlaması, dəmiryolu və quru yolu nəqliyyatmın təkrar başladılması; son mərhələdə "Dağlıq 
Qarabağ"ın, Laçın və Şuşanın statusunun müzakirə edilməsi. Mənbə: Mityayev, "Rossiya i Zapad v 
Karabaxskom Konflikte", www.zakafkazya.org , (14 avqust 2009-cu il). 
 
43 
 
olunmasında, ATƏM ilə Rusiya arasında yaşanan gərginliyin səbəbi, ATƏM-in 
problemin həllində yeganə vasitəçi olması (Rusiya yeganə vasitəçi modelini 
müdafiə edir və bu çərçivədə problemi təkbaşına 9 nəzarətində saxlama məqsədini 
reallaşdırmağa çalışırdı) yanaşmasını qəbul etməməsiydi.
127
 
Azərbaycan da sülh planı çərçivəsində yalnızca Rus əsgərlərinin 
sülhməramlı güc kimi bölgəyə yerləşdirilməsinə qarşı çıxmışdır. 1994-cü ilin iyul 
ayında bir açıqlama verən Azərbaycan prezidenti Heydər Əliyev Rus hərbiçilərinin 
bölgəyə) ATƏM-in sülhməramlı qüvvələri tərkibində və çoxmillətli 
sülhməramlıların bin hissəsi kimi daxil olmasını qəbul edə biləcəklərini ifadə 
etmişdir.
128
 
Avqust-sentyabr 1994-cü il tarixlərində Rusiyanın vasitəçiliyi ilə 
Moskvada keçirilən "Böyük Siyasi Saziş"ə dair müzakirələrdə nəticə əldə 
olunmaması, əslində Rusiyanın tək başına vasitəçilik etmə təşəbbüslərinin 
uğursuzluqla başa çatması demək idi. Rusiyanın problemin həllindəki təşəbbüsünə 
və tək başına sülhməramlı güc göndərməsinə mane olmaq üçün ATƏM-in Yüksək 
Məmurlar Komitəsi 16 sentyabr 1994-cü il tarixdə münaqişə bölgəsinə 
göndəriləcək sülhməramlı gücün çox millətli olmasına qərar vermişdir.
129
 
24 oktyabr 1994-cü il tarixdə ATƏM-in xüsusi iclasında, qurumun 
fəaliyyətdə olan sədri İtaliya Xarici İşlər Nazirinin müavini A. Martinnin 
sülhməramlı gücün tərkibinə dair təklifi qəbul edilmişdir. Qəbul edilmiş bu plan 
çərçivəsində bölgəyə təxminən 3000 hərbiçi və lazımı miqdarda hərbi ləvazimat 
göndərilməsi nəzərdə tutulurdu. Planda, bölgəyə gedəcək sülhməramlı qüvvədə bir 
dövlətin ən çox 30 faiz nisbətində təmsil oluna biləcəyi ifadə edilirdi. Plan, sülh 
danışıqlarının aparılmasına və bölgəyə sülhməramlı missiyanın göndərilməsinə 
dair bütün səlahiyyət və məsuliyyətin Minsk qrupunda olmasını nəzərdə tuturdu. 
ATƏM-in sülhməramlı gücünün bölgəyə göndərilməsi planına ilk reaksiyanı 
Rusiya vermişdir.
130
 Çünki ATƏM gücünün bölgəyə gəlməsi, problemin həllinin 
əsasən Rusiyanın nəzarətindən çıxmasına, hətta rəsmi Moskvanın prosesdən 
kənarlaşmasına səbəb ola bilərdi. O vaxt ATƏM-in Minsk qrupuna sədrlik edən 
Adres Byurner sülhməramlı gücün yerləşdirilmə şəklini müzakirə etmək üçün Rkı 
və İrəvana səfər etmişdir. Ancaq, Azərbaycanın qəbul etdiyi bu planı, Ermənistan 
rədd etmişdir. 
                                                          
127Ayna, 10 sentyabr 1994-cü il.  
128 Azərbaycan Respublikasının Prezidenti Heydər Əliyevin "Utro Rossii" qəzetinə müsahibəsi - 6 iyul 
1994-cü il, http://library.aliyev-heritage.org/az/7235858.html, (28 avqust 2009-cu il). 
129 Arsen Gasparyan, "Dinamika Karabaxskovo Konflikta; Rol Rossiskoy Federasii v Evo 
Uregulirovanii", 
www.coc.org/journal/cac06-1999 , (17 avqust 2009-cu il). 
130 Segodnya (Rusiya), 14 oktyabr 1994-cü il. 
 
44 
 
ATƏM-in 1994-cü ilin dekabr ayında keçirilən Budapeşt sammitində bu 
qurumun ATƏT-ə (Avropada Təhlükəsizlik və Əməkdaşlıq Təşkilatı) çevrilməsi 
ilə yanaşı, Minsk qrupunun formasında dəyişiklik edilmiş və tək sədrli sistem 
yerinə iki sədrdən ibarət həmsədrlik institutu yaradılmışdır. Sammitdə Rusiyaya 
Minsk qrupunun daimi həmsədri statusu verilərkən, NATO və Rusiyanın ortaq 
sülhməramlı güc yaratması və bu qüvvələrin ilk olaraq Ermənistan ilə Azərbaycan 
arasındakı münaqişə bölgəsinə (əslində Ermənistan tərəfindən işğal edilmiş 
Azərbaycan torpaqlarına) yerləşdirilə biləcəyi də qərarlaşdırılmışdır.
131 
ATƏT bu 
qərarıyla, Rusiyaya Minsk qrupunda daimi həmsədrlik postu verərək onun 
etirazlarını zəiflətmiş və buna paralel olaraq da, problemin həllinin ATƏT 
çərçivəsindən çıxaraq Rusiyanın monopoliyasına keçməsinə mane olmağa 
çalışmışdır. 
6-11 fevral 1995-ci il tarixdə Moskvada Azərbaycan, Ermənistan və 
keçmiş DQMV erməniləri arasında müzakirələr başlamışdır.
132
 Ermənistan tərəfi, 
müzakirələrin keçmiş DQMV Erməni tərəfi nümayəndələri, Azərbaycan və 
Ermənistan arasında üç tərəfli keçirilməsində təkid edirdi. Müzakirələrdə keçmiş 
DQMV ermənilərinin tərəf kimi qəbul edilməsi üçün Azərbaycana digər güclər 
tərəfindən də böyük təzyiqlər göstərilməkdəydi. Azərbaycan tərəfi isə, 
münaqişənin tərəflərin Azərbaycan ilə Ermənistan olduğu, keçmiş DQMV-nin 
Erməni və Azərbaycanlı icmalarının isə yalnız "maraqlı tərəf" olduğu tezisini 
müdafiə edirdi. Bundan başqa, Erməni tərəfi sülhməramlı gücünün bölgəyə, sülh 
müqaviləsinin imzalanmasından əvvəl göndərilməsini istəyirdi. Ermənistan 
bölgəyə yerləşdirilməsi nəzərdə tutulan qüvvələrin içərisində Türkiyə əsgərlərinin 
olmamasının vacibliyini vurğulayırdılar.
133
 Sülh danışıqlarında problem yaradan 
bir başqa bir mövzu isə Şuşa və Laçının boşaldılması və keçmiş DQMV-nin yeni 
statusunun necə müəyyənləşdiriləcəyi məsələsi idi. Ermənistan Şuşa və Laçının 
gələcəyi məsələsini keçmiş DQMV-nin statusunun müəyyənləşdirilməsindən sonra 
müzakirə edilməsi fikrini müdafiə edir və Laçın koridorunun öz nəzarətində 
qalması şərtini irəli sürürdü. Ancaq, Azərbaycan tərəfi bu təklifləri qəbul 
etməmişdir. Azərbaycan, Laçın koridorunun sülhün təmin edilməsi prosesində 
beynəlxalq qüvvələrin nəzarətində qalmasına razılıq versə də, keçmiş DQMV-nin 
statusu məsələsinin ancaq, işğalçı qüvvələr Şuşa və Laçını tərk etdikdən sonra 
müzakirə edəcəyini ifadə etmişdir. Ancaq Erməni tərəfi bu yanaşmanın əleyhinə 
çıxmışdır. Azərbaycan tərəfi də təklifləri mövcud variantda qəbul etməmişdir. 
Nəticədə Moskva müzakirələri də uğursuzluğa düçar olmuşdur. 
                                                          
131 Manvel Sarkisyan, Politiçeskiye Problemi Kavkaza: Armeniya, Politika Armenii v Regione, Erivan, 
The Armenian Center for National and international Studies nəşri, 1995, s. 55.  
132 Azərbaycan, 10 may 1995-ci il. 
133 Sabah (Türkiyə), 20 oktyabr 1994-cü il. 
 
45 
 
20 sentyabr 1994-cü il tarixdə Azərbaycan ilə Qərbin böyük neft şirkətləri 
arasında "Əsrin müqaviləsi" adlandırılan neft müqaviləsinin imzalanması, eyni 
zamanda Qərbin Azərbaycanda mövqeyini gücləndirməsi mənasına gəlirdi.
134
 30 
illik bu müqavilə (və daha sonra imzalanacaq başqa müqavilələr və qlobal 
əhəmiyyətli layihələr) səbəbiylə, Qərb dövlətləri bölgədəki problemlərin bir gün 
əvvəl həll edilməsini və bölgədə sülh və sabitliyin təmin edilməsini istəyirdilər. Bu 
çərçivədə ilk olaraq bölgənin yenidən Rusiyanın təsir dairəsinə girməsinə mane 
olmaq lazım idi. ABŞ-ın ATƏT-dəki nümayəndəsi Jozef Pressel açıq şəkildə 
Rusiyanın bölgəni nəzarət altında tutması ehtimalından böyük narahatçılıq 
keçirdiklərini ifadə edirdi.
135
 
Qərb dövlətlərinin bölgəyə marağının artdığını görən Rusiya 1995-cı il 
martın 16-da Ermənistanla 25 illik hərbi müqavilə bağlamışdır. Müqavilə 
Rusiyanın Ermənistanda hərbi baza yerləşdirməsini rəsmiləşdirirdi.
136
 
1995-ci ilin mart ayının axırlarında ATƏT-in Minsk qrupunun 
həmsədrləri münaqişə bölgəsinə səfər etmişdir. 6-7 aprel 1995-ci il tarixdə də 
Stokholmda ATƏT-in Minsk qrupu Azərbaycan ərazilərinin Ermənistan tərəfindən 
işğalı problemi ilə əlaqədar yeni müzakirələr aparmışdır. Hər iki cəhdin də 
nəticəsiz qalmasına Erməni tərəfinin əvvəlcə bölgənin statusunun təyin olunması 
tələbi, Azərbaycan tərəfinin isə əvvəlcə işğalçı qüvvələrin Şuşa və Laçını 
boşaltmasını istəməsi səbəb olmuşdur. 
1995-ci ilin may ayında Moskvada keçirilən müzakirələrdə Ermənistan 
ani bir qərarla Minsk konfransı prosesində iştirak etməyəcəyini bildirmişdir. 
Beləcə, Ermənistanın atdığı taktiki addımlar səbəbiylə həm Moskva, həm də 1995-
ci ilin iyun-iyul aylarında keçirilən Helsinki (Finlandiya) və Baden (Avstriya) 
müzakirələri nəticəsiz qalmışdır. 
ATƏT-in Minsk qrupunun 1995-ci ildə keçirilən müzakirələrində, 
Ermənistan tərəfinin işğalçı mövqeyindən hər hansı bir güzəştə getmədiyi üçün heç 
bir nəticə əldə edilməmişdir. Azərbaycan tərəfinin 1995-ci ildə siyasi uğur sayıla 
biləcək tək bir qazancı olmuşdur. Bu da, 3-9 sentyabr 1995-ci il tarixlərində Minsk 
qrupunun Moskvada keçirilən müzakirələrində, Minsk konfransının həmsədrləri V. 
Lozinski və H. Talvityenin təklifləriylə Ermənistan tərəfindən işğal olunmuş 
Azərbaycan torpaqlarınm boşaldılmasıyla əlaqədar planın ilk mərhələsinə Laçının 
da əlavə edilməsi idi.
137
 
 
 
 
                                                          
134S.V.Vostrikov, "Karabakskiy Krizis i Politika Rossii na Kavkaze", Nezavisimaya qazeta, 12 avqust 
1996-cı il. 
135 Azərbaycan, 1 mart 1995-ci il. 
136 Azərbaycan, 10 may 1995-ci il. 
137 Azadlıq, 5 dekabr 1995-ci il. 
46 
 
2) ATƏT ÇƏRÇĠVƏSĠNDƏ ARTAN SƏYLƏR 
 
1996-cı ilin fevral ayının sonlarında ATƏT-in fəaliyyətdəki sədri Flavio 
Kotti, ATƏT-in Minsk konfransının həmsədrləri V. Lozinski və H. Talvitye, Minsk 
qrupunun həmsədrləri V. Kazimirov və R. Niberg bölgəyə səfər etmişdilər.
138
 Səfər 
vaxtı ATƏT-in fəaliyyətdəki sədri Flavio Kotti rəsmi Bakının, Azərbaycan 
sərhədləri daxilində, keçmiş DQMV inzibati sərhədləri çərçivəsində muxtar 
struktur yaradılmasına dair təklifini dəstəklədiyini və münaqişənin həlli üçün hər 
cür köməyin göstəriləcəyini bildirmişdir.
139
 F. Kotti bu cür münaqişələrin həlli 
prosesində ATƏT kimi beynəlxalq təşkilatların belə çətinlik çəkdiyini qeyd etmiş, 
bunun üçün də münaqişənin tərəflərinin sülhü təmin etmək üçün bir araya 
gəlmələri zərurətini vurğulamışdır.
140
 ATƏT nümayəndələrindən sonra bölgəyə 
səfər edən ABŞ Xarici İşlər Nazirinin yeni müstəqil dövlətlər üzrə müavini Strob 
Talbott da Azərbaycan və Ermənistan rəsmiləri arasında birbaşa müzakirələrin şərt 
olduğunu qeyd etmişdir. ATƏT-in Minsk qrupunun Rusiyalı həmsədri Kazimirov 
ABŞ rəsmisinin bu mövqeyini dəstəkləsə də, Azərbaycan ilə Ermənistan arasındakı 
müzakirələrdən müsbət nəticə çıxacağına o qədər də inanmadığını ifadə etmişdir. 
Rusiya ilə ABŞ arasında Azərbaycan torpaqlarının Ermənistan tərəfindən 
işğalı məsələsinin həlli prosesində gizli rəqabət olmasına baxmayaraq, hər iki 
tərəfin də problemin həllindəki mövqeyi eyni idi. Mövzuya dair açıqlama verən 
ABŞ-ın Minsk qrupundakı nümayəndəsi Con Mareska, münaqişədəki ən önəmli 
problemin muxtariyyət mövzusu olmadığını, çünki bütün tərəflərin muxtariyyətin 
varlığını qəbul etdiklərini ifadə edirdi. Mareska münaqişəyə dair başlıca məsələnin 
isə hələ də həll edilə bilməyən Şuşa və Laçının boşaldılması və təhlükəsizliyinin 
təmin edilməsi mövzusu olduğunu vurğulayırdı.
141
 Bu çərçivədə, 1996-cı il aprelin 
ortalarında keçirilən Rusiya-ABŞ sammitində ABŞ, Rusiya, Azərbaycan və 
Ermənistan arasında dördtərəfli görüşün reallaşdırılması və ABŞ-Rusiya ortaq 
planının imzalanması nəzərdə tutulurdu. Ancaq Ermənistanın, işğal etdiyi 
Azərbaycan ərazilərindəki Ermənilərin iştirakı olmadan imzalanacaq hər hansı bir 
müqavilənin əhəmiyyətə sahib olmayacağını açıqlaması və Azərbaycanın da 
əvvəlki kimi bölgə ermənilərini münaqişənin tərəfi kimi tanımayacağını qeyd 
etməsi Moskva müzakirələrinin də nəticəsiz qalmasına səbəb olmuşdur. 
15-18 iyun 1996-cı il tarixlərdə Moskvada Minsk qrupunun Qarabağ 
problemiylə əlaqədar yeni bir iclası keçirilmişdir.
142
 Müzakirə mövzusu yenə də 
Şuşa və Laçının boşaldılması və tərəflərin təhlükəsizliyinin təmin edilməsi 
olmuşdur. Danışıqlarda Ermənistan tərəfi, Azərbaycanın hərbi baxımdan çox 
                                                          
138 Xalq qəzeti, 1 mart 1996-ci il. 
139 Azərbaycan, 1 mart 1996-cı il. 
140 Panorama, 6 mart 1996-cı il. 
141 Panorama. 25 yanvar 1996-cı il. 
142 Nezavisimaya qazeta. 2 iyul 1996-cı il. 
47 
 
gücləndiyini və bunun Ermənistan üçün daimi təhlükə meydana gətirəcəyini səbəb 
göstərərək Şuşa və Laçını tərk etmələrinin mümkün olmadığını ifadə etmişdir. 1-5 
iyul 1996-cı il tarixlərində Stokholmda keçirilən danışıqlar da bir növ Moskvadakı 
müzakirələrin davamı xarakterinə sahib olmuşdur. Moskva və Stokholm 
müzakirələrində Minsk qrupunun həmsədrlərinin mövqeyi Erməni tərəfinin 
istəklərinə daha yaxın olduğundan, təqdim edilən heç bir təklif Azərbaycan 
tərəfindən qəbul edilməmişdir.
143
 2-3 dekabr 1996-cı il tarixlərində Lissabondakı 
ATƏT dövlət və hökumət başçılarının sammitinə qədərki dövrdə Minsk qrupunun 
müzakirələrində və Frankfurtda (Almaniya) və Amsterdamda (Hollandiya) 
vasitəçilərin iştirakı olmadan keçirilən iki görüşdə də heç bir təklif qəbul 
edilməmişdir.
144
 
 
3) ATƏT-ĠN LĠSSABON SAMMĠTĠ 
 
ATƏT-in Lissabon sammiti 52 Avropa dövlətinin, ABŞ və Kanadanın, 
ayrıca müşahidəçi statusuyla 10 Asiya və Afrika dövlətinin dövlət və hökumət 
başçılarının iştirakı ilə keçirilmişdir. ATƏT-in Lissabon sammitinin ən əhəmiyyətli 
gündəm maddələrindən biri də Azərbaycan-Ermənistan münaqişəsi olmuşdur. 
Sammitdə Azərbaycan, ATƏT prinsipləri çərçivəsində öz ərazi bütövlüyünü 
qorumaq şərtiylə, Azərbaycan sərhədləri içində keçmiş DQMV inzibati sərhədləri 
daxilində ən geniş muxtariyyətə malik qurumun yaradılması ilə razılaşacağını ifadə 
etmişdir. Azərbaycanın bu təklifi Ermənistan istisna olmaqla, ATƏT-in Minsk 
qrupunun bütün üzvləri tərəfindən də dəstəklənmişdir.
145
 Ancaq göstərdiyi bütün 
səylərə baxmayaraq Azərbaycan Lissabon sammitinin yekun bəyannaməsindən 
təklif etdiyi maddənin çıxarılmasına və tam əks istiqamətdə Ermənistanın təklif 
etdiyi başqa bir maddənin qoyulmasına mane ola bilməmişdir. Azərbaycanın təklif 
etdiyi maddəyə Ermənistanın "veto" tətbiq etməsi və zirvə bəyannaməsinin qəbul 
edilməsinə maneçilik törətməsi səbəbiylə üçüncü ölkələr Azərbaycandan, öz 
təklifindən imtina etməsini istəmiş və Azərbaycan bu istəyi qəbul etmişdir. 
Azərbaycan nümayəndələrinin səyləri və təkidi üzərinə yekun 
bəyannamənin 20-ci maddəsində Azərbaycanın ərazi bütövlüyünü vurğulayan 
elementlərə yer verilmişdi. Ancaq Ermənistan nümayəndələri bəyannamənin 20-ci 
maddəsinə "veto" qoymuşdur. Yekun bəyannamədə Azərbaycanın etiraz etdiyi 
başqa məqamlar da vardı. Belə ki, münaqişənin həllində ərazi bütövlüyü prinsipini 
vurğulayan heç bir ifadə olmadığı halda, öz müqəddəratını təyin etmə hüququna 
dair ifadələr xüsusi vurğulanmışdı. Azərbaycan tərəfi də bunu nəzərə alaraq, 
sammitdə alınan qərarların heç birini imzalamayaraq "veto" hüququndan istifadə 
                                                          
143 Nezavisimaya qazeta, 13 iyul 1996-ci il. 
144 Nezavisimaya qazeta, 1 noyabr 1996-cı il. 
145  Əli Həsənov, Azərbaycan və ATƏT: Ermənistan-Azərbaycan Münaqişəsi və Dağlıq Qarabağ 
Problemi Ümumi Avrupa Təhlükəsizliyi Fonunda, Bakı 1997, s. 
48 
 
etmişdir.
146
 Sammitin yekun bəyannaməsinin qəbul olunmama ehtimalı yüksək 
olduğundan, xüsusilə Türkiyə və Fransanın vasitəçiliyi ilə "orta yol" tapılmışdır. 
Buna görə, Azərbaycan "veto" hüququndan istifadə etməkdən imtina etmiş və 
bəyannamə qeyd edilən 20-ci maddə də daxil olmaqla Azərbaycanın təklifləri 
diqqətə alınmadan və ümumilikdə isə Ermənistanın istəkləri ilə razılaşaraq qəbul 
edilmişdir. Bunun əvəzində, ATƏT-in fəaliyyətdəki sədri F. Kotti 3 dekabr 1996-cı 
il tarixdə Azərbaycanın istəklərini ehtiva edən xüsusi bir bəyanat vermişdir. 
Bəyanatda 3 əsas prinsip vurğulanırdı. Bunlar, Ermənistan «Azərbaycanın ərazi  
bütövlüyü;  Azərbaycan içərisində keçmiş  DQMV-yə ən yüksək muxtariyyət 
statusunun verilməsi; bu muxtar quruluşun bütün əhalisinin təhlükəsizliyinin 
təminat altına alınması şəklində ifadə edilmişdi.
147
 
 
Göründüyü kimi, Ermənistanın "veto"sunda axıra qədər israr etməsi 
nəticəsində Azərbaycanın ərazi bütövlüyünü vurğulayan 20-ci maddə sammitin 
yekun bəyannaməsindən çıxarılmış və bu hadisə Azərbaycan tərəfinə və 
ictimaiyyətə sanki bir zərurət kimi təqdim olunmuşdur. Burada iki maraqlı və 
qəribə məqam var idi. Doğrudan da "veto"lar ucbatından bəyannamənin çıxmaması 
ehtimalı var idisə, tərəflərdən birinin güzəştə getməsi zəruri idi. Amma belə 
vəziyyətdə Azərbaycan ərazilərini işğal altında tutan Ermənistan güzəştə getmək 
istəmədiyinə görə, torpaqları işğal altında qalan Azərbaycanın güzəşt etməsi niyə 
şərt olmuşdur, bu, anlaşıqlı deyil. Digər tərəfdən əslində münaqişələrin dinc yolla 
həll edilməsinə dair bəyanatlar üçün hər kəsin səs verməsi qaydası şərt də deyil. 
Belə ki, ATƏM-in Nazirlər Kabinetinin 1992-ci il tarixli qərarına görə, bir dövlət 
ATƏM-in əsas prinsiplərini açıqca pozursa, onun müsbət mövqeyi olmadan da 
yekun bəyannamələr və digər qərarlar qəbul edilə bilərdi. Bu çərçivədə, 
Yuqoslaviya məsələsində iki dəfə bu ölkənin etirazına baxmayaraq qərar qəbul 
edilmişdir
148
. Bu sammitdə də ATƏT iştirakçılarının və rəsmilərinin 
Ermənistanının etirazına baxmayaraq Azərbaycanın ərazi bütövlüyünü vurğulayan 
maddənin bəyannamədə qalmasını təmin etmələri mümkün idi. Ancaq bunun 
edilməməsi, ATƏT kimi əhəmiyyətli bir beynəlxalq təşkilatın Azərbaycan-
Ermənistan münaqişəsindəki yanaşmasında ikili standartın göstəricisi olmuşdur. 
Bu, eyni zamanda Azərbaycan tərəfinin ciddi bir güzəşti kimi də qiymətləndirilə 
bilər. 
Lissabon sammitindən sonra ATƏT-in Minsk qrupunun həmsədrlik 
institutunda bəzi dəyişikliklər edilmişdir. Əvvəlcə, 1997-ci ilin yanvar ayının 
başlarında Minsk qrupuna Fransanı təmsil edən bir həmsədr təyin edilmişdir.
149
 
Daha sonra Rus və Fransız həmsədrlərə bir də ABŞ-lı həmsədr əlavə olunmuşdur. 
                                                          
146 Əli Həsənov, qeyd olunan əsər, s. 53. 
147 Bəyanatın tam mətni üçün baxın: “Statement of The Osce Chairman-in-Office”, Lisbon Document 
1996, http://www.osce.org/item/4049.html, s.15 (10 sentyabr 2009-cu il). 
148 Əhmədov, Ermənistanın Azərbaycana təcavüzü və beynəlxalq təşkilatlar, s. 49. 
149 Azadlıq, 15 yanvar 1997-ci il. 
49 
 
Bundan sonra ATƏT-in fəaliyyətdəki sədri Danimarka Xarici İşlər Naziri Niels 
Helveg Petersen 14 fevral 1997-ci il tarixdə, Minsk qrupunun yeni həmsədrlərinin 
təyinatını təsdiqləmişdir.
150
 Beləcə ATƏT-in Minsk qrupu üçün hazırda da davam 
edən üçlü həmsədrlik İnstitutu formalaşdırılmışdır. 
Lissabon sammitindən sonra problemin həlli prosesində xüsusilə 
əhəmiyyətli addımlar Minsk qrupu həmsədrləri tərəfindən irəli sürülən həll 
təklifləri və Azərbaycan ilə Ermənistan dövlət başçıları arasındakı birbaşa 
müzakirələrin başlaması olmuşdur. 
 
4) HƏMSƏDRLƏRĠN ÜÇ HƏLL MODELĠ 
 
Həmsədrlər tərəfindən indiyə qədər bir çox həll variantları ortaya 
qoyulmuşdur. Bunlardan bəziləri bütövlükdə məsələnin həllinə dair, bəziləri isə 
problemin hər hansı istiqamətinə dair olmuşdur. Bunlar arasında ən geniş şəkildə 
rezonans yaradanı Azərbaycan mətbuatında 2001-ci ildə açıqlanan və məsələnin 
demək olar ki, bütün istiqamətlər üzrə həllini nəzərdə tutan üç həll təklifi 
olmuşdur. Bunlardan biri Azərbaycan, digər ikisi isə Ermənistan tərəfindən qəbul 
olunmadığı üçün razılaşma əldə edilməmişdir. 
Bu təkliflər "Paket Həll", "Mərhələli Həll" və "Ortaq Dövlət" variantları 
kimi adlandırılmaqdadır. Təkliflər əsasən eyni maddələri ehtiva etməklə birlikdə, 
önəmli fərqliliklər də daşımaqdadır. Təkliflərin hər üçündə iqtisadi məqamlar ön 
plana çıxarılaraq, bölgənin inkişafı, həyat standartlarının yüksəldilməsi, bölgəyə 
xarici sərmayənin gəlməsi üçün sülhün şərt olduğu ifadə edilmişdir. İmzalanacaq 
müqavilənin bölgənin gələcəyinə dair müsbət gözləntiləri artıracağı, bölgə xalqları 
arasındakı əməkdaşlığı gücləndirərək rifaha xidmət edəcəyi vurğulanmışdır. 
Təkliflər, "Azərbaycan ilə onun Dağlıq Qarabağ bölgəsi" arasında çıxa biləcək 
problemlərin həlli üçün Daimi Ortaq Komissiya və Azərbaycan ilə Ermənistan 
arasındakı əlaqələrin inkişaf etdirilməsi üçün Azərbaycan-Ermənistan İkitərəfli (və 
ya Hökumətlərarası) Komissiyasının qurulmasını da nəzərdə tutmuşdur. Bundan 
əlavə, hər üç təklifdə də Ermənistan silahlı qüvvələrinin, Ermənistan sərhədləri 
daxilinə qayıtmaları zərurəti vurğulanmaqda, bununla birlikdə Azərbaycan hərbi və 
hüquq-mühafizə qüvvələrinin "Dağlıq Qarabağ rəhbərliyi"nin razılığı olmadan 
onun sərhədlərinə daxil ola bilməməsinin vacibliyi də ifadə edilməkdəydi. 
18 iyul 1997-ci tarixdə gündəmə gətirilən "Paket Həll" (rəsmi adı "Dağlıq 
Qarabağ münaqişəsinin aradan qaldırılmasına dair hərtərəfli saziş") adlı ilk təklif 
problemin həllinə dair bütün əhəmiyyətli məqamları ehtiva edən bir razılaşma 
prosesini nəzərdə tuturdu. Müqavilənin giriş hissəsində tərəflərin BMT 
müqaviləsinə, ATƏT-in əsas prinsiplərinə, beynəlxalq hüququn ümumi 
prinsiplərinə bağlı qalmaları və BMT Təhlükəsizlik Şurasının 822, 853, 874 və 884 
                                                          
150 Azadlıq, 9 aprel 1997-ci il. 
50 
 
saylı qətnamələrinə əməl etmə zərurəti vurğulanmışdır. "Paket Həll" variantına 
görə tərəflər münaqişənin həllinə dair iki müqavilə imzalamalıydılar. Bunlardan 
birində sülhün şərtləri, digərində isə "Dağlıq Qarabağ"ın statusu tənzimlənməli idi. 
İlk razılaşma ilə, tərəflərin problemin həllində dinc yolla həll prosesinə tamamilə 
əməl etmə öhdəliyi götürəcəkdilər. Təklif Ermənistan ordusunun Ermənistan 
sərhədləri içərisinə çəkilməsini də nəzərdə tutmaqda idi.
151
 Bu maddə, Azərbaycan 
torpaqları içərisində Ermənistan ordusunun olduğunun ATƏT tərəfindən etiraf 
edilməsi mənasına da gəlirdi. 
Təklifin ikinci müqaviləyə dair hissəsində isə münaqişənin bütün 
tərəflərinin Azərbaycanın və Ermənistanın ərazi bütövlüyünü qəbul etmələri və 
Azərbaycan içərisində "Dağlıq Qarabağ" adlı dövlətin yaradılması nəzərdə 
tutulmuşdur. Bu hissədə, "Dağlıq Qarabağ" coğrafiyasında əvvəlcə yaradılacaq 
dövlət qurumun Konstitusiyasının və qanunlarının qüvvədə olacağı və bu qurumun 
polis gücləri və orduya malik ola biləcəyi də ifadə edilirdi.
152
 
2 dekabr 1997-ci il tarixdə təqdim edilən "Mərhələli Həll" (rəsmi adı 
"Dağlıq Qarabağ silahlı münaqişəsinin dayandırılması haqqında saziş"), əvvəlcə 
sülhün təminini, qaçqınların geriyə dönüş şərtlərinin hazırlanmasını vurğulamaqda, 
bölgədə qurulacaq muxtar qurumun statusuyla, Laçın, Şuşa və keçmiş Şaumyan 
rayonlarının vəziyyətinə dair müzakirələrin daha sonra keçirilməsi mövzularında 
razılaşmağı nəzərdə tutmaqda idi.
153
 Bu təklifdə, ilk addımlar atıldıqdan sonra 
bölgəyə, ATƏT-in 1994-cü il tarixli Budapeşt sammitinin yekun bəyannaməsində 
də nəzərdə tutulduğu kimi, sülh məramlı qüvvələrinin gəlməsi nəzərdə 
tutulmuşdur. 
7 noyabr 1998-ci il tarixdə təqdim edilən və "Ortaq Dövlət" (rəsmi adı 
"Dağlıq Qarabağ silahlı münaqişəsinin hərtərəfli həllinin prinsipləri haqqında") 
kimi adlandırılan son təklif isə, "Dağlıq Qarabağ Respublikası"nın qurulmasını və 
bu respublikanın Azərbaycan sərhədləri içində, onunla ortaq dövlət meydana 
gətirməsini nəzərdə tuturdu. Təklifdə, ortaq dövləti idarə etmək üçün Azərbaycanın 
və "Dağlıq Qarabağ"ın dövlət başçılarının, baş nazirlərinin və parlament 
başçılarının nümayəndələrindən ibarət ortaq komitənin qurulması zərurəti qeyd 
edilirdi. "Ortaq Dövlət" variantında digər təkliflərə əlavə olaraq, "Dağlıq 
Qarabağ"ın rəsmi dilinin ermənicə olacağı və əgər istəsə "Dağlıq Qarabağ"ın öz 
                                                          
151 "Dağlıq Qarabağ münaqişəsinin aradan qaldırılmasına dair hərtərəfli saziş", Azərbaycan, 21 fevral 
2001-ci il; "Minsk Group proposal (package deal)", http://www.c-r.org/our-work/accord/nagorny-
karabakh/keytexts18.php , (17 avqust 2009-cu il). 
152 "Dağlıq Qarabağ münaqişəsinin aradan qaldırılmasına dair hərfərəfli saziş". Azərbaycan, 21 fevral 
2001-ci il; "Minsk Group proposal (package deal)", http://www.c-r.org/our-work7accord/nagorny-
karabakh/keytexts18.php, (17 avqust 2009-cu il). 
153 "Dağlıq Qarabağ silahlı münaqişəsinin dayandırılması haqqında saziş", Azərbaycan, 21 fevral 2001-
ci il; Minsk Group proposal (step-by-step deal), http://www.c-r.org/our-work/accord/nagorny-
karabakh/keytexts19.php, (17 avqust 2009-cu il). 
 
51 
 
pulunu çap edə biləcəyi qeyd edilirdi. Təklifdə, Laçın koridorunun, Şuşa və keçmiş 
Şaumyan rayonunun statuslarına, sülh müqaviləsinin məzmunu və təminatı ilə 
əlaqədar maddələrə də yer verilmişdi. Təklifin son hissəsində, münaqişə tərəfləri 
arasında imzalanacaq müqavilələrin zəmanət altına alınması üçün Rusiya, ABŞ və 
Fransa dövlət başçılarının ortaq fəaliyyət göstərəcəyi vurğulanırdı.
154
 
İlk iki təklif Azərbaycan tərəfindən qəbul edilməsinə baxmayaraq, 
Ermənistan tərəfindən rədd edildiyi üçün, ATƏT-in Minsk qrupu həmsədrləri 
üçüncü variantı təklif etmə zərurəti hiss etmişdilər. Xüsusilə Rusiyalı həmsədrin 
təsiri ilə hazırlanan və Azərbaycanın ərazi bütövlüyünü pozan üçüncü təklif isə 
Azərbaycan tərəfindən qəbul edilmədiyi üçün sülh müqaviləsi imzalanmamışdı. 
Buna baxmayaraq daha sonrakı dövrlərdə, yeni planların hazırlanması mövzusu 
gündəmə gələrkən, bu təkliflərin əsas kimi istifadə ediləcəyi müxtəlif şəkillərdə 
vurğulanmışdı. 
 
5) VASĠTƏÇĠ DÖVLƏTLƏRĠN VƏ BEYNƏLXALQ TƏġKĠLATLARIN 
TƏġƏBBÜSLƏRĠ 
 
Qarabağ probleminin həll edilməsi üçün bölgə dövlətləri və qlobal güclər 
də vasitəçilik təşəbbüsləri göstərmişlər. Bu çərçivədə bölgə dövlətləri olan Rusiya, 
Türkiyə, İran və Gürcüstan dəfələrlə vasitəçi olmağa çalışmışdır. Bunlardan Rusiya   
və İranın vasitəçiliyi qəbul edilmiş, Türkiyənin təklifləri hər dəfə Ermənistan 
tərəfindən rədd edilmiş
155
, Gürcüstanın cəhdləri isə elə də ciddi qəbul 
edilməmişdir. 
1992-ci ilin fevral və may aylarında iki dəfə İranın vasitəçiliyi ilə 
müzakirələr keçirilmişdir. Bu müzakirələrin birincisində Ermənilər Xocalı 
soyqırımını həyata keçirmiş, ikincisində isə Ermənistan Azərbaycanın Şuşa 
şəhərini işğal etmişdir. Bu hadisələrin Azərbaycanda yaratdığı mənfi təsir sonrakı 
dövrlərdə İran tərəfindən ortaya atılan vasitəçilik təkliflərinin "ölü doğulmasına" 
səbəb olmuşdur. İranın 1994-cü il atəşkəs müqaviləsindən sonrakı təklifləri də bu 
və digər səbəblərdən Azərbaycan tərəfindən çox vaxt sərt reaksiyalarla hər dəfə 
rədd edilmişdir. 
                                                          
154  "Dağlıq Qarabağ silahlı münaqişəsinin hərtərəfli həllinin prinsipləri haqqında". Azərbaycan, 21 
fevral 2001-ci il; "Minsk Group proposal (common state deal)", http://www.c-r.org/our-
work/accord/nagorny-karabakh/keytexts20.php, (17 avqust 2009-cu il). 
155 Hətta Türkiyənin problemin həlli prosesinə daxil olması məqsədi ilə bu ölkənin prezidentinin məsələ 
ilə bağlı xüsusi nümayəndəsi postu yaradılmış və Moskvadakı keçmiş səfir Ayhan Kamal bu posta təyin 
edilmişdir, digər tərəfdən bu ölkə Minsk qrupunun üzvü kimi də təşəbbüslərini artırmağa çalışmışdır. 
Amma bütün hallarda Ermənistanın sərt etirazçı mövqeyi, Türkiyənin fəallaşma cəhdlərinə mane 
olmuşdur.  
 
52 
 
Rusiyanın təşəbbüsləri isə hələ SSRİ dağılmamışdan əvvəl başlamışdır. 
Ermənistanın Azərbaycana hücumları davam edərkən və atəşkəs, müqaviləsindən 
sonra Rusiya təşəbbüslərini həm Ermənistan və Azərbaycana reallaşdırılan 
qarşılıqlı səfərlər, RF prezidentinin problemlə əlaqədar xüsusi nümayəndəsinin 
səyləri və səfərləri, həm MDB zirvələri, həm ATƏT çərçivəsində, həm də birbaşa 
RF prezidentinin vasitəçiliyi ilə keçirilən üçtərəfli görüşlər ilə davam etdirmişdir. 
Hətta Rusiya mövzuya verdiyi əhəmiyyəti göstərmək üçün, ATƏT-in Minsk qrupu 
çərçivəsindəki bütün müzakirələrdə bu ölkəni təmsil edən həmsədrlə yanaşı, xarici 
işlər nazirinin müavini də iştirakını təmin etmişdir.
156
 
Bölgə xaricindən isə xüsusən Fransa və ABŞ-ın təşəbbüsləri diqqəti cəlb 
etmiş, bu iki ölkənin rəsmilərinin təşəbbüsü ilə artıq əvvəlki hissələrdə də qeyd 
olunduğu kimi ATƏT-in Minsk Qrupunun həmsədrlərinin də iştirakı ilə 
əhəmiyyətli müzakirələr keçirilmişdir. Hətta, 1997-ci ildə Fransa Prezidenti Jak 
Şirakın cəhdləri sülh müqaviləsi ilə nəticələnməyə çox yaxın idi. Ancaq, 
Ermənistanda Ter-Petrosyanın yerinə Robert Koçaryanın hakimiyyətə gəlməsi bu 
prosesə maneçilik törətmişdir. Xatırladaq ki, 10 oktyabr 1997-ci il tarixində 
Strasburqdan Azərbaycan və Ermənistan prezidentləri birgə bəyanatla çıxış edərək, 
"həmsədrlərin son təkliflərinin Minsk qrupu çərçivəsində danışıqların bərpa 
edilməsi üçün ümidverici baza" olduğunu bildirmişdilər
157
. Lakin 1998-ci ilin 
fevral ayında Ter-Petrosyanın istefası və 1998-ci ilin mart ayında Robert 
Koçaryanın hakimiyyətə gəlişindən sonra həmsədrlərin bölgəyə növbəti səfəri 
zamanı Ermənistan rəsmi olaraq münaqişənin "mərhələli" həlli təkliflərinə dair 
razılığını geri götürmüşdür. Ermənistanda gedən daxili siyasi proseslər əslində 
daha çox Azərbaycan torpaqlarının Ermənistan tərəfindən işğalı problemi ilə bağlı 
olduğundan Azərbaycan prezidenti Heydər Əliyev Təhlükəsizlik Şurasının 
Ermənistanda yaranmış vəziyyət və bununla əlaqədar Ermənistan - Azərbaycan 
münaqişəsinin həlli məsələlərinə həsr olunmuş iclasında çıxış etmiş və Ter-
Petrosyanın istefa verməsi ilə əlaqədar münaqişəsinin vəziyyətinə dair bəyanat 
vermişdir. Bir gün sonra isə vəziyyət ATƏT-in Minsk qrupunda Türkiyənin xüsusi 
səfiri Əli Hikmət Alp ilə də müzakirə edilmişdir. 
Koçaryanın Ermənistan prezidenti seçilməsindən sonra dalana dirənən 
sülh prosesində Azərbaycan və Ermənistan prezidentləri arasında birbaşa 
müzakirələri təşviq edən ABŞ-ın oynadığı rolu xüsusi qeyd etmək lazımdır. 
NATO-nun quruluşunun 50-ci ildönümü münasibətiylə keçirilən tədbirlər vaxtı 
ABŞ tərəfindən gündəmə gətirilən bu təklif, həm Rusiya, həm də Fransa tərəfindən 
müsbət qarşılanmışdır. 28 apreldə Moskvada MDB ölkələri dövlət başçılarının 
                                                          
156 Aslanlı, "Tarihten Günümüze Karabağ Sorunu", ss. 418-419. 
157 Armenian, Azerbaijani presidents meet", http://www.hri.org/news/balkans/rferl/1997/97-10-
13.rferl.html , (28 avqust 2009-cu il).  
 
53 
 
zirvə görüşündə iştirak edən Heydər Əliyev ilə Robert Koçaryan arasında keçirilən 
görüş daha çox rəsmi xarakter daşımışdır. 1998-ci ildəki BMT sammitində görüşən 
iki ölkə liderinin növbəti görüşü də ABŞ-da, Vaşinqtonda 1999-cu il aprelin 26-da 
baş tutmuşdur. ABŞ bu mərhələdə təşəbbüsü daha çox öz əlinə alaraq problemin 
həlli prosesində geriyə qayıdışın qarşısını mümkün qədər almağa çalışmış, bu 
məqsədlə müzakirələrin sayı artırılmağa cəhd göstərilmişdir. 
15-17 iyul 1999-cu il tarixlərdə Heydər Əliyev ilə Robert Koçaryan 
Qarabağ probleminin sülh yolu ilə həlli prosesini İsveçrədə (Cenevrədə) ATƏT-in 
Minsk qrupunun həmsədrlərinin iştirakı ilə müzakirə etmişdir. Cenevrədə 
Ermənistan prezidenti Robert Koçaryanla təkbətək görüşmüşdür. 16 iyul 1999-cu il 
tarixdə İsveçrədəki Leman gölü yaxınlarmdakı Le-söji sarayında baş tutan görüş 
təxminən 2,5 saat davam etmişdir.
158
 
Prezidentlər arasında növbəti görüş qısa bir müddət sonrə yenə 
Cenevrədə, 1999-cu il 21-23 avqust tarixlərində baş tutmuşdur. Heydər Əliyev ilə 
Robert Koçaryan arasında Le-söji iqamətgahında keçirilən bu təkbətək görüş 
təxminən 3 saat davam etmişdir. Sentyabrın 10-da Yaltada "Baltik-Qara dəniz 
əməkdaşlığı: XXI əsr Avropa inteqrasiyasına doğru ayırıcı xətlərsiz" mövzusunda 
Beynəlxalq konfransda görüşən dövlət başçıları 11 oktyabr 1999 tarixində ən vacib 
görüşlərindən birini - məşhur "Sədərək görüşü"nü keçirmişdir. Məxfiliyi ilə xüsusi 
seçilən bu görüşdə tərəflərin sülh planına yaxınlaşmaq üzrə olduğu iddia edilirdi 
(görüş barədə geniş məlumat verilməsə də, Heydər Əliyevin bu görüşdən 3 gün 
sonra Türkiyənin Samanyolu televiziya kanalına verdiyi müsahibədəki 
fikirlərindən ATƏT-in İstanbul Sammitinin həlledici dərəcədə əhəmiyyətə malik 
olacağı nəticəsini çıxarmaq mümkün idi)
159
. Çünki qarşıdan ATƏT-in İstanbul 
sammiti gəlirdi və ATƏT-in İstanbul Zirvəsi problemin həlli baxımından xüsusi bir 
tədbir ola bilərdi. Çünki vasitəçilərin ciddi səyləri nəticəsində bu tədbirdə 
Azərbəycan ilə Ermənistan arasında problemin həllinə dair müqavilənin 
imzalanması nəzərdə tutulurdu. Ancaq bu iki ölkənin daxili şəraiti, nə də 
Ermənistanın xarici siyasətindəki birtərəfli asılılıqdan qaynaqlanan vəziyyət 
müqavilənin imzalanması üçün münasib deyildi. Xüsusilə nəzərə alınsa ki, İstanbul 
Zirvəsində həm də Bakı-Ceyhan neft kəməri ilə əlaqədar sənəd imzalanacaqdı,  
Rusiyanın  bölgə ilə bağlı  iki  itkiylə eyni vaxtda  razılaşması ehtimalı çox az idi. 
Təsadüfi deyil ki, ATƏT-in İstanbul Zirvəsi ərəfəsində Ermənistan parlamentində 
terror aksiyası həyata keçirildi. Erməni mənşəli şəxslər tərəfindən 1999-cu il 
                                                          
158"Azerbaijani official sheds light on Aliev-Kocharian meeting", 
http://www.hri.org/news/balkans/rferl/1999/99-07-16.rferl.html, (24 sentyabr 2009-cu il); "Karabağ 
zirvesi sonuçsuz", Zaman (Türkiyə), 17 iyul 1999-cu il. 
159 "Azərbaycan Respublikasının Prezidenti Heydər Əliyevin Türkiyənin "Samanyolu" televiziyasının 
müxbirı ilə müsahibəsi - Naxçıvan, 14 oktyabr 1999-cu il, Azərbaycan, 15 oktyabr 1999-cu il. 
 
54 
 
oktyabrın 27-də həyata keçirilən terror nəticəsində Ermənistanın Baş naziri Vazgen 
Sarkisyan, Parlamentin sədri Karen Dəmirçiyan və 6 millət vəkili öldürüldü
160
. 
Hadisə ilə bağlı fərqli fikirlər ortaya qoyulsa da, ümumi qənaət terror 
aksiyasının Rusiyanın xüsusi xidmət orqanları tərəfindən həyata keçirildiyi 
şəklində olmuşdur. Oktyabrın 8-də Azərbaycan Respublikası Prezidentinin Xarici 
Siyasət Məsələləri Üzrə Dövlət Müşaviri Vəfa Quluzadə
161
, həmin ayın 25-də isə 
Xarici İşlər Naziri Tofiq Zülfüqarov və prezident katibliyinin rəhbəri Eldar 
Namazov istefa verdilər.
162
 İstefanın Qarabağ problemi ilə əlaqədar imzalanması 
nəzərdə tutulan müqaviləyə etiraz əlaməti kimi edildiyi dəfələrlə bildirilmişdir. 
Amma, nəzərə alınsa ki, 
1- Danışıqlar prosesi məhz bu qeyd olunan şəxslər tərəfindən ya da onların 
bilgisi daxilində aparılırdı, yəni, gəlinən nöqtə onlar üçün sürpriz deyildi, 
2- Ermənistanda həyata keçirilən terror aksiyasının məqsədi həm şok yaratmaq, 
həm də tərəflərə "problemin həllinin əslində elə də yaxın olmadığını göstərmək" 
idi, 
3- Münaqişə tərəflərindən şok təsirli hadisə törədən xarici güc, digər tərəfdə də 
bənzər vəziyyət yaratmaq istəyə bilərdi (və s.) 
Bu addım ilə Azərbaycanın "xüsusi şok" yaradaraq, xarici qüvvənin 
əməliyyatına ehtiyac saxlamadığını da düşünmək olar.  
Beləliklə, ATƏT-in İstanbul sammitində Qarabağ problemi ilə bağlı əsas 
sənəd imzalanmamış, sadəcə sammit çərçivəsində 18 noyabr 1999-cu il tarixdə 
ABŞ Prezidenti Bill Klintonun vasitəçiliyi ilə Heydər Əliyev-Koçaryan arasındakı 
növbəti görüş keçirilmişdir.
163
 
Ermənistandakı parlament basqını və Azərbaycanın yüksək səviyyəli 3 
rəsmisinin istefasından sonra danışıqlar prosesinin mahiyyətində zəifləmə 
olmuşdu. Belə ki, 2000-ci il ərzində dəfələrlə prezidentlər və digər rəsmilər 
                                                          
160"Shooting in the Armenian Parliament", http://www.internews.am/projects/archive/events/index.htm, 
(24 sentyabr 2009-cu il); "Attack in Armenia", http://www.pbs.org/newshour/bb/international/july-
dec99/armenia_update_10-27.html, (24 sentyabr 2009-cu il); "Armenia's prime minister killed in 
parliament shooting", 27 oktyabr 1999-cu il, http://www.cnn.com/WORLD/europe/9910/27/armenia.04/ 
(27 sentyabr 2009-cu il). 
161  "Azerbaijani foreign policy adviser resigns", RFERL Newsline, 8 oktyabr 1999-cu il, 
http://www.rferl.org/content/article/1142009.html, (24 sentyabr 2009-cu il); Vəfa Quluzadə: 
"Həyatımda gizlədiləsi böyük bir şey yoxdur, ancaq təəssüf ediləsi məqamlar olub", Zaman 
(Azərbaycan), 29 mart 2009-cu il. 
162 "Azerbaijani foreign minister, presidential adviser resign", RFERL Newsline - 26 oktyabr 1999-cu 
il,http://www.rferl.org/content/article/1142021.html, (24 sentyabr 2009-cu il); "İstefam təkcə Qarabağla 
əlaqədar deyildi", Yeni Müsavat, 4 noyabr 2006-cı il. 
163  "...Discuss Karabakh Conflict", RFE/RL Newsline, Cild 3, Sayı 227, 22 noyabr 1999-cu il, 
http://www.hri.org/news/balkans/rferl/1999/99-11-22.rferl.html, (27 sentyabr 2009-cu il), "Clinton, 
Koçaryan ile Aliyev'i Buluşturdu", Türkiye, 19 noyabr 1999-cu il. 
 
55 
 
səviyyəsində görüşlər keçirilsə və vasitəçilərin səfərləri baş tutsa da ciddi irəliləyiş 
olmamışdır. 
Prezidentlər 2000-ci il 23-25 yanvar tarixlərində Moskvada keçirilən 
MDB dövlət başçılarının zirvə görüşü çərçivəsində yanvarın 24-də təkbətək 
görüşmüş, yanvarın 25-də isə Kremldə Gürcüstan, Rusiya, Ermənistan, 
Azərbaycan prezidentlərinin dördtərəfli görüşü olmuşdur. Qarabağ problemi ilə 
bağlı bu danışıqlar nəticəsiz keçmişdir. Prezidentlər bir neçə gün sonra Dünya 
İqtisadi Forumunda iştirak etmək üçün Davosda səfərdə olarkən 28 yanvar 2000-ci 
il tarixdə də görüşmüşlər. 
2000-ci il iyunun 20-də MDB Dövlət Başçıları Şurasının iclası 
çərçivəsində Vladimir Putin - Robert Koçaryan - Heydər Əliyev üçtərəfli görüşü və 
Putin-Əliyev-Koçaryan-Şevarnadze dördtərəfli görüşü, 2000-ci il avqustun 18-də 
MDB üzvü olan ölkələrin dövlət başçılarının Yaltadakı qeyri-formal zirvə 
toplantısında, sentyabrın 7-də BMT Minilliyin zirvə görüşü çərçivəsində BMT-nin 
Baş qərargahında, 2000-ci il noyabrın 30-da Minskdə MDB üzvü olan ölkələrin 
dövlət başçılarının zirvə toplantısında Heydər Əliyev-Robert Koçaryan təkbətək 
görüşləri keçirilmiş, bu görüşlərdən heç bir nəticə əldə edilməmişdir. 
Bəzi mütəxəssislər, rəsmilər və diplomatlar 2009-cu ildə keçirilən 
görüşlərin sayının çoxluğunu irəli sürərək problemin artıq həll edilmək üzrə 
olduğunu iddia edirlər. Şübhəsiz ki, bunun üçün başqa əsaslar ola bilər. Amma, 
sadəcə görüşlərin çoxluğunun ciddi əsas olmadığının ən gözəl sübutu 2000-ci il 
boyunca dövlət başçılarının bu qədər çox görüşməsinə, ATƏT-in Minsk Qrupunun 
həmsədrlərinin tərəflərlə və öz aralarında xeyli müzakirələr aparmasına 
baxmayaraq heç bir ciddi nəticənin əldə olunmamasıdır. 
2001-ci ilin başından etibarən danışıqlar prosesi yenidən sürətlənmişdir. 
Belə ki, 2001-ci ilin yanvarında Azərbaycan və Ermənistanın Avropa Şurasına 
üzvlüyə qəbulu vaxtı Strasburqda və sonra Parisdə, orada əldə olunan razılıq 
nəticəsində 4-5 mart 2001-ci il tarixlərində yenidən Parisdə Fransa prezidenti Jak 
Şirakın vasitəçiliyi ilə keçirilən görüş (həm ikitərəfli, həm də üçtərəfli görüş və 
ortaq mətbuat konfransı keçirilmişdi) ilə iki dövlət başçısı arasındakı ikitərəfli 
görüşlərin sayı 15-ə çatmışdır.
164
 Ancaq bu görüşlərdə mətbuatda gündəmə gələn 
çox sayda iddiaya  baxmayaraq  konkret bir nəticə əldə edilmədiyi rəsmi şəkildə 
açıqlanmışdır. Yenə də Şirak müzakirələrin xoş əhval ruhiyyədə keçdiyini, bəzi 
irəliləyişlər olduğunu,  2001-ci ərzində sülh müqaviləsi imzalanacağına ümid 
etdiyini ifadə etmişdir.
165
 
Əslində yanvar ayında Fransada aparılan danışıqlar yeni bir mərhələnin 
başlamaq üzrə olduğunu göstərirdi, Çünki bu danışıqlardan sonra 2001-ci il 
                                                          
164 Araz Aslanlı, “Küresel ve Bölgesel Aktörlerin Son Girişimleri İşığında Karabağ Sorunu: Çözüme 
Doğru mu?” Stratejik Analiz, aprel 2001, s. 56. 
165  Ermənistan prezidentinin rəsmi saytı: htpp://www.president.am/eng/?folder=president&sub=press, 
(06 mart 2001-ci il). 
56 
 
fevralın 21-də rəsmi dövlət qəzeti "Azərbaycan" daha öncə Minsk Qrupu 
tərəfindən tərəflərə təqdim olunan 3 planın tam mətnini yayımlamışdır. Həm 
Azərbaycanda, həm də Ermənistanda geniş rezonans yaradan bu hadisə və sülh 
prosesi daha sonra Azərbaycan parlamentində müzakirə edilmişdir. Azərbəycan 
parlamentində 23-24 fevral tarixlərində keçirilən müzakirələrə millət vəkilləri ilə 
yanaşı siyasi partiyalar, ictimai fəallar və s. dəvət edilmiş, ancaq əsas müxalifət 
partiyalarının bir hissəsi müzakirələrdə iştirak etməkdən imtina etmişdir. 
Müxtəlif şəkillərdə öz vasitəçiliyini davam etdirən ABŞ-ın bu mövzudakı 
əhəmiyyətli addımı 2001-ci ilin aprel ayında keçirilən Ki-Vest danışıqları 
olmuşdur. 3-7 aprel  2001-ci il  tarixlərində keçirilən bu müzakirələrdə, bəzi 
xüsusiyyətləri səbəbiylə Azərbaycan torpaqlarının Ermənistan tərəfindən işğalı 
problemini həll etmə səyləri baxımından bir ilki meydana gətirmişdir. 
Müzakirələrdən əvvəl ABŞ-ın nəşr etdiyi rəsmi "Qarabağ probleminin keçmişinə 
dair"
166
 hesabatda ilk dəfə, Ermənistan ordusunun Azərbaycan torpaqlarını işğal 
altında saxladığına dair ifadələrə yer verilmişdir. Ki-Vest danışıqlarının başqa bir 
maraqlı məqamı danışıqların bir neçə günü əhatə etməsi və ABŞ Xarici İşlər Naziri   
Kolin Pauelin vasitəçiliyi ilə keçirilən müzakirələrdə Azərbaycan və Ermənistan 
prezidentləri ilə yanaşı ATƏT-in Minsk qrupunun hər üç həmsədrinin, rəsmilərin 
və çox sayda mütəxəssisin iştirak etməsi olmuşdur. Bu müddətdə, Azərbaycan və 
Ermənistan dövlət başçıları həm öz aralarında, həm ABŞ və Rusiya  rəsmiləri,  
həm ATƏT-in fəaliyyətdə olan sədri,  həm ATƏT-in  Minsk qrupunun həmsədrləri 
ilə, habelə Minsk qrupunun həmsədrləri öz aralarında müzakirələr keçirmişdir. 
Müzakirələrdən sonra, ümumilikdə müsbət açıqlamalar verilsə də, qəti bir 
nəticənin əldə edilmədiyi vurğulanmışdır
167
. Heydər Əliyev və Robert Koçaryan   
ATƏT-in vasitəçiliyi ilə "Amerika" gəmisində Meksika Körfəzində gəzintiyə də  
çıxmış  və  daha  sonra Vaşinqtona gedərək ABŞ prezidenti Corc Buş ilə də  
görüşmüşdür. Danışıqlardan sonra həmsədrlər tərəfindən, 15 iyun 2001-ci il tarixdə 
                                                          
166  "History of the Nagorno-Karabakh Conflict, U.S. Department of State, March 30, 2001", 
http://www.azer.com/aiweb/categories/karabakh/karabakh_current/keywest_history.html , (22 sentyabr 
2009-cu il). 
167Aslanlı. "Tarihten Günümüze Karabağ Sorunu", ss. 425-426; Tigran Martirosyan, "Key West Talks 
on Nagorno-Karabakh: Will The Caucasian Knot Be Cut?, 9 may 2001-ci il, Scott Lindlaw, "Bush 
Applauds Peace Efforts in Asia", Associated Press, 9 aprel 2001-ci il; John Daniszewski, "Both Sides 
Suffer as War-Torn Caucasus Enclave Lies in Limbo Conflict: Leaders of Armenia, Azerbaijan Meet 
with Bush Today as Major Powers Try to End Stalemate", The Los Angeles Times, 9 aprel 2001-ci il; 
"Ex-Azeri State Advisor Says Azeri, Armenian Heads Agreed on Major Principles", Turan News 
Agency, 9 aprel 2001-ci il; Ara Tadevosian," Good Wll at Key West: The lack of any hard news from 
the Florida peace talks sets the well-oiled rumour mill into motion", Mediamax, 9 aprel 2001-ci il; Steve 
Levine, "Armenia, Azerbaijan Are Pressed to End Conflict, but Negotiations Remain Fragile", Wall 
Street Journal, 17 may 2001 və daha ətraflı məlumat üçün baxın: 
http://azer.com/aiweb/categories/karabakh/media/key_west_after/media_martirosyan.html, 
(27 sentyabr 2009-cu il). 
 
57 
 
növbəti Cenevrə görüşünün reallaşdırılacağı açıqlansa da, bu  həyata keçməmişdir.  
Tərəflər buna səbəb kimi, mövzuyla əlaqədar olaraq hər hansı bir irəliləmə 
olmadığını və bu səbəblə də görüşü reallaşdırmanın mənasız olacağını 
göstərmişlər. Bu mərhələdə sadəcə olaraq mayın 31-də Minskdə, MDB ölkələri 
dövlət başçılarının sammiti çərçivəsində Azərbaycan Respublikasının Prezidenti 
Heydər Əliyev, Rusiya Federasiyasının Prezidenti Vladimir Putin və Ermənistan 
Prezidenti Robert Koçaryan arasında daha çox rəsmiyyət xarakteri daşıyan 
üçtərəfli görüş keçirilmişdir. Azərbaycan və Ermənistan dövlət başçıları arasında 
2001-ci ildəki növbəti iki görüş də, MDB üzvü olan ölkələrin dövlət başçılarının 
qeyri-rəsmi sammiti çərçivəsində avqustun 1-də Soçidə və MDB ölkələri dövlət 
başçılarının sammiti çərçivəsində noyabrın 30-da Moskvada (Azərbaycan-
Ermənistan-Gürcüstan-Rusiya dördtərəfli və Azərbaycan - Ermənistan - Rusiya 
üçtərəfli görüşləri) baş tutmuşdur. 
2001 və 2002-ci illər boyunca danışıqlarla bağlı maraqlı proseslər baş 
vermişdir. Fərqli zamanlarda gah Ermənistan tərəfi "Paris prinsipləri"ndən 
(Azərbaycan və Ermənistan prezidentləri arasında razılaşdırılmış xüsusi 
prinsiplərdən) həhs etmiş, bu prinsiplərdə guya onların mövqeyinin əks 
olunduğunu vurğulamışlar. Ermənistan tərəfi bu cür bəyanatlar verərkən, 
Azərbaycan tərəfi "Paris prinsipləri" deyə bir şeyin mövcud olmadığını iddia 
etmişdir. Başqa məqamda isə Azərbaycan rəsmiləri "Paris prinsiplər"indən 
danışarkən Ermənistan tərəfi "Paris prinsipləri"nin mövcud olmadığını iddia 
etmişdir. Həm hər iki ölkənin rəsmilərinin fərqli zamanlarda da olsa verdiyi 
bəyanatlar, həm də Fransa prezidenti Şirakın 2002-ci il yanvarın 21-də Ermənistan 
prezidenti Koçaryana yazdığı məktubda "Paris prinsipləri"ndən bəhs etməsi 
(baxmayaraq ki, həmin vaxt yenə də Azərbaycan rəsmiləri bunu təkzib etmişdilər) 
əslində bu prinsiplərin çox güman ki, mövcud olduğunu göstərirdi
168
. 
2002-ci ilin mart ayında ATƏT-in Minsk qrupunun həmsədrləri bölgəyə 
səfər edərkən danışıqlar prosesinin Azərbaycən və Ermənistan prezidentlərinin 
xüsusi nümayəndələri səviyyəsində davam etdirilməsi təklifini irəli sürdülər.
169
 Bu 
təklif hər iki prezident tərəfindən qəbul olundu. 13-15 mart və 29-30 iyul 2002-ci il 
tarixlərində isə Praqa yaxınlığında hər iki ölkə başçısının xüsusi nümayəndələrinin 
görüşləri keçirildi. 
2002-ci il avqustun 14-də Azərbaycan Respublikasının Naxçıvan Muxtar 
Respublikası Sədərək rayonunda növbəti Heydər Əliyev-Robert Koçaryan təkbətək 
görüşü (ikinci Sədərək görüşü) keçirilmişdir. Prezidentlərdən öncə Azərbaycan və 
Ermənistan müdafiə nazirləri Səfər Əbiyev və Serj Sarkisyan həmin yerdə bir 
                                                          
168 http://www.anca.org/resource_center/transcaucasus.php?trid=26, (24 sentyabr 2009-cu il). 
169 "Conflict Settlement Process",  
http://mfa.gov.az/eng/khojaly_en/index.php?option=com_content&task=view&id=28&itemid=42, (25 
sentyabr 2009-cu il). 
 
58 
 
araya gələrək görüşə hazırlıq məsələlərini bir daha nəzərdən keçirmişdi. Sədərək 
görüşündə iki ölkənin xarici işlər nazirləri Vilayət Quliyev və Vardan Oskanyan, 
habelə prezidentlərin şəxsi nümayəndələri Araz Əzimov və Tatul Marqaryan da 
iştirak etmiş, ancaq sadəcə iki prezident arasında keçirilən üzbəüz görüş 4 saatdan 
artıq çəkmişdi. Danışıqların bu qədər uzun çəkməsi müzakirələrin əhatəli və gərgin 
keçməsinin göstəricisi kimi izah olunmuşdu
170
. Azərbaycan prezidenti görüşdən 
öncə onu müşayiət edən jurnalistlərə müsahibəsində bildirmişdi ki, Ermənistan 
rəhbəri ilə bir çox məsələləri geniş müzakirə etmək niyyətindədir. Görüşdən sonra 
prezidentlər verdikləri açıqlamada atəşkəs rejiminin qorunub saxlanılması və 
möhkəmiəndirilməsi, danışıqların davam etdirilməsi, ATƏT-in Minsk qrupunun 
həmsədrlərinin fəaliyyətinin canlandırılması, xüsusilə iki prezident arasındakı şəxsi 
görüşlərin davam etdirilməsi barədə razılığa gəldiklərini  açıqlamışdır. Ancaq bu  
qədər uzun sürən görüşün əsl mahiyyəti ilə bağlı olaraq rəsmi açıqlama 
verilməmişdi. Xarici dövlətlər isə danışıqlar prosesini alqışlayan bəyanatlar 
vermişdilər.
171
 
2002-ci ilin 25 sentyabrından etibarən ATƏT-in Minsk Qrupunun 
həmsədrlərinin bölgə səfərləri başlamışdır. Həmsədrlər əvvəlcə Ermənistana 
getmiş, oradan Azərbaycanın Ermənistan tərəfindən işğal edilmiş olan Qarabağ 
bölgəsinə keçmiş və ən son Bakıya gedərək, burada təşkil etdikləri mətbuat 
konfransına bölgə səfərlərini başa vurmuşdular.
172
 
Bölgə səfərləri vaxtı həm Ermənistan, həm də Azərbaycan dövlət başçısı 
ilə görüşən həmsədrlərin ən çox üzərində dayandıqları mövzu, iki dövlət başçısı 
arasındakı görüşlər olmuşdur. Xüsusilə, o ana qədər məzmunu sirr kimi saxlanan 
Sədərək görüşü haqqında iki dövlət başçısından da məlumat istəyən həmsədrlər, 
məqsədlərinə çata bilməmişlər. Yalnız bir nüans Heydər Əliyev tərəfindən 
açıqlanmışdır. Heydər Əliyev, Ermənistana daha əvvəl təklif etdikləri, dörd 
rayonun işğalının qaldırılmasının əvəzinə, Ermənistana dəmiryolunu aça 
biləcəkləri mövzusunun, Koçaryanın buna müsbət yanaşmaması (Robert Koçaryan 
təklifə qarşı çıxaraq, "blokadada olmadıqlarını və mövcud durumdan razı 
olduqlarını" bildirmişdi) səbəbiylə gündəmdən qalxdığını ifadə etmişdir. 
Həmsədrlərin bölgəyə bu mərhələdəki son səfəri, digərlərində olduğu kimi yenə də 
mətbuatda ziddiyyətli şərhlərin yayılmasına səbəb olmuşdur. Erməni mətbuatının 
                                                          
170 "Razılığa gələ bilmədilər", Bizim Əsr, 15 avqust 2002-ci il. 
171 Türkiyə və Rusiya prezidentlərin danışıqlarını alqışlayır", http://bizimasr.media-
az.com/arxiv_2002/avgust/186/xeberxet.html, (24 sentyabr 2009-cu il). 
172 "Conflict Settlement Process", 
http://mfa.gov.az/eng/khojaly_en/index.php?option=com_content&task=view&id=28&ltemid=42 (25 
sentyabr 2009-cu il); "Co-chairs of OSCE Minsk Group on Nagorno Karabakh arrived in Yerevan" 
htpp://www.panarmenian.net/news/eng/?nid=2464&date=2002-09-25, (25 sentyabr 2009-cu il); "Minsk 
Group Co-Chairmen Hold Talks With Armenian Leaders", 
http://wvvw.eurasianet.org/resource/armenia/hypermaii/200209/0054.shtml, (25 sentyabr 2009-cu il). 
 
59 
 
iddialarına görə, həmsədrlər guya, Ermənistanın işğalı altındakı Qarabağ 
bölgəsində "keçirilmiş dövlət başçısı seçkisində qalib gəldiyi üçün Arkadi 
Qukasyanı təbrik etmişlər". Azərbaycan tərəfinin sərt reaksiyasına səbəb olmuş bu 
xəbər mövzusunda həmsədrlər dəqiq bir açıqlama verməmiş, yalnız, "mətbuatın 
həmişə doğruları yazmaya biləcəyini" ifadə etmişdilər. Bu mərhələdə 
Azərbaycanda həmsədrlərin mövqeyinin "Ermənipərəst" olduğuna dair fikir 
güclənmişdir. 
Ermənistanda və Azərbaycanda 2003-cü ildə prezident seçkilərinin 
keçirilməsi səbəbiylə tərəflər, 2002-ci ilin sonlarından etibarən müzakirələri 
zəiflətməyə başlamış və 2003-cü il ərzində problemə dair müzakirələri mümkün 
qədər təxirə salmaq mövzusunda ümumi razılaşma əldə etmişlər. İki dövlət başçısı 
bu mərhələdə sadəcə 2002-ci il oktyabrın 6-7-də Kişinyovda keçirilən MDB-nin 
üzvü olan ölkələrin dövlət başçılarının zirvə görüşündə, 2002-ci ildə NATO 
Tərəfdaşlıq Şurasının zirvə görüşündə iştirak etmək üçün Praqada səfərdə olarkən 
noyabrın 21-də öz aralarında, 2003-cü il yanvarın 28-də isə MDB üzvü olan 
ölkələrin dövlət başçılarının qeyri-rəsmi zirvə görüşündə iştirak etmək üçün 
Kiyevdə səfərdə olarkən həm ATƏT-in Minsk qrupunun həmsədrləri Rudolf 
Perina (ABŞ), Nikolay Qribkov (Rusiya), Henri Jakolin və Üq Pernen (hər ikisi 
eyni dövrdə Fransanı təmsil edib) ilə (iki dəfə - öz aralarındakı görüşdən əvvəl və 
sonra), həm də öz aralarında görüş keçirmişdir. 
2003-cü ilin sonlarında məsələ ilə bağlı aktivlik yenidən başlamışdır. 5 
dekabr 2003-cü il tarixdə ATƏT-in Minsk qrupunun həmsədrləri növbəti dəfə 
bölgəyə səfər etmişlər. Həmsədrlər Rudolf Perina (ABŞ), Henri Jakolin (Fransa) və 
Yuri Merzlyakov (Rusiya) ilə yanaşı səfərdə Rusiya Xarici işlər nazirinin müavini 
Vyaçeslav Trubnikov da iştirak etmişdir. Heyət ilk görüşünü Azərbaycan dövlət 
başçısı İlham Əliyev ilə keçirmişdir. İlham Əliyev, həmsədrlərlə görüşündə, 
Azərbaycan xalqının, Minsk Qrupunun fəaliyyətlərindən ümidsiz olduğunu, ilk 
gündən etibarən həmsədrləri günahlandırmaq niyyətində olmadığını, amma onların 
da lazımi həssaslığı göstərməsinin zəruriliyini ifadə etmişdir. İ. Əliyevə görə, 
Minsk Qrupunun uğurlu ola bilməməsinin əsl səbəbi, Ermənistanın işğalçı 
mövqeyindən imtina etməməsidir. Görüşdə çıxış edən, Vyaçeslav Trubnikov 
problemin həllinin getdikcə çətinləşdiyini, Rudolf Perina isə, həyatlarını qaçqın 
düşərgələrində davam etdirən insanlara görə utandıqlarını ifadə etmişdir. 
Həmsədrlər, hər hansı birtəkliflə gəlmədiklərini, yalnız yeni seçilmiş Azərbaycan 
və Ermənistan dövlət başçılarının mövzuya bağlı əsas fikirlərini öyrənməyə 
çalışdıqlarını bildirmişdilər. 
Həmin səfər vaxtı Azərbaycan Müdafiə Naziri Səfər Əbiyev, həmsədrlərlə 
görüşündə, BMT TŞ-nin bu mövzuda aldığı qərarların tətbiq olunmaması və 
Ermənistanın beynəlxalq hüquq qaydalarına uyğun hərəkət etməsi üçün qəti 
tələbkarlıq nümayiş etdirilməməsi halında, bir nəticə gözləməyin mənasız 
olduğunu vurğulayaraq, Azərbaycan torpaqlarını işğal edən Ermənistanın 
60 
 
təcavüzkar dövlət kimi tanınmasının zəruriliyini vurğulamışdır. Fransız həmsədr 
Jakolinin, "həll üçün münasib şərait yaranacaq, buna görə də pessimizmə ehtiyac 
yoxdur" sözlərinə Əbiyev, "Pessimist deyiləm, amma realistəm" şəklində cavab 
vermişdi. 
Bundan qısa müddət sonra, dekabrın 11-də Cenevrədə İnformasiya 
Cəmiyyəti üzrə Dünya Sammitində iştirak edən Azərbaycan Respublikasının 
Prezidenti İlham Əliyev ilə Ermənistan Respublikasının prezidenti Robert 
Koçaryan arasında görüş keçirilmişdir.
173
 Bu görüşdə ümumi müzakirə aparılmış, 
hər hansı bir nəticə əldə edilməmişdir. 
2003-cü il üçün ən yadda qalan və ən vacib məqamlardan biri 
Azərbaycanda İlham Əliyevin hakimiyyətə gəlməsindən qısa müddət sonra 
Qarabağ problemi ilə əlaqədar "0 (sıfır) variantına" qayıdıla biləcəyinə dair fikirləri 
olmuşdu. Ancaq daha sonra müxtəlif istiqamətli tənqid və təzyiqlər ortaya 
qoyulmuş və Azərbaycan əsasən əvvəlki prosesi davam etdirməyə başlamışdır. 
2003-cü ildən indiyə qədərki mərhələdə Azərbaycan torpaqlarının Ermənistan 
tərəfindən işğalı problemi ilə əlaqədar prosesdə iki termin ("Praqa prosesi" və 
"Madrid prinsipləri") xüsusi diqqət çəkmiş, iki qlobal proses (Kosovonun 
müstəqilliyinin tanınması və Gürcüstan-Rusiya müharibəsi) təsiredici olmuş, 
əvvəlki prosesə yeni bir istiqamət (Azərbaycan və Ermənistan nümayəndə 
heyətlərinin hər iki paytaxta və Ermənistan işgalı altındakı Azərbaycan ərazilərinə 
ortaq səfərləri) əlavə edilmiş, bir xüsusi sənəd (Moskva Bəyannaməsi) 
imzalanmışdır. 
2004-cü ildən etibarən "Praqa prosesi" çərçivəsində Azərbaycan və 
Ermənistan xarici işlər nazirləri arasında birbaşa danışıqlar başladı. Münaqişənin 
həlli istiqamətində müsbət işarələr olmasına baxmayaraq, tərəflər heç bir mühüm 
nəticə əldə edə bilmədilər. 
Prezidentlər arasında 2004-cü ildəki ilk görüş Varşavada təşkil olunan 
Avropa İqtisadi Sammitində çərçivəsində aprelin 28-də baş tutmuşdur
174
. Amma 
buna qədər fevral ayında Qoran Lenmarkerin  başçılıq  etdiyi ATƏT-in  Parlament 
Assambleyasının  nümayəndə  heyətinin,  AŞ  PA-nın  Qarabağ  problemi  üzrə 
məruzəçisi Terri Devisin, Mart ayında Avropa Birliyinin Cənubi Qafqaz üzrə 
xüsusi nümayəndəsi Heyki Talvityenin, aprel ayında ATƏT-in Minsk qrupunun 
ABŞ-dan olan həmsədri Stiven Mənnin bölgəyə səfərləri, aprelin 16-da isə Praqada 
ATƏT-in Minsk qrupunun həmsədrlərinin iştirakı ilə Azərbaycan və Ermənistan 
xarici işlər nazirlərinin görüşü baş tutmuşdu. Azərbaycan və Ermənistan xarici işlər 
                                                          
173 Azərbaycan (rəsmi dövlət qəzeti), 12 dekabr 2003-cü il. 
174  "Armenian, Azerbaijani presidents meet", RFE/RL Newsline, 29 aprel 2004-cü 
il,http://www.hri.Org/news/balkans/rferl/2004/04-04-29.rterl.html#17, 27 sentyabr 2009-cu il); 
"Armenian  1 and Azeri leaders to discussed Karabakh issue in Warsaw", 
http://www.panarmenian.net/news/eng/7nids10375&date=2004-04-28, (27 sentyabr 2009-cu il). 
 
61 
 
nazirləri 12-13 may tarixlərində Strasburqda, 21 iyunda isə yenidən Praqada  
Minsk qrupunun həmsədrlərinin iştirakı  ilə,  28-29 iyun tarixlərində isə İstanbulda 
Türkiyənin o vaxtkı xarici işlər naziri Abdullah Gülün vasitəçiliyi ilə görüş 
keçirdilər. Xarici işlər nazirləri və prezidentlərin problem üzrə xüsusi 
nümayəndələri arasında müzakirələr il boyunca davam etdi. Görüşlərin çoxu 
Praqada keçirildi. İki dövlət başçısı isə növbəti dəfə MDB-nin üzvü olan ölkələrin 
dövlət başçılarının 38-ci zirvə görüşü çərçivəsində sentyabrın 15-də Astanada həm 
öz aralarında təkbətək, həm Rusiya Prezidenti Vladimir Putinin iştirakı ilə üçtərəfli 
və Minsk qrupu həmsədrlərinin (Yuri Merzlyakov-Rusiya, Stiven Mənn-ABŞ, Anri 
Jakolin-Fransa) iştirakı ilə çoxtərəfli görüş keçirmişdilər
175
. Bu görüşlərdə  
Koçaryan oktyabrın 25-də  Praqada keçirilməsi nəzərdə tutulan müzakirələrin 
təxirə salınması xahişiylə çıxış etmiş və bu təklif qəbul edilmişdi. 
Oktyabr ayında problemlə bağlı başqa bir hadisə baş verdi. Azərbaycan, 
uzun fasilədən sonra mövzunu yenidən BMT-nin gündəminə çıxardı. Ermənistanın 
sərt müxalifətinə və böyük dövlətlərin əhəmiyyətli hissəsinin (o cümlədən ATƏT-
in Minsk qrupunun həmsədrlərinin) dəstək verməməsinə baxmayaraq, 29 oktyabr 
2004-də keçirilən səsvermədə mövzu BMT Baş Məclisinin gündəliyinə salındı. 
İşğal problemi 23 noyabr 2004-cü il tarixdə BMT Baş Məclisində müzakirə edildi. 
Toplantıda çıxış edən Azərbaycan Xarici İşlər Naziri Elmar Məmmədyarov, 
Ermənistanın Azərbaycan torpaqlarını hələ də işğal altında saxladığını və bölgəyə 
Erməni ailələri yerləşdirməyə davam  etdiyini vurğuladı
176
. Məmmədyarov BMT-
nin qərar alaraq Ermənistanın işğalçılığına son verilməsinin təmin edilməsini, ən 
qısa müddətdə bölgəyə xaricdən köçlərin dayandırılmasını tələb etdi. BMT Baş 
Məclisi, problemə bağlı bir qərar almağı daha sonraya saxlayaraq, müzakirələri 
dayandırdı. 
2005-ci il müzakirələr baxımından zəngin bir il oldu. ATƏT-in Minsk 
qrupunun həmsədrlərinin  Azərbaycan  və  Ermənistanın  dövlət  başçıları  və  
xarici işlər nazirləri ilə, bu iki ölkə yüksək səviyyə səlahiyyətlilərinin də öz 
aralarında 2005-ci il içərisində keçirdiyi görüşlərin sayı iyirmini keçdi. Xüsusilə 
2005-ci ilin iyul-avqust ayları görüşlər və açıqlamalar baxımından çox zəngin oldu. 
                                                          
175 "Azərbaycan Prezidenti İlham Əliyevin Ermənistan Prezidenti Robert Koçaryan ilə təkbətək görüşü" 
və "Azərbaycan Prezidenti İlham Əliyevin və Ermənistan Prezidenti Robert Koçaryanın Rusiya 
Prezidenti Vladimir Putinin iştirakı ilə üçtərəfli görüşü", 15 sentyabr, 2004-cü il, 
http://www.azertag.com/, (27 sentyabr 2009-cu il); "Armenian, Azeri and Russian presidents discussed 
Karabakh settlement in Astana", 
http://www.panarmenian.net/news/eng/7nids11222&date=2004-09-16, (27 sentyabr 2009-cu il); 
"Armenian, Azerbaijani presidents meet", RFE/RL Newsline. 16 sentyabr 2004-cü il, 
http://www.hri.Org/news/balkans/rferl/2004/04-09-16.rferl.html#16 , 27 sentyabr 2009-cu il). 
176 BMT Baş Məclisinin 23 noyabr 2004 tarixli iclasının stenoqramması üçün baxın: "Official records of 
the 60th plenary meeting of the UNGA on the situation in the occupied territories of Azerbajan 
(A/59/PV.60) 23 November 2004", http://www.un.int/azerbaijan/undocs.php , (27 sentyabr 2009-cu il). 
 
62 
 
Daim öz ictimaiyyətlərinə "sərt" mövqelər nümayiş etdirən Azərbaycan və 
Ermənistan rəsmiləri bu mərhələdə, daha çox həllin yaxın olmasına dair "yumşaq 
mesajlar" vermişdir. Minsk qrupunun Rusiyalı həmsədri Yuri Merzlyakov 16 iyul 
tarixli "Azq" (Ermənistan) qəzetinə verdiyi müsahibədə, "bu il içərisində  
problemin həll olunma ehtimalının yüksək olduğunu,  çünki artıq tərəflərin güzəştə 
getməyə hazır olduqlarını" bildirirdilər. Lakin, 6 noyabr 2005-ci il tarixdə 
Azərbaycanda keçirilən parlament seçkiləri növbəti dəfə problemin həllinə dair 
müzakirələrin yavaşlamasına səbəb olmuş və 2005-ci il hər hansı konkret nəticə ilə 
yadda qalmamışdır. Bu mərhələdəki müzakirələrlə bağlı "Praqa prosesi" 
terminindən daha çox istifadə edilmişdir. Sonrakı illərdə verilən bəyanatlarda da 
danışıqların əsasən 2004-cü ildə başlanan və 2005-ci ildə möhkəmlənən "Praqa 
prosesi"nə uyğun getdiyi qeyd edilmişdir. Ancaq tərəflərin müxtəlif vaxtlarda   
"Praqa prosesi"nin həm mövcudluğu, həm də mahiyyəti ilə bağlı açıqlamaları üst-
üstə düşməmişdir. Azərbaycan tərəfi bu prosesin "mərhələli həll" demək olduğunu, 
Ermənistan tərəfi isə "Dağlıq Qarabağın statusunun müəyyənləşdirilməsinə dair 
danışıqlar getməsi"(referenduma dair iddialar) şəklində olduğunu iddia etmişdir. 
2005-ci il ümumi müzakirələr prosesi ilə yanaşı, iki vacib hadisə ilə də 
yadda qalmışdır. Bunlardan biri Avropa Şurası Parlament Assambleyasının (AŞ 
PA) qərarıdır. 2005-ci ilin qış sessiyasında mövzunun AŞ PA-da müzakirəsi 
nəticəsində yanvarın 25-də "ATƏT-in Minsk konfransının məşğul olduğu Dağlıq 
Qarabağ münaqişəsi" adlı 1416 saylı qətnamə qəbul edilmişdir
177
. Qeyd edək ki, 
AŞ PA budan əvvəl Böyük Britaniyadan olan Avropa Demokratlar Fraksiyasının 
üzvü Devid Atkinsona mövzuyla bağlı hesabat hazırlamağı tapşırmışdı. Aktinson 
hesabatını 2004-cü il noyabrın 29-da AŞ PA-ya təqdim etmişdir
178
. 
David Atkinsonun hazırladığı hesabatın müzakirəsi çox sərt keçmişdir. 
Ermənistanı təmsil edən millət vəkilləri və onlara dəstək verən bəzi Avropalı 
parlamentarilər hesabatda Ermənistanın işğalçı, Azərbaycanın keçmiş DQMV-dən 
olan ermənilərin isə bölücü kimi təqdim edilməsinin doğru olmadığını iddia 
etmişdir. Azərbaycan və Türkiyəni təmsil edən parlamentarilər isə işğalın və 
bölücülük cəhdinin mübahisəsiz həqiqətlər olduğunu qeyd edərək. bunu sübut 
edəcək faktlar da ortaya qoymuşdular. Keçirilən səsvermə nəticəsində, hesabat 
əhəmiyyətli dərəcədə Atkinsonun hazırladığı formada təsdiqlənmişdir. Bu qərar 
BMT Təhlükəsizlik Şurası və digər beynəlxalq qurumların almış olduğu 
                                                          
177 "Resolution 1416 (2005) The conflict over the Nagorno-Karabakh region dealt with by the OSCE 
Minsk Conference", http://assembly.coe.int/Documents/AdoptedText/TA05/ERESl416.htm, (24 
sentyabr 2009-cu il). 
178  "The conflict over the Nagorno-Karabakh region dealt with by the OSCE Minsk Conference" 
htpp://assembly.coe.int/Main.asp?link=http://assembly.coe.int/Documents/WorkingDocs/doc04/EDOCl 
0364.htm#1, (24 sentyabr 2009-cu il). 
 
63 
 
qərarlardan fərqli olaraq, ilk dəfə birbaşa olaraq Ermənistanın işğalçı olduğunu 
açıq şəkildə ortaya qoymuşdur. 
AŞ PA qəbul etdiyi qətnamədə Azərbaycan ərazisinin böyük bir hissəsinin 
işğal olunduğunu bir daha təsdiq edərək, etnik düşmənçilik və onu müşayiət edən 
hərbi əməliyyatların çoxlu sayda insanın etnik əsasda yurdundan qovulmasına və 
monoetnik ərazilərin yaradılmasına gətirib çıxardığına dair narahatlığını ifadə 
etmişdi. Assambleya Avropa Şurasının üzvü olan bir dövlətin digər dövlətin 
ərazisini işğal etməsinin həmin dövlətin üzvlük öhdəliklərini kobud şəkildə 
pozması demək olduğunu açıq şəkildə bəyan edərək, münaqişə zonasından 
didərgin düşmüş şəxslərin təhlükəsiz və lazımı şərait təmin edilərək geri qayıtması 
hüququnu bir daha təsdiq etdi. Assambleya həmçinin BMT Təhlükəsizlik Şurasının 
müvafiq qətnamələrini xatırladaraq, münaqişə tərəflərini onları yerinə yetirməyə, 
xüsusilə də işğal olunmuş ərazilərdən hərbi qüvvələri çıxarmağa çağırırdı. 
Eyni günlərdə başqa bir vacib hadisə ATƏT-in Azərbaycanm şikayətlərini 
nəzərə alaraq, Ermənistanın işğal altında saxladığı Azərbaycan ərazilərində 
müşahidəyə başlaması olmuşdur. Müşahidə heyətinin fəaliyyətə başlaması 
işğalın nəticələrinin ortaya çıxarılması baxımından əhəmiyyətli bir hadisə idi. 
ATƏT-in bölgəyə göndərdiyi faktlaşdırıcı missiyanın işləri də işğalın nəticələrinin 
ortaya çıxarılması baxımından əhəmiyyətli bir proses oldu. Azərbaycan tərəfi, 
Ermənistanın, işğal altında tutduğu bölgəyə təxminən 23 min adamı 
məskunlaşdırdığına dair məlumatları olduğunu açıqlamış və ATƏT-in bunu 
araşdırmasını tələb etmişdi. ATƏT-in Minsk qrupunun həmsədrlərindən və 
məlumat toplama üzrə mütəxəssislərindən ibarət olan heyət 28 yanvar 2005-ci il 
tarixdə Bakıya gələrək Azərbaycan xarici işlər nazirliyinin rəsmiləri ilə görüş 
keçirdi və daha sonra Ermənistana getdi.
179
 Heyət üzvləri, 31 yanvar 2005-ci il 
tarixdən etibarən işğalı altındakı bölgələrdə araşdırmalara başladı və bir həftə 
davam edən fəaliyyətdən sonra bəzi ifadələr çox dəqiq olmasa da ümumən 
Ermənistan tərəfini qeyri-qanuni məskunlaşdırmalarda günahlandıran açıqlamalar 
verdi. 
Azərbaycandakı parlament seçkiləri səbəbiylə problemlə bağlı 
müzakirələrə verilən təxminən iki aylıq fasilədən sonra 2005-ci ilin sonlarında həll 
təşəbbüsləri yenidən artmışdır. Belçika xarici işlər nazirliyinin ATƏT-dəki xüsusi 
nümayəndəsi, Senator Pyer Şevalyenin 20-21 noyabr 2005 tarixlərində baş tutan 
Azərbaycan səfərində verdiyi "2006-cı ilin Qarabağ probleminin həlli prosesində 
dönüş ili olacağına" dair bəyanatdan sonra ABŞ xarici işlər nazirinin müavini 
Nikolas Börnsün də 5 dekabr 2005 tarixdə "ABŞ, problemin həlli prosesindəki 
irəliləyişləri alqışlayır və Azərbaycan və Ermənistanın 2006-cı il içərisində ciddi 
                                                          
179  “Azərbaycan prezidenti İlham Əliyev ATƏT-in Minsk Qrupunun nümayəndə heyətini qəbul 
etmişdir”, htpp://www.azertag.com/, 28 yanvar 2005-ci il, (26 sentyabr 2009-cu il); “Armenian 
President and OSCE Minsk Group French Co-Chair discussed Karabakh problem”. 
64 
 
addımlar atacağından əmindir" ifadələrini işlətməsi, bölgə mediasında geniş əks-
səda doğurmuşdur
180
. Oxşar bəyanat 5 dekabr 2005-ci il tarixdə ATƏT-in xarici 
işlər nazirləri şurasının iclasında, Sloveniya xarici işlər naziri və ATƏT-in 
fəaliyyətdə olan sədri Dimitri Rupel tərəfindən də verilmişdir. Rupel, mövzuyla 
haqlı mövqeyini açıqlayarkən "2006-cı ilin həll ili olacağını" xüsusi vurğu ilə ifadə 
etmişdir.
181
 
Xatırladaq ki, ATƏT-in Xarici İşlər Nazirləri Şurasının iclasından əvvəl, 4 
dekabr 2005-ci il tarixdə Sloveniyanın paytaxtı Lyublyanada Minsk qrupunun 
həmsədrlərinin də iştirakıyla Azərbaycan və Ermənistan xarici işlər nazirlərinin 
görüşü baş tutmuşdu. Görüşdən sonra Minsk qrupunun Rusiyalı həmsədri 
Merzlyakov Azərbaycan və  Ermənistan xarici işlər nazirlərinə yeni təklifləri 
təqdim etdiklərini açıqlamışdır. Nazirlər isə, hər hansı bir yeni təklifi müzakirə 
etməyəcəklərini, sadəcə olaraq bəzi yeni prinsipləri gözdən keçirdiklərini 
açıqlamışdır. Bu, Qarabağ probleminin həlli prosesində qarşılaşılan, açıqlamaların 
ziddiyyət təşkil etdiyi ilk vəziyyət deyildi. Xüsusilə, 2000-ci ildən sonra   keçirilən   
görüşlərin demək olar ki, hamısından sonra tərəflərin və vasitəçilərin açıqlamaları 
bir-biriləriylə ziddiyyət təşkil etmişdir. 
Beləliklə 2005-ci ilin sonlarında Qarabağ problemi ilə bağlı proseslər 
sürətlənmişdir. Fəqət, diqqəti cəlb edən nüanslardan biri də bu olmuşdur ki, 2005-
ci ilin əvvəlindəki "sülhə yaxın olmağa" dair mesajları, 2005-ci ilin sonlarında 
nisbətən sərt bəyanatlar əvəz etmişdir. Belə ki, Ermənistan Xarici İşlər Naziri   
Vardan Oskanyanın son ABŞ səfərində "Qarabağ heç vaxt Azərbaycanın bir 
parçası olmadı və olmayacaq",  Ermənistan dövlət başçısı Robert Koçaryanın son    
Avropa səfərində "Ermənistan ya Qarabağın müstəqilliyini tanıyacaq ya da onu 
özünə birləşdirəcək" şəklində bəyanat verməsi Azərbaycanda ciddi narahatlıq 
yaratmışdır. Azərbaycan dövlət başçısı İlham Əliyev erməni rəsmilərin 
açıqlamalarına, yeni parlamentin açılışındakı nitqində işlətdiyi, "Azərbaycandan 
güzəşt gözləyənlər yanılırlar. Azərbaycanın ən böyük güzəşti torpaqlarının işğal 
altında qalmasına bu qədər səbr etməsi olmuşdur" ifadələriylə cavab vermişdir.
182
 
Azərbaycan Müdafiə Naziri Səfər Əbiyev isə 5 dekabr 2005-ci il tarixdə ABŞ 
Müdafiə Nazirliyinin nümayəndəsi Con Mak Duqalı qəbul edərkən "Ermənistan, 
işğal altında tutduğu Azərbaycan torpaqlarını özünə birləşdirməyə və ya ayrı bir   
                                                          
180 "Pyer Şevalye: Dağlıq Qarabağ münaqişəsinin həlli məqamı çatmışdır", http://www.azertag.cotn/, 21 
"oyabt 2005-ci il; "Brussels to do utmost for Karabakh conflict settlement", 
http://www.panarmenian.net/news/eng/?nid=15480&date=2005-11-21, (26 sentyabr 2009-cu il), "US 
Welcomes Positive Movement in Karabakh Settlement", 
http://www.panarmenian.net/news/eng/?nid=15695 və  
www.osce.usmission.gov/media/pdfs/mc/mc_120505_burns.pdf-(26 sentyabr 2009-cu il). 
181 "Opening Statement by the OSCE Chairman-in-Office Dr Dimitrij Rupel at the OSCE Ministerial 
Council", www.osce.org/item/17242.html , (28 sentyabr 2009). 
182 "Azərbaycan Respublikasının Prezidenti Zati-Aliləri Cənab İlham Əliyevin nitqi", 2 dekabr 2005-ci il, 
http://www.meclis.gov.az/?/az/stenoqram/45, (26 sentyabr 2009-cu il). 
65 
 
dövlət kimi tanımağa dair bəyanatlarını reallaşdırmağa cəhd etsə, Azərbaycanın bu 
prosesə biganə qalmayacağını və torpaqlarını işğaldan qurtarmaq üçün hərbi yola    
müraciət edəcəyini" bildirmişdir
183
. 
Böyük ümidlər bəslənən 2006-cı il əslində hərəkətli başlamışdır. 19 
yanvar 2006-cı il tarixdə Rusiya Federasiyasının Londondakı səfirliyinin binasında 
Azərbaycan Xarici İşlər Naziri Elmar Məmmədyarov ilə Ermənistan Xarici İşlər 
Naziri Vardan Oskanyan arasında ATƏT Minsk qrupu həmsədrlərinin iştirakına 
görüş baş tutmuşdur. Bu görüşdən sonra Azərbaycan və Ermənistan rəsmiləri ilk 
dəfə görüşmə masası üzərində "bir neçə abzasdan" və ya "bir neçə maddədən" 
ibarət layihə mətni olduğunu açıqladılar.
184
 
Londondakı görüşdən dərhal sonra Fransa prezidenti Şirakın Azərbaycan 
və Ermənistan dövlət başçılarını 10 Fevral 2006-cı il tarixdə müzakirələr aparmaq 
üçün Fransaya dəvət etdiyi açıqlandı. Bu dəvətin açıqlanmasından sonra 
beynəlxalq qurumların nümayəndələrinin, Minsk qrupunun həmsədrlərinin görüş 
vaxtı mütləq bir razılaşma imzalanacağına dair açıqlamaları səsləndi. Hətta, 
problemlə bağlı digərlərinə nisbətən o qədər də bəyanatlar səsləndirməyən NATO-
nun Baş Katibinin Cənubi Qafqaz üzrə nümayəndəsi Robert Simmons belə, 
"Azərbaycan və Ermənistan prezidentlərinin Paris danışıqlarına böyük ümid 
bəsləndiyini" açıqladı
185
. Fevralın əvvəlində Minsk qrupunun həmsədrləri növbəti 
dəfə bölgəyə səfər etdilər. 
Prezidentlərin görüşündən əvvəl iki ölkənin ictimaiyyətindən yüksələn 
reaksiyalar isə fərqli mənzərə yaradırdı. Məsələn, bu görüşdən az müddət öncə 
Azərbaycan dövlət başçısı İlham Əliyev, "Azərbaycanın ərazi bütövlüyü 
mövzusunda heç bir güzəştə getməyəcəyini və lazım olsa 100 il daha 
gözləyəcəyini" açıqladı.
186
 Cavab verməkdə gecikməyən Ermənistan dövlət başçısı 
Robert Koçaryanın "Erməni millətinin mənafeyini müdafiə etmək mövzusunda 
geri addım atılmasından söhbətin belə getməyəcəyini" açıqlaması, Fransadakı 
görüşdə müqavilə imzalanacağına dair gözləntiləri azaltdı. 
                                                          
183 "Azərbaycan ilə ABŞ arasında hərbi əməkdaşlığın perspektivləri müzakirə olunmuşdur", AzərTac, 6 
dekabr 2006-cı il, www.aztv.az/xbdx/x-1.asp?id=9213&il=2005, (26 sentyabr 2009-cu il). 
184 "Vardan Oskanyan: Artıq sirr deyil ki, danışıqlar masası üzərində 3-4 abzasdan ibarət bir səhifəlik 
mətn var", 23 yanvar 2006-cı il, 
http://www.mediaforum.az/articles.php7article_ids20060123121224133&lang=az&page=00;  
Араз Азимов: «Необходимо учитывать степень доверия сторон друг к другу», 23 yanvar 2006-cı 
il, http://www.day.az/print/news/politics/39631.html; «Оценка лондонских переговоров», Обзор 
СМИ за 20-26 января 2006 года, http://www.regnum.ru/news/581596.html (26 sentyabr 2009-cu il). 
185"Robert Simmons: Sülh sazişindən sonra Dağlıq Qarabağa xüsusi qüvvələr göndərmək niyyətimiz 
var", Express (Azərbaycan), 9 fevral 2006-cı il, http://www.express.com.az/second.asp?id=61833, (25 
sentyabr 2009-cu il).  
186 "Azərbaycan iqtisadi artım baxımından dünyada lider ölkəyə çevrilmişdir: Azərbaycan prezidenti 
İlham Əliyevin yekun nitqi", Xalq qəzeti, 1 fevral 2006-cı il., sayı 21, s.1-4, 
http://www.elibrary.az/docs/I.Aliyev-nitq/5.htm, (25 sentyabr 2009-cu il). 
66 
 
10 Fevral 2006-cı il tarixdə, hər iki dövlət başçısı əvvəlcə Şirak ilə 
təkbətək görüş keçirdilər. Fevralın 11-də isə müzakirələrin Rambuye mərhələsi 
başladı. 1975-ci ildə ilk G-7 zirvəsinin baş tutduğu, 1991-ci ildə Kosova 
probleminə dair müzakirələrin aparıldığı və sülh razılaşmasının imzalandığı Paris 
yaxınlığındakı Rambuye qəsrində ATƏT-in Minsk qrupunun həmsədrləri və 
ATƏT-in fəaliyyətdə olan sədrinin xüsusi nümayəndəsi prezidentlər İlham Əliyev 
və Robert Koçaryan ilə ayrı-ayrı görüşdülər. Sonra Azərbaycan və Ermənistan 
dövlət başçıları öz alarında təkbətək görüş keçirdilər.
187
 Daha sonra isə iki dövlət 
başçısının və Minsk qrupunun həmsədrlərinin iştirakıyla ümumi müzakirələr 
aparıldı. Müzakirələrdən sonra verilən rəsmi bəyanatlarda tərəflərin heç bir sənəd 
imzalamadığı, lakin müzakirələrin davam etdirilməsi barədə razılıq əldə edildiyi 
qeyd olunurdu. Hətta ANS özəl televiziya kanalının, Ermənistan Prezidenti Robert 
Kocaryanın müzakirələri "maraqlı bəhanələr" irəli sürərək yarıda tərk etdiyini və 
Ermənistana qayıtdığını iddia etməsi gərginlik yaratmışdı. Bu iddia Ermənistan 
rəsmiləri tərəfindən təkzib olunmuşdur. Azərbaycan Respublikası Prezident 
Administrasiyasının Beynəlxalq Əlaqələr Şöbəsinin Müdiri Novruz Məmmədovun 
isə bu iddianı təsdiqləyərək, "Koçaryan özünə güvənmədiyi üçün bu şəkildə 
davranmaq məcburiyyətində qalmışdır"
188
 deməsi Ermənistanın reaksiyasına səbəb 
olmuş, Ermənistan rəsmiləri, ATƏT-in Minsk qrupunun həmsədrlərinin 
razılaşdıqları mətnin Azərbaycan Prezidenti İlham Əliyev tərəfindən qəbul 
olunmadığını iddia etmişdilər. Amma, həm İlham Əliyevin, həm də digər 
rəsmilərin sonrakı bəyanatlarında həmsədrlərin təklif etdiyi variantla razılaşmayan 
tərəfin Ermənistan olduğu dəfələrlə hətta beynəlxalq tədbirlərdə də səslənmişdir. 
Açıqlamalarda mənfi nüanslarla yanaşı belə bir məqam da var idi ki, 2006-cı ilin 
martında xarici işlər nazirləri səviyyəsində Vaşinqtonda danışıqlar aparılması 
barədə razılıq əldə olunmuşdur. Bu müzakirələrdən sonra Oskanyan 2005-ci ildə 
bəzi irəliləyişlər olduğunu və bu prosesin davam etdiyini, Məmmədyarov isə 
müzakirə etdikləri doqquz mövzudan yeddisində razılaşdıqlarını, qalan iki 
mövzunu hələ müzakirə etdiklərini açıqlamışdılar. 
21-22 fevral 2006 tarixlərində Azərbaycanda səfərdə olan Rusiyanın 
dövlət başçısı Putinin Bakıdaykən Koçaryanı Qarabağ problemini müzakirə etmək 
üçün Moskvaya dəvət edəcəyini açıqlaması, fevralın 23-də Azərbaycana səfər edən 
isveçrənin Xarici İşlər Naziri Mişlin Kalmi-Reyin Azərbaycan və Ermənistan 
dövlət başçılarını bir sonrakı zirvə üçün İsveçrəyə dəvət etməsi danışıqlar 
                                                          
187  The Nagorno-Karabagh conflict", http://www.diplomatie.gouv.fr/en/france-priorities_1/conflicts-
and-crisis_1959/the-nagorno-karabagh-conflict_3276/meeting-in-rambouillet-11.02.06_3882.html; 
Mediators See No Real Progress In Karabakh Talks", 11 fevral 2006-ci il, 
htpp://www.rferl.org/content/article/1065676.html, (27 sentyabr 2009-cu il). 
188  Novruz Məmmədov Prezidentlərin Fransa görüşü zamanı Köçəryanın atdığı addımı pisləyib", 
htpp://az.trend.az/print/818808.html; 
htpp://www.azadliq.org/archive/news/20060214/1/1.html?id=155156, (27 sentyabr 2009-cu il). 
67 
 
prosesinin əsl gedişatını göstərməsi baxımından maraqlı nüanslar idi. Bunlara 
Minsk qrupunun ABŞ-dan olan həmsədri Stiven Mənin "2006-cı il sülh, yoxsa 
fəlakət sualının cavab tapdığı il olacaq" açıqlaması da əlavə olunanda mənzərə 
daha da dəqiqləşir. 
Başlanğıcda deyilən "əgər Ramboye müzakirələrində irəliləyiş olmasa, 
danışıqlar prosesinə fasilə verilməsi zərurəti doğacaq" tezisindən yola çıxılsa və 
proses ən başdan bu günə qədər diqqətlə analiz edilsə, Rambuye müzakirələrində 
heç olmasa əsas nüansların çoxunun razılaşdırılması və hətta ola bilsin ki, hər hansı 
prinsipləri özündə əks etdirən bir sənədin imzalanması ehtimalı da mümkündür. İki 
dövlət başçısı arasında çox vaxt 30-40 dəqiqə davam edən danışıqların bu dəfə 2 
saat davam etmiş olması da müzakirələrdən sonra verilən bəyanatların əsasən 
reallığı əks etdirmədiyini göstərməkdədir. 
Azərbaycan Prezidenti İlham Əliyev fevralın 23-də Türkiyənin NTV 
kanalina verdiyi müsahibədə, yanvarın 31-də müşavirədə açıqladığı məqamları 
təkrar edərək, mahiyyəti mərhələli həll olan "Praqa prosesi"nin davam etdiyini 
bildirərək həmsədrlər tərəfindən irəli sürülən təklifdəki əsas məqamları belə 
xarakterizə etmişdi: "Təklif edilən sənədlərdə mərhələlər müəyyən olunmuşdur. İlk 
növbədə Dağlıq Qarabağ xaricində yerləşən bütün torpaqlar azad olunmalıdır və 
Ermənistanın işğalçı qüvvələri oradan çıxmalıdır. Ondan sonra Dağlıq Qarabağda 
yaşayan ermənilərin və işğal olunmuş torpaqlara qayıdacaq azərbaycanlıların 
təhlükəsizliyi təmin edilməlidir. Sülhməramlı qüvvələrin orada yerləşdirilməsi 
müzakirə olunmuşdur. Azərbaycan və Ermənistan rəhbərliyi gələcək perspektivdə 
Dağlıq Qarabağın statusunun müəyyən olunması barəda danışıqlar aparacaqdır. 
Eyni zamanda, Dağlıq Qarabağda yaşayan və münaqişəyə qədər həmin torpaqlarda 
yaşamış insanlar da - yəni, ermənilər, azərbaycanlılar - təbii ki, bu prosesə 
qoşulacaqlar. Çünki Ermənistan öz silahlı qüvvələrini işğal olunmuş torpaqlardan 
çıxarsa, ondan sonra Dağlıq Qarabağda yaşayan ermənilər, oraya qayıdacaq 
azərbaycanlılar da Dağlıq Qarabağın statusunun müəyyən olunmasında bizimlə 
bərabər iştirak edəcəklər. Bu, hansı formada olacaq, onu gələcək göstərər.
189
" 
Prezidentlər arasında 2006-cı ildəki növbəti görüş iyunun əvvəlində 
keçirildi. 4-5 iyun 2006-cı il tarixlərində Buxarestdə baş tutan ilk görüşün yenə 
yarımçıq qalması, ikinci görüşdən də ciddi bir nəticə çıxmadığına dair bəyanatlar, 
problemin həllinə dair səylərin nəticəsiz qaldığına dair fikirləri qüvvətləndirmişdi.  
22 iyun 2006-cı il tarixində həmsədrlər Avstriyanın paytaxtı Vyanada öz 
aralarında görüş keçirmiş, ATƏT-in Daimi Şurasına Dağlıq Qarabağ 
münaqişəsinin həlli istiqamətində aparılan danışıqlar barədə məlumat vermiş və 
xüsusi məruzə təqdim etmişdilər.
190
 Məruzədə həmsədrlərin son 7 ay ərzində 
                                                          
189  http://www.elibrary.az/docs/ialiyev/2006.pdf, sh. 43 ; "Azərbaycan Prezidenti İlham Əliyevin 
Türkivənin NTV televızıyasına müsahibəsi", Xalq qəzeti, 24 fevral 2006-cı il, sayı 41, s.2. 
190http://mfa.gov.az/khojaly/index.php?option=com_content&task=view&id=20&ltemid=33 
 (26 sentyabr 2009-cu il). 
68 
 
münaqişənin həlli istiqamətində səylərini artırdıqları və münaqişənin həllinin əsas 
prinsiplərinə dair hər iki tərəf arasında razılaşmanın əldə edilməsi üçün gərgin 
işlədikləri bildirilirdi. Onlar bu məqsədlə üç dəfə birlikdə, bir neçə dəfə isə ayrı-
ayrılıqda Bakı və İrəvanda səfərdə olmuş, iki dəfə xarici işlər nazirlərinin 
görüşünü, iki dəfə də dövlət başçılarının zirvə görüşünü (birincisi fevral ayında 
Rambuyedə, ikincisi isə iyunun əvvəlində Buxarestdə) təşkil etmişdilər. Qeyd 
olunurdu ki, 1997-ci ildə ATƏT-in Minsk qrupunun hazırkı həmsədrlik institutu 
yaradılan vaxtdan etibarən ilk dəfə olaraq həmsədr ölkələrin xarici işlər nazirlərinin 
müavinlərindən ibarət birgə missiya may ayında bölgəyə səfər etdi. Səfərin 
məqsədi 2006-cı ilin Dağlıq Qarabağa dair razılıq əldə edilməsi üçün mühüm 
"imkan pəncərəsi" yaratdığını hər iki ölkə prezidentlərinin diqqətinə çatdırmaqdan 
ibarət idi. Həmsədrlər bildirdilər ki, prezidentlər Əliyev və Koçaryana əsas 
prinsiplər təklif olunmuşdur. Onlar məsələyə aydınlıq gətirərək bəyan etdilər ki, 
yanaşmalarının məqsədi münaqişənin bütün aspektlərinin bir mərhələdə həlli 
deyildi. Həmsədrlərin sözlərinə görə, qeyd olunan prinsiplərlə mümkün ən yüksək 
tərəqqiyə nail olmaq, lakin bəzi ən çətin məsələləri sonraya saxlayaraq danışıqlar 
aparmaq nəzərdə tutulurdu. Buna baxmayaraq, həmsədrlər bəyan etdilər ki, 
prezidentlər razılığa gələ bilmədikləri üçün onlar bu prinsiplərin 
müəyyənləşdirilməsi, ifadə edilməsi və yekunlaşdırılması işində öz 
yaradıcılıqlarının zirvə nöqtəsinə çatmışlar. Bildirdilər ki, əgər tərəflər irəli 
sürülmüş prinsiplərə dair razılığa gələ bilmirsə, onda onları qane edə biləcək 
alternativ razılaşmaya nail olunması məqsədilə birlikdə çalışmalıdırlar. Həmsədrlər 
hazırkı mərhələdə intensiv "məkik diplomatiyası"nın davam etdirilməsinə və 
prezidentlərin yeni görüşlərinə heç bir zərurət görmədiklərini diqqətə çatdırırdılar. 
Bu, o demək idi ki, danışıqlar prosesi müəyyən qədər səngiyəcək və tərəflərin 
"düşünməsi" üçün imkan yaranmış olacaq. 
Başqa maraqlı bir məqam isə Metyu Brayzanın həmin gün verdiyi 
müsahibəsi idi. ABŞ Xarici İşlər Nazirinin (dövlət katibinin) Avropa və Avrasiya 
Məsələləri üzrə Köməkçisinin Müavini və ATƏT-in Minsk qrupunun ABŞ-dan 
olan yeni həmsədri Metyu Brayzanın 22 iyun 2006-cı il tarixdə Azadlıq Radiosuna 
(RFE/RL) verdiyi açıqlamalar, Qarabağ probleminin həlli üçün aparılan 
danışıqların yeni mərhələyə keçdiyini göstərirdi
191
. Brayzanın 22 iyundakı 
müsahibəsində qeyd etdiyi və daha sonra ATƏT-in Minsk qrupunun 
həmsədrlərinin ortaq imzayla 3 iyul 2006-cı il tarixdə bəzi detallarını ortaya 
qoyduqları sənəd, Ermənistan ordusunun keçmiş DQMV xaricində işğal altında 
tutduqları bölgələrdən çıxmasını, Azərbaycanın keçmiş DQMV xaricindəki 
rayonlarından Laçın və Kəlbəcərin ermənilərin nəzarətində qalmasını, minaların 
təmizlənməsini, qaçqınların geri qayıtmalarını, tarixi irəlidə müəyyənləşdirilmək 
                                                          
191  "ATƏT-in amerikalı yeni həmsədri çərçivə sazişinin detallarını açıqlayır", 
http://www.azadliq.org/content/article/162121.html, (26 sentyabr 2009-cu il). 
69 
 
şərtiylə referendum keçirilməsini və Ermənistan işğalı altındakı torpaqlar üzərində 
qurulmuş uydurma qurumun ("Dağlıq Qarabağ"ın) statusunun müəyyən 
olunmasını nəzərdə tuturdu. Həmsədrlər, ortaya qoyulmuş planı hər iki tərəfin 
əsasən qəbul etdiyini, sadəcə olaraq bir neçə nüans barədə anlaşılmazlığın davam 
etdiyini iddia edirdilər. 
Brayzanın müsahibəsi münaqişənin tərəflərində (həm rəsmi, həm də 
qeyri-rəsmi səviyyədə) ciddi rezonans yaratmışdı. Müsahibədən bir gün sonra 
Azərbaycan Prezidenti İlham Əliyev Azərbaycan Ali Hərbi Məktəbinin 
məzunlarının 6-cı buraxılışına həsr olunmuş mərasimdəki çıxışında qeyd etmişdi 
ki, Azərbaycan münaqişənin həlliylə bağlı proseslərə ümidsiz yanaşır və öz 
siyasətinə müəyyən düzəlişlər edə bilər.
192
 Ermənistan Xarici İşlər Nazirliyinin 
iyunun 26-da yayılan bəyanatında Ermənistan və Azərbaycan prezidentlərinin 
"Qarabağın gələcək statusunun müəyyən edilməsi üçün referendum keçirilməsi 
məsələsində razılığa gəldiyi" iddia olunurdu. Bəyanatda qeyd olunurdu ki, 
"prezidentlərin razılaşmadığı məsələ hərbi münaqişənin nəticələrinin ləğvinin 
ardıcıllığı ilə bağlıdır"
193
. Eyni gün Ermənistan prezidentinin mətbuat katibi Viktor 
Soğomonyan Rusiyanın Reqnum agentliyinə verdiyi müsahibəsində, həmsədrlər 
məsələnin bir tərəfini işıqlandıran açıqlamalar verməklə günahlandıraraq 
Ermənistanın "son səkkiz ildə danışıqlarda, o cümlədən Ki-Uestdə, Buxarestdə 
müzakirə olunmuş bütün sənədləri açıqlaya biləcəyini" bildirmişdi.
194
 
İyunun 27-də isə Azərbaycan Xarici İşlər Nazirliyi Ermənistan Xarici 
İşlər Nazirliyinin bəyanatı ilə əlaqədar cavab bəyanatı yaymışdı
195
. Bəyanatda 
deyilirdi: "Ermənistan XİN-nin 26 iyun 2006-cı il tarixli bəyanatı Ermənistan 
tərəfinin münaqişənin nizama salınması prosesində, təəssüf ki, qeyri-konstruktiv 
mövqeyində qalmasının daha bir sübutudur. ATƏT-in Minsk qrupu həmsədrləri, 
xüsusi ilə də, ABŞ-dan olan həmsədr Metyu Brayza hazırda müzakirə olunan sülh 
yolu ilə mərhələli nizama salınmanın təklif olunan sənədin ümumi kontekstinin 
ayrılmaz hissəsi olan ayrı-ayrı prinsiplərinin yalnız ümumi təsvirlərini 
göstərmişlər. Bu anlayışların başa düşülməməsi və ya qarışıq salınması üçün, 
habelə Ermənistan XİN-nin bəyanatında əksini tapan spekulyasiya cəhdlərinə 
zəmin yaradır." 
                                                          
192 "Qurucusu ümummilli lider Heydər Əliyev olan Azərbaycan Ordusu qarşıda duran bütün vəzifələri 
həll etməyə qadirdir", http://www.azerbaijan-news.az/index.php?Lng=aze&year=2006&Pid=4132, (26 
sentyabr 2009-cu il). 
193 "Ministry Statement on OSCE Minsk Group co-Chairs Statement at the Permanent Council. June 26, 
2006", htpp://www.armeniaforeignministry.com/pr_06/060626_statement_nkr.html, (26 sentyabr 2009-
cu il). 
194 “Ermənistanın son səkkiz ildə danışıqlarda müzakirə olunmuş bütün sənədləri açıqlaya bilər”, htpp:// 
www.azadliq.org/content/article/162516.html, (26 sentyabr 2009-cu il). 
195 “Azərbaycan Respublikası Xarici İşlər Nazirliyinin Bəyənatı”, 
htpp://mfa.gov.az/index.php?option=com_content&task=view&id=274&ıtemid=1, (26 sentyabr 2009-
cu il). 
70 
 
Metyu Brayza növbəti "sensasiya yaradan" müsahibəsini bir həftə sonra, 
iyunun 29-da yenə Azadlıq Radiosuna (RFE/RL) vermiş və iddia etmişdi ki, 
Ermənistan Silahlı Qüvvələrinin işğal olunmuş ərazilərdən çıxması müqabilində 
Azərbaycan nə isə verməlidir". İyunun 30-da Azərbaycan Xarici İşlər Nazirliyinin 
(XİN) Mətbuat və İnformasiya Siyasəti İdarəsinin rəisi Tahir Tağızadə 
açıqlamalarında bildirmişdi ki, "Azərbaycanın işğal olunmuş ərazilərindən 
qoşunlarını çıxarması üçün Ermənistana edilə biləcək ən böyük güzəşti rəsmi Bakı 
artıq edib. Beynəlxalq hüquqa görə, ərazi bütövlüyünü başqa yolla təmin etməyə 
ixtiyarı olduğu halda, Azərbaycanın indiyə qədər sülh prosesinə sadiq qalması" ən 
böyük güzəştdir.
196
 
Tərəflər arasında danışıqlar ilin sonuna doğru yenidən fəallaşmışdır. 
Oktyabr-noyabr aylarında Azərbaycan Xarici İşlər Naziri Elmar Məmmədyarov ilə 
Ermənistan Xarici İşlər Naziri Vardan Oskanyan arasında üç raundda (Moskvada, 
Parisdə və Brüsseldə) müzakirə keçirilmişdir. 14 Noyabr 2006-cı il tarixdə 
Brüsseldə baş tutan danışıqlarda Azərbaycan daxilində yaradılması planlaşdırılan 
qurumun təhlükəsizliyinin təmin edilməsi, Ermənistanın işğal altında saxladığı 
rayonlardan keçmiş DQMV inzibati sərhədləri xaricindəkiləri azad etməsi planı və 
Laçın və Kəlbəcərin statusunun necə olacağı məsələsi müzakirə edilmişdi. 
Noyabrın 21-də Ermənistan Parlamentinin Sədri Tiqran Torosyan 
Fransanın Ermənistandakı Səfiri Serj Smesovun qəbulunda Ermənistan tərəfinin 
pessimist olduğu şəklindəki tənqidlərlə  razılaşmadıqlarını, "pessimist yox,    realist 
olduqlarını"  və  həllin  çox  yaxın  olmadığına  inandıqlarını  qeyd  etmişdir.
197 
Prezidentlərin görüşündən əvvəlki son müzakirələri dəyərləndirən Rus mediası, 
Minsk qrupunun həmsədrlərinin son vaxtlarda Azərbaycan və Ermənistan 
rəsmilərinə təzyiqlərini artırdığını iddia etmişdir. Keçirilən son görüşlərdən sonra 
verilən bəyanatlar bəzən maraqlı nüanslara malik olmaqla yanaşı əsasən böyük 
ölçüdə əvvəlkilərin təkrarı xüsusiyyətində olmağa başlamışdır. Minsk qrupunun 
Rusiya və Fransadan olan həmsədrləri noyabrın 21-22-də İrəvanda və Bakıda 
səfərdə olmuşdular.
198
 Vasitəçilər, 21 noyabrda Ermənistanda, 22 noyabrda isə 
Azərbaycanda xarici işlər nazirləri və dövlət başçıları ilə görüş keçirmişdilər
199
. 
Fransalı həmsədr prosesin yavaş getdiyinə dair tənqidləri cavablandırmaq üçün, 
                                                          
196 “Bakı edə biləcəyi ən böyük güzəşti artıq edib”, htpp://www.azadliq.org/content/article/162893.html, 
(26 sentyabr 2009-cu il). 
197 “Ambassador of the French Republic at National Assembly”, 
htpp://parliament.am/chairman.php?id=meetings&NewsID=2130&month=11&year=2006&lang=eng, 
(26 sentyabr 2009-cu il). 
198 “Vartan Oskanian received the OSCE Minsk Group Co-Chairs”, 
htpp:// www.armradio.am/news/?part=off&id=7720, (26 sentyabr 2009-cu il). 
199  “ATƏT-in Minsk qrupunun Rusiyalı və Fransalı həmsədrləri birgə bəyənatla çıxış etiblər”, 23 
sentyabr 2006-cı il, htpp:// 
www.mediaforum.az/articles.php?article_id=20061123054035135&lang=az&page=00, (26 sentyabr 
2009-cu il). 
71 
 
sülh prosesini divara bənzədərək, "hər görüşdə bu divara bir kərpic hördüklərini" 
iddia etmişdir
200
. Lakin bünövrəsinin möhkəmlik dərəcəsi şübhəli olan bu divarın 
hətta nə qədərinin hörülmüş olmasının belə çox əhəmiyyəti olmadığı aydındır. 
Həmsədrlər, "2007 və 2008-ci illər Ermənistan və Azərbaycanda seçkilər ilidir, 
buna görə də həll prosesinə mənfi təsir edəcək" tezisini də  tez-tez vurğulamışdılar.   
Merzlyakova görə "bu səbəbdən də 2006-cı  il  mütləq heç olmasa  sülh  prosesinin  
əsas  prinsiplərinin  konkret  olaraq  razılaşdırıldığı  il olmalıdır, yoxsa əhəmiyyətli 
bir şans faciəvi şəkildə əldən qaçırılmış olacaqdı". 
Bu səfərdə həm də, noyabrın 28-də Minskdə MDB dövlət başçılarının 
zirvə görüşündə İlham Əliyev ilə Robert Koçaryan arasında görüş keçirilməsi 
barədə konkret razılıq əldə olunmuşdu.  Bu qərar prosesdə irəliləyiş ola biləcəyinin 
işarəsi kimi izah olunurdu. Çünki bu mövzu uzun zamandan bəri gündəmdə 
olmasına baxmayaraq, İlham Əliyev, sadəcə, əgər həqiqətən ehtiyac olsa 
görüşəcəklərini, sırf görüş keçirmək xatirinə bir araya gəlməyəcəklərini" 
bildirmişdi. Təsadüfi deyildir ki, noyabrın 28-də, Rusiya Federasiyasının 
Belarusdakı səfirliyinin binasında İlham Əliyev ilə Robert Koçaryan arasında 
görüş baş tutmuşdu
201
. Əvvəlcə geniş tərkibdə keçirilən görüşdə Azərbaycan və 
Ermənistanın xarici işlər nazirləri Elmar Məmmədyarov və Vardan Oskanyan, 
habelə Rusiyanın Xarici İşlər Naziri Sergey Lavrov, ATƏT-in hazırkı sədri Karel 
de  Quxt,   onun   şəxsi   nümayəndəsi   Anji   Kaspşik,   Rusiyalı   həmsədr  Yuri 
Merzlyakov da iştirak etmişdi. Sonra dövlət başçıları görüşü təkbətək davam 
etdirdilər. İlham Əliyev zirvə görüşü başa çatdıqdan sonra Bakıya qayıdarkən 
təyyarədə Azərbaycan Televiziyasına verdiyi müsahibədə proseslə bağlı müsbət 
məqamləra daha çox diqqət çəkmişdi
202
. "Müəyyən mərhələlər olmuşdur və deyə 
bilərəm ki, biz danışıqların son mərhələsinə yaxınlaşırıq. Çünki bilirsiniz, üç ilə 
yaxın müddət ərzində aparılan danışıqlarda, demək olar, bütün məsələlər  müzakirə 
edildi, tərəflərin mövqeləri, demək olar ki, tamamilə formalaşdı. Artıq biz elə 
mərhələdəyik ki, danışıqların gələcəyi bizim addımlarımızdan asılıdır. Mən bu 
baxımdan görüşün nəticələrini bütövlükdə normal qiymətləndirirəm. Bildiyiniz 
kimi, bu yaxınlarda Minsk qrupunun həmsədrləri Bakıda və Yerevanda olmuşlar. 
Azərbaycan tərəfi onların təklifinə, yəni görüşün keçirilməsinə müsbət cavab 
vermişdir. Görüşün özünə gəldikdə isə, danışıqlar bütövlükdə konstruktiv şəkildə 
aparıldı, mübahisəli məsələlər müzakirə edildi. Demək olar ki, onlar diqqət 
mərkəzində olmuşdur. Çünki son müddət ərzində biz bir sıra məsələlərin həllinə 
nail olmuşuq, əvvəllər razılaşdırılmamış məsələlər artıq razılaşdırılıbdır. Amma elə 
                                                          
200 “Həmsədrlərin ikisi Bakıya gəldi”. Yeni Müsavat, 23 noyabr 2006-cı il. 
201 “Azərbaycan Prezidenti İlham Əliyevin və Ermənistan Prezidenti Robert Koçaryanın görüşü”. Xalq 
qəzeti, 29 noyabr 2006-cı il. 
202 “Biz danışıqların son mərhələsinə yaxınlaşırıq”. Htpp://www.azadliq.org/content/article/31326.html, 
“Azərbaycan prezidenti İlham Əliyevin Azərbaycan Televiziyasına müsahibəsi”, htpp:// 
www.xalqqazeti.com/public/print.php?lngs=aze&ids=6505, (26 sentyabr 2009-cu il). 
72 
 
prinsipial məsələlər var ki, bunların ətrafında hələ ki, fikir ayrılığı var. İki 
prezident məhz bu məsələlər ətrafında söhbət aparmışdır." 
Prezidentlərin görüşündən bir gün sonra Bakıya gələn AŞPA-nın "Dağlıq 
Qarabağ" üzrə alt komitəsinin sədri Lord Rassel Conston noyabrın 30-da Prezident 
İlham Əliyevlə görüşmüşdü.
203
 
2007-ci ilin əvvəli də danışıqlar prosesinin davam etdirilməsi ilə başladı. 
Yanvarın 22-də Azərbaycanın Xarici işlər Naziri Elmar Məmmədyarov və 
Ermənistan Xarici İşlər Naziri Vardan Oskanyan Moskvada ATƏT-in Minsk 
qrupunun həmsədrləri, yanvarın 23-də isə öz aralarında görüş keçirmişdilər. Sonra 
bölgəyə səfər edən həmsədrlər iki ölkənin prezidentləri İlham Əliyev və Robert 
Koçaryan və Ermənistan işğalı altındakı ərazilərdəki qondarma rejimi təmsil etdiyi 
iddia olunan Arkadi Qukasyanla görüşmüşdülər. Həmsədrlər görüşlərini 
yekunlaşdırdıqdan sonra yanvarın 29-da birgə bəyanat yayaraq danışıqlarla bağlı 
məsuliyyətin Ermənistan və Azərbaycan prezidentlərinin üzərində olduğunu 
vurğulamışdılar: "Dağlıq Qarabağ münaqişəsinin davamlı və sülh həllinin 
tapılması işində məsuliyyət Ermənistan və Azərbaycan prezidentlərinin üzərinə 
düşür və Minsk qrupunun həmsədrləri onlara bu işdə yardım edəcəklər. 
Prezidentlər öz milli maraqlarını fəal müdafiə etməkdədirlər, lakin bunu sülh 
prosesinin davamına imkan yaradan bir tərzdə edirlər"
204
. 
ATƏT-in Parlament Assambleyasının Sədri və qurumun Qarabağ 
münaqişəsi üzrə xüsusi məruzəçisi Qoran Lenmarker 2007-ci il fevralın əvvəlində 
Cənubi Qafqazm hər üç ölkəsinə səfər etdikdən sonra Azadlıq radiosuna verdiyi 
müsahibədə, 2007-ci ilin Qarabağ münaqişəsinin həll ili ola biləcəyini iddia etmiş 
və danışıqların Minsk qrupu çərçivəsində davam etdirilməsinin zəruriliyini 
vurğulamışdı.
205
 Azərbaycan və Ermənistan xarici işlər nazirləri arasında 2007-ci il 
martin 14-də Cenevrədə, aprelin 18-də isə Belqradda ATƏT-in Minsk qrupunun 
həmsədrləri, ATƏT Sədrinin Şəxsi Nümayəndəsi Anjey Kasprşikin də iştirak etdiyi 
görüşlər keçirilmişdi. Cenevrədəki görüşdən sonra verilən bəyanatlar elə də müsbət 
xarakterli deyildi və prezidentlərin görüşməsi üçün xüsusi səbəbin olmadığı qeyd 
olunurdu. Belqraddakı görüşdən sonrakı açıqlamalarda isə həmsədrlərin Qarabağ 
probleminin həlli ilə bağlı Azərbaycanla Ermənistan arasında fikir ayrılığı yaradan 
iki əsas prinsipə (xatırladaq ki, Elmar Məmmədyarov 2006-cı ildə BMT-nin Baş 
Məclisindəki çıxışında, tərəflərin razılaşmadığı iki prinsipin olduğunu qeyd 
etmişdi: "Dağlıq Qarabağın" statusu və Ermənistan ordusunun işğal etdiyi 
Azərbaycan torpaqlarından çıxarılması) dair yeni təkliflər verdiyi açıqlanmışdı. 
                                                          
203  "Azərbaycan prezidenli AŞPA-nın Dağlıq Qarabağ üzrə alt komitəsinin başçısını qəbul edib", 
http://az.trend.az/news/official/chronicle/836447.html#, (26 sentyabr 2009-cu il). 
204 "Həmsədrlər məsuliyyəti prezidentlərin üzərinə qoyur", 
http://www.azadliq.org/content/article/374922.html, (26 sentyabr 2009-cu il). 
205  "Qoran Lenmarker: "2007-ci il Qarabağ münaqişəsinin həll ili ola bilər", 
http://www.azadliq.org/content/article/377003.html , (26 sentyabr 2009-cu il). 
73 
 
Bu mərhələ baş verən maraqlı hadisələrdən biri ABŞ Dövlət 
Departamentinin (Xarici İşlər Nazirliyi) 2006-cı ildə insan hüquqlarının vəziyyəti 
haqqında dərc etdirdiyi xüsusi hesabatında Qarabağ problemi ilə bağlı hissədə 
Ermənistanın Azərbaycan ərazilərini işğal altında saxladığına dair ifadələrə yer 
verilməsi idi
206
.
 
Sənədin ilk variantında Qarabağ münaqişəsindən bəhs edərkən   
yazılan "Ermənistan Dağlıq Qarabağ və Azərbaycanın yeddi rayonunu işğal edib" 
ifadəsi Ermənistanın və Erməni lobbisinin etirazlarından sonra "Erməni hərbi 
qüvvələri Dağlıq Qarabağa bitişik Azərbaycan ərazisinin böyük hissəsini işğalda 
saxlayır" şəklində dəyişdirildi. Azərbaycanın Xarici işlər Nazirliyi bununla bağlı 
aprelin 22-də bəyanat yayaraq, aprelin 23-24-də ikitərəfli təhlükəsizlik 
məsləhətləşmələri üçün Azərbaycan nümayəndə heyətinin Vaşinqtona səfərinin 
təxirə salındığını bildirmişdi. ABŞ Xarici İşlər Nazirliyi aprelin 26-da hesabatın 
müvafiq hissəsində yenidən dəyişiklik edərək əvvəlki vəziyyəti bərpa etmiş, beləcə 
Azərbaycan-ABŞ münasibətlərindəki qısa müddətli gərginlik də ortadan  
qaldırılmışdı. Əvvəlki vəziyyətin bərpa edilməsi bu dəfə Ermənistanın etirazı ilə 
qarşılanmışdı. Aprelin 24-də isə ABŞ-dan olan həmsədr Metyu Brayza növbəti 
dəfə "sülh danışıqlarının əsas prinsiplərini" (bəzilərinə görə gizli məqamları)   
açıqladı.
207
    Brayza "Amerikanın səsi"  (Voice of America - VOA)  radiosunun 
əməkdaşı  Xədicə İsmayılovaya müsahibəsində əsas prinsiplərdə artıq razılaşmaq 
üzrə olduqlarını bildirərək, bu prinsipləri belə sadalamışdı: "Əsas  prinsiplər Dağlıq  
Qarabağ ətrafındakı beş rayonun Erməni silahlı qüvvələrinin dərhal çıxarılması 
şərtilə yaxın gələcəkdə Azərbaycana qaytarılmasını, orada sülhməramlı  qüvvələrin 
yerləşməsini və qaçqınların geri qaytarılmasını nəzərdə tutur. Kəlbəcər və Laçının 
hansı şərtlər çərçivəsində qaytarılması ilə bağlı danışıqlar hələ davam edir.  Amma  
bu məsələdə də razılaşmaya çox yaxınıq. Prinsiplərə Dağlıq Qarabağı   
Ermənistanla birləşdirən, ticarət və mülki məqsədlərlə istifadə olunacaq dəhlizin 
təmin edilməsi də daxildir. Sonra isə danışıqların davam etməsi və hər hansı  
mərhələdə ümumi səsvermənin keçirilməsi ilə Dağlıq Qarabağın statusu 
müəyyənləşdiriləcək. Azərbaycan tərəfi referendum sözünün işlədilməsinin 
əleyhinədir, çünki bu, ölkə konstitusiyası ilə ziddiyyət təşkil edir. Odur ki, biz nə 
vaxtsa səsvermənin keçirilməsi üçün müzakirə aparırıq". 
2007-ci ilin mayında bölgəyə səfər edən həmsədrlər mayın 25-də Bakıda, 
səfərlərinin yekunlarına dair keçirdikləri mətbuat kcnfransında həm prezidentlərin 
görüşünü razılaşdırdıqlarını açıqladılar, həm də "Dağlıq Qarabağı Azərbaycanın 
tərkib hissəsi kimi qəbul etdiklərini" və ilkin mərhələdə "Dağlıq Qarabağ 
ətrafındakı yeddi rayonun hər birinin azad edilməsini" istədiklərini vurğuladılar. 
                                                          
206 htpp:// www.state.gov/g/drl/rls/hrrpt/2006/78799.htm (27 sentyabr 2009-cu il). 
207  Xədicə İsmayılova, “Mətyu Brayza: Mən vicdanlı siyasətçiyəm”, 24 aprel 2007-ci il, htpp:// 
www.voanews.com/azerbaijani/archive/2007-04/2007-04-24-
voa14.cfm?CFID=308495052&CFTOKEN=56098720&sessionid=84304e276547933b66b59554d211d
2e195e (28 sentyabr 2009-cu il). 
74 
 
Azərbaycan və Ermənistan prezidentləri arasında 2007-ci ildəki ilk görüş 
iyunda Sankt-Peterburqda baş tutdu. MDB ölkələri dövlət başçılarının qeyri-rəsmi 
görüşü üçün Sank-Peterburqa gedən prezidentlər arasında iyunun 9-da Sankt-
Peterburqdakı "Konqreslər sarayı" dövlət kompleksinin "Baltik ulduzu" 
mehmanxanasında əvvəlcə təkbətək görüş keçirilmişdi. Sonra ATƏT-in Minsk 
qrupunun həmsədrləri (həmsədrlər ayın əvvəlində regiona yenidən səfər etmişdilər) 
və xarici işlər nazirləri də danışıqlara qatılmışdı
208
. Görüşdən sonra verilən 
bəyanatlarda fikir ayrılıqlarının davam etdiyi və irəliləyiş olmadığı qeyd olunurdu. 
Prezidentlərin görüşündən bir neçə gün sonra problemin həllinə dair 
səylərlə bağlı növbəti yenilik yaşandı. Yayılan açıqlamalara görə "bir qrup erməni 
və azərbaycanlı ziyalısı" Xankəndinə, Yerevana və Bakıya müştərək səfərlər 
etmişdilər. Səfəri həyata keçirənlər və Azərbaycan rəsmiləri səfərin "iki xalq 
arasında inamı möhkəmlətmək məqsədi daşıdığını" iddia etsə də, xüsusilə 
Azərbaycan ictimai rəyində səfər ciddi etirazla qarşılandı. Səfərin zəruriliyini 
vurğulayan az sayda insan olmaqla yanaşı, KİV, müxtəlif QHT-lər və 
tədqiqatçıların əksəriyyəti səfəri kəskin tənqid etdi. Elə səfərin nəticələri ilə bağlı 
Bakıdakı mətbuat konfransı da qalmaqalla yadda qaldı. Çünki Azərbaycan 
tərəfindən səfəri həyata keçirən hər üç şəxs rəsmi titula sahib idilər (Azərbaycanın 
Rusiyadakı səfiri Polad Bülbüloğlu, Bakı Slavyan Universitetinin rektoru Kamal 
Abdulla və Musiqi Akademiyasının rektoru Fərhad Bədəlbəyli) və onlar 
Ermənistanın işğal etdiyi Azərbaycan torpaqlarındakı qondarma rejimi təmsil  
etdiyi iddia olunan Arkadi Qukasyanın "qəbulunda olmuşdular". Bu Azərbaycanın 
o ana qədərki mövqelərindən bir qədər fərqli bir siyasət demək idi. O ana qədər 
xalq diplomatiyasının ictimaiyyət (QHT-lərin təmsilçiləri) və hətta KİV 
nümayəndələri  tərəfindən  həyata  keçirilməsinə  belə  müsbət  baxmayan rəsmilər,    
indi özləri işğal altındakı ərazilərə səfər etmiş və bu işğalı "leqallaşdırmağa" 
çalışanların "rəsmi iş otaqlarındakı" "rəsmi qəbullarda" iştirak etmişdilər. Qeyd 
edək ki, "ziyalılardan ibarət" nümayəndə heyəti Ermənistan və Azərbaycan 
prezidentləri tərəfindən də qəbul edilmişdilər. 
13 iyul 2007-ci il tarixində Minsk qrupunun həmsədrləri prezidentlər 
arasında Sankt-Peterburqda keçirilən görüşdən sonra münaqişənin həlli prosesində 
yaranmış vəziyyət barədə bəyanat yaydılar. Həmsədrlər bildirirdilər ki, 
prezidentlərin görüşü zamanı münaqişənin sülh yolu ilə həllinin "əsas 
prinsiplər"inə dair razılaşma ilə bağlı az saydakı çətinliklər müzakirə edilmiş, 
tərəflər mövqelərindəki fərqliliklərə görə razılığa gələ bilməmişlər. Həmsədrlər 
bəyanatlarında Ermənistanın işğal etdiyi Azərbaycan ərazilərinə, İrəvana və Bakıya 
Azərbaycan və Ermənistanın "bir qrup ziyalısının" birgə səfər təşəbbüsünə 
                                                          
208  “Azərbaycan Prezidenti İlham Əliyevin Sankt-Peterburqa səfəri: Azərbaycan Prezidenti İlham 
Əliyevin və Ermənistan Prezidenti Robert Koçaryanın görüşü”, Xalq qəzeti, 10 iyun 2007-ci il. 
75 
 
toxunaraq, onu bəyəndiklərini və yüksək qiymətləndirdiklərini qeyd etmiş, bu 
təşəbbüsü "ilk etimad yaratma addımı" kimi qiymətləndirmişdilər. 
Nisbətən sakit keçən avqust ayından sonra, sentyabr ayı həmsədrlərin öz 
aralarında və hər iki ölkənin xarici işlər nazirləri ilə görüşləriylə, daha sonra isə 
bölgəyə geniş səfərləri ilə yadda qaldı. Sentyabrda problemlə bağlı başqa bir nüans 
isə GUAM ölkələrinin problemlərinin (və bu çərçivədə Qarabağ probleminin) 
BMT Baş Assambleyasının gündəliyinə çıxarılması olmuşdur
209
.
 
Ermənistanın 
Xarici İşlər Naziri Vardan Oskanyan BMT-dəki çıxışda problemin ancaq ATƏT-in 
vasitəçiliyi ilə həll edilməli olduğunu və BMT-də müzakirələrə ehtiyac 
duymadığını söyləsə (Oskanyan hətta bu prosesə etiraz əlaməti kimi danışıqlardan 
çəkilə biləcəklərini də iddia etmişdi) və Minsk qrupunun həmsədrləri məsələnin 
BMT-də gündəliyə çıxarılmasına dair müsbət mövqe nümayiş etdirməsələr də 
(onlar da təxminən Oskanyanın fikirlərini dəstəkləmişdilər), Azərbaycan Qarabağ 
münaqişəsinin BMT-də müzakirəsinə dair göstərilən səylərin sülh danışıqlarına 
alternativ olmadığını açıqlamışdı
210
. 
2007-ci il noyabrın 29-da Azərbaycan və Ermənistanın xarici işlər 
nazirləri Elmar Məmmədyarovla Vardan Oskanyan İspaniyanın paytaxtı Madriddə 
ATƏT-in Minsk qrupunun həmsədrləri ilə görüşdülər. Bundan əvvəl həmsədrlər 
Parisdə Məmmədyarov və Oskanyan ilə görüşərək danışıqları Madriddə davam 
etdirmək barədə razılıq əldə etmişdilər. ATƏT üzvü olan ölkələrin Xarici İşlər 
Nazirləri Şurasının iclası çərçivəsində keçən görüşdə Elmar Məmmədyarov, 
Vardan Oskanyan və həmsədrlərdən başqa Rusiya və Fransanın xarici işlər 
nazirləri, ABŞ xarici işlər nazirinin siyasi məsələlər üzrə müavini də iştirak etdilər. 
Həmin görüşdə Minsk qrupunun həmsədrləri Məmmədyarovla Oskanyana Qarabağ 
münaqişəsinin həllinin əsas prinsipləri üzrə yeni layihəni (sonradan "Madrid 
prinsipləri" kimi adlandırılan) təqdim etdilər
211
. Görüşdən sonra Minsk qrupunun 
həmsədrləri xüsusi bəyanat yaydılar. Bəyanatda deyilirdi ki, "Dağlıq Qarabağ 
münaqişəsinin sülh yolu ilə həllinə yönəlmiş danışıqların son üç ilində tərəflərin 
mövqeləri arasında ziddiyyətlər əhəmiyyətli dərəcədə azalıb və yalnız bir neçə 
məsələnin razılaşdırılması qalıb". Madrid prinsipləri təxminən aşağıdakıları 
nəzərdə tuturdu: 
"Azərbavcan və Ermənistan rəhbərlivinə tövsiyə olunurdu ki, 
                                                          
209 Protracted Conflicts in the GUAM Area and Their Implications for International Peace, Security and 
Development", http://www.guam.org.ua/en/node/403, (8 sentyabr 2009-cu il). 
210  "Qarabağ münaqişəsinin BMT-də müzakirəsinə səylər sülh danışıqlarına alternativ deyil", 
http://www.azadliq.org/content/article/415042.html, (8 sentyabr 2009-cu il). 
211"Madrid prinsipləri üzə çıxdi", Mediaforum, 13 noyabr 2008-ci il, 
http://www.mediaforum.az/articles.php?lang=az&page=02&article_id=20081113031018073, (9 
sentyabr 2009-cu il). 
 
76 
 
 1.2008-ci ilin seçkilərinə qədər aşağıdakı prinsiplərdən ibarət sənədi 
razılaşdırsınlar: 
a) təhlükəsizliyə və beynəlxalq sülhməramlıların yerləşdirilməsinə 
zəmanət versinlər, 
b) Ermənistan və Dağlıq Qarabağ silahlı qüvvələrinin, Kəlbəcər və Laçın 
üçün xüsusi şərtlər olmaqla, Dağlıq Qarabağ ətrafında işğal olunmuş bütün 
ərazilərdən çıxarılması, 
c) Qaçqın və məcburi köçkünlərin geri qayıtması, 
d) Dağlıq Qarabağın yekun statusunun sonda səsvermə ilə 
müəyyənləşdirilməsi; buna qədər müvəqqəti statusun təyin edilməsi, bütün 
nəqliyyat və ticarət yollarının açılması təmin edilsin. 
2. Bütövlükdə sənəd üzrə konsensus alınmayanda mümkün olanlar 
razılaşdırılsın və mübahisəli bəndlər dəqiqliklə göstərilsin. 
3. 2008-ci ilin seçki kampaniyası dövründə siyasi xadimlərin sülhə və 
güzəştlərin zəruriliyinə müsbət yanaşmasına şərait yaradılsın. 
Ermənistan və Azərbaycan hökumətlərinə, həmçinin Dağlıq Qarabağın 
de-fakto hakimiyyətinə tövsiyə olunurdu ki, 
4. 1994-cü ilin atəşkəs müqaviləsinə hörmət etsinlər, güc tətbiqindən 
çəkinsinlər, hərbi büdcələrin artırılmasına, qarşılıqlı ittihamlara, həmçinin 
barışmaz və təhrikçi ritorikaya son qoysunlar. 
5. Qeyri-rəsmi diplomatiyaya və yuxarıda göstərilən prinsiplər daxil 
olmaqla kompromis qərarlar haqda müzakirələrə yardım etsinlər, ölkə 
parlamentlərini belə müzakirələrin açılmasına həvəsləndirsinlər və 
azərbaycanlılarla ermənilər arasında əlaqələri asanlaşdırsınlar. 
6. Dağlıq Qarabağın de-fakto hakimiyyəti işğal olunmuş ərazilərdə 
ermənilərin məskunlaşdırılmasına, o cümlədən bu rayonlarda özəlləşdirmənin 
aparılmasına, infrastrukturun inkişaf etdirilməsinə və yerli strukturların 
yaradılmasına son qoysun. 
7. Azərbaycan Qarabağ azərbaycanlılarına öz icmalarının rəhbərini 
seçmək imkanı verməsi, neft gəlirlərindən bütün vətəndaşların, o cümlədən 
deportasiya olunmuş şəxslərin yararlana bilməsi üçün şəffaflığın artırılması və 
korrupsiyanm azaldılması istiqamətində birgə səylər göstərsin. 
Minsk qrupunun həmsədrlərinə (Fransa, Rusiya və ABŞ) və geniş 
bevnəlxalq ictimaiyyətə tövsiyə olunurdu ki, 
8. Əsas prinsiplərin razılaşdırılmasına nail olunması üçün birgə səyləri 
artırsınlar, Ermənistanda və Azərbaycanda 2008-ci il prezident seçkilərindən 
sonra danışıqlar prosesini davam etdirsinlər və bu prosesdə meydanə çıxacaq 
hər hansı fikir ayrılıqlarını dəqiq qeyd etsinlər. 
9. Həmsədrlərin təmsilçilik səviyyəsini artırsınlar, Ermənistan və 
Azərbaycanla ikitərəfli və çoxtərəfli münasibətlər zamanı Dağlıq Qarabağ 
probleminin nizamlanmasını əsas elementə çevirsinlər. 
77 
 
10. Danışıqlann məzmunu haqqında daha çox informasiya yaysınlar və 
hədsiz nikbin bəyanatlarla gözləntiləri süni şəkildə şişirtməkdən çəkinsinlər. 
 
Avropa Birlivinə tövsiyə olunurdu ki, 
 
11. a)Avropa Birliyinin Cənubi Qafqaz üzrə xüsusi nümayəndəliyinin 
rolu artırılsın; nümayəndəlik Minsk prosesinin gedişini izləsin, bütün tərəflərlə 
əlaqə saxlasın, Dağlıq Qarabağa səfərlər etsin, Azərbaycanda qaçqın düşmüş 
vətəndaşlarla görüşsün və Avropa Komissiyası ilə birgə münaqişə çərçivəsində 
zəruri maliyyələşdirmənin miqyasını qiymətləndirsin, 
b) Avropa Qonşuluq Strategiyası proqramından və onun 
maliyyələşdirilməsi mexanizmlərindən istifadə etməklə etimadın 
möhkəmləndirilməsinə, həmçinin insan haqqlarına hörmətin və qanunun aliliyinin 
təmin olunmasına yönəlmiş institutların qurulmasına şərait yaradılsın.” 
Madrid prinsiplərinin təklif  olunmasından sonrakı mərhələdə, 2007-ci il 
noyabrın sonu və dekabr ayı boyunca hər iki ölkədə həm ictimai rəydə, həm rəsmi 
açıqlamalarda əsas yeri bu prinsiplərə münasibətlər tutdu. 2008-ci ilin yanvarında 
isə həmsədrlər növbəti dəfə bölgəyə səfər edərək tərəfləri təqdim edilən prinsiplər 
üzrə razılaşmağa çağırdılar.
212
 Səfərin nəticələrinə dair mətbuat konfransında isə 
həmsədrlərin Bakı və İrəvanda aldıqları təkliflər əsasında baza prinsiplərinin yeni 
variantını hazırlayacağı açıqlandı.
213
 
2008-ci ilin fevralında Ermənistanda prezident seçkisi keçirildi. Prezident 
seçkilərində iqtidarın namizədi kimi qanuni müddətini başa vurduğu üçün artıq 
seçkilərdə iştirak edə bilməyən Koçaryanın yerinə Serj Sarkisyan iştirak edirdi. 
Onun seçkilərdə qalib gəlməsi bəziləri tərəfindən Qarabağ probleminin həlli 
prosesində yeni mərhələnin başlaması kimi qiymətləndirilsə də, "Robert 
Koçaryanın namizədi olduğu" çox açıq olan və onun siyasətini davam etdirəcəyi 
bəlli olan Serj Sarkisyanın hakimiyyətə gəlməsini əvvəlki prosesin davamı kimi 
görmək daha doğruydu. 
Fevralın 17-də Kosovonun müstəqilliyini elan etməsi və onun 
müstəqilliyinin tanınması prosesi Qarabağ probleminin həlli təşəbbüslərindən 
təsirsiz ötüşmədi. Əslində bu mövzu daim gündəmdə olmuşdu və xüsusilə 2006-cı 
ilin sonlarından etibarən daim Qarabağ problemi ilə əlaqədar olaraq Kosovo 
probleminin həll prosesinin ona necə təsir edəcəyi rəsmilər arasında da müzakirə 
                                                          
212  "Həmsədrlər Yerevana gediblər. Onlar yanvarın 18-də yenidən Bakıya qayıdacaqlar", 
http://www.mediaforum.az/articles.php?article_id=20080114084632388&lang=az&page=00;"OSCE 
MG set no time limitation to Kocharian and Aliyev", 
http://www.panarmenian.net/news/eng/?nid=24587&date=2008-01-17, (10 sentyabr 2009-cu il). 
213 "Tezliklə sülh sazişi imzalanacaq: Həmsədrlər baza prinsiplərinin yeni variantını hazırlayacaq", Yeni 
Müsavat, 19 yanvar 2008-ci il. 
 
78 
 
mövzusu idi. Kosovo problemin həlli üçün təklif edilən modelin Qarabağ 
probleminin həlli prosesində nümunə təşkil edib etməyəcəyi ilə bağlı həm rəsmilər, 
həm də mütəxəssislər arasında kəskin mübahisə və müzakirələr yaşanmış, bu 
proses Kosovonun 2008-ci ildə müstəqilliyini elan etməsindən sonra bir müddət 
daha davam etmişdir. Erməni tərəfi, Kosovanın müstəqilliyini nəzərdə tutan 
modelin, Qarabağ problemi üçün nümunə təşkil edəcəyini iddia etmiş, Azərbaycan 
tərəfi isə bu tezislə razılaşmayaraq hər bir problemin özünəməxsusluğu tezisini 
irəli sürmüşdür. Mövzu iki bölücü (separatist) bölgəsinə nəzarət edə bilməyən 
Gürcüstanı da narahat etdiyi üçün qlobal gündəmdə daha çox yer tutmuşdur. Daha 
çox bu səbəbdən, həm NATO, həm AB nümayəndələri Kosovo probleminin həll 
modelinin digər heç bir problem üçün nümunə təşkil etməyəcəyini və tamamilə bu 
problemin özünəməxsusluğunu əks etdirəcəyini vurğulamışdır. ATƏT-in Minsk 
qrupunun həmsədrləri də əsasən Kosovo modelinin digər problemlərin həlli üçün 
nümunə olmayacağı fikrində olmuşdur. Məsələn, ATƏT-in Minsk qrupunun 
fransalı həmsədri Bernar Fasye 2007-ci il martin 8-də keçirdiyi mətbuat 
konfransında bildirmişdi ki, "Kosovo model Ermənistan-Azərbaycan münaqişəsi 
üçün presedent ola bilməz. "Kosovo münaqişəsində hətta Priştina və Belqradın 
qəbul etdiyi variant belə Dağlıq Qarabağ üçün tətbiq oluna bilməz. Burada ikiqat 
problem var. Birıncisi, bu, Azərbaycanın daxilində baş verən problemdir. İkincisi, 
bölgə ilə bağlı iki ölkə arasında baş verən münaqişədir. Dağlıq Qarabağ həm də 
Azərbaycanın daxilində muxtar statusu olan bölgədir. Kosovada isə vəziyyət belə 
deyil"
214
. Sadəcə ATƏT-in Minsk qrupunun Rusiyalı həmsədri Yuri Merzlyakov 
isə "hər problem özünəməxsus xüsusiyyətlərə malikdir. Amma Kosovo 
probleminin həll prosesi bütün digər problemlərin həll proseslərinə olduğu kimi 
Qarabağ probleminin də həll prosesinə təsir edəcək", demək surətiylə Rusiyanın 
tezisini bir dəfə daha ortaya qoymuşdur. 
Kosovonun müstəqilliyinin Serbiyanın sərt müxalifətinə, o cümlədən 
BMT TŞ-nin iki üzvü (Rusiya və Çinin) qəti qarşı çıxmasına baxmayaraq ölkələrin 
əksəriyyəti tərəfindən tanınması ölkələrin ərazi bütövlüyü ilə bağlı yeni bir mənfi 
tendensiyanın ortaya çıxması təhlükəsini yaradırdı. Amma, Kosovonun 
müstəqilliyini elan etməsindən sonra hətta Ermənistanın o vaxt artıq prezident 
seçkilərində qalib gəlmiş baş naziri Serj Sarkisyan da fevralın 18-də Röyters 
agentliyinə verdiyi müsahibədə, "Kosovo və Qarabağ məsələlərinin fərqli 
olduğunu" açıqlamışdı. ABŞ-ın Azərbaycandakı səfirliyi isə fevralın 19-da yaydığı 
açıqlamada "Kosovada yaranmış vəziyyətin öz xüsusiliyi ilə seçildiyini və Dağlıq 
                                                          
214 "Azərbaycan və Ermənistan xarici işlər nazirləri martın 14-də Cenevrədə görüşəcək", 
http://www.voanews.com/azerbaijani/archive/2007-03/Aze-azerfransafasye.cfm7moddates2007-03-08, 
(14 sentyabr 2009-cu il). 
79 
 
Qarabağ da daxil olmaqla, digər bölgələr üçün nümunə yaratmadığını" bildirirdi.
215
 
Bu barədə mətbuat üçün yaydığı açıqlamada deyilir. Kosovonun müstəqillik 
qərarının Abxaziya, Cənubi Osetiya, hətta Şimali Kipr Türk Respublikası 
(Rusiyanın Kipr problemi ilə əlaqədar siyasəti nəzərə alındıqda bu xüsusi ilə 
maraqlı olmuşdur) üçün belə nümunə təşkil edə biləcəyini deyən Rus rəsmilər belə, 
işğal altındakı Azərbaycan ərazilərini bu siyahıya daxil etməmişdilər. Bu isə 
Kosovonun Qarabağ probleminin həlli üçün model təşkil etmə şansını xeyli 
zəiflədirdi. 
Müzakirələr davam edərkən, martin 4-də səhər saatlarından başlayaraq 
tərəflər arasında atəşkəs rejiminin yüksək səviyyədə pozulması halı müşahidə 
olundu. Hətta müharibənin yenidən başlanma ehtimalı kimi də görülən bu hadisə 
nəticəsində Azərbaycan Müdafiə Nazirliyinin məlumatına görə 4 Azərbaycan 
hərbçisi həlak oldu, 1 nəfər isə yaralandı. Ermənistan ordusunun 12 əsgərinin 
öldürüldüyü, 15-nin isə ağır yaralandığı bildirildi. Qeyd edək ki, bu hadisə həm də 
Ermənistanda seçkilərdən sonra ictimai-siyasi vəziyyətin həddindən artıq 
gərginləşdiyi bir məqamda baş vermişdi. Bir çox mütəxəssislər bu hadisənin 
beynəlxalq diqqəti daxildəki gərginlikdən və insan hüquqları pozuntularından 
Azərbaycan ilə arasındakı müharibəyə çəkmək olan Ermənistan rəhbərliyi 
tərəfindən törədilmiş ola biləcəyini iddia etdilər. 
2008-ci ilin martında Qarabağ probleminin BMT-nin Baş 
Assambleyasında müzakirəyə çıxarılması ən vacib mərhələlərdən biri kimi yadda 
qaldı. Martin 14-də BMT-nin Baş Assambleyası "Azərbaycanın işğal edilmiş 
ərazilərində vəziyyət" adlı qərar layihəsini müzakirə edərək əsasən təklif olunan 
şəkildə təsdiq etdi.
216  
İşğal edilmiş ərazilərlə bağlı 9 bənddən ibarət qətnamə 
Azərbaycanın ərazi bütövlüyünə dəstək verirdi. Sənəd işğal olunmuş bütün 
ərazilərdən Ermənistan qüvvələrinin tam, qeyd-şərtsiz çıxarılmasını tələb edir və 
məcburi köçkünlərin öz vurdlarma qayıtması üçün şərait yaradılmasını əks  
etdirirdi. Müzakirələrdə Azərbaycanın BMT-dəki Daimi Nümayəndəsi Aqşin 
Mehdiyev çıxış edib, BMT-yə üzv dövlətləri məsələ ilə baglı Azərbaycanın təqdim 
etdiyi qətnamə layihəsini dəstəkləməyə çağırıb
217
. Müzakirələrdə ABŞ-ın BMT-
dəki Daimi nümayəndəsinin müavini Alexandro Vulf ATƏT-in  Minsk qrupunun  
həmsədr ölkələri adından çıxış edib. O, bildirib ki, Minsk qrupu ölkələri  qətnamə 
layihəsinin əleyhinə səs verəcək. İslam Konfransı Təşkilatının mövqeyini ifadə 
edən Pakistan nümayəndəsi, GUAM dövlətləri adından danışan Ukrayna 
nümayəndəsi, habelə Türkiyə və Uqanda təmsilçiləri Azərbaycanın ərazi 
                                                          
215  "Kosovo Dağlıq Qarabağ da daxil olmaqla, digər bölgələr üçün presedent yaratmır", 
http://www.voanews.com/azerbaijani/archive/2008-02/Aze-sefirlikkosvoqarabaq.cfm7moddates2008-
02-19, (17 sentyabr 2009-cu il). 
216 http://www.un.org/News/Press/docs/2008/ga10693.doc.htm (12 aprel 2008-ci il). 
217 "Torpaqlar azad edilməli, köçkünlər öz yurdlarına qayıtmalıdır", 
http://www.azadliq.org/content/article/439272.html, (17 sentyabr 2009-cu il). 
80 
 
bütövlüyünü tanıyaraq, layihəni dəstəkləməyə çağırıblar. Müzakirələrin sonunda 
keçirilən səsvermə 39 lehinə, 7 əleyhinə, 100 bitərəf səslə nəticələnib. Minsk 
qrupunun həmsədrləri olan ölkələrin qətnamənin əleyhinə səs verməsi 
Azərbaycanda Minsk qrupunun həmsədrlərinə qarşı ciddi etimadsızlıq və etiraz 
dalğası başlamasına səbəb olmuşdur. Hətta, Azərbaycan Minsk qrupu 
həmsədrlərinin dəyişdirilməsi prosedurasını öyrənmək üçün ATƏT-ə sorğu 
göndərmişdir. 
Rusiya Xarici İşlər Nazirliyi isə martin 15-də yaydığı bəyanatda bildirirdi 
ki, "ATƏT-in Minsk Qrupunun həmsədr ölkələri adıçəkilən qətnaməyə qarşı səs 
veriblər. Birgə bəyanatda onlar mövqelərini onunla əsaslandırıblar ki, Azərbaycan 
tərəfinin bu cür addımı birtərəfli, vaxtsız və səmərəsizdir. Bu mövqe dəfələrlə və 
müxtəlif səviyyələrdə Bakının diqqətinə çatdırılıb".
218
 
NATO-nun aprelin 2-4-də Buxarestdə keçirilən sammiti zamanı 
həmsədrlər və ATƏT Sədrinin Şəxsi Nümayəndəsi Anjey Kaspirşik, Azərbaycan 
Prezidenti İlham Əliyevlə və Ermənistanın yeni dövlət başçısı Serj Sarkisyanla 
ayrı-ayrılıqda görüşmüşdülər. İlham Əliyev həmsədrlərlə görüşdə onların təmsil 
etdikləri ölkələrin BMT-də Azərbaycanın işğal olunmuş ərazilərindəki vəziyyətlə 
bağlı qətnamənin əleyhinə səs vermələrinə aydınlıq gətirilməsini istəyib. Ciddi 
etirazlardan sonra Minsk qrupunun həmsədrləri aprelin 3-də yaydığı bəyanatda 
Azərbaycanın ərazi bütövlüyünü dəstəklədiklərini bir daha vurğulayıblar.
219 
Bəyanatda həm də qeyd olunurdu ki, münaqişənin sülh yoluyla həlli üçün Dağlıq 
Qarabağın yekun statusuna dair siyasi kompromisə getmək lazım gələcək. Sənəddə 
daha sonra deyilir ki, hər iki ölkənin dövlət başçıları və həmsədrlə, mövcud əsaslar 
üzərində danışıqları davam etdirmək, hazırda müzakirə edilən təklifi daha da 
dəqiqləşdirmək və sülh prosesinin irəliyə aparılması üçün əlavə addımlar atmaq 
barədə razılığa gəliblər. Vasitəçilər bunun üçün iki tərəf arasında ən yüksək 
səviyyədə görüşün mümkün qədər tez keçirilməsini əhəmiyyətini vurğulayıblar. 
2008-ci il mayın 6-da Azərbaycan Respublikası və Ermənistan 
Respublikası xarici işlər nazirlərinin ATƏT-in Minsk qrupu həmsədrlərinin iştirakı 
ilə Fransanm Strasburq şəhərində görüşü keçirildi. Rəsmi olaraq bu görüşün 
tanışlıq məqsədi güddüyü bildirilsə də, nazirlərin danışıqların növbəti raundlarını 
müəyyənləşdirdikləri və prezidentlərin növbəti görüşü üçün hazırlıq gördükləri də 
qeyd olunurdu. 
Azərbaycan Prezidenti İlham Əliyevin Ermənistan Prezidenti Serj 
Sarkisyanla ilk görüşü iyunun 6-da Sank-Peterburqda XII Peterburq beynəlxalq 
iqtisadi forumu və MDB ölkələri dövlət başçılarınm qeyri-rəsmi zirvəsi 
                                                          
218 Bu bəyanatın tam mətni üçün baxın: 
http://www.mid.ru/bl.nsf/78b919b523f2fa20c3256fa3003e9536/5a37ffb8d3e36dd4c325741000257db8/$
FILE/17.03.2008.doc, (16 sentyabr 2009-cu il). 
219 "Co-Chairs of OSCE Minsk Group release statement", http://www.osce.org/item/30513.html#, (16 
sentyabr 2009-cu il). 
81 
 
çərçivəsində baş tutdu.
220
 Görüşdə Minsk qrupunun həmsədrləri də iştirak etdilər. 
Görüşdən sonra açıqlama verən xarici işlər nazirləri Azərbaycan və Ermənistan 
prezidentlərinin ilk görüşünü "müsbət və konstruktiv hadisə" kimi 
qiymətləndirdilər. 
Sonrakı mərhələdə Azərbaycan və Ermənistan xarici işlər nazirləri 31 iyul 
-01 avqust tarixlərində ATƏT-in Minsk qrupu həmsədrlərinin iştirakı ilə Moskvada 
çoxtərəfli, sentyabr ayının 27-də isə Nyu-York şəhərində BMT Baş 
Assambleyasının növbəti sessiyası çərçivəsində Türkiyə xarici işlər nazirinin 
iştirakı ilə üçtərəfli görüş keçirmişdilər. 
Bu arada, avqustun əvvəlində regional müstəvidə olsa da qlobal 
münasibətlər sistemi baxımından da çox ciddi əhəmiyyət daşıyan və Qarabağ 
probleminin həlli prosesi ilə birbaşa əlaqəsi olan bir hadisə  baş verdi.  Gürcüstanın  
Cənubi Osetiyada separatizmi ortadan qaldırmaq və ərazi bütövlüyünü təmin 
etmək üçün avqustun 8-də başlatdığı əməliyyat Rusiyanın hərbi müdaxiləsi 
nəticəsində Tbilisi üçün tam bir fəlakətə çevrildi. Gürcüstan ordusunun əməliyyatın 
ilk günü Cənubi Osetiya bölgəsinin paytaxtı Sxinvali şəhərini azad etməsindən 
sonra, rəsmi Tbilisini sülh danışıqları  prosesini pozmaqda və Osetin xalqına qarşı 
"soyqırım həyata keçirməkdə" günahlandıran Rusiya, "öz vətəndaşlarını qoruma və 
Gürcüstanı sülhə məcbur etmə əməliyyatı" adı altında münaqişə zonasına hərbi 
müdaxilə etdi. Rusiya rəsmi Tiflisin ABŞ və AB tərəfindən də dəstəklənən və bir   
neçə dəfə təkrarlanan atəşkəs çağırışlarına məhəl qoymadı və əməliyyatları davam 
etdirərək qərbi Gürcüstana doğru irəlilədi. 12 avqust günorta saatlarında Rusiya      
Federasiyasının Prezidenti Dmitri Medvedev "müəyyənləşdirilmiş məqsədlərə 
çatdıqlarını" elan edərək Rus ordusuna hərbi əməliyyatları dayandırmaq əmrini   
verdi.  Yalnız bundan sonra Fransanın vasitəçiliyi ilə təmin edilən atəşkəs isə cəmi 
bir gün sürdü. Rusiya isə fasiləsiz bombaladığı Qori şəhərinə girərək qarət etdi, 
Poti limanını bombaladı. Rəsmi Moskva "Cənubi Osetiyaya  bənzər bir hadisənin 
olmasının qarşısını  almaq" iddiasıyla Abxaziyaya 9 min əsgər, 350 texnikadan 
ibarət hərbi qüvvə göndərdi və Rusiya Qaradəniz hərbi donanması Gürcüstanın 
dəniz sərhədlərini faktiki nəzarət altına aldı. 12 avqustda səhər saatlarından 
etibarən separatçı Abxaziya qüvvələri də Rus hərbi təyyarələrinin dəstəyi ilə Kodor 
dərəsi istiqamətindən Gürcü mövqelərinə doğru hücuma keçdi və avqustun 13-də 
isə buranı ələ keçirdi. Qısa bir müddət sonra Rusiya Abxaziya və Cənubi 
Osetiyanın müstəqilliyini" tanıyaraq onlarla müqavilə imzaladı və bu iki bölgədə 
hərbi bazalar yerləşdirdiyini açıqladı. 
Bu proses, həm Rusiyanın bölgədəki varlığının problemlərlə əlaqəsinin və 
problemlər üçün təhlükəsinin aydın surətdə görünməsinə, həm "dondurulmuş 
problemlərin" əslində "nə dərəcədə donmuş olması" və "əgər həqiqətən 
                                                          
220 "Sargsyan, Aliyev agree to continue talks" 
http://www.panarmenian.net/news/eng/?nid=26258&date=2008-06-06, (17sentyabr 2009-cu il). 
82 
 
donmuşlarsa, bu donun açılmasının nələrə səbəb olacağı" barədə sualların ortaya 
çıxmasına səbəb oldu. Şübhəsiz ki, proses Azərbaycanı sadəcə yaxın bir 
qonşusunun və bir çox layihədəki tərəfdaşının ərazi bütövlüyünü artıq demək olar 
ki, itirməsi kimi yox, həm də (əslində daha çox) özünün də oxşar problemə sahib 
olması baxımından çox yaxından maraqlandırırdı. Həm bölgədə, həm bölgədən 
kənarda Azərbaycan ilə Ermənistan arasında müharibənin başlaması 
ehtimallarından daha yüksək səslə danışılmağa başlanmışdı. Bu mənzərədə 
beynəlxalq təşkilatların rəhbərlərinin və nümayəndələrinin, bəzi ölkələrin xarici 
işlər nazirlərinin Ermənistana və Azərbaycana səfərləri və aparılan danışıqlar ilə 
vəziyyətin nəzarətdə qalması saxlanmağa çalışılırdı. Azərbaycan və Ermənistan 
xarici işlər nazirlərinin Nyu-York görüşündən sonra Azərbaycan və Ermənistan 
prezidentlərinin Rusiya Prezidenti Medvedevin vasitəçiliyi ilə Moskvada (buna 
qədər artıq Azərbaycan və Ermənistan prezidentləri Moskvaya səfər edərək 
Medvedevlə təkbətək görüşlər keçirmiş və Rusiyanın vasitəçiliyinə xüsusi 
əhəmiyyət verdiklərini vurğulamışdılar) görüşünün keçirilməsi üçün hazırlıqlar da 
görüldü. ABŞ-ın və beynəlxalq təşkilatların da dəstəklədiyi bu görüş noyabrın 
əvvəlində baş tutdu. Noyabrın 2-də Azərbaycan Prezidenti İlham Əliyev ilə 
Ermənistan Prezidenti Serj Sarkisyan Moskva yaxınlığındakı "Mayn Dorf" 
iqamətgahında əvvəlcə öz aralarında təkbətək görüşdülər. Sonra danışıqlar Dmitri 
Medvedevin iştirakı ilə üçtərəfli formatda davam etdirildi. Daha sonra görüşə 
Azərbaycan, Ermənistan və Rusiyanın xarici işlər nazirləri də qatıldılar. Görüşlərin 
yekunu kimi, prezidentlər İlham Əliyev, Serj Sarkisyan və Dmitri Medvedev 
Qarabağ probleminin vəziyyətini və onun siyasi vasitələrlə, Minsk qrupunun 
həmsədrləri kimi Rusiyanın, ABŞ-ın və Fransanm vasitəçiliyi ilə Azərbaycan və 
Ermənistan arasında birbaşa dialoqun davam etdirilməsi yolu ilə həlli 
perspektivlərinə dair bəyannamə imzaladılar.
221
 
Dekabrın 3-də Azərbaycan və Ermənistan xarici işlər nazirlərinin 
Finlandiyanın Helsinki şəhərində ATƏT-in Nazirlər Şurasının 16-cı iclası 
çərçivəsində görüşü keçirildi. Görüş Nalbandyan-ATƏT-in Minsk qrupu 
həmsədrləri formatında başlamış, 20 dəqiqə sonra danışıqlara Məmmədyarov da 
qoşulmuşdu. Görüşdən sonra heç bir bəyanat verilməmişdi.
222
 ATƏT-in xarici işlər 
nazirlərinin keçirdikləri görüşlərdə də Qarabağ problemi geniş müzakirə mövzusu 
oldu. Müzakirələrin nəticəsi kimi dekabrın 4-də ümumi bəyanat qəbul olundu.  
Dekabrın 15-də İrəvanda keçirdiyi mətbuat konfransında bu barədə açıqlama   
                                                          
221  "Noyabrın 2-də Azərbaycan Prezidenti İlham Əliyev, Ermənistan Prezidenti Serj Sarkisyan və 
Rusiya Federasiyasının Prezidenti Dmitri Medvedev "Mayn Dorf" iqamətgahında Bəyannamə 
imzalamışlar", Xalq qəzeti, 4 noyabr 2008-ci il. 
222  "Azərbaycan və Ermənistan xarici işlər nazirlərinin görüşü açıqlamalarsız bitib", 2008-12-04, 
http://wvvw.mediaforum.az/articles.php?article_id=20081204104605034&lang=az&page=00, 
(17 sentyabr 2009-cu il). 
 
83 
 
verən ATƏT-in Baş  Katibi Mark Perren de Brişambo ATƏT-in münaqişə üzrə  
qəbul olunan bəyanatını yüksək qiymətləndirdi. Brişambo açıqlamasında 
"Helsinkidə 56 xarici işlər nazirinin qəbul etdiyi bəyanat olduqca mühüm sənəd və 
zirvə olduğunu, danışıqlar aparan tərəflərə münaqişənin həlli və danışıqların davam 
etdirilməsi məsələsində yardım göstərmək istədiklərini" vurğuladı. Qeyd edək ki, 
xarici işlər nazirlərinin 4 dekabr bəyanatında bildirilir ki, tərəflərin imzaladığı 
"Moskva Bəyannaməsi" Cənubi Qafqazda sülhün bərqərar olmasına dair ümumi 
səylərdə yeni və çox şey vəd edən mərhələ açdı. Onu imzalayan  prezidentlər  isə,   
ATƏT-in Minsk qrupu həmsədrlərinin vasitəçilik cəhdləri çərçivəsində və onlar 
tərəfindən ötən il Madriddə irəli sürülən təkliflər əsasında, Azərbaycan və  
Ermənistan rəhbərləri ilə əməkdaşlığa dair baza prinsipləri əsasında, Dağlıq     
Qarabağ münaqişəsinin sülh yolu ilə nizamlanmasına bağlılıqlarını təsdiq ediblər. 
Dekabrın 25-də isə ATƏT-in Minsk qrupunun həmsədrlərindən Metyu Brayza 
qeyd edib ki, güc tətbiq edilməməsi Dağlıq Qarabağ münaqişəsinin həllinin əsas 
komponenti olmalıdır. Onun fikrincə, "münaqişənin hərbi həlli mövcud deyil". 
Eyni gün, Rusiya rəsmiləri də bəyanat verərək, Ermənistan-Azərbaycan    
cəbhəsində atəşkəs hallarının tez-tez pozulmasından duyduqları narahatçılığı ifadə 
etmiş və tərəfləri atəşkəsi pozma hallarından çəkinməyə çağırmışlar. Əslində 
"Moskva Bəyannaməsi"ndə də digər məsələlərlə yanaşı, problemin sülh yolu ilə 
həlli də vurğulanmışdı. Bu, çoxları tərəfindən müharibə variantının artıq bir kənara 
qoyulduğu şəklində izah edilsə də, Azərbaycan Prezidenti İlham Əliyev İtaliyaya 
səfəri vaxtı bu ölkənin "RAİ international" televiziyasına 25 noyabrda verdiyi    
müsahibədə Moskva bəyannaməsinin Azərbaycanın zəruri müdafiə  hüququna  qəti  
şəkildə  kölgə salmadığını açıqladı.
223
 İlham Əliyev qeyd etdi ki, "Azərbaycan sülh 
yolunun tərəfdarıdır, amma problem sülh yolu ilə həll edilmədiyi təqdirdə, öz 
ərazilərini istənilən yolla azad  etmək  hüququnu  özündə saxlayır".  Təbii  ki,  sülh  
yolu bölgənin bu günü və gələcəyi üçün daha arzuolunan həll yoludur. Amma, 
ilham Əliyevin bu çıxışında da qeyd olunduğu  kimi  ədaləti  bərpa  edə  bilməyən, 
işğalçıya haqq qazandıran bir sülh yolu, bölgənin gələcəyini daha böyük bir 
təhlükə altına alacağı üçün işğala məruz qalan ölkəni hərbi yola müraciət etməyə 
məcbur edəcəkdir. 
Prezidentlər İlham Əliyev və Serj Sarkisyanın növbəti görüşü Davos 
İqtisadi Forumu çərçivəsində İsveçrədə (Sürixdə), 2009-cu il yanvarın 28-də 
keçirildi. Prezidentlər 2009-cu il mayın 7-də isə bu dəfə "Cənub dəhlizi - Yeni İpək 
yolu" sammiti üçün getdikləri Praqada, ABŞ-ın Çexiya Respublikasındakı 
səfirliyinin iqamətgahında görüşdülər. Onlar, bundan təxminən bir ay sonra,  2009-
cu il iyunun 4-də Sankt-Peterburqda ikitərəfli, 17-18 iyul tarixlərində isə 
                                                          
223 "Azərbaycan Prezidenti ilham Əliyevin İtaliyanın "Rai international" telekanalına müsahibəsi", Xalq 
qəzeti, 27 noyabr 2008-ci il; http://www.elibrary.az/docs/ialiyev/2008.pdf (27 sentyabr 2009-cu il).  
 
84 
 
Moskvada “Rusiya prezidentinin 2009-cu il üçün mükafatı” uğrunda keçirilən cıdır 
yarışlarını izləmək üçün gedərkən ikitərəfli və üçtərəfli görüş keçirdilər. 
İyulun əvvəlində "bir qrup ziyalının" Bakıya, Yerevana və Xankəndinə 
növbəti ortaq səfərləri baş tutdu. Səfər yenə də Azərbaycanda birmənalı 
qarşılanmadı. Bu arada il boyunca, həmsədrlərin öz aralarında görüşləri və 
səfərləri, xarici işlər nazirləri arasında müzakirələr və beynəlxalq qurumların 
bəyanatları da əvvəlki qaydada davam etdi. Azərbaycan Prezidenti İlham Əliyev 
iyulun 6-da Rusiyanın "Vesti" telekanalına verdiyi müsahibədə Ermənistan 
qoşunlarının ilk mərhələdə "Dağlıq Qarabağ ətrafı rayonlardan çıxarılmasına dair 
xronologiyanın artıq mövcud olduğunu" bildirdi. Prezident qeyd edirdi ki, bu, 
ATƏT-in Minsk qrupu həmsədrlərinin təkliflərində də var. Söhbət hətta Erməni 
qoşunlarının Dağlıq Qarabağ ətrafı rayonlardan da mərhələlərlə çıxarılmasından 
gedir: "Razılaşma imzalanandan dərhal sonra ilkin mərhələdə Erməni ordusunun 
Dağlıq Qarabağ ətrafındakı 5 rayondan çıxarılması həyata keçirilir. Ermənistanla 
Dağlıq Qarabağ arasında yerləşən 2 rayon, Kəlbəcər və Laçından isə onların məhz 
coğrafi mövqeyi nəzərə alınaraq çıxarılması razılaşma qüvvəyə minəndən 5 il 
sonraya nəzərdə tutulur". 
İyulun 10-da Minsk qrupunun həmsədrləri olan ABŞ-ın, Fransanın və 
Rusiyanın prezidentləri Dağlıq Qarabağ münaqişəsinin həlli ilə bağlı birgə 
bəyanatla çıxış etdilər. Həmin bəyanatda "dövlət başçılarının vasitəçi diplomatlara 
Azərbaycan və Ermənistan prezidentlərinin baza prinsiplərinə dair son təkliflərinin 
əks olunduğu, 2007-ci il noyabrın 29-da açıqlanmış Madrid prinsipləri üzrə yeni 
versiyanı təqdim etmək göstərişi verdiyi" qeyd olunurdu. Bu mərhələdə Ağ Evin 
(ABŞ) mətbuat xidməti 2007-ci ildə Madriddə Rusiya, ABŞ və Fransanın xarici 
işlər nazirlərinin təklif etdiyi prinsiplərin əsas mahiyyətinə yenidən aydınlıq gətirən 
məlumat yaymışdı. Bu prinsiplər Helsinki Yekun Aktına, gücün tətbiq 
edilməməsinə, ərazi bütövlüyü, bərabər hüquqluluq və öz müqəddəratını təyin 
etmək hüququna əsaslanır. Ağ Evin mətbuat xidməti Madrid Prinsiplərinin bu 
mərhələdəki konkret maddələrini (xatırladaq ki, "Madrid prinsipləri" ilə bağlı 
olaraq müəyyən mərhələlərdə dəyişikliklər edildiyi də bildirilir) belə açıqlamışdı: 
"1.Dağlıq Qarabağ ətrafında olan rayonların Azərbaycanın nəzarətinə 
qaytarılması, 
2. Dağlıq Qarabağa keçid statusu verməklə onun təhlükəsizliyinə və 
özünüidarəetmə hüququna təminat verilməsi, 
3. Ermənistanla Dağlıq Qarabağı birləşdirən dəhlizin yaradılması, 
4. Dağlıq Qarabağın yekun statusunu müəyyənləşdirəcək hüquqi 
səlahiyyəti olan özünü ifadə etmək hüququnun tanınması, 
5. Bütün qaçqın və köçkünlərin münaqişədən əvvəl yaşadıqları ərazilərə 
qayıtmaq hüququ, 
6. Sülhməramlı əməliyyatları nəzərdə tutan beynəlxalq təhlükəsizlik 
təminatının verilməsi". 
85 
 
Sentyabrın 18-də ABŞ-dakı Corctaun Universitetində keçirilən konfransda 
çıxış edən ABŞ Dövlət Katibinin Siyasi Məsələlər üzrə Müavini Uilyam Börns 
Qarabağ problemi ilə əlaqədar detalların artıq müəyyən olunduğunu iddia 
etmişdi:
224
 "Biz ümid edirik ki, son vaxtlar prezidentlər Əliyev və Sarkisyanın 
danışıqlarında müşahidə olunan irəliləyişlər onların gələn ay keçiriləcək görüşündə 
müsbət nəticələrə gətirib çıxaracaq. Münaqişənin mümkün həlli planı artıq neçə 
müddətdir bəllidir... İnanırıq ki, bütün tərəflər danışıqların bitməsi və arzulanan 
sonluğa çatması üçün siyasi iradə nümayiş etdirəcək..." 
Prezidentlər arasındakı son görüş isə gözlənildiyi kimi, 2009-cu ilin 
oktyabrında Kişinyovda baş tutdu. Amma bu görüş üçün görülən hazırlıqlara 
paralel olaraq cərəyan edən başqa bir proses - Türkiyə ilə Ermənistan arasındakı 
münasibətlərin yaxşılaşdırılması təşəbbüsləri Qarabağ probleminin həlli 
prosesindən təsirsiz ötüşmədi. Əslində, Türkiyə-Ermənistan münasibətlərindəki 
yaxşılaşma ilə Qarabağ prosesi arasındakı əlaqəyə rəsmi və qeyri-rəsmi yanaşmalar 
fərqlilik göstərir. Türkiyə tərəfi bu yaxşılaşmanın Qarabağ probleminin həllinə 
müsbət, Azərbaycan mənfi təsir edəcəyini, Ermənistan isə iki proses arasında heç 
bir əlaqə olmadığını iddia edir. Amma, indiyə qədərki mərhələdə ortaya çıxan 
nəticələr Azərbaycanın rəsmi tezisini təsdiqləyəcək mahiyyətə sahibdir. Belə ki, 
prezidentlərin Moskvadakı son görüşü ilə Kişinyov görüşü arasındakı mərhələdə 
vasitəçilər tərəfindən növbəti görüşdə konkret müqavilənin imzalanması ehtimalı 
gündəmə gətirilmişdi. Həm vasitəçilərin, həm tərəflərin son açıqlamalarında 
razılaşmayla bağlı müsbət fikirlər daha çox diqqət çəkmişdi. Ancaq Kişinyov 
görüşündən əvvəlki günlərdə Türkiyə-Ermənistan münasibətləri ilə bağlı gedən 
proses Qarabağ probleminin həlli səylərinə iki istiqamətdə xüsusi təsir etdi. 
Ermənistan həm Türkiyə ilə münasibətləri "Qarabağ şərtinə" bağlı olmadan 
yaxşılaşdırmaq imkanı əldə edərək psixoloji təcriddən xilas oldu və oktyabrın 10-
da münasibətləri tənzimləyən protokolları da imzalayaraq faktiki təcriddən xilas 
olmaq yolunda ciddi addım atdı. Beləcə Ermənistanın Qarabağ problemində 
güzəştə getmə məcburiyyəti zəiflədi, əksinə Azərbaycana qarşı mövqeyini 
psixoloji olaraq xeyli gücləndirdi. Digər tərəfdən Ermənistan rəhbərliyi eyni 
zamanda iki problemli mövzuda (Türkiyə-Ermənistan münasibətləri və Qarabağ 
problemi) ictimai rəyin ciddi müqavimətinə rəğmən addım atmasının qeyri-
mümkün olduğunu irəli sürərək, Qarabağ problemi ilə əlaqədar əvvəllər 
razılaşdırılmış prinsiplər üzrə müqavilə imzalamaqdan imtina etdi. Türkiyə-
Ermənistan münasibətlərindəki yaxşılaşmanı hər iki mənada fürsət bilən Serj 
Sarkisyan artıq oktyabrın 1-də ABŞ-da dərc olunan "Armenian Reporter"-a 
müsahibəsində gözləntilərin əksinə Kişinyovda İlham Əliyev ilə heç bir sənəd 
                                                          
224 "U.S.-Azerbaijan Relations", http://www.state.gov/p/us/rm/2009a/129375.htm, (27 sentyabr 2009-cu 
il). 
86 
 
imzalamayacaqlarını bəyan etmişdi.
225
 Oktyabrın 5-də Sarkisyan ABŞ prezidenti 
Barak Obama ilə telefonda danışarkən də mövqeyini sərtləşdirərək "münaqişənin 
həllində əsas mərhələnin Dağlıq Qarabağ xalqının referendum yolu ilə öz hüquqi 
statusu barədə verəcəyi qərarın olacağını" bildirmişdi.
226
 Beynəlxalq Böhran Qrupu 
isə oktyabrın 7-də problemlə bağlı yeni hesabat yayaraq "Dağlıq Qarabağ problemi 
üzrə çərçivə sazişinin əldə oluna biləcəyini" vurğulamışdı.
227
 
Beləliklə, oktyabrın əvvəlində həmsədrlər yenidən bölgəyə səfər etmiş və 
daha sonra Kişinyovda MDB Dövlət Başçıları Şurasının iclası çərçivəsində 
oktyabrın 9-da Azərbaycan Prezidenti İlham Əliyevin və Ermənistan Prezidenti 
Serj Sarkisyanın təkbətək və Dmitri Medvedevin iştirakı ilə üçtərəfli görüşləri 
keçirildi.
228
 Rəsmi açıqlamalara görə görüş nəticəsiz başa çatdı. Azərbaycan 
Prezidenti İlham Əliyev Nazirlər Kabinetinin 2009-cu ilin doqquz ayının sosial-
iqtisadi inkişafının yekunlarına həsr olunmuş geniş iclasında "Ermənistanın qeyri-
konstruktiv mövqeyi" ucbatından danışıqlarda nəticə əldə olunmadığını 
bildirmişdi:
229
 "Ermənistan tərəfi danışıqlar prosesində indi vaxt uzatmaq 
taktikasını tətbiq edir. Bu, yenilik deyildir. Danışıqların müxtəlif mərhələlərində 
biz bunu görmüşük. Müəyyən həlledici məqamlarda onlar daha əvvəl 
razılaşdırılmış məsələləri bir daha müzakirəyə çıxarmaq istəyirlər. Bu, əvvəllər də 
olub, təəssüf ki, biz bunu bu mərhələdə də görürük. Bəzi hallarda həm biz, həm də 
məsələ ilə məşğul olan vasitəçilər bunu çox böyük təəccüblə qarşılayırıq ki, bir il, 
ya üç il bundan əvvəl razılaşdırılmış məsələ yenidən, elə bil ki, yeni bir mövzu 
kimi ortalığa atılır. Bunun yeganə izahı ola bilər. O da qəsdən vaxtı uzatmaq. 
Çünki Ermənistan tərəfi praktiki addımlar atmalıdır. O addımlar da ondan ibarətdir 
ki, Ermənistan bütün qoşunlarını Azərbaycanın işğal olunmuş torpaqlarından, 
Dağlıq Qarabağın ətrafında yerləşən torpaqlardan çıxarmalıdır. Bu, artıq uzun 
illərdir ki, razılaşdırılmış məsələdir. Bu məsələdə heç bir başqa fikir ola bilməz. 
Yenidən bu məsələyə qayıtmağın və razılaşdırılmış digər məsələlərə yenidən 
qayıtmağın yeganə izahını biz bunda görürük: həlledici məqamlarda vaxtı süni 
                                                          
225 'President Serzh Sargsyan answered questions posed by the editors of the Armenian Reporter', 
http://www.president.am/events/news/eng/?id=738və http://www.reporter.am/go/article/2009-10-01-all-
the-countries-that-have-not-yet-recognized-the-armenian-genocide-will-do-so-sooner-or-later-an-
interview-with-president-serge-sargsian, (27 sentyabr 2009-cu il). 
226 "President Serzh Sargsyan had a telephone conversation with the President of the United States, 
Barak Obama", http://www.president.am/events/news/eng/7ids743 , (27 sentyabr 2009-cu il). 
227 "Nagorno-Karabakh: Getting to a Breakthrough", 
http://www.crisisgroup.org/library/documents/europe/caucasus/b55_nagorno_karabakh_getting_to_a_br
eakthrough_web.doc , (28 sentyabr 2009-cu il). 
228  "Kişinyovda Azərbaycan, Rusiya və Ermənistan prezidentlərinin (İlham Əliyevin, Dmitri 
Medvedevin və Serj Sarkisyanın) görüşü keçirilmişdir", Xalq qəzeti, 10 oktyabr 2009-cu il; "The 
President of Armenia Serzh Sargsyan met with the President of Azerbaijan İlham Aliev in Chisinau", 
http://www.president.am/events/news/eng/?pn=6&id=749, (28 sentyabr 2009-cu il). 
229  "Azərbaycan Prezidenti ilham Əliyevin giriş nitqi", http://www.azerbaijan-
news.az/index.php?Lng=aze&year=2009&Pid=8244, (28 sentyabr 2009-cu il). 
87 
 
şəkildə uzatmaq və əslində, danışıqlar prosesinə zərbə vurmaq. Biz isə öz prinsipial 
mövqeyimizdən geri dönməyəcəyik... Danışıqlar prosesində və müzakirə olunan 
məsələlərdə Dağlıq Qarabağa nə vaxtsa, lap 100 ildən sonra müstəqilliyin 
verilməsi ümumiyyətlə müzakirə olunmur və bu, heç vaxt olmayacaqdır... Dağlıq 
Qarabağa müvəqqəti status verilə bilər. Ancaq bu, müstəqillik demək deyildir və 
gələcək danışıqlar prosesində iki tərəf - Ermənistan və Azərbaycan Dağlıq 
Qarabağın gələcək statusu haqqında müzakirələri davam etdirəcəklər. Bax, budur 
əsas prinsiplər..." 
İlham Əliyevin proseslə bağlı açıqlamalarına Ermənistan Prezidenti Serj 
Sarkisyanın cavabı təxminən bir həftə sonra gəldi. Serj Sarkisyan, oktyabrın 21-22-
də Azərbaycanın işğal olunan torpaqlarında hərbi mövqelərə baş çəkərkən 
Azərbaycan prezidentinin razılaşdırılmış məsələlərlə bağlı fikirlərinə mövqeyini 
belə bildirib:
230
 "Məncə, azərbaycanlılar da, biz də gücümüzü danışıqların indiki 
mərhələsinə sərf etməliyik. Öz auditoriyamıza danışıqların əvvəlki mərhələlərındən 
hansısa hissəni çıxarıb təqdim etməklə məşğul olmamalıyıq". Beləliklə, Sarkisyan 
həm İlham Əliyevi təsdiqləyib, eyni zamanda həm də o prinsiplərlə artıq 
razılaşmadıqlarını da ortaya qoyub. 
 
VIII - PROBLEMĠN MAHĠYYƏTĠ VƏ HƏLL PRĠNSĠPLƏRĠ 
 
Bura qədər Qarabağ probleminin tarixinə və həll prosesinə nəzər saldıq. 
Rəsmi açıqlamalardan və prosesin açıq hissəsindən görünən odur ki, problemin 
tam şəkildə həlli elə də yaxın deyil. Problemin indiyə qədər həll edilə 
bilməməsinin səbəbləri şübhəsiz ki, çoxdur. Bunlar arasında problemin getdikcə 
mürəkkəbləşməsi, problemin tərəflərinin (rəsmi və ictimai səviyyədə) baxışları 
arasındakı kəskin ziddiyyət, maraqlı regional və qlobal güclərin həll prosesinə 
"özünəməxsus" yanaşmaları (problemin həll edilib edilməməsi və həll ediləcəksə 
necə həll ediləcəyi barədə düşüncələr) və müdaxilələri, problemin indiki vəziyyəti 
ilə bağlı olaraq beynəlxalq hüququn əsas prinsipləri ilə reallıq (Ermənistanın 
Azərbaycan ərazilərini işğal altında saxlaya bilməsi) arasında ciddi fərqliliyin 
olması xüsusi diqqət cəlb edir. Şübhəsiz ki, problemin həllinə, regional sülh və 
təhlükəsizliyin uzunmüddətli təmininə mane olan ən vacib amillərdən biri də 
problemə qeyri-düzgün yanaşmadır. 
Problem ortaya çıxdıqdan bu günə qədərki mərhələdə, daim beynəlxalq 
hüququn əsas prinsiplərindən ikisinin ("ərazi bütövlüyü" və "öz müqəddəratını 
təyin etmək hüququ") bu problemlə bağlı guya qarşı qarşıya qaldığı, bu səbəbdən 
problemin həllinin çətinləşdiyi iddia olunur. Əslində, problemin mahiyyətinə 
                                                          
230  “Sarkisyan Qarabağa niyə getmişdi?”, htpp:// www.azadliq.org/content/article/1859624.html, (29 
sentyabr 2009-cu il). 
88 
 
baxıldıqda, bu yanaşmanın elə də doğru olmadığı və Ermənistan tərəfindən 
sistemləşdirilən yanaşmanın nəticəsi olduğu görünür. 
Ümumilikdə, Qarabağ problemi kimi adlandırılan bu problemi, 
"Rusiyanın Qafqazı idarəsində tutma siyasətinin bir vasitəsi" kimi görənlər, 
"Ermənistanın genişləməçilik siyasətinin (üç dəniz arasında Böyük Ermənistan 
qurma xəyalının) vasitəsi" kimi görənlər, "bölgədə hazırda da yaşamaqda olan 
erməni əhalinin xüsusi hüquqlara sahib olmaq üçün apardıqları mübarizənin 
nəticəsi olduğunu" iddia edənlər, "Xristian dünyasının Türk ya da Müsəlman 
dünyasının bütövləşməsinə qarşı istifadə etdiyi bir vasitə" olduğunu düşünənlər 
olduğu kimi, problemin tamamilə "Türklərin tarix boyunca ermənilərə zülm 
etməsindən" ya da "Stalin dövründə "Qarabağ" bölgəsinin Azərbaycana 
birləşdirilməsindən" qaynaqlandığını düşünənlər, "imperializmin bölgədəki 
oyunlarının bir parçası" kimi görənlər və yaxud da "mədəniyyətlərarası 
qarşıdurmanın" bir parçası olaraq şərh edənlər də vardır. 
Problemə bağlı olaraq yuxarıda qeyd olunan bütün istiqamətlər üzərində 
ayrıca geniş şəkildə fikir mübadiləsi aparmaq mümkündür. Ancaq, bu əsərin 
problemin tarixi və həll prosesi ilə bağlı hissələrində də aydın şəkildə göründüyü 
kimi, hazırda problemin əsas mahiyyətini Ermənistanın genişləməçilik siyasəti və 
bu siyasətin tətbiqi kimi Azərbaycan ərazilərini işğal etməsi təşkil edir. 
Şübhəsiz ki, problemin ilk ortaya çıxışı, tarixinə dair hissədə də ortaya 
qoyulduğu kimi Rusiyanın bölgədə "forpost"a sahib olmaq təşəbbüslərinə, bu 
çərçivədə Rusiya ilə Osmanlı və Rusiya ilə Qacarlar arasındakı müharibələr 
nəticəsində imzalanmış müqavilələrin nəticəsi olan köçlərə qədər gedir. 19-cu əsrin 
sonlarında beynəlxalq imperial güclərin bölgə ilə maraqlarının bəzi Erməni 
təşkilatlarının "böyük Ermənistan" xəyalına istiqamətlənmiş təşəbbüsləriylə ilə üst-
üstə düşməsi, daha sonra isə Car Rusiyasının çıxardığı millətlərarası münaqişələr 
öz dövrünə görə prosesin mahiyyətinin tərkib hissəsi olmuşdur. SSRİ-nin qurulma 
mərhələsində Azərbaycanın iradəsinin əksinə onun tərkibində süni qurumun 
(keçmiş DQMV) yaradılması, SSRİ-nin dağılma mərhələsində Çar Rusiyasının   
taktikasına müraciət edilməsi və  digər maraqlar münaqişənin alovlanmasına səbəb 
olmuşdur. 
Prosesin bütün mərhələlərində olduğu kimi 1980-ci illərin ikinci yarısında 
münaqişə alovlanarkən də mahiyyət Ermənistanın, Azərbaycanın tarixi Qarabağ 
bölgəsini özünə birləşdirmək istəməsi şəklində idi. 20-ci əsr boyunca bütün 
təşəbbüslər bu istiqamətdə olmuşdu. Ermənistan parlamenti də 1 dekabr 1989 
tarixli qərar alıb və  hələ də bu qərarını dəyişməyib. Ancaq, bu qərar və 
Ermənistanın rəsmi istəkləri, həm SSRİ Konstitusiyasına, həm də respublikaların 
konstitusiyalarına zidd olduğu  üçün dövrün mərkəzi Moskva hakimiyyəti və 
Azərbaycan rəhbərliyi tərəfindən rədd edilib və qınanıb. Genişləməçi siyasətini 
rəsmi olaraq ifadə edən və bu istiqamətdə qərarlar alan Ermənistan, sadəcə BMT-
yə üzv  olduqdan  sonra  beynəlxalq  hüquq  qarşısında  çətin  vəziyyətə düşməmək   
89 
 
üçün, məqsədlərindən imtina etməsə də taktikasını dəyişdirib. Əvvəllər,  
Azərbaycan  ilə  arasındakı  problemlərin  və  müharibənin  səbəbinin torpaq əldə 
etmək və genişləmək olduğunu açıqca ifadə etməkdən çəkinməyən Ermənistan, bu 
dəfə bölgədəki hadisələri fərqli şəkildə izah etmək ehtiyacı hiss edib. Misal üçün,   
"bölgədə əslində müharibə deyə bir şey olmadığını", "Azərbaycanın zülmündən  
xilas olmağa çalışan erməni xalqının müstəqillik mübarizəsi apardığını",    
Ermənistanın da guya sadəcə bu müstəqillik mübarizəsini dəstəklədiyini iddia   
edib. Ancaq, bütün bunlardan sonra da Ermənistan öz xarici siyasətindəki   
təcavüzkar və  genişləməçi xarakteri gizləməyə nail olmayıb. Çünki Ermənistan 
rəsmiləri, "zərurət hissə edəndə işğal altında saxladıqları torpaqların önəmli 
hissəsini özlərinə birləşdirə biləcəklərini" açıqca ifadə etməkdən çəkinmirlər. 
Bununla yanaşı, Ermənistan işğalı altında olan Azərbaycan torpaqları faktiki   
olaraq Ermənistanın bir parçasıdır. Bu torpaqlar üzərində yaşamaqda olan 
Azərbaycan vətəndaşı ermənilər dünya ilə rəsmi münasibətlərini Ermənistan    
vasitəsiylə qurur, Ermənistanın daxili siyasətində fəal rol oynayır, eyni şəkildə 
Ermənistan rəhbərliyi daim işğal etdikləri torpaqlara gedərək buradakı vəziyyətə 
nəzarət edir və buralara dair müxtəlif sahələrdə  (hərbi, mədəni, ictimai) tədbirlər 
təşkil edir. Bölgədə Ermənistan pulundan istifadə edilir. Bütün bunlar, əslində   
Ermənistanın, işğal etdiyi Azərbaycan torpaqlarını özünə birləşdirmək 
məqsədindən heç vaxt uzaqlaşmadığını, əksinə, bugünkü xarici siyasətində taktika   
dəyişikliyinə getməsinə baxmayaraq, başlanğıcdakı genişləməçi siyasətini tətbiq  
etməyə davam etdiyini göstərir. 
Problemin əsl mahiyyətinin Ermənistanın Azərbaycan torpaqlarını işğal 
etməsi və sərhədlərini genişləndirməyə çalışması olduğu açıqca görünsə də, 
problemin bir parçası olan Azərbaycan içərisindəki erməni azlığın (hazırda 
Ermənistanın işğalı altında olan ərazilərin Erməni millətindən olan sakinlərinin, 
hansı ki, bir hissəsi işğal şərtlərində yaşaya bilmədikləri üçün başqa ölkələrə 
getmək məcburiyyətində qalmışlar) vəziyyətinin nə olacağı, onların hüquqlarının 
hansı şəkildə təmin ediləcəyi də əhəmiyyətli bir mövzudur. 
Beləliklə, həll prosesi üçün iki nüans ciddi əhəmiyyət daşıyır: 
1. Azərbaycan əraziləri üzərindəki Ermənistan işğalının tam şəkildə və qeyd-şərtsiz 
ortadan qaldırılması; 
2. Azərbaycan içərisindəki Erməni azlığın vəziyyətinə, onların hüquqlarının hansı 
şəkildə təmin ediləcəyi məsələsinə aydınlıq gətirilməsi. 
Bu iki nüansın bir birinə qarışdırılması, Ermənistanın genişləməçilik 
siyasətinə hüquqi  təməllər axtarmaq təşəbbüsünə yardım edir. Bunlar bir birindən 
ayrılmalı, həm işğalın ortadan qaldırılması, həm də hüquqlarla bağlı təşəbbüslər   
Azərbaycan tərəfindən təcili başladılmalıdır. Azərbaycan öz imkanları ilə (eyni  
zamanda beynəlxalq yardım da tələb edərək) hər iki istiqamətdə səylər göstərməli 
və imkanları daxilində sürətli addımlar atmalıdır. Eyni zamanda bu iki proses bir 
biri üçün "alver mövzusu" təşkil etməməlidir. Mövzuya aydınlıq gətirməsi üçün 
90 
 
ümumiyyətlə beynəlxalq hüquqda və xüsusi olaraq Azərbaycanda milli azlıqların 
hüquqları və zəruri müdafiə hüququndan istifadə mövzularına da nəzər salacağıq. 
Bu günə qədərki mərhələdə, həm Azərbaycan və Ermənistan tərəflərinin, 
həm də xarici dövlətlərin və beynəlxalq qurumların həll ilə bağlı ortaya qoyduqları 
prinsiplər arasında ciddi fərqliliklər görünmüşdür. Məsələn, Azərbaycanda 
bəzilərinin fikrinə görə, Azərbaycandakı Erməni azlığa veriləcək hüquqların 
əvəzində, Ermənistandan güc yolu ilə çıxarılan Azərbaycan Türklərinin geri 
qayıtmaları və eyni hüquqların onlar üçün tanınması təmin edilməlidir. Ermənistan 
isə işğal etdiyi Azərbaycan torpaqlarının böyük bir qismini ya özünə 
birləşdirəcəyini ya da keçmiş DQMV və Laçın rayonu inzibati sərhədləri üzərində 
müstəqil yeni bir Erməni dövlətinin qurulmasının zəruri olduğunu müdafiə edir. 
Beynəlxalq güclər və xarici dövlətlərin fikirlərində vahid mövqe olmasa da, 
əksərən ifadə olunan mövqeyə görə, Azərbaycan içərisində ermənilərə çox yüksək  
səviyyəli muxtariyyət verilməlidir. Yəni elə bir həll modeli ki, həm Ermənistan   
rəsmiləri öz ictimaiyyətlərinə  "Dağlıq Qarabağ"ın özünü idarə etdiyini, həm də 
Azərbaycan rəsmiləri öz ictimaiyyətlərinə "Dağlıq Qarabağ"ın Azərbaycan 
içərisində qaldığını açıqlaya bilsinlər. 
Problemin uzunmüddətli həlli üçün onun əsl mahiyyəti də nəzərə alınaraq 
əvvəlcə Azərbaycan torpaqları üzərindəki Ermənistan işğalının ortadan 
qaldırılması zəruridir. Buna paralel olaraq Azərbaycan içərisindəki Erməni azlığın 
özlərini zəmanət altında hiss etməsi üçün beynəlxalq qurumların da vasitəsilə həll 
paketləri ortaya qoyulmalıdır. İşğal vəziyyəti ortadan qaldırıldıqdan sonra 
Azərbaycan içərisindəki digər azlıqlar kimi ermənilərin də konstitusional hüquq və 
azadlıqlarının zəmanət altına alınması tam olaraq təmin edilə bilər. 
Azərbaycan torpaqlarının Ermənistan işğalından qurtarılması üçün 
aşağıdakı üsullara müraciət edilə bilər. 
1) Azərbaycan və Ermənistan beynəlxalq vasitəçilərin zəmanəti altında 
sülh planını qəbul edirlər və vaxt itirmədən bu planı tətbiq edirlər: Bu mövzuda 
indiyə qədər ATƏT-in Minsk qrupu və digər beynəlxalq qurum tərəfindən atılan 
addımlara dair əvvəlki hissələrdə geniş məlumat verilmişdir. İndiyə qədər atılan 
addımların müsbət bir nəticə meydana gətirmədiyi və ortaya atılan təklifləri  
münaqişənin tərəflərinin qəbul etmədiyi çox açıqdır. Bunun ən əhəmiyyətli 
səbəblərindən biri yuxarıda da qeyd olunduğu kimi, münaqişə tərəflərinin mövzuya 
baxışları arasındakı uçurumdur. Beynəlxalq qurumların və ümumiyyətlə bütün 
vasitəçilərin bölgənin və xüsusilə də Azərbaycan ilə Ermənistanın bütün 
xüsusiyyətlərini detallı olaraq araşdırması, problemin bütün istiqamətlərini nəzərə 
alması, buna əsaslanaraq ədaləti, uzunmüddətli sülh və əməkdaşlığı təmin edəcək 
bir sülh planı hazırlaması lazımdır. Şübhəsiz bu təklif də digər təkliflər kimi 
Azərbaycan və Ermənistan tərəfindən tam olaraq qəbul edilməyəcək. Lakin, BMT 
başda olmaqla bütün beynəlxalq qurumlar İraqın Küveyti işğalı nümunəsində 
91 
 
olduğu kimi həll planının tətbiqi üçün qərarlı şəkildə çalışsalar, nəticə alınması 
mümkün ola biləcəkdir. 
2) Azərbaycan zəruri müdafiə hüququndan istifadə edərək torpaqlarını 
işğaldan özü qurtarmağa çalışa bilər: Bu halda Azərbaycanın zəruri müdafiə 
hüququna nə dərəcədə sahib olduğuyla bağlı suallar ortaya çıxa bilər. Aşağıdakı 
hissədə bu məsələyə aydınlıq gətirməyə çalışacağıq. Amma əvvəlcə azlıqların 
hüquqları barədə... 
 
IX - BEYNƏLXALQ HÜQUQDA VƏ AZƏRBAYCANDA 
AZLIQLAR 
 
1) BEYNƏLXALQ  HÜQUQDA  AZLIQLAR 
A) ÜMUMĠ  OLARAQ  AZLIĞIN  TƏRĠFĠ 
 
"Azlıq" sözü tarixi bir termin olduğu halda, hüquqi ifadə kimi "azlıq" və 
"azlıq hüquqları" anlayışları çox yenidir. İnsan hüquqlarının yerləşməsi və inkişafı 
prosesində əsas hüquq və azadlıqlarla yanaşı bəzi yeni mövzular və terminlər 
ortaya çıxmışdır. Azlıq hüquqları da bu prosesin nəticələrindəndir. 
Azlıqların qorunmasıyla bağlı ilk hüquqi (qanuni) tənzimləmə 159-cu ildə 
verilən "Nant Fərmanı" hesab edilir.
231
 Bu fərmanda və ümumilikdə XX əsrin 
sonuna qədərki bütün qanuni mexanizmlərdə azlıqların qorunmasıyla bağlı səylər 
əsasən dini azlıqlara əlaqədar olub. 
Xüsusilə, I və II dünya müharibələrindən sonra azlıqlara dair diqqəti cəlb 
edən proseslərin olduğu müşahidə edilmişdir.
232
 I dünya müharibəsindən sonra 
azlıqların qorunması Avropada ümumi bir problem olaraq qəbul edilmişdir.
233
 Bu 
dövrdə imzalanan müxtəlif müqavilələrdə azlıqları çoxluqdan ayıran "kimlik 
xüsusiyyətlərinin" qorunmasına dair qaydalara yer verildiyi, ayrıca azlıq 
hüquqlarının qorunması məsələsinin Millətlər Cəmiyyətinin zəmanəti altına 
alındığı vacib məqamlardandır.
234
 Qeyd edilən dövrdə azlıq faktının xüsusi 
vurğulanmasına baxmayaraq, azlıqlarla dair maddələrə yer verən müqavilələrin 
yalnız müharibəni uduzan dövlətlərin və yeni qurulan dövlətlərin üzərinə 
                                                          
231 Yılmaz Aliefendioğlu, "Azınlık Hakları ve Türk Anayasa Mahkemesi'nin Azınlık Konusuna Bakışı", 
İbrahim Kaboğlu (red.),Ulusal, Ulusalüstü ve Uluslararası Hukukta Azınlık Hakları, İstanbul Barosu, 
İstanbul, 2002, s. 219. 
232 Csaba Pakozdyl, "Tendencies of Minority Protection in the Law of the European Union", Miskolc 
Journal of International Law, Cild 5, Sayi 1, 2008, s. 39. 
233 Aliefendioğlu, "Azinhk Hakları ve Turk Anayasa Mahkemesi'nin Azınlık Konusuna Bakışı", s. 219. 
234  Solomon A. Dersso, "Minority rights in international law: From liberal individualism to 
multiculturalism", www.saifac.org.za/docs/res_papers/RPS%20No.%2038.pdf, (29 sentyabr 2009-cu 
il), s.8. 
92 
 
öhdəliklər qoyduğu nəzərə alındığında, azlıqları qoruyan ümumi sistemdən 
danışmağın mümkün olmadığı görünür.
235
 
II dünya müharibəsindən dərhal sonra azlıq hüquqlarıyla bağlı proses I 
dünya müharibəsindən sonrakı dövrlə müqayisədə fərqlilik göstərmişdir.
236
 
Xüsusilə, ilk başlarda insan huquqlarının universallaşması prosesində, azlıqların da 
hər kəs kimi bu universal insan hüquqlarından faydalana biləcəyi düşüncəsi geniş 
yayılmışdır. Hətta, 1950-ci ildə, BMT-nin o vaxtkı baş katibi tərəfindən, I dünya 
müharibəsindən sonra azlıq hüquqlarına dair öhdəliklərin hüquqi etibarlılığı 
mövzusunda hazırladılan xüsusi hesabatda, insan hüquqlarının qorunmasına dair 
fəaliyyətlərin azlıqların qorunmasını da əhatə edəcəyi, buna görə də azlıqlara 
xüsusi hüquqlar tanınmasına ehtiyac olmadığı fikri vurğulanmışdır.
237
 
Azlıq hüquqlarının, ümumən insan hüquqları çərçivəsində 
qiymətləndirildiyi dövrlərdə belə, azlıqların xüsusi qanuni tənzimləmələrlə 
qorunması düşüncəsini müdafiə edənlər, öz səylərini davam etdirmişlər. Bu 
çərçivədə, 26 iyun 1945-ci il tarixli BMT Müqaviləsinin "Məqsədlər və Prinsiplər" 
adlı ilk hissəsindəki 1-ci maddənin 3-cü bəndində "... irqi, cinsi, mədəni və dini 
ayrı-seçkilik güdmədən hər kəs üçün insan hüquqlarına və əsas azadlıqlara hörməti 
inkişaf etdirib təşviq etdirmədə..." ifadələrinə yer verilmək surətiylə azlıqlara qarşı 
meydana çıxa biləcək ayrı-seçkiliyə qarşı çıxılacağı vurğulanmışdır. 
 
B) BEYNƏLXALQ HÜQUQDA AZLIQLAR 
 
BMT-nin Baş Məclisi, 10 dekabr 1948-ci il tarixində insan Hüquqları 
Ümumi Bəyannaməsini təsdiqləmişdir. Bəyannamənin 2-ci maddəsi "irqinə, 
rənginə, cinsinə, dilinə, dininə, siyasi və digər əqidəsinə, milli, yaxud sosial 
mənşəyinə, mülki yaxud başqa vəziyyətinə görə" ayrı-seçkilikçiliyi qadağan 
etmişdir.
238
 BMT Baş Məclisinin, eyni gün qəbul etdiyi 217 C (III) saylı qərarla, 
İnsan Hüquqları Komitəsinə və bu komitəyə bağlı olaraq 1947-ci ildə qurulmuş 
olan Ayrı-seçkiliyin Önlənməsi və Azlıqlarm Qorunması Alt Komitəsinə azlıqların 
problemlərinin araşdırılması və həlli vəzifəsi verilmişdir. Bu fəaliyyətlərin ortaya 
çıxan ilk nəticələrindən biri Mülki və Siyasi Hüquqlar Beynəlxalq Paktı 
olmuşdur.
239
 1966-cı ildə BMT Baş Assambleyası tərəfindən qəbul edilərək 16 
dekabr 1966-cı il tarixdə imzaya açılan və 23 mart 1976-cı il tarixində isə qüvvəyə 
                                                          
235 Naz Çavuşoğlu, Uluslararası İnsan Hakları Hukukunda Azınlık Hakları, İstanbul Su Yayınları, 2001, 
s. 22. 
236 Dersso, "Minority rights in international law: From liberal individualism to multiculturalism", s.10. 
237  Füsun Arsava, "Ulusal Grup Azınlıkları ve Bu Konuda Meydana Gelen Gelişmeler", Ankara 
Üniversitesi Siyasal Bilgiler Fakültesi Dergisi: Bedri Gürsoy'a Armağan, Cilt 47, Sayı 3-4 ,1992, ss. 13-
14. 
238 Çeçen, "Insan Hakları Evrensel Bildirgesi", s. 82.  
239 Çavuşoğlu, Uluslararası İnsan Hakları Hukukunda Azınlık Hakları, s. 23. 
93 
 
minən bu müqavilənin azlıq hüquqlarına dair ilk beynəlxalq hüquqi tənzimləmə 
sayılan 27-ci maddəsində belə ifadə edilməkdədir: 
"Etnik, dini və dil azlıqlarının mövcud olduğu ölkələrdə bu azlıqlara 
mənsub olan şəxslərə, həmin qrupun digər üzvləri ilə birlikdə öz mədəniyyətindən 
istifadə etmək, öz dininə etiqad etmək və onun ayinlərini icra etmək, habelə doğma 
dilindən istifadə etmək hüququ verilməsindən imtina edilə bilməz." 
Eyni müqavilənin 26-cı maddəsi milli azlığa bağlı hər cür ayrı-seçkiliyi 
qadağan etmişdir.
240
 
1966-cı ildə BMT-nin Baş Məclisi tərəfindən qəbul edilərək 3 yanvar 
1976-cı il tarixində qüvvəyə minən və azlıq hüquqlarına dair məqamları da 
tənzimləyən digər bir hüquqi sənəd də "İqtisadi, Sosial və Mədəni Hüquqlar 
Haqqında Beynəlxalq Pakt" olmuşdur. Yenə BMT-nin Baş Məclisi 21 dekabr 
1965-ci il tarixdə, "irqi ayrı-seçkiliyin bütün formalarının ləğv edilməsi haqqında 
Beynəlxalq Konvensiya"nı yekdilliklə qəbul etmişdir. 7 mart 1966-cı il tarixdə 
imzaya açılan konvensiya, 1969-cu il yanvarın 4-də qüvvəyə minmişdir.
241
 
Konvensiya birbaşa azlıq hüquqları ilə əlaqədar sənəd olmasa da, irqi ayrı-
seçkiliyinin bütün formasının qadağan etməsi baxımından mühüm əhəmiyyətə 
malikdir. 
BMT İnsan Hüquqları Komitəsinə bağlı Ayrı-seçkiliyin Önlənməsi və 
Azlıqların Qorunması Alt Komitəsinin fəaliyyətlərinin ən əhəmiyyətli 
nəticələrindən biri "Milli və ya Etnik, Dini və Linqvistik azlıqlara mənsub 
insanların hüquqlarına dair BMT Bəyannaməsi"dir. Bəyannamə, BMT Baş 
Məclisinin 18 dekabr 1992-ci il tarixində qəbul etdiyi 47/135 saylı qərarla elan 
edilmişdir.
242
 Bu sənədin əhəmiyyəti, hüquqi bağlayıcılığa malik olmasa da, 
tamamilə azlıq hüquqlarını tənzimləyən ilk beynəlxalq insan hüquqları sənədi 
olması idi. Bəyannamənin ilk maddəsinin 1-ci və 2-ci bəndləri dövlətin azlıqlar 
mövzusundakı əsas öhdəliklərini müəyyənləşdirməkdədir: 
"Maddə 1. 
1. Dövlətlər azlıqların varlıqlarını, milli ya da etnik, mədəni, dini və 
linqvistik kimliklərini yerləşdikləri bölgələr içində qoruyaraq bu kimliklərin 
inkişafını dəstəkləyici şərtləri təşviq etməlidirlər; 
2. Dövlətlər bu nəticələrə çatmaq üçün lazımi qanunvericilik bazasını 
yaratmalı və digər tədbirləri görməlidirlər." 
Cəmi doqquz maddədən ibarət bəyannamədə, dövlətin azlıqlara bağlı 
öhdəlikləriylə yanaşı, azlıqların müsbət (pozitiv) hüquqları da açıqca 
                                                          
240 Aliefendioğlu, "Azınlık Hakları ve Türk Anayasa Mahkemesi'nin Azınlık Konusuna Bakışı", s. 221. 
241 Konvesiyanın tam mətni üçün baxın: "International Convention on the Elimination of All Forms of 
Racial Discrimination", http://www.integranet.un.org/millennium/law/iv-2.htm , (10 avqust 2009-cu il). 
242 Qərarın orijinal mətni üçün baxın: "Declaration on the Rights of Persons Belonging to National or 
Ethnic, Religious and Linguistic Minorities", http://www.un.org/documents/ga/res/47/a47r135.htm, 
(11avqust 2009-cu il). 
94 
 
tənzimlənmişdir. Buna görə, azlıqlara mənsub şəxslərin hüquqları arasında "öz 
mədəniyyətini davam etdirmək hüququ; öz dinini öyrətmək və icra hüququ; 
mədəni, dini, ictimai, iqtisadi və ictimai həyatda təsirli şəkildə iştirak hüququ; 
mənsubu olduğu azlığa dair mövzularda qərar alma mexanizmində iştirak, öz 
icmalarını qurmaq və bunlara nəzarət etmək hüququ" və bənzər hüquqları var. 
Sənədin 8-ci maddəsinin 4-cü bəndi, bəyannamənin ayrı-seçkiliyi alovlandırıcı 
şəkildə şərh olunmasını açıq bir şəkildə qadağan etmişdir:
243
 
"Bu bəyannamədəki heç bir ifadə, dövlətlərin suveren bərabərliyi, ərazi 
bütövlüyü və siyasi müstəqilliyi də daxil olmaqla, Birləşmiş Millətlər Təşkilatının 
məqsəd və prinsiplərinə zidd heç bir fəaliyyətə icazə verəcək şəkildə şərh oluna 
bilməz" 
Bununla yanaşı, digər beynəlxalq qurumlarda da, azlıqlara dair 
dəyərləndirmələr və qərarların alınması prosesi davam etmişdir. 1950-ci ildə ortaya 
qoyulan Avropa İnsan Hüquqları Müqaviləsinin 14-cü maddəsinə görə, "Bu 
müqavilədə tanınan hüquq və azadlıqlardan faydalanmaq, cinsiyyət, irq, rəng, dil, 
din, siyasi və ya digər fərqliliklər, milli və ya siyasi mənşə, milli bir azlığa 
mənsubluq, sərvət, doğuş və ya hər hansı bir vəziyyət baxımından heç bir ayrı-
seçkilik güdülmədən təmin edilməlidir."
244
 
ATƏT (ATƏM) qurulurkən birbaşa azlıq hüquqları vurğulanmasa da, əsas 
hüquq və azadlıqların qorunması çərçivəsində bu mövzuya da diqqət yetirilmişdir. 
O zamankı adıyla Avropada Təhlükəsizlik və Əməkdaşlıq Müşavirəsinin uzun 
sürən müzakirələrindən sonra, 1 avqust 1975-ci il tarixdə imzalanan "Helsinki 
Yekun Aktı"nda, azlıqlara və ümumilikdə insan hüquqlarına dair prinsiplərlə, eyni 
zamanda 7-ci maddədəki ayrı-seçkiliyin qadağan edilməsinə dair hökmlə azlıqların 
qorunması təmin edilmişdir.
245
 
ATƏM çərçivəsində hazırlanan və azlıqlara bağlı məqamları da əks 
etdirən başqa vacib bir sənəd də "Kopenhagen Sənədi"dir. 5-29 iyun 1990-cı il 
tarixlərdə Kopenhagendə keçirilən ATƏM İnsani Ölçü İkinci Konfransı 
nəticəsində qəbul edilən sənəddə sülhün, təhlükəsizliyin və sabitliyin qorunması 
üçün azlıq hüquqlarına geniş yer verilmiş, lakin bu hüquqlardan istifadə 
edilməsinin ölkələrin ərazi bütövlüyünə və suverenliyinə qarşı ola bilməyəcəyi də 
vurğulanmışdır.
246
 "Kopenhagen Sənədi"ndə 30-cu maddənin ilk qismində, 32-ci 
                                                          
243 http://www.un.org/documents/ga/res/47/a47r135.htm, (11 avqust 2009-cu il). 
244 Müqavilənin tam mətni üçün baxın: "European Convention on Human Rights", 
http://www.hri.org/docs/ECHR50.html, (11 avqust 2009-cu il) və Anil Çeçen, "Avrupa İnsan Hakları 
Sözleşmesi", İnsan Hakları Rehberi, Bilim Yayıncılık, Ankara, 1999, s. 428. 
245  Helsinki Yekun Aktının tam mətni üçün baxın: "Conference for Security and Co-Operation in 
Europe 1975 Summit Helsinki 1 August 1975 Final Act", http://www.osce.org/docs/english/1990-
1999/summits/helfa75e.htm, (11 avqust 2009-cu il). 
246  Kopenhagen Sənədi'nin tam mətni üçün baxın: "Conference for Security and Co-Operation in 
Europe, Second Conference on the Human Dimension of the CSCE, Copenhagen 5 - 29 June 1990, 
95 
 
maddənin 1-6-cı bəndlərində, 33-cü, 34-cü, 35-ci və 36-cı maddələrdə azlıq 
hüquqlarının tənzimlənməsinə dair hökmlərə yer verilmişdir. "Kopenhagen 
Sənədi"nin 37-ci maddəsinə görə, "Bu sənəddə yer verilən və bir hüququn 
meydana gəlməsini, bir davranışın reallaşmasını və bir şeyin edilməsini nəzərdə 
tutan heç bir öhdəçilik, dövlətlərin ərazi bütövlüyünün qorunması prinsipi də daxil 
olmaqla BMT Müqaviləsinin prinsip və məqsədlərinə... zidd olacaq şəkildə şərh 
oluna bilməz..." 
19-21 noyabr 1990-cı il tarixlərində keçirilən ATƏM sammitindən sonra 
imzalanan "Yeni Bir Avropa üçün Paris Şərti" adlı sənəddə də azlıqlara bağlı 
xüsusi və detallı hökmlərə yer verilmişdir.
247
 Paris Şərtində "bir millət içindəki 
azlıqların soy, mədəniyyət, dil və din cəhətdən sahib olduqları kimliyin 
qorunacağı, azlıqlara mənsub şəxslərin heç bir ayrı-seçkilik edilmədən qanun 
qarşısında tam bir bərabərlik içində bu kimliyi sərbəstcə ifadə etmək, qorumaq və 
inkişaf etdirmək hüquqlarına sahib olduğu" imzalayan ölkələr tərəfindən təsdiq 
edilmişdir. 
ATƏM-in ATƏT adını aldığı 5-6 dekabr 1994-cü il tarixlərində 
Budapeştdə keçirilən sammitin Yekun Bəyannaməsinin VIII hissəsi içərisindəki 7-
ci maddədə üzv dövlətlər, azlıq hüquqlarının qorunması ilə əlaqədar beynəlxalq 
fəaliyyətləri dəstəkləmək öhdəçiliyi götürmüşlər.
248
 
Azlıq hüquqlarıyla bağlı Avropa Şurası çərçivəsində də əhəmiyyətli 
təşəbbüslər göstərilmişdir. Avropa Şurası Parlament Assambleyasının qərarı ilə 
azlıq dilləriylə əlaqədar qurulan müvəqqəti komitənin hazırladığı müqavilə lahiyəsi 
25 iyun 1992-ci il tarixdə Avropa Şurası Nazirlər Komitəsi tərəfindən təsdiqlənmiş 
və 1992-ci noyabrın 5-də imzaya açılmışdır. Avropa Bölgə və Azlıq Dilləri 
Müqaviləsi (Azlıq Dilləri Avropa Şərti) adlı bu sənəd beş dövlətin imzalayıb 
təsdiqləməsi ilə 1 mart 1998-ci il tarixdə qüvvəyə minmişdir.
249
 Sənəd, bölgə və 
azlıq dillərini Avropanın mədəni mirasının bir parçası kimi qiymətləndirməkdə, 
bunların qorunmasını və inkişaf etdirilməsini şərt olaraq görməkdədir. 
Avropa Şurasının 9 oktyabr 1993-cü il tarixli Vyana Zirvəsində hazırlanan 
Yekun Bəyannamənin "Milli Azlıqlar" başlıqlı 2-ci əlavəsində, "Kopenhagen 
Sənədinin milli azlıqların qorunmasına dair siyasi öhdəliklərinin hüquqi 
                                                                                                                                      
Document of the Copenhagen Meeting of the Conference on the Human Dimension of the CSCE", 
http://www.osce.org/docs/english/1990-1999/hd/cope90e.htm, (11 avqust 2009-cu il). 
247 Paris Şərtinin tam mətni üçün baxın: "Conference for Security and Co-Operation in Europe 1990 
Summit Paris 19-21 November 1990 Charter of Pans for a New Europe", 
http://www.osce.org/docs/english/1990-1999/summits/paris90e.htm, (11 avqust 2009-cu il). 
248 "Budapest Document 1994 Towards A Genuine Partnership In A New Era", 
http://www.osce.org/docs/english/1990-1999/summits/buda94e.htm, (11 avqust 2009-cu il). 
249"The European Charter for Regional or Minority Languages", 
http://www.coe.int/T/E/Legal_Affairs/Local_and_regional_Democracy/Regional_or_Minority_languages
/Charter/1_General_Presentation/_Summary.asp, (11 avqust 2009-cu il). 
96 
 
məsuliyyətə çevrilməsi zərurəti vurğulanmışdır.
250
 Sənədin hökmləri mövzuya dair 
bir çərçivə müqaviləsinin hazırlanmasının vacibliyini də nəzərdə tutmuşdur. 
Avropa Şurası Nazirlər Komitəsi, 4 noyabr 1993-cü il tarixində, Milli Azlıqların 
Qorunması ilə bağlı əd-hok (ad hock) Komitə (CAHMIN) qurulmasına qərar 
vermişdir.
251
 Komitənin və ümumiyyətlə Avropa Şurası çərçivəsində görülən 
işlərin nəticəsi kimi, "Milli Azlıqların Müdafiəsi Haqqında Çərçivə Konvensiyası" 
lahiyəsi ortaya çıxmışdır. Lahiyə Avropa Şurası Nazirlər Komitəsinin 10 noyabr 
1994-cü il tarixli iclasında təsdiqlənmiş və 1 fevral 1995-ci il tarixdə imzaya 
açılmışdır. "Milli Azlıqların Müdafiəsi Haqqında Çərçivə Konvensiyası"nın 
"Preambula" hissəsində "Milli azlıqların müdafiəsinin qitədə (Avropada) sabitlik, 
demokratiya, təhlükəsizlik və sülh üçün vaz keçilməz" olduğu vurğulanmışdır.
252
 
Sənəd azlıq anlayışını tərif etməsə də, azlıq hüquqlarına geniş miqyaslı 
tənzimləmələr gətirmişdir. Məsələn, müqavilənin 5-ci maddəsinin 1-ci bəndində 
bunlar qeyd olunurdu: 
"Tərəflər, milli azlıqlara mənsub şəxslərin, mədəniyyətlərini qorumaları 
və inkişaf etdirmələri üçün, ayrıca kimliklərinin əhəmiyyətli elementləri olan din, 
dil, ənənə və mədəni miraslarını mühafizə etmələri üçün lazımlı şəraitləri yaratmaq 
öhdəliyi götürürlər." 
Müqavilənin 10-cu maddəsinin 1-ci və 2-ci bəndləri azlıqların öz 
dillərindən rəsmi yerlərdə də rahatca istifadə edə bilmələrinə imkan verilməsini 
nəzərdə tutmuşdur:
253
 
"1. Tərəflər, bir milli azlığa mənsub şəxsə, şəxsi həyatda olduğu kimi 
rəsmi fəaliyyətlərdə də, şifahi ya da yazılı şəkildə azlıq dilindən azad şəkildə və 
maneə törədilmədən istifadə etmək hüququnu tanımağı qəbul edirlər; 
2. Tərəflər, azlıqlara mənsub şəxslərin sıx şəkildə ya da ənənəvi olaraq 
yaşadıqları coğrafi bölgələrdə, bu şəxslər tələb etsələr və bu tələb həqiqi bir 
ehtiyacı əks etdirsə, imkanlar ölçüsündə, bu şəxslərin inzibati dairələrlə 
əlaqələrində azlıq dilindən istifadə etmələrinə imkan tanıyacaq şəraiti yaratmaq 
təşəbbüs göstərəcəklər." 
Müqavilə azlıqların hüquqlarını tənzimləməklə yanaşı, xüsusilə üç məqam 
üzrə azlıqların hüquqlarının qorunmasına və inkişaf etdirilməsinə dair fəaliyyətlərə 
                                                          
250 "Vienna Summit, Final Declaration", Vienna, 9 October 1993, 
http://www.coe.int/T/E/human_rights/Ecri/5-Archives/2-Other_texts/2-
Vienna_Summit/Declaration/Declaration_Vienna_Summit.asp, (12 avqust 2009-cu il). 
251 Çavuşoğlu, Uluslararası İnsan Hakları Hukukunda Azınlık Haklari. s. 25. 
252 "Framework Convention for the Protection of National Minorities", 
http://www.coe.int/T/e/human_rights/Minoritles/2._FRAMEWORK_CONVENTION_(MONITORING)/
1._TeXts/H(1995)010%20E%20FCNM%20and%20Explanatory%20Report.asp, (12 avqust 2009-cu il). 
253 Bu konvensiyanın daha geniş təhlili üçün baxın: Alan Phillips, The protection of national minorities: 
International Law and Domestic Practice, European Commission For Democracy Through Law (Venice 
Commission) Report, 16-20 may 2005, www.venice.coe.int/docs/2005/CDL-UDT(2005)022-e.pdf (29 
sentyabr 2009-cu il). 
97 
 
məhdudiyyət qoymuşdur. Bunlardan birincisi, 5-ci maddənin 2-ci bəndində bu 
fəaliyyətlərin "inteqrasiyanm təmin olunmasma dair ümumi siyasətlər çərçivəsində 
alınan tədbirlərə zərər verməməli" olmasıdır. Digər məqam, müqavilənin 20-ci 
maddəsində qeyd olunan, azlıqların hüquqları qorunarkən "milli azlığa mənsub hər 
bir şəxs qanunlara və başqalarının hüquqlarına, xüsusilə də çoxluğa və digər milli 
azlıqlara mənsub şəxslərin hüquqlarına hörmət göstərməlidir" hökmüdür. Axırıncı 
məqam isə, müqavilənin 21-ci maddəsində qeyd olunan, "mövcud hökmlərin heç 
birinin beynəlxalq hüququn əsas prinsiplərinə, xüsusilə də dövlətlərin suveren 
bərabərliyinə, ərazi bütövlüklərinə və müstəqilliklərinə zidd hər hansı bir fəaliyyətə 
təşəbbüs ya da bu istiqamətdə hərəkət etmək hüququ verəcək şəkildə şərh oluna 
bilməyəcəyi"dir. 
Bu sənəd həm çox istiqamətli, həm də bağlayıcı olması ilə diqqət 
çəkmişdir. Milli Azlıqların Müdafiəsi Haqqında Çərçivə Sazişi, Avropa Şurasına 
üzv 12 ölkənin imzalayaraq təsdiqləməsi ilə 1998-ci il fevralın 1-dən qüvvəyə 
minmişdir.
254
 
Milli azlıqların qorunması mövzusunda AB çərçivəsində də əhəmiyyətli 
tənzimləmələr həyata keçirilmişdir. AB-nin 1993-cü il sammitində, "Kopenhagen 
Sənədi"ndə azlıq hüquqlarına dair tənzimləmələrinin mənimsəndiyi ifadə edilmiş 
və bu tənzimləmələr AB-yə üzv olmaq istəyən ölkələrin namizədlik prosesində 
yerinə yetirilməsi zəruri şərtlər arasında göstərilmişdir.
255
 
 
C) AZLIQ ANLAYIġI 
 
Azlıq anlayışı və azlıq hüquqları barəsində qəti fikir birliyi əldə edilməsə 
də, mövzuyla əlaqəli elm adamlarının və beynəlxalq qurumların mühüm və əhatəli 
dəyərləndirmələri mövcuddur. Bir tərifə görə azlıqlar, "yaşadıqları ölkənin ümumi 
xüsusiyyətləri ilə müqayisədə, mədəni, dini, etnik, irqi və başqa cəhətləri ilə fərqli 
görünən icmalar" kimi xarakterizə edilməkdədir.
256
 Azlıqlar, "etnik, din və dil 
baxımından ölkə əhalisinin çoxundan fərqli olan və bu xüsusiyyətlərini qorumaq 
istəyən icmalar" kimi də tərif edilməkdədir. Mövzuya dair baxışlar çox fərqli 
olduğu üçün, BMT İnsan Hüquqları Komitəsinə bağlı Ayrı-seçkiliyin Önlənməsi 
və Azlıqların Qorunması Alt Komitəsinin məruzəçisi Françesko Kapotortidən bir 
tərif  müəyyənləşdirməsi istənmişdir. Kapotortinin hesabatında azlıqlar, "bir 
dövlətin əhalisinin nisbətən sayca az hissəsini təşkil edən, hakim mövqedə 
olmayan, o dövlətin vətəndaşı olmaqla birlikdə fərqli etnik, dini ya da linqvistik 
                                                          
254  "Introduction to the Framework Convention for the Protection of National Minorities," 
http://wwwxoejnt/T/e/human_rights/Minorities/2._FRAMEWORK_CONVENTION_(MONITORING)
/2._Monitoring_mechanism/1._Brief_introduction/H(1998)005rev.11%20E%20Briefing%20document.
asp, (12 avqust 2009-cu il). 
255 Aliefendioğlu, "Azınlık Hakları ve Türk Anayasa Mahkemesi'nin Azınlık Konusuna Bakışı", s. 224. 
256 Aliefendioğlu, "Azınlık Hakları ve Türk Anayasa Mahkemesi'nin Azınlık Konusuna Bakışı", s. 218. 
98 
 
xüsusiyystlərə sahib olan və mədəniyyətlərini, ənənələrini, dillərini və dinlərini 
qorumaq barədə həmrəylik hissi göstərən qrup" kimi xarakterizə edilməkdədir.
257 
Azlıqlar mövzusundakı başqa bir izaha görə, bir dövlət içərisindəki hər hansı bir 
qrupun azlıq statusuna sahib olması üçün, o dövlətin imzaladığı beynəlxalq 
müqaviləylə bu qrupa bir status tanınması vacib şərtdir. Lakin bu yanaşma 
beynəlxalq aləmdə o qədər də qəbul edilmir. Bu çərçivədə ən uyğun tərif kimi 
Kapotortinin yanaşmasının tətbiq edilə biləcəyini qeyd edə bilərik. 
 
D) AZLIQ HÜQUQLARI-ƏRAZĠ BÜTÖVLÜYÜ ZĠDDĠYYƏTĠ 
 
Azərbaycan torpaqlarının Ermənistan tərəfindən işğalı probleminin həlli 
mövzusunda azlıq hüquqları məsələsinə toxunulurkən, Azərbaycan içərisindəki 
ermənilərin öz müqəddəratlarını təyin etmələrindən də bəhs edilməkdədir. Burada,   
öz müqəddəratlarını təyin etmə hüquqi-ərazi bütövlüyü prinsipi arasındakı 
ziddiyyət üzərində dayanmamaqla birlikdə, azlıq hüquqlarına dair bütün hüquqi  
tənzimləmələrin ərazi bütövlüyünə  və  dövlətlərin suverenliyi prinsiplərini xüsusi 
vurğuladığını xatırlatmaqla kifayətlənəcəyik. Əslində elə bu yanaşmanın özü də 
azlıq anlayışının təbii nəticəsidir. Çünki, bütün hüquqi sənədlər kimi azlıq 
hüquqları barəsindəki sənədlərin də əsas məqsədi, insanların bir yerdə, azad,  rahat, 
demokratik şəraitdə sabit şəkildə yaşamalarını təmin etməkdir. Hüquqlara dair 
tənzimləmələrin, qarşıdurmaları təhrik edici, sabitliyi, sülhü pozucu, təhlükəsizliyi 
təhdid edici şəkildə şərh olunması və tətbiq olunması əsas hüquqi prinsiplərə 
tamamən ziddir. Azlıq hüquqlarına dair tənzimləmələrin də bu çərçivədə 
qiymətləndirilməsi zəruridir. 
 
2) AZƏRBAYCANDA  AZLIQ  HÜQUQLARI 
A)  AZƏRBAYCANIN ETNĠK TƏRKĠBĠ 
 
Azərbaycan tarixən daima etnik və dini baxımdan kompleks ölkə 
olmuşdur. Ölkədə böyük əksəriyyəti meydana gətirən Azərbaycan Türkləri ilə 
birgə bu coğrafiyada keçmiş zamanlardan bəri Qafqaz mənşəli xalqlar, müxtəlif 
dövrlərdə bölgəyə yerləşən/yerləşdirilən ermənilər, yəhudilər, ruslar və digər 
xalqlar da yaşamışdır. Azərbaycan və ümumilikdə Qafqaz tarixi baxımdan keçmiş 
sivilizasiyaların məskunlaşma yeri olmaqla birlikdə, ilk və orta əsrlərdə İran, yeni 
dövrlərdə isə Rusiyanın bölgəyə dair köç siyasətləri bu coğrafiyanın mövcud etnik 
tərkibinin yaranmasında əhəmiyyətli rol oynamışdır.
258
 
                                                          
257 Francesco Capotorti, Study on the Rights of Persons Belonging to Ethnic, Religious and Linguistic 
Minorities, United Nation, New York 1979, s. 568. 
258 Rasim Musabeyov, "Azerbaycanda Etnik Azınlıklar", Avrasya Dosyası Azerbaycan Özel Sayısı, Yaz 
2001,Cild:7, Sayı 1.S.177. 
99 
 
Xüsusilə, Çar Rusiyası Qafqazı ələ keçirdikdən sonra burada varlığın, 
zəmanət altına almaq üçün bölgədə Xristian əhalinin faizini artırmağa çalışmışdır. 
Bu çərçivədə, əsərin əlaqədar hissələrində də qeyd olunduğu kimi İran və Osmanlı 
ilə imzalanan müqavilələrlə bu iki dövlətin sərhədləri içərisində yaşayan çox sayda 
Erməni cəm şəkildə Qafqaza yerləşdirilmişdir. Bununla yanaşı, Rusiya XIX və XX 
əsrlərdə bir neçə dəfə Rus kəndlilərini, əsir almanları, polyakları Qafqaza və bu 
çərçivədə Azərbaycana da yerləşdirmişdir.
259
 
SSRİ dövründə Azərbaycandakı Rusların nisbəti, Azərbaycana və tərsinə 
köçlərin heç vaxt dayanmaması səbəbiylə daim dəyişmişdir. Azərbaycanda Sovet 
İttifaqı dövründə keçirilən siyahıya almalarda azlıqların da sayı müəyyən 
edilmişdir. Lakin, bu dövrdə kommunist rəhbərliyinin üstkimlikləri ön plana 
çıxarmaq və ortaq Sovet insanı yaratmaq məqsədi güdən inteqrasiya siyasətinin 
nəticəsi kimi rusları çıxmaq şərtiylə azlıqlara dair rəqəmlər bəzən həqiqəti əks 
etdirməmişdir. SSRİ parçalanmadan əvvəl keçirilən 1989-cu il siyahıya almasında 
Azərbaycanın etnik tərkibi aşağıdakı şəkildə olmuşdur:
260
 
 
 
 
 
 
 
 
 
 
 
 
 
 
 
 
 
 
 
 
                                                          
259 Ziya Bünyadov (red), Sənədlərlə Azərbaycan Tarixi, Baku, Elm, 1990, ss. 45-49. 
260  "Report Submitted By Azerbaijan Pursuant To Article 25, Paragraph 1 Of The Framework 
Convention For The Protection Of National Minorities", 
http://wvwxoe.int/T/e/human_rights/Minorities/2._PRAMEWORK_CONVENTION_(MONITORING)
/2._Monitoring_mechanism/3._State_reports/1._First_cycle/1 st_SR_Azerbaijan.asp#TopOfPage, (24 
may" 2004-cu il).  
 
100 
 
Cədvəl. Azərbaycan əhalisinin etnik tərkibi (1989-cu il, rəsmi nəticə) 
 
Etnik qrupun adı Sayı (1000 nəfər) Bütövlükdə əhali 
içərisindəki nisbəti 
(%) Cəmi əhali 7021,2 100 
Azərbaycanlılar 5805 82,7 
Ruslar 392,3 5,6 
Ermənilər 390,5 5,6 
Ləzgilər 171,4 2,4 
Avarlar 44,1 0,6 
Ukraynalılar 32,3 0,5 
Yəhudilər 30,8 0,4 
Tatarlar 28,6 0,4 
Talışlar 21,2 0,3 
Türklər 17,7 0,2 
Gürcülər 14,2 0,2 
Zaxorlar 13,3 0,2 
Kürdlər 12,2 0,2 
Tatlar 10,2 0,1 
Udinlər 6,1 0,1 
Digərləri 41,5 0,6 
 
1989-cu ildəki siyahıya alınmada azərbaycanlı olaraq ifadə edilənlərin çox 
böyük əksəriyyəti Azərbaycan Türkləri olub, ölkədəki əksəriyyəti meydana gətirən  
bu  qrup  üçün  burada  qeyd  olunan  dövrün  və  günümüzün  rəsmi terminindən 
istifadə edilmişdir. Cədvəldə Türklər olaraq göstərilənlər isə Gürcüstandakı tarixi 
yurdlarından Orta Asiyaya sürgün edilən və xüsusilə Sovet İttifaqının parçalanma 
prosesində Azərbaycana yerləşmək məcburiyyətində qalan Ahıska türkləridir. 
1980-ci illərin ikinci yarısından etibarən Sovet İttifaqının parçalanmağa 
başlaması və bu proses zamanı etnik qruplar arasında problemlər yaşanması, SSRİ 
daxilində etnik köçlərə səbəb olmuşdur. Bu dövrdə Ermənistanda yaşayan digər 
azlıqlar kimi Azərbaycan türklərinin də hamısı bu ölkədən qovularkən, 
Azərbaycanda yaşayan ermənilərin 
2
/3-sindən çoxu ölkəni tərk etmək 
məcburiyyətində qalmışdır. Bu vaxt hər iki respublikada yaşamaqda olan Rus 
azlığın da əhəmiyyətli hissəsi, bu ölkələri tərk edərək Rusiyaya və qismən də 
Qərbə köç etmişdir. Bu prosesdən sonra Azərbaycanda etnik azlıqların nisbəti 
təxminən 17 faizdən təxminən 10 faizə enərkən, prosesdən əvvəl Azərbaycan 
101 
 
türklərinin çoxunu ölkədən çıxardığı halda 12 faiz azlıq yaşayan Ermənistan 
hazırda demək olar ki, təkmillətli ölkəyə çevrilmişdir.
261
 
1990-cı illər Cənub Qafqazda qarışıqlıq və qeyri sabitliyin yaşandığı dövr 
olduğu üçün siyahıya almalara dair statistikalar o qədər də dəqiq olmamışdır. Yenə 
də ölkələr mövcud imkanlarıyla etnik tərkibləri də əks etdirən siyahıya alınmalar 
keçirməyə çalışmışlar. Azərbaycanda 1999-cu ildə keçirilən siyahıya almadan 
sonra ölkənin etnik tərkibi bu şəkildə açıqlanmışdır:
262
 
 
Cədvəl. Azərbaycan əhalisinin etnik tərkibi (1999-cu il) 
 
Etnik qrupun adı Sayı (1000 nəfər) Ümumi əhali içərisindəki 
faizi (%) 
Cəmi əhali 7953,4 100 
Azərbaycanlılar 7205,5 90,6 
Ləzgilər 178,0 2,2 
Ruslar 141,7 1,8 
Ermənilər 120,7 1,5 
Talışlar 76,8 1,0 
Avarlar 50,9 0,6 
Türklər 43,4 0,5 
Tatarlar 30,0 0,4 
Ukraynalılar 29,0 0,4 
Zaxorlar 15,9 0,2 
Gürcülər 14,9 0,2 
Kürdlər 13,1 0,2 
Tatlar 10,9 0,13 
Yəhudilər 8,9 0,1 
Udinlər 4,1 0,05 
Digərləri 9,6 0,12 
 
                                                          
261 Kerim Yıldız, Deborah Russo, Azerbaycan-Ermenistan İnsan Hakları-Etnik Azınlıklar ve Kürtler, 
Scala Vayıncılık, İstanbul 2000, ss. 93-94. 
262  "Demographic indicators: Population by ethnic groups", The State Statistical Committee of 
Azerbaijan Republic, http://www.azstat.org/statinfo/demoqraphic/en/005.shtml, (24 may 2004-cü il). 
Azərbaycanda Son siyahiyaalma 2009-cu ildə aparılsa da bu istiqamətdəki məlumatlar hələ 
açıqlanmayıb. 
 
102 
 
1999-cu il siyahıya alınmasında 1989-cu ildəki ilə müqayisədə talışların 
sayı və nisbətində görülən ciddi artım, bu etnik qrupa aid insanların çoxunun daha 
əvvəlki siyahıya almada özlərini azərbaycanlı kimi ifadə etmələri ilə izah edilə 
bilər. 
B) AZƏRBAYCANDA ETNĠK AZLIQLAR 
 
Sovet İttifaqının dağılması prosesində etnik özünüdərkin güclənməsi, 
etnik kimliklərə dair bəzən təxribatlar səviyyəsinə çatan xarici dəstəklər, yeni 
müstəqil respublikaların rəhbərliklərinin problemə dair ciddi strategiyalarının 
olmaması keçmiş Sovet İttifaqı coğrafiyasının etnik problemlər məkanına 
çevrilməsinə səbəb olmuşdur. Xüsusilə etnik qrup sayının həddindən artıq çox 
olduğu Qafqazda çox sayda münaqişə yaranmışdır və bu münaqişələr hələ də bölgə 
və dünya üçün ciddi problem olmağa davam edir.
263
 
SSRİ-nin dağılmasından sonra keçmiş Sovet respublikalarında yaşayan 
yəhudilərin əhəmiyyətli bir hissəsi İsrailə və ABŞ-a getdilər. Azərbaycandakı 
yəhudilərin çoxu bu səbəblə yanaşı, həm də Azərbaycan ilə Ermənistanın müharibə 
vəziyyətində olmasından yaranan çətinliklər səbəbiylə Azərbaycanı tərk 
etmişdirlər. Müharibə amili Azərbaycanda Erməni və Rus əhalinin azalmasında da 
ən əhəmiyyətli amil olmuşdur. Lakin, bütün bunlara baxmayaraq Azərbaycanda 
Rus azlığın hüquqlarının ən üst səviyyədə qorunması üçün addımlar atılmışdır. 
Hətta, Rusiya prezidenti və digər Rus rəsmiləri tez-tez Rus mədəniyyətinin ən 
yaxşı qorunduğu xarici ölkələr arasında Azərbaycanı ilk sırada göstərmişdirlər.
264
 
Rəsmi statistikaya görə, Azərbaycanda yaşayan 120 min erməninin 
təxminən 90 mini hazırda Ermənistan işğalı altında olan Azərbaycan torpaqlarında 
yaşamaqdadır. Geri qalan təxminən 30 min erməninin Bakıda və qismən də Bakı 
xaricindəki bölgələrdə yaşadığı təxmin edilir.
265
 Müharibənin başlamasından sonra 
Ermənistanda bir nəfər belə Azərbaycan türkünün qalmamasına baxmayaraq, 
Azərbaycanda 30 min erməninin həyatlarını davam etdirməsi, ATƏT Parlament 
Assambleyasının "Dağlıq Qarabağ Xüsusi Nümayəndəsi" Qoran Lenmarker 
tərəfindən də vurğulanmışdır.
266
 
1993-cü ilin ortalarında Azərbaycanın cənubunda yaşayan talışlar və 
şimalında yaşayan ləzgilərlə əlaqədar süni problemlər ortaya çıxmış, lakin qısa bir 
müddət sonra problemlər ortadan qalxmışdır. Xüsusilə, Azərbaycanın cənubunda   
                                                          
263  Azərbaycan ile Ermenistan arasındakı müharibə ilə yanaşı, Gürcüstandakı Acaristan, Abhazya, 
Güney Osetya, Cavaxetya, Rusiyda Çeçenistan sorunu və Şimalı Qafkazda kiçik yerli xalqlar arasındakı 
problemlər bunun nümunələrdir.   
264 Azərbaycan, 29-30 yanvar 2002-ci il.  
265  "İqtisadi və sosial sahələrin inkişafı göz qabağındadır", Bizim Əsr, http://bizimasr.media-
az.com/arxiv_2002/noyabr/273/xeber.html (1 iyul 2003-cü il). 
266 "Avropa İttifaqı Azərbaycana kifayət qədər diqqət yetirməyib", Yeni Azərbaycan, 16 aprel 2004. 
 
103 
 
Əlikram Hümbətovun liderlik etməyə çalışdığı və  özünü "Talış hərəkəti" kimi 
xarakterizə etmək istəyən təşəbbüs, guya talışların hüquqlarınm kifayət qədər 
qorunmadığı iddialarına söykənsə də, daha sonrakı mərhələdə əsl məqsədin 
Azərbaycanda hakimiyyət dəyişikliyi olduğu meydana çıxmışdır. 
Azərbaycandakı etnik azlıqlara dair beynəlxalq qurumların hesabatlarında 
da əks olunduğu kimi, azlıqlar sırf azlıq olmaları səbəbiylə xüsusi problemlərlə 
qarşılaşmırlar. Məsələn, Avropa Şurasının Müşahidə Missiyasının hesabatına görə, 
Azərbaycanda etnik və dini azlıqların hüquqlarının qorunması mövzusunda 
əhəmiyyətli addımlar atılmaqda, azlıqların dillərini və mədəniyyətlərini qorumaları 
və inkişaf etdirmələri üçün önəmli imkanlar yaradılmaqdadır.
267
 Lakin eyni 
hesabatda Azərbaycanın mövzuya bağlı səyləri daha da gücləndirməsinin zəruriliyi 
də vurğulanmışdır. 
 
C) AZƏRBAYCANDA AZLIQ HÜQUQLARI 
 
Azərbaycan müstəqilliyini əldə etdikdən sonra, ölkənin ərazi bütövlüyünə 
qarşı ciddi təhdid olmasına və ölkə ciddi problemlər içərisində olmasına 
baxmayaraq, keçmiş SSRİ coğrafiyasında ilk olaraq etnik azlıqların hüquqlarının 
qorunmasına dair qanunvericilik təşəbbüsləri bu ölkədə reallaşdırılmışdır. 16 
Sentyabr 1992-ci il tarixdə Azərbaycan Prezidenti Əbülfəz Elçibəy, "Azərbaycan 
Respublikasında yaşayan milli azlıq, azsaylı xalq və etnik qrupların hüquq və 
azadlıqlarının qorunması, dil və mədəniyyətinin inkişafı üçün dövlət yardımı 
haqqında" fərman imzalamışdır. Fərmanda, Azərbaycandakı bütün azlıqların 
tarixlərinin, mədəniyyətlərinin araşdırılması, dil və mədəniyyətlərinin təhsil 
proqramı çərçivəsində öyrənilməsi, azlıq dillərində qəzet və jurnal nəşr olunması 
üçün zəruri tənzimləmələrin edilməsi, dövlət televiziyasında və radiosunda azlıq 
dillərində verilişlərin hazırlanması üçün lazımi fəaliyyətlərin həyata keçirilməsi, 
azlıqların mədəniyyət mərkəzlərinə dövlət tərəfindən ofis verilməsi və sair 
məqamlar nəzərdə tutulmuşdur.
268
 Fərmanın yerinə yetirilməsi istiqamətində də 
sürətli hərəkət edilmiş, ilk olaraq dövlət radiosunda Azərbaycanda mövcud olan 
azlıq dillərində xəbərlər və mədəniyyət verilişlərinə başlanılmışdır. 
Sonrakı dövrlərdə Azərbaycanın xüsusilə ərazi bütövlüyünə dair 
çətinliklərinin artması, azlıqlara tanınan hüquqların bir hissəsinin suistmal 
edilməsinə və Azərbaycan rəsmilərinin bu sahədə lazımı tədbirləri ala bilməmələri, 
                                                          
267 "AŞ Nazirlər Komitəsi Qarabağ münaqişəsinin həllini Azərbaycanın ərazi bütövlüyü çərçivəsində 
görür", 525-ci Qəzet, 15 iyul 2004-cü il. 
268  "Azərbaycan Respublikasında Yaşayan Milli Azlıq, Azsaylı Xalq və Etnik Qrupların Hüquq və 
Azadlıqlarının Qorunması, Dil və Mədəniyyətlərinin İnkişafı Haqqında Azərbaycan Respublikası 
Prezidentinin 16 Sentyabr 1992-ci il Tarixli Fərmanı", Azərbaycan Respublikası Qanunlar Toplusu, sh. 
262-265. 
 
104 
 
azlıqlara dair qərarların icrası prosesinin zəifləməsinə səbəb olmuşdur. Buna 
baxmayaraq Azərbaycan, beynəlxalq qurumlara üzvlük prosesində azlıq 
hüquqlarının qorunmasına dair müqavilələrin hamısını imzalamışdır
269
. 
Azərbaycan ilk olaraq 8 iyul 1992-ci il tarixdə "Helsinki Yekun Aktı"nı və 20 
dekabr 1993-cü il tarixdə isə "Yeni Bir Avropa Üçün Paris Şərti"ni 
imzalamışdır.
270
 Bu çərçivədə Azərbaycan ən son 16 iyun 2000-ci il tarixdə "Milli 
Azlıqların Müdafiəsi Haqqında Çərçivə Konvensiyası" və 21 dekabr 2001-ci il 
tarixində "Avropa Bölgə və Azlıq Dilləri Müqaviləsi"ni imzalamışdır.
271
 
Azərbaycan, Avropa Şurasının "Milli azlıqların müdafiəsi haqqında" 
Çərçivə Konvensiyası üzrə öhdəliklərinin yerinə yetirilməsi ilə bağlı AŞ PA-ya 
vaxtaşırı hesabatlar təqdim edir. 10 yanvar 2007-ci il tarixli ikinci dövri hesabatda 
milli azlıqların hüquqlarının vəziyyəti ilə bağlı geniş məlumatlar əks olunmuşdur. 
Bu məlumatlardan da görünür ki, milli azlıq problemləri minimum səviyyədədir
272
. 
Nəticə kimi, müstəqilliyinin yalnızca 18-ci ildönümündə olduğu diqqətə 
alındığında Azərbaycanda azlıq hüquqlarına dair ciddi qanuni tənzimləmələri 
reallaşdırılmış olduğu açıqca görünür. Hazırda bu qanuni tənzimləmələrin 
tətbiqində bəzi çətinliklərə baxmayaraq, Azərbaycanda azlıq hüquqları 
mövzusunda ciddi problemlərin olmadığı müşahidə edilir. Ölkədə rəsmi və qeyri-
rəsmi səviyyədə ən çox diqqət olunan məsələlərdən biri də tolerantlıqdır. 
Azərbaycanda müxtəlif istiqamətlər üzrə problemlər təbii ki, mövcuddur. Amma 
ümumilikdə birbaşa azlıqlara qarşı hansısa ayrı-seçkililikdən (diskriminasiyadan) 
bəhs etmək, demək olar ki, mümkün deyil. 
 
 
 
 
                                                          
269  "Report Submitted By Azerbaijan Pursuant To Article 25, Paragraph 1 Of The Framework 
Convention For The Protection Of National Minorities", 
http7/vwwxoeJnt/T/e/human_rights/Minorities/2._FRAMEWORK_CONVENTIONJMONITORING)/2
._Monitoring_mechanism/3._State,reports/1._First_cycle/1st_SR_Azerbaijan.asp#TopOfPage, (24 may 
2004-cü il). 
270 http://www.osce.org/general/participating_states/, (18 iyul 2003-cü il). 
271  "Report Submitted By Azerbaijan Pursuant To Article 25, Paragraph 1 Of The Framework 
Convention For The Protection Of National Minorities", 
http.//www.coe.int/T/e/human_rights/Minorities/2._FRAMEWORK_CONVENTION_(MONITORING)/
2._Monitoring_mechanism/3._State_reports/1._First_cycle/1st_SR Azerbaijan.asp#TopOfPage (24 may 
2004-cü il). 
272  "SECOND REPORT SUBMITTED BY AZERBAIJAN PURSUANT TO ARTICLE 25, 
PARAGRAPH 1 OF THE FRAMEWORK CONVENTION FOR THE PROTECTION OF 
NATIONAL MINORITIES", http://www.coe.int/t/dghl/monitoring/minorities/3 fcnmdocs/PDF 2nd_SR 
Azerbaijan_en.pdf. 
 
 
105 
 
X - AZƏRBAYCANIN ZƏRURĠ MÜDAFĠƏ HÜQUQU 
 
Güc tətbiqi mövzusu xüsusilə 11 sentyabr hadisələrindən sonra beynəlxalq 
hüquqda ən çox mübahisə mövzusu olan məsələlərdən birisi də olmuşdur. Zəruri 
müdafiə hüququndan istifadə edilə bilməsi üçün lazım olan şərtlərin nələr olduğu 
harədə mübahisələr əslində "zəruri müdafiə hüququ" ortaya çıxdığı gündən bu yana 
davam etməkdədir. Fəqət son dövrlərdə bu istiqamətdəki mübahisələr daha da 
artmışdır. Müasir dövrdə müharibə və güc tətbiqi o qədər də xoş qarşılanmır. 
Beynəlxalq münasibətlərdə gücdən istifadə qadağandır. Fəqət bunun istisnaları da 
mövcuddur. Eyni zamanda, mövcud beynəlxalq hüquq normaları bu yollara 
mümkün qədər az müraciət edilməsini məqsədəuyğun sayır. Ancaq şübhəsiz ki, 
gücdən istifadə tam şəkildə qadağan edilməyib. 
 
1) GÜC TƏTBĠQĠ VƏ ZƏRURĠ MÜDAFĠƏ 
A)   ÜMUMĠ OLARAQ GÜC TƏTBĠQĠ 
 
Beynəlxalq münasibətlərdə və hüquqda qüvvə tətbiqi, müxtəlif dövrlərdə 
müxtəlif şəkillərdə dəyərləndirilib. İlk dövrlərdə, haqlı bir səbəbi olan dövlətlərin 
gücdən istifadə edə biləcəyi düşünüldüyü halda, 19-cu  əsrdən etibarən bu hüququn 
məhdudlaşdırılması üçün təşəbbüslər başlayıb. 20-ci əsrdəki proseslər isə,  
təktərəfli olaraq gücdən  istifadə edilməsinin qadağan  edilməsinə qədər irəliləyib. 
Xüsusilə, Birinci Dünya Müharibəsindən sonra, 1920-ci ildə Millətlər Cəmiyyəti 
Müqaviləsində gücdən istifadə edilməsinin məhdudlaşdırılmasına dair nüanslara 
yer verilsə də,  qüvvə tətbiqi tam şəkildə qadağan edilməmişdir. Gücdən istifadənin 
məhdudlaşdırılması istiqamətində ifadələr müqavilənin 12, 13, 15 və 16-cı 
maddələrində yer almışdır. Buna görə, müqaviləni imzalayan dövlətlər, 
aralarındakı problemləri həll etmək üçün hakimə, məhkəməyə ya da Şuraya 
müraciət edəcəklərini və əlaqədar orqanın qərarından üç ay keçmədikcə də   
müharibə  yoluna müraciət etməyəcəklərini qəbul edirdilər. Sənəddə, dövlətlərin  
müharibə yoluna  müraciət  etməsinə  hüquqi  olaraq  imkan  verən nüanslar 
qalmışdı. Amma, bu sənəd artıq hüquqi qüvvəsini itirmişdir. Güc tətbiqi, ümumi və 
qəti olaraq ilk dəfə  1928-ci ildə Dövlətlər Arasında Müharibədən Beynəlxalq   
Siyasətin Vasitəsi Kimi istifadə Edilməsinin Qadağan Edilməsi Haqqında 
Müqavilə (Briand Kellogg Sənədi) ilə qadağan edilmişdir. Müqavilənin 1-ci  və  2-
ci  maddələrində, müharibədən beynəlxalq siyasətin vasitəsi kimi istifadə edilməsi 
rədd edilmiş, problemlərin həlli üçün güc tətbiqi yolu qınanmış, problemlərin sülh 
yoluyla həll edilməsi prinsipi qəbul edilmişdir. Ancaq, burada da müharibə   
dərəcəsinə çatmayan güc tətbiqi yolları sərbəst qalıb və "müharibə"nin  nə olduğu,  
yəni nəyin müharibə sayılacağı açıq şəkildə qeyd edilməyib. 
 
 
106 
 
B) BMT NĠZAMNAMƏSĠ VƏ GÜC TƏTBĠQĠ 
 
Hüquqi sənədlər arasında qüvvə tətbiqi mövzusundakı ən konkret və sərt 
olanı BMT Nizamnaməsidir. İkinci Dünya Müharibəsindən sonra, 1945-ci ildə 
qəbul edilən BMT Nizamnaməsi ilə məqsəd dövlətlərin və millətlərin sülh və 
təhlükəsizlik içərisində yaşamalarını təminat altına almaq idi. Çünki təxminən 
yarım əsr ərzində dünya iki böyük müharibəyə şahid olmuş və bu müharibələrin 
dünyanın demək olar ki, bütün dövlətlərinə müxtəlif şəkillərdə mənfi təsiri 
olmuşdu. BMT Nizamnaməsinə qədər mövcud olan beynəlxalq sənədlər İkinci 
Dünya Müharibəsinin qarşısını ala bilməmişdi. Buna görə də beynəlxalq sülhün və 
təhlükəsizliyin təmini üçün yeni hüquqi sənədlərin qəbul edilməsi vacib olmuşdu. 
Qeyd etdiyimiz fikirlər BMT Nizamnaməsinin giriş qismində də öz əksini 
tapmışdır. Nizamnamənin 1-ci və 2-ci maddələrində BMT-nin məqsəd və 
prinsipləri əks olunmuşdur. 2-ci maddənin 3-cü bəndində bütün üzvlərin 
beynəlxalq problemlərini, beynəlxalq sülhə, təhlükəsizliyə və ədalət prinsiplərinə 
zərər vermədən, sülh metodları ilə həll edəcəkləri qeyd edilmişdir. Qüvvə 
tətbiqinin əsaslarına aid olan 2-ci maddənin 4-cü bəndi isə, bütün üzvlərin, 
beynəlxalq münasibətlərdə həm digər dövlətlərin ərazi bütövlüyünə və siyasi 
müstəqilliyinə qarşı, həm də BMT-nin məqsədlərinə uyğun olmayacaq şəkildə 
qüvvə tətbiqi ilə hədə-qorxu gəlmələrini və birbaşa qüvvə tətbiq etmələrini 
qadağan edir. 
BMT Nizamnaməsindəki bu əsaslar, xüsusilə də 2-ci maddənin 4-cü 
bəndi, dövlətlərin beynəlxalq münasibətlərdə qüvvə tətbiqi metoduna müraciət 
etmələrini açıqca qadağan edir. Bu qadağanın sərhədləri və çərçivəsi ilə əlaqədar 
müxtəlif mübahisələr baş vermişdir. Bəzi araşdırmacılara görə BMT-nin 
məqsədlərinin başında "Beynəlxalq sülh və təhlükəsizliyi qorumaq və bu 
məqsədlə: sülhə istiqamətlənmiş təhlükələrin qarşısını almaq və bu təhlükələri 
ortadan qaldırmaq, sülh vəziyyətinin hücum və yaxud da başqa yollarla ortadan 
qaldırılması hərəkətlərinə mane olmaq; sülh vəziyyətinin ortadan qaldırılmasına 
səbəb ola biləcək mahiyyətdəki beynəlxalq münaqişələrin həllinin sülh metodları 
ilə, beynəlxalq hüququn əsas prinsiplərinə və ədalət prinsiplərinə uyğun şəkildə 
həyata keçirilməsi" gəldiyinə görə, qüvvə tətbiqinə dair qadağa mütləq bir 
qadağadır və istisnaları ola bilməz. 
Digər bir qrup araşdırmaçıya görə isə qüvvə tətbiqi qadağasına dair bu 
məhdud çərçivəli izah, dövlətləri mövcud haqsızlıqlara və hüquqa zidd hərəkətlərə 
qarşı qeyri-müəyyən müddət boyunca dözmək məcburiyyətində qoya bilər. BMT 
Nizamnaməsinə görə, beynəlxalq hüquqa hörmət, ədalət, sərhədlərin qüvvə tətbiqi 
yoluyla dəyişdirilə bilməməsi və digər bir çox prinsipin açıqca ayaqlar altına 
alındığı durumlarda, hüququ çeynənən dövlətin bu duruma razı olmasını gözləmək, 
bu prinsiplərin varlığını, dolayısı ilə BMT Nizamnaməsinin varlığını sual altında 
qoymaqdır. 
107 
 
BMT Müqaviləsində qüvvə tətbiqi və zəruri müdafiə mövzusuyla əlaqədar 
digər bir maddə olan 51-ci maddədə də məhz bu məqama aydınlıq gətirən ifadələrə 
yer verilmişdir: 
"Bu Müqavilənin heç bir hökmü, Birləşmiş Millətlər Təşkilatı üzvlərindən 
biri silahlı bir hücuma məruz qaldığı vaxt, Təhlükəsizlik Şurası beynəlxalq sülh və 
təhlükəsizliyin qorunması üçün lazımi tədbirləri görənə qədər, bu üzvün təbii olan 
fərdi  ya  da  ümumi  zəruri  müdafiə tədbirləri  hüququna  xələl gətirə  bilməz.  
Üzvlərin bu zəruri müdafiə hüququndan istifadə edərkən gördükləri 
tədbirlər təcili olaraq Təhlükəsizlik Şurasına bildirilməlidir və bu tədbirlər Şuranın 
bu Müqaviləyə görə beynəlxalq sülh və təhlükəsizliyin qorunması və yaxud 
yenidən təmin edilməsi üçün lazım görəcəyi şəkildə hər an hərəkət etmək 
səlahiyyət və vəzifəsinə heç bir şəkildə təsir etməz". 
Burada açıqca görüldüyü kimi, BMT Nizamnaməsi qüvvə tətbiqi 
mövzusunda ümumi bir qadağa gətirmiş, fəqət, Nizamnamə çərçivəsində buna 
istisna təşkil edən hallar da nəzərdə tutulmuşdur. 
Qüvvə tətbiqi qadağasının BMT Müqaviləsi ilə gətirilmiş olan dörd 
istisnası vardır (bu mütləq fikir olmasa da hüquqçuların və tədqiqatçıların 
əksəriyyətinin mövqeyi belədir): 
1. Təhlükəsizlik Şurası formalaşdırılana qədərki istisnalar; 
2. İkinci Dünya Müharibəsində düşmən qəbul edilən dövlətlərə qarşı 
tətbiq ediləcək addımlar; 
3. Zəruri Müdafiə; 
4. Təhlükəsizlik Şurasının qərarıyla tətbiq olunan məcburi tədbirlər (bəzi 
tədqiqatçılar bu tədbirləri istisnalardan biri kimi yox, Təhlükəsizlik Şurasının 
normal hüququ kimi qəbul edirlər). 
Bunlardan ilk ikisi, müvəqqəti xarakter daşımış, heç vaxt istifadə 
edilməmiş olan istisnalardır, birincinin şərtləri artıq ortadan qalxmış, ikincinin isə 
bundan sonra istifadə edilmə ehtimalı demək olar ki, yoxdur. Zəruri müdafiə və 
Təhlükəsizlik Şurası qərarıyla tətbiq olunan məcburi tədbirlər isə nadirən də olsa 
tətbiq edilmiş olan və tətbiqi bu gün də davam edən istisnalardır. 
Zəruri müdafiə hüququ tarix boyunca heç bir vaxt qadağan edilməmiş 
hüquq olub, bu, BMT Müqaviləsindən sonra da davam etmişdir. Sadəcə olaraq, 
bəzi addımlar atılaraq bu hüququn hüquqi sərhədləri və şərtləri müəyyən 
edilmişdir. Zəruri müdafiə hüququnun şərtləri ümumi şəkildə belə sadalana bilər: 
1. Silahlı hücuma məruz qalmaq; 
2. Təhlükəsizlik Şurasına məlumat vermək və onun məsələyə dair konkret tədbirlər 
planı qəbul etməsindən sonra zəruri müdafiə hüququndan istifadəni dayandırmaq; 
3. Nisbilik; 
4. Zaman əlaqəsi. 
1. Silahlı hücuma məruz qalmaq: Zəruri müdafiə mütləq daha əvvəl baş 
vermiş bir hücum əməlinə qarşı həyata keçirilməlidir. BMT Nizamnaməsinin 51-ci 
108 
 
maddəsində də müəyyən edildiyi kimi, bu hüququn ortaya çıxması üçün mütləq, 
dövlət silahlı hücuma məruz qalmalıdır. Maraqlıdır ki, silahlı hücumun nə olduğu, 
BMT Nizamnaməsinin heç bir yerində dəqiq şəkildə açıqlanmayıb. Hətta, bu 
mövzudakı problemləri ortadan qaldırmaq məqsədiylə alınan 3314 nömrəli, 14 
dekabr 1974-cü il tarixli "Hücumun Mahiyyətinin Müəyyən Edilməsi Haqqında" 
Baş Məclis Qərarında da, bu məsələyə tam şəkildə aydınlıq gətirilməyib. Çünki bu 
qərarda, birbaşa silahlı hücumun deyil, ümumi olaraq hücumun tərifi verilmişdir. 
Bunlarla bərabər, irəlidə üzərində daha geniş şəkildə duracağımız çərçivədə silahlı 
hücumun gerçəkləşmiş olması, dövlətə ya da dövlətlərə zəruri müdafiə hüququ 
verir. Burada gücdən ilk istifadə edən dövlət işğalçı olur və bu fakt ikinci tərəfə 
zəruri müdafiə hüququ verir. Bu mövzuda da bəzən problem yaşandığı görülür. 
Hansı tərəfin ilk öncə güc tətbiq etdiyi məsələsinin müəyyənləşdirilməsi də asan 
deyil. Fəqət, bu məsələnin mübahisəli olduğu vəziyyətlərdə, əlaqədar beynəlxalq 
qurumların araşdırmaları nəticəsində lazımi qərarlar alına bilər. Məhz, bu 
mövzuyla bağlı çoxlu mübahisəli məsələ Beynəlxalq Ədalət Məhkəməsi (BƏM) 
tərəfindən aydınlaşdırılmışdır. 
2. Təhlükəsizlik ġurasına məlumat verilməsi və onun məsələyə dair 
konkret tədbirlər planı qəbul etməsindən sonra zəruri müdafiə hüququndan 
istifadənin dayandırılması: BMT Nizamnaməsinin 51-ci maddəsində də müəyyən 
edildiyi kimi, zəruri müdafiə hüququna müraciət edən dövlət, gördüyü tədbirlər 
barədə BMT Təhlükəsizlik Şurasına təcili olaraq məlumat vermək 
məcburiyyətindədir. Əlavə olaraq, BMT Təhlükəsizlik Şurası, sülh və 
təhlükəsizliyin təmin edilməsi üçün lazımi və təsirli tədbirlər gördüyü andan 
etibarən, zəruri müdafiə hüququ çərçivəsində qüvvə tətbiqi hüququndan istifadə 
başa çatdırılmalıdır. Burada nəzərdə tutulan, BMT Təhlükəsizlik Şurasının 
mövzuyla bağlı toplantı keçirməsi və digər oxşar hallar deyildir. Zəruri müdafiə 
hüququndan istifadəni başa çatdıracaq tədbirlər, yalnız bu hüququn məqsədlərini 
konkret olaraq təmin edən tədbirlər ola bilər. Zəruri müdafiə hüququnun, silahlı 
hücumu və işğal hərəkətini ortadan qaldırmaq, hücum edən dövləti işğala məruz 
qalan dövlətin sərhədləri xaricinə çıxarmaq, yenidən hücuma məruz qalmasının 
qarşısını almaq kimi məqsədləri olduğuna görə, BMT Təhlükəsizlik Şurasının bu 
istiqamətdə hansı addımlar atdığına baxılmalıdır. 
3. Nisbilik: 51-ci maddədə qeyd olunmasa da praktikada və BMT-nin 
məqsədləriylə üst-üstə düşməsi baxımından belə bir şərt tədqiqatçılar tərəfindən 
vaxtaşırı olaraq irəli sürülür. Burada, zəruri müdafiə tədbirləri çərçivəsində tətbiq 
olunan gücün, məqsəd üçün istifadə ediləcək minimum güc olması nəzərdə 
tutulur. 
4. Zaman Bağı: Bu da 51-ci maddədə yer almadığı halda, zəruri 
müdafiənin mahiyyətindən qaynaqlanan bir məsələdir ki, silahlı hücum hərəkəti ilə 
zəruri müdafiə hərəkəti arasında vaxt cəhətdən də bir bağ olması arzulana bilir. 
109 
 
Buna görə, zəruri müdafiə hərəkəti silahlı hücumdan dərhal sonra həyata 
keçirilməlidir. 
BMT Təhlükəsizlik ġurası qərarıyla tətbiq edilən məcburi tədbirlərə aid 
məsələlər, BMT Müqaviləsinin 7-cı və 8-ci bölümlərindəki, 39-54-cü 
maddələrində müəyyənləşdirilmişdir. Buna görə, BMT Təhlükəsizlik Şurası, 
beynəlxalq sülh və təhlükəsizliyin qorunması və ya yenidən təmin edilməsi üçün 
tövsiyələr verə, bəzi tədbirlər görə və lazım bilsə müxtəlif yollarla güc tətbiqinə 
qərar verə bilər. 
 
C) DÖVLƏTLƏR ARASINDA ƏMƏKDAġLIQ VƏ DOSTLUQ 
MÜNASĠBƏTLƏRĠNƏ DAĠR  BEYNƏLXALQ 
 KONVENSĠYA 
 
BMT Baş Məclisinin 2625 nömrəli və 24 oktyabr 1970 tarixli, Birləşmiş 
Millətlər Təşkilatı Müqaviləsinə Uyğun Olaraq "Dövlətlər Arasında Əməkdaşlıq 
və Dostluq Münasibətlərinə Dair Beynəlxalq Konvensiya", ümumi olaraq 
dövlətlərin münasibətlərində, problemlərin həllində ya da hər hansı digər səbəblə 
hücum məqsədiylə qüvvə tətbiqini, qüvvə tətbiqi ilə hədə-qorxu gəlməyi qadağan 
etmişdir. Konvensiya, eyni zamanda, dövlətlərin hücuma keçmək məqsədiylə 
təbliğat aparmalarını da qadağan etmişdir. Qərara görə, "bütün dövlətlər başqa bir 
dövlətin ərazisinə hücum etmək üçün legionerlər də daxil olmaqla qeyri-rəsmi güc 
və ya silahlı qruplar təşkil etməmək və ya təşkilini təşviq etməmək 
məcburiyyətindədirlər. Bütün dövlətlər... başqa bir dövlətin ərazisində vətəndaş 
müharibəsini və ya terrorçu fəaliyyətləri təşkil etməmək, təşviq etməmək, bunlara 
kömək etməmək və qatılmamaq ya da bu cür hərəkətləri həyata keçirmək üçün öz 
ölkəsində təşkilati fəaliyyətlərə icazə verməmək məcburiyyətindədirlər". Qərar 
sadəcə dövlətlərin öz sərhədlərini dəyişdirmələri üçün deyil, ümumiyyətlə 
beynəlxalq sərhədlərin dəyişdirilməsi məqsədiylə qüvvə tətbiqinin bütün 
formalarını qadağan etmişdir. 
 
D) HÜCUMUN TƏRĠFĠNƏ AĠD BAġ MƏCLĠS QƏRARI VƏ GÜC 
TƏTBĠQĠ 
 
Yuxarıda da qeyd etdiyimiz kimi, silahlı hücumun tərifi dəqiq şəkildə 
müəyyən edilməmişdir. Fəqət, buna baxmayaraq yenə də, bu mövzuya dair 
əlimizdəki ən əhəmiyyətli sənəd olan Hücumun Tərifinə Aid Baş Məclis Qərarının 
üstündə geniş durmaq faydalı olacaqdır. Qərarın 1-ci və 3-cü maddələrində 
hücumun tərifinə dair hökmlərə yer verilmişdir. 2-ci və 4-cü maddələrdə isə BMT 
Təhlükəsizlik Şurasına başqa əməlləri də hücum hərəkəti kimi tərif etmək, eyni 
zamanda nəticələri baxımından bəzi əməllərin tam olaraq hücum hərəkəti 
olmadığını müəyyənləşdirmək səlahiyyəti tanınmışdır. Qərarın 1-ci maddəsində 
110 
 
hücumun BMT Müqaviləsinin 51-ci maddəsindəki ifadələrin başqa bir şəkildə 
ifadəsi kimi ümumi tərifı ortaya qoyulmuşdur. Qərarın 3-cü maddəsində isə, 
hücum hərəkəti kimi qəbul ediləcək əməllər bəndlər şəklində öz əksini tapmışdır 
(sadəcə əlaqədar bəndləri qeyd edirik): 
a) Bir dövlətin hərbi qüvvələri tərəfindən başqa bir dövlətin ərazisinə 
hücum ya da bu torpaqlann işğal edilməsi və ya müvəqqəti də olsa bu cür hücum 
yoluyla hərbi işğal və ya başqa bir dövlətin ərazisinin ya da bir parçasının qüvvə 
tətbiq edilərək ələ keçirilməsi; 
b) Bir dövlətin hərbi qüvvələri tərəfindən başqa bir dövlətin ərazilərinin 
bombardman edilməsi və ya başqa hər hansı bir silahdan istifadə edilməsi; 
... 
g) Bir dövlət tərəfindən ya da onun adından başqa bir dövlətə qarşı 
yuxarıda sayılan əməlləri əhatə edəcək çərçivədə silahlı gücdən istifadə edən silahlı 
dəstələr, qruplar, qeyri-formal birliklər ya da legionerlər göndərilməsi və ya 
dövlətin bu prosesə önəmli ölçüdə qarışmış olması. 
BMT Baş Məclisinin, BMT Təhlükəsizlik Şurasının və digər beynəlxalq 
qurumların mövzuya dair məsələləri əhatə edən başqa qərar və ya bəyanatları da 
var. Bu qərar və bəyanatlarda, beynəlxalq sülh və təhlükəsizliyin qorunması və ya 
yenidən qurulması, dövlətlərin ərazi bütövlüyünə və siyasi müstəqilliyinə müdaxilə 
edilməməsi, sərhədlərin güc yoluyla dəyişdirilə bilməməsi, ölkələrin daxili işlərinə 
müdaxilə edilə bilməməsi əsas prinsiplər kimi qəbul edilmişdir. 
 
2) AZƏRBAYCAN-ERMƏNĠSTAN MÜHARĠBƏSĠNDƏ GÜC TƏTBĠQĠ VƏ 
ZƏRURĠ MÜDAFĠƏ HÜQUQU 
 
İndi də beynəlxalq nəzəri hüquq və beynəlxalq hüquq praktikası sərhədləri 
daxilində Azərbaycan-Ermənistan münaqişəsində silahlı gücdən istifadə və zəruri 
müdafiə hüququnun vəziyyətinə nəzər salaq. 
Azərbaycan ilə Ermənistan arasındakı münaqişəni müxtəlif şəkillərdə 
adlandırmaq və qiymətləndirmək mümkündür. Biz məsələyə, artıq qeyd etdiyimiz 
kimi, Ermənistanın genişləməyə çalışması, qonşuları və ümumilikdə sülh üçün 
təhlükə təşkil etməsi, Azərbaycana, İrana, Gürcüstana, Türkiyəyə və hətta birbaşa 
sərhədi olmasa da Rusiyaya qarşı ərazi iddiaları irəli sürməsi nöqteyi-nəzərindən 
yanaşacağıq. Fəqət Azərbaycan-Ermənistan münaqişəsində sadəcə təhlükə 
potensialı yox, konkret işğal faktı mövcuddur. Bu fakt, əsərin əlaqədar yerlərində 
qeyd olunan beynəlxalq sənədlərdə yer aldığı halda, Ermənistan rəsmiləri çox vaxt 
bunu rədd edir, bölgədə işğalın mövcud olmadığını və əslində guya "keçmiş 
DQMV ermənilərinin müstəqillik mübarizəsi apardıqlarını" iddia edir. Ancaq yenə 
də bəzən Ermənistan dövlət səlahiyyətlilərinin işğalı qəbul etdiklərini sübut edən 
ifadələr işlətdikləri də görülmüşdür. Məsələn, Ermənistan parlamentinin 17 May 
111 
 
2001-ci il tarixdə keçirilən toplantısında Ermənistan o vaxtkı Müdafiə Naziri  
(hazırkı  prezident)  Serj Sarkisyan aşağıdakı ifadələri işlətmişdir: 
"İşğal etdiyimiz torpaqlar var. Burada utanılası bir şey yoxdur. 
Təhlükəsizliyimizi təminat altına almaq üçün bu torpaqları işğal etdik. Biz bunu 
1992-ci ildə də deyirdik, indi də deyirik. Bəlkə diplomatik tərzdə danışmıram, 
ancaq həqiqət belədir." 
Sarkisyanın çıxışına gələn ilk etirazlardan sonra tribunaya çıxan 
Ermənistan Xarici İşlər Naziri Vardan Oskanyan da işğalın mövcudluğunu ifadə 
etmiş, fəqət xüsusilə Daşnaksütyun partiyasından gələn sərt etirazlar və izahat 
tələbləri Oskanyanın fikirlərini dəyişdirməsinə səbəb olmuşdur. 
2002-ci ilin avqust ayında Azərbaycan Prezidenti Heydər Əliyev ilə 
Ermənistan Prezidenti Robert Koçaryan arasında Sədərəkdə görüş keçirilirkən 
mətbuata fikirlərini açıqlayan Ermənistan Müdafiə Naziri Serj Sarkisyan, işğal 
bölgəsində Ermənistan əsgərlərinin mövcud olduğunu rəsmi olaraq ifadə etmiş və 
bunun normal olduğunu əlavə etmişdir. Eyni açıqlamasında Sarkisyan, keçmiş 
DQMV torpaqlarını heç vaxt Azərbaycan torpaqları kimi görmədiklərini də 
vurğulamışdır. 
Ermənistan rəsmilərinin Azərbaycanın ərazi bütövlüyünə qarşı bəyanatları 
lap bu yaxınlarda, sülhdən ən çox bəhs edildiyi dövrdə də səngiməmişdir. Bu ölkə 
rəhbərlərinin beynəlxalq hüququ necə heçə saydıqlarını görmək üçün keçmiş 
prezident Koçaryanın, keçmiş xarici işlər naziri Oskanyanın müharibədə iştirakları, 
Ermənistan ordusunun "Qarabağdakı qəhrəmanlıqları Azərbaycanın ərazi 
bütövlüyünü tanımadıqları" ilə bağlı dəfələrlə səsləndirdikləri üsyanatlarla yanaşı,   
hazırkı Ermənistan Prezidenti Serj Sarkisyanın işgal altındakı bölgələrə 2009-cu 
ilin oktyabrındakı son səfərini və verdiyi bəyanatlarını xatırlamaq kifayətdir. 
Qeyd edək ki, əgər Briand-Kellog Müqaviləsi və BMT-nin qurulmasından 
öncəki dövr olsaydı Azərbaycan, Ermənistan ordusunu işğal etdiyi Azərbaycan 
torpaqlarından çıxarmaqla bərabər, genişləmə siyasətiylə bölgə və dünya üçün 
təhlükə təşkil etdiyi üçün, bu gün də nümunələrinə rastlanıldığı kimi, Ermənistanın 
içərisinə doğru müdaxilə də edə bilərdi. Fəqət, Briand-Kellog Müqaviləsinin və 
BMT Nizamnaməsinin imzalanmasından sonra beynəlxalq münasibətlərdə hərbi 
gücdən istifadə edilməsi imkanları məhdudlaşdmlmışdır. Buna görə də, 
Azərbaycan sadəcə müasir hüquqi dəyərlərə istinad edərək zəruri müdafiə 
hüququndan istifadə etməlidir. Fəqət, Azərbaycan beynəlxalq hüquqa necə istinad 
edəcəkdir? 
Əvvəlcə zəruri müdafiə hüququ üçün vacib olan hücuma məruz qalma 
faktını araşdıraq. Bu gün Azərbaycan torpaqlarının işğal edilmiş olması faktı 
beynəlxalq aləmdə hamılıqla qəbul edilir və beynəlxalq sənədlərdə də hər zaman 
yer almışdır. Yuxarıda da nümunələrini qeyd etdiyimiz kimi həm BMT 
Təhlükəsizlik Şurasının qərarlarında, həm də digər bir çox beynəlxalq sənədlərdə 
bu məsələ açıq şəkildə və konkret ifadələrlə qeyd olunmuşdur. Burada mübahisə 
112 
 
mövzusu ola biləcək (bizim üçün olmasa da, müəyyən kateqoriya üçün) məsələ 
Azərbaycan torpaqlarının Ermənistan tərəfindən işğal edilmiş olub olmadığıdır. 
Çünki, nə BMT Təhlükəsizlik Şurasının qərarlarında, nə də bir çox digər 
beynəlxalq sənədlərdə işğalçı tərəfin Ermənistan olduğu açıq şəkildə 
yazılmamışdır. Fəqət bu mətnlərin demək olaraq ki, hamısında münaqişənin 
Ermənistan ilə Azərbaycan arasında olmasının göstərilməsi, bəzi beynəlxalq 
sənədlərdə (o cümlədən BMT Baş Məclisinin və AŞ PA-nın qərarlarında) və bəzi 
dövlətlərin bəyanatlarında işğalçı dövlətin Ermənistan olduğunun açıq şəkildə qeyd 
edilməsi, Ermənistan rəsmilərinin dəfələrlə işğal məsələsini və Azərbaycan 
torpaqlarında (onlar bu torpaqları Azərbaycan ərazisini kimi qəbul etməsələr belə) 
hələ də əsgərləri olduğunu qəbul etmələri, Azərbaycanın Ermənistan tərəfindən 
silahlı hücuma məruz qaldığının beynəlxalq hüquq baxımından dəlilidir. Yəni 
açıqca görülür ki, Ermənistan BMT Nizamnaməsinin 2-ci maddəsinin 4-cü bəndini 
pozmuşdur. BMT Təhlükəsizlik Şurasının qərarlarında Ermənistanın adının açıq 
şəkildə işğalçı dövlət kimi göstərilməməsinin səbəbi, yuxarıda da qeyd edildiyi 
kimi qərarların alınması prosesində TŞ üzvü dövlətlərin siyasi baxışlarının 
əhəmiyyətli rol oynamasıdır. Xatırladaq ki, Ermənistan Parlamenti 1 dekabr 1989-
cu il tarixində qəbul etdiyi, Azərbaycan Respublikasının keçmiş DQMV-nin 
Ermənistan Respublikasına birləşdirilməsi barədə qərarını hələ də qüvvədə saxlayır 
və ləğv etmir. 
Bununla yanaşı, Ermənistan BMT Baş Məclisinin 2625 nömrəli qərarını 
da açıq şəkildə ayaqlar altına almışdır. Ermənistan müəyyən dövrdə, siyasi 
taktikasını dəyişdirərək, Azərbaycanın tarixi Qarabağ bölgəsini özünə birləşdirmək 
istəmədiyini, sadəcə olaraq, uydurulmuş "bölgədəki müstəqilik hərəkatını" 
dəstəklədiyini qeyd etmişdir. Ancaq bu taktika dəyişikliyi vaxtı belə işğalçılığını 
ortaya qoymaqdan əl çəkməmişdir. Məsələn, Ermənistan Müdafiə Naziri Serj 
Sarkisyan 11 oktyabr 2001-ci il tarixində, Ermənistanın işğal altında saxladığı 
Azərbaycan torpaqlarında və İrəvanda görüşlər keçirən Azərbaycanlı jurnalistlər ilə 
söhbətində, işğal etdikləri Azərbaycan torpaqlarında vuruşmaq və ümumiyyətlə 
hərbi xidmət göstərmək istəyən Ermənistan vətəndaşlarma hər cür kömək 
göstərəcəklərini qeyd etmişdir. Sarkisyan bu söhbətində, işğal etdikləri 
torpaqlardakı Ermənistan vətəndaşlarının sayını bilmədiyini qeyd etmiş və əlavə 
etmişdir: "Ancaq oradakı Ermənistan vətəndaşlarının sayı, Dağlıq Qarabağın 
təhlükəsizliyini təmin edəcək qədərdir". Eyni zamanda, müxtəlif vaxtlarda müxtəlif 
Ermənistan rəsmiləri, əgər Azərbaycan işğal altındakı torpaqları uğrunda 
"müharibəyə başlayarsa, bu dəfə müharibə Bakıda qurtara bilər" ifadələrini də 
işlətmişdir. Bu cür bəyanatlar, digər bir çox hüquqi sənədlər kimi, 2625 nömrəli 
qərarın açıq şəkildə pozulması deməkdir (bu eyni zamanda Ermənistan üçün 
paradoksu  da  ortaya  qoyur:  əgər  ilk  müharibə  Azərbaycan  ilə  Ermənistan 
arasında olmamışdısa "hədələyici bəyanatlar" niyə İrəvandan gəlir). 
113 
 
Mövzumuza işıq tutacaq bir fakt da Ermənistanda 2003-cü ildə keçirilən 
prezident seçkiləri vaxtı ortaya çıxmışdır. Bu vaxt Ermənistanın mövcud prezidenti 
Robert Koçaryanın namizədliyinin hüquqi olmadığı barədə iddia irəli sürülmüşdür. 
Müxalifləri Koçaryanın, namizədlik üçün vacib olan "ən az on il öncədən etibarən 
Ermənistan vətəndaşı olmaq" şərtini ödəmədiyini iddiası etmişdir. Buna cavab 
kimi Ermənistan Daxili İşlər Nazirliyi, Ermənistan Parlamentinin 1 dekabr 1989-cu 
il tarixli qərarını əsas götürərək Koçaryana vətəndaşlıq şərtinə dair tələb olunan 
sənədi vermişdir. Beləcə Ermənistan Daxili İşlər Nazirliyi açıq şəkildə, 
Azərbaycan torpaqlarını işğal altında saxladıqlərını qəbul etmişdir. 
Seçkilər vaxtı diqqət çəkən başqa bir proses isə, Koçaryan iqtidarının 
İrəvanda başlayan müxalif hərəkətlərin qarşısını almaq üçün, işğal altında 
saxladıqları Azərbaycan torpaqlarından İrəvana hərbi qüvvə gətirməsi olmuşdur. 
Daha sonra, 2004-cü ilin aprelində və 2008-ci ildə də buna oxşar proseslər təkrar 
olunmuşdur. Minlərlə Azərbaycan vətəndaşının müharibə vaxtı Ermənistan dövləti 
tərəfindən əsir götürüldüyü və onların Ermənistandakı həbsxanalarda saxlanılması 
beynəlxalq qurumlar tərəfindən də təsdiq edilmişdir. Ermənistan dəfələrlə 
beynəlxalq yardım təşkilatlarının vasitəçiliyi və təkidi ilə əsirlərdən bir neçəsini 
Azərbaycana qaytarmışdır. 
Bütün bu qeyd edilənlər, Ermənistanın Azərbaycan torpaqlarına 
təcavüzünün açıq sübutlarıdır. 
Hətta, təkzib etdiklərini bir kənara qoysaq və sadəcə Ermənistanın özünün 
"biz bunları etmişik" dediyi məsələlərdən yola çıxsaq belə, Azərbaycanın zəruri 
müdafiə hüququnun mübahisəsiz olduğu ortaya çıxır, Məsələn, Ermənistan 
dəfələrlə, BMT Baş Məclisinin 3314 nömrəli qərarının 3-cü maddəsində 
sayılanlara uyğun hərəkətləri etdiyini qəbul etmişdir. Ermənistan bəzən bu 
maddədə sayılanlardan a) və b) bəndlərindəkiləri etdiyini açıqca qəbul etməsə də, 
g) bəndində sayılan əməlləri etdiyini hər zaman "qürurla" elan etmişdir. ATƏT 
Sədrinin Xüsusi Nümayəndəsi Anjey Kaspşik 2003-cü ilin aprelində bölgəyə səfəri 
vaxtı, "işğal altındakı Azərbaycan torpaqlarında Ermənistan Müdafiə Nazirliyinə 
bağlı hərbi hissələrin mövcud olduğunu, bunu Ermənistan rəsmilərinin də hər 
zaman qəbul etdiyini" açıqlamışdır. Bu hərəkət, Beynəlxalq Cinayət 
Məhkəməsinin 1986-cı il tarixli Nikaraqua Qərarında silahlı hücum kimi qəbul 
edilmiş və qarşı tərəfə zəruri müdafiə hüququ vermişdir. 
Göründüyü kimi Azərbaycanın zəruri müdafiə hüququ mübahisəsizdir. 
Sadəcə olaraq Azərbaycan zəruri müdafiə hüququndan istifadə edərkən BMT 
Təhlükəsizlik Şurasına xəbər verməlidir. Burada belə bir fikir irəli sürülə bilər ki, 
BMT Təhlükəsizlik Şurası mövzuya aid qərarlar almış, yəni artıq prosesə müdaxilə 
etmiş və buna görə də Azərbaycan zəruri müdafiə hüququnu itirmişdir. Fəqət, 
BMT Nizamnaməsinin 51-ci maddəsinə görə, Azərbaycanın zəruri müdafiə 
hüququ, "Təhlükəsizlik Şurası beynəlxalq sülhün və təhlükəsizliyin qorunması 
üçün lazımi və təsirli tədbirləri görənə qədər" davam edir. Yəni Azərbaycanın 
114 
 
zəruri müdafiə hüququna son verəcək tədbirlər, bu hüququn məqsədləri 
istiqamətindəki təsirli, konkret tədbirlər olmalıdır. Fəqət, məsələnin bugünkü 
vəziyyətinə baxanda, tamamilə fərqli bir mənzərə ilə qarşı qarşıya qalırıq. 
Azərbaycan torpaqları hələ də Ermənistanın işğalı altındadır. Bu işğalın ortadan 
qaldırılması üçün konkret plan yoxdur, nə vaxt olacağı müəyyən deyil və vaxt 
Azərbaycanın müəyyən mənada əleyhinə də işləyir. Beləliklə, Azərbaycan sadəcə 
BMT Təhlükəsizlik Şurasına məlumat verərək torpaqlarını Ermənistan işğalından 
azad etmək üçün hərbi gücdən istifadəyə başlaya bilər. 
Ancaq, Azərbaycanın beynəlxalq hüquqa görə əməl etməli olduğu bəzi 
şərtlər də var. Azərbaycan zəruri müdafiə hüququndan istifadə edərkən, nisbilik 
prinsipinə əməl etməlidir. Yəni Azərbaycanın zəruri müdafiə hüququ Ermənistanın 
haqsız hərəkətlərinə dayandığına görə, Azərbaycanın məqsədi sadəcə işğal 
altındakı torpaqlarını azad etmək olmalıdır. Əgər Azərbaycan bugünkü rəsmi 
Ermənistan dövlətinin torpaqlarını öz tarixi torpaqları olaraq görüb (hər nə qədər 
tarixi həqiqət belə də olsa), Ermənistanın içərisinə doğru hərbi gücdən istifadə 
yoluna gedərsə, beynəlxalq ictimaiyyət və beynəlxalq hüquq qarşısında haqsız 
vəziyyətə düşmüş olar. 
Beynəlxalq hüquq sahəsindəki bəzi tədqiqatçılar, zərərə zərərlə qarşılıq 
ideyasını irəli sürürlər. Çoxluq tərəfindən qəbul edilməyən bu tezisə görə, 
Azərbaycan Ermənistanın ona verdiyi zərərləri, Ermənistanı hətta işğal edərək 
təmin edə bilər. Biz Azərbaycanın bu yola müraciət etməsini də məqsədəuyğun 
saymırıq. Azərbaycan bu yolla, öz haqlı mövqeyini mübahisəli vəziyyətə gətirə 
bilər. Buna görə də, Azərbaycan əsasən beynəlxalq aləmdə hamılıqla qəbul edilmiş 
prinsiplərə istinad edərək hərəkət etməlidir. 
Azərbaycanın zəruri müdafiə hüququna qarşı irəli sürülə biləcək bir digər 
iddia da, işğal ilə zəruri müdafiə arasındakı zaman əlaqəsidir. Bu mövzuda BMT 
Nizamnaməsində məcburi bir hökm olmamaqla bərabər, Azərbaycanın haqlı 
məsələsinə aid heç bir mübahisəli nöqtənin qalmaması üçün mövzunun üzərində 
dururuq. Bu prinsipə görə, işğal ilə zəruri müdafiə arasında uzun vaxt keçibsə, 
zəruri müdafiə hərəkəti çox da haqlı deyildir. Həqiqətən də, Ermənistanın 
Azərbaycan ərazilərini işğala başlamasının üstündən çox keçib. Hətta on dörd ildən 
artıqdır ki, atəşkəs mövcuddur. Ancaq burada əhəmiyyətli olan işğala məruz qalmış 
dövlətin ilk reaksiyasının necə olduğudur. Həqiqətən əgər bir dövlət işğala məruz 
qalarkən, buna heç bir etiraz etməyib, üstündən on il keçdikdən sonra zəruri 
müdafiə hüququndan istifadə etmək istəsə, onun haqlılığı mübahisəli olar. Ancaq, 
Ermənistanın işğalçı siyasətinə və hücumlarına başladığı gündən etibarən 
Azərbaycan buna sərt reaksiya vermiş, əlindən gəldiyi qədər Ermənistanın işğalçı 
addımlarının qarşısını almağa çalışmışdır. Ancaq təəssüf ki, Azərbaycan bu 
mövzuda uğur qazana bilməmişdir və Azərbaycan ərazilərinin bir hissəsi 
Ermənistanın işğalı altındadır. 
115 
 
İşğalçı hərəkətlər artdığı və Azərbaycan təkbaşına bunun qarşısını ala 
bilmədiyi üçün, Azərbaycanın atəşkəs müqaviləsi (sülh müqaviləsi deyil) 
imzalamaqdan başqa yolu qalmamışdır (bu mövzuda da fərqli fikirlər ola bilər, 
ancaq bu əsərdə daxili siyasi fikirlərə aid nüanslar üzərində durulmayacaqdır). 
Fəqət keçən müddət ərzində, Azərbaycan rəsmiləri hər zaman, torpaqların 
Ermənistan işğalı altında qalması ilə barışmayacaqlarını, torpaqları işğaldan azad 
etmək üçün hərbi gücdən istifadə etmək də daxil olmaqla, bütün yollara müraciət 
ediləcəyini açıqlamışdır. Ermənistan işğala başlayarkən Azərbaycanın özünü 
müdafiə etmək üçün lazımi gücə sahib olmaması və bu səbəbdən də müəyyən 
qədər müqavimət göstərdikdən sonra atəşkəs müqaviləsi imzalamaq 
məcburiyyətində qalması; Azərbaycanın, işğalı heç bir vaxt qəbul etmədiyini, 
torpaqlarını Ermənistan işğalından azad etmək üçün hərbi yol da daxil olmaqla 
bütün yollara müraciət edəcəyini mütəmadi açıqlaması, yəni bu istiqamətdəki 
iradəsini fasilə vermədən ortaya qoyması, zəruri müdafiə üçün zaman əlaqəsinin 
problem olmadığını göstərir. 
Bütün bunlarla yanaşı, Ermənistanın müxtəlif səviyyədəki rəsmi 
nümayəndələri Azərbaycanın ərazi bütövlüyünü heç vaxt tanımayacaqlarını, işğal 
altında saxladıqları Azərbaycan torpaqlarının (onlar bu torpaqların əsasən keçmiş 
DQMV coğrafiyasındakı hissəsini "Dağlıq Qarabağ" adıyla ifadə edirlər) 
Azərbaycana birləşməsinə heç vaxt icazə verməyəcəklərini qeyd edirlər. Sadəcə bu 
belə, dövlətin mövcudiyyətinə və ərazi bütövlüyünə qarşı hücumların zəruri 
müdafiəyə haqq qazandırdığı bugünkü dünyada, Azərbaycana zəruri müdafiə 
hüququ verir. 
Bunu ifadə edərkən şübhəsiz məqsədimiz müharibələri ya da ümumiyyətlə 
hərbi gücdən istifadəni təbliğ etmək deyil. Təbii ki, dövlətlər arasındakı 
məsələlərin mümkün qədər sülh yoluyla, yəni silahlı gücdən istifadə etmədən həlli 
daha məqsədəuyğundur. Çünki, silahlı gücdən istifadənin insanlıq və 
mədəniyyətlər üçün nə qədər təhlükəli nəticələr ortaya çıxaracağı açıqdır. Ancaq, 
işğal faktına bu qədər göz yummağın, beynəlxalq sülh və təhlükəsizlik üçün, 
dolayısı ilə də insanlıq və mədəniyyət üçün daha böyük təhlükələr meydana 
gətirdiyi və gətirəcəyi də unudulmamalıdır. 
Ermənistanın Azərbaycan torpaqlarını işğal altında saxlamasının regional 
və qlobal sülh və təhlükəsizlik üçün təhlükə təşkil etdiyi, inkişafa və əməkdaşlığa 
mane olduğu hamı tərəfindən bilinməkdədir. Bunlara əlavə olaraq, separatizmi və 
işğalçılığı ən azı göz yumaraq təşviq etməyin, bölgəyə və dünyaya nə qədər baha 
başa gələcəyini təxmin etmək o qədər də çətin deyildir. Mövcud işğal şəraitində 
mütəmadi olaraq Azərbaycan vətəndaşları Ermənistan əsgərlərinin silahlı 
hücumuna məruz qalır. Azərbaycan Prezidenti İlham Əliyevin 29 aprel 2004-cü il 
tarixində Strasburqda Avropa Şurasının iqamətgahında - Avropa sarayında 
keçirdiyi mətbuat konfransında da qeyd etdiyi kimi, təkcə 2003-cü ildə 20 nəfər     
Azərbaycan vətəndaşı Ermənistan snayperləri tərəfindən öldürülmüşdür. 
116 
 
Bütün bunlar nəzərə alınaraq, Azərbaycanın ərazı bütövlüyü və 
Ermənistanın Azərbaycan torpaqlarını işğal etməsindən zərər görən etnik 
mənşəyindən asılı olmayaraq bütün Azərbaycan vətəndaşlarının normal həyatları 
bir an əvvəl təmin edilməlidir Bunun üçün, Azərbaycan əvvəlcədən bir ya da iki il 
kimi müəyyən vaxt tanıyaraq, Ermənistanın işğal etdiyi Azərbaycan torpaqlarını 
tərk etməsini istəyə bilər Bu mövzuda, BMT Təhlükəsizlik Şurasının 1990-1991-ci 
illərdəkı İraqın Küveyti işğalı hadisəsində olduğu kimi, dəqiq tarix və plan da 
müəyyən edilə bilər. Belə bir vəziyyətdə Azərbaycanın planın bitiş tarixini və 
nəticələrini gözləməsi məqsədəuyğun olar. Fəqət əgər belə bir konkret plan, 
konkret vaxt (məsələn 1 ya da 2 il) ərzində ortaya qoyulmasa, yaxud da ortaya 
qoyulmuş plan qeyd edilmiş vaxtda lazımi nəticəni verməsə, Azərbaycan BMT 
Nizamnaməsının 51-ci maddəsinin ona tanıdığı zəruri müdafiə hüququndan istifadə 
etməlidir. Bu Azərbaycan üçün sadəcə öz mənafeyi baxımından yox, həm də 
beynəlxalq hüquq və dünya ictimaiyyəti qarşısında öhdəlikdir. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
117 
 
NƏTĠCƏ 
 
Uzun müddətdir davam edən təşəbbüslərə baxmayaraq Qarabağ problemi 
hələ də, Cənubi Qafqazın və müəyyən dərəcədə də dünyanın əhəmiyyətli 
problemlərindən biri olmağa davam edir. Problemə bağlı həll təşəbbüslərinin uğur 
qazana bilməsi və problemin həllinin ədaləti təmin edici və uzunmüddətli xarakterə 
malik olması üçün, problemin tarixinin, həll təşəbbüslərinin detallı bilinməsi 
problemin əsl mahiyyətinin ortaya qoyulması zəruridir. 
Problemin tarixinə nəzər saldıqda, ilk təməllərinin böyük güclərin bölgəyə 
bağlı siyasətlərinə, bu çərçivədə bölgədəki etnik köçlərə qədər getdiyi görünür. 
Bölgədə əvvəlki dövrlərdə mövcud olan dövlətlər içərisində erməni və 
azərbaycanlı (Azərbaycan Türkləri ya da Müsəlmanlar kimi də qeyd edilmişdir) 
əhali yaşasa da etnik münaqişələr demək olar ki, mövcud olmamışdır. Xüsusilə, 
Rusiyanın 18-ci əsrdən etibarən getdikcə güclənməsi, regional hakimiyyətini 
genişləndirməyə və cənuba doğru genişlənməyə çalışması, bu çərçivədə Qafqazda 
"forpost" kimi istifadə edə biləcəyi dövlət qurumlarına ehtiyac duyması, bu ölkənin 
bölgədə etnik köçlər həyata keçirməsinə səbəb olmuşdur. 
Rusiyanın XIX əsrin ilk yarısında Osmanlıyla və İranla (Qacarlar) 
apardığı müharibələr və imzaladığı müqavilələr bölgənin etnik tərkibinin 
dəyişdirilməsi baxımından çox ciddi nəticələr meydana gətirmişdir. Rusiya ilə İran 
arasında imzalanan 1828-ci il tarixli Türkmənçay müqaviləsi, İran torpaqlarında 
yaşayan yüz minlərlə erməninin bu müqavilə nəticəsində Rusiyanın nəzarətində 
qalan Qarabağ bölgəsinə və bugünkü Ermənistan torpaqlarına köç etdirilməsini 
nəzərdə tutmuşdur. Osmanlı ilə Rusiya arasında imzalanan 1829-cu il tarixli Edirne 
müqaviləsi ilə də 85.000-ə yaxın Ermeni Qarabağ bölgəsinə gətirilmişdir. Hazırda 
o dövrlərlə bağlı ən etibarlı mənbələr kimi qəbul edilən nüfuzlu Rus tarixçilərinə 
görə bu proseslər nəticəsində 1800-ci illərin ortalarına qədər cəmi bir milyona 
yaxın erməni, bugünkü Ermənistan torpaqlarına və Qarabağ bölgəsinə 
yerləşdirilmişdir. 
Qafqazda ermənilərin six yaşadığı bölgələr yaradıldıqdan sonra ikinci 
mərhələ kimi XX əsrin əwəlində bir Erməni dövləti qurulmuşdur. XX əsrin 
əvvəlləri mövzumuz baxımından iki nüans üzrə diqqət çəkmişdir. Əvvəla, bu 
dövrdə Türkiyənin şərqində və ümumiyyətlə Qafqazda Erməni hərəkatları xarici 
güclər tərəfindən dəstəklənilmişdir. Bunun yanı sıra diqqət çəkən digər nüans, 
Rusiyanın xüsusilə Cənubi Qafqaz bölgəsində mərkəzi rəhbərliyə qarşı güclənən 
milli hərəkatları bir-birləriylə düşmən edərək zəiflətmək taktikası olmuşdur. 
Azərbaycanlılar (Azərbaycan türkləri, müsəlmanlar) ilə ermənilər arasında XX 
əsrin başlarında yaşanan münaqişələr əsaslı dərəcədə bu çərçivədə baş vermiş və 
hər iki ictimaiyyətin ziyalıları hadisələri həm də bu çərçivədə dəyərləndirmişdir. 
Sonrakı dövrlərdə bölgənin SSRİ içərisində olmasıyla problem əsasən 
dondurularkən, keçmişlə bağlı dəyərləndirmələrdə, daim, Çar hakimiyyətinin 
118 
 
özünü qorumaq üçün etnik münaqişələri alovlandırdığı vurğulanmışdır. Lakin 
SSRİ rəhbərliyi özü də Sovet İttifaqının dağılması Çar hakimiyyətinin taktikalarına 
müraciət etmişdir. 
SSRİ-nin qurulması prosesində Azərbaycan daxilində Dağlıq Qarabağ 
Muxtar Vilayəti adlı qurumun yaradılması, bu qurum içərisində ermənilərin etnik 
sıxlığının təmin edilməsi və DQMV-nin Ermənistana birləşdirilməsi üçün geniş 
hazırlıqların SSRİ daxilində və xaricində davam etdirilməsi, SSRİ-nin dağılması 
prosesində bölgədə münaqişənin alovlanmasına səbəb olmuşdur. İlk başlarda 
qarşılıqlı etnik nifrət artmış, Azərbaycan-Ermənistan sərhədində və Azərbaycan 
daxilindəki keçmiş DQMV ərazisində kiçik miqyaslı münaqişələr baş vermiş, 
1992-ci ilin iyunundan etibarən kiçik münaqişələr müharibəyə çevrilmişdir. Bu 
dövrə qədər Ermənistanın milli orduya sahib olduğu halda Azərbaycanda mövcud 
olan rəhbərliklərin milli ordu qurulması mövzusuna isti baxmaması ucbatından, 
Ermənistan ordusu Azərbaycan ərazilərinin təxminən 5%-ini işğal altında 
saxlamışdır. Bu müddətdə 1992-ci il fevralın 25-dən 26-a keçən gecə Erməni 
qüvvələrinin, bölgədəki 366 saylı Rus hərbi bazasının dəstəyi ilə, həyata 
keçirdikləri XOCALI SOYQIRIMI bir çox xarici dövlətin və beynəlxalq qurum da 
sərt reaksiyasına səbəb olmuş, lakin bu soyqırımı törədənlər hələ də məsuliyyətə 
cəlb edilməmişdir. 
1992-ci ilin iyunundan noyabrına qədər olan dövrdə Azərbaycan ordusu 
Ermənistan işğalı altındakı torpaqlarının böyük bir qismini (təxminən 3.5%-ni) 
işğaldan azad edə bilmişdir. Lakin, 1992-ci ilin sonlarından etibarən Ermənistan 
müharibəni öz lehinə çevirə bilmiş, Azərbaycan torpaqlarının daha çox hissəsini 
işğal etmişdir. Ermənistan ordusunun 27 mart - 3 aprel 1993 tarixləri arasında 
davam edən hücumları nəticəsində Azərbaycanın Kəlbəcər rayonu Ermənistan 
tərəfindən işğal edilmişdir. 
BMT Təhlükəsizlik Şurasının problemə bağlı ilk qərarı bu işğaldan sonra 
alınmışdır. 822 saylı bu qərar, işğal edilmiş Kəlbəcər rayonunun qeyd-şərtsiz və 
dərhal tərk edilməsinin zəruriliyini vurğulamışdır. Lakin, Ermənistanın yürütdüyü 
siyasətin beynəlxalq qurumlar tərəfindən xoş görülməsinin də təsiriylə bu qərar 
tətbiq oluna bilməmişdir. Bunun nəticəsi kimi, 1993-cü ilin sonuna qədər 
Ermənistan Azərbaycan torpaqlarını işğal etməyə, BMT Təhlükəsizlik Şurası da bu 
işğallara son verilməsini istəyən (təsirsiz) qərarlar verməyə davam etmişdir. 
Eyni dövrlərdə, müxtəlif beynəlxalq qurum səviyyəsində problemin həlli 
üçün cəhdlər davam etmişdir. Bu mövzuda ən səlahiyyətli qurum kimi ATƏT-in 
Minsk qrupu yaradılmışdır. Minsk qrupunun və Rusiyanın xüsusi səyləri 
nəticəsində 1994-cü ilin mayında Azərbaycan ilə Ermənistan arasında atəşin 
dayandırılmasını nəzərdə tutan bir razılaşmalar imzalanmışdır. Bəzi hallarda 
pozulsa da atəşkəs, Ermənistan işğalıyla birlikdə indiyə qədər davam etmişdir. 
Qeyd edək ki, proses boyunca iki məqam xüsusi diqqət cəlb etmişdir. 
Bunlardan biri xarici amillə, digəri daxili amillə bağlıdır. İlk dəfə bir münaqişədə 
119 
 
Rusiya, ABŞ, İran və Avropanın bəzi aparıcı dövlətləri müxtəlif istiqamətlər 
(hərbi, siyasi, maddi-mənəvi) üzrə eyni tərəfi (Ermənistanı) dəstəkləmişdir. Diqqət 
çəkən başqa bir məqam isə ondan ibarətdir ki, müharibə boyunca bütün prinsipial 
məqamlarda Ermənistanda həmrəylik nümayiş etdirildiyi halda, Azərbaycanda 
daxili problemlər müharibədən önə keçə bilmişdir. Xüsusilə bu iki amil 
müharibənin ilk mərhələsinin Azərbaycan ərazilərinin Ermənistan tərəfindən işğal 
edilməsiylə nəticələnməsinə səbəb olmuşdur. 
Atəşkəs dövründə problemin həlliylə bağlı səylər Minsk qrupu başda 
olmaqla, müxtəlif beynəlxalq qurumlar və müxtəlif dövlətlər vasitəsilə davam 
etdirilmişdir. Bu prosesdə, Minsk qrupunun tərəflərə təqdim etdiyi üç sülh planı 
təklifi, "Praqa prosesi", "Madrid prinsipləri" daha çox diqqət çəkmişdir. Təklif 
olunan plan və prinsiplər ümumən bir sülh razılaşmasının imzalanmasını, 
Ermənistan ordusunun Azərbaycan xaricinə çıxmasını, Laçın istisna olmaqla 
keçmiş DQMV sərhədləri xaricindəki Azərbaycan torpaqlarının tamamilə tərk 
edilməsini, Azərbaycanlı qaçqınların evlərinə qayıtmalarının təmin edilməsini və 
Azərbaycan daxilində keçmiş DQMV çərçivəsində bir qurum qurulması nəzərdə 
tutulmuşdur. Planlar arasındakı fərqliliklər yalnız bu prosesin  hansı  mərhələlərlə  
reallaşdırılacağına və yeni  qurumun  statusuna olmuşdur. 
Mövzuyla bağlı səylərin indiyə qədər hələ də nəticəsiz qalmasında digər 
məqamlarla yanaşı, bölgənin şərtlərinin və xüsusiyyətlərinin kifayət qədər diqqətli 
qiymətləndirilməməsi, problemin tarixçəsinin və əsl mahiyyətinin göz ardı 
edilməsi, beynəlxalq hüququn əsas prinsiplərinin reallığa və bəzi dövlətlərin 
maraqlarına (həm daxili siyasi proseslərinə, həm də bölgəylə bağlı maraqlarına) 
qurban verilməsi xüsusi diqqət cəlb etmişdir. Şübhəsiz ki, problemin əsl mahiyyəti 
Ermənistanın Azərbaycan torpaqlarını işğal etməsi və sərhədlərini genişləndirməyə 
çalışmasıdır. Eyni zamanda problemin tərəfi halına gətirilən Azərbaycan 
içərisindəki Erməni azlığın vəziyyətinin nə olacağı, onların hüquqlarının hansı 
formada təminat altına alınacağı da vacib bir mövzudur. 
Qeyd edək ki, azlıq hüquqlarına dair bütün hüquqi sənədlərdə dövlətlərin 
suverenliyinin və ərazi bütövlüyünün toxunulmazlığı prinsipləri xüsusi şəkildə 
vurğulanır. Çünki, bütün hüquqi sənədlər kimi azlıq hüquqlarıyla bağlı sənədlərin 
də əsas məqsədi, insanların bir yerdə, azad, rahat, demokratik mühitlərdə 
yaşamalarını təmin etməkdir. Hüquqlara bağlı sənədlərin münaqişələri təhrik edici, 
sabitliyi, sülhü pozucu, təhlükəsizliyi təhdid edici şəkildə şərh olunması və tətbiq 
olunması əsas hüquqi sənədlərə ziddir. Azərbaycan içərisindəki erməni azlığın 
hüquqlarının qorunması mövzusunun da bu çərçivədə qiymətləndirilməsinin 
faydalı olacağına inanırıq. 
Problemin həqiqi mənada həll olunması üçün Azərbaycan torpaqları 
üzərindəki Ermənistan işğalının qeyd-şərtsiz və dərhal aradan qaldırılması 
vacibdir. Çünki işğalın davam etməsi, problemi içindən çıxılmaz bir hala 
gətirməkdədir. İşğalın aradan qaldırılması üçün ya beynəlxalq güclər vasitəsilə bir 
120 
 
sülh planın hazırlanması və dərhal bu planın tətbiq olunmasının təmin edilməsi, ya 
da Azərbaycan zəruri müdafiə hüququndan istifadə edərək Ermənistan ordusunu öz 
sərhədləri xaricinə çıxarması lazımdır. 
Nəticə kimi, problemin həlli üçün bu addımların atılması lazımdır: 
1. Azərbaycanın ərazi bütövlüyünün dərhal təmin edilməsi; 
2. Buna paralel olaraq Azərbaycanda yerli özünüidarəetmə orqanları ilə bağlı 
islahatların gücləndirilməsi; 
3. Xüsusilə, Azərbaycan içərisindəki erməni azlığın hüquqlarının, zəmanət altına 
alınması, ictimai, iqtisadi, mədəni və digər sahələrdə inkişaflarının təmin edilməsi 
və bu prosesin beynəlxalq qurumların nəzarətinə açıq olması; 
4. Bütün bunlar həyata keçirilərkən, Cənubi Qafqaz bölgəsinin etnik tərkibindən 
qaynaqlanan həssaslığın diqqətə alınması. 
 
 
