 1
Xudaverdi Qənbərov 
 
 
QURANİ-KƏRİMDƏ 
BİOLOJİ FİKİRLƏR 
Əlavələr olunmuş 2-ci nəşr 
 
 
 
 
 
 
Bakı - 2009 
 
 
 2 
Redaktor:  Azərbaycan Milli Elmlər Akademiyasının  
akademiki  V.M.Məmmədəliyev  
 
Rəy verənlər:  
1. Biologiya elmləri doktoru, professor Q.T.Mustafayev  
2. Biologiya elmləri doktoru, professor E.A.Axundova 
 
 
 
Prof. Xudaverdi Qənbərov. Qurani-Kərimdə bioloji 
fikirlər. Bakı – 2009, 68 s. 
 
Kitabçada biologiya ilə bağlı bir çox elmi fikirlərin 1400 
il bundan əvvəl müqəddəs Qurani-Kərimdə verilməsi göstərilir. 
Bu fikirlər təkamül təlimi, embriologiya, klonlaşdırma, insan 
anatomiyası və fiziologiyası, dermatologiya, genetika və 
botanikaya aid olan məsələləri əhatə edir. Burada bioloji fikirlər 
olan Quran ayələri, onların açıqlaması və bu fikirlərin müasir 
elmi sübutları verilir.  
Kitab elmi işçilər, müəllimlər, dini təhsil alan tələbələr, 
habelə geniş oxucu kütləsi üçün faydalı ola bilər. 
 
 
 
 
 
2009
)07(658
2001000000
−Q  
 
 
 
 
 
© «Bakı Universiteti» nəşriyyatı, 2001, 2009. 
 3
 
 
İKINÇI NƏŞRƏ  ÖN SÖZ 
 
Qurani-Kərim alimlər tərəfindən araşdırılıb öyrənildikcə 
tükənməyən, əksinə daha da müəmmalı görünən, elmi kəşflər 
artdıqca, elmdə köklü dəyişiliklər və inqilabi sıçrayışlar baş 
verdikcə yenidən intəhasızlıq kəsb edən bir möcüzəvi kitabdır. 
Burada elmin müxtəlif sahələrinə dair bir çox ayələr 
mövcuddur. 
Hesab edirəm ki, alimlərin – fiziklərin, kimyaçıların, 
bioloqların, geoloqların və başqalarının  əsas vəzifələrindən biri  
də Qurani-Kərimdə olan ayələrin elmiliyini sübut edən müasir 
elmi dəlilləri toplamaq və onları bəşəriyyətin diqqətinə qabarıq 
şəkildə çatdırmaqdır. Əlbəttə, hər bir alim öz işlədiyi elmi 
sahəsi ilə bağlı olan Quran ayələrini daha dürüst dərk edib, 
onun elmi dəlillərini daha dəqiq və mükəmməl şərh edə bilər. 
Bakı Dövlət Universitetinin professoru, biologiya elmləri 
doktoru Xudaverdi Qənbərovun bu səpgidə apardığı 
araşdırmalar çox zəhmət tələb edən bir iş və çox təqdirəlayiq 
bir xidmətdir. Son dövrlərdə elmin sürətlə inkişafı insan zəkası 
üçün qaranlıq qalan Quran ayələrinə tədricən aydınlıq gətirir. 
X.Qənbərovun 2001-ci ildə nəşr olunmuş “Qurani-Kərimdə 
bioloji fikirlər” adlı kitabının 2-ci nəşrinə yaranmış 
ehtiyaclardan biri də məhz son elmi yeniliklər olmuşdur. 
Şübhəsiz ki, biologiya sahəsində yeni elmi kəşflər üzə çıxdıqca 
bu kitabın yenidən işlənməsinə və əlavələr edilməsinə ehtiyac 
həmişə yaranacaq. Müəllifə öz axtarışlarında uğurlar diləyirəm. 
 
Akademik V.M.Məmmədəliyev 
 4 
BIRINCI NƏŞRƏ ÖN SÖZ 
 
Qurani-Kərim ecazkar bir ilahi kitab olub Allah 
tərəfindən insanlara qiyamət gününə qədər gələcək bütün 
dövrlər üçün göndərilmişdir. Qurani-Kərim öz dərin qatlarında 
elmin bütün sahələri üzrə çoxlu səhih fikirlər ehtiva edir. 
Dünyanın bir çox tanınmış alimləri Qurani-Kərimdə olan bir 
çox fikirlərin elmi sübutlarını vermişlər və belə axtarışlar indi 
də davam etdirilir. 
Qurani-Kərimin müqəddəs ayələrində verilən fikirlərin 
mənaları ayrı-ayrı insanların təsəvvür etdiklərindən daha dərin 
və zəngindir. Buna görə də ayrı-ayrı alimlərin Qurani-Kərimin 
ayələri üzərində işləməsi çox vacibdir. Bu nəinki müqəddəs 
ayələrdə olan mənaların dərk olunmasına xidmət edir, hətta 
yeni elmi kəşflər üçün zəmin yaradır.  
Bu baxımdan biologiya elmləri doktoru, professor 
X.Q.Qənbərovun "Qurani-Kərimdə bioloji fikirlər" adlı 
kitabçası çox faydalı və diqqətəlayiqdir. Müəllif Qurani-Kərim 
ayələrində mövcud olan bir çox bioloji fikirləri ayırd etmiş və 
müasir elmi ədəbiyyatda olan faktları axtarıb tapmaqla onların 
elmi sübutlarını vermişdir.  
Ayrı-ayrı mənbələrdən Qurani-Kərimin ayələrində olan 
elmi, o cümlədən, bir çox bioloji fikirlərin müasir elmi sübutları 
məlumdur. Lakin X.Q.Qənbərovun tərtib etdiyi bu kitabça 
özünəməxsusluğu ilə seçilir. Belə ki, burada yalnız elmin bir 
sahəsinə, yəni biologiyaya aid məsələlər toplanılıb geniş oxucu 
kütləsinə çatdırılır. Digər tərəfdən, bioloji fikirlərin elmi 
sübutları öz orjinallığı ilə seçilir. 
Əlbəttə, burada Qurani-Kərimdə olan bütün bioloji 
fikirlərin verilməsini hesab etmək olmaz. Bu sahədə müəllifə öz 
axtarışlarını davam etdirməyi arzulayıram.  
 
Akademik V.M.Məmmədəliyev 
 
 5
G İ R İ Ş 
 
Qurani-Kərim, müsəlmanların əsas müqəddəs kitabı olub, 
dünya ədəbiyyatının özünə məxsus yeganə bir incisi hesab 
olunur. O, dünyanın inkişaf etmiş bir çox xalqlarının dilinə tər-
cümə olunmuş və bu ölkə xalqları öz inkişafında onun mənəvi 
və elmi dəyərlərindən istifadə edirlər. Bütün bəşəriyyət üçün, 
həm alimlər, həm də sadə insanlar üçün Quran, ilk növbədə 
əvəzedilməz bilik mənbəyidir.  
Son əsrlərə qədər Quran, müqəddəs dini bir kitab kimi 
məlum olmuşdur. Müasir elm inkişaf etdikcə, xüsusən 19-20-ci 
əsrlərdə elmin inkişafı böyük vüsət aldıqdan sonra onun həm də 
dərin bir elmi kitab olması sübuta yetirilmişdir. Elmin elə bir 
sahəsi yoxdur ki, Quranda ona toxunulmasın. Elmin bu və ya 
digər sahəsi ilə bağlı olan Quran ayələrini dərk etmək və onun 
doğruluğunu sübut edən dəlillər əldə etmək üçün alimlər 
tərəfindən yüz illərlə tədqiqatlar aparılması tələb olunur. Buna 
görə də Quranın bəşəriyyət üçün əhəmiyyətini bütövlükdə dərk 
etmək və onu qiymətləndirmək ayrı-ayrı alimlərin öhdəsinə 
düşə bilməz.  
Quran ayələrinin açılması və dərk olunması üzərində 
fizika, kimya, biologiya, geologiya, coğrafiya, astronomiya, 
tarix, fəlsəfə, psixologiya və digər elm sahələrində çalışan 
alimlərin birgə işləməsi (tədqiqatlar aparması) daha düzgün 
nəticələr verə bilər.  
Özünü müsəlman sayan hər bir alimin əsas vəzifələrindən 
biri də Quranın elmi kitab olduğunu, ilk növbədə, təsdiq etmək 
və onun, biliyi, dərin elmi əsaslara söykənən məişət 
münasibətlərinin və sağlamlığın yollarını insanlara öyrədən bir 
kitab olduğunu xalqa çatdırmaqdan ibarət olmalıdır.  
Diqqətinizə təqdim olunan bu kitabçada Quranın müxtəlif 
ayələrində müəllif tərəfindən dərk olunmuş bioloji fikirlər və 
bu fikirlərin müasir elmi sübutları verilir. Göstərilən məsələlər, 
ilk növbədə, yer üzərində həyatın yaranması, təkamül təlimi, 
 6 
insanın mənşəyi, embriologiya, genetika, dermatologiya, 
botanika, insan anatomiyası və fiziologiyası sahələrinə aiddir.  
Gətirilən elmi sübutlar isə müəllifin əldə edə bildiyi 
mövcud müasir elmi ədəbiyyata əsaslanır.  
Qeyd etmək lazımdır ki, Qurani-Kərimdə biologiyaya aid 
çoxlu (bu kitabçada toxunulmayan) başqa fikirlər də mövcud-
dur ki, onları adi müşahidəçilik yolu ilə də dərk etmək müm-
kündür. Bu yazıda yalnız o bioloji fikirlərə yer verilmişdir ki, 
onları yalnız 18-20-ci əsrlərə qədər (müasir elmi dəlillər olma-
dan) dərk etmək mümkün olmamış və bu səbəbdən bu fikirlərin 
dürüstlüyü inkar edilmiş və ya şübhə altına alınmışdır. 
Kitabçanın tərtib olunmasında öz qiymətli məsləhətlərini 
əsirgəməyən biologiya elmləri doktoru, professor E.Axundo-
vaya, professor Q.Mustafayevə, yazının redaktorluğuna razılıq 
verən akademik V.Məmmədəliyevə və çap işlərini öz öhdəsinə 
götürmüş Hacı Eyyub Heydərova dərin minnətdarlığımızı çat-
dırırıq. 
Kitabçanı diqqətlə oxuyub, qüsurlara aid olan qeydlərini 
müəllifə çatdıran oxuculara qabaqcadan minnətdarlığımızı 
bildiririk. 
 
 7
TƏKAMÜL TƏLİMİNƏ AİD 
 
İlk həyat harada əmələ gəlib? 
 
Müasir elm tərəfindən sübut edilmişdir ki, həyat (yəni 
canlılar və onları təşkil edən üzvi maddələr) qeyri-üzvi 
maddələrdən əmələ gəlmişdir. Bu fikri ilk dəfə 20-ci əsrdə 
nəzəriyyə şəklində irəli sürən rus alimi A.Oparin olmuşdur.  
Həyatın qeyri-üzvi maddələrdən (gildən) əmələ gəlməsi 
1400 il bundan əvvəl müqəddəs Qurani-Kərimin ayələrində 
açıq-aydın göstərilib. Lakin həyatın ilk dəfə harada (yerdə, 
yoxsa başqa planetlərdə) əmələ gəlməsi məsələsi müasir elm 
tərəfindən hələlik müəyyən olunmamışdır. Bununla belə müasir 
alimlər elə hesab edirlər ki, həyatın qeyri-üzvi maddələrdən 
əmələ gəlməsi təkcə yerdə deyil, kainatın başqa yerlərində 
(digər günəş sistemi planetlərinin birində) də əmələ gələ bilər. 
Buna görə də bir çox alimlər həyatın yer üzünə kainatın başqa 
yerindən gəlməsini istisna etmirlər. Bu fikrin tərəfdarları bio-
genez nəzəriyyəsini irəli sürmüşlər. Bu nəzəriyyə həyatın yer 
üzünə başqa yerdən gəlməsini əsaslandırır.  
Bu məsələ barədə müqəddəs Qurani-Kərimin ayələrində 
belə deyilir:  
- Əl-Bəqərə (2-ci) surəsi: 36-cı ayə – Şeytan onları azdırıb 
olduqları yerdən uzaqlaşdırdı. Biz də (Adəm, Həvva və 
Şeytana) dedik: «Bir-birinizə düşmən kəsilərək yer üzünə 
enin! yerdə sizin üçün müəyyən vaxta qədər sığınacaq 
və yaşayış vasitələri var»; 
38-ci ayə – Biz dedik: «Hamınız buradan yer üzünə enin! 
Mənim tərəfimdən sizə bir yol göstərən (hidayət) gəldiyi 
zaman Mənim hidayətimə tabe olanlara heç bir qorxu 
yoxdur və onlar qəmgin olmazlar»; 
- Əl-Əraf (7-ci) surəsi: 10-cu ayə – «Sizi yer üzündə 
yerləşdirdik və orada sizin üçün dolanacaq vasitələri 
yaratdıq. Siz isə olduqca az şükür edirsiniz»; 
 8 
24-cü ayə – «Bir-birinizə düşmən olaraq yer üzünə enin! 
Yerdə sizin üçün bir müddət sığınacaq və dolanacaq 
vardır» dedi Allah; 
25-ci ayə – (Allah) dedi: «Orada yaşayacaq, orada öləcək 
və oradan çıxarılacaqsınız!»; 
- Taha (20-ci) surəsinin 123-cü ayəsi – Allah belə buyurdu: 
«Bir-birinizə düşmən kəsilərək hamınız Cənnətdən enin 
(yerə)! Məndən sizə doğru yol göstərən bir rəhbər 
gəldiyi zaman, hər kəs mənim haqq yolumu tutub getsə, 
nə yolunu azar, nə də bədbəxt olar». 
Yuxarıda göstərilən Quran ayələrində ilk həyatın yer üzünə 
başqa yerdən gəlməsi barədə məlumat verilir.  
Müasir elm tərəfindən Qurani-Kərimin ayələrindəki 
fikirlərin elmiliyini sübut (təsdiq) olunması onu göstərir ki, 
burada verilən məlumatlar doğru-düzgün elmi fikirlərdir. Lakin 
Qurandakı bəzi məlumatların elmiliyini sübut edəcək dəlillər 
hələlik əldə edilməyib və elm inkişaf etdikcə bu dəlillərin aşkar 
ediləcəyinə heç bir şübhə yoxdur.  
Qurani-Kərimdə olan əksər məlumatların elmiliyi 18-20-ci 
əsrlərdə sübut olunub. Şübhəsiz ki, elmi inkişafın çox böyük 
vüsət aldığı 21-ci əsrdə «həyatın yer üzünə kainatın digər 
yerindən (planetindən) gəlməsi» barədə Qurani-Kərimdə olan 
fikir öz müasir elmi təsdiqini tapacaqdır.  
 
«Və Allah sizi yerdən yaratmış,  
bitki tək bitirmiş sizi» 
 
Hamıya məlumdur ki, canlıların əsas xüsusiyyətlərindən 
biri onun üzvi maddələrdən təşkil olunmasıdır. Üzvi 
maddələrin varlığı həyatın varlığı deməkdir.  
Bəs bu üzvi maddələr (zülal və b.) ilk dəfə nədən (və ya 
haradan) yaranıb? Bu suala müasir elm artıq birmənalı cavab 
verir. Müasir elmi təlimə görə həyat fiziki amillərin təsirindən 
qeyri-üzvi maddələrdən təkamül prosesində əmələ gəlmiş və 
 9
inkişaf etmişdir. Bu fikri ilk dəfə hipotez şəklində irəli sürən 
rus alimi A. İ. Oparin (1924-cu ildə) olmuşdur. Amerika alimi 
A. İ. Holdeyn də 1929-cu ildə A. Oparindən xəbəri olmadan, bu 
fikri irəli sürmüşdür.  
Sonralar (1953-cü ildə) ABŞ-da Çikaqo Universitetinin 
professoru S. Miller apardığı təcrübələri ilə sübut etdi ki, qeyri-
üzvi maddələrdən üzvi maddələrin əmələ gəlməsi mümkündür. 
O, amonyak, metan, su və hidrogen qazı kimi maddələrdən 
xüsusi (oksigensiz) şəraitdə süni yolla amin turşusu (üzvi 
maddə) almağa nail oldu.  
Millerdən sonra dünyanın bir çox alimləri bu təcrübəni öz 
tədqiqatları ilə bir daha təsdiq etdilər.  
Qurani-Kərimin aşağıdakı ayələrində deyilir:  
- Əl-Hicr (15-ci) surəsinin 26-cı ayəsi – «Biz insanı quru 
gildən və qara palçıqdan yaratdıq»; 
- Əl-Kəhf (18-ci) surəsinin 37-ci ayəsi – «Onunla söhbət 
edən yoldaşı isə belə dedi: Əvvəlcə səni küldən, sonra bir 
qətrə sudan yaratmış, daha sonra səni adam şəklinə 
salmış Allahı inkarmı  edirsən» 
- Əl-Mumin (23-cü) surəsinin 12-ci ayəsi – «Biz həqiqətən 
insanı tərtəmiz bir gildən yaratdıq». 
Bu ayələrdən aydındır ki, söhbət ilk canlıdan, yəni həyatın 
əmələ gəlməsindən gedir. İnsan yer üzərindəki həyatın ən ali 
formasıdır və yuxarıdakı ayələrdə «insan» dedikdə «həyat» 
nəzərdə tutulur. Göstərilir ki, ilk həyat gildən, küldən və qara 
palçıqdan yaranıb. 
Elmə məlumdur ki, gil kimyəvi tərkibcə yalnız qeyri-üzvi 
maddələrdən təşkil olunub. Kül isə hər hansı bir üzvi 
maddələrdən ibarət substrat (məsələn, bitki, insan və heyvan 
cəsədi) yandıqdan sonra yerdə qalan qarışığa deyilir. Bu qarışıq 
(kül) də yalnız qeyri-üzvi maddələr qarışığından ibarət olur.  
Əlbəttə, 1400 il bundan əvvəl Məhəmməd peyğəmbərin (s.a.s.) 
dövründə «qeyri-üzvi maddə» termini olmayıb və bu terminin 
yerinə gil, kül palçıq (yer) terminləri işlənib. Doğrudan da gil, 
 10
kül palçıq yalnız qeyri-üzvi maddələr qarışığından ibarət 
olduğu üçün «qeyri-üzvi maddələr» termininin əvəzedicisi (si-
nonimi) kimi istifadə oluna bilər. (Qeyd etmək lazımdır ki, 
yerin torpaq adlanan üst münbit qatında olan üzvi maddələr 
ölmüş canlıların – bakteriya, göbələk, bitki və heyvanların 
qalıqlarıdır). 
Müasir elmi-nöqteyi nəzərdən yer üzərində həyat 4-4,5 
milyard il bundan əvvəl yaranıb, 3 milyard il bundan əvvəl 
(arxey erasında) yer üzərində ilk bitkilər (yaşıl yosunlar) əmələ 
gəlib. İlk heyvanlar isə çox-çox sonralar, yəni 1,5 milyard il əv-
vəl yaranıb. Yer üzərində yaranan ilk canlı müxtəlif şəklə düşə-
düşə (bir canlıdan digəri əmələ gələ-gələ) inkişaf etmişdir və 
nəhayət, bütün canlıların ən ali forması kimi insan yaranmışdır. 
Bu fikir Ç. Darvinin təkamül nəzəriyyəsində də öz əksini tap-
mışdır.  
Bu fikirlərə də Qurani-Kərimin Nuh (71-ci) surəsinin 
ayələrində rast gəlirik:  
- 14-cü ayə – «Bir şəkildən başqa şəklə sala-sala 
(mərhələlərlə) sizi O yaratmış axı»; 
- 17-ci ayə – «Və Allah sizi torpaqdan (yerdən) yaratmış, 
bitki tək bitirmiş sizi». 
Bu iki ayələrə diqqətlə nəzər yetirdikdə aydın olur ki, Al-
lah insanı heç də birdən-birə indiki görünüşü formasında yarat-
mayıb. İlk yaranan canlı tamam başqa şəkildə olub. O, bir şə-
kildən başqa şəkilə düşə-düşə, mərhələlərlə inkişaf etmiş, 
bitkiyə çevrilmiş və son nəhayətdə müasir həyat formalaşmış 
və insan təşəkkül tapmışdır. 
Qurani-Kərimin aşağıdakı ayələrində deyilir: 
- Əl-Həcc (22-ci) surəsinin 47-ci ayəsi “(Ya Məhəmməd!) 
Onlar səni tələsdirib əzabın tez gəlməsini istəyirlər. Allah öz 
vədinə əsla xilaf çıxmaz! Rəbbinin dərgahında olan bir gün 
sizin saydıqlarınızın (hesabladığınız vaxt) min ili kimidir”; 
- Səcdə (32-ci) surəsinin 5-ci ayəsi – “O, göydən yerə qədər 
olan bütün işləri  idarə edir. Sonra sizin saydığınız (dünya 
 11
ilinin) min ilinə bərabər olan bir gündə ona (Allah dər-
gahına) yüksələr”. 
Bu ayələrdən aydındır ki, Qurani-Kərimdə bir gün dedikdə 
bizim min ilimiz (bəlkə daha çox) nəzərdə tutulur. Deməli, ilk 
həyat yaranandan sonra çox uzun sürən tarixi inkişaf yolu 
keçmişdir, yəni təkamül etmişdir. 
Beləliklə, Qurani-Kərimdə həyatın qeyri-üzvi maddələrdən 
(gildən) əmələ gəlməsi və bir şəkildən başqa şəklə düşə-düşə, 
mərhələlərlə inkişafı – təkamül etməsi göstərilib. Həyatın 
yaranması və təkamülü barədə 1400 il bundan əvvəl yazılan bu 
fikirlər öz müasir elmi sübutlarını 20-ci əsrdə tapa bilmişdir. 
 
İnsanın mənşəyi barədə  
Darvin nəzəriyyəsinə münasibət 
 
Hər şeydən əvvəl onu qeyd etmək lazımdır ki, Darvin 
nəzəriyyəsinə bir çoxları, hətta bu nəzəriyyə barədə və eləcə də 
Darvinin özü haqqında az məlumata malik olanlar öz 
münasibətlərini, bəzən də etirazlarını bildirirlər. Belə yazılar-
dan birinin mahiyyətini sizin diqqətinizə çatdırmazdan əvvəl 
Darvin barədə bəzi məlumatları verməyi lazım bilirik. 
İngilis alimi Çarlz Darvin, təbiətən sakit və kəskinehtiraslı 
fikir mübarizəsindən çəkinən adam olub. Öz əsərlərində həmişə 
çalışıb ki, az mübahisəli sübutlardan istifadə etsin. 
Onun “Növlərin mənşəyi” kitabı çox fundamental bir 
əsərdir. Bu əsərdə o, göstərir ki, təkamül təlimi insana da aid-
dir. Onun nəzəriyyəsi insanın mənşəyinə və tarixinə də 
müəyyən bir aydınlıq gətirir. Bu nəzəriyyəyə görə bütün 
canlılar yerdə ümumi mənşəyə malikdirlər və onların nəsil 
ardıcıllığını qazıntı qalıqları ilə tapıb sübut etmək olar.  
Darvinin bu fikirləri Qurani-Kərimin Nuh (71-ci) surəsinin 
14-cü və 17-ci ayələrində verilən fikirlərlə üst-üstə düşür və 
onları təsdiqləyir (bax. səh.10 ). 
 
 12
Bir məktubun izi ilə 
(Qurani-Kərim və Darvin nəzəriyyəsi) 
 
Darvin nəzəriyyəsinə görə insanla meymun orqanizmi çox 
oxşardır, meymunlar müəyyən inkişaf mərhələsindən sonra in-
sana çevrilmişlər. Əgər Darvin insanın meymundan əmələ 
gəlməsini onların orqanizminin oxşarlığı ilə sübut edirdisə, 
onda məhz elə bunun əsasında həmin nəzəriyyənin əksinə, 
meymunun insandan əmələ gəlməsini demək olmazdımı? İnsan 
meymundan əmələ gəlibsə, bəs meymun kimdən və ya nədən 
əmələ gəlmişdir? Bu suallar verilibsə də, onların cavabı indiyə 
kimi öz həllini tapmamışdır.  
Əlbəttə onu qeyd etmək lazımdır ki, həm psixoloji, həm də 
fiziki cəhətdən həyat sadədən mürəkkəbə doğru inkişaf edir. 
Bunun əksinə olması isə yəqin ki, qəbul edilməzdir. Yəqin ki, 
Darvin də, elə nəzəriyyəsini bu fikir əsasında qurmuşdur. O, 
insanların əvvəlcə meymunabənzər bir məxluq olduğunu və 
sonradan inkişaf edib formalaşmış bir insana çevrildiyini əsas 
tutmuşdur. Əlbəttə indiki insanlarla milyon il bundan qabaqkı 
insanlar arasında həm fiziki, həm də əqli cəhətdən fərqlər vardır 
və bunu inkar etmək olmaz. Lakin eyni zamanda meymunla 
insanın bir mənşədən olmaları, yəni insanın meymun tayfasın-
dan əmələ gəlməsi tamamilə ağılabatmazdır.  
Əksinə, Allah təala Qurani-Kərimdə qeyd edir ki, müəyyən 
bir dövrdə bir tayfanın bəzi insanları günah işlədib, hədlərini 
aşdıqlarına görə onları meymuna çevirmişdir.  
Qurani-Kərimin “Əl-Əraf” (7-ci) surəsinin aşağıdakı 
ayələrində deyilir:  
165-ci ayə – “Onlar (balıq ovlayanlar) özlərinə verilən 
öyüdü unutduqları zaman biz də (onları) pislikdən 
çəkindirənlərə nicat verdik, zülm edənləri isə itaətdən 
çıxdıqları, günah işlətdikləri üçün şiddətli əzabla məhv et-
dik. “ 
 13
166-cı ayə – “Qadağan olunduqları işə (balıq ovuna) 
saymazyana münasibət bəslədikləri vaxt onlara: “Həqir, 
zəlil meymunlar olun!” – deyə əmr etdik. “ 
Həmin meymuna dönən tayfa yer üzünə səpələnmiş və 
onlar da insanlar kimi müxtəlifləşmişlər, indiyə kimi də mey-
mun olaraq qalırlar.  
Qurani-Kərimin bir çox ayələri elmi nəticə olaraq Allah 
təala tərəfindən insanlara bir informasiya kimi verildiyindən, 
müasir elmimizin inkişafı nəticəsində onların bir çoxu artıq öz 
elmi təsdiqini tapmışdır və bu davam etməkdədir.  
Yəqin ki, yuxarıda göstərilənlərin əyani elmi təsdiqi üçün 
də müəyyən vaxt lazımdır və ümid bəsləmək olar ki, məhz 
bizim ölkənin alimləri bunu etməyə nail olacaqlar. 
 
Hacı Əyyub Heydərov. 
İdeal. 2-9 mart, 1999-cu il. 
 
 
"… Onlara: Həqir, zəlil meymunlar olun –  
deyə əmr etdik». 
 
İnsan meymundan, yoxsa meymun insandan əmələ 
gəlmişdir? 
Bu suala müasir elm bir mənalı cavab verə bilirmi? Darvin 
göstərir ki, meymun və insan ümumi bir mənşədən (əcdaddan) 
yaranan və bir-birinə qohum olan iki şaxədir. Lakin bu ümumi 
əcdadın görünüşü barədə o, heç bir söz deyə bilməzdi və bunu 
indi də demək çox çətindir. Aparılan poleontoloji tədqiqatlara 
görə, bu ilk əcdad nə indiki meymunlara, nə də indiki insanlara 
oxşar olmamışlar. Bunlara bəzi alimlər insanabənzər mey-
munlar, bəziləri isə meymunabənzər insanlar adı vermişlər. 
Darvin insanların əmələ gəldikləri əcdadın daha çox mey-
muna oxşar olduğunu hesab etmiş və beləliklə, insanın mey-
mundan törənməsi fikri formalaşmışdır. Darvinin bu fikri əldə 
etdiyi bir çox faktlara əsaslansa da, çox subyektivdir. Buna görə 
 14
də onun bu fikri ilə öz dövrünün bir çox alimləri nəinki razı-
laşmayıblar, hətta onun səhv də olduğunu hesab etmişlər. 
Keçmiş SSRİ ölkələrində dərc olunmuş dərsliklərdə Darvin 
nəzəriyyəsi yeganə nəzəriyyə kimi tədris olunmuşdur və bu indi 
də ölkəmizdə davam edir. Bu nəzəriyyə doğrudanmı yeganə 
nəzəriyyədir? Darvin nəzəriyyəsini təkzib edən elmi fikirlər 
mövcuddurmu? 
Bu suallara cavab vermək üçün gəlin, Darvin nəzəriyyəsinə 
nəzər salaq. Hər şeydən əvvəl, oxuculara bildirmək istərdim ki, 
insanın meymundan əmələ gəlməsi haqda Darvin (1809-1882) 
nəzəriyyəsi yeganə nəzəriyyə deyildir. Digər ingilis alimi 
Fredrik D. S. (1916) Darvin nəzəriyyəsinin tam inandırıcı ol-
madığını qeyd edir və insanın qədim uzundaban pəncəli mey-
mundan əmələ gəlmə nəzəriyyəsini irəli sürmüşdür. Bunlar 
digər meymunlardan fərqli olaraq insanlar kimi dik (iki ayaq 
üstə) gəzirlər. Fredrikin  sübut üçün gətirdiyi dəlillər Darvinin 
dəlillərindən heç də az inandırıcı deyil. Bu nəzəriyyənin də 
Darvin nəzəriyyəsi kimi həm tərəfdarları, həm də əleyhdarları 
vardır. 
Darvin (və eləcə də Fredrikin) nəzəriyyəsinin dünyanın bir 
çox tanınmış alimləri qəbul etməmişlər və insanın meymundan 
əmələ gəlməsi fikrini inkar edən fikirlər söyləmiş, sübutlar 
gətirmişlər. Darvinin həmyerlisi (ingilis) bioloq-təkamülçü alim 
Alfred Uolles (1823-1913) hesab etmişdir ki, insan psixikasının 
inkişafı meymunların ali sinir fəaliyyəti əsasında yarana 
bilməz. 
Alman alimi F. Kox (1926) Darvin nəzəriyyəsinin mü-
kəmməl nəzəriyyə olmadığını əsaslandırır və burada insanın 
daxili aləminin nəzərə alınmadığını söyləyir. Digər alman 
alimləri Vestenqofer və Kleynşmidt müqayisəli anatomik 
dəlillər əsasında, məsələn, böyrəyin quruluşuna görə insanın 
meymunlardan və ya onların əcdadlarından əmələ gələ 
bilməsinin qeyri-mümkünlüyünü sübut etmişlər.  
 15
Elmin sürətlə inkişaf etdiyi əksər ölkələrdə insanın mey-
mundan əmələ gəlməsi nəzəriyyəsi qəbul edilməmişdir. Hətta 
Amerika Birləşmiş Ştatlarında bu nəzəriyyənin təbliği və tədrisi 
Dövlət qanunu ilə qadağan olunmuşdur. Məhşur Amerika pale-
ontoloq – alimi H. Osborn (1857-1935) hesab etmişdir ki, in-
sanın əmələ gəlməsi heç vaxt insanabənzər meymunlarla bağlı 
olmamışdır. 
Darvin nəzəriyyəsinin əsas tərəfdarları Kommunist parti-
yasının hökm sürdüyü keçmiş SSRİ-də və Sosialist ölkələrində 
olmuşdur. Kommunistlər xalqın şüurunu ateizmin (al-
lahsızlığın) köməyi ilə qondarma Kommunist partiyası 
əqidəsinə tabe etmək ideyasını irəli sürmüşlər. Bu ideyanı 
həyata keçirmək üçün onlara allahsızlığa gətirib çıxaran bir 
nəzəriyyə lazım idi. Buna görə də Kommunist partiyasının 
təzyiqi altında bu ölkələrin alimləri Darvinizmi qəbul etmək 
məcburiyyətində qalmışdılar. Əlbəttə, bu ölkələrdə könüllü 
surətdə Darvinizmi qəbul edən alimlərin də olmasını biz inkar 
etmirik. Lakin bu faktı demək kifayətdir ki, keçmiş SSRİ 
yeganə ölkə idi ki, orada Darvinizmi bütün alimlər hamılıqla 
qəbul etmişdilər. Halbuki, Darvinin öz vətənində bir çox tan-
ınmış alimlər onun nəzəriyyəsini yanlış hesab edib qəbul 
etməmişlər. 
Keçmiş sosialist ölkələrində Kommunist partiyasının təz-
yiqi ilə bu nəzəriyyəyə orta və ali məktəb dərsliklərində geniş 
yer verildi və müsəlmanlar müqəddəs Qurandan uzaq salındı. 
Yəni Quranın Azərbaycan dilinə tərcüməsi qeyri-rəsmi tərzdə 
qadağan olundu. SSRİ dağılandan sonra Azərbaycanın 
görkəmli ərəbşünas alimləri tərəfindən Quran Azərbaycan 
dilinə tərcümə olunub çap edildi və geniş oxucu kütləsinə çat-
dırıldı.  
İndi Azərbaycanda demək olar ki, əksər adamlar Qurani-
Kərimi oxuyur və onun ayələrini dərk etməyə səy göstərirlər. 
Bununla bağlı olaraq mətbuat səhifələrində çoxlu yazılara rast 
gəlmək olur. Belə yazılardan biri Hacı Əyyub Heydərovun 
 16
“Qurani-Kərim və Darvin nəzəriyyəsi” adlı yazısı ilə alimlərə 
müraciətidir. Bu yazı, yuxarıda olduğu kimi sizin diqqətinizə 
verilib. 
Qurani-Kərimdə Darvin nəzəriyyəsi ilə bağlı olaraq nə 
kimi məlumatlar var? Bu barədə məlumat almaq üçün Quranın 
ayələrinə müraciət edək.  
Əl-Bəqərə (2-ci - İnək) surəsi:  
-  65-ci ayə – «Həqiqətdə siz bilirsiniz ki, içərinizdən bəzi 
kəslər şənbə günü əmrdən kənar çıxdılar. Biz də onlara: 
zəlil və həqir meymunlar olun dedik». 
Əl-Əraf (7-ci) surəsi: 
- 163-cü ayə – “Onlardan (yəhudilərdən) dəniz kənarında 
yerləşən qəsəbə haqqında xəbər al, o zaman onlar şənbə 
günü (balıq ovlamaqla Allahın əmrini pozub) həddi aşırdı-
lar. O vaxt şənbə günü (işləmək, ov etmək qadağan edildiyi, 
ibadətlə məşğul olmaq buyurulduğu üçün) balıqlar dəstə-
dəstə onlar tərəfə axışır, şənbədən başqa günlərdə isə 
gəlmirdi. İtaətdən çıxdıqları üçün, günah işlətdikləri 
üçün biz onları belə imtahana çəkirik”. 
- 166-cı ayə – Qadağan olunduqları işə (balıq ovuna) say-
mazyana münasibət bəslədikləri vaxt onlara: “həqir, zəlil 
(murdar) meymunlar olun.” – deyə əmr etdik. 
Beləliklə, Əl-Bəqərə surəsinin 65-ci və Əl-Əraf surnəsinin 
166-cı ayələrində meymunların insanlardan törənməsi fikri ver-
ilmişdir. Bu fikrin elmi əsasa malik olması (həqiqət olması) 
bəzi adamlarda, bəlkə də çoxlarında şübhə doğurur. Bəziləri elə 
hesab edə bilər ki, bu fikir bəlkə də məcazi mənada verilib. 
Görəsən müasir elmdə 1400 il bundan qabaq söylənilmiş 
“meymunun insandan əmələ gəlməsi” fikrinin doğruluğunu 
sübut edəcək dəlillər vardırmı? 
Hər şeydən əvvəl onu qeyd edək ki, Darvin öz 
nəzəriyyəsini təkamül əsasında qoymuşdur, (təkamül prosesini 
təsdiq edən bir çox fikirlər Quranda da mövcuddur. Bu barədə 
yuxarıda məlumat verilir). Yəni inkişafın sadədən mürəkkəbə, 
 17
ibtidaidən aliyə doğru getdiyini qəbul etmişdir. Təkamülün bu 
yolla getməsinə elmdə aromorfoz deyilir. Müasir elmdə aro-
morfoz təkamülün getdiyi yeganə istiqamət deyil. Elmdə artıq 
çoxdan sübut olunub ki, təkamül həmişə canlıların sadədən 
mürəkkəbə, yəni mürəkkəbləşməsi yolu ilə getmir. Bəzən can-
lıların tərəqqisi, yəni onların inkişafı (uyğunlaşma zonası tut-
ması) mürəkkəbdən sadə quruluşun meydana çıxması ilə gedir. 
Nəticədə mürəkkəb qüruluşlu canlıdan sadə quruluşlusu 
yaranır. Təkamülün bu yoluna müasir elmdə degenerasiya və ya 
reqres deyilir.  
Təkamül prosesi geriqayıtmazdır. Əgər balıqlardan suda-
quruda yaşayanlar, sonra sürünənlər və sürünənlərdən 
məməlilər yaranıbsa, təkamülün hansı istiqamətdə getməsindən 
asılı olmayaraq, məməlilər balıqlara çevrilə bilməzlər.  
Lakin, bununla bərabər elmə məlumdur ki, suda yaşamağa 
keçmələri ilə bağlı olaraq məməlilərdə balıqlara oxşar əlamətlər 
meydana gəlib. Məsələn, balina və delfində ətraflar (əl və 
ayaqlar) yan üzgəclərə, quyruq isə quyruq üzgəcinə çevrilib. 
Biz bilirik ki, insan ilə meymun orqanizmi arasında mor-
foloji cəhətdən oxşarlıq var. Əlbəttə, insanın meymuna 
çevrilməsi dedikdə, burada insanın bəzi əlamətlərinin şəkil 
dəyişməsindən söhbət gedir. Planetimizin tarixində təkamül 
prosesində canlıların bəzi əlamətlərinin çevrilib primitivləşməsi 
(və ya geriyə qayıtması) faktları məlumdur. Bunlara yuxarıda 
göstərdiyimiz balina və delfini misal gətirmək olar. İnsanın 
meymuna çevrilməsi də filogenezdə əlamətlərin geri qayıtması 
kimi qəbul edilə bilər. Bu heç də təkamülün geri qayıtması 
demək deyil. 
Bu sübut olunmuş elmi fakt (dekenerasiya) onu göstərir ki, 
insanlar müəyyən ekoloji uyğunlaşma zonasına düşərək tam 
təcrid olunduqda, bir çox əlamətlərini dəyişərək meymunlara 
dekenerasiya edə bilərlər. Meymunun insandan əmələ 
gəlməsini sübut edən digər elmi faktlar da vardır. Məsələn, al-
man alimi İ. Kolman (1906) sübut etmişdir ki, doğulmamış və 
 18
ya təzə doğulmuş meymun balasının kəllə quruluşu müasir in-
sanın kəlləsinə daha çox oxşayır, nəinki meymunun kəlləsinə. 
Yəni meymunun ontogenezi insana daha yaxındır. Bioloqlara 
yaxşı məlum olan “Biogenetik qanun”da belə deyilir: “Onto-
genez (orqanizmin fərdi inkişafı) filogenezin (orqanizmin tarixi 
inkişafının) qısa təkrarıdır”. Yəni fərdi inkişaf zamanı orqanizm 
öz əcdadlarının əlamətlərini qısa da olsa təkrar edir. Kolman 
göstərir ki, meymun öz fərdi inkişafında ilk əcdadının (yəni in-
sanın) əlamətini təkrar edir.  
Yuxarıda göstərilən bu elmi faktlar meymunun insandan 
törənə bilməsi imkanını sübut etməyə xidmət edir. Əlbəttə bu-
rada indiki meymunlardan və indiki insanlardan söhbət getmir. 
Onların çox qədim əcdadlarından söhbət gedir. Yəni ilk mey-
munların insaların ilkin əcdadlarından törənməsindən söhbət 
gedir.  
 
“… O, sizi bu minvalla çoxaldır…” 
 
Canlıların əmələ gəlməsi və çoxalmasının necə baş verməsi 
qədim dövrlərdən bəri insanları maraqlandıran məsələlərdən 
biri olmuşdur. Hələ bizim eradan əvvəl qədim yunan filosofları, 
o cümlədən Aristotel həyatın (canlıların) öz-özünə əmələ 
gəlməsini söyləmişlər. Onlar elə hesab edirdilər ki, qurdlar, 
ilbizlər, həşəratlar çürümüş ətdən, peyindən və bitkidən əmələ 
gəlirlər. Aristotelə görə bitkilər cansız materiyadan (torpaqdan) 
törəyirlər, sonra bitkilərdən də müxtəlif heyvanlar əmələ gəlir. 
16-cı əsrdə İsveçrə alimi F.Parasels hesab edirdi ki, 
balıqlar və siçovullar çürüntülü sudan, siçanlar isə kirli paltar-
dan törəyirlər. Hətta o, kiçik canlı insanın (homunkulusun) 
əmələ gəlmə sxemini də tərtib etmişdi. Bu sxemə görə köhnə 
sidiyi müəyyən qədər boranı içində saxlasaq, sonra at mədəsinə 
yerləşdirsək, burada qanla qidalana bilən və bütün orqanlara 
malik homunkulus (insan) inkişaf edəcək. 
 19
Canlıların öz-özünə törəməsi fikri 17-ci əsrə qədər alimlər 
tərəfindən qəbul edilmiş bir nəzəriyyə kimi mövcud olmuşdur. 
İngilis alimi V. Harvey 1651-ci ildə “Heyvanların 
törənməsi barədə tədqiqatlar” kitabında bu nəzəriyyənin əksinə 
olaraq göstərir ki, bütün canlılar yumurtadan (yumurta 
hüceyrəsindən) törənirlər. 
İtaliya alimi F. Redi 1665-ci ildə öz təcrübələri ilə 
həşəratların və digər heyvanların öz-özünə cansız materiyadan 
törənə bilməməsini sübut etdi. O, iki ət parçası götürmüş, bir-
inin üzərini tənziflə örtmüş, digərini isə açıq saxlamışdır. 
Milçəklər üstü açıq olan ət parçası üzərinə qonaraq oraya öz 
yumurtalarını qoymuşlar. Bir müddətdən sonra bu ətin içindən 
qurdlar (milçəyin sürfələri) çıxmışdır. Lakin üstü örtülü olan 
ətdən isə heç nə əmələ gəlməmişdir. 
F.Redinin bu tədqiqatları əsasında canlıların öz-özünə 
törənməsi nəzəriyyəsini süquta yetmiş hesab etmək olardı. 
Lakin Hollandiya təbiətşünası A.Levenhuk 1676-cı ildə 
mikroorqanizmləri kəşf etdikdən sonra, bir çox alimlər elə he-
sab edirdilər ki, bütün mikroorqanizmlər, digər canlılardan 
fərqli olaraq, öz-özünə törəyirlər. Məsələn, 1745-ci ildə Nid-
hem apardığı təcrübələri ilə göstərdi ki, saman həlimindən, ət 
suyundan öz-özünə müxtəlif mikroorqanizmlər (bakteriyalar, 
infuzorlar və b.) əmələ gəlir. Doğrudan da o, saman həlimini, ət 
suyunu qaynatmaqla orada bütün canlıları öldürməsinə baxma-
yaraq, bir müddətdən sonra orada yenidən mikroorqanizmlər 
əmələ gəlmişdir. 
Nidhemin bu təcrübələrini tanınmış Fransız alimi Lamark 
da dəstəkləmişdir. İyirmi ilə yaxın onun bu təcrübələrini heç 
kim inkar edə bilməmişdir. 
Nidhemin təcrübələrinə inanmayan İtaliya təbiətşünası 
Spalansani onun təcrübələrini özü təkrar etmək qərarına gəlir. 
O, ət suyunu qaynatdıqdan sonra, hələ soyumamış (ora havadan 
mikroblar düşməsin deyə) kolbanın ağzını alov üzərində 
əritməklə qapayır. Belə ət suyu uzun müddət xarab olmadan 
şəffaf qalır və orada heç bir mikrob yaranmır. Lakin, Nidhem 
 20
onun bu təcrübələrinə etirazını bildirir və deyir ki, ət suyundan 
mikrobun əmələ gəlməsi üçün hava lazımdır. Doğrudan da kol-
banın ağzını açandan bir neçə saat sonra ət suyu bulanır, yəni 
orada çoxlu mikroorqanizmlər əmələ gəlir. Spalansani başa 
düşür ki, ət suyuna mikroblar havadan düşür və orada çoxalıb 
artır. O, inanır ki, canlı yalnız canlıdan törənməklə əmələ gəlir, 
lakin bunu sübut etməyə çətinlik çəkir.  
Fransız alimi L. Paster, hər şeydən əvvəl, sübut etdi ki, 
havada həmişə çoxlu miqdarda mikroorqanizmlər mövcuddur. 
O, xüsusi təcrübələrlə göstərdi  ki, ət suyundan və ya bitki 
həlimindən mikroorqanizm əmələ gəlmir. Onlar yalnız havadan 
ət suyuna düşdükdən sonra çoxalıb artırlar. Öz təcrübələrində o, 
boğazı çox uzun və nazik “S”-vari əyilmiş şüşə qab (kolba) 
hazırlayır (şək. 1).  
 
 
 
Şəkil 1.  Mikroorqanizmlərin öz-özünə əmələ gəlmə 
imkanını inkar etmək üçün Pasterin istifadə 
etdiyi kolba. 
 21
 
Ora ət suyu töküb qaynatmaqla tərkibində olan 
mikroorqanizmləri öldürür. Qaynama zamanı su buxarı “əyri-
üyrü” boğazdan xaricə çıxarkən divarları soyuq olan şüşəyə 
toxunaraq orada damlaya çevrilərək qalır. Ət suyu soyuduqca 
onun üst hissəsində olan hava sıxılır və xaricdən hava daxilə 
keçir. Xaricdən daxilə keçən hava “əyri-üyrü” boğazın 
divarlarına toxunduqca onun tərkibində olan mikroblar su 
damlalarına yapışıb qalır və kolbaya steril (mikrobsuz) hava 
daxil olur. Kolbanın ağzı açıq qalmasına baxmayaraq burada 
ətsuyu uzun müddət bulanmır, yəni öz-özünə mikrob əmələ 
gəlmir. Paster bu təcrübəsini 1860-cı ildə Nidhemin iştirakı ilə 
Paris Akademiyasında nümayiş etdirmiş və canlıların öz-özünə 
əmələ gəlmə nəzəriyyəsinə əsas və son zərbəni vurduğuna görə 
Akademiyanın xüsusi mükafatına layiq görülmüşdür. 
Müqəddəs Qurani-Kərimin 8 surəsinin ayələrində deyilir: 
- Ər-Rəd (13-cü) surəsinin 3-cü ayəsi – “Yeri döşəyən, orada 
möhkəm dağlar, çaylar yaradan, bütün meyvələrdən cüt-
cüt (erkək-dişi) yetişdirən, gecəni gündüzlə örtüb bürüyən 
odur. Şübhəsiz ki, bunda düşünən insanlar üçün neçə-neçə 
dəlillər vardır!”; 
- Taha (20-ci) surəsinin 3-cü ayəsi – “O ki, yer üzünü sizin 
üçün döşəmiş, orada sizin üçün yollar salmış,göydən 
yağmur yağdırmışdır. Biz, o yağmurla növbənöv 
bitkilərdən cütlər yetişdirmişik”; 
- Yasin (36-cı) surəsinin 36-cı ayəsi – “Yerin 
yetişdirdiklərindən, onların (insanların) özlərindən və 
bilmədiklərindən (erkək və dişi) olmaqla cütlər yaradan 
Allah pak və müqəddəsdir”; 
- Əş-Şura (42-ci) surəsinin 11-ci ayəsi – “Göyləri və yeri 
yaradan, sizin üçün özünüzdən zövcələr, heyvanlardan da 
(erkək və dişi olmaqla) ciftlər yaratmışdır. O, sizi bu 
minvalla çoxaldır. Ona bənzər heç bir şey yoxdur. O, 
eşidəndir, görəndir”; 
 22
- Əz-Zuxrur (43-cü ayə) surəsinin 12-ci ayəsi – “Və O Allah 
ki, (bütün canlılardan erkək və dişi olmaqla) ciftlər xəlq 
etdi, səvar olduğunuz gəmiləri və heyvanları yaratdı”; 
- Ən-Nəcm (53-cü) surəsinin 45-ci ayəsi-“(İnsanlardan və 
heyvanlardan) hər bir cifti erkək və dişi yaradan 
Odur”; 
- Əl-Qiyamə (75-ci) surəsinin 39-ci ayəsi – “Sonra ondan 
bir kişi, bir qadın olmaqla iki cifti yaratdı ”; 
- Əl-İnsan (76-cı) surəsinin 2-ci ayəsi – “Həqiqətən, Biz 
insanı (sonrakı mərhələdə ata-anasının toxumundan 
ibarət) qarışıq bir nütfədən yaratdıq. Biz onu imtahana 
çəkəcəyik. Biz onu eşidən,görən yaratdıq.”; 
Bu ayələrdən görünür ki, bütün canlılar Allah tərəfindən 
erkək və dişi olmaqla yaradılıb. Onların çoxalması bu cütlərdən 
(ciftlərdən) oxşar canlılar törənməklə gedir. 
- Əl-Muminun (23-cü) surəsinin 27-ci ayəsində – Biz (Nuha) 
belə vəhy etdik: “Gözlərimiz önündə və vəhyimiz üzrə 
gəmini düzəlt. Nəhayət, əmrimiz gəldiyi və təndir 
qaynadığı zaman hər heyvandan bir erkək, bir dişi 
olmaqla bir cüt, həmçinin əleyhinə (ölümünə) əvvəlcədən 
hökm verilmiş kimsələr istisna olmaqla, ailə üzvlərini 
gəmiyə mindir. Zülm edənlər barəsində Mənə müraciət 
etmə. Çünki onlar suya qərq olacaqlar”. 
Nuhun gəmisinə də hər bir canlıdan bir cüt (erkək və dişi) 
götürülməsi ifadəsi də bir daha onu göstərir ki, canlılar bir-
birindən törənirlər. 
Beləliklə, canlıların öz-özünə cansız materiyadan deyil, 
bir-birindən törənmə yolu ilə çoxalması fikri müasir elm 
tərəfindən 19-cu əsrdə tam sübuta yetiriləmsinə baxmayaraq, 
bu fikir 1400 il bundan əvvəl müqəddəs Qurani-Kərimin 
ayələrindən açıq-aşkar verilmişdir. 
 
 23
EMBRİOLOGİYAYA AİD 
 
İnsan rüşeymi necə əmələ gəlir? 
 
Holland alimi Anton Levehuk 1677-ci ildə ilk dəfə özünün 
düzəltdiyi mikroskopda insan spermatozoidinə baxmış və onun 
görünüşünü təsvir etmişdir. Bu dövrdə alimlər elə hesab 
edirdilər ki, insan rüşeymi yalnız spermatozoiddən yaranır. Bu 
fikrin tərəfdarlarına spermatiklər deyilirdi. Onlar, elə hesab 
edirdilər ki, spermatozoiddə insanın bütün orqanları hazır 
şəkildə mövcuddur. Sonrakı inkişafda yalnız bu orqanların 
böyüməsi gedir. Rüşeymin əmələ gəlməsində ananın rolunu 
inkar edən spermatiklər hətta spermatozoidin içində insanın 
miniatür şəklini çəkib təsvir edirdilər (şək 2). 
 
 
Şəkil 2. Spermatozoidin başcığında sxematik olaraq təsvir 
edilmiş homunkulus (rüşeym). 
 24
 
18-ci əsrdə mikroskopun köməyi ilə qadınlarda yumurta 
hüceyrəsinin olması aşkarlandı və müəyyən edildi ki, o, ölçücə 
spermatozoiddən çox böyükdür. Bu dövrdə insan rüşeyminin 
yalnız yumurta hüceyrəsindən əmələ gəldiyini iddia edən 
alimlər də vardı və onlara “ovistlər” (latınca yumurta sözündən 
götürülüb) deyilirdi. 
Daha sonralar 1886-cı ildə rus alimi A.Tixomirov süni 
partenogenez hadisəsini (yəni yumurta hüceyrəsinin 
mayalanmadan rüşeymə çevrilə bilməsi) kəşf etdi. Buna 
əsaslanaraq, ovistlər rüşeymin əmələ gəlməsində atanın rolunu 
inkar edirdilər. Ovistlər rüşeymin bütün orqanlarının hazır, 
lakin çox kiçik şəkildə yumurta hüceyrəsində mövcud olduğunu 
iddia edirdilər. Onlara görə spermatozoidin rolu yalnız yumurta 
hüceyrəsinə toxunub onu qıcıqlandırmaqdır. Qıcıqlanmadan 
sonra yumurta hüceyrəsi öz-özünə inkişaf edib rüşeymə 
çevrilir. 
Spermatiklərlə ovistlər arasında uzun müddət elmi 
mübahisə davam etmişdir. Həm spermatiklərin, həm də 
ovistlərin fikri preformizm nəzəriyyəsində öz əksini tapdı. Bu 
nəzəriyyəyə görə ilk əmələ gələn rüşeym içərisində bütün 
orqanlar hazır şəkildə mövcuddur və rüşeymin sonrakı inkişafı 
heç bir keyfiyyəət dəyişikliyi baş vermədən, yalnız bu 
orqanların böyüməsi ilə gedir. 
Müqəddəs Qurani-Kərimdə rüşeymin əmələ gəlməsi 
barədə bəzi düzgün elmi fikirlər mövcuddur.  
- Əl-Hücurat (49-cu) surəsi, 13-cü ayə – “Ey insanlar! Biz 
sizi bir kişi və bir qadından yaratdıq. Sonra bir-birinizi 
tanıyasınız deyə, sizi xalqlara və qəbilələrə ayırdıq. Allah 
yanında ən hörmətli olanınız Allahdan ən çox qorxanınız-
dır. Həqiqətən, Allah (hər şeyi) biləndir, (hər şeydən) 
xəbərdardır”. 
- Əl-Zariyat (51-ci) surəsi, 49-cu ayə – “Biz hər şeydən cüt-
cüt yaratdıq. Bəlkə, bir düşünüb ibrət alasınız. 
 25
- Əl-Nəcm (53-cü) surəsi, 45-ci ayə – “(İnsanlardan və hey-
vanlardan) hər bir cifti erkək və dişi yaradan Odur”. 
- Əl-İnsan və ya Əd-Dəhr (76-cı) surəsi, 2-ci ayə – 
“Həqiqətən, Biz insanı qarışıq bir nütfədən yaratdıq. 
Biz onu imtahana çəkəcəyik. Biz onu eşidən, görən 
yaratdıq”. 
- Ət-Tariq (86-cı) surəsi; 5-ci ayə – «Elə isə insan nədən 
yaradıldığına bir baxsın»; 
- 6-cı ayə – «O, axıb tökülən bir sudan yaradılmışdır». 
- 7-ci ayə – «(O su, kişilərin) bel sümüyündən, (qadınların 
isə) köks sümüyündən çıxır». 
Bu ayələrdən aydındır ki, insan kişi və qadının bədənindən 
olan nütfələrin (yəni spermatazoid və yumurta hüceyrəsinin) 
qarışmasından yaranmışdır. 1400 il bundan əvvəl deyilən bu elmi 
fikir yalnız 19-cu əsrdə alimlər tərəfindən sübut edilmişdir. Belə 
ki, 1853-cü ildə F.Keber və daha sonralar 1884-cü ildə K.Negeli, 
O.Gertvik, E.Strasburqer və A.Vaysman göstərdilər ki, 
spermatozoid və yumurta hüceyrəsi ana bətnində birləşdikdən 
(mayalanma baş verdikdən) sonra rüşeym inkişaf edir (şək. 3). 
 
 
Şəkil 3. Mayalanma prosesi. 
                                             1. Yumurta hüceyrəsi 
 26
                                             2. Spermatozoidlər 
 
Əmələ gələn yeni hüceyrə «ziqot» adlanır və o, ilk rü-
şeymin başlanğıcıdır. Spermatozoidin rolu təkcə yumurta hü-
ceyrəsini qıcıqlandırmaq yox, həm də atanın irsi məlumatlarını 
rüşeymə ötürməkdir. Nəticədə, hər iki valideynin irsi məlu-
matları rüşeymə ötürülür. 
 
«… O, sizi analarınızın bətnində  
üç zülmət içində yaranışdan-yaranışa  
salaraq yaradır…» 
 
İlahi kitab olan Quranda mayalanmış yumurta 
hüceyrəsinin, yəni ilk rüşeymin harada yerləşməsi və qorun-
ması barədə də dəqiq məlumat verilir.  
- Əl-Muminun (23-cü) surəsi, 13-cü ayə – «Sonra onu (in-
sanı) nütfə (rüşeym) halında etibarlı bir yerdə (ana 
bətnində) yerləşdirdik»; 
- Əz-Zümər (39-cu) surəsi, 6-cı ayə – «Allah sizi tək bir 
nəfərdən (Adəmdən) xəlq etdi. Sonra onun özündən 
həmtayını (Həvvanı) yaratdı. O, heyvanlardan (erkək və dişi 
olmaqla) səkkiz cift (baş) əmələ gətirdi. O, sizi 
analarınızın bətnində üç zülmət (pərdə, uşaqlıq və 
qarın) içində yaranışdan-yaranışa salaraq 
- yaradır. Bu, sizin Rəbbiniz olan Allahdır, hökm onundur, 
ondan başqa heç bir tanrı yoxdur. Elə isə necə 
döndərilmisiniz? (imandan necə dönürsünüz?). 
19-20-ci əsrlərdə müasir elm tərəfindən sübut edildi ki, 
yumurta hüceyrəsi spermatozoidlə mayalandıqdan sonra 
uşaqlığa düşür və onun selikli qişasına yapışır. Burada inkişaf 
etməkdə olan rüşeym 3 qatla (divarla) əhatə olunub qorunur: 1) 
Rüşeym qılafı (rüşeymi bilavasitə əhatə edən pərdə); 2) Uşaqlıq 
divarı; 3) Ananın qarın divarı (şək. 4). 
 27
Beləliklə, insan rüşeyminin əmələ gəlməsi barədə düzgün 
elmi sübutların alimlər tərəfindən 19-20-ci əsrlərdə əldə olun-
masına baxmayaraq, 1400 il bundan əvvəl Qurani-Kərimdə 
rüşeymin əmələ gəlməsi, onun harada yerləşdirilməsi və 
qorunması barədə dəqiq elmi məlumatlar verilir.  
 
Şəkil 4. Ana bətnində yerləşən döl (inkişaf etmiş rüşeym) 
 
«O, insanı laxtalanmış qandan yaratdı» 
 
Müasir dövrdə elmə məlumdur ki, mayalanmadan sonra 
əmələ gələn insan rüşeyminin ana bətnində inkişafı 3 əsas 
mərhələdən ibarətdir. Birincisi, ilk 7 gün ərzindəki inkişaf. 
İkincisi 2-8-ci həftələr ərzində olan inkişaf. Üçüncüsü, 9-cu 
həftədən başlayaraq ta doğulana qədər olan döl dövrü.  
İnsan rüşeyminin inkişafı barədə ilk müasir təsəvvürlər 18-
ci əsrdə yaranmağa başlamışdır. Peterburq Akademiyasının 
akademikləri K. Volf (1759-cu ildə) və K. Ber (1828-ci ildə) öz 
fundamental elmi nəticələri ilə preformizm (ilk rüşeymdə bütün 
orqanların qabaqcadan hazır şəkildə mövcud olması) 
nəzəriyyəsinin əksinə olan epigenez nəzəriyyəsinin əsasını 
 28
qoydular. Epigenez nəzəriyyəsinə görə ilk rüşeymdə orqanlar 
mövcud olmur. Rüşeymin inkişafı dövründə müxtəlif 
mərhələlərdə ayrı-ayrı orqanlar yaranır və nəhayət, tam 
orqanizmə çevrilir. 
Uzun müddət insan embrionunun inkişafını öyrənməklə 
məşğul olan Kanadalı alim Keyt Mor 20-ci əsrin ortalarında 
göstərmişdir ki, yumurta hüceyrəsi mayalandıqdan sonra əmələ 
gələn ilk rüşeym (buna elmdə ziqot deyilir) bir hüceyrədən 
ibarət olur. Bu hüceyrə uşaqlığa düşərək onun divarına (selikli 
qişasına) yapışır. Yalnız müasir elektron mikroskopun köməyi 
ilə müəyyən etmək mümkün olmuşdur ki, ziqot uşaqlığın di-
varına yapışmış və oradan asılı halda qalmış bir damla qana 
bənzəyir. Burada ilk rüşeymin inkişafı parçalanma yolu ilə ge-
dir və çoxlu hüceyrələrdən ibarət bir şara çevrilir. Bu mərhələ 
blastula adlanır və onu ilk dəfə 1853-cü ildə F. Keber müəyyən 
etmişdir. Daha sonra divarı birqat hüceyrələrdən ibarət bu şar 
bir tərəfdən içəri çökərək ikiqat hüceyrə yığımına çevrilir. Bu 
mərhələ qastrula adlanır (şək. 5). Sonrakı dövrlərdə bu iki 
hüçeyrə qatı arasında üçüncü hüceyrə qatı yaranır və rüşeym 3 
qat hüceyrələr yığımından ibarət olur (şək. 6).  
 
Şəkil 5. Mayalanmış yumurta hüceyrəsinin parçalanma yolu ilə 
çoxalaraq inkişafı 
1. Mayalanmış yumurta hüceyrəsi 
2. Yumurta hüceyrəsinin parçalanması 
 29
3. Blastula mərhələsi 
4. Qastrula mərhələsi 
 
Şəkil 6. Üç qat hüceyrələrdən ibarət olan rüşeymin köndələn 
kəsiyi (müxtəlif mərhələdə). 
1. Ektoderma 
2. Endoderma 
3. Mezoderma 
 
Bütün bu mərhələlərdə rüşeym uşaqlığın divarına yapışmış bir 
parça əti xatırladır. 
Rüşeymin sonrakı inkişafı dövründə sümüklər və əzələlər 
əmələ gəlir. Bu mərhələdə o, artıq yumuşaq ətə bənzəmir və 
nisbətən bərk, sümüyə malik bir quruluşa malik olur.  
Müqəddəs Qurani-Kərimin Əl-Muminun (23-cü) surəsinin 
ayələrində rüşeymin inkişafının bu mərhələləri barədə belə 
deyilir:  
- 12-ci ayə – «Biz, həqiqətən insanı tər-təmiz gildən yaratdıq»; 
- 13-cü ayə – «Sonra onu (Adəm övladını) nütfə halında 
möhkəm bir yerdə (ana bətnində) yerləşdirdik»; 
- 14-cü ayə – «Sonra nütfəni laxtalanmış qana çevirdik, 
sonra laxtalanmış qanı bir parça ət etdik, sonra o bir 
parça əti sümüklərə döndərdik, sonra sümükləri ətlə 
örtdük və daha sonra onu bam-başqa bir məxluq olaraq 
 30
yaratdıq. Yaradanların ən gözəli olan Allah nə qədər 
uludur!». 
- Əl-Ələq (96-cı) surəsinin 2-ci ayəsi – «O, insanı 
laxtalanmış qandan yaratdı». 
Keyt Mor göstərmişdir ki, rüşeymin inkişafının 21-ci gü-
nündən başlayaraq orqanlar əmələ gəlməyə başlayır. İnkişafın 
26-cı günündə rüşeym elə bir mərhələdə olur ki, onun bir çox 
orqanları əmələ gəlmiş, yəni formalaşmış və bir çox orqanları 
isə hələ əmələ gəlməmiş (formalaşmamış) olur (şək. 7). 
Rüşeymin inkişafının bu mərhələsi barədə Qurani-Kərimdə 
belə deyilir:  
- Əl-Həcc (22-ci) surəsinin 5-ci ayəsi – «Ey insanlar! 
Öləndən sonra yenidən diriləcəyinizə şübhəniz varsa, bi-
lin. Biz sizi gildən, sonra nütfədən, sonra laxtalanmış 
qandan, daha sonra müəyyən, tam bir şəklə düşmüş (for-
malaşmış) və düşməmiş (formalaşmamış) bir parça ətdən 
yaratdıq ki, sizə (qüdrətimizi) göstərək. İstədiyimizi ana 
bətnində müəyyən bir müddət saxlayar, sonra sizi uşaq 
olaraq (doğurub) çıxardarıq. Sonra yetkinlik çağına 
yetişəsiniz deyə (sizi böyüdərik). Kiminiz vəfat edir, ki-
miniz də ömrün elə bir rəzil vaxtına çatdırılır ki, vaxtilə 
bildiyini bilməz olar (Ey insan!) Sən yer üzünü qupquru 
görərsən. Biz ona yağmur endirdiyimiz zaman o, 
hərəkətə gəlib qabarar və hər növ gözəl bar gətirər». 
 31
 
Şəkil 7.  Dörd həftəlik insan rüşeyminin görünüşü. 
A – Böyüdülmüş şəkildə olan rüşeym;  
B – Təbii ölçüdə (6,5 mm) olan rüşeym. 
Rüşeymin inkişafının 42-ci günündə (6 həftədən sonra) 
artıq bütün orqanlar yaranmış (formalaşmış) olur (bu dövrdə 
onun ölçüsü çox kiçik – 12 mm olur). Rüşeym tam insan 
şəklinə düşür və dölə çevrilir (şək. 8).  
 
 32
Şəkil 8. Altı həftəlik insan rüşeymi. 
A – böyüdülmüş şəkildə olan rüşeym. 
   B – Təbii ölçüdə (12 mm) olan rüşeym. 
 
Bu barədə Qurani-Kərimin Əl-Səcdə (32-ci) surəsinin 
ayələrində göstərilir: 
- 7-ci ayə -  «O, yaratdığı hər şeyi gözəl yaratdı, insanı 
yaratmağa gildən başladı»; 
- 8-ci ayə – «Sonra onun nəslini nütfədən – bir qətrə zəif 
sudan əmələ gətirdi»; 
- 9-cu ayə – «Sonra onu düzəldib insan şəklinə saldı və 
ona öz ruhundan üfürdü. O, sizə göz, qulaq və ürək 
verdi. Siz az şükür edirsiniz!» 
(Qeyd: Məhəmməd peyğəmbərin (s.a.s.) sünnəsində 
(hədisində) göstərilir ki, hamiləliyin 42-ci günündə rüşeymin 
bütün orqanları yaranır və o, tam insan şəklinə düşür). 
Beləliklə, 18-20-ci əsrlərdə elm tərəfindən sübut edildi ki, 
insan rüşeyminin inkişafı mərhələlərlə, bir şəkildən digər şəklə 
düşə-düşə gedir. İlk dövrdə o, bir damla qana, sonra bir parça 
ətə bənzəyir. Sonra sümüklər əmələ gəlir və rüşeym sümüklü 
əti xatırladır. Nəhayət rüşeym, bütün orqanları formalaşmış 
insan şəklinə düşür. Bu elmi fikirlərin 1400 il bundan əvvəl 
müqəddəs Qurani-Kərimin ayələrində açıq-aydın verildiyinin 
şahidi oluruq.  
 
İsa Peyğəmbər dünyaya necə gəlib? 
 
Qurani – Kərimin (19-cu) surəsinin ayələrində belə deyilir:  
- 19-cu ayə – «Cəbrail: Mən sənə yalnız təmiz, məsum bir 
oğlan bağışlamaq üçün Rəbbinin (göndərdiyi) elçiyəm - 
dedi».  
- 20-ci ayə – «Məryəm dedi: Mənim necə oğlum ola bilər 
ki, mənə indiyədək bir insan əli toxunmamışdır. Mən 
zinakar da deyiləm». 
 33
- 21-ci ayə – Cəbrail dedi: «Elədir, lakin Rəbbin buyurdu ki, 
bu mənim üçün asandır. Biz onu insanlar üçün 
(qüdrətimizə dəlalət edən) bir möcüzə, (sənə və 
möminlərə isə) dərgahımızdan olan bir mərhəmət kimi 
edəcəyik. Bu əzəldən olunmuş bir hökmdür». 
- 22-ci ayə – Məryəm artıq (Cəbrailin üfürməsi ilə İsaya) 
hamilə qaldı və onunla birlikdə uzaq bir yerdə (xəlvətə) 
çəkildi.  
Bu ayələrdən aydındır ki, Məryəm kişi tərəfindən 
mayalanma olmadan hamiləyə qalır. Hamıya məlumdur ki, 
bütün heyvanlarda və insanda rüşeymin (balanın) əmələ 
gəlməsi üçün erkək qamet (spermatozoid) dişi qameti 
(yumurtanı) mayalamalıdır. Əks halda yumurtadan bala əmələ 
gəlmir. Bu elmə çoxdan məlum olan faktdır. Bu faktı əldə əsas 
tutaraq bir çoxları elə hesab edir ki, Quranın 19-cu surəsinin 
22-ci ayəsində göstərilən, yəni Məryəmin kişi ilə əlaqəsi 
olmadan (Cəbrailin üfürməsi ilə) hamiləyə qalması rəvayətdir 
və mümkün olan iş deyil, həqiqətdən uzaqdır.  
Doğrudan da rüşeymin inkişafının başlanğıc anı 
spermatozoidin yumurta hüceyrəsi ilə birləşməsidir. 
Spermatozoid yumurta hüceyrəsinə daxil olduqdan sonra ona 
aktivləşdirici təsir göstərir, yəni onun inkişafına səbəb olur. 
Dicər tərəfdən spermatozoid həm də yumurtaya erkəyin 
(atanın) xromosomunu daxil edir. Lakin bir çox canlılarda 
mayalanma olmadan yumurtanın inkişaf edib balaya çevrilməsi 
təbiətdə mövcuddur. Buna elmdə partenogenez deyilir. 
Partenogenez – yunanca «parthenos» və «genea» sözlərindən 
ibarət olub «qızlıq inkişaf» deməkdir. Bu üsulla çoxalma 
mənənələrdə, arılarda, molyuskalarda (ilbizlərdə) müşahidə 
olunur. Bu canlılarda mayalanmamış yumurtadan erkək fərdlər, 
mayalanmış yumurtadan isə dişi fərdlər əmələ gəlir.  
Təbiətdə partenogenez bəzi onurğalı heyvanlarda da gedir. 
M.Olsen 1954-cü ildə hind toyuqlarında mayalanmamış 
yumurtadan balaların çıxmasını göstərib. Bu halda balaların 
 34
hamısı erkək olub. İ.Daryevski və V.Kulikov 1957-ci ildə 
kərtənkələlərdə təbii partenogenez yolla çoxalma getdiyini 
sübut etmişlər. Qeyd etmək lazımdır ki, təbii (öz-özünə gedən) 
partenogenezin mexanizmi elmə hələ də məlum deyil. 
19-cu əsrdə və 20-ci əsrin əvvəllərində müasir elm 
tərəfindən  sübut edilmişdir ki, partenogenez hadisəsini süni 
yolla da yaratmaq mümkündür. Süni partenogenezin 
mümkünlüyü ilk dəfə 1886-cı ildə rus alimi A.Tixomirov 
tərəfindən tut ipəkqurdu üzərində sübut olunub. O, 
ipəkqurdunun mayalanmamış yumurtalarına sulfat turşusu, 
kəskin temperatur fərqi və ya tüklə (mexaniki) təsir 
göstərməklə onların inkişafına səbəb olmuşdur. E.Batayen 
1910-cu ildə qurbağada, J. Lyub 1913-cü ildə dəniz kirpisində, 
daha sonralar balıqlarda süni partenogenezin mümkünlüyünü 
sübut etmişlər. 
Məməli heyvanlarda süni partenogenez yolla çoxalmanı ilk 
dəfə 1936-cı ildə J.Pinkus göstərmişdir. Təcrübələr siçanlar, 
sonra dovşanlar, daha sonra başqa məməlilər üzərində  aparılıb 
və müsbət nəticələr alınıb. 
İnsanda mayalanmış yumurtadan rüşeymin inkişaf edə 
bilməsini isə ilk dəfə 1939-cu ildə Amerika alimi P.Xeqstr 23 
yaşlı qız üzərində apardığı təcrübələrlə sübut etmişdir. 
Onu da qeyd etmək lazımdır ki, mayalanmamış 
yumurtadan əmələ gələn fərdlər həmişə haploid (tək) 
xromosom dəstə malik olur. Adətən rüşeymin inkişafı zamanı 
xromosomların (irsiyyət elementlərin) ikiləşməsi baş verir və 
diploid (cüt) xromosom dəsti yaranır. Deməli, partenogenez 
yolla yaranan yetkin fərd, mayalanma yolu ilə yaranan fərddən 
xromosomların sayına görə fərqlənmir. 
Beləliklə, partenogenezin mexanizmi elmə hələlik məlum 
olmasa da mayalanma olmadan yumurtanın inkişaf edib 
rüşeymə və balaya çevrilə bilməsi müasir elm tərəfindən sübut 
olunmuş yeni bir faktdır. Deməli, Məryəmin kişi ilə yaxınlığı 
(mayalanma) olmadan hamiləyə qalmasının mümkünlüyü artıq 
 35
heç kəsdə şübhə doğurmamalıdır. 7-ci əsrdə (min dörd yüz il 
bundan qabaq) Quranda yazılmış bu faktın doğruluğu və 
elmiliyi 20-ci əsrdə müasir elm tərəfindən bir daha sübut 
olunmuşdur. 
 
 36
KLONLAŞDIRMAYA  AİD QURAN  AYƏLƏRI 
 
Klonlaşdirma ingiliscə “cloning” sözündən olub vegetativ 
çoxalma deməkdir. Vegetativ çoxalma cinsi hüceyrələrin 
iştirakı olmadan gedən çoxalmaya deyilir. Belə çoxalma 
orqanlar, toxumalar və somatik hüceyrələr vasitəsi ilə gedə 
bilir. 
Hüceyrə və toxumalar vasitəsilə çoxalmanın mümkün-
lüyünü ilk dəfə 1922-ci ildə Robbins pamidor bitkisində, Kotte 
isə qarğıdalı bitkisində göstərmişdir. XX əsrin 70-ci illərinə 
qədər hesab edilirdi ki, bu yolla çoxalma yalniz bitkilərə xasdır. 
Lakin 1970-ci ildə siçanlar üzərində aparılan tədqiqatlar sübut 
etdi ki, heyvanların rüşeyminin hüceyrəsini də ayırıb ayrılıqda 
yetişdirməklə bütöv orqanizmə çevirmək mümkündür. Sonralar 
bu kəşf donuzlar üzərində öz təsdiqini tapdı. Klonlaşdırma 
nəticəsində alınan canlı orqanizm klon adlanır. 
İnsanın klonlaşdırılması nə deməkdir?  
Hər hansı bir adamın (kişinin və ya qadının) bir 
hüceyrəsini xüsusi şəraitdə yetişdirməklə (böyütməklə) ona 
oxşar əkizinin yaradılmasına insanın klonlaşdırılması deyilir. 
Şübhəsiz ki, bu, oglan və ya qız ola bilər. 
Ali heyvanların, o cümlədən insanın klonlaşdırılmasının 
mümkünlüyünün göstərilməsi elmin son nailiyyətlərindən 
biridir. Bu sahədə ilk uğurlu nəticə Böyük Britaniyada Roslin 
İnstitutunda işləyən alim Yan Vilmuta məxsusdur. O, qoyunun 
bir hüceyrəsindən klonlaşdırma yolu ilə yeni qoyun almışdır və 
bu qoyun 6 il yaşamışdır. 
Bir çox ölkələrdə meymunun və insanın klonlaşdırma 
metodu ılə alınması üzərində tədqiqat işləri gedir, lakin hələlik 
müsbət nəticə əldə olunmayıb və bu nəticələrin tezliklə 
alınmasına artıq heç bir şübhə yoxdur. 
Klonlaşdırma yolu ilə (yəni heyvanın bir hüceyrəsindən) 
bütöv bir orqanizmin alınması müasir elmi-tərəqqinin son 
 37
nailiyyəti olsa da 1400 il bundan əvvəl yazılmiş Qurani-
Kərimdə bu barədə açıq-aydın ayələr var. 
Ən-Nisa (4-cü) surəsinin 1-ci ayəsi- “Ey insanlar! Sizi 
tək bir şəxsdən (Adəmdən) xəlq edən, ondan zövcəsini 
(Həvvanı) yaradan və onlardan da bir çox kişi və qadınlar 
törədən Rəbbinizdən qorxun! Onun adıyla ki, bir-birinizdən 
nəsə umursunuz və qohumluq əlaqələrini qoruyursunuz. 
Şübhəsiz ki, Allah sizin üzərinizdə nəzarətçidir!” 
Əl-Əraf (7-ci) surəsinin 189-cu ayəsi – “Sizi tək bir 
nəfərdən (Adəmdən) xəlq edən və onunla ünsiyyət etmək 
üçün özündən zövcəsini yaradan Odur. O, Zövcəsi ilə yaxınlıq 
etdikdə, yüngül bir yüklə yükləndi və Zövcə onu daşıdı. Ağırlaş-
dığı vaxt onların hər ikisi Allaha dua edib: “Əgər bizə saleh bir 
qüsursuz uşaq versən, şükür edənlərdən olarıq!”- dedi”. 
Əz-Zümər (39-cu) surəsinin 6-cı ayəsi – “Allah sizi tək 
bir nəfərdən (Adəmdən) xəlq etdi. Sonra onun özündən 
həmtayını (Həvvanı) yaratdı. O, sizin üçün heyvanlardan cüt-
cüt səkkiz baş göndərdi. O, sizi analarınızın bətnində üç zülmət 
icində yaranışdan-yaranışa salaraq yaradır. Bu sizin Rəbbiniz 
olan Allahdır, hökm Onundur. Ondan başqa heç bir Tanrı 
yoxdur. Elə isə siz necə üz döndərirsiniz?” 
Bu üç ayələrə diqqət etdikdə aydın başa düşülür ki, tək 
bir şəxsdən onun həmtayının, yəni digər bir şəxsin yaradıl-
masından söhbət gedir.Quran ayələrində yazılmış bu fikir 
əvvəllər nəinki başa düşülmürdü, hətta alimlər tərəfindən 
mümkün olmayan bir iş kimi inkar edilirdi. XX əsrin sonunda  
klonlaşdırma hadisəsinin kəşfi və bunun bütün heyvanlara və 
eləcə də insana tətbiqinin mümkünlüyü aşkar edildikdən sonra 
Quran ayələrində yazılmış bu fikrin elmiliyi sübut olundu. 
Hal-hazırda canlılar, o cümlədən insan mövcud yolla 
asanlıqla çoxala bildikləri bir halda, onların, çox çətin və baha 
başa gələn klonlaşdırma üsulu ilə alınmasına ehtiyac varmı? Bu 
nöqteyi nəzərdən alimlər arasında fikir ayrılıqları mövcuddur. 
Bu kitabçada alimlər arasındakı diskussiyanı şərh etməyə ehti-
 38
yac duymuram. Lakin, qeyd etmək istəyirəm ki, Amerika 
Birləşmiş Ştatlari, Almaniya, Fransa və Yaponiya kimi inkişaf 
etmiş ölkələrdə insanın klonlaşdırılması rəsmi surətdə qadağan 
edilib. Avropa Şürasının üzvi olan 43 dövlətdən 24-ü, 12 Yan-
var  1998-ci il tarixdə insanın klonlaşdırılması ilə baglı olan 
tədqiqatlar aparmağı qadağan edən protokol imzalamışlar. 
Birləşmiş Millətlər Təşkilatı 19 fevral 2005-ci il tarixdə 
klonlaşdırmanın bütün variantlarını qadağan edən qanun-
vericilik aktı qəbul etmiş və hesab etmişdir ki, bu, insanın 
ləyaqətinə, onun həyatının müdafiə olunmasına ziddir. 
 
 39
İNSAN ANATOMİYASI VƏ 
FİZİOLOGİYASINA AİD 
 
“…Biz onun kəkilindən yapışıb sürükləyəcəyik.” 
 
Müqəddəs Qurani-Kərimin Əl-Ələq (96-cı) surəsinin 
ayələrində deyilir: 
- 13-cü ayə – “(Ya Peyğəmbər!) Bir de görək, (əgər sənin 
namaz qılmağına mane olan kimsə Quranı) yalan sayır 
və (imandan) döndərirsə”; 
- 14-cü ayə – “Məgər bilmir ki, Allah (onun bütün 
əməllərini) görür”; 
- 15-ci ayə – “Yox! Yox! Əgər (küfrünə) son qoymasa, and 
olsun ki, Biz onun kəkilindən yapışıb sürükləyəcəyik!”; 
- 16-cı ayə – “Özü də yalançı, günahkar kəkilindən”. 
Kəkil insanın saçının alın payında olan hissəsidir. Quran 
ayəsində “… yalançı, günahkar kəkil…” deyildikdə yalanın 
və günah işlərin (yəni insanın müxtəlif əməllərinin) beynin alın 
payı tərəfindən törədildiyi (nəzarəti) göstərilir. 
Müasir elmi faktlara görə insanın baş beyinqabığı 14 milyar-
da qədər hüceyrələrdən təşkil olunub. Baş beyinqabığında çoxlu 
qırışlar və şırımlar var. Bunlar beynin səthini xeyli artırır. Üç 
dərin şırımla baş beyinqabığı dörd paya bölünür: alın payı, təpə 
(və ya əmgək) payı, ənsə payı və gicgah payı. Birinci mərkəzi 
şırım alın və təpə paylarını ayırır. İkinci ənsə-təpə şırımı ənsə, 
təpə və gicgah payları arasından keçir. Üçüncü lateral şırım isə 
gicgah payını alın və təpə paylarından ayırır (şək. 9). 
Baş beyinqabığı tam bir vəhdət halında işləyir və insanın 
psixi fəaliyyətinin maddi əsasını təşkil edir. Yaddaş, nitq, 
təfəkkür və davranışın idarə edilməsi kimi psixi funksiyalar bö-
yük yarımkürələr qabığı ilə bağlıdır. Görkəmli rus fizioloqu 
İ.P.Pavlov və ondan sonra gələn bir çox alimlər, məsələn, 
İ.S.Beritaşvili, M.N.Livanov, N.V.Qalikov, K.Nobak (C.No-
back) və başqaları 1920-1950-ci illərdə müəyyən etmişdir ki, 
 40
baş beyin yarımkürələrinin ayrı-ayrı sahələri (paylar və nahiy-
yələr) müəyyən funksional əhəmiyyət daşıyırlar. Yəni hər bir 
payın öz funksiyası var. 
 
 
 
Şəkil 9. Baş beyinin sxematik quruluşunun  yandan görünüşü. 
 
Alın payı beyin yarımkürələrinin yaxşı inkişaf etmiş payı 
sayılır və insan beyninin ümumi sahəsinin 29%-ni təşkil edir. 
Bu payda nitqin əsas mərkəzi yerləşir. Onun ən ön hissəsi isə 
şəxsiyyətin keyfiyyətinin, yaradıcılığının və əlavə 
məşğuliyyətinin formalaşmasında iştirak edir. Hesab olunur ki, 
alın payı həm də təcavüz mərkəzidir.  
Bir sözlə, baş beyin qabığının alın payı insanın hansı əməl 
sahibi olmasını təmin edir. Onun yaxşı və ya pis olması, məhz 
bu payın nəzarəti altından gedir. Yəni insanın törətdiyi bütün 
əməllərə alın payı nəzarət edir və bu əməlləri törədir.  
7-ci əsrdə Qurani-Kərimdə yazılan bu fikrin dürüstlüyü 20-
ci əsrin birinci yarısında müasir alimlər tərəfindən sübut 
edilmişdir.  
 
 
 41
“Gözlər onu (görüb) dərk etməz” 
 
Gözün quruluşunun və funksiyasının müasir elm tərəfindən 
ətraflı öyrənilməsi göstərir ki, o, fotokameraya bənzəyir. Onun 
ön hissəsi işıq şüalarını qəbul edən və fokuslaşdırıb torlu qişaya 
ötürən şəffaf linzalardan ibarətdir (şək. 10). 
 
 
Şəkil  10. Gözün sxematik quruluşu. 
 
Müəyyən edilmişdir ki, insan dölünün embrional inkişafı 
dövründə gözün torlu qişası sinir borusundan (bu mərhələdə 
insan beyni sinir borusu şəklində olur) əmələ gəlir. Bu sinir 
borusundan həm baş beyin, həm də onurğa beyni formalaşır. 
Deməli, gözün torlu qişası beyin toxumasından (sinir 
hüceyrələrindən) əmələ gəlir.  
Gözün torlu qişasının submikroskopik (çox incə) quruluşu 
öyrənilib. O, öz quruluşunun mürəkkəbliyinə görə də baş beyin 
yarımkürələrinin quruluşunu xatırladır. Onun qalınlığı 0,14 mm 
olub bir-biri ilə bağlı olan 3 sırada düzülmüş sinir 
hüceyrələrindən (neyronlardan) ibarətdir (şək. 11).  
 42
 
Şəkil  11. Gözün torlu qişasının quruluşu. 
I – birinci (işığa həssas) neyronlar 
II – ikinci neyronlar 
III – üçüncü neyronlar 
1. Piqmentli hüceyrələr 
2. Çöpcüklər (və ya çöplər) 
3. Kolbacıqlar 
4. İşığa həssas hüceyrələrin (neyronların) cisimləri 
5. Ulduzvari hüceyrələr (və ya neyronlar) 
6. Bipolyar neyronlar 
7. Neyron lifləri 
İşıq şüası gözə düşən kimi billurdan keçib göz almasının 
daxili qişası olan torlu qişaya düşür. Torlu qişada gözün 
reseptorları (çöpcüklər və kolbacıqlar) yerləşir. Torlu qişada 
işıq, sinir impulslarına çevrilir və bunlar görmə sinir ilə baş 
beyinə-böyük yarımkürələr qabığının görmə nahiyyəsinə 
ötürülür. 
20-ci əsrin ikinci yarısında sübut olunub ki, işıq şüası 
gözün torlu qişasına düşən kimi göz onu hiss edir, yəni qıcıq 
 43
baş beyinə hələ ötürülməmiş göz işığı görür. N. Xartlayn 
əməkdaşları ilə birgə sübut edib ki, torlu qişa işığa (və ya işıq 
qıcığına) ayrı-ayrı reseptorların yığımı kimi deyil, yalnız bütöv 
bir mürkkəb fizioloji sistem kimi cavab verir. Torlu qişanın 
işığa reaksiyavermə qanunauyğunluqları sinir mərkəzlərinin 
işinin qanunauyğunluqlarına oxşardır. Bütün bu faktlar onu 
göstərir ki, gözün torlu qişası baş beynin ayrı-ayrı bölmələri 
kimi dərk etmək qabilyyətinə malikdir. Deməli, köz təkcə 
görmək yox, həm də öz beyni (torlu qişa) hesabına dərk edə 
bilir.  
Qurani-Kərimin Əl-Ənam (6-cı) surəsinin ayələrində 
göstərilir ki:  
- 102-ci ayə – “O Allah Rəbbinizdir! Ondan başqa heç bir 
tanrı yoxdur. Hər şeyi yaradan odur. Buna görə də yalnız 
ona itaət edin. O, hər şeyə vəkildir”; 
- 103-cü ayə – “Gözlər onu görüb dərk etməz. O, gözləri 
dərk edər. O, lətifdir (cisimlikdən uzaqdır) və hər şeydən 
xəbərdardır”. 
Quran ayəsində gözün dərk etmək qabiliyyəti barədə olan 
ifadə gözün beynə (beyin toxumasına) malik olmasını göstərir. 
Belə ki, dərk etmək qabiliyyəti yalnız beynə məxsus olan 
xassədir.  
Beləliklə, gözün öz beyninə malik olmasının alimlər 
tərəfindən 20-ci əsrdə sübut olunmasına baxmayaraq, bu barədə 
ilk elmi məlumat 1400 il bundan əvvəl Qurani-Kərimdə verilir.  
 
 44
DERMATOLOGİYAYA AİD 
 
“… O dəriləri başqasıyla əvəz edəcəyik” 
 
Müqəddəs Qurani-Kərimin Ən-Nisa (4-cü) surəsinin 56-cı 
ayəsində deyilir: «Ayələrimizi inkar edənləri oda atacağıq. 
Onların dəriləri yanıb bişdikcə, əzab (həmişə) dadsınlar 
deyə, o dəriləri başqası ilə əvəz edəcəyik. Allah yenilməz 
qüvvət, hikmət sahibidir». 
Bu ayədə dermatologiyaya (dəri haqqında elmə) aid məlu-
mat vardır. Göstərilir ki, insan dərisi bişdikdə və yandıqda ağrı 
və başqa əzab hissləri duyulmur (itir). Deməli, orqanizmə 
ətrafdan olan təsirlər nəticəsində yaranan əzab (ağrı, yanma, 
donma və s.) hissləri dəri vasitəsilə duyulur.  
Dermatologiya sahəsində çalışan alimlər dərinin quruluşu 
və funksiyalarını ətraflı öyrənmişlər. Məlumdur ki, insan 
bədənini örtən dəri 3 qatdan ibarətdir. Birincisi, üst nazik qat 
olan epidermisdir. İkincisi, onun altında yerləşən derma qatıdır. 
Üçüncüsü, birləşdirici toxumadan ibarət olan ən qalın qatdır. 
Bu qatda tər vəziləri, piy vəziləri, kapillyarlar, piy toxuması və 
reseptorlar yerləşir (şək. 12). 
Dərinin funksiyaları aşağıdakılardır: 
- dəri bütün toxumaları və orqanları mexaniki zədədən 
qoruyur. Orqanizmə yad maddələrin, xəstəlik törədən mikrob-
ların keçməsinə mane olur. Günəşdən gələn ultrabənövşəyi 
şüaların zərərli təsirindən müdafiə olunmaq üçün tünd 
piqment (melanin) buraxır; 
- dəridə raxit xəstəliyinin qarşısını alan «D» vitamini əmələ 
gəlir.  
- dəri bədən temperaturunun sabit saxlanılmasında iştirak edir; 
- dəri ifrazat işi də görür, tər vəziləri vasitəsilə suyun və 
duzların artıq hissəsi orqanizmdən çıxarılır; 
- dəridə təzyiqi, ağrını, soyuğu, istini qəbul edən müxtəlif 
reseptorlar vardır. Bu reseptorların sayəsində insan özünü 
 45
yaralanmadan, yanıqdan, donmadan qoruyur. Dəri hissiy-
yatı itdikdə orqanizm ətraf mühitdən heç nə hiss etmədən 
zədələr alır. Dəri hissiyyatı orqanizmin ətraf mühitlə qar-
şılıqlı əlaqəsində mühüm rol oynayır.  
 
 
 
Şəkil 12. İnsan dərisinin sxematik quruluşu 
I. Epidermis 
II. Əsil dəri 
III. Dərialtı toxuma 
1. Buynuzlaşmış hüceyrələr qatı 
2. Canlı hüceyrələr qatı 
3. Reseptorlar 
4. Piy vəzisi 
5. Tər vəzisi 
 
Reseptorlar ətraf mühitin təsirindən yaranan qıcıqları qəbul 
edə bilən sinir uclarıdır. Onların dəridə yerləşməsini ilk dəfə 
1834-cü ildə E.Veber göstərmişdir. T.Bliks 1882-ci ildə 
müəyyən etmişdir ki, hər bir hissiyatın öz reseptorları vardır. 
Məsələn, istini qəbul edən, soyuğu duyan, ağrıları hiss edən və 
 46
s. reseptorlar. Bütün bu reseptorların hamısı dəridə yerləşir. Hər 
bir növ reseptorun miqdarı da fərqlidir. Məsələn, dəridə soyuğu 
hiss edən reseptorlar istini hiss edən reseptorlardan çoxdur. 
Dərinin 1 sm2 sahəsində 12-13 ədəd soyuğu və 1-2 ədəd istini 
hiss edən reseptorlar yerləşir. 
Ağrını hiss edən reseptorlar 20-ci əsrin əvvəllində A. Frey 
tərəfindən ətraflı öyrənilib. O, göstərmişdir ki, dəridə ağrı hiss 
edən nöqtələr (reseptorlar) digərlərinə nisbətən miqdarca 
üstünlük təşkil edir. Məsələn, əlin üst hissəsinin 1 sm2 
sahəsində iki yüzə qədər ağrı hiss edən reseptorlar yerləşir. 
Cərrahi əməliyyatlar zamanı ağrını hiss etməmək üçün 
müxtəlif kimyəvi maddələrin köməyi ilə bədənin lazım olan 
nahiyyəsini keyləşdirirlər. Bu maddələr məhz dəridə olan 
reseptorların işini tomozlayır və xəstə, əməliyyat zamanı ağrını 
hiss etmir.  
Beləliklə, 1400 il bundan əvvəl yazılmış Qurani-Kərimdə 
əzabı (ağrını, yanığı və s.) hiss edən nöqtələrin (reseptorların) 
dəridə yerləşməsi barədə dəqiq elmi məlumatlar 19-cu əsrdə 
müasir alimlər tərəfindən bir daha sübuta yetirilmişdir. 
 
«Bəli, Biz onun barmaqlarını  
da düzəltməyə qadirik!» 
 
Müqəddəs Qurani-Kərimin Əl-Qiyamə (75-ci) surəsinin 4-
cü ayəsində deyilir: «Bəli, Biz onun barmaqlarını da 
(barmaq sümüklərini də, barmaqların uclarını da) 
düzəltməyə qadirik!». 
Bu ifadə insanın barmaqlarında hər bir şəxs üçün özünə 
məxsus olan əlamətlərin (izlərin) olması barədə məlumat verir. 
Bu əlamətlər həyatdan getmişlərin, hazırda yaşayanların və 
bundan sonra həyata gələcək insanların hamısında fərqlidir.  
Barmaqların uclarında bu qədər fərqi yaratmaq ancaq Allaha 
məxsusdur. İnsan öldükdə və o dünyada onu yenidən 
 47
diriltdikdən sonra onun barmaq izlərinə qədər dəqiqliklə bərpa 
ediləcəyi göstərilir.  
İnsan barmaqlarının ucundakı dəridə izlərin (xətlərin) bü-
tün insanlarda fərqli olduğunu ilk dəfə 1686-cı ildə anatom 
M.Malpiki, sonralar isə 1823-cü ildə Y. Purkine söyləmişlər.  
İngilis alimi F. Qalton 1900-1909-cu illərdə insanın 
barmaq izlərini öyrənmək sahəsində geniş tədqiqatlar aparmış 
və barmaq izlərinə görə insanları bir-birindən fərqləndirmə 
(tanıma) metodunu təklif etmişdir. İngiltərədə cinayətkarları 
aşkar etmək üçün bu üsuldan ilk dəfə istifadə olunmuşdur.  
İnsanın (barmaqların, ovucun, dabanın və s.) dərisindəki 
xətləri öyrənən elmə dermatoqlifika (yunanca «derma» – dəri, 
«qlife» – xətçəkmə deməkdir) deyilir. Dermatoqlifika artıq 
sübut edib ki, yer üzərində barmaq izləri oxşar (eyni) olan iki 
adam yoxdur.  
Şotlandiya polisi E. Henri ömrünü barmaq izlərinin dəqiq 
öyrənilməsinə həsr etmiş və bir daha göstərmişdir ki, hər bir 
şəxsin barmaqlarının izi ancaq onun özünə məxsusdur. Yəni 
heç vaxt başqasında təkrar olunmur.  
Barmaq izlərini öyrənən sahə daktiloskopiya adlanır. Hal-
hazırda dünyanın bütün ölkələrində daktiloskopiyanın köməyi 
ilə hər hansı bir müqəssiri və ya cinayətkarı asanlıqla müəyyən 
etmək olur. Daktiloskopiya təkcə cinayətkarların üzə 
çıxarılmasında deyil, hətta insanın psixologiyasının aşkar 
olunmasında da rol oynayır. Müasir daktiloskopiya əsasında 
beş növ barmaq izinin mövcud olduğu aşkar edilib. Hər bir növ 
barmaq izinin isə saysız-hesabsız formaları mövcuddur. Məhz 
bu formalar əsasında hər bir şəxsi digərindən fərqləndirmək 
olur (şək. 13). 
Beş növ barmaq izləri isə insanın psixologiyasının əsas 
cəhətlərini özündə əks etdirir. Məsələn, baş barmağın birinci 
bəndi (falanqası) böyükdürsə, bu, iradənin çox güclü olmasını 
göstərir (şək. 14). Məlumdur ki, Qalileyin, Dekartın, Nyutonun, 
Volterin baş barmaqları belə formaya malik olub. Lakin 
 48
iradəsizliyi və çox zəifliyi ilə tanınmış olan Fransa kralı 11-ci 
Luinin baş barmağının birinci bəndi çox kiçik olub. 
 
 
Şəkil 13. İnsanın barmaq izlərinin növləri 
 
 
 
Şəkil 14.  İnsan əlinin xətləri və barmaq falanqalarının 
görünüşü 
Beləliklə, insan barmaqlarının izi bütün adamlarda fərqli 
olduğu elm tərəfindən 20-ci əsrin əvvəlində tam sübuta 
yetirilməsinə baxmayaraq, bu fikir 1400 il bundan əvvəl 
müqəddəs Qurani-Kərimdə verilmişdir. 
 49
GENETİKAYA AİD 
 
«…Adəm oğullarının bellərindən nəsillərini çıxardıb onları 
özlərinə şahid tutaraq…» 
 
Müqəddəs Qurani-Kərimin Əl-Əraf (7-ci) surəsinin 172-ci 
ayəsində deyilir: (Ey Peyğəmbərim!) Xatırla ki, bir zaman 
Rəbbin Adəm oğullarının bellərindən nəsillərini çıxardıb 
onları özlərinə (bir-birinə) şahid tutaraq: «Mən Sizin 
Rəbbiniz deyiləmmi?» - soruşmuşam, onlar da: «Bəli, 
Rəbbimizsən!» - deyə cavab vermişlər. (Belə bir şahidliyin 
səbəbi) qiyamət günü: «Biz bundan qafil idik». 
Bu ayədə «Adəm oğlullarının bellərindən nəsillərini 
çıxarıb onların özlərinə şahid tutarıq» ifadəsində atadan 
(valideynlərdən) övladlara (nəsillərə) əlamətlərin irsən keçməsi 
fikri verilmişdir.  
Əlamətlərin doğrudan da irsi olaraq valideynlərdən yeni 
nəslə ötürülməsini ilk dəfə 1884-cü ildə K. Negeli, O. Kertoviç, 
E. Strasburger və A. Veysman göstərmişlər. Belə ki, 
spermatoziod (kişi cinsi hüceyrə) yumurta hüceyrəsi (qadın 
cinsi hüceyrə) ilə birləşib mayalandıqdan sonra rüşeym əmələ 
gəlir. Spermatozoid atanın, yumurta hüceyrəsi isə ananın 
irsiyyət maddəsini (irsi məlumatları) rüşeymə ötürür. 
Rüşeymdən əmələ gələn yeni orqanizm (nəsil) hər iki 
valideynin genetik xassələrinə malik olur.  
Erkək və dişi cinsi hüceyrələr birləşdikdən sonra onların 
nüvəsi bir-birinə qarışır. Nüvənin tərkibində irsiyyət 
maddəsinin (idioplazmanın) olmasını 1888-ci ildə T. Boveri 
göstərmişdir. Nüvədə irsiyyət maddəsinin xromosomdan ibarət 
olması isə 1900-cü ildə kəşf olunub. İsveçrə alimi R. Mişer 
dezoksiribonuklein turşusunu (DNT) 1868-ci ildə kəşf etməsinə 
baxmayaraq, Amerika alimləri O. Everi, K. Makleod və M. 
Makkarti DNT-nin irsi məlumatlar daşımasını xeyli sonra sübut 
etdilər.  
 50
İrsiyyət amillərini ifadə etmək üçün U. Betson 1906-cı ildə 
genetika anlayışını, 1909-cu ildə isə V. Yohansen gen terminini 
elmə daxil etdi. Alimlərin fikrincə gen DNT-nin irsi informa-
siya daşıyan ən kiçik bir hissəsidir. İnsanın bütün xüsusiyyətləri 
haqqında məlumat ayrı-ayrı genlərdə yerləşir. 
İnsanın genetikası ingilis alimi F.Qaltonun 1876-1909-cu 
illərdə apardığı tədqiqatlar sayəsində yaranmışdır. O, insanın 
bir çox xüsusiyyətlərinin valideynlərdən uşaqlara irsi keçməsini 
öyrənmişdir. F.Qalton və rus alimlərindən N. Koltsov, A. Sere-
brovski və Y. Filipçenko insanın bəzi mənəvi xassələrinin 
(keyfiyyətlərinin) də irsi keçməsini öyrənmişlər. 
Artıq elm sübut edib ki, hər bir  insanın fərdi (rüşyem 
əmələ gələndən sonrakı) inkişafı genetik və ictimai proqramlar 
üzrə gedir. Genetik proqram insanın xassələrinin formalaşması 
(inkişafı) üçün əsasdır. Məsələn, insanın boyunun hündürlüyü 
(uzunluğu) genlər vasitəsilə təyin olunur. Lakin boyun 
uzunluğu genetik təyin olunmuş həddə çatmaq üçün boy hor-
monunun (samototropinin) orqanizmdə sintez olunması vacib-
dir (hormonun sintezi də genetik təyin olunur). Afrikada 
yaşayan Buqimen və Piqmey tayfalarının boyu 150 sm-dən 
yuxarı olmur. Baxmayaraq ki, onların orqanizmində boy hor-
monu normal sintez olunur. Deməli, boyun uzunluq həddi ge-
netik təyin olunmuş (genlərdə həkk olunmuş) həddən yuxarı 
qalxa bilmir. Hər bir nəsil üçün, hətta hər bir fərd üçün bu hədd 
genetik, yəni irsən təyin olunub.  
 
 
«… O, vaxtı müəyyən edilmiş bir yazıdır…» 
 
Qurani-Kərimin beş surəsinin ayələrində göstərilir:  
- Ali-İmran (3-cü) surəsinin 145-ci ayəsi – «Allahın izni ol-
mayınca heç kəsə ölüm yoxdur. O, vaxtı müəyyən 
edilmiş bir yazıdır. Dünya mənfəətini istəyən şəxsə, dünya 
 51
mənfəətindən, savabı istəyən şəxsə isə axirət savabından 
verərik. Şükür edənləri də, əlbəttə, mükafatlandıracağıq»; 
- Ən-Nisa (4-cü) surəsinin 78-ci ayəsi – «Harada olursunuz 
olun, hətta uca qalalar içərisində olsanız belə, ölüm sizi 
haqlayacaq. Onları (yəhudilərə və münafiqlərə) bir xeyir 
yetişdikdə: «Bu, Allahdandır» - deyərlər, bir pislik üz 
verdikdə isə: «Bu səndəndir» - söyləyərlər, (onlara) de: 
«Hamısı Allah tərəfindəndir». Bu camaata nə olub ki, az 
qala söz də anlamırlar!»; 
- Əl-Əraf (7-ci) surəsinin 34-cü ayəsi – hər bir ümmətin 
(əzəldən müəyyən edilmiş) əcəl (ölüm) vaxtı vardır. 
Onların əcəli gəlib çatdıqda bircə saat belə nə yubanır, 
nə də tələsərlər; 
- Yunus (10-cu) surəsinin 49-cu ayəsi – (Ya Məhəmməd!) 
De: «Allahın istədiyindən başqa, mən özümə nə bir xeyir, 
nə də bir zərər verə bilərəm. Hər ümmətin (əzəldən 
müəyyən olunmuş) bir əcəl vaxtı (ömrünün sona çatma, 
məhv olma, tənəzzülə uğrama, əzaba, müsibətə düçar 
olma çağı) vardır. Onların əcəli gəlib çatdıqda bircə saat 
belə nə yubanar, nə də tələsərlər»; 
- Əl-hicr (15-ci) surəsinin 5-ci ayəsi – «Heç bir ümmət 
əcəlini nə qabağa çəkə bilər, nə də yubandıra bilər». 
Bu ayələrdə açıq-aşkar göstərilir ki, insanın ömrünün 
uzunluğu qabaqcadan təyin olunmuş bir vaxtdır. İnsan bunu nə 
uzada, nə də qısalda bilər.  
Müasir elmi faktlara görə də insan ömrünün uzunluğu irsi 
olaraq genlərdə yazılmış bir məlumatdır. Bu məlumatı insan 
dəyişə bilməz. Bir çox alimlərin fikrincə ömrün uzunluğu növü 
xarakterizə edən əlamətdir. Bu əlamət təkamül prosesində 
genetik olaraq bərkidilmiş (yazılmış) və fərdi inkişafda özünü 
biruzə verir. Məşhur amerikalı genetik T.Dobrjanski yazır ki, 
insanın ölümü (ömrü)  onun genotipi ilə (gendə həkk olunmuş 
məlumatla) müəyyən olunur. Hal-hazırda insan ömrünün 
uzunluğunda genetik amilin rolu heç bir şübhə doğurmur. Belə 
 52
ki, müxtəlif genetik metodlarla sübut olunub ki, insanın 
ömrünün uzunluğu gen ilə təyin olunur. 
İnsan ömrünün genetik müəyyən olunması faktını ilk dəfə 
1928-ci ildə amerikalı alim A. Bell söyləmişdir. F. Kolman 
(1957), D. Yarvik (1961), S. Beqley (1981) və başqaları insan 
ömrünün həm irsi (genetik) təyin olunduğunu, həm də ömrün 
uzunluğunu müəyyən edən genin cinsi xromosomlarda 
yerləşdiyini söyləmişlər. Bu da onu göstərir ki, uzunömürlülük 
nəsildən-nəsilə keçən əlamətdir.  
R. Perl 1934-cü ildə göstərmişdir ki, uzunömürlülük 
dominant (üstün, üzə çıxan) əlamətdir və buna görə də 
uzunömürlü olan valideynlərin uşaqları da uzunömürlü olurlar. 
L. Qriberq (1979) göstərir ki, uzunömürlü adamlarda bir çox 
xəstəliklərə qarşı irsi (genetik) davamlılıq vardır. Bu fakt 
ömrün uzunluğunun genetik təyin olunduğunu bir daha sübut 
edir.  
Alimlər eyni zamanda hesab edirlər ki, insanın ömrünü 
təyin edən genin potensialının tam həyata keçməsində müəyyən 
şəraitin və həyat tərzinin də rolu böyükdür. 
Beləliklə, 7-ci əsrdə Qurani-Kərimdə insan əlamətlərinin 
(xassələrinin) genetik olması və nəsildən-nəslə (irsən) 
ötürülməsi, eləcə də ömrün uzunluğunun qabaqcadan irsi olaraq 
təyin olunmuş bir vaxt olması barədə məlumatlar söylənilir. Bu 
məlumatların dürüstlüyü 19-cu əsrin sonu və 20-ci əsrdə 
alimlər tərəfindən sübut edilmişdir.  
 53
BOTANİKAYA AİD 
 
«… Bütün meyvələrdən cüt-cüt yaradan…» 
 
Müasir elmə məlumdur ki, bütün canlılar, o cümlədən 
bitkilər erkək və dişi olmaqla cütdürlər.  
Çiçəkli bitkilərdə bircinsli və ikicinsli çiçəklər mövcuddur. 
Bitkinin çiçəyində həm erkəkcik, həm də dişicik varsa, bunlara 
ikicinsli çiçəklər deyilir (şək. 15). Məsələn, alma, armud, gilas, 
alça və başqaları ikicinsli çiçəyə malik bitkilərdir. Bəzi 
bitkilərin çiçəyində yalnız erkəkcik və ya yalnız dişicik olur. 
Belə çiçəklərə bircinsli çiçəklər, bitkilərə isə bircinsli çiçəyə 
malik bitkilər deyilir.  
Bircinsli çiçəyə malik bitkilər birevli və ikievli olmaqla iki 
qrupa bölünürlər. Həm dişicikli, həm də erkəkcikli çiçəkləri bir 
fərd 
 
Şəkil 15. Çiçəyin quruluşu 
1. Dişicik 
2. Erkəkcik 
3. Ləçəklər 
4. Kasa yarpaqları 
                         5. Çiçək yatağı 
 54
(bitki) üzərində olan bitkilər birevli bitkilər adlanır. Məsələn, 
qarğıdalı, xiyar, ağcaqayın bitkiləri. Erkəkcikli çiçəyi bir 
fərddə, dişicikli çiçəyi digər fərddə olan bitkilərə isə ikievli 
bitkilər deyilir. Məsələn, çətənə, çinar və söyüd bitkiləri.  
Bütün bitkilərin erkək-dişi olması barədə Qurani-Kərimin 
Ər-Rəd (13-cü) surəsinin 3-cü ayəsində deyilir: «Yeri döşəyən, 
orada möhkəm dağlar, çaylar yaradan, bütün meyvələrdən 
cüt-cüt (erkək-dişi) yaradan, gecəni gündüzlə örtüb bürüyən 
Odur. Şübhəsiz ki, bunda düşünən insanlar üçün neçə neçə 
dəlillər vardır.»  
Daşlar üzərində həkk olunmuş şəkillər əsasında demək olar 
ki, Ərəb kahinləri hələ bizim eradan əvvəl xurma ağaclarını 
süni surətdə tozlandırmışlar. Belə çıxır ki, onlar bitkilərin iki 
cinsli olmasını bilmişlər. 
Lakin, bitkilərin heyvanlar kimi iki cinsə malik olması haq-
da ilk elmi məlumat 1694-cü ildə Tyubingendə R.K.Kamerarius 
tərəfindən çap olunmuşdur. Bununla belə, bu məsələyə alimlər 
uzun müddət şübhə ilə yanaşmışlar. Bu məsələyə aydınlıq 
gətirmək üçün Peterburq Akademiyası 1759-cu ildə xüsusi 
mükafat ayırdı və konkurs elan etdi. Bu mükafatı 1760-cı ildə 
fransız alimi K.Linney aldı. O, bitkilərin ikicinsli olmasını 
təcrübələrlə bir daha sübut etdi. 
 
Həşəratla tozlanma barədə 
 
Elmə məlumdur ki, əlvan çiçəkyanlığına (ləçəklərə) malik 
çiçəkləri olan bitkilər həşəratla tozlanırlar. 1914-cü ildə alman 
alimi Friş göstərib ki, arılar rənglərə çox həssas olub 4 rəng 
seçə bilirlər. Müqayisə üçün deyək ki, insan 60 rəng tonunu 
(çalarını) ayırd edə bilir. Arılar uzaqdan rəngi, yaxınlıqdan isə 
çiçəyin iyini hiss edirlər. Arı bitkilərin çiçəklərindəki nektarla 
(şirə ilə) qidalanır və bunun üçün də o, növbə ilə bir çiçəkdən 
digərinə qonur (şək. 16). Bu zaman onun ayaqlarına və ağız 
apparatına yapışmış bir çiçəyin tozcuğu digər bir çiçəyin 
 55
dişiciyinə düşür. Buna elmdə tozlanma deyilir. Tozlanmanı 
arılardan başqa kəpənəklər, böcəklər, milçəklər və başqa 
həşəratlar, hətta bəzi quşlar apara bilirlər. Tozlanma 
prosesindən sonra mayalanma gedir. Çiçəkli bitkilərdə 
mayalanmanı 1898-ci ildə rus alimi S. Navaşin ətraflı 
öyrənmişdir.  
 
 
Şəkil 16. Çiçəkli bitkilərin həşəratla tozlanması 
 
Arının çiçəkli bitkilərin mayalanmasındakı rolu barədə Əl-
Nəhl (16-cı) surəsinin aşağıdakı ayələrində deyilir: 
- 68-ci ayə – «Rəbbin bal arısına belə vəhy etdi: Dağlarda, 
ağaclarda və (insanların) qurduğu yerlərdə (evlərin, 
damında, bağlarda) özünə yuva tik»; 
- 69-cu ayə – «Sonra bütün meyvələrdən ye və Rəbbinin 
sənə göndərdiyi yolla rahat get! (O arıların) 
qarınlarından insanlar üçün şəfa olan müxtəlif rəngli  
(ağ, sarı, qırmızı) bal çıxar. Şübhəsiz ki, bunda da 
düşünüb dərk edənlər üçün bir ibrət vardır!».  
 
«Biz küləyi mayalandırma olaraq göndərdik» 
 
 56
Bir çox bitkilərdə əlvan çiçəkyanlığı və xoş ətirli iy 
olmadığı üçün (məsələn: qoz, fındıq, qarğıdalı, buğda və arpa 
bitkiləri) onlar arıların və başqa həşəratların diqqətini cəlb edə 
bilmirlər. Belə bitkilərin tozlanması külək vasitəsilə gedir (şək. 
17). Bu bitkilərin erkəkcikli çiçəklərində külli miqdarda 
tozcuqlar (erkəkciklər) əmələ gəlir və bu tozcuqlar külək 
vasitəsilə dişicikli çiçəyin dişiciyinin ağzına düşərək onu 
tozlayır. Nəticədə mayalanma prosesi gedir.  
 
 
Şəkil 17. Əlvan çiçək yanlığına malik olmayan qarğıdalı 
bitkisinin çiçəkləri. 
 
Bu barədə Qurani-Kərimin Əl-Hicr (15-ci) surəsinin 22-ci 
ayəsində deyilir: «Biz küləyi mayalandırma olaraq 
göndərdik, göydən yağmur endirib su verdik. Yoxsa onu yığıb 
saxlayan siz deyilsiniz!». 
Beləliklə, 1400 il bundan əvvəl Qurani-Kərimin ayələrində 
bitkilərin erkək-dişi (erkəkcikli-dişicikli) olması və onların 
bəzilərinin tozlanıb mayalanması arının (həşəratların) iştirakı 
ilə getdiyi, bəzilərində isə bu prosesin külək vasitəsilə həyata 
 57
keçdiyi barədə məlumatlar verilir. Bu faktların elmi əhəmiyyətə 
malik olması isə 19-20-ci əsrlərdə sübut edilmişdir.  
 58
DİN VƏ ELM BARƏSİNDƏ BƏZİ MÜLAHİZƏLƏR 
 
Qurani-Kərimin bəşəriyyət tərəfindən qəbul olunması 
tarixinə nəzər yetirdikdə məlum olur ki, son əsrlərə qədər o, 
özündən əvvəlki səmavi kitablardan daha dolğun olan 
müqəddəs dini bir kitab kimi tanınmışdır.  
Lakin, müasir elm inkişaf etdikcə, xüsusən 19-20-ci 
əsrlərdə elmin inkişafı böyük vüsət aldıqdan sonra, Quranın 
həm də dərin və dəqiq elmi kitab olduğu sübuta yetirilmişdir. 
Müasir dövrdə elmi fikirlər (məsələlər) kimi qəbul edilən çoxlu 
Quran ayələri 19-20-ci əsrlərə qədər sırf dini məsələlər 
sayılırdı. Deməli, müasir elm tərəfindən ayələrin elmiliyi sü-
buta yetdikcə Quranın insanlar tərəfindən qəbul edilən elmilik 
dərəcəsi artır. Başqa sözlə, sırf dini əhəmiyyətli sayılan ayələrin 
artıq həm də elmi əhəmiyyətə və ya sırf elmi əhəmiyyətə malik 
olduğu aşkar edilir və elmi əhəmiyyəti aşkar olan ayələrin sayı 
getdikcə artır. Elmiliyi alimlər tərəfindən hələlik aşkar oluna 
bilinməyən ayələr isə sırf dini ayələr kimi qalmaqda davam 
edir.  
Hal-hazırki dövrdə Quran ayələrinin dini və elmilik 
dərəcəsi hələlik tarazlaşmayıbsa da bunun gələcəkdə (bəlkə də 
21-22-ci əsrlərdə) baş verməsi labüddür. Bu tarazlaşma baş 
verdikdən sonra elmiliyi sübut olunmuş ayələrin sayı sırf dini 
ayələri tədricən üstələyəcək və son nəhayətdə, Quranın bü-
tövlükdə elmi kitab olduğu aşkar olunacaq.  
Buradan belə bir sual meydana çıxır ki, din özü elm dey-
ilmi? 
Quran ayələrinə nəzər yetirdikdə məlum olur ki, onlar çox 
qısa tezis və ya nəticələrdir. Onların hansı biliklərə və ya 
təcrübələrə əsaslandığı bizə hələlik məlum olmadığından onun 
elmiliyi inkar edilir və sırf dini ayə kimi qəbul edilir. Müasir 
elm tərəfindən  elmiliyi sübut olunduqdan sonra ayənin elmi 
əsasa məlik olduğu aşkar olur.  
 59
Din və elmin əslində vahid bilik mənbəyi olması fikri 
özünü, çox güman ki, tezliklə doğruldacaq və alimlər tərəfindən 
qəbul ediləcək. 
Bəşəriyyət tarixində dinin və elmin inkişafını sxematik 
olaraq 18-ci şəkildəki kimi göstərmək olar. İlk bilik insanlara 
din tərəfindən və ya dini fikirlər şəkildə məlum olmuşdur. 
Müəyyən dövrdən sonra insanlar (bilikli adamlar) biliyin 
mahiyyətini (mexanizmini) dərk etmək istəyinə malik olmuşlar. 
Mövcud biliklərin əksəriyyətinin mexanizmini dərk etmək 
mümkün olmadığı (yəni o biliklərin mahiyyəti açılmadığı) üçün 
onları dini və ya qeyri-elmi hesab etmişlər. Bir çox bilikləri isə 
insanlar öz həyat təcrübələrində yoxlamaq imkanına malik ol-
muş və onların mahiyyətini dərk etmişlər.  
 
 
Şəkil 18. Bəşəriyyət tarixində din və elmin inkişafının 
sxematik təsviri. 
 
Mahiyyəti dərk oluna bilən məlumatlar elmi bilik və 
mahiyyəti dərk oluna bilinməyənlər isə dini hesab edilmişdir. 
 60
Beləliklə, biliklər elmi və dini olmaqla iki yerə ayrılmış, 
nəticədə elm dindən şaxələnərək ayrılmışdır. Bu ayrılma elmin 
inkişafının ilk mərhələlərində çox kəskin və ziddiyyətli 
olmuşdur.  
Elm inkişaf etdikcə bir çox dini biliklərin elmi əsasa malik 
olduğu sübut edilmiş və belə sübutların sayı artdıqca elmin 
dindən uzaqlaşma sürəti azalmağa başlamış, sonra bir müddət 
parallel mövcud olmuşlar. 18-20-ci əsrlərdə elmin güclü 
inkişafı ilə bağlı olaraq bu sübutların sayı xeyli arttmış və 
nəticədə elmin dinə yaxınlaşması prosesi başlamışdır. Elmin 
din ilə vahid bilik mənbəyi kimi tam birləşməsi yaxın 
gələcəkdə baş verməsə də, uzaq gələcəkdə bunun baş 
verməsinə heç bir şübhə qalmır.  
Qurani-Kərimin bir çox ayələrində elmə yüksək qiymət 
verilir və bir çox quran ayələrinin yalnız elmi yolla dərk oluna 
biləcəyi göstəriilr. Bu ayələrdən bir neçəsini göstərməyi vacib 
sayırıq: 
- Ali –İmran (3-cü) surəsiinn 7-ci ayəsi – “Ya Məhəmməd, 
Sənə Kitabı (Quranı) nazil edən odur. Onun bir hissəsi 
möhkəm (mənası aydın, hökmü bəlli), digər qismi isə 
mütəşabih (mənaca bir-birinə oxşar, məğzi bəlli 
olmayan) ayələrdir. Ürəklərində əyrilik (şək-şübhə) 
olanlar fitnə-fəsad salmaq istədikləri kimi məna vermək 
məqsədilə mütəşabih ayələrə uyarlar (tabe olarlar). Halbuki 
onların həqiqi izahını Allahdan başqa heç kəs bilməz. 
Elmdə qüvvətli olanlar isə “Biz onlara iman gətirdik, 
onların hamısı rəbbimiz tərəfimizdəndir” – deyərlər. 
Bunları ancaq ağıllı adamlar dərk edərlər”.  
- Taha (20-ci) surəsinin 114-cü ayəsi – “Həqiqi hökmdar olan 
Allah ucadır! Həm də (ey Peyğəmbərim! (Cəbrail 
tərəfindən) sənə tamam-kamal vəyh olunmadan əvvəl 
Quranı oxumağa tələsmə və: “Ey Rəbbim! Mənim elmimi 
artır!” – de”. 
 61
- Ən-Kəbut (29-cu) surəsinin 43-cü ayəsi – “Biz bu məsələri 
insanlar üçün çəkirik. Onları yalnız bilənlər anlayarlar”. 
- Əz-Zumər (39-cu) surəsinin 9-cu ayəsi – “Məgər axirətdən 
qorxan, rəbbinə ümid bəsləyən, gah səcdəyə qapanıb, gah 
da ayaq üstə durub gecə saatlarını ibadət içində keçirən 
(müti bəndə kafirlə birdirmi)? De: “Heç bilənlərlə 
bilməyənlər (alimlə cahil) eyni ola bilərmi?! (Allahın 
ayələrindən, dəlillərindən) yalnız ağıl sahibləri ibrət 
alar!”. 
İslam dininin əsasını qoyan Məhəmməd peyğəmbərimiz 
(s.a.s.) öz kəlamlarında da elmə yüksək qiymət vermişdir. Bu 
kəlamlardan bəzilərini xatırlayaq:  
- Biliyi ilə xalqı faydalandıran bir alim, yetmiş il ibadət edən 
adamdan xeyirlidir. 
- Alimlə ibadət edənlər arasında yetmiş dərəcə var. 
- Alimlərin sərf etdiyi mürəkkəb, şəhidlərin tökülən qanı ilə 
tutuşduruldu, alimlərin mürəkkəbi çəkidə ağır gəldi. 
- Biliklə az ibadət etmək, biliksiz çox ibadət etməkdən xe-
yirlidir. 
- Alim, müsəlmanlığın divarındakı daşa bənzər. Allah bir 
ümmətin içindən bir alimin canını aldımı, müsəlmanlığın 
divarında bir deşik açmış olur, elə bir deşik ki, o, 
qiyamətədək qapanmır. 
- Yazıqdır o adam ki, bir şey bilmir, yazıqdır o adam ki, 
bildiyinə əməl etmir. 
- Adəm övladları ömürlərini nə qədər ki, elmə, biliyə sərf 
edirlər, cavan qalırlar. 
- Bilik əldə etməyə çalışın, çünki bilik möminin dostudur, 
həlimliyin məsləhətçisidir, ağlın bələdçisidir, əməlinə, 
işinə-gücünə istiqamət verəndir, xoş rəftarın babasıdır. 
- Bilik qazanmaq üçün bir gün çalışmaq, üç ay oruc 
tutmaqdan xeyirlidir. 
- Bilik əldə etməyə çalışan adam təhsilindən əl çəkmədən 
dünyadan köçüb gedirsə şəhid hesab olunur. 
 62
- Biliyi, kamil adamlardan, şərəf əhlindən soruşun, öyrənin. 
Onlar elmdən bir şey deyirsə, yazın, şərəf əhlindən olanlar 
yalan söyləməzlər. 
- Mömin həmişə hikmətin, biliyin sorağındadır. 
- Biliklərə yiyələnmək hər bir müsəlman üçün vacibdir, lakin 
qabiliyyəti olmayana bir şey öyrətmək istəyən, qiymətli 
şeyləri donuzun boynundan asana bənzər.  
- Dedilər ki, cənnət bağçalarından keçərkən əylənin. Soruş-
dular ki, cənnət bağçaları haralardadır? Dedilər ki, bilik 
məclislərində.  
- Biriniz qardaşının və ya bacısının yanına gəldimi, 
oturduqdan sonra ona bir şey öyrətmək üçün sual versin, 
aldatmaq üçün sual verməsin.  
- Yanınıza başqa xalqın bəzi nümayəndələri gəlib sizdən bilik 
öyrənmək istəyəcəklər. Onları gördünüzmü, Tanrı elçisinin 
vəsiyyətinə əsasən, onlara xoş gəlmisiniz deyin, onların 
arzularına əməl edin.  
- Alimin bədbəxtliyi biliyini unutmaqdır. Küt adama bilik 
öyrətmək, biliyi itirmək deməkdir.  
- Dörd şey var ki, dörd şeydən doymaz: göz baxmaqdan, yer 
yağışdan, qadın kişidən, alim bilikdən. 
- İnsan özündən sonra üç xeyirli şey qoyub gedir: özünə dua 
edən təmiz, yaxşı övlad; ona daim rəhmət oxutduran sədəqə 
və özündən sonra xalqı faydalandıran bilik. 
- Allahın ən xoşuna gəlməyən adam, buyruq sahiblərini zi-
yarət edən alimdir.  
- Alimlər arasında öyünənin, yaxud ağılsızlara özünü 
göstərənin və ya xalqın ürəyini ələ almaq üçün bilik əldə 
edənin üzü cəhənnəmə yönəlmişdir. 
- Allah bir qulunu nəzərdən salmaq istəsə, biliyi ona haram 
edər.  
- Əhali arasında geniş yayılmayan, başqalarına çatdırılmayan, 
yoxsulların yolunda istifadə edilməyən bilik, kimsəyə 
faydası dəyməyən xəzinəyə bənzər.  
 63
- Bildiklərinizi başqasına öyrədin, öyrədərkən elə edin ki, sizi 
dinləyən dediklərinizi başa düşsün, öyrətdiyiniz adamı 
çətinliyə salmayın, onu sevindirin, şadlandırın, çalışın ki. 
Sizi dinləyən biliyə nifrət etməsin, qorxub çəkinməsin, əgər 
sizi dinləyən əsəbləşərsə, ona cavab verməyin, susun.  
- Hər bilik sahibi bilik üçün acdır.  
- İnsanlara xeyirli şey öyrədən, lakin dediklərinə özü əməl 
etməyən alim, xalqın qəlbini işıqlandıran, gözlərini açan, 
özünü isə yandırıb kül edən işığa bənzər.  
- Savadsızlar içərisində bilik qazanmağa çalışan, ölülər 
içərisində diriyə bənzər.  
- Bilik əldə etmək üçün ölkəsindən gedən adam, qərib diyar-
dan geri qayıdanadək Allahın əmanətindədir.  
- Biliyi ilə öyünən adama düşmən olun.  
- Kim ki, birisinə bilik öyrədibsə, həmin adam deyilənlərə 
əməl edibsə və savab qazanıbsa, həmin savabdan biliyi 
öyrədənə də çatır.  
- Kimdən bilik öyrənirsinizsə, ona hörmət edin, ona qarşı 
mehriban olun. Kimə bilik öyrədirsinizsə, ona qarşı da 
mehriban olun.  
- Biliyə dair ürəyinizdən nə keçirsə öyrənin, fəqət Allaha and 
olsun ki, biliyinizə uyğun hərəkət etməsəniz, heç bir savab 
qazanmayacaqsınız. 
- Vaxtını biliklərə yiyələnməyə sərf edən adam 
müsəlmanlığın dirəyidir. 
- Bilik tükənməz xəzinədir, o xəzinənin açarı isə soruşub 
öyrənməkdir. Soruşun, öyrənin, Tanrı rəhmət etsin sizə. 
Çünki soruşduqda dörd adama savab düşür:  soruşana, 
öyrənənə, dinləyənə və bunları sevənə. 
- Nə gözəl bəxşişdir doğru sözləri öyrənib, müsəlman 
qardaşına öyrətmək və inandırmaq. 
- Bildiklərinizi yazın, itirib batırmayın. Bildiklərini 
başqalarına öyrətməyənlərə hər şey, hətta dənizdəki balıqlar 
və göydə uçan quşlar da lənət oxuyar. 
 64
 
 65
İstifadə olunmuş ədəbiyyat 
 
1. Qurani-Kərim (Z. M. Bünyadov və V. M. Məmmədəliyev 
tərəfindən ərəb dilindən tərcüməsi). Bakı, 1997. 
2. Qurani-Kərim (Nəriman Qasımoğlu tərəfindən ərəb 
dilindən tərcüməsi). Bakı, 1993. 
3. Коран (перевод с арабского языка И.Ю.Крачковского). 
Москва,1990. 
4. Коран (перевод с арабского языка В.Пороховой). 1995. 
5. Holy Quran (with English Translation of the Arabic text) 
Published by Tahrine tarsile Quran Inc.Corona – Elm hurst 
station, New York, 1988. 
6. Axundov M.A., İsmayılov A.S. Təkamül təlimi. Bakı, 1988 
7. Qənbərov X.Q. İsa peyğəmbər dünyaya necə gəlib? Bu 
gün.  23-27 sentyabr 1998. №160. s.11 
8. Qənbərov X.Q. Yanlış nəzəriyyənin süqutu. Şəhriyar. 6 
may 1999. №18. s.7. 
9. Qənbərov X.Q. "Gözlər onu görüb dərk etməz". Bizim əsr. 
2 dekabr 2000-ci il, №139. s.12. 
10. Qənbərov X.Q. Qurani-Kərim insanın baş beyni barədə. 
Bizim Əsr.  26 dekabr 2000, №124. s.14 
11. Qənbərov X.Q. Dermatologiya və Qurani-Kərim. Bizim 
əsr. 7 oktyabr 2000, №117. s.15 
12. Qənbrov X.Q. İlk həyat harada əmələ gəlib? Bizim əsr. 20 
may 2000, № 58. s.10 
13. Qənbərov X.Q. İnsan rüşeymi necə əmələ gəlir? (I yazı) 
Bizim əsr. 4 aprel 2000, № 38. s.10 
14. Qənbərov X.Q. İnsan rüşeymi necə əmələ gəlir? (II yazı) 
Bizim əsr. 2 may 2000, № 50 s.10. 
15. Qənbərov X.Q. “Biz küləyi mayalandırma olaraq 
göndərdik…” Bizim əsr. 15 iyun 2000, № 69 s.10. 
16. Qənbərov X.Q. Qurani-Kərim və təkamül təlimi. Bizim əsr. 
8 yanvar 2000, № 03 s.10. 
 66
17. Qənbərov X.Q. İyirminci əsrin kəşfi. Nəbz. 31 mart-6 aprel 
2001 s. 12. 
18. Qənbərov X.Q. Genetik xüsusiyyətlər. Nəbz. 14-20 aprel 
2001 s.  
19. Heydərov Ə. Qurani-Kərim və Darvin nəzəriyyə-si. İdeal. 
2-9 mart 1999 s.3. 
20. Астауров Б. А. Искусственный партогенез у тутового 
шелкопряда. М.Л.: Из-в АН СССР, 1940. 
21. Бердышев Г. Д., Криворучко И. Ф. Генетика человека с 
основами медицинской генетики. Киев: Высшая школа, 
1979. 
22. Бернал Д. Вохникновение жизни. Москва: Мир, 1969. 
23. Будько М. И. Эвольюция биосферы. Ленинград: Наука, 
1981.  
24. Васильев Л. И., Воронин Н. С., Еленовский А. Г., Сере-
бякова Т. И. Ботаника. Москва, 1978. 
25. Вельш У., Ф. Шторх. Введение в цитологию и гистоло-
гию животных. Москва: Мир, 1976. 
26. Вермель Е. М. История учения о клетке. Москва: Наука, 
1970. 
27. Вернадский В. И. Биосфера. Москва: Наука, 1967. 
28. Викли К., Даты В. Биология. Биологические процессы и 
законы. Москва: Мир, 1978. 
29. Воронцов Н.Н., Сухорукова Л.Н. Эволюция органичес-
кого мира. Москва: Наука, 1989. 
30. Ганбаров Х.Г., Таги-заде З.А., Кулиева Н.А. Биотехна-
логия, Баку, 2005. 
31. Гокин Б. П. Обшая эмбриология. Москва, 1987. 
32. Грант В. Эволюция организмов. Москва: Мир, 1980. 
33. Заводский К. М. Развитие эволюционной теории после 
Дарвина. Ленинград: Наука, 1973. 
34. Зуссман М. Биология развития. Москва: Мир, 1977. 
35. Ибрахим И.А. Краткое иллюстрированное руководство 
к познанию Ислама. Баку, 2000. 64 с. 
 67
36. Иваненко М., Корабельников В. Живое прошлое земли. 
Москва: Наука, 1987.  
37. Иорданский Н. Н. Развитие жизни на земле. Москва: 
Наука, 1981. 
38. Киорре А. Г., Краткий очерк эмбриологии человека. 
Ленинград, 1967. 
39. Климович Л.И. Книга о Коране, его происхождении и 
мифологии. Москва, 1986. 
40. Лобашев М. Е. Генетика. Ленинград: Из во ЛГУ, 1967. 
41. Манковский Н. Б., Минц А. Я., Кузнецова С. М., Бело-
ног Р. П. Долгожители нейро-физиологические аспек-
ты. Ленинград: наука, 1985. 
42. Мануилова Н. А. Гистология с основами эмбриологии 
Москва, 1973. 
43. Монин А. С. История земли. Ленинград, 1977. 
44. Мюнтцинг А. Генетика общая и прикладная. Москва: 
Мир, 1967. 
45. Неструх М. Ф. Происхождение человека. Москва,1970 
46. Первукина Н. В. Проблемы морфологии и биологии 
цветка. Москва:  Наука, 1971. 
47. Правин Ф. Н. Дарвинизм. Москва, 1968. 
48. Ратнер В. А. Краткий очерк теории молекулярной эво-
люции. Новосибирск. 1992. 
49. Рибо Т. Наследственность душевных свойств, 1984. 
50. Северцов А. С. Основа теории эволюции Москва, 1987. 
51. Солбриг О., Солбриг Д. Популяционная биология и 
эволюция. Москва: Мир, 1982.  
52. Токин Б. П. Общая микробиология.  М.,1997 
53. Фокс Р. Энергия и эволюция жизни на земле. Москва: 
Наука, 1992. 
54. Фролькис В.В. Старение и биологические возможности 
организма. Москва, 1975. 
55. Хужановски В.Г., Понамаренко С.Ф. Ботаника, Москва, 
1982. 
 68
56. Чукичев И.П. Физиология человека. Москва: Медици-
на, 1965. 
57. Шноль С. Физико-химические факторы биологической 
эволюции. Москва: Наука, 1979. 
58. Яблоков А. В., Юсуфов Л. Г. Эволюционное учение. 
Москва, 1998. 
59. Bell A.G. The duration of the life and conditions associated 
with hongevity: A study of the hude geneology. 
Washington, 1918. 
60. Bodemer C.W. Modern embriology. New York, Toronto, 
London, 1968. 
61. Brown H. Planitary systems associated with main sequence. 
Stars-Sience. 1964, v.145, P.1177-1181. 
62. Carlson B.M., Pattens foundations of Embriology. New 
York, Tokyo, Toronto, 1974. 
63. Duddington C.L., Evolution in plant design, London, 1969. 
64. Harrison G.A., Weiner J.S., Tanner J.M., Barricot N.A. 
Human biology. New York , Oxford, 1964. 
65. Johanson D.C, Edey M.A. Lusu the biginings of Human-
kind. A Warner Communications company. USA, 1981, 
294 c. 
66. Noback C., Demarst R. The human nervous system. New 
York, 1975. 
67. Pearl R. The ancestry of the long-lived. Baltimore, 1934. 
68. Presson J., Jenner J. Biology: dimensions of life. New-
York: Published by McGraw-Hill, 2008. 
69. Raff R.A., Kaufman T.C., Embryos, genes and evolution. 
London, 1983. 
70. Sturkie P.D. (editor) Basic phisyology. New York. 
Heidelberg. Berlin, 1981. 
71. A desire to duplicate// NY Times magazine, 04 febr. 2001. 
72. www. ufolog.ru/article.aspek?control. 
 69
MÜNDƏRİCAT 
 
 ÖN SÖZ ............................................................................................... 3 
 GIRIŞ .................................................................................................. 5 
TƏKAMÜL TƏLIMINƏ AID ........................................................... 7 
İlk həyat harada əmələ gəlib? ................................................................ 7 
"Və Allah sizi yerdən yaratmış, bitki tək bitirmiş sizi» ........................ 8 
İnsanın mənşəyi barədə Darvin nəzəriyyəsinə münasibət ..................... 11 
Bir məktubun izi ilə .............................................................................. 12 
«… Onlara: həqir, zəlil meymunlar olun – deyə əmr etdik» ................. 13 
"O, sizi bu minvalla çoxaldır" ............................................................... 18 
EMBRIOLOGIYAYA AID ............................................................... 23 
İnsan rüşeymi necə əmələ gəlir? ............................................................ 23 
“O, sizi analarınızın bətnində üç zülmət  
içində yaranışdan yaranışa salaraq yaradır”........................................... 26 
“O, insana laxtalanmış qandan yaratdı” ................................................ 27 
İsa peyğəmbər dünyaya necə gəlib? ..................................................... 32 
KLONLAŞMAYA AID QURAN AYƏLƏRI .................................... 35 
İNSAN ANATOMIYASI VƏ FIZIOLOGIYASINA AID................ 38 
“Biz onun kəkilindən yapışıb sürükləyəcəyik”...................................... 38 
“Gözlər onu (görüb) dərk etməz” ......................................................... 40 
DERMATOLOGIYAYA AID ............................................................ 43 
“… O dəriləri başqasıyla əvəz edəcəyik…” .......................................... 43 
“Bəli, Biz onun barmaqlarını da düzəfltməyə qadirik”.......................... 45 
GENETIKAYA AID ........................................................................... 48 
“… Adəm oğullarının bellərindən nəsillərini  
çoxaldıb onları özlərinə şahid tutarıq”................................................... 48 
“…O, vaxtı müəyyən olunmuş bir yazıdır…” ...................................... 49 
BOTANIKAYA AID ........................................................................... 52 
“… Bütün meyvələrdən cüt-cüt yaradan…” ......................................... 52 
Həşəratla tozlanma barədə ..................................................................... 53 
“Biz küləyi mayalandırma olaraq göndərdik” ...................................... 54 
DIN VƏ ELM BARƏSINDƏ BƏZI  MÜLAHIZƏLƏR................... 56 
İstifadə olunmuş ədəbiyyat ................................................................... 62 
 
 
 70
Khudaverdy G. Ganbarov 
 
Holy  Quran and Biology 
Baku , 2009, 68 p. 
 
Sientific thoughts in fild of biology, which  1400 years 
ago have been given in Holy Quran are demonstrated in this 
book. These thoughts cover a rang of questions concerning the-
ory of evolution, embriology, cloning, human anatomy and 
physiology, dermatology, genetics and botany. Guran verses, 
their interpretations and modern sientific evidences are pro-
duced. 
 
             
 
 71
 
Xudaverdi Qənbər oğlu Qənbərov 
Bakı Dövlət Universitetinin professoru, 
biologiya elmləri doktorudur. 1949-cu il-
də Talış dağları qoynunda anadan olmuş-
dur. 1973-cü ildə Azərbaycan Dövlət 
Universitetinin biologiya fakultəsini 
bitirib, 1974-83-cü illərdə keçmiş SSRİ 
Elmlər Akademiyasının bioloji elmi mər-
kəzində işləmişdir. Burada 2 il yaradı-
cılıq təcrübəsi keçmiş, sonra “mikrobi-
ologiya” ixtisası üzrə aspiranturaya daxil 
olmuş və 1979-cu ildə namizədlik, 1990-
cı ildə isə doktorluq dissertasiyası 
müdafiə etmişdir. Mikrobiologiya və biotexnologiya sahəsində tan-
ınmış alimdir. 200-dən cox elmi əsərin, o cümlədən 10 ixtiranın və 
13 kitabın müəllifidir.  
Əlavə məşğuliyyəti:  
1) 1980-ci ildən bəri Şərq təbabətinin sirlərini öyrənməklə 
məşğuldur və bu sahədə böyük təcrübəyə malikdir; 
2) 1990-ci ildən müqəddəs Quranda biologiya və sağlamlıq 
barədə olan fikirləri ayırd etmək və bu fikirlərin elmiliyini sübut edən 
müasir elmi dəlilləri axtarıb tapmaq üzərində çalışır.  
Bu sahələrdə tərtib etdiyi kitabçalar: “Sağlam yaşamağın sirləri” 
1997 və 2002-ci illərdə, «Tibet təbabəti» 2006 və 2008-ci illərdə nəşr 
olunmuşdur.  
Diqqətinizə təqdim olunan “Qurani-Kərimdə bioloji fikirlər” 
yazısının 1-ci nəşri 2001-ci ildə çapdan çıxmışdır. 
 72
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Çapa imzalanmışdır: 20.02.2009.  
Formatı 60x84 1/16.  
Həcmi 4,25 ç.v. Sayı 300.  
«Bakı Universiteti» nəşriyyatı, Bakı ş.,  
AZ 1148, Z.Xəlilov küçəsi, 23. 
 73
 
