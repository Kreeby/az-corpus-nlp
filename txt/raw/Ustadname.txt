 
1 
 
                                                          Zaur  USTAC 
 
 
 
 
        USTADNAMƏ 
          (KİTAB  HAQQINDA  KİTAB) 
 
 
                                    
 
 
                                Bakı - 2016 
 
 
2 
 
Zaur USTAC 
“USTADNAMƏ” (KİTAB HAQQINDA KİTAB) 
Birinci nəşr – 2016, 106 səh. 
 
 
 
 
 
Bu kitab Ağdam rayon, Yusifcanlı kənd orta 
məktəbinin Dil-Ədəbiyyat müəllimi Qasımov 
Həsən müəllimin əziz xatirəsinə həsr olunub. 
 
İSBN  978-9952-8298-5-3 
 
                                              © Zaur USTAC, 2016. 
 
 
 
3 
 
                                  “Yazarlar, ancaq yazarlar....” 
                                                              (Müəllifdən) 
                     USTADNAMƏ 
                                                            (Kitab haqqında kitab) 
 
   Salam dəyərli oxucum. Bu kitabı bir növ özüm üçün 
hesabat  xarakterli hesab etdiyimə görə belə adlandırmaq 
qərarına gəldim. Şeirlər toplusu olan bir kitabın girişində 
yazdığım bu kiçik haşiyənin yaranmasının iki əsas səbəbi 
var. Birinci ən əsas səbəb ailəmdən başlamış və müxtəlif 
təhsil müəssisələrində müəllimlərimdən aldığım mühüm 
nəsihətlər vardır ki, onları başqalarının da faydalanması 
üçün əlçatan etməkdir. İkinci səbəb istər dost-tanışların, 
istərsə də çoxsaylı oxucu məktublarının daim maraq 
obyekti olmuş “şeir necə yaranır, bu şeirləri necə yazırsız, 
müxtəlif  sözləri necə bir-birinin yanına belə düzürsüz” və 
s.  bu  kimi sualları cavablandırmağı  özümə borc bildim. 
   Ona görə hesabat xarakterli deyirəm ki, artıq əsrin 
dördə biri arxada qaldı. İlk yazım 24 May 1988 – ci il, 
Ağdamda nəşr olunan “Lenin yolu” (sonralar “Ağdam”) 
qəzetinin 62-ci (7194) sayında, 4-cü səhifədə nəşr 
olunanda  adi məktəbli idim. Bu cümləni indi adi sözlər 
kimi bura yazsam da həmin günün təəssüratları tamam 
 
4 
 
başqa idi. Hələ onu demirəm ki, heç gözləmədiyin anda 
(əlbətdə, birinci dəfə  mənim heç bu barədə anlayışım 
yox idi) səni poçta çağırıb pul verirlər və deyirlər ki, 
bunun adı qonorardır...   Bu sətirləri qeyd etməkdə 
məqsədim ondan ibarətdir ki, az müddət deyil, necə 
deyərlər - “bir igidin  ömrüdür”. O vaxtdan gör nələr 
keçib. Qurululuş tamam dəyişdi. Dostlar dönüb düşmən, 
düşmənlər dönüb dost oldular. Bir sözlə çox əhvalatlar 
oldu, çox. Sadəcə mövzuya aidiyyatı olmadığına görə biz 
onların üstündən sükutla keçirik. Bu xırda giriş - məlumatı 
ona görə verirəm ki, aşağıdakı fikirləri söyləməkdə özümü 
tam haqlı sayıram. Eyni zamanda onu da bildirmək 
istəyirəm ki, aşağıda qeyd edəcəyim fikirləri bəyan etmək 
üçün uzun müddət yaşımın 40-ın üzərinə gəlməsini 
gözləmişəm. Daha əvvəl ona görə bəyan etməmişəm ki, 
birdən səhvə yol verərəm. Əgər 35-də bir söz deyib 40 –
da özüm bilsəydim ki,  heç də belə deyil, bu çox dözülməz 
bir hal olardı mənim üçün. İndi tam məsuliyyətlə deyirəm 
ki, bəli bu belədir. Əgər desəm ki, ilk şeiri yazanda 5 
yaşım var idi və ya 10 yaşım var idi bu yalan olar. Bu 
barədə sadəcə onu deyə bilərəm ki, erkən yaşlarda şeir 
yazmağa başlamışam. Yəni, yazı yazmaq üçün ən azı 
hərifləri tanımaq vacib idi. Deməli hərifləri tanıyandan 
sonra yazmağa başladım. Ancaq bu yerdə tam səmimi bir 
etiraf da etmək istəyirəm. Hələ heç hərifləri tanımayanda 
 
5 
 
da dəftəri qabağıma qoyub, nəsə  yazırmış  kimi  sətirləri  
ziq-zaqla  axıra  qədər səliqə ilə doldurur, sonra aşağı 
sətirə keçirdim. Beləcə vərəqləri, dəftərləri doldururdum.  
Məhz bu səbəbdən mən yazmağı və oxumağı məktəbə 
getməzdən çox əvvəl əmimdən evdə öyrəndim. Beləliklə, 
ilk müəllimimin – mənə yazmağı və oxumağı öyrədən 
adamın adını açıqlayıram. Bu şəxs mənim əmim 
Yaməndir. Bu səbəbdən nə qədər qələm əlimdədir ona 
bir ömür boyu minnətdarlıq borcum var. Burada ilk 
müəllimimdən gördüyüm və sizə edəcəyim ilk tövsiyyə 
gəlir, çalışın ki, uşaq məktəbə getməmiş hələ evdə olanda 
(normal uşaq 4-5 yaşlarında buna qadirdir) ən azından 
doğma ana dilində yazmağı və oxumağı bacarsın. 
Deyərdim ki, bu olduqca vacib və mühüm məsələ olub, 
uşağın bütün gələcək təhsil həyatı üçün qoyulan ən 
böyük sərmayədir. Bu bünövrə olmasa sonrakı 
mərtəbələri dayaq söykəməklə çox çətinliklə 
qaldıracaqsız. İkinci artıq oxumağı bacaran kimi, kiçik 
həcimli uşaq kitabları alıb oxumaq vərdişləri 
formalaşdırmaq lazımdır. Bunun üçün heç də uşağın 
məktəbə gedib, dərslik oxumasını gözləmək vacib deyil. 
İndi o qədər maraqlı uşaq kitabları var ki... Bu arada 
mənim oxuduğum ilk uşaq kitabı “Qızıl şamdan” 
adlanırdı. İndi də yadımdadır. Atam mənim üçün üç 
balaca uşaq kitabı almışdı, “Qızıl şamdan” – ı birinci 
 
6 
 
oxuduğuma görə, ya  mənə çox təsir etdiyindən yadımda 
qalıb. Təəssüfki, o biri ikisinin adını xatırlamıram. 
   Nəhayət məktəb həyatı başladı. Onu qeyd edim ki, 
göründüyü kimi məktəbə tam hazır getdiyimdən demək 
olar ki, hazırlıqdan birbaşa birinci sinfə keçirdiklərin 
nəzərə almasaq  ibtidai siniflər heç nə ilə yadda qalmayıb. 
O vaxtlar ibtidai siniflər üçüncü sinifdə bitirdi. Dördüncü 
sinif biologiya müəllimi Rövşən müəllimin çox dəyərli bir 
məsləhəti ilə yadımda qalıb. Onu qeyd edim ki, oxumaq, 
mütaliyə etmək bacarıqlarımın formalaşmasında bu 
müəllimin əməyi böyük olmuşdur. Bu müəllimimə də bir 
ömür boyu minnətdarlıq borcluyam. O, bizə vaxtdan necə 
istifadə etməyi öyrətməyə çalışırdı. Onun bu vaxt bölgüsü 
məsələsinin necə ciddi-cəhdlə vacib olduğunu bizə 
anlatdığı yadıma düşdükcə əsl müəllimin obrazı gözüm 
önündə canlanır. Yaradana şükür edirəm ki, məni həmişə 
lazım olan məqamlarda lazımi insanlarla – müəllimlərlə 
rastlaşdırıb. Rövşən müəllim bizə belə anladırdı. Hamının 
evində  başının üstündə (divarda), stolun üstündə, 
cibində, çantasında vaxt bölgüsü cədvəli olmalıdı.  Vaxtı 
elə - belə, başdı - başına buraxmaq olmaz. Vaxta nəzarət 
etmək lazımdır. Vaxtı bölüşdürmək lazımdır. Rövşən 
müəllimin dördüncü sinifdə verdiyi bu məsləhətə hələ də 
əməl edirəm. Ziyan görməmişəm. Dördüncü sinifdə daha 
bir gözəl insan bizə müəllimlik  etməyə başladı. Bu Rus 
 
7 
 
dili müəllimi Asif müəllim idi. Onun tövsiyyəsinin Rus dili 
ilə heç bir əlaqəsi olmasa da mənim üçün çox dəyərli bir 
məsləhət oldu. Bu gün də bu  məsləhətə əməl edirəm. 
Bəlkə də Asif müəllim elə birinci dərs günü bu sözü bizə 
demişdi. Yəqin ki, bu belədir. O, belə demişdi: -“ Bax, elə 
bu gün evə gedən kimi hərə özünə bir qalın dəftər tutsun, 
hər gün maraqlı nə baş versə axşam, günün sonunda ora 
qeyd edin. Bu dəftərə gündəlik deyirlər. İllər keçəcək 10 
ildən, 20-ildən sonra nə qədər xeyirli bir iş tutduğunuzu 
özünüz görəcəksiz...”, “kim istəyir tutsun, bunu mən sizin 
üçün deyirəm, yoxlamayacam, dərsimizə aid deyil, sizin 
inkişafınız üçün vacibdir...” Həqiqətən də Asif müəllim 
sonralar nə bir dəfə də olsun o mövzuya toxundu, nə də 
kimin gündəlik tutub-tutmadığını yoxladı. Bu bizə lazım 
idi. O da bir dəfə deyib vəzifə borcunu yerinə yetirmişdi...  
Keçdik beşinci sinfə birinci  dərsdəcə Ədəbiyyat 
müəllimimiz Həsən müəllim (bu kitab Ədəbiyyat 
müəllimim Həsən müəllimin ruhuna ithaf olunur) belə bir 
sual verdi: - “Kimin evdə kitabxanası var?” – bu bizim ilk  
Ədəbiyyat dərsinin  lap sonları idi. O vaxt kitabxana 
anlayışın tamam fərqli  şəkildə qavradığımıza  görə,  heç 
kimin dillənmədiyini görəndə Həsən müəllim bir də 
soruşdu: -“ Kimin evdə dərsliklərdən əlavə kitabları var, 
şeir, nağıl və s. ?” - bu vaxt o sıradan, bu sıradan əllər 
qalxmağa başladı. “Əllərinizi salın aşağı, ola bilsin bəlkə 
 
8 
 
də kiminsə bu gün heç bir dənə də kitabı yoxdur. Sizə bir 
söz deyim, kim şəhərə gedəndə, atanız, əminiz, dayınız, 
böyük qardaşınız tapşırın sizə bir kitab alıb gətirsin. 
Bugün, sabah özünüz də böyüyüb tez-tez şəhərə 
gedəcəksiz, hər gedəndə bircə kitab alıb gətirsəz,  
məktəbi bitirəndə görəcəksiz ki, böyük bir kitabxananız 
var.” – bu Həsən müəlimin  birinci Ədəbiyyat dərsində 
növbəti beş il üçün evə verdiyi tapşırıq idi. Ruhu şad 
olsun. Burada daha vacib bir məqama toxunmaq 
istəyirəm. Deməli, bu hadisə məktəbə getməmiş baş 
verib. Yayda. Yəni həmin yaydan sonra Sentyabrda dərs 
açılanda birinci sinfə gedəcəkdim. Nənəm 
uşaqbağçasında aşbaz işləyirdi. Arada anam icazə 
verəndə nənəmin yanına gedib, orada uşaqlarla 
oynayırdıq. Bura kəndin mərkəzində nisbətən böyük, 
qapalı həyəti olan bir yer idi. Uşaqbağçası, kəndin 
kitabxanası, həkimxana və kənd klubu bir – birinin 
yanında yerləşirdi. Biz içəridə, otaqda nənəmin yanında 
oynayırdıq. Bağçanın müəlliməsi dedi ki, gedim bir kitab 
götürüm oxuyum, mən dedim ki, mən də götürmək 
istəyirəm, təəccüblənsə də məni də apardı. Yadımdadır 
ki, müəllimə Salam Qədirzadənin o vaxt xüsusilə 
gənclərin çox oxuduğu, demək olar ki, əldən - ələ gəzən 
(indi adı yadımda deyil) bir kitabını götürdü. Mən də 
kitabxanaçıya dedim ki, Adil dayı mənə də bir kitab ver 
 
9 
 
oxuyum. O isə cavabında dedi: - “Adil dayı yox, Adil 
müəllim deyərlər”- və getdi mənə kitab gətirməyə. Çox 
keçmədi, əlində jurnal şəklində olan bir qırmızı kitabla 
qayıtdı. Səhv eləmirəmsə adı “İliçin uşaqlığı” idi – dəqiq 
yadımda deyil. Onu bilirəm ki, Lenin uşaqlıq vaxtından 
bəhs edən bir kitab idi. Sonralar o kitabı bəlkə də on dəfə 
təkrar-təkrar oxudum. Nəsə, Adil müəllim kitabı gətirdi, 
mənim adıma abunəçi vərəqi açdı, yazdı-pozdu və kitabı 
mənə verib dedi: - “Get oxu, gedəndə gətirib təhvil 
verərsən. Cırma, pozma, ləkələmə.” Mən də - “oldu” – 
deyib getdim oxumağa. Elə kitabxanadan çıxan kimi 
həyətdə aşmış böyük qoz ağacının  kötüyünün üstündə 
oynayan uşaqlar məni də çağırdılar oynamağa. Təbii ki, 
mən də kitabı kötüyün üstünə qoyub, onlara qoşuldum. 
Başladıq oynamağa. Bir vaxt ayıldıq ki, artıq axşamdı. Belə 
olanda adətən nənəmiz deyərdi: - “Bala, bala yenə şeytan 
sizi kirayə tutmuşdu???” – mənasını anlamasam da bu 
sözün mayasında bizim gördüyümüz nəsə qəbahət bir işin 
dayandığın anlayırdım. Sən demə, Adil müəllim də 
əvvəlcədən göz qoyurmuş, görüb ki, mən heç kitabı 
açmadan necə kötüyün üstünə qoydumsa, eləcə də 
götürüb gəlirəm təhvil verməyə.... Əlimdə kitab 
yaxınlaşdım Adil müəllimə, kitabxananın qarşısındakı 
hündür talvarın altında stul qoyub oturmuşdu. Kitabı 
verib, getmək istəyirdim ki, Adil müəllim soruşdu: - 
 
10 
 
“Oxudun?” Mən də ani olaraq cavab verdim ki, bəli. Adil 
müəllim kitabı açıb ordan-burdan suallar verməyə 
başladı. Təbii ki, cavab verə bilməzdim. Çünki, kitabı 
apardığım kimi də gətirmişdim. Adil müəllim də bunu 
yaxşı bilirdi. O gün Adil müəllim “Oxudun?” – sualından 
başqa mənə heç bir söz demədi... Ancaq mənim o günkü 
pərtliyim bu gün də hər yadıma düşəndə məni narahat 
edir... Bu kitab mənim kitabxanadan götürdüyüm ilk kitab 
kimi yadımda elə qaldı ki, bu hadisədən sonra nəin ki, 
kitabxandan götürdüyüm,  dost-tanışdan aldığım kitabları 
hətta hardasa gördüyüm bir elanı, afişanı mütləq 
oxumalıyam... 
   Beləcə maraqlı məktəb həyatı başa çatdı. Orta məktəbi 
bitirəndə Həsən müəllimin dedikləri düz çıxmışdı. Artıq 
təxminən 450-500 kitabdan ibarət özümə görə zəngin bir 
kitabxanam var idi. Düzdü, kitabların çoxunu atam 
almışdı, ancaq bu mənim kitabxanam idi. Həm də birinci 
şəxsi  kitabxanam. Bakı Dövlət Universitetinin tələbəsi 
oldum. Bu məktəb o vaxtlar prorektor olmuş Rasim 
müəllimlə bir-iki maraqlı söhbətdən bir də birinci kursda 
uşaqlarla çəkdirdiyim  fotodan başqa heç nə ilə yadda 
qalmadı. Bircə, o vaxtlar əsas binanın girişində asılmış 
Birinci Qarabağ Müharibəsində şəhid olan tələbələrin 
portretləri hələ də gözümün önündən getmir. Hamısa da 
yuxarı kurs tələbələri idi... Sonralar nədənsə o portretləri 
 
11 
 
oradan yığışdırdılar.  Elə oldu ki, mən də orduya 
qoşuldum. Birinci Qarabağ Müharibəsində iştirak etdim. 
Ancaq, harda olsam da ən azı yanımda bir-iki kitab, 
cibimdə isə mütləq qələm və dəftərçə var idi. Bunu məni 
yaxından tanıyanların hamısı təsdiq edə bilər. Bütün 
əsgərlik boyu mənim dolabım olduğum bölüyün 
kitabxanası olub. Bu gün də həmin kitablardan ən azı ikisi 
mənim kitabxanamda qalmaqdadır. Beləcə atəşkəs oldu. 
Daha bir il də ötdü. Komandirlərin təşəbbüsü  və əsgər 
yoldaşlarımın təkidi ilə təhsili davam etdirmək qərarına 
gəldim. Hərbi hissədən beş günlük məzuniyyət verdilər ki, 
sənədlərimi toplayım. Sənədlərimi topladım, hərbi 
hissəyə qayıtdım. Yenidən müddətsiz məzuniyyət verib 
oxumağa göndərdilər. Sənədlər qovluqda gəldim Bakı 
Dövlət Universitetinə. Rasim müəllimlə elə onun 
kabinetində xeyli söhbət etdikdən sonra bir az onun 
məsləhəti, bir az da xeyir duası ilə sənədlərimi verdim 
Bakı Ali Birləşmiş Komandanlıq Məktəbinə və təhsilimi 
orada davam etdirdim. Beləliklə kursant həyatı başladı 
onu qeyd edim ki, oxumaq, öz üzərində məşğul olmaq 
üçün kursantın imkanı, vaxtı tələbəninkindən qat-qat çox 
olur. Bu vaxtlar mən artıq üçüncü böyük kitabxanamı 
yaratmışdım. Bu məktəbdə çox yaxşı müəllimlərim olub. 
Ancaq burada mövzuya aid olduğuna görə, dörd il bizə 
“Atış və döyüş işi” – fənnindən dərs demiş Loğman 
 
12 
 
müəllimin adını çəkməyi özümə borc bilirəm. Yadımdadır, 
dördüncü kursun son günləri idi. Loğman müəllimin 
fənnindən dövlət imtahanlarına hazırlaşırdıq. Loğman 
müəllim bu imkandan istifadə edib bizə öz tövsiyyələrini   
verirdi. Sizcə birinci məsləhət nə ola bilərdi? Onun  dediyi 
sözbəsöz yadımdadır: - “ Harda olursuz olun başınızın 
üstündə kitab qoymağa heç olmasa bir gözlü rəfiniz 
olsun” Loğman müəllimin bu tövsiyyəsinə bütün 
xidmətim boyu əməl etdim. Rəf olmayanda kitablarımı 
mərmi qutularında saxladım. Dördüncü kitabxanamın 
kitabları sözün əsl mənasında barıt qoxulu kitablar idi. 
Ordu həyatı da başa çatdı. Unutma ki, dünyada daimi heç 
nə yoxdur. Zaman ən iti dağ çayından belə sürətlə axır. 
Elə ki, mülki həyata başladım, gördüm ki, oxumadan 
olmur. Lap elə bu gün də maraqlı bir kurs diqqətimi cəlb 
edən kimi tez ora yazılıb iştirak edirəm, öyrənirəm. Belə 
kursların birində Mustafa Ünlü adlı müəllimimin kitab 
haqqında növbəti bir tövsiyyəsini eşitdim: - “İçimizdən 
birisini hansısa bir mövzu narahat edirsə və ya kimsə hiss 
edirsə ki, onun deməyə, kimlərəsə çatdırmağa sözü var 
mütləq bunu kitab kimi yazmalı özündən sonra gələcək 
nəsillərə ötürməlidir” İnanın ki, bu məqama qədər heç 
vaxt kitab yazmaq xəyalında olmamışdım. Onu qeyd edim 
ki, bu hadisədən heç bir il keçməmış “Oriyentir Ulduzu” 
çapdan çıxan kimi dərhal birini yazıb dəyərli müəllimim 
 
13 
 
Mustafa Ünlüyə göndərdim. Düzü, indi bu sətirləri 
yazarkən düşünürəm, niyə “Oriyentir Ulduzu” – ndan 
əvvəl çapdan çıxmış üç şeir kitabların deyil məhz onu 
göndərmişəm müəllimimə??? Ümumiyyətlə, nə qədər 
araşdırsaq da, dəqiq olmağa çalışsaq da  həyatımız 
suallarla doludur. Mövzunun  sonunda  nəzərinizə 
çatdırmaq istəyirəm ki, bu gün həyatımın müxtəlif 
dövürlərində mövcud olmuş beş fərqli kitabxanamın  
hamısından (zabitlik dövrü istisna olmaqla, çünki, bu 
kitablar çətin tapılan sırf ixtisas kitabları olduğuna görə 
bütün  kitabxanamı elə ağzı bağlı – böyük mərmi 
qutusunda xidmətdə qalan zabit yoldaşlarıma hədiyyə 
etdim) heç olmasa bir – iki nümunə olmaqla təxminən 
min kitabdan ibarət olan, zəngin bir kitabxanaya  
sahibəm.  Daha maraqlısı odur ki, bu kitabların içərisində 
ondan artıq kitabın müəllifi mən özüməm. İndi mən də 
düşünürəm və eyni zamanda sizə də sual edirəm, əgər 
müəllimlərimin məsləhət və tövsiyyələrinə əməl 
etməsəydim bu nəticəyə nail ola bilərdimmi? – Sizin nə 
cavab  verəcəyinizi gözləmədən öz qənaətimi sizinlə 
bölüşmək istəyirəm. Bu günə qədər qazandığım bütün 
naliyyətlərimə görə əvvəl müəllimlərimə  sonra isə 
kitablara borcluyam.... 
   İndi gələk, ikinci məsələyə. İlk əvvəl onu qeyd edim ki, 
(mən bunu dəfələrlə qeyd etmişəm) sözü kimin 
 
14 
 
deməyindən, qələmə almağından asılı olmayaraq 
mənbəyi təkdir, ancaq zaman və məkan şərtdir. Buradan 
məntiqi olaraq belə nəticəyə gəlmək olar ki, eyni 
məzmunlu sözü müxtəlif insanlar, başqa-başqa 
zamanlarda, dünyanın dəyişik yerlərində bir –birindən 
xəbərsiz şəkildə deyə və ya qələmə ala bilər. Əlbətdə, bu 
mənim subyektiv fikrimdir. Hamı azad düşüncə haqqına 
sahib olduğuna görə əksini  də  iddia  edə və ya sadəcə  
razılaşmaya bilər. Məncə, söz yaradıcılığı (fərqi yoxdur 
nəsr və ya nəzm) üç əsas şərtə söykənir. Birinci bu genlə, 
nəsillə bağlıdır. İkinci mühitlə, yəni gələcək yazarı əhatə 
edən, təbiət, insanlar və yaşam tərzi, həyat şəraiti. 
Üçüncü isə daha maraqlı şərti ruhdur. Gələcək yazarın 
ruhu. Mən tam məsuliyyətlə deyirəm ki, 4 yaşlı Zaurun 
ruhu ilə 40 yaşlı Zaurun ruhunun arasında heç bir fərq 
yoxdur. Zaur  14 yaşında yazdığı şeirlərdə işlətdiyi sözləri 
41 yaşında da işlədir. O vaxt da şeirdə ard-arda muncuq 
sapa düzülən kimi sözləri yazanda çoxunun mənasın 
bilmirdim. İndi də belə olur. Onu qeyd edim ki, mənim 
bütün bu dediklərim söz gələndə kağız – qələm axtaran 
və ya indiki  müasir dövürdə telefona, planşetə yazan 
adamlara aiddir. Yoxsa, kağız - qələmi qabağına qoyub 
söz axtaran adamlara deyil. Mən hətta bir az irəli gedib 
söz yaradıcılığının  reinkarnasiya hadisəsini sübut edən 
tutarlı dəlillərdən biri olduğunu iddia edərdim. Çünki, 
 
15 
 
yenə qeyd edirəm, istər nəsr, istər nəzm söz yazılanda 
bir-birinin ardınca elə gəlir ki, sanki, kimsə sözbəsöz diktə 
edir. Yazanın boynuna sadəcə vaxt tapıb bu sözləri qəbul 
etdiyi kimi qeyd etmək qalır. Məhz buna görə də ilk 
vaxtda anlamını bilmədiyimiz sözü yazmağımız məntiqi 
cəhətdən doğrudur. Mən yazıları müxtəlif adlarla növlərə 
bölməyi xoşlamıram. Bəlkə də bacarmıram. Mənim üçün 
bütün yazılar iki qrupa bölünür. Tamlar və natamamlar. 
Əgər söz gələn məqamda imkanın olub onu olduğu kimi 
qeyd edirsənsə, bu olur tam. Yox əgər həmin məqamda 
yazmaq alınmırsa, sonradan onu yadında qalan kimi 
yazırsansa bax bu olur natamam. Bu yazlar ilk 
oxunuşdaca seçilir. Şeirləri hansısa başqa dilə tərcümə 
etməyin əleyhinəyəm. Uzaqbaşı bir şeiri eyni köklü ana 
dilin başqa-başqa qruplarına, şivələrinə, ləhcələrinə 
uyğunlaşdırmaq olar. Məsələn biz ana dilmizdə 
yazdıqlarımızı Osmanlı türkcəsinə, türkmən ləhcəsinə  və 
ya özbəkcəyə uyğunlaşdırmaq olar. Yoxsa, sən bunu çevir 
rus dilinə, ingilis dilinə, fars dilinə və s. Bu yol verilməz bir 
haldır. Yəni bu vaxt sən yazdığın qalır bir kənarda, ortaya 
tamam qondarma bir məhsul çıxır. Bu barədə sözümü öz 
başıma gələn bir misalla yekunlaşdırmaq istəyirəm. 
Demək “Tuncaya” şeiri  bəlkə də 10-15 dəqiqə ərzində 
gəlib: 
 
 
16 
 
             TUNCAYA 
Tanrı tutub, ağ torpaqdan mayanı, 
Gündoğandan Günbatana  sənindi! 
Nişan verib, yeddi günlük Ayını 
Əksi düşən tüm torpaqlar sənindi 
*      *      * 
Xəzəri ortaya düz qoyub nişan, 
Boynuna dolanan Hilal sənindi! 
Ən uca zirvələr, ən dərin göllər 
Ormanlar, dəryalar, düzlər sənindi! 
 
*      *      * 
Tanrının payıdı, lütf edib sənə, 
Tanrıya sarsılmaz inam sənindi! 
Ataya, Anaya, qocaya hörmət 
Sirdaşa  sədaqət, güvən sənindi! 
*      *      * 
Zamanla hökm etdin tüm yer üzünə 
Hakimiyyət sənin, höküm sənindi! 
Aman istəyəni  kəsmədin heç vaxt, 
Ən böyük ədalət, güzəşt sənindi! 
 
 
17 
 
*      *      * 
Ata-baban, zaman-zaman qıymadı, 
Güzəşt etdi, yazıq-yuzuq, səfildi... 
Xilas etdi, bağışladı ənamlar, 
Yamana yaxşılıq,  ancaq sənindi! 
*      *      * 
Döyüşdə, düşməni alnından vuran, 
Süngüsü əlində ərlər sənindi! 
Savaşda, uçağı kəməndlə  tutan, 
Qüvvəsi qolunda nərlər sənindi! 
*      *      * 
Dəli-dolu Türk oğullar cahana 
Bəxş etdiyi şərəfli ad sənindi! 
Adı gəlsə, yeri-göyü titrədən 
Qorxu bilməz,  şanlı əsgər sənindi! 
*      *      * 
Çöldə simgə etdin Qurdu sancağa, 
Kəhər Atın ən yaxşısı sənindi! 
Ay-yıldızı nişan tikdin Bayrağa, 
Zəkalar, dühalar tümü  sənindi! 
 
 
 
18 
 
*      *      * 
Tutduğun yol tək Tanrının yoludu, 
Aydın zəka, tər düşüncə sənindi! 
Çoxu deyir, tay dünyanın sonudu, 
Fəqət  bilməz, yeni dünya sənindi!!! 
                                             10.10.2011. Bakı. 
 
 Yazandan sonra oturub bu şeiri oxuyuram; 
“Döyüşdə, düşməni alnından vuran, 
Süngüsü əlində ərlər sənindi! 
Savaşda, uçağı kəməndlə  tutan, 
Qüvvəsi qolunda nərlər sənindi!” 
 
bu bəndə çatanda dayandım. Özüm-özümə deyirəm, bu 
lap ağ oldu ki, “Savaşda, uçağı kəməndlə  tutan,” 
bu boyda şişirtmə olmaz. Bu bəndi sildim. Gördüm nəsə 
əlaqə pozulur bir –neçə bənd sildim. Şeir oldu heç. 
Qoydum kənara. Bu hadisədən bir müddət keçəndən 
sonra kitab dükanlarının birində almaq üçün kitab 
seçirəm. Birdən əlimdəki göyüzlü, hələ kimdən, nədən 
bəhs etdiyi mənə məlum olmayan kitabın üzqabığına 
çıxarılmış bir cümləyə sataşdı. O cümləni olduğu kimi 
yazıram: -“Osman Baturun 11 yıla sığdırdığı əfsanəvi milli 
 
19 
 
mücadiləsi dildən-dilə anlatıla-anlatıla gəlmişdir. 
Kəməndlə uçaq düşürən, düşmənə aman verməz cəsarəti 
və nişançılığı ilə dolu həyat mücadiləsi....” bu kəlmələri 
oxuyan kimi tez kitabı alıb dükandan çıxdım. İndi yol boyu 
şeirdəki sözü düşünür onun da təxminən bu məzmunda 
olduğunu xatırlayır, ancaq dəqiqiq necə olduğunu yadıma 
sala  bilmirdim. Gəlib evə çatdım. Şeiri yazdığım dəftəri 
uzun axtarışdan  sonra  tapdım. Qaraladığım bəndləri 
oxudum və heyrətə gəldim. Bu hadisədən sonra heç bir 
sözə - şeirə dəyişiklik etməyəcəyimə mümkün qədər 
olduğu kimi vaxtında və dəqiq qeyd edəcəyimə söz 
verdim.  
   İndi qayıdaq birinci şərtə gen – nəsil barədə bir balaca 
açıqlama verim. Burada onu qeyd edim ki, bu 
yazdıqlarımı  psixoloqlar, ədəbiyyatçılar, tədqiqatçılar və 
ümumiyyətlə araşdırmaya həvəsli hamı üçün birinci 
mənbəədən maraqlı qaynaq hesab edirəm. Deməli 
mənim atam da uşaqlıq və gənclik illərində şeir yazıb, indi 
yazırsa da mənə məlum deyil. Mən yuxarıda da qeyd 
etdiyim kimi vaxtını dəqiq bilməsəm də erkən yaşlardan 
şeir, hekayə, məqalə yazıram. İndi isə hamısı gözümün 
qabağında olan, rahat araşdıra bildiyim qızımın 
yazdıqlarıdır. Deməli, Gülü 5 yaşından etibarən gözümün 
qabağında şeir yazmağa başlayıb. Özü  də çox səliqəsizdi. 
Evdə, özünün nə qədər dəftəri olsa da görürdün əzik-
 
20 
 
üzük bir vərəğə iki sətir ya dörd sətir yazıb gətirib. Ata 
bax  “şeir”  yazmışam.  Ancaq onu qeyd edim ki, onun 
artıq 9-10 yaşında yazdıqlarına şeir demək olar. Yəqin ki, 
o məndən çox qabaqdadır. 
  Əziz və dəyərli oxucum bu uzun – uzadı,  nala – mıxa 
vurmalarla səni yorsam da, yeganə məqsədim çox uzun 
zaman ərzində böyük çək–çevirlərlə yəqinləşdirdiyim  
cüzi mətləbləri sənə çatdırmaq oldu. Yuxarıda 
oxuduqlarının hamısı real həyat hadisələridir. Ya gərək bu 
və ya buna oxşar mülahizələri qəbul edək, ya da söz 
məsələsini də dünyanın bizim üçün hələ də qaranlıq 
qalan digər sirləri sırasına qoşaq. Seçim sənindir. Bu işdə 
hamımız özgürük. Sən bir başqa cür düşünə bilərsən. 
Mən bir başqa fikirdəyəm. Mənim sənə çatdırmaq 
istədiyim bunlardan  ibarət idi.  İndi keçək əsas məsələyə. 
Növbə şeirlərindir. 
 
21.08.2016.  Bakı. 
Zaur USTAC. 
 
 
 
21 
 
 
             1 
         -------- 
             4 
 
                                Mən aşiq dərə yaxşı, 
                                Dağ yaxşı, dərə yaxşı, 
                                Çiçəyin pisi olmaz 
                                Dərənlər dərə yaxşı... 
                        
                          
 
22 
 
                           “Elə yazın ki, qələm vəballısı olmayasız....”            
                                                                               (Müəllifdən) 
 
DÜNYA 
 
Ey dünyaya yaman dünya deyənlər, 
Halva deyib, ağız şirin edənlər, 
Ayaq üstə min yuxuya gedənlər, 
Dünya həmən, həm də gözəl dünyadı.... 
 
      *         *          * 
 
O, bizik ki, dondan-dona düşərik, 
Motal kimi şorlu-şorsuz şişərik, 
Ocağımız köz tutmamış bişərik, 
Dünya həmən, həm də gözəl dünyadı.... 
 
    *         *          * 
 
Ustac deyər, us ilk gündən qayıbdı, 
İnsan oğlu, insanlığa ayıbdı, 
“O” neynəsin,  kim yolundan cayıbdı???? 
Dünya həmən, həm də gözəl dünyadı.... 
 
14.08.2016.  09:44 (14’).     Bakı. 
 
 
23 
 
HƏLƏ  MƏN 
Dedilər, eşitdim sevmirsən məni, 
Dedilər ki, unut məhəbbətini, 
Demək tapdamısan eşq çəmənini, 
Bizi qınamazmı o gül, o çəmən 
O, çəməndən doymamışdım hələ mən. 
    *         *          * 
Çox da ki, desinlər, sevməyirsən sən, 
Mənim saf eşqimi rədd eləyirsən, 
Bu ilk məhəbbəti unutmaram mən. 
Bəs bizə nə deyər, eşidən, bilən 
İstəmirəm, dilə düşüm, hələ mən. 
    *         *          * 
Sən məni sevmirsən, mən ki, sevirəm, 
Sən həsrət çəkmirsən, mən ki, çəkirəm, 
Sənin həsrətini nəzmə çəkirəm, 
Ürəyimi boşaldıram qələmnən, 
İstəməzdim, şair olum hələ mən... 
 
  06.11.1990. Yusifcanlı. 
 
 
24 
 
HƏLƏ  SƏN 
Bəs mənə nə deyər, dostlar, tanışlar? 
Söylə görüm, bu işi kim bağışlar? 
Dost qəmlənər, düşmən bunu alqışlar, 
Məhəbbətin nə olduğun get öyrən, 
Nabələdsən, böyük yolda hələ sən! 
    *         *          * 
Həvəs nədi, məhəbbət nə get öyrən, 
Səadət nə, hərislik nə get öyrən, 
Səxavət nə, xəbislik nə get öyrən, 
Bütün bunlar lazımdıki biləsən, 
Nabələdsən, böyük yolda hələ sən! 
    *         *          * 
Gözəl sima, heç gözəllik deyildir. 
İncə bədən, heç incəlik deyildir. 
Zərif tellər, heç zəriflik deyildir. 
Gözəl insan, sən daxilən gözəlsən, 
Nabələdsən, böyük yolda hələ sən! 
 
06.11.1990. Yusifcanlı. 
 
 
25 
 
NƏ  İSTƏYİM 
Mən vurğunam, qələm qaşa 
Şux qamətin bir tamaşa, 
Yanağında xallar qoşa, 
Daha səndən nə istəyim? 
*         *          * 
Təkrarsızdı xətti-xalın 
Al rəngi var, yanağının, 
Qıvrım telin, qulac saçın, 
Daha səndən nə istəyim? 
*         *          * 
Ustac deyər sözün düzün, 
Nə əksilməz, öyməz özün, 
İlham pərim qara gözün, 
Daha səndən nə istəyim? 
 
15.04.1991. Yusifcanlı. 
 
 
 
 
 
26 
 
GÜLLƏ 
                                         Postda dayanmışdım, üç güllə 
                                  lap, yanımdan ötüb, torpağa düşdü. 
 
Nahaqdan özünü yorub gəlmisən, 
Sən, mənim qismətim deyilsən , güllə! 
Əbəs yerə məni deyib, gəlmisən, 
Məni qoruyanım, Tanrımdı, güllə! 
*      *      * 
Başımın üstündən ötməklə inan, 
Sən, məni heç zaman qorxudamazsan, 
Məni hifz eləyir, Ulu Yaradan, 
Bir də boş gümana düşmə sən, güllə! 
*      *      * 
Lap, gəlib sinəmə dəysən də, güllə, 
Bilirəm, cürətin çatmaz dəlməyə , 
Çünki Anamın əlləri göydə 
Anamın duası zirehdi, güllə! 
 
 
 
 
27 
 
*      *      * 
Həyatda bir anım deyil imansız , 
Gələcək  mənimdi sorğu-sualsız, 
Dayanmışam burda zireh-filansız, 
Səndən qorxar yalnız qansızlar, güllə! 
*      *      * 
Nə qədər gəlirsən, dur gəl üstümə, 
Bilirəm, lap çoxdan durdun, qəsdimə, 
Çoxları bələddi, mənim şəstimə, 
Miniz birdən gəlsə, burdayam, güllə! 
                                                    26.05.1994.  Qapanlı. 
 
 
 
 
 
 
 
 
 
 
28 
 
AY  QIZ 
Niyə deyirsən ki, gözəl deyiləm, 
Gözəlliyi nədə görürsən, ay qız? 
Yoxsa ki, boyanı, ya zər xalatı, 
Sən, gözəllik bilirsən, ay qız? 
*      *      * 
Burda səhvin var  düşün, pis olmaz, 
Dağ qızı Lalə də heç belə olmaz, 
Bənövşə  utanıb, yanında açmaz, 
Özündən bədgüman dolanma, ay qız! 
*      *      * 
Gözəllik  zər-ziba, zinətdə deyil, 
Gözəllik dəyişən libas da deyil, 
Gözəllik təmtaraq, həvəs də deyil, 
Gözəllik, bir kəlmə sözündə, ay qız! 
 
 
 
 
 
 
29 
 
*      *      * 
Bu cür sözlərinlə qəlbimə dəymə, 
Gözəlliyi dükan, bazarda gəzmə, 
Bir də mənim üçün belə söz demə, 
Gözəllik, insanın özündə, ay qız! 
*      *      * 
Gözəllik – saf könül, təmiz diləkdir, 
Gözəllik – sədaqət, həm incəlikdir, 
Başlıca gözəllik öz qəlbindədir, 
Onu başqa yerdə axtarma, ay qız! 
*      *      * 
Gözəllik – xoş arzu, təmiz duyğudur, 
Gözəllik – sirdaşa olan qayğıdır, 
Gözəllik – İNSANIN tale payıdır, 
Özünə yaxşı bax, gözəlsən, ay qız! 
                                  23.06.1994. Marağa. 
 
 
 
 
 
30 
 
YOLLAR 
Yollar çox dolaşıq, yollar qəribə 
Bu, yollar vüsala aparır məni, 
Həm səndən ayırır, uzaqlaşdırır, 
Həm də sənə doğru aparır məni... 
*      *      * 
Keçmişdən bu, günə bizi ayıran, 
Bu, gündən sabaha səsləyir bizi, 
Dünkü günə qədər uzaqlaşdıran, 
Bu gündən vüsala aparır bizi... 
*      *      * 
Eh yollar, qəribə, həm də dolaşıq 
Dolaşıq kələf tək ucu bilinmir, 
Kiminin bəxtinə düz yollar çıxır, 
Kimisi, yoluyla yeriyə bilmir... 
*      *      * 
Enişli, yoxuşlu , həyat yolları 
Dünyanın özü tək qəribəsiniz, 
Bir vaxt haçalanıb, ayrıldığız tək, 
Görən, bir də nə vaxt birləşərsiniz? 
 
31 
 
*      *      * 
Yaşıl işıqları yandırın görüm! 
Sevginin yolları açıq olmalı, 
Sevginin işıqlı, bomboş  yolları 
Sevib-sevilənlə bu gün dolmalı... 
*      *      * 
Bu, gündən başlayan yollar uzunu 
Sənə addım-addım yaxınlaşıram, 
Arxaya boylanıb, seyrə dalanda  
Səndən addım-addım uzaqlaşıram... 
*      *      * 
Dünyanın işindən baş açmaq olmur, 
Yollar çox dolaşıq, yollar qəribə 
Yolun ortasında dayanan zirvə, 
Bir ümid nöqtəsi olur, qəribə... 
                                  12.07.1994. Marağa. 
              
 
 
 
 
32 
 
AY  KAMAN 
Nədir, yenə nalə çəkirsən nədən? 
Aman, elə, fəryad qoparma, Kaman! 
Bəsdir,  diddin, parçaladın qəlbimi, 
Aman elə, ruhumu yorma, Kaman! 
*         *          * 
Dərdli ürək bircə, himə  bənddi bil, 
Bir himə bənddi ki, o, ötsün dil-dil, 
Yatmış duyğuları oyatma qəfil, 
Gəl, sarı simlərə toxunma, Kaman! 
*         *          * 
Onsuz da canımda elə bir hal yox, 
Beynimdə, qəlbimdə fikirlər nə çox, 
Dərdli ürəyimə dərman edən yox, 
Gəl, mənim qəsdimə durma, ay  Kaman! 
*         *          * 
Yenə nalə çəkib, ah qoparırsan, 
Səsinlə qəlbimdə od qalayırsan, 
Ağır bir hava tək məni boğursan, 
Könlümə yaralar vurma, ay Kaman! 
 
*         *          * 
 
33 
 
Nə edim, neyləyim, öldürdün məni, 
Ahın, fəryadınla diddin qəlbimi, 
Heç, çəkə bilmirəm öz dərdlərimi, 
Yükümün üstünə yük vurma, Kaman! 
*         *          * 
Kaman,  aman elə, batır səsini,  
Dindirib, sızlatma, sızlar qəlbimi, 
Nalənlə artırma, nisgil, qəmimi, 
Nədən həsrətliyəm sorma, ay Kaman! 
*         *          * 
Söylə, sənin səsin niyə belədir? 
Səsinin ahəngi kədərdir, qəmdir, 
Bütün qəmginlərin ilk həmdəmidir, 
Kədərimə şərik durma, ay Kaman! 
*         *          * 
Sən, yalnız qəmimə qəm artırırsan, 
Dərdimin üstünə dərd artırırsan, 
Ay Kaman, özünü nahaq yorursan. 
Dünyayla aramı vurma, ay Kaman!!! 
 
20.11.1994. Tərtər. 
 
 
34 
 
DAĞLAR 
                                    Ruhuna min rəhmət dədə Ələsgər...  
Nədəndi, ürəyim döyünür yenə, 
Gördükcə hüsnündə məlalı, dağlar?! 
Yağı cövlan edir, dağıdır yenə, 
Qoynunda büsatı, cəlalı, dağlar! 
*      *      * 
De, çoxmu çəkərik zülüm-zilləti???? 
Mövcud hal-vəziyyət üzür milləti, 
Onsuz da düşmənin puçdu niyyəti, 
Ordumun beşiyi, vüsalı, dağlar! 
*      *      * 
Dünya belə qalmaz, dəyişər zaman, 
Yenə dövran olar, həmənki dövran, 
Bulaqlar başında məclislər quran, 
Oğullar ərsəyə gələli, dağlar! 
*      *      * 
Ustac bulud kimi dolub, ağlamır, 
Köksünün yarası qaysaq bağlamır, 
Bir bilsən ruhumu nələr çuğlamır, 
 
35 
 
Doğacaq nə zaman Hilalın, dağlar?! 
                                      07.05.1995.  Marağa. 
 
ANA 
Sənsən xəyalların tuşlandığı yer, 
Ümdə arzuların məkanı, ANA! 
Nə qədər, möcüzəli, sirli bir dünya, 
Kəşf olunmamış dünyamsan, ANA! 
*         *          * 
Nə deyim, nə yazım yaraşsın sənə, 
Yüksələ biləydim kaş mənsəbinə, 
Dünyalar sığınar mərhəmətinə, 
Özün boyda böyük dünyamsan, ANA! 
*         *          * 
Bir, şirin kəlməni eşidəydim kaş, 
Kipriyim islanıb, oldu yenə yaş, 
Olaydım, ayağın altda qalan daş, 
Biləydim, başımın üstəsən, ANA! 
*         *          * 
Elə, kövrəlmişəm, körpə uşaq tək, 
Qəlbimi yandırır odlu bir, istək, 
 
36 
 
Ay Ana, saçıma yüngül sığal çək, 
Ən böyük dövlətim, qayğındır, ANA!!! 
 
                   28.08.1995.  Bakı. 
 
QÖNÇƏLƏR 
Yenə də duyğular hər şeydən təmiz, 
Necə görmüşdünsə, elə qalıbdır, 
Ən zərif hisslərin  ünvanı sənsən, 
Arzular qəlbimdə cığır salıbdır... 
*         *          * 
Zəriflik içində zəriflik gəzən, 
Ən incə duyğular qəlbimdə yaşar. 
Müdhiş gözəlliyə məftun olaraq, 
Ürək cəmalına nəğmələr qoşar... 
*         *          * 
Ən ali hissləri qoruyub, inan, 
Gündə  neçə kərə süzdüm qəlbimdən.... 
Nələr düşünmüşəm, nələr çəkmişəm, 
Bilməyirsən, nələr keçir qəlbimdən??? 
*         *          * 
 
37 
 
Arzular içində arzu yaşayır, 
Səfinə düzülmüş durnalar kimi. 
İçimdən neçə min SABAH boylanır, 
Əsən mehə təşnə qönçələr kimi... 
 
02.04.1996. Bakı. 
 
 
ÖMÜR 
Budağından qopmuş, yaşıl yarpağam, 
Təbiət alıbdı, qoynuna məni. 
Haraya gedirəm, özüm də bilməm, 
Tanrım yönəldir, yoluma məni... 
*      *      * 
Rüzgar əsdikcə dəyişir dövran, 
Məskənim gah dərə, gah dağ olubdu. 
Həsrətdən, nisgildən, həm ayrılıqdan, 
“Yaşıllıq” saralıb, rəngi solubdu.... 
                                        27.09.1996.   Bakı. 
 
             
 
38 
 
DOSTUM 
Dostum, haqq yoluna qayıt indidən, 
Sonra əməlindən olma peşiman. 
Gördüyün işlərə, dediyin sözə 
Bir gün, sorğu-sual olacaq inan! 
*         *          * 
Yaşama, dünyanı hədər yerə, sən! 
Sabahkı gün üçün yaşa bugündən, 
Nəfsin güdazına vermə ömrünü, 
Sabahkı yaşayış doğur  bu, gündən! 
*         *          * 
Xülyalar yolunda olma canfəşan, 
Arzu, istəyini inam üstə qur! 
Bugün elə yaşa, elə iş gör ki, 
Peşiman olma, çalınanda “sur”! 
 
06.10.1996. Bakı. 
 
              
 
 
 
39 
 
HƏQİQƏT 
Nə qədər Günəş var, yaşayar insan, 
İnsan öz ömrünü son edə bilməz. 
Dünyasın dəyişər, nizamı ilə, 
O, bir varlıq kimi yox ola bilməz! 
*         *          * 
Heçdən heç yaranmır, hrç nə heç olmur, 
Bulud göydə dolur, yerdə su olur, 
Sular buxar olub, göylərə uçur, 
Bu, “dünya” nizamsız qurula biməz! 
*         *          * 
Gecələr, gündüzlər, Ay və ulduzlar, 
Səhradakı qumlar,  dəryada buzlar, 
Acılı, şirinli, rəngli dənizlər, 
Bir təsadüfdürmü? – bu ola bilməz! 
*         *          * 
Bütün yaranmışın öz nizamı var, 
Canlılar, cansızlar, dərələr, dağlar, 
Bütün xəstəliklər, bütün bəlalar, 
Heçdən mövcud deyil, heç ola bilməz! 
 
 
40 
 
*         *          * 
Dünyamız qurulmuş, bir nizam üstə, 
Daşları daş üstə, otu ot üstə, 
İnan ki, göz tökən acı tüstü də, 
Heçdən yaranmayıb, heç ola bilməz! 
 
 
               *        *         * 
 
Dostum, yaxşı düşün, düşün bir az da, 
İnsan bu, mətləbi duymaya bilməz!!! 
 
18.10.1996. Bakı. 
 
 
                        
 
 
 
 
 
 
41 
 
 
DÜŞÜNCƏLƏR 
Arzular üzünə güləndə sənin, 
Elə bil,  yüz dəfə cavanlaşırsan. 
İşin bərkə düşüb, çətinləşəndə, 
O an qəm-kədərlə qucaqlaşırsan... 
*         *          * 
Belə olmamalı düşün, ey insan! 
Səni xəlq edəndə ulu yaradan, 
Mayanı  tutmuşdu, “sabit” torpaqdan, 
Mənbəyin, mənsəbin torpaqdır, İNSAN!!! 
*         *          * 
Şükür bəzək olsun şirin dillərə, 
Ağıl çəpər olsun əsən yellərə, 
Düzlük mayak olsun, tüm əməllərə, 
Bir gün, bu işlərə hesabatçısan! 
*         *          * 
Enib asimandan, yerdə qərar tut, 
Şirin xülyaları biryolluq unut, 
“Həsədi”,  “həvəsi” qəlbində ərit, 
Həvəsə aldanıb, uduzacaqsan! 
 
42 
 
*         *          * 
İnam et həmişə axirətinə, 
Ümid et, tanrının mərhəmətinə, 
İlahi inama sədaqətinə, 
Bir gün mükafatın olacaq inan!!! 
 
20.10.1996. Bakı.  
 
 
                   
 
 
 
 
 
 
 
 
 
 
 
 
43 
 
ANA 
Sönməz bir od kimi, adın qövr edər, 
İçimdən atəşlə boylanar, ANA! 
O, hansı duyğudur, hər şeydən uca, 
Qəlbimin yağıyla qovrular, ANA?! 
*         *          * 
Nə qədər cismimdə dövr edər qanın, 
Nə qədər yaşayar, bir para canın, 
Özünün əmridir, Cənabi-haqqın, 
Borcluyam, qarşında daima, ANA! 
*         *          * 
Ümidim, təsəllim sənin duandır, 
Həmişə çin olan röyalarındır, 
Ən yüksək mərtəbə analarındır, 
De, səni unutmaq olarmı, ANA?! 
 
13.04.1997. Bakı. 
 
 
 
 
 
44 
 
BELƏDİR 
Elə bil, yüzillik yuxudayam mən, 
Dünyanın işləri pərdə dalında. 
İnsanlar yalançı, həyat kələkbaz, 
Dünya öz işində, qalmaqalında... 
*         *          * 
Saxtalıq, dumduru göz yaşı kimi, 
Açıqdan açığa eləyir tüğyan... 
Qənşərində durub gözünə girir, 
Tay ehtiyac deyil, sağ-sola boylan... 
*         *          * 
Riyadır, yalandır büsbütün həyat, 
Ərşəmi çəkilib, itib həqiqət? 
Dünya belə qalmaz-işartı, ümid 
O Gün, haçan doğar, bilinmir fəqət?! 
 
27.11.1997. Bakı.   
 
 
 
 
 
45 
 
İSTƏRƏM 
Gül üzünün  gülməsini  duymaq istərəm üzümdə, 
Gözlərinin baxışını duymaq istərəm gözümdə, 
Bu həyatın şirinliyin duymaq istərəm sözündə, 
Gəl həyatı qaytar mənə, həyat sənin kölgən olub... 
*      *      * 
Gör haçandır duymamışam həyat verən nəfəsini, 
Ovlamısan ürəyimin döyünməyə həvəsini, 
Sənsiz ürək döyünsə də itiribdi qüvvəsini, 
Gəl həyatı qaytar mənə, sənsiz həyat çoxdan solub... 
*      *      * 
Qaranlığın işığı tək qonağım ol, gülsün ürək! 
Həyat bizi tərk etsə də biz həyatı tərk etməyək! 
Nəzər sal ki, baxışının hərarəti sevgimizi isidəcək! 
Sən xəbərsiz, mən xəbərsiz bu sevdasa çoxdan  donub...                                                                     
                                                                      29.11.1997. Bakı. 
 
 
                         
 
 
46 
 
GÜLÜM 
Ümidini üzmə, heç vaxt sabahdan, 
Ümidsiz düşmənin qoy olsun, Gülüm! 
Özünü sən qoru, nagahan ahdan, 
Sabahın gülərüz, xoş olsun, Gülüm! 
*         *          * 
Aldım eşq badəsin, içdim əlindən, 
Öpdüm yanağından, sordum dilindən, 
Dirilik suyunu əmdim ləbindən, 
Gülə-gülə dedin: - “Nuş olsun”,  Gülüm! 
*         *          * 
Vardı bu dünyanın acı, xoş günü, 
Vardı bu dünyanın quru, yaş günü, 
Hansıdır dünyanın yaranış günü? 
Dedin: - “Biz görüşən gün olsun”, Gülüm! 
 
06.08.2000. Culfa. 
 
 
                       
                           
 
47 
 
GƏZDİM 
Gəzdim, qarış-qarış VƏTƏN  TORPAĞIN, 
Hər dağda, dərədə izim var mənim! 
Hələ keçilməmiş, uca dağların, 
Uca zirvəsində gözüm var mənim! 
*         *          * 
Gəzdim, yorulmadan aranı, dağı, 
Seyr etdim, ən ucqar çəməni, bağı, 
Heç vaxt qınamadım zamanı, çağı, 
Çox bulaq başında üzüm var mənim! 
*         *          * 
Gəzdim, bu TORPAĞI,  mən oymaq-oymaq, 
Ən adi daşa da olmuşam qonaq, 
Hər otun, çiçəyin halın soraraq, 
Sinəmə yığdığım, sözüm var mənim!!! 
 
01.12.2000. Batabat. 
 
                                 
 
 
 
48 
 
AĞÇİÇƏYİM   
Qış tüğyan edirdi ömür bağında, 
Hamı süst yatırdı ağ yorğanında, 
Qəfil gördüm səni bar budağında, 
Xoş gördük, GÜN AYDIN, ay Ağ  çiçəyim! 
*         *          * 
Dümağsan, qar sənin yanında qara, 
Tanrım rüsxət verib, baxmayıb qara, 
Bu, qarlı qış hara, tər çiçək hara, 
Xoş gördük, GÜN AYDIN, ay Ağ  çiçəyim! 
*         *          * 
Əllərim pak deyil oxşayım səni, 
Həddim o hədd  deyil qoxlayım səni, 
Bağbanam borcumdur yoxlayım səni, 
Xoş gördük, GÜN AYDIN, ay Ağ  çiçəyim!!! 
 
       06.05.2010. Bakı. 
 
 
 
 
 
49 
 
GƏL  ÖYRƏT  MƏNİ 
Düşmüşəm hüsnünün sehrinə inan, 
Çox azdır bu incə mətləbi qanan, 
De görüm qövr edib, alışıb yanan 
Odlu bir yaraya su səpərsənmi? 
*         *          * 
İncə bir təbəssüm aparır məni, 
Qovursan dünyamdan dumanı, çəni 
Allahım  bir mələk göndərib səni 
Şəfalıq bir kəlmə söz deyərsənmi? 
*         *          * 
Xəstənin dərdinə dərman təbibim, 
Ağzında dili bal, şəkər həbibim, 
Səndən nə gizlədim, var bir eyibim, 
Bisavad Zaura dərs verərsənmi? 
 
06.11. 2009.  Bakı. 
 
 
 
 
 
50 
 
YOL GÖSTƏR 
Əcəb xalın var imiş,  tər sinədə 
Gözəlliklər tək-tək çıxır aşkara. 
Xoş vaxtına düşüb, qələm çəkəndə 
Heç nə əskiltməyib, şükür Muxtara... 
*         *          * 
Mələklər darayıb qara tellərin, 
Nabatdan yonulub şümşad  əllərin, 
Sənintək gülərüz, gözəl dilbərin, 
Hüsnündə eyib yox, adam axtara. 
*         *          * 
Deyirlər xalların olur xatası, 
Sirlidir Zaurun yeni butası, 
Bir dəryasan, naməlum çox adası, 
Səyyah naşı, çətin tapıb qurtara...       
24.11.2009. Bakı. 
 
 
 
 
 
 
51 
 
MƏQAM 
Bircə əsən meh olaydım, 
Toxunaydım, yanağına. 
Ya da, Kürün suyu olub, 
Üz qoyaydım, ayağına. 
*         *          * 
Deyirəm ki, nə xoşbəxtdir, 
Sizin evin daş-divarı, 
Səhər, axşam seyr eləyir, 
Sənin kimi xoş gülzarı. 
*         *          * 
Hətta Günəşin özü də 
Xoşbəxt saya bilər özün... 
Necə olsa gündə bir yol 
Görür əsil Nurun özün. 
*         *          * 
Buludların ağlamağı 
Boşa deyil, səbəbi var. 
Təmas etmir, gül hüsnünə 
Axı sənin çətirin var... 
 
 
52 
 
06.12.2009.Bakı. 
 
ŞEHÇİÇƏYİM 
Tacısan dünyamda tüm çiçəklərin, 
Köksündən bal süzən, tər Şehçiçəyim... 
Sehrinə düşmüşəm, nur ləçəklərin, 
Əqli başdan alan, zər Şehçiçəyim... 
*         *          * 
Cəzbində qalmışam, tamam çar-naçar, 
Sağımda, solumda çox çiçək açar, 
Pərvanəyə dönüb, dövrəmdə uçar, 
Sərrafam, seçmişəm, dürr Şehçiçəyim... 
*         *          * 
Bir kərə, bir anlıq olsa da, vüsal 
Ruhuma rahatlıq verməyir xəyal, 
Sonu ölümsə də, gəl qoynuna al, 
Həsrətdə yaşamaq, zor Şehçiçəyim... 
 
                        03.06.2010. Bakı. 
               
 
 
53 
 
MÜTLƏQ 
İlahi nurundan pay alan gözəl, 
Görsən ki, nurundan pay alaq biz də... 
Lütf eylə, bu səmtə bir, pişvaza gəl, 
Görsən ki, hərarət qalmayıb, sözdə... 
*         *          * 
Ay Yerin cəzbində, təşnə Günəşə, 
Bülbül Gülə möhtac, qəfəs nə işə? 
Adam lap, mat qalır inan, gərdişə, 
Görsə ki, ötəsi olur yüzün də... 
*         *          * 
Zaur bir, qonaqdı, külli-cahana, 
Niyəti bəllidi, tək Yaradana, 
Sürünüb, qovuşar öz gümanına, 
Görsə ki, taqəti yoxdu dizində... 
 
24.08.2010. Bakı. 
              
 
 
 
 
54 
 
GÖRÜNCƏ 
İntizar dumanı çöküb, gözümə, 
Ruhun iztirabı hopub, üzümə, 
İçimin acısı çıxıb, üzümə, 
Üzüm gülər, gül üzünü görüncə... 
*         *          * 
Günlərin hamısı dandan, qüruba, 
Minnət eyləyirəm, min yol turaba, 
Qaçmasın ayağım altdan, iraqa, 
Gözüm gülər, gəldiyini görüncə... 
*         *          * 
Zaur qalıb, bu dünyada biçarə, 
Loğman, təbib edə bilmir bir, çarə, 
Fələyin cidası, Vallah naçarə, 
Ruhum şəfa tapar, səni görüncə... 
 
                        27.08.2010.         Bakı. 
 
 
 
 
 
55 
 
QORX 
Həsrətdən qəlbə iz düşüb, 
Bu həsrətdən qurtar məni... 
Həmişə səhv düşən fələk, 
Bəlkə, bu dəfə düz düşüb, 
Qorx, bu həsrət alar məni?! 
*         *          * 
Lap, yapışıb xirtdəyimdən, 
Bu həsrətdən qopar məni... 
Qoyma həsrət məni boğa, 
Lap, az qalıb canım çıxa, 
Qorx, bu həsrət udar məni?! 
*         *          * 
Aman vermə, qalxa şahə, 
Gəl bu atdan düşür məni! 
Götrüldümü, tutmaq çətin, 
Durar, durmaz deyil yəqin, 
Qorx, bu həsrət yıxar məni!? 
 
04.02.2011. Bakı. 
 
 
56 
 
 
ƏLİNDƏDİR 
Qədəri, Tanrı yazıbsa, 
Qismət, sənin əlindədir. 
Cüt piyalə, məsti-xumar 
Versən, sənin əlindədir?! 
*         *          * 
Tanrı sözü: - “Haqqı tutun”! 
Mayasıdı, inan, qutun! 
İncə, boğma, şümşad sütun 
Qıysan sənin əlindədir?! 
*         *          * 
Dil quruyar, dodaq təpər, 
Həyatdan qalmayıb əsər, 
Tək cam, dolu abi-gövsər 
Qonaq etsən əlindədir?! 
 
06.02.2011. Bakı. 
 
 
 
 
57 
 
GƏLİR 
Hər gəlişin bir nəğmədi, mənimçün, 
Vəhy mələyi səninlə qoşa gəlir... 
Hər gəlişin ərmağandı mənimçün, 
Sən gəlirsən, ürək də cuşa gəlir... 
*         *          * 
Gəlişinlə, dəyişirsən iqlimi, 
Bir, aydınlıq, şövq verirsən əqlimə, 
İlk baxışdan,  kök atmısan qəlbimə, 
Hər gələndə, təzə-tər rişə gəlir... 
*         *          * 
Hər gəlişin əfsanədi, nağıldı, 
Bir də gördün, Vallah Zaur bayıldı, 
Bilirsən ki, çoxdan hayıl-mayıldı, 
Qələm qalır, əlinə tişə gəlir... 
 
14.02.2011. Bakı. 
 
                          
 
 
 
58 
 
BALÇİÇƏYİM 
 
Çox da ki, həsrət acıdı, 
Hər kəlməsi bal Çiçəyim! 
Ayrılıq dişin  qıcadı, 
Yetdin dada, Balçiçəyim! 
*         *          * 
Nə yaxşı ki, gəldi səsin, 
Tək qalmışdı kimsəsizin, 
Sirri olur, hər bir kəsin, 
Mənim sirrim, Balçiçəyim! 
*         *          * 
Səhv düşmüşdü sübhü, şəri 
Xəstəhaldı tüm günləri, 
Zaurun tək ümid yeri, 
Dərdə dərman, Balçiçəyim! 
 
                         26.05.2011.Bakı. 
 
                         
 
 
59 
 
 NƏDƏNDİ 
 
Yanağına qəmzə atan gülüşün, 
Ürəyimə nizə atır nədəndi?! 
Ədasıyla meh gətirən yerişin, 
Ürəyimi közə atır nədəndi?! 
*         *          * 
Sən gələndə yoxa çıxır dərd, ələm 
Cismim dəftər olur, ruhumsa qələm, 
Bir baxış atəşli gözümə məlhəm, 
İynə tək dizimə batır nədəndi?! 
*         *          * 
İstədim deyəm ki, olasan agah, 
Mat qaldım, bu işə özüm də Billah, 
Ustacın işləri Vallahi dəsgah, 
Qan-tər içrə buza batır nədəndi?! 
 
                          07.06.2011. Bakı. 
 
 
 
 
60 
 
TUNCAYA 
 
Tanrı tutub, ağ torpaqdan mayanı, 
Gündoğandan Günbatana  sənindi! 
Nişan verib, yeddi günlük Ayını 
Əksi düşən tüm torpaqlar sənindi 
*      *      * 
Xəzəri ortaya düz qoyub nişan, 
Boynuna dolanan Hilal sənindi! 
Ən uca zirvələr, ən dərin göllər 
Ormanlar, dəryalar, düzlər sənindi! 
 *      *      * 
Tanrının payıdı, lütf edib sənə, 
Tanrıya sarsılmaz inam sənindi! 
Ataya, Anaya, qocaya hörmət 
Sirdaşa  sədaqət, güvən sənindi! 
 
 
 
 
 
61 
 
 
*      *      * 
Zamanla hökm etdin tüm yer üzünə 
Hakimiyyət sənin, höküm sənindi! 
Aman istəyəni  kəsmədin heç vaxt, 
Ən böyük ədalət, güzəşt sənindi! 
*      *      * 
Ata-baban, zaman-zaman qıymadı, 
Güzəşt etdi, yazıq-yuzuq, səfildi... 
Xilas etdi, bağışladı ənamlar, 
Yamana yaxşılıq,  ancaq sənindi! 
*      *      * 
Döyüşdə, düşməni alnından vuran, 
Süngüsü əlində ərlər sənindi! 
Savaşda, uçağı kəməndlə  tutan, 
Qüvvəsi qolunda nərlər sənindi! 
 
 
 
 
 
62 
 
*      *      * 
Dəli-dolu Türk oğullar cahana 
Bəxş etdiyi şərəfli ad sənindi! 
Adı gəlsə, yeri-göyü titrədən 
Qorxu bilməz,  şanlı əsgər sənindi! 
*      *      * 
Çöldə simgə etdin Qurdu sancağa, 
Kəhər Atın ən yaxşısı sənindi! 
Ay-yıldızı nişan tikdin Bayrağa, 
Zəkalar, dühalar tümü  sənindi! 
*      *      * 
Tutduğun yol tək Tanrının yoludu, 
Aydın zəka, tər düşüncə sənindi! 
Çoxu deyir, tay dünyanın sonudu, 
Fəqət  bilməz, yeni dünya sənindi!!! 
                                             10.10.2011. Bakı. 
 
 
 
                         
 
63 
 
OLMUŞAM 
Tay deyil marağında, 
Qalmışam fərağında, 
Fələyin darağında 
Əlçim-əlçim olmuşam! 
*         *          * 
Aramla  ötür zaman, 
Hökmə işləyir hər an, 
Dilim gəlməz, deyəm yan, 
Yanıb köz-köz olmuşam! 
*         *          * 
Rəvac verdiyin sükut, 
Ustacı edib şil-küt, 
Canımda  qalmayıb qut, 
Ruhu pul-pul olmuşam! 
 
                         05.12.2011.  Bakı. 
                                                 
 
 
 
 
64 
 
ATƏŞ 
 
Bütün inancların fövqündə, Pəri! 
Süzgün bir baxışla, nəzər sal bəri, 
Nədən mataf qılmış, Yaradan səni 
Niyyətim oduna qızınmaq narın... 
 
*      *      * 
 
Günəşdən nur alan, gülüzlü dilbər, 
Çox uzun zamandı, yoxdu bir xəbər 
Sükutdan payını alıbdı əllər, 
Mizrabam, oylağım sinəsi tarın... 
 
*      *      * 
Ustac  nagümana, əli göydədi, 
Gözəl nazsız olmaz, rufi-ədətdi, 
Ruhu, hüzurunda ərzi-biətdi, 
Təmənnası, olmaq qonağı yarın... 
                           14.07.2013. Bakı. 
 
                        
 
65 
 
HƏBİBİ 
  
                       Amr Diabın  mahnısına uyğulama 
 
Bir gecəlik biz unudub, hamını 
Nə olar, ləzzətin duysaq sevginin??? 
Deyərdim, bir mələk  olub qonağım, 
Sən də bəhrəsini görərdin eşqin... 
          *     *    * 
Əzizim, bir  gecə unut, keçmişi 
Qollarım belində, qoy kəmər  olsun... 
Həyatın yeganə gecəsi kimi, 
Dünya  ikimizə  bir saray olsun... 
               *     *     * 
Yaşamın  səbəbi, qoy  eşqin olsun!!! 
Deyirsən, xoş  günlər  önümüzdədir... 
Hər  gün  əvvəlkindən daha xoş olsun!!! 
Əl-ələ tutuşmaq   əlimizdədir... 
                            03.01.2014. Bakı. 
 
 
66 
 
 
ÖLÜM  NƏDİR? 
 
Ölüm, ən şirin nemət, 
Ən sonuncu diləkdir…. 
Ölüm, sonuncu fürsət, 
Ümidsizə ümiddir…. 
07.01.2014. Şamaxı. 
 
 
 
                   
 
 
 
 
 
 
 
 
 
67 
 
GƏL 
 
Ümiddən bir çələng hörmüşəm, gülüm. 
Nə vaxtdır rəfində gözləməkdədir... 
Dünyamda bir dünya qurmuşam, gülüm. 
Haçandır üfiqdə bəkləməkdədir... 
 
   *      *      * 
 
Gəl, nazı-qəmzəni sən qoy boxçaya, 
Arzu-istəyini çıxar taxçaya, 
Bu nədir, dönmüsən əntiq axçaya, 
Cəmalın yad nəzər süsləməkdədir... 
    
 *      *      * 
 
Ustacı etmisən, özünə möhtac, 
Gözünün gülməsi, üzünə möhtac, 
Ruhunun dinməsi, sözünə möhtac, 
Həp ruhum, ruhunu izləməkdədir... 
                                 11.05.2014. Bakı. 
 
 
68 
 
 
 
         
                 SÜKUT 
 
Özünü özündən qaçaq salmısan, 
Məskəni, sükutun zirvəsindədir... 
Görürəm, ruhunla qaça-qovdasan, 
Xəyallar, xülyanın ötəsindədir...   
               
*      *      * 
Bəlkə, boğmayasan bunca özünü, 
Ruhunu azad et, tapsın özünü, 
Lap, bilmək istəsən sözün düzünü, 
Sözsüzlük, sözlərin itməsindədir... 
 
*      *      * 
 
Sevdiyin mahnı da deyildiyi tək 
Həbibi, hamını bəlkə tərk edək??? 
Kimsələr olmayan diyara gedək... 
Yenilik, köhnənin bitməsindədir... 
                             17.05.2014. Bakı. 
 
69 
 
                 OXŞAMIR 
                      (Özünə təskinlik verib, ovutma...) 
Keçər deyib, ayran qatma aşına, 
Əldə barmaq, bir-birinə oxşamır. 
Əbəs yerə heç kim vurmaz başına, 
Teldə qarmaq, bir-birinə oxşamır. 
   
 *      *      * 
 
Bu dünyaya yumruq sıxıb, gələrik, 
Əli göydə, baş alovlu gəzərik, 
Gedəndə də göz yumulu gedərik, 
Üstə torpaq, bir-birinə oxşamır. 
 
    *      *      * 
 
Ustac deyər, söz gələn yer naməlum, 
Yaradan de, ya Tanrı de, ya Qəyyum, 
Dədələrin ibrətindən bu məlum; 
Xəstə, dabaq bir-birinə oxşamır... 
                            18.05.2014. Bakı. 
 
 
 
70 
 
 
           BU  GÜNDÜ 
 
Keçər deyib, surat asma üstünə 
Keçməz dedim, demək keçməz, yəmindi. 
İçə atıb,  yükü alma üstünə 
Dəyməz dedim, demək dəyməz, əmindi. 
 
*      *      * 
 
Qıyma, səni həzm eləyə xəyallar, 
Mülayimi yem eləyər xəyallar, 
Bir az sərt ol, ram olacaq xəyallar, 
Əyməz dedim, demək əyməz, həmindi. 
 
*      *      * 
 
Ustac deyər, sözdü dedim, uca tut!!! 
İnanmırsan,  lap inanma, xoca tut!!! 
Keçən keçib, sabahı da heçə  tut!!! 
Yox bilinməz, sənin günün bu gündü... 
                                    28.05.2014  Bakı. 
 
71 
 
 
                   İNDİ 
 
Səndən  əvvəl nəyim  vardı dünyada? 
Dünya özü mənim üçün heç idi... 
Söylə görüm qalıbmı heç yadında 
Həmən  günün nişanəsi  üç idi... 
 
*      *      * 
Dil açanda ata-ana demişdim, 
Ağzım üstə tərs şilləni yemişdim, 
Bağ-baxçada nəyim vardı dərmişdim, 
Sən gəlləndə gethagetdi, köç idi... 
 
*      *      * 
Dayan dedin tərəddüdsüz dayandım, 
Oyan dedin  hövlank qalxdım oyandım, 
Nə gətirdin nə verdinsə həp aldım, 
Bunlar mənə həyat verən bac idi... 
 
 
 
 
72 
 
*      *      * 
Zaman ötüb özümə mat qalmışam, 
Tay sayəndə zəngin adam olmuşam, 
Bu halımdan inan tamam bihuşam, 
Çox düşündüm bir yol olar gec idi... 
*      *      * 
Sən gələn gün vaxt sataşdı gözümə, 
Zaman adlı yoldaş tapdım özümə, 
Həmən gündən sərhəd yoxdu sözümə, 
Səndən əvvəl kəlmələr də bic idi... 
*      *      * 
Varidatım saya gəlməz qələmlə, 
Gecə mənim, gündüz mənim səhərlə, 
Günəş mənim, ulduz mənim  qəmərlə, 
Tək olanım  üzü qara sac idi.... 
*      *      * 
Uzatdıqca uzanacaq siyahı, 
Yer götürməz,  Göy götürməz bu ahı, 
Ustac sorar nədə olub günahı, 
Günahsızı  dustaq etmək suç idi... 
                            27.07.2014.  Bakı. 
 
 
73 
 
MƏNCƏ 
 
                             (Səfər Səfərliyə) 
 
Həyat yolu, arzularla  səs-səsə, 
O, fürsətdir, aman verməz heç kəsə, 
Dünya malı bu dünyada gərəksə, 
O dünyaya keçməsində  nə fayda... 
 
*      *      * 
 
 O, Anadır  bala  üçün həp  yanar, 
Gecə-gündüz dövrəsində  fırlanar, 
Vədə sonu sıralanan  yuvalar, 
Nişan qalar balaları uçanda... 
 
*      *      * 
 
O, çevrədir,  həm hərifdi, həm rəqəm 
Tüm mövcudat məlum olar “O”, desəm, 
Cavab budur, gərək yoxdu,  düşünəm 
Çün tərifi çox açıqdı hesabda... 
 
74 
 
 
*      *      * 
 
O tüfəngdir, boşu minin qorxudar, 
O gecədir, səhər gəlsə yox olar, 
O ağıldır, insanlığı  ucaldar, 
Burda deyim, rəhmət düşür ustada... 
 
*      *      * 
 
Ustac üçün ən asan bu sualdı, 
Tək  YARADAN  tüm suala  cavabdı, 
Ən yaxşı dost həmsöhbətin olandı, 
Söz, söz olar  deyildiyi  məqamda... 
 
            15.08.2014   Bakı. 
 
 
 
 
 
 
 
75 
 
İNDİ 
 
(Ustad Əbülfət Heydərə) 
 
Bu 5-10 il tarix üçün bir andı, 
Ötənlərdən bir yadına sal indi. 
Dədəmiz də bir vaxt yurddan kənardı, 
Sonra döndü, ürəyimdə xal indi... 
*         *          * 
Gavır oglu lap binədən gavırdı, 
Xan var idi, tavırlar da tavırdı, 
Adi yağış çöldən evə qavırdı, 
Murdar  gəda olub əhli-hal indi.. 
 
*         *          * 
Ustac deyər, ulu ustad qəm yemə, 
Allah verən uzun ömrə kəm demə, 
Bu kəlmələr necə enir qələmə??? 
Ağ kağıza gözəl bir xətt sal indi.... 
 
22.06.2015. Şamaxı. 
 
 
 
 
 
 
 
 
76 
 
ÇIX 
 
Biçarə aşiqdə qalmayıbdı can, 
Dilə çıx, fayda yox ürək sözündə.... 
Bərzəxdə yaşamaq zordan zor inan, 
Felə çıx, işartı görüm üzündə.... 
* * * 
Nədən gen qaçırsan, bilməm ki, məndən, 
Görsət gül üzünü, Gün şıxsın çəndən, 
Qəlbinin səsini duyuram bəmdən, 
Zilə çıx, arzular gülsün gözündə.... 
* * * 
Ustacı qoymusan çölün düzündə, 
Sarı güllər bitib, çoxdan izində, 
Haçansa talemiz gülər bizim də, 
Fala çıx, hikmət var elin sözündə.... 
                            23.07.2015. Bakı. 
 
 
 
 
 
 
 
 
77 
 
 FİTNƏKAR 
Dodaqların baldır, dedim 
Arı kimi sancdın məni…. 
Yanaqların aldır, dedim 
Alov kimi sardın məni…. 
 *     *    * 
 Atəşi  əli ucunda, 
İynəsi dili ucunda. 
Kəməndi teli ucunda, 
Felə fəda etdin məni…. 
 *      *     * 
 Ustac olub, xal əsiri, 
“Fitnə” quran fel əsiri, 
Qəlbi şirin dil əsiri, 
Ruhu talan etdin məni…. 
 06.12.2015. Bakı. 
  
 
 
 
 
78 
 
GÖRÜM 
 
Üzünü üzümə uzaq tutmusan, 
Görüm, üzün üzə üz ilə gülsün.... 
Gözünü gözümə duzaq qurmusan, 
Görüm, gözün gözə naz ilə gülsün.... 
*      *      * 
Yaradan yadını yad tutub mənə, 
Yadım heç, yadını yad tutub mənə, 
Doğmam, doğmalığın yad  tutub mənə, 
Görüm, gül cəmalın nur ilə gülsün.... 
*      *      * 
Zaur zəvvarlıqdan qalıb kənarda, 
Həcərül Əsvədim, Zəm-zəm iraqda, 
İhramım bükülü qalıb qıraqda, 
Görüm, arzuların üzünə gülsün.... 
 
                             17-24.05.2015. Bakı. 
 
 
 
        
 
 
 
 
 
79 
 
GÜLSÜN 
 
Bir baxıb, baxmamaq olurmu, Gülüm? 
Dil qəlbin oxusun, göz gözə gülsün... 
Qaynayıb, axmamaq olurmu, Gülüm? 
Sözlər gül qoxusun, göz gözə gülsün... 
*      *      * 
Al rəngli tər qönçə bəzək gül üzə, 
Ruhun mehman ola, gəzək gül üzə, 
Süz dolsun qədəhlər içək, gül üzə, 
Üz üzə toxunsun, göz  gözə gülsün... 
*      *       
Ustacam, söyləməm, heç zaman yarın, 
Çoxdan cəzbindəyəm, sənin tək yarın, 
Əgər, inanmırsız bu qəlbi yarın, 
Arzular qovuşsun, göz gözə gülsün... 
                                             22.05.2015. Bakı. 
                                
 
 
 
80 
 
GÖR 
 
İçimi içindən yeyən arzular 
Qorx, bir gün yığışıb canımı üzə, 
Neyləyim, bu könül səni arzular 
Bax, nələr gözümdə çıxıbdı üzə... 
*      *      * 
Demirəm, özünü gəl unut tamam, 
Bunu istəmirəm, mümkünsüz, tamam, 
Səndən istəmirəm, bir baxış tamam, 
Gözucu bir nəzər ayıbmı üzə??? 
*      *      * 
Gör, işin harası dil açıb Ustac, 
Xəfif təbəssümə qalıbdı möhtac, 
Əlacı onadı eləyib merac, 
Günəşin səmt tutub, yön alıb üzə... 
                                        24.05.2015. Bakı. 
 
 
 
 
81 
 
GÖZÜN GÖZÜ 
 
Gülən gözün gözəlliyi gözəldir, 
Gülən gözü görünməyən göz görər.... 
Gözün gülür, gözün gözü gülməyir, 
Gözdə gözü görünməyən göz görər.... 
* * * 
Gözü gözdən gözün gözü gizlədir, 
Gözdə gözü gözün gözü gizlədir, 
Gözün gözü gözümüzdə gizlidir, 
Gizli gözü görünməyən göz görər.... 
 
* * * 
Göygöz giryan, gözü gülməz, gülümsər, 
Gülən gözün gözü gözdən gülümsər, 
Gülməyən göz, gözə gözdən gülümsər, 
Giryan gözü görünməyən göz görər...... 
                                     21.09.2015. Bakı. 
 
 
 
 
 
 
82 
 
SEV 
Sən sev, səni sevəni, seçibdi sevgi səni, 
Sevməyəni sevənlər sevgisində suçludur.... 
Sevdiyini söyləyən, seçibdi sevgisini, 
Sevgisin sezdirməyən sevgisində suçludur.... 
 *     *     * 
Sevgi, sevib- sevilmək, sevənin  sevincidir, 
Sevgi,  sonsuz səxavət, sevdanın sonucudur, 
Sevgi, sona sərmayə, sabahın sulqucudur, 
Sevgisin sezdirməyən, sevgisində suçludur.... 
  *     *       * 
Sevdalının sevgisi, sirli, sonsuz, sınırsız, 
Sevib, sezdirməməyi sultanlıqmı  sanırsız???? 
Sevməyəni sevməyi sədaqətmi sayırsız???? 
Sevdiyini sevdirən sevgisində suçludur.... 
                                                             23.09.2015. Bakı. 
 
 
 
 
 
83 
 
EY  QOCA   QURD 
Ey Qoca Qurd, çaqqalların ulamağı boşa deyil, 
Qızıl qanlı boz pəncəni yalamağa tələsirlər!!!! 
Kaftarların umacağı sür-sümükdən artıq deyil, 
Üzdə  hürüb, sürüsündən ayrı düşcək tir-tir əsər!!!! 
*      *      * 
Çaqqalların adı çaqqal, tulaların adı tula.... 
Səndən olub, atam Qurddu deyənlərə nə deyəsən???? 
Üzü dönük, səndən olan bizdən deyil onu tulla!!!! 
Unut getsin, boz dünyanın boz üzünü çox görmüsən.... 
*      *      * 
Üzdən sənə oxşasa da, yerişini yerisə də 
Hərdən Qurda girişsə də, köpəyə köpək deyərlər!!!! 
Lap ağaca dırmansa da, köpək oğlu köpəkdir də 
Aqillər də yaxşı deyib: - “itlər hürər, karvan keçər”!!!! 
*      *      * 
Ey Qoca Qurd , karvanının yolun üstdə duranların, 
Heç biri yox – adı itib, qalmayıbdı  izi-tozu.... 
Keçidlərdə,  pusu qurub, tülkü kimi yatanların, 
Hiylələri boşa çıxıb, oyulubdu tülkü gözü!!!! 
 
84 
 
*      *      * 
Ey Qoca Qurd, mənzilini düz  seçmisən – duruş gətir.... 
Gecə sirdaşın Ay, Ulduz, gündüz  pənahın Günəşdi.... 
Nələr gördün bu dünyada, bunlar da sənə vız gəlir.... 
Ürəyin saf ırmak suyu, ruhun sönməz  bir atəşdi!!!! 
                                                                        22.11.2015. Bakı. 
 
 
 
 
 
 
 
 
 
 
 
 
 
 
 
85 
 
BİLİRƏM 
Bilirəm qəlbində yuva qurmuşam, 
Bəlkə də sinənə yara vurmuşam, 
Bilmirəm heç yönü hara durmuşam, 
Səni görən gündən itibdi, qibləm .... 
* * * 
Verdiyin salamı ala bilmədim, 
Dedin qal yanımda, qala bilmədim, 
Sənin istədiyin ola bilmədim, 
Gərək əfv edəsən kəmdi, səriştəm .. 
* * * 
Ustacın ürəyi yuxadan yuxa, 
Nə vara inanır, nə də ki, yoxa, 
Tutuşub fələklə kim yıxa, yıxa, 
Sən qahmar durmasan inan ki, təkəm.... 
                                           03.12.2015. Bakı. 
 
                                           
    
 
 
 
 
 
 
 
 
 
86 
 
İNDİ 
 
 
Oyanıb, yerimdə qalmışam, oyaq 
Əlimi “yerinə” sürtürəm, indi 
İndi burda idin, indicə, bayaq 
Haraya qeyb oldun, hardasan, indi??? 
* * * 
“Xoşbəxtliyin tacı” əlimdə idi, 
Mataf “abi-kövsər” ovcumda idi, 
Ədndən bir “huri” yanımda idi, 
Əlimi yerinə sürtürəm, indi... 
* * * 
 
Diyən, “yerin” isti, məni qınama, 
Ustac sözdə bütöv, tanı, sınama, 
Bir mərrə ağlı yox, onu unama, 
Haraya qeyb oldun, hardasan, indi??? 
 
 
22.02.2016(4:44) Bakı. 
 
  
 
 
 
 
 
 
87 
 
KƏLLƏ-MAYALLAQ 
 
Yenə ayılmışam, alayarımçıq, 
Sənsiz yuxularım kəmşirin olub, 
Dərin yuxularım, çox dayazlaşıb, 
Susuz quyularım, səpsərin  dolub; 
* * * 
Ağaclar dayanıb, təpə  aşağı, 
Nənələr tay yığmır, çöldə başağı, 
Babalar çirməmir, çayda qurşağı, 
Görməz baxışlarım, çəpərin olub; 
* * * 
Ustac  işıqlıya  həsrət  biləsən, 
 Bu dastan dünyaya ibrət  biləsən, 
Dünya da  dünyada nemət  biləsən, 
Sevməz  duyğularım, yavərin olub…. 
 
           26.02.2016 (6:36). Bakı. 
 
 
 
 
88 
 
QUCAĞINI GENIŞ AÇ… 
( Gizir  Pəncəli Teymurova həsr olunur.) 
Qucağını geniş aç, gəlirəm Ana Torpaq, 
Çox döymüşdüm qapını, səhər-axşam taq-taraq, 
Hər gəlirəm deyəndə, əlimdə vardı bayraq, 
O qutsal əmanətin, ünvanına yetibdi…. …. 
Sancmışam Sancağımı, rahat gəlirəm indi…. 
 
 * * * 
Səhər-axşam deyərdim, bu canım sənə fəda, 
Nə olur mənə olsun, təki sən görmə qada, 
“Komandir yaxşı olsa, ordunu verməz bada”, 
Komutanım öndədir, gül-çiçək düz yoluna…. 
Sıra ilə gəlirik, yol ver girək qoynuna…. 
* * * 
Çox dilək diləmişdim, Bayraq olsun kəfənim, 
Xəyalım gerçək olub, sevinməsin düşmənim, 
Dualarım qəbuldu, daha nəyi gözləyim???? 
Ana, sən də gözünün qorasını sıxma ha… 
Oğulun adı üstə, qurban gedər torpağa!!!! 
12.04.2016. Bakı. 
  
 
 
 
 
89 
 
TUTQU 
(Qurbaninin ruhu şad olsun…) 
Qönçə dodaqların bal süzür indi, 
Kişmişin yaxşısı quşa qalan tək…. 
Taclı tər çiçəyin,  məs  gəzir indi, 
Aranın  al narı  Muşa varan tək…. 
* * * 
Qırmızı, gündöyən yeri almanın, 
Dümağdı, gündəyməz  zehi heyvanın, 
Paçalı, bütövdən şirindi narın, 
Şərabın köhnəsi nuşa yatan tək…. 
* * * 
Ustacın bir mərrə ağlı qalmayıb, 
Nə çox, dağlar yarıb, səhra dolanıb, 
Armudun yaxşısı ayıya qalıb, 
Naşının xırmanı qışa qalan tək…. 
21-23.04.2016. (11:25) . Bakı. 
 
 
 
 
 
 
 
 
90 
 
VURĞUN  VƏTƏNDİ… 
(Vurğuna) 
 
Vurğunam, Vurğunun vurğunluğuna, 
Vətən varlığıydı, Vətən varıydı… 
Vətəndə vətənsiz Vurğunluğuyla, 
Vətənin varlığın vurğulayırdı…. 
* * * 
Varam, Vurğunumun vurğunluğuna, 
Varıynan varmışdı varılmayana, 
Vətənin vəkili Vəkiloğluna, 
Vətən vüqariydı, Vətən varıydı…. 
* * * 
“Vurğunam”, Vətənin varı varımdı, 
Vecsizlər vulqarlıq vurğulayırdı, 
Vurğunsa, Vətənə Vətən verirdi, 
Vətən Vurğunuydu, Vurğun Vətəndi…. 
  
24.04.2016 . Bakı. 
 
 
 
 
 
 
 
 
91 
 
PƏNCƏRƏ 
(baş:09:31) 
Bahar gəlib pəncərəmə, 
Ürəyimə gələ bilmir.... 
Lap dayanıb qəlb evimə, 
İçəriyə girə bilmir.... 
* * * 
O, zənn edir düz gəlməyib, 
Neçə yazdır naz eyləyir.... 
Deyirəm ki, düz tuş gəlib, 
Mən dediyim az eyləyir.... 
* * * 
Ustac, sənə düz eyləyir, 
Nə eləyir saz eyləyir.... 
Sən deyirsən naz eyləyir, 
Hər nə edir, az eyləyir.... 
(bit:09:39)  
28.04.2016. Bakı. 
 
 
 
 
 
 
 
 
 
 
 
 
92 
 
TUR  ALACAM 
(Şəhidimiz Tural Əhmədovun oğlu Turalın dilindən) 
(baş:09:56) 
Dədəm qorqud səhv ad verməz, 
Doğulmuşuq tur almağa!!!! 
Od ərənlər öc saxlamaz, 
Doğulmuşuq öc almağa!!!! 
* * * 
Gözlərimin içinə bax, 
Gözünüzü oyacağam!!!! 
Hünərin var, tur düzənlə, 
Tüm turları alacağam!!!! 
* * * 
Sanma, qanı qalar yerdə, 
Törəmizdir, alacağam!!!! 
Tək atamın qanın deyil, 
Haqqımızı alacağam!!!! 
* * * 
Yağmurlu günü sal yada, 
Yenə taxtu-tac alacam!!!! 
Tarixdə yüz il, bir gündü, 
Geci- tezi bac alacam!!!! 
(bit:10:25) 
28.04.2016 Bakı. 
 
 
 
 
 
93 
 
OLUB 
                                     (Dilbilməzə) 
Qurbani babamdı, Ələsgər dədəm! 
Söz bizə müştaqdı, biz sözə müdəm! 
Naşılıq sözündən məlumdur, didəm! 
Qanmazın pendiri təkədən olub!!!! 
 *   *   * 
Çox bəşər görmüşəm, şəsti yerində, 
Baxırsan insandı, büstü yerində, 
Vidi var, forsu var, postu yerində, 
Qabının qapağı ləçəkdən olub.... 
*   *   * 
Ustac, nələr gördün sən bu dünyada, 
Bütün arzulara yetdin, nəmxuda, 
Nöqsandı dünyaya, qəbul et, bu da 
Çoxunun mayası lüləkdən olub.... 
 
 17.05.2016. Bakı. 
 
 
 
 
 
94 
 
 
QARABAĞ  ATI 
 
Anası Günəşdi, atası Aydı, 
Göylərdən enibdi Qarabağ Atı!!!! 
Düşmənə göz dağı, dostasa haydı, 
Baratdı, muraddı, Qarabağ Atı!!!! 
*   *   * 
Rəngini veribdi, ata - anası, 
Yerdə, göyüzünün sanki, sonası, 
Qumralı, səkili, məxsus qaşqası, 
Hörmətdi, izzətdi, Qarabağ Atı!!!! 
*   *   * 
Dünyanı edibdi, özünə heyran, 
Tüm dünya səkməyən gözünə qurban, 
Ustac belə görüb ata-babadan, 
Namusdu, iffətdi, Qarabağ Atı!!!! 
 
21.07.2016. 23:45(15') Bakı 
 
 
 
 
 
 
 
 
 
 
95 
 
YARIM BARDAQ 
O yarım buraxdığın 
Bardaq, de yadındamı???? 
Sen gedəndən düz üç gün 
Söndürübdü yanğımı…. 
* * * 
Dodağın dəyən yerdən 
Öpmüşəm, neçə kərə…. 
Dadsız şüşə o gündən 
Dönüb bala, şəkərə…. 
* * * 
Sənin tutduğun yerdən 
Çalışmışam tutmağa…. 
İz tapanda izindən 
Qanad olmur uçmağa…. 
* * * 
Bütə dönüb, bu bardaq 
Bəzəyidir evimin…. 
Üstündə barmaq-barmaq 
Bəzəyi var əlinin…. 
* * * 
Qalan son damlaları 
Qıymadım. içəm özüm…. 
Qonaq etdim gülləri, 
Belə bulundu çözüm… 
* * * 
Dibçəklər Yer kürəsi, 
Güllər Mən, Sənsə susan… 
Heç nə yox itirəsi, 
Tay canıma hopmusan….. 
 
01.08.2016. 15:40 (40′ ) Bakı. 
 
96 
 
YELLƏNCƏK 
 
Çiçəklər ruhumun yelləncəyidir, 
Ruhumu asmışam nar çiçəyindən... 
Arzular dünyamın gələcəyidir, 
Arzumu tutmuşam bar çiçəyindən... 
* * * 
Paklığı görmüşəm, səhər şehində 
Saflığı görmüşəm, qəhər mehində 
Könül fərahlığı zəfər zehində, 
Kamımı almışam qar çiçəyindən.... 
* * * 
Ustacın diləyi af olacaqdır, 
Saf qəlbin meyvəsi saf olacaqdır, 
Ruhumun məskəni Qaf olacaqdır, 
İlhamı almışam yar çiçəyindən... 
 
02.08.2016. 07:47 (15') Bakı. 
 
 
 
 
 
 
 
 
 
 
97 
 
YAŞIL 
 
Mənim ürəyimin rəngi yaşıldı, 
Qolumda saatın rəngi də yaşıl..... 
Yolumda işığın rəngi yaşıldı, 
Əynimdə köynəyin rəngi də yaşıl.... 
 
    *    *    * 
 
Yamyaşıl bu dünyam solmaya barı, 
Bu yaşıl dünyamda çəhrayısan sən.... 
Yamyaşıl dünyamın  çəhrayı barı, 
Yaşıllıq içində solmayasan sən.... 
   
*     *     * 
 
Hələ dərilməmiş zərif çiçəksən.... 
Budağın yaşıldı, yaşıl yatağın, 
Ləçəyi çəhrayı tuaf çiçəksən..... 
Çoxmu gözləyəcək yaşıl qonağın??? 
 
13.08.2016.  10:40 (20’) Bakı. 
 
  
 
 
 
98 
 
YAXŞIDIR 
(Dostum Vüsala) 
Yaradan, fitrətə qoyub mayanı, 
Yaradanım sayıb, onu sayanı, 
Hamı ondan alıb sevgi payını, 
Çayın axımıyla axmaq yaxşıdır.... 
*         *         * 
Dünyanın təməli sevgi içində, 
Dahilər hamısı işin içində, 
Sevgisiz bir dünya yox biçimində, 
Gedilmiş çığırla getmək yaxşıdır........ 
*         *         * 
Ustac da çox vurub, daşa-divara, 
Sonunda gəlibdi yetkin qərara, 
Müşküllər möhtacdır tək bu açara, 
Yamana yaxşılıq etmək yaxşıdır.... 
22..08.2016.  12:21 (12’).     Bakı. 
 
 
 
99 
 
 
SÖZ  HAQQINDA  SÖZ 
 
Söz 
“Müəllifin kimliyindən asılı olmayaraq sözün mənbəyi təkdir, ancaq zaman və 
məkan şərtdir.” 
 
Deyim 
“Ustaca görə yazarlar, ancaq yazarlar… Şübhəsiz ki, hikmət və söz Uca 
Yaradana məxsusdur. Biz sadəcə diktə olunanları qələmə alan, qələm tutan 
qullarıq – qələmin sahibi də odur…” 
 
İnam 
“NƏSİMİ FƏTH ETDİ, HƏQİQİ ELMİ  
YARADAN, HƏR KƏSİN ÖZ İÇİNDƏDİR.  
XEYİR DƏ SƏNDƏDİR, ŞƏR DƏ ÖZÜNSƏN  
ALLAH DA ŞEYTAN DA BU BİÇİMDƏDİR…” 
 
Tövsiyyə 
“Elə yazın ki, qələm vəballısı olmayasız…” 
 
 
 
100 
 
 
MARAQ  ÜÇÜN 
 
Zaur Ustac 1988- ci ilin May ayından etibarən, ehtiyac olan 
məqamlarda mütamadi olaraq, dövri mətbuatda və əsasən 
qapalı auditoriyalarda çıxış edir. Ara- sıra yenə, yeri gəldikcə 
şeirlər yazır. 
 Ustaca görə, yazarlar, ancaq yazarlar... Yəni şübhəsiz ki, 
hikmət və söz  Uca Yaradana  məxsusdur. 
Biz sadəcə diktə olunanları qələmə alan, qələm tutan qullarıq- 
qələmin sahibi də odur... 
 
 
- Ustaclıyam, əlim ərşi-əlada, 
Bu nə sitəm, millətim nə bəlada???!!! 
 
 
                      
 
                     
                                 
 
 
101 
 
 
MÜNDƏRİCAT 
 
USTADNAMƏ     ......................................................................3 
1/4.............................................................................................5 
DÜNYA.......................................................................................22 
HƏLƏ  MƏN...............................................................................23 
HƏLƏ  SƏN................................................................................24 
NƏ  İSTƏYİM.............................................................................25 
GÜLLƏ.......................................................................................26 
AY  QIZ.............................................................................28 
YOLLAR............................................................................30 
AY  KAMAN......................................................................32 
DAĞLAR..........................................................................34 
ANA................................................................................35 
QÖNÇƏLƏR.....................................................................36 
ÖMÜR.............................................................................37 
DOSTUM.........................................................................38 
HƏQİQƏT.........................................................................39 
DÜŞÜNCƏLƏR...................................................................41 
 
102 
 
ANA..................................................................................43 
 
BELƏDİR..........................................................................44 
İSTƏRƏM.........................................................................45 
GÜLÜM............................................................................46 
GƏZDİM...........................................................................47 
AĞÇİÇƏYİM....................................................................48 
GƏL  ÖYRƏT  MƏNİ.........................................................49 
YOL GÖSTƏR...................................................................50 
 MƏQAM......................................................................51 
ŞEHÇİÇƏYİM..................................................................52 
MÜTLƏQ.........................................................................53 
GÖRÜNCƏ........................................................................54 
QORX................................................................................55 
ƏLİNDƏDİR........................................................................56 
GƏLİR...............................................................................57 
BALÇİÇƏYİM......................................................................58 
NƏDƏNDİ..........................................................................59 
TUNCAYA..........................................................................60 
 
103 
 
OLMUŞAM........................................................................63 
ATƏŞ................................................................................64 
HƏBİBİ............................................................................65 
ÖLÜM NƏDİR?...................................................................66 
GƏL..................................................................................67 
SÜKUT..............................................................................68 
OXŞAMIR..........................................................................69 
BU GÜNDÜ........................................................................70 
İNDİ..................................................................................71 
MƏNCƏ............................................................................73 
İNDİ................................................................................75 
ÇIX.................................................................................76 
 FİTNƏKAR........................................................................77 
GÖRÜM .........................................................................78 
GÜLSÜN   .......................................................................79 
GÖR ...............................................................................80 
GÖZÜN GÖZÜ..................................................................81 
SEV.................................................................................82 
EY QOCA QURD................................................................83 
 
104 
 
BİLİRƏM..........................................................................85 
İNDİ................................................................................86 
 KƏLLƏ-MAYALLAQ...........................................................87 
QUCAĞINI GENIŞ AÇ.........................................................88 
TUTQU............................................................................89 
VURĞUN VƏTƏNDİ..........................................................90 
PƏNCƏRƏ.....................................................................91 
TUR  ALACAM...............................................................92 
OLUB.............................................................................93 
QARABAĞ  ATI..............................................................94 
YARIM BARDAQ................................................................95 
YELLƏNCƏK......................................................................96 
YAŞIL..............................................................................97 
YAXŞIDIR.............................................................................98  
SÖZ  HAQQINDA  SÖZ.................................................99 
MARAQ  ÜÇÜN................................................................100 
MÜNDƏRİCAT.................................................................101 
 
 
 
105 
 
                           Zaur  USTAC 
           (Mustafayev  Zaur  Mustafa oğlu) 
                Birinci nəşr – 2016, 106 səh. 
                     USTADNAMƏ 
                   (Kitab haqqında  kitab) 
                                    1/4 
Kompüterdə yığdı:  Gülü 
Kitab “Yazarlar”-ın kompüter mərkəzində yığılıb. 
Redaktə və bütün hüquqlar müəllifə məxsusdur. 
                                    
Çapa imzalandı: 22.08.2016. 
Əlaqə: zauryazar@mail.ru 
(+994)777110575 
F/b: Zaur Ustac 
 
 
106 
 
                         QEYDLƏR 
 
