Мащмуд Няъяф оьлу Фятийев 5
май 1937-ъи илдя Жданов (индики
Бейляган) районунун II Шащ-
севян кяндиндя анадан олмуш-
дур. 1960-ъы илдя Азярбайъан Дюв-
лят Университетинин Шяргшцнаслыг
факцлтясини битирмишдир. 1971-74-
ъц иллярдя Яфганыстанда тяръцмя-
чи, 1974-84-ъц иллярдя Азярбай-
ъан ССР Али вя Орта Ихтисас Тящ-
сили Назирлийиндя чалышмышдыр. Азяр-
байъан Дювлят Педагожи Коллеъи-
нин мцяллими, филолоэийа елмляри
намизядидир. 
AZƏRBAYCAN  MİLLİ  ELMLƏR  AKADEMİYASI 
akad.Z.M.BÜNYADOV  adına  ŞƏRQŞÜNASLIQ  İNSTİTUTU 
 
 
 
 
 
MAHMUD  NƏCƏF  oğlu  FƏTİYEV 
 
 
 
 
SALMAN   SAVƏCİNİN 
HƏYAT   VƏ   YARADICILIĞI 
 
 
 
   
 
 
 
 
 
 
 
 
 
 
 
Bakı – «Elm» – 2009
 2
 
  
Unudulmaz müəllimim professor Mübariz Əlizadənin  
və həyat yoldaşım Sima xanımın xatirəsinə  
ithaf edirəm. 
 
 
 
E l m i  r e d a k t o r u: 
 
Əlyar Səfərli 
AMEA-nın müxbir üzvü 
 
 
 
Mahmud Fətiyev. Salman Savəcinin həyat 
və yaradıcılığı. Bakı, «Elm», 2009, 228  səh. 
 
ISBN 978-9952-453-33-1 
 
Monoqrafiyada XIV əsrdə yazıb-yaratmış Azərbaycan şairi Salman 
Savəcinin həyat və yaradıcılığı tədqiq olunur.  
 
 
4603000000 
655 (07) - 2009 
 
 
 
 
 
 
 
 
 
«Elm» nəşriyyatı, 2009  
 3 
 
 
 
 
GİRİŞ 
 
Yaxın Şərq ədəbiyyatının inkişafında azərbaycanlı 
sənətkarların böyük tarixi xidmətləri olmuşdur. Lakin bu ədəbi 
simaların əksəriyyəti mövcud ictimai-siyasi mühitin təsiri 
altında doğma dillərində yazıb-yarada bilmədiklərindən öz milli 
ədəbiyyatından təcrid olmuş, ədəbi irsi lazımi səviyyədə 
araşdırılıb öyrənilməmişdir. Bu baxımdan Azərbaycan 
ədəbiyyatı tarixində fars dilində yazıb-yaratmış XIV əsrin 
istedadlı şairi Salman Savəcinin (1300-1377) həyatı və ədəbi 
irsi diqqəti cəlb edir. 
Zəngin yaradıcılıq diapozonuna və fövqəladə istedada 
malik olan, qələmə aldığı misilsiz sənət inciləri dövrünün 
görkəmli şəxsiyyətləri, söz ustaları tərəfindən yüksək 
qiymətləndirilən Salman Savəcinin həyat və yaradıcılığının el-
mi araşdırması olduqca əhəmiyyətlidir. Azərbaycan ədəbiyyatı 
tarixində XIV əsr ədəbi mühiti o qədər zəngin və çoxcəhətlidir 
ki, S.Savəcinin həyat və yaradıcılığının monoqrafik tədqiqatı bu 
mühitin mühüm problemlərinin üzə çıxarılması deməkdir. 
İndiyədək diqqət xaricində qalmış S.Savəcinin ədəbi irsinin 
sistemli şəkildə araşdırılması bu baxımdan xüsusi maraq 
doğurur. Nizami ədəbi məktəbinin XIV əsr davamçılarından 
biri kimi də S.Savəcinin ədəbi irsi müasir Azərbaycan ədəbiy-
yatşünaslığı üçün mühüm əhəmiyyət kəsb edir. 
Mənşəcə azərbaycanlı olan Salman Savəci fars dilində 
yazıb-yaratmışsa da həyatı daim Təbriz mühiti, doğma Azər-
baycanla bağlı olmuşdur. 
 4
Monoqrafiyada S.Savəcinin həyatı və bədii irsini 
araşdırmaqla qüdrətli bir şairin həyatı və bədii irsi ilə əlaqədar 
faktiki materialların təhlilə cəlb edilməsi nəzərdə tutulmuşdur. 
Bu dediklərimizlə əlaqədar materiallardan əlavə, mövzu ilə 
bağlı tarixi, elmi, ədəbi qaynaqlar toplum halında tədqiqatın 
predmeti kimi götürülmüşdür. 
Araşdırma Salman Savəci haqqında mövcud olan ədəbi-
elmi məxəzləri, onların özəl xüsusiyyətlərini müəyyən-
ləşdirmək, şairin ədəbi-ictimai mühiti və həyatı haqqında 
indiyədək Azərbaycan ədəbiyyatşünaslığına məlum olmayan 
məqamları dəqiqləşdirmək və aydınlaşdırmaq, ədəbi-bədii irsi 
haqqında ətraflı məlumat vermək məqsədi daşıyır. Bunun üçün 
tədqiqatçının üzərinə aşağıdakı vəzifələr düşür: 
– Salman Savəcinin həyatını və onu görkəmli ədəbi sima 
kimi tanıtdıran poetik yaradıcılığını səciyyələndirən əsas 
əlamətləri öyrənmək; 
– müasiri olan söz sənətinin görkəmli sənətkarları sırasında 
tutduğu mövqeyi araşdırmaq; 
– onu öz dövründə və sonralar söz sənəti sahəsində tanıt-
dıran və məşhurlaşdıran lirik şeirlərinin araşdırılmasında şairin 
ümumiyyətlə bədii irsində nəzərə çarpan bir sıra xarakterik 
cəhətlərə işıq salmaq; 
– Nizami Gəncəvi ədəbi məktəbinin XIV əsrdə davamçısı 
kimi şairin epik əsərləri haqqında ilkin dolğun məlumat 
vermək, bu əsərlərin Azərbaycan ədəbiyyatı tarixində tutduğu 
mövqeyi və təsir dairəsini müəyyənləşdirmək; 
– əsərlərinin janr-poetik xüsusiyyətlərini ümumiləşdirmək 
və s.  
 5 
Azərbaycan ədəbiyyatşünaslığında bu tədqiqatın mövzusu 
tamamilə yenidir. Orta əsrin fars dilli Azərbaycan ədəbiyyatının 
görkəmli simalarından olan Salman Savəcinin həyatı və yara-
dıcılığı bu vaxtadək nəinki monoqrafik planda ayrıca tədqiqat 
obyekti olmuşdur, əksinə onun ədəbi-bədii irsindən nümunələr 
belə mənsub olduğu xalqın dilinə tərcümə edilməmiş, nəşr 
olunub geniş oxucu auditoriyasına çatdırılmamışdır. Yalnız 
İran, hind, rus və Qərbi Avropa tədqiqatçıları şairin yara-
dıcılığının bəzi məqamlarına toxunmuşlar; Savəcinin poetik irsi 
bütövlükdə monoqrafik tədqiqatdan kənarda qalmışdır. 
Tədqiqat işinin elmi yeniliyi bilavasitə onun orijinal 
obyekti və predmeti ilə bağlıdır. İlk dəfə olaraq bizim 
tərəfimizdən Salman Savəcinin həyat və yaradıcılığının poetik 
xüsusiyyətləri sistemli şəkildə araşdırılaraq fars dilli 
Azərbaycan şairinin milli-bədii düşüncə tərzi, estetik idealı 
aşkarlanır. 
Tədqiqat  işində ilk olaraq:  
– Salman Savəci haqqında mövcud olan ilkin ədəbi-elmi 
məxəzlər, onların poetik-nəzəri xüsusiyyətləri elmi 
araşdırmanın predmeti olmuşdur; 
– şairin poetik dünyası, ədəbi-ictimai mühiti və həyatı 
bilavasitə onun öz əsərləri əsasında öyrənilərək dəyərləndirilir; 
– Salman Savəcinin bədii irsinin janrlar üzrə təsnifatı 
aparılmış, şairin klassik lirik şeirin müxtəlif janrları: qəzəl, 
qəsidə və s. ədəbi formalarda onu öz dövründə məşhurlaşdıran 
özünəməxsus səciyyəvi cəhətlər aşkarlanmış, bu təsnifat fəsillər 
üzrə cəmləşdirilmiş, hər fəsil yarımfəsillər və bəndlərlə ayrıca 
şəkildə elmi-nəzəri və bədii cəhətdən təhlil edilmişdir; 
– Salman Savəciyə müasirlərinin və sonrakı dövr Yaxın 
Şərq ədəbiyyatının görkəmli söz ustalarının, eləcə də bir çox 
 6
azərbaycanlı müəlliflərin verdikləri dəyərli qiymətlər, onların 
tarixi funksional mövqeləri açıqlanmışdır; 
– Nizami ədəbi məktəbinin təsiri altında qələmə aldığı 
epik-lirik «Cəmşid və Xurşid» və lirik-romantik «Fərağnamə» 
poemalarının ideya-bədii özəllikləri öyrənilərək təhlil edilmiş, 
təsir dairəsi açıqlanmışdır. 
Milli ədəbiyyatımızın yeni bir nümayəndəsinin həyat və 
yaradıcılığının monoqrafik araşdırılması çağdaş Azərbaycan 
şərqşünaslıq elmi üçün də aktual bir problemdir. 
S.Savəcinin həyat və yaradıcılığının öyrənilməsi, onun 
yaradıcılığının elmi təsnifatı, poetik səciyyəsi və s. geniş 
aspektli tədqiqat predmetinə çevrilmədən ətraflı, doğru-düzgün 
elmi təsəvvür ortaya çıxa bilməz. Buna görə də Salman 
Savəcinin həyat və yaradıcılığının monoqrafik planda tədqiqi 
müasir Azərbaycan ədə-biyyatşünaslığı üçün mühüm elmi 
əhəmiyyət kəsb edir. 
Əsər Salman Savəcinin həyat və yaradıcılığının monoqrafik 
araşdırılması sahəsində ilk tədqiqat işi olduğundan gələcəkdə 
bu sahədə, həm də şairin yaşayıb-yaratdığı dövrə aid aparılacaq 
digər elmi işlər üçün əsas nəzəri mənbələrdən biri hesab edilə 
bilər. Eyni zamanda bu əsərin əsas elmi mündəricə və nəticələ-
rindən Azərbaycan ədəbiyyat tarixinin XIV əsrdəki durumunun 
öyrənilməsində, ali məktəblərin filologiya fakültələrində 
ədəbiyyat tarixinin, seçmə fənlərin tədrisində, orta məktəblərin 
ədəbiyyat dərsliklərinin uyğun bölmələrinin dolğun şəkildə 
tərtibində istifadə oluna bilər.  
Həmçinin, Azərbaycan ədəbiyyatı ilə bağlı sistemli 
nəşrlərin hazırlanmasında da bu tədqiqatın materiallarından 
faydalanmaq olar.  
Tarixi-mədəni şəraitin diktəsi ilə fars dilində yazıb-
 7 
yaratmış Azərbaycan şairlərinin ədəbi irsinin türk bədii 
düşüncəsinə bağlılığını, bu zəmində xüsusi bir məktəb kimi 
formalaşdığını sübut etməyin düzgün yolu poetik sistem 
fərdiliyini tədqiq etməkdir. Müxtəlif dillərdə mövcud olan 
mənbələri təhlilə cəlb etməklə Salman Savəcinin Azərbaycan 
şairi olduğunu dövriyəyə gətirməkdir.    
 
 8
 
I   F Ə S İ L 
 
SALMAN SAVƏCİ HAQQINDA  
MÖVCUD OLAN MƏXƏZLƏR. 
ŞAİRİN İCTİMAİ-ƏDƏBİ MÜHİTİ  
VƏ HƏYATI 
 
1.1. Salman Savəci ilkin qaynaq  
və araşdırmalarda 
 
Türk xalqlarının, ümumiyyətlə Yaxın Şərqin həyatında 
mədəni rol oynayan Azərbaycan xalqı həmişə öz müstəqilliyi, 
dövlətçiliyi, ərazi bütövlüyü uğrunda mübarizə aparmış, lakin 
onun bu mübarizəsi hər hansı bir zamanın müqavimətinə rast 
gəlmiş, böyük ədəbi simalar yadellilərin hakim dövlət dilinin 
qurbanları olmuş, bir parça çörək üçün, yaxud əsərlərinin geniş 
yayılması xatirinə o dildə yazıb-yaratmağa məcbur olmuşlar. 
Yaxın Şərq ədəbiyyatının inkişafında mənşəcə azər-
baycanlı olan sənətkarların şübhəsiz ki, böyük tarixi xidmətləri 
olmuşdur. Ancaq çox təəssüf ki, onlar çox vaxt öz milli 
ədəbiyyatımızdan təcrid olunmuş, ədəbi irsi lazımi səviyyədə 
araşdırılıb yayılmamışdır. Bu ədəbi simalar dərindən 
öyrənilmədən milli ədəbiyyatımızın tarixi inkişaf təkamülü 
haqqında aydın bir təsəvvür yaratmaq mümkün deyil. 
Azərbaycan ədəbiyyatının ən parlaq simalarından 
Əfzələddin Xaqani (1126-1199), Nizami Gəncəvi (1141-1209) 
kimi şairlər bu ədəbiyyatın çiçəklənməsinə böyük xidmətlər 
göstərmiş, onun ən dəyərli incilərini yaratmış, öz zəmanəsində  
və sonralar da çoxlarına örnək olmuş, əksər sənətkarlar onların 
şeir yaradıcılığından faydalanmış, şeirlərinə iqtibas və nəzirələr 
yazmışlar. Nizami ədəbi məktəbinə daxil olan belə 
şəxsiyyətlərdən biri də XIV əsrin istedadlı Azərbaycan şairi 
 9 
Salman Savəcidir. 
Salman Savəcinin bədii irsinin öyrənilməsi Azərbaycan 
ədəbiyyatında yeni bir ədəbi simanın tanıdılması, digər tərəfdən 
də böyük Nizami ədəbi məktəbinin XIV əsrdəki 
davamçılarından birini müəyyənləşdirmək cəhətdən faydalıdır. 
«XIV əsrdə gur inkişaf yoluna qədəm qoyan Azərbaycan 
intibah mədəniyyətinin (29, 183) daha bir görkəmli 
nümayəndəsi kimi yetişməsində Nizami ədəbi irsinin Salman 
Savəci yaradıcılığına güclü təsiri ol-muşdur». 
Müstəqil Respublikamızda xalq hakimiyyətinin 
qələbəsindən sonra klassiklərimizin əsərlərinin tədqiqi, nəşri və 
təbliği, onların mütərəqqi fikirlərinin şərh və izah edilib xalqa 
çatdırılması üçün geniş şərait və im-kanlar yaradılır, böyük 
əməli tədbirlər həyata keçirilir. 
Dahi Azərbaycan şairi Nizami Gəncəvinin anadan 
olmasının 850 illik yubileyinin keçirilməsi barədə Respublika 
hökumətinin qərarı ümummilli və bəşəri əhəmiyyətə malikdir. 
Böyük Nizaminin dünya ədəbiyyatında xüsusi mövqeyə 
malik sənətkarlığının, onun qabaqcıl ideya-larının, Yaxın və 
Orta Şərq xalqlarının mədəniyyət tarixində ədəbi məktəb 
yaratmış ecazkar təsir qüvvəsinə malik söz sənətinin 
öyrənilməsi və tədqiqi Azərbaycan şərqşünaslıq elminin həmişə 
diqqət mərkəzində dayan-mışdır. 
Nizami əsərlərinin tədqiqi, təbliği, nəşri işinə ömrünün 
uzun illərini sərf etmiş professor M.Əliza-dənin qeyd etdiyi 
kimi, «Nizaminin misilsiz əsərləri, onun qabaqcıl ideyaları 
böyük sürətlə Yaxın və Orta Şərqə yayılaraq, bir çox xalqların 
ədəbiyyatının inkişafına müsbət təsir göstərmiş və bu ecazkar 
təsir öz qüvvəsini əsrlər boyu saxlamışdır» (1, 106). 
Nizami ədəbi irsi və onun davamçıları barədə dünya 
nizamişünaslığına qiymətli hədiyyələr bəxş etmiş görkəmli 
şərqşünas alimlərdən Y.Bertels, H.Araslı, M.Əlizadə, R.Əliyev, 
Q.Əliyev, Azadə R., habelə nizamişünas alimlərdən Ə.Səfərli, 
 10
X.Yusifli, M.Kazımov və b. elmi-tədqiqat əsərləri öz elmi-
nəzəri səviy-yəsi ilə seçilir. 
Adlarını çəkdiyimiz müəlliflərin böyük mütəfəkkir şair 
haqqında söylədikləri fikirlər nizamişünaslıqda xüsusi 
əhəmiyyət kəsb etmiş, eyni zamanda şairin ədəbi məktəbinin 
sonrakı davamçılarının həyat və yaradıcı-lıqlarının 
öyrənilməsində böyük rol oynamışdır. 
Nizami ədəbi məktəbinin davamçıları olan Yaxın və Orta 
Şərq şairlərinin dahi sənətkarın yalnız qələmə aldığı 
mövzulardan, onun səpk və üslubundan, bədii quruluş və ifadə 
vasitələrindən istifadə etməklə öz orijinal ədəbi simalarını 
parlatmış, bu məktəbin əzəmətini və təsir dairəsini 
genişləndirmişlər. Nizami ədəbi məktəbinin ümumdünya 
əhəmiyyəti bir də ondadır ki, şairin yaratdığı məktəb dünya 
ədəbiyyatına yeni və mütərəqqi ideyalar gətirmişdir. Ona görə 
də Nizami ədəbi məktəbinin davamçılarından bəhs edərkən ilk 
növbədə Nizaminin Yaxın Şərq ədəbiyyatna gətirdiyi 
mütərəqqi ideyaların xələflərinin əsərlərində davam və 
inkişafını izləmək çox zəruri və məqsədəuyğundur. 
«Xəmsə»dən gələn intibah ideya və fikirlərin, ümumbəşəri 
bədii və fəlsəfi kəlamların Yaxın və Orta Şərq ədəbiyyatında öz 
inikasını tapması, hər şeydən öncə Nizami təsiri ilə izah oluna 
bilər.* Bu baxımdan Salman Savəci yaradıcılığı da öz ideya-
bədii məzmunu ilə fərqlənir, yeni məna daşımaqdadır. 
Nizami Gəncəvinin Salman Savəciyə təsirini tədqiq etməyi 
qarşımıza məqsəd qoymasaq da, yeri gəldikcə bu barədə öz 
mülahizələrimizi irəli sürməyi məqsədəuyğun sayırıq. Burada 
tədqiqatçıların kifayət qədər öyrənmədiyi Salman Savəcinin 
həyat və yaradıcılığı, epik əsərləri, xüsusilə onun Nizami 
                                                 
* ХЫВ-ХВЫ ясрлярдя фарсдилли ядябиййатда нязирячилик яняняляри 
барядя бах: М.Д.Кязимов. «Хафт пейкар» Низами и традиция  назире в 
персоязычной литературе XIV-XVI вв.  Баку: Элм, 1987, 204 с. 
 11
Gəncəvinin «Xosrov və Şirin» əsərinin təsiri altında yazdığı 
«Cəmşid və Xurşid» poeması barədə fikir yürütməklə, əslində 
Nizami Gəncəvi ədəbi məktəbinin Yaxın Şərq xalqları 
ədəbiyyatı tarixində daha bir layiqli  davamçısı haqqında ilk 
dəfə olaraq ətraflı məlumat verməyə səy göstərəcəyik. 
Azərbaycan ədəbiyyatının tanınmış klassiklərindən biri 
olan Salman Savəci (1300-1377) bədii-estetik fikir tariximizdə 
özünəməxsus  mövqeyi ilə seçilərək, zəmanəsinin uğurlarını 
şeirə gətirmiş, zaman, dünya və insan haqqında yeni düşün-
cələrini ifadə etmişdir. Onun zəngin yaradıcılıq irsi, rəngarəng 
bədii lirikası, «Fərağnamə» (1361-ci il) və «Cəmşid və Xurşid» 
(1363-cü il) adı ilə məşhur poemaları Yaxın və Orta Şərq 
xalqları arasında şöhrət qazanmış, XIV-XV yüzilliklər epik və 
lirik şeirin inkişafına güclü təsir göstərmişdir.  
Məlumdur ki, bütün zamanlarda olduğu kimi, orta əsrlərdə 
də hər bir sənətkar, əsasən, öz fitri istedadının imkanları 
dairəsində əldə edə bildiyi yüksək sənət nailiyyətləri əsasında 
ucalsa da, onu özündən əvvəlki zəngin ədəbi irsin ümumi 
inkişafı prosesindən təcrid etmək mümkün deyildir. 
Salman Savəci yaradıcılığının formalaşmasında onun öz 
sələflərinin də təsiri ayrıca bir tədqiqat mövzusudur. Bu 
baxımdan Qətran Təbrizi, Əfzələddin Xaqani, Nizami Gəncəvi, 
Marağeyi Əvhədi və b. Şairlərin mütərəqqi fikirlərinin, yüksək 
bəşəri hisslərinin, saf, səmimi lirik duyğularının Salman Savəci 
yaradıcılığına müsbət təsiri ayrıca qeyd edilməlidir. 
Məlumdur ki, Salman Savəcinin qüdrətli sələfləri olduğu 
kimi, qüdrətli müasirləri də olmuşdur. Şairin yaşayıb-yaratdığı 
dövrdə lirik şeir ustası Əmir Xosrov Dəhləvi (1252-1325) və 
Xacu Kirmaninin (vəfatı 1352-53-cü illər) məsnəvidə, Hafiz 
Şirazi (1300-1390) lirik şeirdə böyük müvəfəqiyyətlər əldə 
etmişlər. Elmi araşdırmalardan belə qənaətə gəlirik ki, Salman 
Savəcinin ədəbi irsi də öz dövründə və sonralar şeir və 
ədəbiyyat biliciləri tərəfindən yüksək qiymətləndirilmiş, lakin 
 12
farsdilli ədəbiyyat tarixinin son əsrlərdəki bəzi təəssübkeş 
araşdırıcıları şairin mənşəcə azərbaycanlı olduğunu bilərək, 
bəlkə də qəsdən onun mövqeyini və yüksək istedadını 
qiymətləndirmək və təbliğ etməyə soyuqqanlı yanaşmışlar. 
Lakin bütün bunlara baxmayaraq S.Savəcinin həm 
sağlığında, həm də vəfatından sonra yaranan orta əsrlərin 
qaynaqlarında onun istedadına yüksək qiymət verilmiş, 
görkəmli bir şair kimi yad edilmişdir. İmadəddin Nəsimi  
(1369-1417), Bədr Şirvani (1387-1450), Hamidi (XV əsr), 
Məhəmməd Füzuli (1494-1556), Vəhşi Bafqi  (vəfatı 1591) 
və digər azərbaycanlı şairlərin bədii yaradıcılığında Salman 
lirikasının açıq təsirinin duyulması təsadüfi deyil.* 
Qeyd etməliyik ki, Salman Savəcinin sənətkarlığı, 
yaradıcılıq məharəti öz dövründən başlayaraq məşhur 
təzkirəçilər, ədəbi ənənələrinin pərəstişkarları olan Yaxın 
Şərqin bir çox görkəmli şairləri tərəfindən yük-sək 
qiymətləndirilmişdir. Bir sıra şairlər yeri gəldikcə bədii 
əsərlərində onun adını çəkmiş, şeirlərindən təzmin etmiş, 
təzkirəçilər həyatından, yaradıcılığından müxtəlif mənbə və 
məxəzlərdə bəhs etmiş, fikir söyləmişlər. 
S.Savəcinin həyatı, müasirləri və bədii irsi  barədə ilkin 
məlumata XV əsrin məşhur təzkirəçisi Dövlətşah 
Səmərqəndinin «Təzkirətüş-şüəra»sında (1487-ci ildə 
tamamlanmışdır) rast gəlirik. Təzkirə müəllifi, şübhəsiz ki, 
S.Savəci yaradıcılığı ilə yaxından tanış olduğundan onu «böyük 
şairlərdən» hesab etmiş, «şeir və şairlikdə öz dövrünün başçısı» 
adlandırmışdır (73, 286). 
S.Savəci ilə Dövlətşah Səmərqəndinin yaşadıqları dövr 
yaxın olduğundan, təzkirə müəllifinin şair haqqında verdiyi 
məlumat xüsusi qiymətə malikdir. Buna görə də Salman 
haqqında sonralar fikir söyləyən müəlliflər Dövlətşahın əsərinə 
                                                 
* Мянбяляр сонракы сящифялярдя верилмишдир. 
 13
ilkin mənbələrdən biri kimi istinad etmişlər. Dövlətşahın 
qeydlərindən aydın olur ki, o, Salman yaradıcılığına yaxından 
bələd olmuş, əsərlərini maraqla mütaliə etmişdir. Biz bunu 
müəllifin Ənvəri, Zülfüqar Şirvani, Əbdürrəzaq İsfəhani, 
Siracəddin Qumru, Zəhir Fariyabi, Müzəffər Hərəvi, Übeyd 
Zakani, Nasir Buxari və b. Yaxın və Orta Şərq şairlərinin 
ədəbi irsindən bəhs edərkən müqayisə yolu ilə Salman 
yaradıcılığına müraciət etməsində, onun əsərlərindən yeri 
gəldikcə misallar çəkməsində (73, 93, 146, 157, 164, 296, 304, 
324-325, 449) və s. aydın görürük. 
Böyük özbək şairi və ədibi Əmir Əlişir Nəvai (1441-1501) 
1490-1491-ci ildə cığatay dilində qələmə aldığı «Məcalisün-
nəfayes» (114, 16, 45, 192) əsərində S.Savə-cinin adını 
zəmanəsinin istedadlı şairləri sırasında çəkir, «Mühakimətül-
lüğəteyn» (65, 73) əsərində Nizami və Əmir Xosrov Dəhləvini 
poemada, Salman Savəcini isə qəsidədə müqayisəolunmaz 
sənət nümunəsi yaratdıq-larını göstərmişdir. Əhli Şirazi (1455-
1535-36) (45, 39) Ə.Nəvainin arzusu ilə S.Savəcinin «məsnu» 
(süni, xaricdivan) qəsidəsinə üç bənzətmə yazmışdır. Ə.Nəvai 
Salmanın «məsnu» qəsidələrinə ən çox cavablar yazan, 
gözlərinin xəstə olmasına görə də «ikinci Salman» kimi 
tanınmış Mövlana Arifi /vəfatı 1449-cu il/ (45, 25), Fəsih Rumi 
və b. orta əsr şairlərinin S.Savəcinin uğurlu yaradıcılıq 
üsulundan istifadə edərək, qəsidədə də Salmanın icad etdiyi 
yeni yol ilə* getdiyini yüksək qiymətləndirmişdir (45, 34-36).  
XVI əsr təzkirəçilərindən görkəmli alim Əhdi Bağdadinin 
«Gülşən üş-şüəra» (7, 6), Əlaüddövlə Kami Qəzvininin 
«Nəfayes əl-məaser»   (111, vər.* 82a-83a), Əmin Əhməd 
Razinin «Həft iqlim» (1593-94-cü illər) (66, vər. 530a-530b), 
                                                 
* Бурада «Гясидейи-мяснуи» (сцни гясидя) нязярдя тутлур. Бу барядя 
бир  даща сонра мялумат веряъяйик. 
* Гейд: Бундан сонра вяряг сюзц вяр. йазылаъагдыр. 
 14
Qulaməli xan Azadın «Xəzaneyi-amirə» (1761-62-ci illər) 
(112, 254). Şirəli xan Ludinin «Təzkireyi mirat ül-xəyal» (80, 
53-55), Lütfəli bəy Azərin «Atəşkədeyi-Azər» (1760-1779) 
(64, 223-226), Rzaqulu xan Hidayətin «Məcmə ül-füsəha» 
(1867-68) (96, II c.,19) təzkirələrində S.Savəcinin həyatı və 
əsərləri barədə qısa məlumat verilir. 
Azərbaycan dilində ilk təzkirə müəllifi Əhdi Bağdadi 
İraqda yaşayan Azərbaycan türkləri haqqında məlumat vermiş, 
Bağdad ədəbi mühiti, xüsusilə də M.Füzuli haqqında dəyərli 
fikirlər irəli sürmüş, Salman Savəcini də Yaxın Şərqdə sevilə-
sevilə oxunan lirik şairlərdən biri saymışdır. Əhdi Bağdadi 
Füzuli haqqında qeydlərində yazırdı ki, onun üç dildə yazdığı 
Azər-baycan,  ərəb, farsca qəsidələri Xacə Salmanın qəsidə-ləri 
kimi fəsahətli (səlis) olub, şeir biliciləri tərəfindən sevilmişdir 
(7, 6). 
Məhəmməd Füzulinin qəsidə janrında Salman Savəci qədər 
hünər göstərərək, onun səviyyəsinə ucala bildiyini qeyd edən 
Əhdi Bağdadi Salman yaradıcılığı haqqında orijinal bir fikir 
irəli sürmüşdür. 
XIX əsr müəlliflərindən Bəhmən Mirzə «Təzki-reyi-
Məhəmməd Şahi» (70, vər. 75b) əsərində, XV-XIX əsr 
tarixçilərindən Mirxand Xavəndşahın (1433-1498), 
«Rövzətüs-Səfa» (129, IV c.,990-1002), Qiyasəddin 
Xandəmirin (1475-1535) «Həbibüs-siyər» (113, III-IV c, 
803-804), Yəhya Qəzvininin «Lübbüt-təvarix» (137, vər. 95-
97-98, 104-105), Qazi Əhməd Qəffarinin «Nigarıstan» (68, vər. 
240b-249a, 261, 264, 290-296), həmin müəllifin «Tarixe-cahan 
ara») (122, vər.164a), Əbdi bəy Şirazinin «Təkmilətül-əxbar» 
(107, vər. 206a-211a), Şərəf xan Bidlisinin «Şərəfnamə» 
(102, 33-64) və s. əsərlərdə də Salman Savəcidən bəhs 
açılmışdır. 
«Lətayef ət-təvayef» əsərinin müəllifi Fəxrəddin Əli 
Səfinin (vəfatı 1532-33) Salman haqqında məlumatı yuxarıda 
 15
adlarını çəkdiyimiz müəlliflərə nisbətən bir qədər genişdir. 
F.Ə.Səfi müasirləri ilə Salman Savəci arasında baş vermiş bəzi 
əhvalatlardan, şairin yara-dıcılıq xüsusiyyətlərindən ilk dəfə 
olaraq bəhs etmişdir (116, 227-228, 250-252, 270-271, 273, 
287-288, 315). 
Salman Savəci haqqında Şərqin böyük şair və 
mütəfəkkirlərindən Hafiz Şirazinin (103, IV c., 2762-2763), 
Kamal Xocəndinin (vəfatı 1400-1401-ci illər) (124, 28), Bədr 
Şirvaninin (1387-1450) (71, vər.166a, 361a), Məazi Təbrizinin 
(XV əsr) (83, 119b), Əbdürrəhman Caminin (1414-1492) (81, 
302, (82, vər. 113b), Əlişir Nəvainin (1441-1501) (62, 73), 
Məhəmməd Füzulinin (1498-1556) /15, IV c., 202, 335/ və b. 
mülahizələri də  şairin ədəbi şəxsiyyəti və istedadına yeni bir 
münasibətin ifadəsidir. 
XIV əsrin sonu və XV əsrin əvvəllərində bir müddət 
Şirvanşah Şeyx İbrahimin (1382-1414) sarayında yaşamış 
Məazi Təbrizi S.Savəcinin şeirlərinə nəzirələr yazmış (83, vər. 
135 a, 139b, 159b) həmin hökmdara ithaf etdiyi qəsidələrinin 
birində isə «Mənim şeir dəftərim öz rövnəqini Salmandan 
almışdır», – deyərək onu özünə ustad qəbul etmiş, yaradıcılıq 
keyfiyyətlə-rindən öyrəndiyini bildirmişdir (83, vər. 59a). 
Məazinin «Divan»ında Zülfüqar Şirvani, Əssar Təbrizi və b. 
Azərbaycan şairləri sırasında dönə-dönə Salman Savə-cinin də 
adını çəkməsi təsadüfi deyil  (83, vər. 119a). 
Digər azərbaycanlı şair Bədr Şirvani (1387-1450) də 
S.Savəci sənətkarlığına hüsn-rəğbət göstərənlərdən biri kimi 
qəsidələrində onun adını hörmətlə xatırlamış, yüksək bədii 
sənət bacarığına malik olduğunu söylə-mişdir  (71, vər. 166a, 
361a). 
Bədr Şirvani tez-tez Xaqani, Nizami, Mücir Beylə-qani, 
Salman Savəcinin adlarını çəkir, özünü onların varisi sayırdı 
(34, 331). 
Əbdürrəhman Cami Nizami Gəncəvinin «Xəmsə»si 
 16
müqabilində qələmə aldığı «Həft ovrəng»də («Yeddi təxt») 
S.Savəcinin bir neçə beytini vermiş, onun bədii irsini müsbət 
qiymətləndirmişdir (63, 302), «Baha-rıstan» əsərində isə 
Salmanın «gözəl poetik dilə malik olduğunu» qeyd edərək 
şairin lakonik, aydın və hissi – emosional ifadə qabiliyyətinə 
malik olduğunu demiş, onu «gözəl söz ustası» adlandırmışdır)  
(82, vər. 113b). 
Məşhur özbək şairi Əlişir Nəvai Salmanı «nəzm və qəsidə 
fənlərinin ustası» hesab edirdi (65, 73). 
Böyük Azərbaycan şairi Məhəmməd Füzuli istedadlı şairin 
yaradıcılığına böyük əhəmiyyət verərək Salmanı ümmana, 
özünü isə onun müqabilində bir qətrəyə bənzədirdi (15, IV c., 
202). 
Türkiyə tədqiqatçılarından professor M.F.Köprülü-zadə 
«Divan ədəbiyyatı antologiyası» kitabında türk klassik şeirinin 
inkişaf yolundan danışarkən qeyd edirdi ki, XIV əsrin sonunda 
Anadolu şairləri Firdovsi, Nizami, Əttar, Sədi, Movləvi, Kamal 
Xocəndi kimi şairlərlə yanaşı, Salman Savəcinin də əsərlərini 
müvəffəqiyyətlə tərcümə və təqlid edirdilər (43, 12). 
Şəmsəddin Sami «Qamusul-ə’lam» əsərində Salman 
yaradıcılığına yüksək qiymət verərək şairi «zəmanənin fəridi» 
(yeganəsi) adlandırır, onun «lətif və nadir şeirlər söylədiyini» 
qeyd edirdi (104, 2606). 
Əfqanıstanda nəşr edilmiş «Dairətül-məaref»də («Maarif 
ensiklopediyası» (84, 702) və ingilis dilində nəşr olunmuş 
«İslam ensiklopediyası»nda (63, 115) və s. mənbələrdə S. 
Savəcinin həyatı və bədii irsi barədə qısa xülasələr verilmişdir.  
İran müəlliflərindən professor Səid Nəfisi /98, 202-203/, 
Zəbihulla Səfa /75, IIIc., 27/; /128, III c., 226/, Rzazadə Şəfəq 
/76, 324-327/,  Zəhra Xanləri /Kiya/ /117, 274/; /92, 209/, Ağa 
Bozorq Tehrani /69, 1392-1324/, Abbas İqbal /108, 205/ və 
başqalarının S. Savəciyə aid dəyərli fikirləri vardır. 
İranda son zamanlarda nəşr olunmuş tədqiqat əsərləri 
 17
içərisində Tehran Universitetinin professoru Rəşid Yasəminin   
 Salman Savəcinin»/ /78/تبع و انتقاد و احوال و آثار سلمان ساوجى  
həyat və yaradıcılığının tədqiqi və tənqidi araşdırmaları») 
kitabını xüsusilə qeyd etmək lazımdır. R.Yasəminin bu əsərində 
Salman Savəcinin həyatı və yaradıcılığına dair axtarışlar 
edilməyə təşəbbüs göstərilmişdir. Lakin S.Savəcinin həyatı və 
bədii irsinin öyrənilməsi üçün bu əsər də qənaətbəxş hesab 
edilə bilməz. R.Yasəmi əksər hallarda Salman haqqında orta 
əsrlər təzkirə müəlliflərinin söylədiklərini təkrar edərək şairin 
həyatına dair yazılarında ən çox onunla dövrünün hökmdarları 
arasındakı münasibətlərdən, səfərlərindən, şəxsi əmlakından, 
məz-həbindən və s. bəhs etməyə daha çox yer vermişdir. Son 
dörd fəsil kitabın diqqəti cəlb edən yerlərindəndir. Bu fəsillərdə 
S.Savəcinin sələfləri Firdovsi, Nizami, Mənu-çehri, Sənai, 
Ənvəri, Xəyyam, Zəhir Fariyabi, Kəma-ləddin İsmayılın 
yaradıcılıq yolundan istifadə etməsi, onların Salman ədəbi 
irsinə təsirinə dair qeydlər verilir (78, 97-106). 
Kitabın 13-cü fəslində Salman ilə onun müasiri Hafiz 
Şirazi qəzəllərinin qarşılıqlı müqayisəsindən bəhs edilir (78, 
112-121). 
R.Yasəmi S.Savəcinin tarixi məlum olan və olmayan 
«Külliyyat»larının 10-a qədər əlyazmasından istifadə etmiş, 
tarixi bəlli olmayan bəzi əlyazmalarının Salmanın ömrünün son 
vaxtlarında qələmə alındığını ehtimal etmişdir. R.Yasəmi 
Savəcinin diqqəti cəlb edən əlyazmalarından 1429-30-cu illərdə 
və 1469-70-ci illərdə  üzü köçürülmüş əlyazma nüsxələrinin 
adlarını çəkmiş (78, 112-121), şairin ona məlum olan 5 min 
beyt  qəsidəsinin, 450 beyt qit’əsinin, iki tərkibbəndi, 1100 beyt 
qəzəli, «Fərağnamə» (1000 beyt) və «Cəmşid və Xurşid» (3200 
beyt) məsnəviləri, 32 rübaisinin olması barədə bəhs açmışdır 
(78,  112-121). 
Lakin R.Yasəminin adı çəkilən əsəri Salman Savəcinin 
həyatı ıə yaradıcılığı barədə tam təsəvvür yaratmır, 
 18
dünyagörüşünə aid məsələlərdən, onun icti-mai, etik və estetik 
görüşləri, ən başlıcası isə sənətkarlıq xüsusiyyətlərindən ətraflı 
bəhs etmir. 
İran ədəbiyyatşünaslarından Təği Təfəzzüli 1958-ci ildə 
Salman Savəcinin Tehranda nəşr edilmiş «Divan»ına yazdığı 
müqəddimədə onu «XIV əsrin böyük şairlərindən biri» hesab 
edərək, fars dilində ilkin gözəl şeirlər yazan sənətkarlar 
cərgəsində «qəzəl, qəsidə və digər şeir növlərində yüksək 
yerlərdən birini tutduğunu» söyləyir (85; دوازده .  مقدمه، ص ). 
T.Təfəzzəli S.Sa-vəcinin İranın Milli, Sipəhsalar məscidi, 
Məclis kitabxanalarındakı və bəzi şəxsi kitabxanalarda olan 
əlyazmaları barədə qısa məlumat verərək, yaradıcılığın-dan 
nümunələr gətirmişdir (85; سى و دو-يك. مقدمه، ص ).  
Rus şərqşünaslığının görkəmli tədqiqatçılarından 
A.Y.Krımski «İran tarixi, onun ədəbiyyatı və dərviş 
teosofiyası» kitabında Salman Savəcini Nizami ənənələrinin 
sadiq davamçısı, təbrizli şairlərin ən görkəmlisi və «Cəlairilərin 
Təbriz sarayının ən istedadlı (lirik, epik – romantik və məddah) 
şairi adlandırmışdır (56, III c., 98-100). 
A.Krımskinin məlumatına görə, XIX əsr Avropa 
şərqşünaslarından Hammer (1774-1856), Bland, Ovseley, 
Rozensveyq – Şvannau (1791-1865), Erdmann, Herman Ete, 
Pitsi və başqaları şairin ayrı-ayrı qəzəl, qəsidə və digər lirik 
şeirlərindən alman, ingilis, italyan dillərinə tərcümələr etmiş, 
haqqında məqalələr yazmışlar (56, III c., 98-100).  
Məşhur ingilis alimi Edvard Braun 4 cildlik «İran ədəbiyyatı 
tarixi» adlı əsərində S.Savəcinin dövrü və həyatından xülasələr vermiş, 
ədəbi irsinin fars dilli ədəbiyyatın inkişaf etməsində oynadığı böyük 
roldan, eləcə də Yaxın Şərq xalqları ədəbiyyatı və bədii söz 
təfəkkürünün təşəkkül etməsinə təsirindən və s. bəhs açmışdır (61), 
(72, 260-271). 
Alman şərqşünaslarından Herman Ete «Fars ədəbiyyatı tarixi» 
kitabında S.Savəcinin yaradıcılığına xüsusilə toxunmuş, həyatı barədə 
 19
qısa məlumat vermişdir (135, 85, 96-97,125). H.Ete Salmanı Nizami 
Gəncəvi ənənələrinin davamçılarından biri kimi yüksək 
qiymətləndirmişdir. H.Ete «Fars əlyazmaları kataloqu» əsərində 
S.Savəcinin Bodleyan kitabxanasındakı tarixi məlum olmayan nəstəliq 
xətti ilə yazılmış «Cəmşid və Xurşid» və «Fərağnamə» məsnəviləri 
haqqında qısa qeydlərlə kifayətlənmişdir (62, 718). 
Mirzə Abdulla Qafarov 1914-cü ildə Salmanın rus dilində nəzmə 
çevrilmiş 20 qəzəlini müqəddimə və fars mətnləri ilə birlikdə çap 
etdirmişdir (49, 4). 
Əbülqasim Zərrə «Vostok» məcmuəsində dərc etdirdiyi «İran 
ədəbiyyatı oçerkləri» adlı yazısında S.Savəcini XIV əsrin Yaxın Şərq 
şairləri sırasında görkəmlilərdən olduğunu qeyd etmişdir (60, 71). 
«Altı əsrin şöhrəti» kitabının müəllifi tanınmış tədqiqatçı 
M.Zənd Salman Savəcinin mənşəcə   azərbaycanlı olduğunu 
göstərmiş və onun Nizami Gəncəvi ədəbi irsinin təsiri altında 
yazıb-yaratdığını qeyd etmişdir (50, 155). 
Rus şərqşünaslıq elmini özünün samballı əsərləri ilə 
zənginləşdirmiş Y.E.Bertels «Nəvai və Cami» (1965-ci il) 
monoqrafiyasında Salman Savəcini XIV əsrin «məşhur 
şairi» hesab etmiş, əsərlərinin təsir dairəsindən danışmış 
(45, 29-30, 32, 34, 36, 52, 191), onun «məsnu» (süni) 
qəsidəsindən nümunələr gətirmişdir (45, 38-39). 
Tacik tədqiqatçısı N.Sayfiyev 1971-ci ildə Tacikistan EA-
nın Düşənbədə Hafiz Şirazinin 650 illiyi münasibətilə 
«Doniş» nəşriyyatı tərəfindən buraxılmış «Caşnnomai-
Xofiz» məcmuəsində («Xofiz və Salmoni Sovaci» məqaləsi) 
(138, 125-135) qeyd edir ki, qəzəldə XIV əsrin ustad şairləri 
sırasında «etiraf edilən Salman Savəci Hafizin də diqqətindən 
kənarda qalmamışdır. Xacə Hafiz Salman Savəciyə və onun 
yaradıcılığına xüsusi diqqətlə yanaşmış, şeirlərini müntəzəm 
olaraq mütaliə etmişdir» (138, 126). Tədqiqatçı eyni zamanda 
hər iki çağdaş şairin şeirlərindən nümunələr gətirərək onların 
bəzi qəzəllərinin vəzn və formaca oxşarlığını göstərmişdir. 
 20
Salman Savəci Azərbaycan ədəbiyyatşünaslığında da bəzi 
tədqiqatçıların diqqətindən kənarda qalmamışdır. Azərbaycan 
Milli Elmlər Akademiyasının müxbir üzvü, professor Əliyar 
Səfərli və prof. Xəlil Yusiflinin müəyyənləşdirmələrinə görə, 
XV əsrin görkəmli azərbaycanlı şairi Hamidinin bir qəsidəsində 
Xaqani və Salman Savəcinin adlarını çəkməsi göstərir ki, o, 
həmin sənətkarların ədəbi irsini  yaxşı mənimsəmişdir (34, 
335). Balağa Quliyev «Zəhir Faryabi və Salman Savəci» 
məqaləsində Z.Faryabi ilə Salman Savəci yaradıcılığının qarşı-
lıqlı əlaqəsi barədə fikir söyləmişdir (53, 314-328). 
Qulamhüseyn Beqdeli «Şərq ədəbiyyatında «Xosrov və 
Şirin» mövzusu» əsərində S.Savəcinin adını Nizaminin 
xələfləri sırasında çəkmiş, onun «Cəmşid və Xurşid» məsnəvisi 
barədə bir sıra qeydlər vermişdir (9, 176-181). 
Abbasəli Sarovlu (Quliyev) Fəxri Gürganinin «Vis və 
Ramin» epopeyasının şərhində «Əslən azərbaycanlı olan 
Salman Savəcinin məşhur «Cəmşid və Xurşid» poemasının 
müəllifi olduğunu» qeyd etmişdir (32, 470). 
Professor Mübariz Əlizadə, f.e.n. Əbülfəz Rəhimov və b. 
S.Savəci ədəbi irsinin öyrənilməsinə dair bir sıra faydalı 
mülahizələri vardır. 
Respublika Əlyazmaları İnstitutunda FR-1256 saylı şifrə ilə 
tarixi və müəllifi məlum olmayan Azərbaycan dilində yazılmış 
bir əlyazmada S.Savəcinin bədii irsi haqqında mövcud olan 
bəzi məqalələr, ayrı-ayrı əsərlərinin tərcüməsi və s. barədə qısa 
qeydlər verilmişdir (23). 
Son illərdə Azərbaycan şərqşünaslıq elmində Salman 
Savəci ədəbi irsinə maraq göstərilmişdir. F.e.d., prof. Mehdi 
Kazımov «Поэтическое наследие Джамали Табризи» 
(«Cəmali Təbrizinin ədəbi irsi») əsərində haqlı olaraq XIV 
əsrdə epik poeziyanın dinamik inkişafından bəhs edərkən 
Salman Savəcinin də adını bu dövrün görkəmli  şairləri 
sırasında çəkmiş, onun «Fərağnamə»  və «Cəmşid və Xurşid» 
 21
poemalarının müəllifi olduğunu qeyd etmişdir (57,7). Filolo-
giya elmləri namizədi Məsiağa Məhəmmədi «Saib Təbrizi və 
farsdilli poeziyada «hind üslubu» monoqrafiyasında (27) və 
filologiya elmləri namizədi Səadət Şıxıyevanın «Salman Savəci 
və türk ədəbi mühiti» (35) və «Nəsiminin sələfləri ilə 
«mübahisələri» (36) məqalələrində Salman Savəci 
yaradıcılığına toxunan maraqlı məqamlar açıqlanmışdır.* 
Salman Savəcinin həyat və yaradıcılığı mövzusunda elmi-
tədqiqat işi aparan bu sətirlərin müəllifi indiyədək şairin həyatı, 
ədəbi irsi barədə bir neçə məqalə ilə çıxış etmişdir.  
Salman Savəcinin yaradıcılığı öz dövründən ədəbi 
ictimaiyyətin diqqət mərkəzində olmuş, bədii irsi zamanın 
sınaqlarından keçərək əlyazmaları şəklində Yaxın və Orta 
Şərqdə geniş yayılmış, müxtəlif dövrlərdə xəttatlar tərəfindən 
üzü köçürülərək «Divan» və «Külliyyat» adı ilə dünyanın bir 
çox kitabxanalarında qiymətli əsərlər sırasında əsrimizə qədər 
qorunub saxlanılmaqdadır. Salmanın bədii irsi barədə 
mənbələrdəki məlumatlar da müxtəlifdir. 
XVII əsr təzkirəçisi Təğiəddin Kaşi Salman Savəci irsinin 
20 min beytdən artıq olduğunu göstərmiş (79; vər. 580b-581a), 
İran tədqiqatçılarından İbn Yüsif Tehranın Sipəhsalar 
məscidindəki 21.500 beytdən ibarət XV əsrdə yazılması təxmin 
edilən «Külliyyat»ı barədə xəbər vermişdir (115, 301). 
Müasir İran ədəbiyyatşünaslarından Təği Təfəzzəli şairin 
«Divan»ına müqəddiməsində İranın Milli, Sipəhsalar, Məclis 
(Biri 10.500 və digəri 16.400 beytdən ibarət iki «Külliyyat»ı) 
kitabxanalarında, habelə bir çox şeir, ədəbiyyat həvəskarlarının 
şəxsi kitab rəflərində S.Savəcinin əsərlərinin əlyazmaları oldu-
ğunu qeyd etmişdir (85). 
Əldə olan məlumata görə, Britaniya muzeyi, Bodleyan, 
                                                 
* М.Мящяммяди вя  С.Шыхыйеванын мцлащизяляри барядя сонракы 
фясилдя ятрафлы мялумат веряъяйик. 
 22
Parij, Benqal, Pakistan, İstanbul, Mosul, Tehran, Təbriz, Məşhəd və 
s. şəhər  kitabxanalarında və eləcə də dünyanın 75-ə qədər müxtəlif 
elm və mədəniyyət mərkəzlərində Salman əsərlərinin əlyazmaları 
(118, III c.,  1870-1872, 2356) mövcuddur. Bu sətirlərin müəllifinin 
şəxsi araşdırmalarına əsasən Kabul şəhərinin Maarif kitabxanasında 
(86), şairin bir əlyazması aşkar olunmuşdur, habelə Leninqrad 
(Sankt-Peterburq) (87), Bakı (88), (89) Daşkənd, Düşənbə və başqa 
şəhərlərdə S.Savəcinin əsərlərinin əlyazmaları mühafizə olunur. 
Salmanın yaradıcılıq irsi çoxcəhətli və rəngarəngdir. O, 
Yaxın Şərq ədəbiyyatının o zamankı ənənəvi mərsiyyə, qəzəl, 
qitə, tərcibənd, tərkibbənd, rübai və məsnəvi janrlarında yazıb-
yaratmışdır. Əgər bir sıra icmal xarakterli kiçik həcmli 
məqalələr nəzərə alınmazsa, Salman Savəcinin həyatı və 
yaradıcılığı indiyədək Azərbaycan ədəbiyyatında ətraflı tədqiq 
edilməmiş, eyni zamanda əsərlərinin də elmi-tənqidi mətni çap 
ediməmişdir. 
1911-ci ildə Bombeydə «Külliyyat» (99) şəklində çap 
edilən 235 səhifədən ibarət kitabda 8500 beyt həcmində şairin 
yalnız qəzəl, qəsidə və rübailərinin bir qismi verilmişdir. 
Salman «Divanı»nın 1958-ci ildə Tehran nəşrində şairin 
cəmi 8.500 beytə qədər 313 qəzəli, 4 tərcibəndi, 111 qəsidəsi, 
86 rübaisi toplanmışdır (85). 
Azərbaycan tarixçisi və ədibi A.Bakıxanovun şəxsi 
kitabxanasında Salman Savəcinin əlyazmasında bir «Divan»ı 
olmuşdur (4, 90-91). 
S.Savəci «Külliyyat»ının Tehran çapında (127) isə şairin 
qəsidə, qəzəl, qitə, rübai, tərcibəndləri ilə yanaşı yuxarıda qeyd 
etdiyimiz məsnəviləri də böyük ixtisarla verilmişdir. 
1969-cu ildə Tehranda Salmanın ən görkəmli əsəri 
«Cəmşid və Xurşid» poeması çapdan buraxılmışdır (100). 
Poemanın elmi-tənqidi mətn əsasında çap edilməsi görkəmli 
şairin ədəbi irsinin öyrənilməsi və nəşri sahəsində atılan ilk 
faydalı addım idi. Danimarkalı C.P.Asmuson və İran 
 23
şərqşünaslarından Fəridun Vəhmanın birgə səyləri sayəsində 
nəşr olunmuş həmin kitaba müqəddimədə müəlliflərin 
qeydlərindən məlum olur ki, əsərin elmi-tənqidi mətni 
məsnəvinin Hindistanın İndiya-Ofis, İngiltərənin Britaniya 
muzeyində olan iki əlyazma nüsxəsi və Kopenhagen Dövlət 
Kitabxanasındakı iberi (yəhudi) əlifbası ilə yazılmış 
əlyazmaları əsasında hazırlanmışdır (100). Lakin bu müəlliflər 
Salman Savəcinin «Cəmşid və Xurşid» poemasının iberi 
əlifbası ilə İran yəhudilərinin ləhcəsində yazıldığını 
söylədiklərindən (100) poemanın həmin dilə tərcümə 
olunduğunu və ya orijinalın həmin əlifba ilə üzünün 
köçürüldüyünü aydınlaşdıra bilmirik. Bu isə şairin şah əsərinin 
dünya xalqları ədəbiyyatında yayıldığını sübut edir. 
 
 
1.2. Şairin ictimai-ədəbi mühiti 
 
Salman Savəcinin yaşayıb-yaratdığı XIV əsr Yaxın Şərqdə, 
o cümlədən Azərbaycanda bir çox ictimai, siyasi və tarixi 
hadisələrin cərəyan etdiyi bir dövrdür. 
Tarixi mənbələrin və tarixçilərin məlumatına əsasən 
Salman Savəcinin yaşadığı dövrün qısa xarakteristikasına nəzər 
yetirməklə şairin dünyagörüşünün hansı bir şəraitdə 
formalaşdığını müxtəsər şəkildə söyləmək faydalı olardı. 
Orta əsrlərdə yaranmış yazılı mənbələr xəbər verirlər  ki, 
XIII əsrin ikinci yarısında (1258-ci ildə) Çingiz xanın nəvəsi 
Hülaki (1217-1265-ci illər) tərəfindən əsası qoyulan Hülakilər, 
yaxud Elxanilər adlanan sülalə XIV əsrin əvvəllərində 
zəifləməyə və tədricən parçalanmağa başlayırdı (2, 204). 
Vəssaf, Rəşidəddin Fəzlullah, Məhəmməd Naxçıvani, Həm-
dullah Mustofi Qəzvini və onun oğlu Zeynəddin Hafiz Əbru, 
Əbdürrəzzaq Səmərqəndi, habelə bu dövrün bir çox 
müəlliflərinin əsərlərindən göründüyü kimi, monqolların işğal 
 24
etdikləri ölkələrdə, o cümlədən Azərbaycanda dəhşətli feodal 
zülmü hökm sürürdü (44, 322-327). 
Qeyd etməliyik ki, XIV əsr Azərbaycan tarixinin bu 
dövrünü ətraflı öyrənmək üçün Həmdullah Mustovfi 
Qəzvininin (1281- ) «Zeyl-e tarix-e qozide» («Seçilmiş tarix»ə 
əlavə) və onun oğlu  Zeynəddin bin Həmdullah Qəzvininin 
«Zeyl-e tarix-e qozide»*  («Seçilmiş tarix»ə əlavə) adlı olduqca 
görkəmli və dəyərli əsərləri f.e.d., prof. M.D.Kazımov və t.e.d. 
V.Z.Piriyevin gərgin zəhmət tələb edən giriş, Azərbaycan və 
rus dillərinə tərcümələri, müqəddimə, şərhlər və göstəriciləri ilə 
1986-cı və 1990-cı illərdə «Elm» nəşriyyatında çapdan 
buraxılmışdır. 
Qızıl ordalılarla elxanilər arasında təqribən yüz il davam 
edən müharibələr və feodal çəkişmələri nəticəsində Yaxın Şərq 
ölkələrinin, eləcə də Azərbaycanın əhalisi tamamilə var-yoxdan 
çıxmış, şəhərlər talanmış, qədim mədəniyyət abidələri yerlə-
yeksan olunmuş, əkin üçün yararlı münbit torpaqlar hərbi 
əməliyyat meydanına çevrilmişdi (3, III c., 74). Bütün bu yürüş 
və müharibələrin ağırlığı xalq kütlələrinin üzərinə düşürdü. Bu 
hadisələrin canlı şahidi olmuş məşhur tarixçi Rəşidəddin 
Fəzlullah (1247-1318) – («Cameət-təvarix») («Tarixlər 
toplusu») əsərində yazırdı ki, Bəlx, Şibirğan, Talakan, Mərv, 
Herat, Ərdəbil, Gəncə, Bağdad, Mosul və s. kimi çoxlu əhali 
yaşayan şəhərlərdə və ətraf vilayətlərdə istila zamanı monqollar 
camaata işkəncə verir, qoşun keçən yerlərdə xalq bütünlüklə 
qılıncdan keçirilir, torpaqlar isə istifadəsiz qalırdı (120, 556-
558). 
Monqol zülmü Yaxın və Orta Şərq xalqlarının mədəni 
inkişafını geriyə atmışdı (48, III c., 585), «bu əsarət nəinki 
                                                 
* Щямдуллащ Гязвининин «Зейл-е тарих-е гозиде» ясяри цч щиссядян 
ибарятдир вя ян гядим заманлардан 1392-ъи иля гядярки тарихи щади-
сялярин шярщини ящатя едир (М.Ф.) 
 25
əzirdi, hətta onun qurbanı olmuş xalqın ruhunu təhqir və puç 
edirdi» (48, III c.,  198). 
Monqol basqınları nəticəsində Azərbaycanın iqtisadi və 
mədəni yüksəlişi prosesi dayandırıldı (2, 149). 
XIII-XIV əsrlərdə ardı-arası kəsilməyən feodal 
müharibələri zamanı iqtisadi həyatın sarsılması xalqın mənəvi 
həyatında böhranın yaranmasına səbəb oldu. Olmazın 
məşəqqətləri ilə üzləşən xalq həyatdan üz döndərir, bədbin 
əhval-ruhiyyəyə qapılırdı. Bu dövrdə Azərbaycan və Yaxın 
Şərqin bir çox ölkələrində ictimai ədalətsizliklərdən narazılığın 
müəyyən bir ifadəsi kimi yayılmış sufizm dünyagörüşü xalq 
kütlələrinin mənəviyyatına nüfuz etməyə başlayırdı (52, 75); 
sufizm ictimai fikirdə, xüsusilə şeir  sahəsində geniş vüsət 
almışdı. Şeyx Mahmud Şəbüstəri, Seyid Zülfüqar Şirvani, 
Fəzlullah Nəimi, İmadəddin Nəsimi və başqa şair və 
mütəfəkkirlərin əsərlərində sufizm meyllərinin əks olunması da 
məhz həmin şəraitin təsirindən irəli gəlirdi. 
Yaxın Şərq ölkələrində yaranmış belə bir ağır siyasi-ictimai 
vəziyyət xalq kütlələrinin mənəvi cəhətdən şikəst olmasına 
səbəb olurdu. Feodal əsarətindən, 40 illik çəkişmələrdən yaxa 
qurtarmaq istəyən əhali doğma yurdunu tərk edirdi. 
Belələrindən o zamanlar əhali içərisində məşhur olan görkəmli 
elm, mədəniyyət və ictimai xadimlər də var idi. Təbrizin 
məşhur din xadimlərindən Şeyx Kücəci, səfəvilər sülaləsinin 
banilərindən Sədrəddin Ərdəbili, Qazi Məhyəddin Bərdəi və 
başqaları vətənini tərk edənlər içərisində idilər. Təzkirəçi 
Əbdürrəzzaq Səmərqəndi xəbər verir ki, Şeyx Kücəci Şiraza, 
Xacə Sədrəddin Ərdəbili Gilana qaçmış, Məhyəddin Bərdəi isə 
o zamanlar Qızıl Ordanın paytaxtı olan Saraya getmiş və ya 
zorla aparılmışdı (125, 289). Əbdüllah Razinin «Tarix-e İran» 
əsərində qeyd etdiyinə görə, Sultan Əbu Səidin (1316-1335) 
ölümündən sonra quruluşca möhkəm olmayan elxanilər dövləti 
bir neçə böyük əmirlər arasında parçalanmışdı (109, III c., 443). 
 26
Dövlətşah Səmərqəndinin məlumatına görə, Sultan Əbu Səidin 
vəfatından sonra dövlətdən narazı olan əhali tərəfindən çoxlu 
üsyanlar baş verdi və ölkədə asayiş və əmniyyət pozuldu. 
Sultanın vəliəhdi olmadığından ətraf vilayətlərin əmirləri tac-
taxta sahib olmağa can atır, fitnəkarcasına müstəqillikdən dəm 
vururdular. Nəticədə ölkədə hərcmərclik yaranır, dövlət 
parçalanırdı (73, 172). 
Azərbaycanda Şeyx Həsən, Əmir Çoban və Şeyx Həsən 
Cəlayir (Böyük Həsən) qiyam qaldırdılar. İraqda və fars 
vilayətində Məhəmməd Müzəffər qələbə çaldı. Xorasanda isə 
sərbədarlar hakimiyyəti ələ aldılar, tayfalar bir-birinə dinclik 
vermirdilər, vilayət-vilayət, şəhərbəşəhər, kəndbəkənd camaat 
arasında pərakəndəlik əmələ gəlmişdi (73, 172). 
Əbu Səidin ölümü ilə elxanilərin sonuncu nümayən-
dələrinin süquta uğramaları arasında 20 ilə yaxın bir fasilədə 
İranın müxtəlif guşələrində beş yeni sülalə meydana gəlmişdi 
(109, III c.,  443). Belə sülalələrdən biri də Ağbuğa Cəlayirin 
nəvəsi Əmir Hüseyn Buğanın oğlu Böyük Həsənin (1336-1356) 
monqol mənşəli cəlayirilər sülaləsi idi (1336-1410). 
Böyük Həsən Əbu Səid hakimiyyətinə varis olmaq üçün 
yerli feodallar arasındakı ixtilaflara qoşuldu. O, Azərbaycanı, 
sonra İraqı ələ keçirdi, Bağdad şəhərini paytaxt edərək (1340-cı 
ildə) yeni müstəqil dövlət yaratdı  (19, 13-58), (75, III c., 27). 
Bu, o zaman İranın cənubunda meydana gəlmiş (paytaxtı Şiraz 
şəhəri) Müzəffərilərdən (1313-1393) sonra ikinci qüdrətli 
dövlət idi. İranın şimalı və cənubunda yaranmış bu iki qüdrətli 
dövlət eyni zamanda ədəbiyyat sahəsində də rəqabət aparırdı 
(56, III c., 96). Şimalda Təbriz, cənubda isə Şiraz istedadlı 
şairləri özündə cəmləşdirirdi. Hülakilərın istilasından sonra 
artıq XIV əsrdə iki yüz min əhalisi olan Təbriz iqtisadi 
yüksəlişə qədəm qoymuşdu. Elxanilər zamanı Təbriz çox böyü-
müşdü: onun sahəsi 5-6 dəfə genişlənmişdi (3, III c., 72). Digər 
tərəfdən Bağdad ədəbiyyat və mədəniyyətin mərkəzləşməsində 
 27
böyük rol oynayırdı. Dövrünün görkəmli sənətkarlarından 
Übeyd Zakani (vəfatı 1370/71-ci illər), Şərəfəddin Rami, 
Hafiz Şirazi (1300-1390), Salman Savəci (1300-1377), 
Əssar Təbrizi (1325-1390) və başqaları paytaxta üz 
tutmuş, yaxud dəvət olunmuşdular (75, III c.,  27). 
Tarixi mənbələrin qeyd etdiyinə görə, atası Böyük Həsənin 
1356-cı ildə ölümündən sonra taxta çıxan Sultan Müizzəddin 
Üveys (1356-1375) Qızıl Orda hakimlərinə qarşı üsyan qaldıran 
(1357-ci il) Təbriz əhalisinə kömək məqsədilə oraya gəlir, 
Təbriz və ölkənin cənub vilayətlərini qızılordalılardan təmiz-
ləyir (2, 205); Azərbaycan, Aran, Muğan, Şirvan cəlayirilərin 
nüfuzu altına keçir. Təbriz cəlayirilər dövlətinin paytaxtı oldu. 
Bu dövlətin tərkibinə Azərbaycan (Kürdən cənubdakı ərazi), 
Ərəb İraqı, Fars İraqı, Ermənistan və Şərqi Anadolu daxil idi. 
Qarabağ ərazisi isə köçəri Cəlayiri əyanlarının qışlaq yerinə 
çevrildi. Hakimiyyət dövründə dövlət sistemində Azərbaycanın 
əzəməti artdı (2, 152-153). 
Cəlayiri Üveysin hakimiyyəti illərində feodal 
müharibələrinə nisbətən ara verildi, kənd təsərrüfatında 
müəyyən dərəcədə dirçəliş, şəhərlərdə bərpa işləri başlandı. 
Akademik Ə.Əlizadə Üveysin dövründə cəlayirilər dövlətinin 
genişlənməsi və möhkəmləndiyini qeyd edərək yazırdı ki, 
«Şeyx Üveysin hakimiyyəti illərində Azərbaycanda bir 
canlanma yaranmış, əhalinin sayı çoxalmışdı. Təbrizlə yanaşı 
ticarət yolunun üzərində olan başqa şəhərlər də əhəmiyyətli 
dərəcədə inkişaf etmişdi» (44, 322-327). 
Sultan Üveys dövründə bir tərəfdən Bağdad və Təbriz 
arasında, digər tərəfdən, Misir və başqa şəhərlər arasında siyasi, 
iqtisadi əlaqələr bərpa edilirdi. Hətta uzaq Misir sultanlığı ilə 
müqaviləyə əsasən oraya səfirlər göndərilir, ticarət və mədəni 
əlaqələr yaranırdı. Sultan Üveys Təbriz ilə Trabzon arasında 
qədim ticarət yolunun açılmasında, Azərbaycanla ticarət 
əlaqələrinin  genişlənməsində səy göstərirdi (75, III c.,  27, 28). 
 28
XIV əsrin əvvəllərində Təbrizdə təsis edilmiş «Dar-üş 
şəfa» mədəni mərkəz kimi elm və müxtəlif sənət sahələrinin 
inkişafında əhəmiyyət kəsb edirdi. Məhəmməd Hinduşah 
Naxçıvaninin «Dəstur-əl-katib fi təyini əl-məratib» və bu 
dövrün digər Azərbaycan tarixçilərinin əsərlərində ölkədə baş 
verən siyasi-ictimai hadisələr və  mədəni inkişaf Azərbaycanın 
mədəni həyatında öz inikasını tapırdı. Musiqi, təsviri incəsənət 
sahəsində mühüm nailiyyət əldə edilirdi. Hüsnxət sənəti geniş 
yayılmışdı. Bütün kitabları xəttatlar gözəl xətlə köçürüb 
yazırdılar. Təbrizdə böyük bədii hüsnxət məktəbi yaranmışdı 
(2, 214). Mahmud Şəbüstəri (1287-1320), Marağalı Əvhədi 
(1274-1338), Salman Savəci (1300-1377), Fəzlullah Nəimi 
(1339-1394), Qazi Əhməd Bürhanəddin (1344-1398), Əssar 
Təbrizi (1325-1390), Arif Ərdəbili (XIV əsr), İmadəddin 
Nəsimi (1369-1417) və başqaları öz dövrünün görkəmli filosof 
və şairləri kimi şöhrət tapmışdılar. 
Nizami məktəbinin yeni-yeni davamçıları meydana gəlirdi. 
Yuxarıda adlarını xatırladığımızdan şirvanşahlar sarayında 
müəllimlik edən ərdəbilli Arif «Fərhadnamə», Salman Savəci 
«Cəmşid və Xurşid» (1362) poemalarını Nizami Gəncəvinin 
«Xosrov və Şirin»inə cavab yazmış, Xacu Kirmani Nizaminin 
«Xəmsə»si müqabilində özünün «Xəmsə»sini yaratmış, Əssar 
Təbrizi böyük şairin yaradıcılığından bəhrələnərək «Mehr və 
Müştəri» kimi gözəl sənət əsərini qələmə almışdı. İbn Yəmin 
Fəryumədi, Hafiz Şirazi, Xacu Kirmani, habelə, İraqi, Übeyd 
Zakani, Nizari Qöhestani  (1247-1320) Cəmali Təbrizi (XIV-
XV əsrlər) və b. kimi bədii söz ustaları farsdilli ədəbiyyatın 
çiçəklənməsinə böyük xidmət göstərirdilər. 
Prof. M.D.Kazımov ilk dəfə olaraq Azərbaycanın orta əsr 
şairlərindən Cəmali Təbrizinin poetik irsi, «Xəmsə»si, buraya 
daxil olan poemalarının ideya-mövzu əsasları, onların bədii 
xüsusiyyətləri, eyni zamanda Nizami ədəbi məktəbinin XIV-
XVI əsrlərdə davamçıları barədə ətraflı məlumat vermişdir 
 29
(57). 
 
 
1.3. Həyatı 
 
Yaxın Şərq xalqları ədəbiyyatı tarixində Salman Savəci adı 
ilə tanınmış və məşhur olmuş şairin əsl adı Məhəmməd, 
təxəllüsü Salman, ləqəbi Cəmaləddin, nisbəsi Savəcidir (79, 
575) (109, III c., 152). Salman Savəci h. 700-cü ildə – 1300-cü 
ildə Təbriz şəhərində anadan olmuşdur. 
Salmanın atası mənşəcə Savə türklərindən olan Xacə 
Əlaəddin Məhəmməd Savəci ömrü boyu 1258-ci ildə 
yaradılmış monqol mənşəli Hulaku hökmdarlarından Qazan 
xan (1295-1304) və Əbu Səid (1316-1335) dövründə Təbriz 
sarayının vəqf idarəsində mühasiblik etmiş, sarayın nüfuzlu 
adamlarından hesab  olunmuşdur. 
İran ədəbiyyatı tədqiqatçısı, şair, Tehran universitetinin 
tarix müəllimi olmuş Rəşid Yasəmiyə görə, (vəfatı 1330 h.ş. – 
1951 m.) Salmanın atası Əlaəddin Məhəmmədin saraya 
xidmətə düzəlməsində saray vəzirlərindən Xacə Sədəddin 
Savəcinin, ya da Rəşidəddin Fəzlullahın vasitəçiliyi istisna 
edilmir. Lakin zənnimizcə, Əlaəddin Məhəmmədin saraya 
xidmətə gətirilməsində ən çox sarayın nüfuzlu vəziri Sədəddin 
Savəcinin qohumluq əlaqəsi olmuş, yaxud bir həmyerlisi kimi 
ona yaxından köməklik etmişdir. Məlumat üçün deməliyik ki, 
vəzir Sədəddin Savəci ulcaytuların sarayına yol tapmış daş-qaş 
taciri savadsız Tacəddin Əlişahın xəyanətinin qurbanı oldu; h. 
711-ci ildə (1312-ci m.) Bağdad yaxınlığındakı Mohəvvəl 
kəndində edam olundu (109, III c., 320). Xacə Tacəddin Əlişah 
digər nüfuzlu vəzir Rəşidəddin Fəzlullahın da xəyanət yolu ilə 
qətlə yetirilməsinə nail oldu. O, Rəşidəddin kimi güclü 
rəqibinin qətlindən sonra şadlığından hədiyyələr bağışlayır, 
ənamlar verirdi. Elə həmin il - h. 718-ci ildə –1319-cu ildə) hər 
 30
biri min misqal vəznində iki qızıl halqanı rəqibləri üzərində 
qələbəsinin nişanəsi olaraq asılmaq üçün Kəbəyə göndərdi 
(109, III c., 328-329). 
İndiyədək Salman Savəcinin milli mənsubiyyəti, dolğun 
tərcümeyi-halı, ədəbi mühiti, zəngin ədəbi irsi, yaradıcılığının 
təsir dairəsi ətraflı surətdə bərpa olunmamış, Yaxın və Orta 
Şərq xalqları, xüsusilə Azərbaycan ədəbiyyatındakı mövqeyi, 
əsərləri elmi cəhətdən araşdırılıb lazımınca tədqiq 
edilməmişdir. 
Son dövr Azərbaycan tədqiqatçılarından az miqdarı şairin 
adını digər şəxsiyyətlərə aid məqalə və yazılarında ötəri olaraq 
azərbaycanlı şair kimi yad etsələr də, bütövlükdə S.Savəcini 
Azərbaycan ədəbiyyatında milli şair kimi tanıtdırmağa səy 
göstərməmişlər. Odur ki, Salman Savəci kimi istedadlı şair 
mənsub olduğu xalqının ədəbiyyatında öz layiqli yerini 
tapmamışdır. Ona görə də bu mühüm elmi əhəmiyyəti olan 
məsələ üzərində dayanmağı zəruri  hesab  edirik. 
Salman mənşə etibarilə saray məmuru zümrəsinə mənsub 
olmuş, təmsil etdiyi təbəqənin mənafeyi, maraq dairəsi onun 
yaradıcılığında müəyyən mənada öz əksini də tapmamış 
deyildir. 
Şair əvvəlcə hülakilərin Təbriz sarayında, sonralar isə xeyli 
müddət Cəlayiri hökmdarlarının paytaxtı Bağdad şəhərində 
yaşayıb-yaratmışdır. 
Teymurilər dövrünün görkəmli təzkirə müəllifi Dövlətşah 
Səmərqəndi (vəfatı 1494-95-ci il) /73, vər. 282a/, /123, III c., 
193/, I Şah Abbas Səfəvi dövründə yaşamış məşhur təzkirəçi 
Təğiəddin Kaşi (təvəllüdü 1539/40-cı illər) (79,  575), 
coğrafiya və məşhur şəxsiyyətlərin həyatı barədə qələmə 
alınmış «Həft iqlim» (1593-94) kitabının müəllifi Əmin Əhməd 
Razi (66, 529) və digər orta əsr təzkirəçilərin məlumatına görə, 
Salman ilk təlim-tərbiyəsini atasından almışdır. Dövlətşah 
Səmərqəndi göstərir ki, «Salmanın nəslinə sultanlar həmişə 
 31
hörmət bəsləmişlər» (123, III c.,  192). Dövrünün savadlı və 
gözüaçıq adamlarından sayılan Xacə Əlaəddin Məhəmməd 
oğlu Salmana öz sənətini, o zamanlar Yaxın Şərq ölkələrində 
mühasibat və kargüzarlıq işlərində tətbiq edilən işarələrdən 
ibarət hesablama sistemi «səyaq»ın (yaxudخط سياق  «xətt-e 
siyaq»ın)* istifadə üsullarını da öyrətmişdir (73, 286). Salman 
bu peşəyə yiyələnir və bundan sonra dəftərxana mühasibatı 
işlərində böyük məharətə malik olur (109, III c., 152). Digər 
tərəfdən ədəbi ənənələrə həmişə sadiq qalan Təbriz mühitinin 
də, şübhəsiz ki, Salmanın fikrinin inkişafında çox mühüm 
rolunu istisna etmək olmaz. Məhz belə bir mühitdə Salman 
gənc yaşlarından şeirə, ədəbiyyata maraq göstərməyə başlayır, 
zirəkliyi və  işgüzarlığı ilə saray adamları arasında tanınmağa 
başlayırdı. 
Cəmaləddin Salman Savəcinin təvəllüd tarixi barədə 
fərziyyələr və fikirlər də müxtəlifdir. Məsələn, alman 
ədəbiyyatşünas alimi Herman Ete (135, 85), rus 
şərqşünaslarından Y.E.Bertels (46, 65), (43; 30), A.Krımski 
(56, III c., 96) və A.Qafarov (49, 4) S.Savəcinin təvəllüd 
tarixinin 1291-ci il olduğunu göstərmişlər.  
                                                 
* ХЫВ ясрдя йарадылмыш бу хяття «Сийагят хятти» дя  дейилирди 
(М.Ф.) 
 32
Hind alimi Mövləvi Əbdülmüqtədir, onun fikrinə əsaslanan 
ingilis professoru E.Braun (61, 5), (69, 291), «Altı əsrin 
şöhrəti» (Fars-tacik ədəbiyyatı oçerkləri) kitabının müəllifi 
M.İ.Zənd (50, 155) Salman Savəcinin 1300-cü ildə təvəllüd 
tapdığını göstərmişlər. Rəşid Yasəmi (78, 5-6) Salman 
Savəcinin hicri 709-cu ildə (1309-1310-cu illər) anadan 
olduğunu qeyd etmişdir ki, bu rəqəmlər də şairin təvəllüd 
tarixinin daha dəqiq müəyyənləşdirilməsi baxımından maraq 
doğurur. 
Bu barədə mülahizə yürütmək üçün biz, hər şeydən əvvəl, 
şairin bilavasitə öz əsərlərinə müraciət etməliyik. Məlumdur ki, 
orta əsr şəraitində yaşayıb-yaratmış hər hansı bir sənətkarın 
həyatı və yaradıcılığını öyrənmək üçün ən yaxşı mənbə onun 
əsərləridir. 
Yuxarıda qeyd etdiyimiz kimi, Salman Savəcinin təvəllüd 
tarixi əsasən onun «Fərağnamə» poemasının «Yazılma səbəbi» 
hissəsi əsasında müəyyənləşdirilir. Salman «Fərağnamə» 
poemasının «Oğluma nəsihət» hissəsində yaşının 61-i keçdiyini  
qeyd etmişdir: 
 
شت گذشت          بساط نشاطم همى در گذآنون سالم از شصت و يك در 
       (77, 282а). 
(Yaşım indi altmış  birdən keçdi, şadlıq büsatım da məni 
tərk etdi). 
 
XV əsr müəlliflərindən Kəmaləddin Əbdürrəzzaq 
Səmərqəndi (1413-1483) (125, 312-313), Mirxand (1433-1498) 
(129, IV c., 190), Xandəmir (1475-1533-35-ci illər) (113, III c., 
81) S.Savəcinin həmin əsəri hicri tarixi ilə 761/62-ci illərdə 
(1360/61-ci ildə) qələmə aldığını göstərirlər. 
S.Savəcinin 700-cü hicri tarixində (1300-cü il) təvəllüd 
tapdığını göstərən müəlliflər Əbdürrəzraq Səmərqəndinin 
«Mətlə-e sədeyn» (125, 312-313), Qiyasəddin Xandəmirin 
 33
1522/23-cü illərdə qələmə aldığı «Həbibüs-siyər» (113, III 
c., 81) və Mirxandın «Rövzütüs -səfa» (1474-cü il) (129, IV c., 
190) əsərlərinə istinad edirlər. Belə ki, tarixi mənbələrin 
müəlliflərinin qeyd etdiklərinə görə, Sultan Üveys Bağdad 
hakimi Sultan şah Xazənin oğlu Bayram bəylə yaxın dost idilər. 
Hicri 761-ci ildə (1361-ci ildə) Təbrizdə şərab məclislərinin 
birində aralarına mübahisə düşür, Bayram bəy Sultan Üveysdən 
inciyir, məclisi tərk edərək Bağdada gedir. Adlarını sonda 
çəkdiyimiz təzkirə müəllifləri iki dost arasındakı ixtilafın 
yaranma tarixini dəqiq göstərmişlər. Məsələn, S.Savəcinin 
dövrünə daha yaxın və mötəbər tarixi mənbələrdən biri 
«Rövzətüs-səfa»nın müəllifi Mirxand Xavəndşah yazırdı: 
«Sultan şahın oğlu Bayram bəy padşahın /Sultan Üveysin/ 
ayrılmaz dostu idi. Şərab məclislərinin birində məclis iştirak-
çıları ilə mübahisə zamanı aralarına inciklik düşdü, Sultan onu 
Bağdada göndərdi, bir-birindən ayrı düşdülər. Zeynəddin bin 
Həmdullah Qəzvini (40, 33-34) və Mirxand Xavəndşahın 
«Rövzət üs-Səfa» (129, IV; 190) məlumatlarına görə, Xacə 
Salman Savəci «Fərağnamə»ni bu zaman qələmə almışdır». 
Beləliklə, əgər bu əhvalat 761-ci hicri ilində baş veribsə və 
şair həmin il yaşının 61 olduğunu qeyd edirsə, deməli, onun 
XIV əsrin əvvəllərində – 1300-cü ildə anadan olduğunu qəbul  
edə bilərik. 
Salman Savəci 1362-ci ildə tamamladığı «Cəmşid və 
Xurşid» poemasında özünün 50 il sarayda xidmət etdiyini 
göstərirsə, deməli, şairin ən azı 12-13 yaşlarından saray 
həyatına gəlməsi və bəlkə də atasının yanında kargüzarlıq 
işlərində xidmət etdiyini nəzərdə tutmasını ehtimal etmək doğru 
olardı. Digər tərəfdən Salmanı Yaxın Şərq ədəbiyyatında 
məşhurlaşdıran səbəblərdən biri də onun vəzir Qiyasəddin 
Məhəmmədə ithaf etdiyi «xaricdivan» məsnu (yəni bir şeir 
daxilində həmin şeirin ayrı-ayrı altından xətt çəkilən sözlərin 
 34
hesabına düzələn yeni süni şeir formaları və s.) olmuşdur.* 
Məlum olduğu üzrə, Salman Savəci həmin qəsidəni 1335-ci 
ildə vəzirin qətlinə qədərki bir vaxtlarda yüksək sənətkarlıqla 
yazılan, şairi öz dövründə, həm də sonrakı dövrlərdə məşhur-
laşdıran və Yaxın Şərq ədəbiyyatında onun adını ölməz 
sənətkar kimi əbədiləşdirən son əsrlərdə də yaşadan bu qəsidəni 
qələmə almışdır. Yüksək şeiriyyətlə yazılan həmin qəsidəni 
Salmanın, təbiidir ki, gənc yaşlarında 22-23 yaşlarında yaza 
bilməsi də az ehtimal doğurur. Bu xüsusda digər gələcək 
qeydlərimizdə S.Savəcinin təvəllüd tarixinin 1300-cü ildən on 
illərlə əvvələ  təsadüf edə biləcəyini iddia edənlərə, xüsusilə də 
mərhum İran tədqiqatçısı Rəşid Yasəmiyə heç vəchlə haqq 
qazandıra bilmirik. 
Salman Savəcinin Savədə, yaxud Təbrizdə anadan olduğu 
barədə  hələlik əlimizdə tutarlı əsas yoxdur. Lakin saray 
məmuru atası Əlaəddin Məhəmməd Savəcinin öz ailəsini uzaq 
Savədə deyil, bəlkə Təbrizdə saxlaması ehtimalı da istisna edilə 
bilməz. Lakin məlumdur ki, Salman daim atası Xacə Əlaəlddin 
Savəcinin qayğısı və nəzarəti altında böyümüş, onun sayəsində 
elm və təhsil qazana bilmişdir. 
Şairin ata-baba vətəni Savə son vaxtlar Azərbaycan tarixi 
və etnoqrafiyasına dəyərli bir hədiyyə kimi qiymətləndirə 
biləcəyimiz Azərbaycan Milli Elmlər Akademiyasının 
akademik Z.M.Bünyadov adına Şərqşünaslıq İnstitutunun 
əməkdaşları Tağıyeva Ş., Rəhimli Ə. (Bije) (38) tərəfindən 
hazırlanmış «Güney Azərbaycan» kitabında və «İran 
coğrafiyası»nda haqqında məlumat verilən, ərazi bölgüsünə 
görə Güney Azərbaycanın ərazisinə daxil olub, qədim türk tay-
faları – qacar, şahsevən, əfşar, qaşqay, baharlı, xələc, tərəkəmə, 
qaragözlü, şəqaqi və s. məskunlaşdığı qədim yaşayış məntəqəsi 
olub, ətraf kəndlərinin əhalisinin də əksəriyyət etibarilə 
                                                 
* Бу барядя бир даща нювбяти фясилдя бящс едяъяйик. 
 35
Azərbaycan türklərindən ibarət olan Savə mahalının (şəhrista-
nının) mərkəzi şəhəridir (38, 147-150), (130, 139). 
Savə şəhərinin özündə 110 min, bütövlükdə mahalda isə 
250 min nəfərə qədər əhali yaşayır. Savənin ətrafındakı Bayati-
Zərənd, Xaki-Əfşar, Bəydili, Cəfərabad və s. kəndlərin əhalisi 
də Azərbaycan türkləridir. 
1969-cu ildə Tehranda nəşr edilmiş «Dairətül-məaref ya 
fərhəng-e daneş və honər» (90, 952) («Maarif ensiklopediyası 
ya elm və incəsənət lüğəti») məcmuəsində Savə haqqında 
məlumatda göstərilir ki, Savə mahalı Tehranın cənubunda 
yerləşir və o, Nobəran, Zərənd, Xərqan və Cəfərabad 
rayonlarından təşkil olunur. 1967-ci ildə siyahıyaalınmaya görə 
Savə mahalının əhalisi 142,450 nəfər olmuş və hər km2 -ə 14 
nəfər düşürmüş. Məcmuədə qeyd edilir ki, Savənin bağlarında 
nar daha çoxdur və narına görə Savə məşhurdur. Tehran ilə 
Savə arasındakı məsafə 219 km-dir (90,  952).  
1887-ci ildə Beyrutda ərəb dilində nəşr olunmuş «Maarif 
ensiklopediyası»nda (9-cu cild) Biters əl-Bistani Savə haqqında 
yazısında Yaqut Həməviyə istinadən qeyd edir ki, Savə Rey və 
Həmədan arasında gözəl bir şəhərdir. Onu Avə şəhərindən 30 
fərsəx məsafə ayırır. Avənin əhalisi şiə, Savənin əhalisi isə 
sünni şafeidir. 
Zənnimizcə, Savə (yaxud Sava) adında Təbriz yaxınlığında 
vaxtilə digər bir yaşayış məntəqəsinin də olduğunu ehtimal 
etmək olar.* 
Salman Savəcinin müasiri, monqol dövrünün məşhur 
tarixçisi, yazıçı və şair Həmdulla Mustovfi Qəzvini (1281/82-
1350) «Nüzhət ül-qülub» (1340)  coğrafi kitabında yazırdı ki, 
Savə şəhərinin cənnətə bənzər bağlarının ətirli meyvələri, 
xüsusilə narı çox məşhurdur, torpağı münbit, insanları gözəl 
bənizlidir (136, vər. 141b). Yuxarıda adını çəkdiyimiz ərəb 
                                                 
* Бу барядя сонракы гейдляря бах. 
 36
müəllifi Biters əl-Bistani isə Savənin gözəllərindən heç yerdə 
olmadığını qeyd edirdi (126, 428). 
Vəzir Rəşidəddin Fəzlullahın göstərişi ilə Qəzvin və 
Zəncanın maliyyə işləri ilə məşğul olan Həmdulla Mustovfi 
Qəzvini həm də Savənin tarixi və coğrafi mövqeyi barədə 
məlumatında Savə şəhərini dördüncü iqlimə daxil etmiş 
(136, vər. 141b) və onun bünövrəsinin Xacə Zahirəddin Əli 
Savəci tərəfindən inşa olunduğunu göstərmişdir. 
H.M.Qəzvini və orta əsrlərin digər müəllifləri hələ o 
zamanlar Savə əhalisinin elm və ədəbiyyatı çox xoşladığını, 
burada karvansarayların, mədrəsə, xəstə-xana, böyük və 
zəngin kitabxananın mövcudluğun-dan xəbər vermişlər (136, 
vər. 141 b. – 142 a.). 
Savənin dünya şöhrətli kitabxanası monqol istilası zamanı 
məhv edilmişdir. 
Savə şəhəri eyni zamanda ətraf region üçün bir mədəni 
mərkəz rolunu da oynayırdı. Savə öz dövrünün bir çox 
tanınmış adamları ilə də məşhur idi. O zamanlar Xorasan 
vilayətinin hakimi Durmuş xanın vəziri Xacə Həbibullah Sa-
vəci, azərbaycan dilində «Hüsn və del» («Gözəllik və qəlb») 
məsnəvisinin müəllifi Səlahəddin Seyrəfi Savəci (135, 241), 
Hülakilərin sonuncu hökmdarı Əbu Səidin (1316-1335) vəziri 
Sədəddin Savəci, bir çox istedadlı şairləri və şəxsiyyətləri 
göstərmək olar. 
XVI əsrin məşhur tarixçisi Qiyasəddin Xandəmirin (vəfatı 
1534/35-ci illər) «Həbib-üs siyər»ində (1522/23-cü illər) 
verdiyi məlumat son dərəcə maraq doğurur. Müəllif göstərir ki, 
Xacə Nəsirəddin Tusi (1201-1274) də əslində Savəlidir, amma 
Tusda anadan olub, orada boya-başa çatdığına görə Tusi kimi 
tanınmış və məşhur olmuşdur (113, 105-107). İran 
müəlliflərindən Əbdülhüseyn Nəvai də bu məlumatı 
Q.Xandəmirin «Həbib-üs siyər»i əsasında tərtib etdiyi «Rical-e 
Həbib-üs siyər» (1324-cü il şəmsi – 1909-cu il) kitabında 
 37
vermişdir (97, 7-9). 
Salmanın əsərlərindən aydın olur ki, o, dövrünün 
mükəmməl təhsil görmüş şəxsiyyətlərindən biri kimi çox ciddi 
mütaliə sayəsində qədim və orta əsr  elmlərini, xüsusilə ərəb, 
fars, Orta Asiya xalqlarının mədəniy-yətini, Yaxın və Orta Şərq 
tarixini, fəlsəfə  və s. dərindən öyrənmiş, musiqi və şahmat 
oyununun incəliklərinə yiyələnmişdir (85, 67, 267, 285, 290). 
Təbiidir ki, Salman Savəci kimi istedadlı şairlər o zamanlar 
zəminsiz yarana bilməzdi. Müasir ədəbiyyat-şünasların qeyd 
etdikləri kimi, bu qisim şairlərin meydana gəlməsində mövcud 
dövrün ictimai və mədəni mühiti başlıca rol oynayırdı. 
Yaradıcılığından məlum olduğuna görə, o, kənd həyatı, məişəti, 
türk xalqlarının adətləri və ənənələri ilə, şifahi xalq ədəbiyyatı, 
qəhrəmanlıq və məhəbbət dastanları ilə yaxından tanış 
olmuşdur. Bu isə şairin yaradıcılığının çoxcəhətli olmasına 
əsaslı təsir göstərmişdir. 
Salmanın fikrinin və dünyagörüşünün inkişafında şübhəsiz 
ki, o zamankı qaynar Təbriz mühitinin oyna-dığı təsirli rolu da 
nəzərdən qaçırmaq olmaz. 
Yaxın və Orta Şərq, eləcə də Orta Asiya və Rusiyaya 
böyük karvan yollarını birləşdirən Təbriz şəhərinin 
Hülakilərin paytaxtı olduqdan sonra daha sürətlə inkişaf 
etməsi buraya istedadlı sənətkarlar, xəttatlar, şairlər və s. top-
layırdı ki, bu da insanlar arasında ədəbi, həm də mədəni 
əlaqələrin artıb inkişaf etməsinə səbəb olurdu. Burada 
Rudəkidən tutmuş Hafizə qədərki Şərqin əzəmətli söz 
ustalarının ədəbi irsi öyrənilir, yunan və Şərq fəlsəfəinə maraq 
daha da artırdı. Xüsusilə şifahi xalq ədəbiyyatının təsirilə  
yazan şairlər meydana çıxır, XI-XII əsrlərdən baş-layan 
Azərbaycan intibahının və ədəbiyyatda Nizami ənənələrinin 
qüvvətli təsiri altında yeni-yeni bədii əsərlər yaranırdı. 
Belə bir dövrdə ilk yaradıcılığa qədəm qoyan Salman 
Savəci o zamankı elmin müxtəlif sahələrinə yiyələnir, 
 38
dövrünün görkəmli sənət əsərlərinə bələd olurdu. 
Şairin əsərlərindən göründüyü kimi, o, ən böyük 
nailiyyətləri xəttatlıq və münazirə (şeirləşmə, mü-bahisə) 
sənətində əldə edə bilmiş, qədim və orta əsrlər Yaxın Şərq 
xalqlarının tarixi və ədəbiyyat aləminin nailiyyətlərinə 
yiyələnmişdir. 
Əsərlərinin tədqiqindən aydın olur ki, Salman qədim yunan 
fəlsəfəsi, xüsusilə Əflatunun (eramızdan əvvəl 427-347) 
fəlsəfəsi ilə yaxından tanış olmuş, orta əsrin Şərq fəlsəfəsinin, 
humanitar elmlərinin incəlik-lərinə bələd olmuş, sələflərindən 
Firdovsi, Sənai, Ünsüri, Ənvəri, Əfzələddin Xaqani, Nizami 
Gəncəvi, Ömər Xəyyam, Kəmaləddin İsmayıl, Zülfüqar 
Şirvani, Zəhirəddin Faryabi, Sədi Şirazi və b. ədəbi-bədii irsini 
ciddi mütaliə etmiş, onların yaradıcılığından bəhrələnmiş, 
əsərlərində bəzilərini təzmin etmiş, bir qisminə isə cavablar 
yazmışdır. 
XIII-XIV əsrlərdə Azərbaycanda iqtisadiyyatın sarsılması 
nəticəsində insanların mənəvi həyatında böhranlar yaranır, 
sufizm dünyagörüşü bir fəlsəfi təlim kimi şeir və ədəbiyyatda 
da yayılırdı. Lakin Salman yaradıcılığında ictimai fəlakət 
pərdələnməmişdir. Salman həqqi – Allahı dərk etmiş, dini 
mövzuda qəsidələr də yazmışdır. 
S.Savəci yaşadığı orta əsrlər şəraitinin mövcud 
dünyagörüşü baxımından çıxış edərək bəzən insanlara öz 
nicatını, dirçəlişini Qəzalinin təlimlərindən, İbn Sinanın 
«Qanun» və «Şəfa» kitablarından deyil, məhz haqq-taalanın 
rəhmətindən axtarmağı, ona ümid bəsləməyi lazım bilirdi (85, 
344). 
Salman Savəci dini-fəlsəfi qəsidələrində bəzən də İbn Sina 
(980-1038), Əbu Hamid Əl-Qəzali (1059-1111) və b. Şərq 
filosoflarının adlarını hörmətlə çəkir; sufizm təliminin təsiri 
altında insanları humanizmə səsləyir (85, 343) bəzən də 
cahilliyin, savadsızlığın əlacını «Qanun» və «Şəfa» («Tibb») 
 39
kitablarında axtarmağı tövsiyə etmişdir: «Harada ki, ürək 
cahillik mərəzindən nicat axtarar, «Şəfa» və «Qanun» 
kitablarına müraciət edər» (85, 368). 
Şeir və ədəbiyyat həvəskarlarının tezliklə diqqətini cəlb 
edən Salman Savəciyə pərəstişkarları tərəfindən fəxri «Xacə» 
(ustad, ağa, müəllim, hörmətli, mötəbər adam) adı verilir, şair 
«Xacə Salman», yaxud «Mövlana Salman Savəci» kimi tanınır 
və məşhur-laşırdı. Qeyd etməliyik ki, mərhum alim 
H.H.Zərinə-zadənin «Fars dilində Azərbaycan sözləri» 
(Səfəvilər dövrü) (41) kitabında «Xacə» sözünün mənasının bir 
neçə mənalar kəsb etdiyi açıqlanmışdır. Müəllif qeyd edir ki, 
«Xacə» hicri tarixinin birinci əsrində çox hörmətli ləqəblərdən 
idi. İslamdan sonrakı dəri  farscasında «sahib», «ağa», «Şah» 
və s. mənalarda işlənən bu ləqəb VIII əsrə qədər öz mənasını 
saxlamışdır… «Dəri», fars dilində ilk dəfə olaraq «xacə» sözü  
ərəbcənin qoca, ağsaqqal, qəbilə başçısı mənasında Şeyx 
sözünün tərcüməsi olmuşdur» (41, 310). Əsərlərinin 
tədqiqindən məlum olur ki, Salman ədəbi yaradıcılığa erkən 
yaşlarından başlamışdır. Salman Savəcinin rəsmi dövlət 
qulluğuna qəbul olunmasında bir səbəb əgər atası Xacə 
Əlaəddin Savəci idisə, digər səbəbi, şübhəsiz ki, onun 
fövqəladə şairlik istedadının olması idi. Belə ki, şeirlərindən 
göründüyü üzrə, Salman sarayda xidmətdə ikən atası sağ imiş, 
həm də müasirlərinin şair haqqında söylədiklərindən aydın olur 
ki, fitri istedadı hələ bu zamanlar ona şeir  və ədəbiyyat 
həvəskarları içərisində böyük nüfuz  qazandırmışdır. 
Salman h.753-cü ildə (1352-1353-cü illər) qələmə aldığı bir 
şeirində 30 ilə yaxın yazıb-yaratmaqla məşğul olduğunu 
göstərmişdir (85, 551). Şairin bu işarəsindən onun təxminən 22-
23 yaşlarından yaradıcılıq aləmində tanındığını təxmin edə 
bilərik. 
Salmanın əsərlərindən məlum olur ki, o, çoxlu səyahətlər 
etmiş, Yaxın və Orta Şərqin bir sıra ölkələrini gəzmişdir. Hələ 
 40
Təbrizdə yaşadığı vaxtlarda onun Məkkə və Hicaza səfərə 
hazırlaşdığına işarə etdiyini görürük (85, 535). Bu zamanlar 
Salman ilk dəfə Bağdada səfərlər etmiş (85, 401), bəlkə də o, 
burada təhsil almış, yaxud yerli ədəbi və mədəni həyatla tanış 
olmuş, müqəddəs yerləri ziyarət etmişdir (85, 401). S.Savəcinin 
Qiyasəddin Məhəmməd vəzirə ithaf etdiyi bir qəsidədən məlum 
olur ki, o, hələ Əbu Səidin hakimiyyəti illərində bir neçə ay 
Bağdadda səfərdə olduğu barədə yazırdı: «Ürəyim səfər havası 
ilə doldu və «indi bir neçə aydır ki, mən Bağdadda əsirəm» (85, 
401). 
Bu səfərlərdən aldığı təəssüratlar nəticəsində şairin 
dünyagörüşü daha da zənginləşirdi. 
1335-ci ildə Hülakilərin sonuncu hökmdarı Əbu Səidin 
ölümündən sonra Salmanın ilk himayəçilərindən vəzir 
Qiyasəddin Məhəmməd (Bu, Rəşidəddin Fəz-lullahın oğlu idi) 
ölkədə hakimiyyət uğrunda baş verən feodal çəkişmələri 
zamanı həlak olur. Yeri gəlmişkən qeyd edək ki, Qiyasəddin 
Məhəmmədə ithaf edilmiş Salmanın bir neçə qəsidələri və 
qitəsi də vardır. Bu ithaflarında S.Savəci Qiyasəddin 
Məhəmmədin adını son dərəcə razılıq hissi ilə çəkmişdir (79, 
vər. 170b). Buradan da biz belə qənaətə gələ bilərik ki, 
Salmanın maddi güzəranının yaxşılaşmasına böyük köməkliyi 
dəyən vəzir Qiyasəddin Məhəmməd, eyni zamanda onu 
yaradıcılığında uğurlar qazana bilməsinə də həvəsləndirmişdir. 
Zənnimizcə, Salmanın saray xidmətinə qəbul olunmasında 
atasının vasitəçiliyi ilə Qiyasəddin Məhəmmədin də köməkliyi 
ola bilərdi. 
Tarixi mənbələrdən və S.Savəcinin əsərlərindən məlum 
olduğu üzrə, saray vəzirləri Sədəddin Savəci ilə Rəşidəddin 
Fəzlullah arasında daim baş vermiş münaqişələrdə saray 
məmurları da iştirak edirmişlər. Siyasət qurbanı olmaq 
istəməyən Salman Savəci Təbrizdəki şah sarayını tərk etməyə 
məcbur olur. Şairin buradan haraya getməsi və yaşaması barədə 
 41
mənbələrdə məlumat olmasa da, bir məsələ aydındır ki, Sultan 
Böyük Həsənin hakimiyyətinin ilk illərində, Salman Bağdada 
dəvət edilmiş, saray xidmətinə qəbul olunmuşdur. Tarixçilər 
şairin Bağdada bu səfərini Böyük Həsənin (1336-1356) 
hakimiyyət başına gəldikdən sonra görkəmli elm və sənət 
adamlarını sarayına dəvətilə əlaqələndirirlər. Digər tərəfdən isə 
Rəşid Yasəminin müddəası ilə razılaşmaq olar ki, Təbriz 
sarayından xidmətdən uzaqlaşdıqdan sonra, Salman Savəcinin 
Savədə feodal müharibələrindən sonra yaşamaq üçün heç bir 
vəsaiti olmadığından, o, məcburiyyət qarşısında qalaraq 
Bağdad Cəlayirilərin paytaxtı olduqdan sonra bu sülalənin 
banisi Böyük Həsənin məşhur şairləri saraya dəvət etdiyini 
eşidərək oraya getmiş və yaxud dəvət olunmuşdur (78,  41). 
Dövlətşah Səmərqəndi «Təzkirətüş-şüəra»sında belə 
rəvayət edir ki, Sultan Böyük Həsən nişangahda ox atan zaman 
Salman oraya gəlir. Əmirin (Sultan Böyük Həsənin) 
ətrafındakılar onu tanıdıqlarından şairi əmirə təqdim edirlər. 
Əmir Şeyx Həsən də Salman haqqında eşitmiş, şeirləri ilə tanış 
olmuşdu. Əmir deyir: – Ey Salman, sənin haqqında çox 
eşitmişəm. İndi dayan-dığın yerdə mənim ox atmağım və 
Səadət qulamın oxun ardınca qaçıb gətirməsi barədə bədahətən 
(hazırlaşmadan söylənilən) bir neçə beyt de. Salman kağız, 
qələm və mürəkkəbqabısını cibindən çıxarıb və fikirləşmədən 
bir şeir yazıb əmirə verdi. Bu şeirdə S.Savəci yüksək ustalıq 
göstərmiş, əmirin kamanı çəkib hədəfə tuşlaması, yaydan çıxan 
kamanın uğultu ilə hədəfə yönəlməsi Səadət qulamın onun 
ardınca qaçıb gətirməsini obrazlı şəkildə təsvir etmişdi. Əmir 
Şeyx Həsən Salmanın qabiliyyətini yüksək qiymətləndirir (73, 
13-14). 
İstedadlı şair kimi məşhur olan Salmanı Böyük Həsən 
Bağdad sarayına dəvət edərək sarayın «məliküş-şüərası» təyin 
edir, oğlu vəliəhd Müizzəddin Üveysin təlim-tərbiyəsini də ona 
tapşırır (73, 286-287). Bu xüsusda Salman Savəci Sultan Böyük 
 42
Həsənə müraciətində belə yazırdı: 
 
فى القّصه ترا شاه ملوك و امرا ساخت           فى الجمله مرا مير ملوك 
 شعرا آرد       
(85,  489) 
(Beləliklə, (Allah) səni əmirlərin və şahların şahı elədisə, o 
cümlədən də məni şairlərin padşahı etdi). 
 
Salman vəliəhd Üveysin təlim-tərbiyəsi ilə ciddi məşğul 
olaraq ona şeir yazmağın qaydalarını da öyrədirdi. Dövlətşah 
Səmərqəndinin qeydlərinə görə, Sultan Üveys Salmanın səyi 
nəticəsində gözəl şeirlər yazarmış. Müizzəddin Üveysin bədii 
və estetik zövqünün kamilləşməsində, şübhəsiz ki, Salmanın 
rolu az olmamışdır. Təzkirə müəllifinin qeydlərindən məlum 
olur ki, gələcək hökmdar nəinki gözəl şeirlər yazmaqda hünər 
göstərmiş, həm də rəssamlıq və nəqqaşlıqda da xüsusi istedada 
malik olmuşdur (123, 197). 
 43
Saray şairlərinin başçısı olmasına baxmayaraq, əsərlərinə 
əsasən mülahizə söyləmək olar ki, Böyük Həsənin dövründə 
Salmanın güzəranı o qədər də yaxşı keçməmişdir. Salman 
əsərlərinin əksəriyyətini də bu xanədanın ailə üzvlərindən 
Böyük Həsən, Dilşad xatun, Sultan Üveys, saray vəzirlərindən 
Şəmsəddin Zəkəriyyəyə (Böyük Həsən və Sultan Üveysin 
hakimiyyəti illərində vəzir olmuşdur) həsr   etmişdir. 
Salman 1350-ci illərdə qələmə aldığı qəsidəsində 50 yaşı 
olduğunu göstərmişdir (85, 444). Lakin özünün dediyi kimi, 
mədh etdiyi şeirlərdən könlü dünyanı incilərlə doldurduğuna 
baxmayaraq, qədr-qiymətinin hələ də bilinmədiyindən 
şikayətlənmişdir. S.Savəci 1350-ci ildə Böyük Həsənin oğlu 
Şeyx Zahidin anadan olması münasibətilə bir qəsidəsində 
Dilşad xatuna vətənindən və ailəsindən altı ay ayrılığını 
xatırladaraq yaradıcılıq aləmində 30 il məşhur olmasına baxma-
yaraq, talesizliyindən, ona lazımi diqqət yetirilmədiyindən, 
sonsuz ehtyiac içərisində yaşamasından şikayətlənmişdir: 
 
وشان درت بگسرورا مدت شش ماه تمامست آه من              هستم از حلقه 
ون اقبال  چ  
ه فلك قدر شما                      آرده ام ترك ديار وطن و مال گابهوادارى در
 و منال  
ر گهبعد از آن آز صدف مدح شما خاطر من          آرد اطراف جهانرا ز
 ماال مال     
قرب سى سال بنيكو سخنى در عالم               شده مشهور شدم جاهل و 
و امسال   گبد  
(85, 551), (86, vər. 106b). 
(Ey ağam) (sərvərim), altı ay tamamdır ki, iqbal (səadət) 
kimi sənin qapının qullarındanam. Sizin fələk mislli 
dərgahınızın həvəsi ilə vətənimi, ölkəmi, mal-dövlətimi tərk 
etmişəm. Sizin mədhinizin sədəfindən mənim könlüm dünyanı 
incilərlə doldurduqdan sonra 30 ilə yaxındır ki, söz deməkdə 
şöhrətləndiyim halda, bu il (nə oldu ki) birdən cahil və pis 
 44
yazan oldum?).  
 
Salman Savəci Sultan Böyük Həsənin adına yazdığı 
qəsidələrində bu qadının adını hörmətlə çəkmişdir. Hakimiyyəti 
idarə işlərində Dilşad xatunun təcrübəsi olduğundan, təbiidir ki, 
onun məsləhətləri Sultan Böyük Həsənə həmişə faydalı 
olmuşdur. Bu qadın Dəməşq Xacənin dörd qızından biri idi, 
Dəməşq Xacə Əmir  Çobanın oğlu idi, Sultan Əbu Səidin 
(1316-1335) vəfatından sonra Böyük Həsən Təbrizi zəbt 
etdikdən sonra 1337-ci ildə onunla nikah bağlamışdı. Dilşad 
xatunun Böyük Həsəndən Üveys (1341-1375), Mir Qasım 
(1348-1368), Şeyx Zahid (1350-1372) adlı üç oğlu və 
Döndü (ya Dəvəndi, monqol adıdır) adlı bir qızı olmuşdu. 
Salman qəsidələrində onu «Dilşad şah» adlandırırdı (85, 
528-534) Dövlətşah Səmər-qəndinin məlumatına görə, Dilşad 
xatun (vəfatı 1350-1353-cü illər arası) öz dövrünün gözəl, ağıllı 
və ədalətli qadınlarından hesab olunurdu (85, 197).  
M.Füzuli adına Respublika Əlyazmaları İnstitu-tunda 
saxlanılan «Divan»ında (əlyazma nüsxəsi İnv. 5049/26051) 
1350-ci ildə Şeyx Zahidin təvəllüdü müna-sibətilə qələmə 
aldığı qəsidədə Salman Savəci yaz-mışdır: 
 
نجه پروز آدينه از ماه ربيع اآلخر                رفته از عهد عرب، هفتصد و 
 سال           
آمد بوجود         شد جهان از اثر طالع او فرخ بال پى شيخ زاهد شه فرخنده 
                 
 (Rəbiül-axir ayının 9-da adına günü ərəb tarixindən 750 il 
keçmişdi, Şeyx Zahid şah vücuda gəlməklə xoşbəxtlik gətirdi. 
Dünya onun taleyindən xoşbəxt oldu) (89, vər, 105 a). 
 45
Lakin S.Savəci «Divan»ının Tehran çapında (1136-cı il – 
1958-ci il)  səh. 549-da qəsidənin ithaf olunduğu məmduh Şeyx 
Zahid əvəzinə səhvən Şeyx Üveys yazılmış, təvəllüd tarixinin 
hicri 753 yazılması da səhvdir. 
Bu qəsidənin məzmunundan göründüyü üzrə, Salman 
Savəci saraya  Dilşad xatunun təkidi ilə də dəvət oluna bilərdi. 
Qeyd etməliyik ki, hələ Salman hülakilərin Təbriz sarayında 
xidmətdə olduğu vaxtlarda Dilşad xatun onun haqqında 
eşitməmiş və bəlkə də tanımamış olmazdı. Eyni zamanda şairin 
sözlərindən belə məlum  olur ki, o, saray xidmətinə daxil 
olduğu ilk vaxtlardan razı qalmamış, maddi cəhətdən təmin 
olunmamış, ona diqqətsizlik göstərilmişdir;  Salman Savəcinin 
sözlərinə görə, o, ümidlərinin puça çıxmasına peşmançılıq 
çəkmişdir. Şairin bu motivli şikayətlərinə onun 5-6 il sonra 
yazdığı şeirlərində də rast gəlirik (85, 364). Məsələn, Sultan 
Üveysin, Şeyx Zahidin anadan olması günü münasibətilə 
qələmə aldığı yuxarıda adını çəkdiyimiz qəsidənin öyrənilmə-
sinin tarixi cəhətdən də əhəmiyyəti vardır. Sultan Üveysin 
anadan olma tarixi dəqiq olaraq 741 h. (1341-ci il), Şeyx 
Zahidin anadan olması ili 1350-ci il göstərilmişdir və s. 
Əsərlərində bu cür tarixi və ictimai hadisələri qeyd etməsi eyni 
zamanda şairin özünün həyatını öyrənmək baxımından da 
faydalıdır. 
Salmanın h.748-ci ildə (1348-ci ildə) Böyük Həsən Elxanın 
oğlu Mir Qasımın anadan olduğu münasibətilə qələmə aldığı  
digər bir qəsidədə özünün 3 il sarayda xidmət etdiyini göstərir 
ki, bu tarix də Bağdad  sarayına onun xidmətə 1344/45-ci 
illərdə daxil olması barədə fikrimizi bir daha təsdiq edir (85, 
605). Lakin Böyük Həsən Elxana yazdığı qəsidələrindən bir 
hissəsi də yaradıcılığının II dövrünə – Bağdad sarayına 
gəlməsindən əvvəlki tarixlərə təsadüf edir. Məsələn, 740-cı 
(1339-40-cı illər) şəvval ayında (oktyabr) Böyük Həsən Elxan 
Azərbaycana gələrək əsas rəqibi Şeyx Həsən Kuçeki məğlub 
 46
edir. «Rövzətüs-səfa» və «Həbibüs-siyər» təzkirələrinin 
məlumatına görə, Azərbaycanda Böyük Həsən Elxanın qələbəsi 
münasibətilə Salman Savəcinin bir qitəsi vardır (129, IV c., 
190). 
Buradan məlum olur ki, Salman o zaman Azərbaycanda 
imiş. Bu baxımdan  şairin o zamanlar yazdığı bir qitəsi maraq 
doğurur. O, padşaha müraciət edərək göstərir ki, padşah şikara 
getməyi ona da təklif etmişdir, lakin iki yəhərsiz arıq at 
vermişlər. Nə özünün, nə də iki nökərinin başlarında çalmaları, 
əyinlərində babət geyimləri də yoxdur. Hətta, sultanın şairə 
təyin etdiyi maaşı da vaxtında ala bilmədiyindən borcun içində 
itib-batmışdır (89, 167 a.). 
Son dərəcə ehtiyac içərisində yaşayan Xacə Salman imkanı 
olmadığına görə, ailəsini Bağdada köçürə bilməmiş, qürbət eldə 
tənhalığından daim qüssələnmiş, həmişə onların həsrətini 
çəkmişdir. 
Qəsidələrinin birində şair bu xüsusda belə yazırdı: 
 
ه سالمى بدان يامى بنزد يار برد                 نه محرمى آپنه قاصدى آه 
 ديار برد      
فتاده ايم به شحرى غريب و يارى نيست        آه قّصهء زفقيرى بشهريار ...
 برد           
(85, 125). 
(Nə bir qasid var ki, yara bir xəbər apara, nə bir dost vardır 
ki, o diyara bir salam çatdıra. Düşdüyümüz bu yad şəhərdə bir 
yaxın (adam) da yoxdur ki, bu yazıqdan yarına bir şikayət 
çatdıra). 
 
Salmanın şöhrəti və mövqeyi yalnız Sultan Üveysin 
hakimiyyəti illərində (1356-1375) yaxşılaşa bilmişdir. Şair 
əsərlərinin əksəriyyətində böyük ilham və məhəbbətlə onu 
tərifləyərək cahanşümul qüdrətindən, fitri istedadından, səxavə-
tindən, ədalətindən və sair bəhs edərkən orta əsr Şərq şairlərinə 
 47
məxsus yazdığı qəsidələrində o dövr ədəbiyyatına xas olan 
yüksək  istedad göstərirdi. Eyni zamanda, vaxtilə lələlik etdiyi 
Üveysin taxt-taca sahib olması şairin hədsiz sevincinə səbəb 
olmuşdu. Qoca şair Üvesyin ona lazımi diqqət və qayğı 
göstərəcəyinə  son dərəcə böyük ümid bəsləyir, maddi cəhətdən 
güzəranının yaxşılaşacağına, şahın onun ailəsinə yaxından 
kömək göstərəcəyinə inanır və sevinirdi. 
Sultan Üveysin hakimiyyətinin ilk illərində qələmə aldığı 
məşhur «Cəmşid və Xurşid» poemasında şair «Kitabın yazılma 
səbəbi» hissəsində bunu aydın göstərirdi. Sultan Üveys ona 
gözəl bir əsər yazmağı tələb etdikdə şair «əlli illik xidmətinin 
haqqını almaq üçün fürsətdən istifadə etmək» istəmişdir (100, 
503). 
 
شم              آمر بستند فكر و عقل و هوشم بگو اين حالى خطاب آمد چو 
         
ت اسباب گشفتند سلمان و قت درياب                 آه دولت را مهياگمرا 
        
ى هوس در ياب فرصت دارگر نجه ساله نعمت                     اپاداى حق 
        
(99, 503) 
(Elə ki bu halda qulağıma xitab gəldi, huşum, fikrim, ağlım 
kəmər bağladılar (qulluğa hazır oldular). Mənə dedilər: Salman 
, vaxtdan istifadə et ki, dövlət qazanmağın vaxtıdır. Əgər əlli 
illik (yaxşılığın) nemətin haqqını almağa həvəsin varsa, fürsəti 
əldən vermə). 
 
Aydındır ki, şair sarayda bütün xidmət müddətini nəzərdə 
tutmuşdur. Belə ki, S.Savəci özünün 50 il sarayda xidmət 
etməsini (yaxud yaşamasını) 1362-ci ildə «Cəmşid və Xurşid» i 
yazarkən göstərirsə, deməli, onun sarayda 12-13 yaşlarından 
xidmətdə olmasını (yaxud yaşamasını) ehtimal etmək olar. 
S.Savəcinin əsərlərindən göründüyü üzrə, onun Bağdad 
 48
həyatında ən çox qarşılaşdığı problem ailəsini yanına köçürə 
bilməməsi və yaxud icazə alıb Azərbaycana gedə bilməməsi 
olmuşdur. Bu isə aldığı maaşın azlığından, imkansızlığından, 
bəlkə də yolun uzaqlığından da ola bilərdi. 
Bir-iki aylığa vətəni Savəyə getməyə icazə istəyən şairin 
xahişi xeyli müddət cavabsız qalır. Bəlkə də sarayda çox 
vaxtlar  qəbullar zamanı Salmanın da iştirak etdiyindən Dilşad 
xatun bu məzuniyyətə tezliklə razılıq verilməsinə maneçilik 
törətmiş, bu isə Salmanın narazılığına səbəb olmuşdur. Özlərinə 
asan yolla hörmət qazanmaq istəyən saray xidmətçiləri 
yaranmış vəziyyətdən sui-istifadə edərək şairin etirazını Dilşad 
xatuna çatdırır, onu nüfuzdan salmağa bəhanə axtarır, narazı 
sözlərinə görə hətta onu məzəmmət də edirdilər. 
Salman: 
 
ر                به بنده نسبت آفران نعمت مگجماعتى زسر حذف آرده اند 
 سلطان          
(85, 582) 
(Bəzi adamlar bəlkə də qərəz yolu ilə özlərindən söz 
düzəldir və məni sultanın nemətinə nankorluqda 
təqsirləndirirlər), – deyə dedi-qoduçulara etirazını bildirirdi. 
Salman hökmdarın qəzəbinə gəlməsin deyə, misal 
gətirdiyimiz bu qəsidəsində onun barəsində qərəzkarlıq 
edildiyinə sultani inandırmağa çalışırdı (85,  583). «Sizə 
duadan başqa dilimə bir söz gətirməmişəm, tərifdən başqa 
dilimdə və ürəyimdə heç nə olmayıb», – deyərək, başqa saray 
çəkişmələrindən özünü qorumaqdan başqa qeyri bir çıxış 
yolunu görə bilmirdi (85, 583). 
Şair həmin qəsidədə səmimiyyətlə qeyd edirdi ki, şahdan 
yeganə xahişi bir-iki aylığa ailəsini görmək, Azərbaycana 
getmək üçün icazə almağa nail ola bilmək cəhdidir. 
Salman özünə qarşı sarayda böhtan və iftiralardan yayılan 
dedi-qodulardan ehtyiat edirdi. O bilirdi ki, sarayda yayılan bu 
 49
kimi şayiələr ona baha başa gələ bilər. Odur ki, günahsızlığını 
sübut üçün bu qəsidəsində müqəddəs tanıdığı nə varsa, 
hamısına and içir, dönə-dönə təkrar edirdi ki, o, şahın bəxşişləri 
qarşısında həmişə xəcalətlidir, barəsində deyilənlər yalandır, 
çünki, o, şahın nemətilə yaşayır və dilinə onun haqqında tərif 
və duadan başqa söz gətirə bilməz. Şah isə (burada Dilşad 
xatun nəzərdə tutulur) Salmanın barəsində haqsızlıq edərək 
icazə istədikdə ona özündən söz düzəltdiyini, bəhanə 
axtardığını, nağıl danışdığını söyləyir, və s. (85, 584). 
 Sultan Böyük Həsənin ölümündən sonra onun böyük oğlu 
Sultan Üveys taxt-taca sahib oldu. Savəci Sultan Üveysin taxta 
çıxması münasibətilə yazdığı bir qəsidəsində bu tarixi h.757-ci 
ilin rəcəb ayında (1357-ci il) olduğunu göstərmişdir (85, 544). 
Sultan Üveys 19 il hakimiyyət başında olmuşdur (1356-1375). 
Hakimiy-yətə gələn Sultan Üveys lələsi və müəllimi Salmana 
hörmət və ehtiram göstərmiş, imkan daxilində şairin arzu və 
istəklərini yerinə yetirmişdir. Nəhayət, Sultan Üveysdən icazə 
aldıqdan sonra, 1358-ci ildə Salman vətənə yola düşür. Yolun 
uzaqlığı, rabitə və nəqliyyat vasitələrinin əlverişsiz olmasından 
səfər zamanı zəifləmiş müsafir Savədə onu dərindən 
kədərləndirən mənzərə ilə üzləşir: ağır dağıdıcı feodal 
müharibə-lərindən, aclıq və yoxsulluqdan, vəbadan Savə əhalisi 
içərisində çoxlu tələfat olmuşdu, qıtlıq və yoxsulluqdan şairin 
vətəni Azərbaycan xarabazara çevrilmişdi. O, ürək ağrısı ilə bu 
mənzərəni seyr edərək dərd və qəm içərisində yazırdı ki, Savə 
elə bir şəhər idi ki, onun gövhər kimi bəhəri, İsa nəfəsli, 
ürəkaçan, ruh oxşayan havası, dirilik çeşməsinə bənzər suyu 
var idi. Həmdəmin qara zülfündən başqa pərişan olan, yarın ala 
gözlərindən savayı narahat yuxusu olan yox idi. Qərib adamlar 
belə, xumar gözlü nərgiz kimi gecəyarı hər tərəfdə arxayın 
yatardılar (85, 519). Lakin aclıq və vəbadan hər şey yerlə-
yeksan oldu. «Rövzətüs-Səfa»nın müəllifi Mirxand və 
başqalarının məlumatına görə, hicrinin 771-ci ilində (1369-
 50
1370-ci illər) (129, IV c., 191) təkcə Təbrizdə və onun ətrafında 
(Savə şəhəri Təbrizin ətrafı hesab oluna bilməzdi) yayılmış 
vəbadan 300 min nəfərə qədər insan tələf olmuşdu (129, IV c., 
170). Salman Savəci də bu hadisəni yeri gəldikdə əsərlərində 
ürək ağrısı ilə təsvir edərək (76, 520) şair kədərini ifadə 
etmişdir: 
 
 شمعچو قحط تا حدى آه شخص از فرط بى قوتى 
               
جسم خود را سوختى در آتش و بردى بكار 
             
شب همه شب برنواى ناله هاى رود زن 
            
ون عقار چخون شوهر ميكشيد از آاسهء سر 
              
رفت ميگستان مادر پهر دم از شوق سر 
            
شيرخوار يكان خون آلود طفل پدر دهان 
             
آه از آن اشرار آايشان ز آتش شمشير مير 
             
ون شرار چمى جهند امروز و مى ميرند يكيك 
              
                  (85, 520)  
 51
(Qıtlıq o dərəcəyə çatmışdır ki, insan aclığından öz bədənini 
şam kimi odda yandırıb yeyir. Gecə isə səhərə qədər rudun 
nalələrinin ahəngi ilə arvad ərinin qanını qafa tasından dərman 
kimi başına çəkir, hər an ananın döşünü şövq ilə tutan südəmər 
uşaq (elə bil ki) ağzına qanlı ox götürürdü. Vay o quldurların 
əlindən ki, əmirin qılıncının atəşindən bu gün qığılcım kimi qalxıb 
sonra bir-bir sönürlər).  
 
Bu sətirlərdə feodal müharibələri nəticəsində  kəndlərin, 
şəhərlərin viran olması, xalq kütlələrinin isə bu yürüşlərdən, 
digər tərəfdən də dəhşətli xəstəlikdən acılq və səfalət içərisində 
məhv olmalarına qarşı şairin etiraz dolu çıxışları, kədəri əks 
olunmuşdur. 
Salmanın vətən həsrəti ilə yanaraq çox çətinliklə icazə alıb 
gəldiyi və aclıq, vəba və vaxtaşırı feodal müharibələri 
nəticəsində xarabazara döndüyünü görərək böyük kədərlə 
şeirində vəsf etdiyi (85,  520-521) Savə (yaxud Sava) Təbriz 
yaxınlığında vaxtilə mövcud olmuş, lakin sonralar yerlə-yeksan 
olmuş və əhalisinin kəndin dağıldığından və vəbadan qırıldığı 
səbəbdən, qalanlarının isə köçüb məskənlərini dəyişdiyindən 
həmin kənd ümumiyyətlə xəritədən silinə də bilərdi. Bundan 
başqa, bir ölkədə eyni adlı iki yaşayış məntəqəsinin olması da 
görünməmiş hal deyildir.* 
Salman fateh ordularının xarabazara çevirdiyi Savədə 
qarğaların bağbanlıq etdiyi, bağlarda  bülbüllərin əvəzinə 
bayquşların fəryad qopardığını yadda qalan səhnələrlə təsvir 
edirdi  (85,  520-521). 
Salman Savəyə səfəri zamanı xəstələnir. Bərk 
soyuqdəymədən sonra şiddətli qızdırmaya tutulur (85, 460). 
Bundan sonra o, ayaqlarının və gözlərinin ağrısından ömrünün 
                                                 
* Щазырда Азярбайъан Республикасынын Яли-Байрамлы, Салйан вя 
Бейляган районларында ейни адлы Хяляъ кяндляри мювъуддур. 
 52
sonuna kimi şikayətlənmişdir (85, 523). Salmanın hansı 
xəstəlikdən dünyasını dəyişdiyi məlum deyilsə də, hər halda o, 
uzun müddət (təxminən 20 ilə qədər) bu xəstəliyin əziyyətlərini 
çəkmişdir. Rəşid Yasəminin fikrincə, Salmanın bu xəstəliyə 
düçar olmasının əsas səbəblərindən biri də onun dəfələrlə 
Bağdaddan Azərbaycana və Azərbaycandan Bağdada səfərləri 
olmuşdur (78, 52).  
Hələ Əbu Səidin (1316-1336) hakimiyyətinin son illərində 
mərkəzi hökumətə qarşı yerli feodalların ardı-arası kəsilməyən 
çıxışları bir tərəfdən mərkəzi dövləti zəiflədir, digər tərəfdən isə 
xalqın var-yoxdan çıxmasına, dəhşətli qıtlıq və aclığın 
nəticəsində hər cür xəstəliklərin baş verməsinə, kəndlərin, 
şəhərlərin boşalmasına, xarabazara çevrilməsinə səbəb olurdu. 
Son dərəcə dəhşətli feodal müharibələrindən sonra xalqın 
başına gətirilən işgəncələrin nəticəsi şair kədərinə çevrilərək 
şeirlərində öz əksini tapmışdır.  
S.Savəcinin hər cür şikayət və gileyləri onun həyatında 
həcmcə az yer tutsa da dərin təsir bağışlayır. Müharibə və 
feodal çəkişmələrinin, işğal və zorakılığın əsiri olmuş şair xalq 
kütlələrinə qarşı ədalətsizlikləri, zülmü gördükdə məyuslaşır, 
bədbinləşir, kütlələrin miskin həyatını gördükdə ona göz 
yummur, əksinə ürək yanğısı və inilti ilə gördüklərini qələmə 
alırdı. 
Qızıl Orda xanı Özbəyin hücumu, Çobanilər hökmdarı 
Kiçik Həsənlə Böyük Həsən Elxanın 1339-40-cı illərdə 
apardıqları müharibələr, 1356-cı ildə Qızıl Orda xanı Cani 
bəyin, sonra isə Əxiçukun Azərbaycanı istila etmələri və s. ölkə 
əhalisinin vəziyyətinin son dərəcə ağırlaşmasına səbəb olmuşdu 
(44, 322-327). 
1358-ci ildə Qızıl Orda hakimlərinə qarşı üsyan etmiş 
Təbriz əhalisinin köməyinə gələn Sultan Üveys qızılordalıları 
Təbrizdən qovdu və yeni, Cəlayirilər dövlətini möhkəmlətdi. 
Təbriz cəlayirlər  dövlətinin paytaxtı oldu (2, 152, 205). 
 53
Azərbaycan təhlükəsizliyini qoruyan Sultan Üveysin 
qələbələrinə sevinən Salman məzuniyyətdə ikən dönə-dönə bu 
hadisəni vətənpərvərlik hissləri ilə alqışlayır, sultanı qələbə 
münasibətilə təbrik edirdi. Məhz bu dövrdə yazdığı qəsidə-
lərində ilk dəfə olaraq şair ayaqlarının və gözlərinin şiddətli 
xəstəliyə mübtəla olduğundan, zəifliyindən şikayətlənməyə 
başlamışdır (85, 523).  
Ehtiyac və çətinliklər, xəstəlik, Savədəki qəhətlik və 
vəbadan yaxın qohumlarını, bəlkə də ailə üzvlərini itirməsi 
Salmanı mənəvi cəhətdən sarsıdır, səhhətinin daha da 
ağırlaşmasına səbəb olurdu. Yazılarından məlum olur ki, o, son 
vaxtlar xəstə olduğuna görə, gözlərinin yaş axıtması, həm də 
ayaqlarının ağrısından əsasız yeriyə bilməmişdir. Şair buna 
işarə edərək yazırdı: 
 
نان آز عين ضعفگس چون نرچيم آرده پا  ضعف 
ى ميخيزم بيارى عصا                                          پاون بر نگسر              
(85,   373) 
(Ayağımın zəifliyindən nərgiz kimi başımı aşağı salıb, 
əsanın köməkliyi ilə ayağa qalxıram). 
 
S.Savəci bir müddət sonra – təxminən 1358-ci ilin 
axırlarında Bağdada qayıtmışdır. Bu səfərdən sonra şairin 
əsərlərində tərk-dünyalıq hissləri, qənaət haqqında yazıları daha 
çox nəzərə çarpır. Yeri gəldikcə hökmdarlara, vəzirlərə 
nəsihətlər verir, onları haqqa, ədalətə çağırırdı. 
Salmanın qocalıq şeirlərinin bir çoxu tərk-dünyalıq, 
sufizmin təsiri  altında yazılmışdır. Lakin Salman şeirlərində 
sufizm humanist xüsusiyyətlərə malik olub, canlı insani 
hisslərin ifadəsi, fəal həyat mövqeyində dayanan ideyadır. 
Salman lirikasında tərki-dünyalıq hər yerdə, hər zaman 
mövhumat deyil, çox yerdə etiraz və üsyankarlıqdır. Qeyd 
etməliyik ki, XIV əsr şəraitində mövcud həyatdan narazılıq, 
 54
məyusluq və ümidsizlik meyllərinin güclənməsi dövrün 
ədəbiyyatında da öz əksini tapır, bəzi şair və alimlərin sufi-
panteist və hürufilik ideyalarına meyl etməsinə səbəb olurdu (5, 
12). 
Sultan Üveysin hakimiyyəti illərində Salmanın şöhrəti 
artmağa başlayır. 
 Tarixi mənbələrdən aldığımız məlumatlardan görürük ki, 
Sultan Üveyslə Salman Savəci arasında olduqca səmimi bir 
münasibət var imiş. Salman Sultan Üveysin bütün hərbi 
yürüşlərində, səfərlərində, saray qəbullarında, məclislərində 
iştirak edirmiş (73, 362), (123, 153), şübhəsiz ki, Sultan Üveys 
şagirdlik etdiyi, təlim və tərbiyəsi altında böyüdüyü müəllimi 
Salmanın maddi vəziyyətinə də qayğı göstərmişdir. Sultanın 
hətta heç bir eyş-işrət məclisi Salmansız keçməzmiş. 
Sultan Üveyslə Salman Savəci arasındakı səmimi 
münasibətlərin əlamətləri olaraq Dövlətşah Səmərqəndi 
«Təzkirətüş-şüəra»sında belə bir rəvayət söyləyir ki, Sultan 
Üveysin növbəti məclislərindən biri imiş. Gecə yarıdan keçmiş, 
hava da çox qaranlıq idi. Sultanın əmri ilə fərraşlardan biri qızıl 
ləyəndə qoyulmuş böyük şamla şairi mənzilinə qədər müşayiət 
edir. Şam şairin mənzilində qalır. Ertəsi gün fərraş ləyən üçün 
gəldikdə Salman aşağıdakı məzmunda qitəni yazıb sultana 
göndərir: 
 
ريه و من از غم گمن و شمعيم دو دلسوختهء خانهء سياه          آه شب او 
     مردن سوزم 
ن را ميطلبد شاه زمن، لگر گشمع خود سوخت شب دوش بزارى امروز      
 من سوزم        
(123, 288). 
(Dünən gecə qaranlıq daxmada iki ürəyi yanıqlı: şam 
ağlayır, mən isə ölümün qəmindən yanırdım. Şam 
şikayətlənərək ömrünü sona çatdırırdı. Əgər bu gün şah ləyəni 
məndən istəsə, mən dünyanı tərk edərəm (Fəxrəddin Əli Səfi  
 55
(«Lətayefət-təvayef» təzkirəsində bu əhvalatı təfsilatı ilə 
xatırlatmışdır) (134, 251).  
 
Təzkirə müəllifinin qeyd etdiyinə görə, sultan şairin bu 
fürsətdən məharətlə istifadə etdiyini görərək zarafatla 
«tamahkar şairdən qızıl ləyəni almaq çətindir», - deyərək gülür 
və qızıl ləyəni ona bağışlayır. 
Salman Savəci əsərlərinin əksəriyyətini Müizzəddin 
Üveysə həsr etdiyindən orta əsrlərin bir sıra tarixçi və 
təzkirəçiləri Salmanın adını yalnız Sultan Üveysin məddahı 
kimi çəkirlər. Dövlətşah Səmərqəndinin məlumatına əsasən, 
Sultan  Üveys şeir yazmağa böyük həvəs göstərir, şairlərlə 
şeirləşir, dövrünün məşhur xəttatı Xacə Əbdüllahiyə şagirdlik 
edərək, ondan nəqqaşlıq sənətini öyrənir, musiqiyə böyük 
maraq göstərirdi (73, 287). 
Məlumdur ki, Üveysin şairlik qabiliyyətinin inkişafına 
Salman Savəcinin əsaslı təlimi və təsiri olmuşdur. 
Salman Savəcinin Bağdadda Sultan Üveysin hakimiyyəti 
illərində* qələmə aldığı şeirlərində nikbin əhval-ruhiyyə 
səciyyəvi  xarakter daşıyır. Bunu da, hər şeydən əvvəl, şairin 
maddi güzəranının yaxşılaşması ilə izah edə bilərik. Bu şeirlə-
rində o, təbii gözəllikləri, insanı vəcdə gətirən bahar çağını eyş-
işrət vaxtı, zövq və keyf əyyamı sayır, dünya nemətlərindən, 
gözəllikdən nəşələnməyi nikbinliklə vəsf edirdi. Məsələn, bahar 
fəslində Dəclə çayının füsunkar gözəlliyini təsvir edən: 
 
 وقت صبحست و لب دجله و انفاس بهار                                
سر آشتى مى تا شط بغداد بيار                                   پاى   
                                                 
* Ятрафлы мялумат цчцн бах: Ябу Бякр Ял-Гцтби Ял-Ящяри Тарих-е 
Шейх Цвейс. Фарс дилиндян тяръцмя вя мцгяддимя М.Д.Казымов вя 
В.З.Пирийевиндир. Шярщляр вя гейдляр З.М.Бцнйадов, М.Д.Казымов 
вя В.З.Пирийевиндир. Релактору  акад. З.М.Бцнйадов. Бакы: Елм, 1984, 
152 с. 
 56
          (85, 532). 
 (Baharın nəfəsi duyulur, Dəclə kənarı və sübh vaxtıdır. Ey 
oğlan, şərab gəmisini («آشتى مى» (kəşti-ye mey»), «şərab qabı» 
mənasında işlənmişdir) Bağdad  çayı sahilinə gətir), – mətlə’li 
qəsidəsi, zənnimizcə, Salman Savəcinin Sultan Üveysə ithaf 
etdiyi şeiriyyətcə ən gözəl və müvəffəqiyyətli şeirlərdən hesab 
oluna bilər. 
Bağdadın xoş mənzərəsini, Dəclə və Fərat çaylarının 
ürəkaçan görkəmini Salman şeirlərində dəfələrlə və böyük 
ilhamla təsvir etmişdir. Şair zəngin təbiət lövhələrinə vurğun 
olduğu bu şəhəri «aləmin canı» adlandırırdı (85,  355). 
Salman Dəclə çayının təsvirində şeir dililə yaratdığı 
tabloları real bir hissiyyat və düşüncələrlə təsvir etmişdir: 
 
ون دريا و آشتى آوه و وين باالى آوه                                 چدجله   
ورشيدش بزير سائبان                                         سائبان ابرست خ   
               (85, 595).  
(Dəclə dəniz kimidir, (ondakı) gəmi bir dağ və bu dağın 
üstündəki kölgəlik buluddur, günəş  də o çətrin altındadır). 
 
Bağdad sarayının «məliküş-şüərası» olan Salman Savəci 
özünü istedadlı bir şair kimi Yaxın Şərqin şeir-sənət aləmində 
yaxşı tanıtmışdı. O, əsərlərinin geniş yayılmasına işarə edərək 
bu münasibətlə yazırdı: 
 57
وهر منظوم غّرا گمن ببغداد و زطبع من بشام و نيمروز           درجهاى 
 ميرسد          
(85, 487) 
(Mən Bağddadayam, təbi’min parlaq (qərra) mənzum 
gövhərləri Şam və Nimruza çatır).* 
 
Yuxarıdakılara əsasən görürük ki, şairin Bağdad həyatı xoş 
və təmtəraqlı keçmiş, Sultan Üveysin himayəsi altında o, heç 
vaxt maddi güzəranından şikayət etməmişdir, əksinə, 
qocalmasına, xəstəliyinə baxmayaraq əsərlərini böyük ilhamla 
yazıb-yaratmışdır. A.Krımski hökmdarla şair arasındakı bu 
münasibətin tarixi köklərini araşdırmadan S.Savəcini sultanın 
fədakar məddahı və yaxın adamı olduğuna görə onu «pul və 
şöhrət düşkünü», «saray məmuru», bir sözlə, «Sultan Üveysin 
həmpiyaləsi» adlandıraraq şairin şəxsiyyətinə mənfi qiymət 
vermişdir (56, 98). 
Lakin professor Mübariz Əlizadənin qeyd etdiyi kimi, orta 
əsrlər şəraitində «şairə yaşayıb-yaratmaq üçün vəsait lazım idi; 
bu da ancaq hökmdarları və ayrı-ayrı sənət aşiqlərini  mədh 
etmək və yaxud əsərlərini onlara ithaf etmək yolu ilə əldə edilə 
bilərdi» (1,133). 
Digər tərəfdən isə, yaradıcılığında zəmanəsinin 
hökmdarının adını çəkmək və ya əsərlərini ona ithaf etmək orta 
əsr şairlərinin həyatında bir ənənəyə çevrilmişdi. Eyni zamanda 
bu qism şairlərin əsas vəzifəsi öz məmduhlarını – şahları, 
əyanları, onların ailə üzvlərini əslində həmin kəslərə xas 
olmayan sifətlərlə tərif edib, kütlələr arasında şöhrət 
qazandırmaqdan ibarət idi. Bununla da təkcə şairlik istedadı 
deyil, saraya, hakim təbəqəyə yaxın olması da Salman kimi  
şairlərin ölkədə, həm də qonşu dövlətlərdə məşhurlaşmasına 
səbəb olan vasitəyə çevrilirdi. 
                                                 
* Нимруз-Яфганыстанын ъянуб-гярбиндя вилайят мяркязидир 
 58
Nasir Buxari, Übeyd Zakani, Siracəddin Qumri, Xacu 
Kermani, Müzəffər Hərəvi, Əssar Təbrizi, Arif Ərdəbili 
Salmanın müasirləri  idilər. Onlardan bəziləri Bağdada gedərək 
Salmanın ədəbi məclislərində iştirak etmiş, bəlkə də şeirlərini 
onun vasitəsilə sultana çatdırmaq istəmişdilər (56,  90). Məhz 
Sultan Həsənə həsr etdiyi qəsidələrinin birində Salmanın buna 
işarə etdiyini görürük. 
 
ى        بوسند بنده را شعراى آبار دست پازانسان آه شاه را امراى آبير 
         
(85, 415) 
(Şahın ayağını böyük əmirlər öpdüyü kimi, mənim də əlimi 
böyük (kübar) şairlər öpürlər). 
 
Dövlətşah Səmərqəndi və başqa müəlliflər Salmanın 
ədəbi məclisləri, müasirləri ilə görüşləri barədə 
əsərlərində bəzi epizodları nəql etmişlər (123, 304, 323-
325, 449), (70, 227). 
Salmanın şöhrətini eşidən dərviş və məşhur şair Nasir 
Buxari Məkkəyə ziyarətə gedərkən yolüstü Bağdada gedir, 
Salmanı tapmaq və onunla görüşmək istəyir. Bahar vaxtı idi. 
Xacə Salman Bağdad qalasının barısında toplaşmış adamlarla 
Dəclə çayının tüğyan etməsini seyr edirdi. Nasir Xacə Salmana 
salam verir. Salman Savəci onun kim olduğunu soruşduqda o, 
uzaq ellərdən gəldiyini və şair olduğunu söyləyir. Salman onu 
imtahan etmək üçün bədahətən belə bir misra deyir: 
 
دجله را امسال رفتارى عجب مستانه است 
 Dəclənin rəftarı bu il əcəb məstanədir). 
Nasir beyti tamamlayır: 
 
ر ديوانه است؟ مگو آف بر لب ى در زنجير پا
 (123, 203)  
 59
(Ayağı zəncirdə, dodağı köpüklüdür, məgər divanədir?) 
 
Xacə Salman Nasirin təbinin incəliyinə görə ona hüsn-
rəğbətini bildirir və yaxından tanış olur. 
Dövlətşah Səmərqəndi qeyd edirdi ki, 
 
رد سلمان ميداند گناصر را درحق سلمان اعتقاد عظيم است، خود را شا
            
(123, 204) 
(Nasirin Salman haqqında böyük inamı var (idi), özünü 
Salmanın şagirdi hesab edirdi). 
 
Doktor Z.Səfa «İran ədəbiyyatı tarixi» əsərində (75, III c., 
26) «Salmandan başqa böyük şairlərdən Übeyd Zakani, Əssar 
Təbrizi, Şərafəddin Rami və Xacə Hafizin də elxanilərin sarayı 
ilə əlaqə saxladıqlarını» söyləmişdir. 
Salmanın digər müasiri Übeyd Zakani də Bağdada gedərək 
Salmanı görmək arzusunda olmuşdur. Dövlətşah 
Səmərqəndinin məlumatına görə, Qəzvindən olan Übeyd 
haqqında Salman çox eşitmişdi və onun barəsində bir satirik 
parça da yazmışdı: 
 
و عبيد زاآانى                مقررست به بى دولتى و بى دينى گجهّنمى و هجا
              
ميشود اندر حديث قزوينى نيست ز قزوين روستازادا ست      وليك چه ر گا
                 
(12, 218) 
(Cəhənnəmlik və həcv yazan Übeyd Zakani yoxsul və 
dinsizin biridir. Əgər Qəzvindən olmasa da, kəndlinin biridir, 
lakin sözünün deyilişindən qəzvinliyə oxşayır).* 
Salman çay  kənarında məclis qurduğu zaman Übeyd o məclisə 
                                                 
* Гязвинли олмаг, бурада ахмаг мянасында ишлянмишдир. 
 60
yetişir. Salman ondan kim olduğunu, haradan gəldiyini soruşduqda 
Übeyd Qəzvindən olduğunu söyləyir, lakin adını demir. Salman 
Übeyddən soruşduqda ki, Salmanın şeirlərindən eşitmisənmi? 
Übeyd söyləyir ki, Salmanın iki beyti Qəzvin tərəflərdə çox 
məşhurdur: 
 
رست            در خرابات مغان عاشق و مست پمن خراباتيم و باده 
        
و قدح دست بدست چو سبو دوش بدوش                 ميبرندم چميكشندم 
           
(123, 218) 
(Mən xərabat əhliyəm, badəpərəstəm, mığların xərabatında 
(sufi məclisində mənasında da başa düşmək olar) aşiq və 
məstəm. Kuzə kimi çiyinlərdə, qədəh kimi əllərdə gəzirəm). 
 
Übeyd bu iki beyti oxuduqdan sonra deyir: «Salman böyük 
şəxsiyyət və alim adamdır. Mən inanmıram ki, bu şeiri onun 
özü yazmış olsun. Lakin zənnim məni aldatmır ki, bu  şeirdə 
Xacə Salmanın arvadı öz həsb-halını demişdir, çünki o özü 
deyir ki, onu qucaqlarda gəzdirir, əldən-ələ ötürürlər (123, 
218). 
Übeydin bu sözlərindən Xacə Salman xəcalət çəkdi, anladı 
ki, camaat içərisində ona sataşan bu adam, yəqin ki, Übeyd 
Zakanidir. 
Xacə Salman Übeydin bu sözlərinin düşmənçilik və ya 
zarafat üçün deyildiyini fikirləşərkən turşumuş alnından tər 
töküldü. Übeyddən onun kim olduğunu soruşduqda o, bunu 
təsdiq etdi, Salmana tənə edərək görmədiyi və yaxından 
tanımadığı adama həcv yazmağın bilikli, dünyagörmüş adama 
yaraşmadığını Salmana irad tutaraq dedi: «Mənim Bağdada 
gəlməkdə əsas məqsədim görüşmək və səni padşahın 
məclisində biabır etmək idi. Bəxtin gətirdi ki, Dəclə kənarında 
əlimə keçdin və səni azacıq da olsa mütəəssir edə bildim». 
 61
Xacə Salman ayağa qalxdı, Übeydi qucaqladı və ondan üzr 
istədi, evinə apardı, ona yaxşı bir at və gözəl bir libas bağışladı. 
O gündən hər iki şair bir-biri ilə müsahib və xoş münasibətdə 
oldular (123, 219), (116, 227-228). 
Beləliklə, Xacə Salman Savəcinin şairlik istedadının 
pərəstişkarları arasında belə əhvalatlar olur, onun adı ilə bağlı 
rəvayətlər Yaxın Şərqin bir sıra yerlərinə yayılır, çoxları onu 
görmək arzusuna düşürdülər. Belə şairlərdən biri də 
zəmanəsinin məşhur şairi Hafiz Şirazi idi. Belə ki, böyük şair 
şeirlərindən birində 
 
ره نبرديم بمقصود خود اندر شيراز          خّرم آنروز آه حافظ ره بغداد آند 
         
(92, 112) 
(Şirazda öz məqsədimizə yol tapmadıq. Xoş o günlərə ki, 
Hafizin yolu Bağdada düşə), – deyərkən yolunu Bağdada tərəf 
salmaq istəmiş, bəlkə də əsərlərində adını böyük ehtiramla 
çəkdiyi, ona xüsusi bir qitə həsr etdiyi Xacə Salman Savəcini 
görmək arzusunda olmuşdur. 
S.Savəci də qəzəllərində Şirazı, Rüknabadı görmək xəyalı 
ilə yaşadığını, istedadlı müasiri Hafizlə görüşmək istədiyini 
ifadə etmişdir (85, 89). 
Lakin ayaqlarının, gözlərinin ağrısının son vaxtlar 
şiddətlənməsi, qocalığı şairi nəinki arzuladığı səfər və 
görüşlərdən qoyurdu, hətta xidmətini davam etdirməyə də 
imkan vermirdi. 
Hafiz də Sultan Üveysin şərəfinə yazdığı şeirlərinin birində 
Bağdadı, Dəcləni görmək, orada bir əyyam keçirmək həsrətində 
olduğunu şeir dililə belə verirdi: 
دوريم بياد تو قدح مينوشيم          بعد منزل نبود در سفر روحانى چه ر گ
        
د دمى روحانى     فت   بخدا دجلهء بغدانشگء عيشى غنچهل فارسيم گ  از   
(92, 112) 
 62
(Əgər səndən uzaq isək də, sənin sağlığına badə qaldırırıq, 
sonralar bir də ruhaniyyətə yolumuz düşməyəcək. Qönçəsi 
açılmamış fars gülüyəm. Allaha and olsun ki, Bağdad, Dəclə 
ruhaniliyi keçirməyin əsl yeridir) (92,  261). 
Gətirdiyimiz bu misallardan aydın olur ki, Bağdad o 
zamanlar Yaxın Şərqin mədəni həyatında qabaqcıl yerlərdən 
birini tuturdu. 
Bağdad sarayının, o cümlədən Salman Savəci kimi şairlərin 
də bu sahədə az-çox xidmətlərini istisna etmək, təbiidir ki, 
düzgün olmazdı. 
Salman bu zamanlar Sultan Üveysə müraciət edərək 
istefaya çıxmaq istədiyini, qalan ömrünü də xalqın arasında  
yaşayıb, son günlərini qənaət və ibadətlə başa vurmağı 
arzulamışdır:  
 
 مّدتى مالك ملك شعراء بود بحق    اين زمان خادم جمع فقرا خواهد بود       
خواهد بپا ردد    بعد از اين بر در معبود ميگ از اين بر در مخلوق بسر يشپ
 بود       
(92, 410 a) 
(Bir müddət haqlı olaraq şairlər mülkünün sultanı idi, indi 
isə yoxsullar cəmiyyətinin xidmətçisi olacaq. Bundan əvvəl 
məxluqun (insanların) qapısında dolaşdısa, bundan sonra 
məbudun (Allahın) qapısında dayanacaqdır), – deyir, səadətini 
şahların qapısında dolaşmaqla tapmadığını söyləyir, əksinə 
Allahın evi sayılan məscidlərdə böyük yaradana dua oxumaqda, 
«Dərvişlik və qənaətdə» görürdü (127, 196). 
 
38 il yaşayıb 24 il hökmdar olmuş xalqımızın şair-sərkərdəsi 
Şah İsmayıl Xətai (1501-1524) Salmanın ömrünün sonlarına 
yaxın xalqın arasına gedib ona xidmət edəcəyinə, inzivaya çəkilib 
ibadətlə məşğul olacağına, gözlərinin xəstəliyinə görə daim yaş 
axıtdığına, bir sözlə, sufi görüşlərinə işarə edərək ömrünün 
sonlarına yaxın yazdığı qoşmalarının birində özünü Xacə Salmana 
 63
bənzədərək yazırdı: 
 
Dünyadan əl çəkdim, ərkandır işim, 
Çeşmilə, bürhandır, tökülür yaşım, 
Sizlərə hədiyyə, eldədir başım, 
Ol yaşıl yaprağı Salmandan aldım (20, 311). 
 
Şah İsmayıl Xətai şahlıq taxt-tacında əyləşən ərkan 
adamının dünyadan (əsil yaşayış tərzindən) uzaq düşdüyünə, 
bunun üçün gözlərinin və qəlbinin daim xalqla olduğuna işarə 
etdiyini demək istədiyini görürük. 
Şah İsmayıl Salmanın nəinki yaradıcılıq irsi, eyni zamanda 
şairin həyatı ilə də yaxından tanış olduğundan onu xatırlamış, 
hətta təvazökarlıq və hörmət əlaməti olaraq özünü Salmana 
bənzətmişdir. 
Qəlbi vətən həsrəti ilə döyünən Salman Savəci tez-tez 
doğma yurdu xatırlayırdı. Məsələn: 
 
ريبان ميكشد گم جاى در خمخانها بودى مدام           باز سلمان را يش ازينپ
 حب وطن    
(85,  255) 
(Bundan əvvəl yerim daim meyxanalarda idi, indi isə 
Salmanın yaxasını yenə də vətən məhəbbəti çəkir). 
 
Yaxud: آه يادت هيچ  تن بغربت بنهادى و نيامد سلمان                       
             مرا يار و ديارى بودست                                  
                (85,  79) 
(Canını, Salman, qürbətdə qoydun və heç yadına düşmədi 
ki, mənim yarım və diyarım olmuşdur). 
 64
Salman Sultan Üveysə müraciət edərək belinin çəng kimi 
əyilməsi, zəiflədiyindən günlərini fəryadla keçirməsi, taqətsiz 
və  nalan qaldığından şikayətlənirdi: 
 
يرى انده فزاى شادى آاه پشت و رسيد           خزان گذ شها بهار جوانى 
      
وست          زبسكه بار جهان ميكشم به پربى و چمانم نماند گو چبراستخوان 
شت دوتاه    پ  
زمان خلوت و ايام انزواست مرا                    نه موسم شره مال و حرص 
 منصب و جاه
ى فقر در دامن                برم بملك قناعت زبند آز پابر آن سرم آه آشم 
ناه              پ  
(85,  599-600). 
(Ey şah, mənim gənclik baharım keçdi və kədərartıran, 
şadlığı tükədən qocalıq xəzanı çatdı. İkiqat belimdə dünyanın 
yükünü o qədər çəkdim ki, piyim, dərim getdi, sümük kamana 
döndüm. Mənim artıq sərvət toplamaq, mənsəb və məqam 
tamahında olmaq dövrüm deyil, xəlvətə, inzivaya çəkilmək 
vaxtımdır. O fikirdəyəm ki, yoxsulluğa qane olub, acgözlük 
məhbəsindən qənaət mülkünə pənah aparam!). 
 
Bu sətirlərdən görürük ki, Salman xəlvətə çəkilmək, son 
günlərini qənaət və ibadətlə keçirməyi, qazanc üçün yaşamağı, 
qoca vaxtında ona-buna təriflər və mədhiyyələr yazmaq, sərvət 
əldə etməkdən üstün tutmuşdur. 
Ömrünün sonuna 4-5 il qalmış S.Savəci sarayı tərk edir. O, bu 
vaxtlar yazırdı: 
 
شته عمر عزيزت بهرزه تا امروز             دال بكوش آه باقى عمر در گذ
 يابى     
 (85, 604) 
(Bu günə qədər əziz ömrun səmərəsiz keçdi. Ey könül, çalış 
ki, ömrünün qalan günlərini başa düşəsən (hədərə verməyəsən). 
 65
Salman Savəcinin belə məzmunlu yazıları şübhəsiz ki, 
onun ömrünün son vaxtlarında qələmə alınmışdır. Şair sarayda 
keçən günlərini ömründən hesab etməmiş, əsil  yaşayışını məhz 
xalqın arasında axtarmışdır. Dəfələrlə etiraf etdiyinə görə, 30 
illik Bağdad həyatı S.Savəcinin qəlbində yalnız acınacaqlı 
xatirələr qoymuşdur. 
Son vaxtlar Azərbaycana qayıtdığı zaman soyuqdəymədən 
xəstələnir və vəziyyətinin ağırlaşdığı barədə: 
 
يغام سلمان پ    قاصدى نزد نبى ش سليمان ميبرد      پيهد هدى حال سبا 
 ميبرد      
(85, 497) 
(Hüd-hüdü (şanapipik) Səbadan Süleymana xəbər 
aparar, 
Bir qasid də peyğəmbərə Salmanın xəbərin aparar),  
– mətlə’li qəsidəni yazaraq nökəri (fərraşı) Xacə 
Reyhandan sultana göndərir, doqquz aya yaxın onun 
qayğısından uzaq düşdüyünü bildirirdi.  
Tehranın Sipəhsalar məscidinin kitabxanasında saxlanılan 
və Salmanın öz dövründə yazıldığı ehtimal edilən bir 
Divanında bu qəsidənin haşiyəsində: 
 
فته وقتى آه سلطان در بغداد بود و سلمان صاحب گاين قصيده در مراغه 
يش شاه فرستاده و اين قصيده را مونس العشاق نام پاش بود بدست خوابه ريحان فر
 آرد                                           
(78, 56) 
(Sultan Bağdadda olarkən Salman bu qəsidəni Marağada 
yazmış, fərraş Xacə Reyhanın vasitəsilə şaha göndərmiş və bu 
qəsidəni «Aşiqlərin dostu» (həmdəmi) adlandırmışdır. 
Diqqətimizi cəlb edən maraqlı cəhətlərdən biri də odur ki, 
Məhəmməd Füzuli də farsca yazdığı qəsidələrinin birini " انيس
"القلب  (Ürək dostu) adlandırmışdır. Qafar Kəndlinin 
araşdırmalarına görə, Məhəmməd Füzuli «Ənisül-qəlb»i 
 66
Xaqaninin «Miratüs-səfa» («Şiniyyə») qəsidəsinə nəzirə 
yazmışdır (24, 175). Bu qəsidə əruz vəzninin həzəc bəhrinin 
həzəci-müsəmməni-salim növündə (4 dəfə məfailün) 
yazılmışdır. «Ənisül-qəlbi» tədqiq edən Q.Kəndli bu qəsidədə 
Füzulinin nə üçün Xacə Salmanın adını çəkməsinə nədənsə 
diqqət yetirməmişdir. Böyük şair həmin qəsidəsində Salman 
Savəcinin adını çəkərək 
 
 امين خاتم ملك سليمان خواجهء سلمان                                     
             ه سلمانش                             گاآه مى زيبد سليمان خادم در
               (133, 271) 
(Süleyman mülkünün son sahibidir xacə-yi Səlman, 
Onun Səlmaninə xidmətçi bilmişlər Süleymani), (15,  IV 
c.,335),  
– deyə S.Savəciyə adı çəkilən əsərində böyük ehtiram 
göstərmişdir. 
Süleyman mülkü dedikdə Füzuli aləmin vəsfini nəzərdə 
tutmuşdur. Şair bunu azərbaycanca qəsidələrinin birində belə 
demişdir: 
…Aləmin vəsfin Süleyman mülkü derlərsə nola (15, IV 
c.,56) 
Salman Savəci qəsidəsini Marağadan Bağdada – Sultan 
Üveysə göndərmiş, Füzuli isə Bağdaddan Ruma – Sultan 
Süleymana göndərmişdir. Göründüyü kimi, hər iki şairin 
qəsidəsinin adında oxşarlıq olduğu kimi, talelərində də bir 
yaxınlıq duyulmaqdadır. Füzulinin Xacə Salman Savəcinin 
adını çəkməsi və qəsidəsinin adındakı oxşarlığı da bizə yəqinə 
yaxın bir ehtimala əsas verir ki, M.Füzuli Salmanın həmin 
qəsidəsindən nəinki xəbərdar olmuşdur, bəlkə də son dərəcə 
xoşlandığından özünün qəsidəsinin adını «Ənis ül-qəlb» («Ürək 
dostu») adlandırmış, Salman Savəcinin «Munis ül-üşşaq» 
(«Aşiqlərin dostu») qəsidəsinin məzmun və adına bənzətmə 
demişdir. 
 67
Salman Savəci Sultan Üveysin əksər səfərlərində iştirak 
etmişdir. Üveysin ömrünün sonlarına yaxın Əxi Çuq və digər 
əmirlərin Azərbaycana təcavüzləri zamanı Salman da Sultan 
Üveysin o vilayətə hərbi səfərində iştirak edib; qış fəsli 
olduğuna görə Təbriz yaxınlığındakı Sürxab dağının* başının 
qarla örtüldüyü, düzənlərin gümüşü örtüyə büründüyünü bədii 
boyalarla rəssam kimi təsvir etmişdir. Biz bu qəsidəsində 
Salmanın vətən torpağına, onun təbiətinə nə dərəcədə alüdə 
olduğunu görürük. 
Salman təxminən 1372-1373-cü illərdə Bağdadı tərk edərək 
vətənə qayıdarkən Sultan Üveysə yazdığı məktub-qəsidəsində 
İraqa (İraqi-Ərəbə) 30 illik səfərini dərin kədərlə yad etmişdir: 
 
بعد سى ساله سفر باز زبغداد مرا             بعراق آرزوى مولد منشا آورد 
        
من از ظلم و تعّدى ديدم        شرم دارم بزبان بعضى از آنها نچه در عراق آ
 آورد    
يتيمان عراق          اى بسا آب آه در ديدهء خارا شگ ريهء بيوه زن و اگ
 آورد       
نبد مينا گه  يتيم              اى بسا رخنه آه در گايارب نيم شب و آه سحر
 آورد       
(85,  460). 
(Otuz illik səfərimdən sonra Bağdaddan İraqa (İraqi-
Əcəmə) məni ana yurdumun arzusu gətirdi. İraqda (İraqi-
Ərəbdə) gördüyüm zülm və zorakılıqlardan bəzilərini dilimə 
gətirməkdən utanıram. İraqın dul qadınlarının ağlaşamsı və 
yetimlərin göz yaşları qranitin gözünə mirvari suyu gətirər. İraq 
yetimlərinin səhər ahı və gecə yarısındakı «yarəb» səsləri 
fələkləri belə uçurur). 
                                                 
* Сцрхаб даьынын ятяйиндя «Мяьбярятцш-шцяра» гябиристанлыьында 
Хагани Ширвани, Мцъиряддин Бейлягани, Зящир Фарйаби, Шащфур 
Яшщяри вя б. Азярбайъан шаирляри дяфн олунмушлар 
 68
Bu parçadan aydın olur ki, Salmanın Bağdad həyatından 
bəhs olunan xatirələrində bədiiliklə bərabər dərin məna və 
məzmun vardır. Əlsiz-ayaqsızların, fəqir-füğəraların aclıqdan 
fələklərə qalxan ah-naləsi şairdə dərin təəssüf hissləri 
doğurmuşdur. Şair Bağdadı xatırlayarkən keçirdiyi xoş günləri 
deyil, əksinə, zülm və zorakılığın qurbanı olan xalqın dözülməz 
həyatını xatırlamış və onu dilinə gətirməkdən belə xəcalət 
çəkdiyini söyləmişdir (85, 460). 
Zəmanəsindən şikayətlə dolu həmin qəsidənin sonunda 
Salman Azərbaycan şairi Zəhir Fariyabini xatırlayaraq qeyd 
edir ki, əgər Zəhirin ruhu bu qəsidəni eşitsə idi, yüz dəfə 
dodağımdan öpərdi (85, 462). 
Salman Sultan Üveysə bir neçə dəfə müraciət edərək 
istefaya çıxmaq istədiyini və ona təqaüd təyin olunmasını xahiş 
edir. Şairin tələbini Sultan Üveys yerinə yetirir. Dövlətşah 
Səmərqəndinin məlumatına görə, Salmanın istefaya çıxmaq 
üçün yazdığı ərizəsinin dərkənarında Rey ətrafında Əyrin 
kəndinin soyurğal olaraq ona verilməsi barədə Sultan Üveys 
aşağıdakı bədihəni (ekspromtu) yazmışdır: 
 
 ده ايرين آه در حدود رى است              بدهيدش آه التماس وى است 
      
(73, 294) (123, 59-60); (113, III c.,  123). 
 
(Rey ətrafındakı Əyrin kəndi xahişinə görə ona verilsin). 
 
Əsərlərindən göründüyü kimi, təqaüdünün tərtib 
olunmasını və maaşının verilməsini saray nayibləri ləngitmiş, 
Salmandan rüşvət istəmişlər. Ona görə də S.Savəci sultana 
yenidən ərizə yazaraq beş aylıq maaşının müəyyən olunmuş 
qaydada verilmədiyindən şikayət etmişdir (88, 205b). 
(Məlumdur ki, M.Füzulinin «Şikayətnamə»si də eyni 
məzmunda yazılmışdır). 
 69
Sultan Üveysin Salmana təyin etdiyi təqaüdün və soyurğal 
verilən Əyrin və Çiçəkli kəndlərinin ona çatıb-çatmaması 
barədə hələlik məlumatımız yoxdur. Lakin mötəbər mənbələrə 
əsasən bir həqiqət aydındır ki, Salman hədiyyə aldığı kənddə 
yaşamamış və ondan heç bir gəlir əldə etməmişdir. 
Əsərlərinin tədqiqindən göründüyü üzrə, Sultan Üveys 
hicri tarixinin 776-cı ilində (miladi tarixi ilə 1375-ci ildə) 
Təbrizdə vəfat etdiyi zaman S.Savəci hələ həyat sürürmüş. 
Bu, hökmdarın vəfatı münasibətilə  Salmanın yazdığı 
mərsiyədən aydın olur (73,  296; 113, III c., 82). 
Əldə olan məlumata görə, Sultan Üveysin ölümündən sonra 
maddi güzəranının ağır keçdiyindən Salman Savəci yenidən 
saraya qayıtmaq istəmişdir. O, 1375-ci ildə Sultan Üveysin 
ölümündən sonra onun yerinə hökmdar olmuş oğlu Sultan 
Hüseynə, az sonra Təbrizi istila etmiş fars hakimi Şah 
Şücaya (129, IV c., 1002) qəsidələrlə müraciət edərək (85, 379, 
490) onlardan maddi köməklik gözləmiş, yenidən saraya 
qayıdaraq xidmətini davam etdirmək məcburiyyətində 
qalmışdır. 
Rəşid Yasəmi Salmanın istilaçı Şah Şücanı mədh etməsini 
Salmanın 40 ilə qədər sarayında xidmət etdiyi Cəlayiri taxt-
tacına vəfasızlığı kimi qiymətləndirmişdir (78, 66). 
Mirxandın «Rovzətüs-səfa» əsərindəki məlumata görə, Şah 
Şüca Təbrizi istila etdiyi zaman demişdir ki, biz bu vilayətin üç 
məşhur adamları barədə eşitmişdik: birincisi, haqqında ən çox 
eşitdiyimiz Salmanı tapdıq, Hafiz Əbru (müğənni) də ona 
bərabərdir, Xacə Şeyx Kücəci (ya Keçəçi) (Təbrizin məşhur 
şeyxi və alimi idi) isə onlardan bir az geridə qalır (129, IV c., 
1002). 
Ehtimal etmək olar ki, Şah Şüca Salmanı sarayına dəvət 
etmək istəmişdir, lakin qoca və xəstə şair bu təklifi qəbul 
etməmişdir. 
Tarixi mənbələrdən məlum olur ki, o zamanlar gənc 
 70
hökmdar Sultan Hüseyn atası Sultan Üveysin ölümündən sonra 
taxta çıxmış, Fars hakimi Şah Şücanın 1374-cü ildə Təbrizə 
hücumu zamanı Şirvana qaçmışdı. Şah Şüca dörd aydan sonra 
Təbrizi tərk etdikdən sonra oraya qayıdaraq hakimiyyəti yenidən 
idarə etmişdir (113, IV c., 82). Şah Şüca tarixdə xeyriyyəçi və 
ədalətli şah kimi də qeyd olunur (56,  III c., 97). 
Sultan Hüseyn paytaxtı Bağdaddan Təbrizə köçürdü. Lakin 
sonralar dövlət işləri ilə az məşğul olur, onu möhkəmləndirmək 
əvəzinə gününü eyş-işrətlə keçirirdi, bu isə aclıq və ehtiyac 
içərisində yaşayan şəhəri və bütün ətraf vilayətlərin əhalisinin 
hökumətə qarşı narazılığına səbəb olurdu. Cəlayirilərin 
rəqiblərindən biri Şah Şüca (1359-1384) Sultan Hüseynin 
dövləti idarə işlərində zəifliyini və səriştəsizliyini görərək 
Təbrizi zəbt etmək fikrilə oraya qoşun çəkmişdi. Təbriz 
camaatı başda Şeyx Kücəci (yaxud Keçəçi) (Şah İsmayıl 
Xətainin ulu babası idi) olmaqla onu qarşılamağa çıxıb, 
ehtiram göstərmişdilər (129, IV c., 1002). Bu mərasim 
münasibətilə Salman Savəci də öz növbəsində qan 
tökülməsini istəməmiş və əmin-amanlıq xatirinə hökmdarı 
vəsf etməyi lazım bilmişdir (129, IV c., 1002). A.Krımskinin 
«ən istedadlı şair» adlandırdığı Salman Şah Şücanın qarşılanma 
mərasimində ona iki qəsidə ithaf etməsini yaranmış vəziyyəti nə-
zərə almadan düzgün olmayaraq bir xəyanət kimi qiymətlən-
dirmişdir (56, 97-98).  
Bu vaxtlar qoca şair ağır ehtiyac içərisində ömrünün son 
günlərini keçirirdi. Digər cəhətdən isə ehtimal etmək olar ki, 
Salman maddi vəziyyətini yaxşılaşdırmaq üçün son cəhdlərini 
göstərmişdir. Aşağıdakı misralar bu baxımdan diqqəti cəlb edir: 
 
رت گايهء روز و روزسلمان زر و اسب و آار و بارت بردند            سرما
 بردند         
يز داشتى وقتى خوش                آن وقت خوشت همه بغارت چبعد از همه 
 بردند         
 71
(85,  632) 
(Salman, zərini, atını, işini-gücünü apardılar (yaxud zəmanə 
apardı). Gündəlik və yamangünlük (ehtiyatın olan) sərmayəni də 
apardılar. Bunların hamısından sonra bir xoş günün var idi, onu da 
qarət edib apardılar (yaxud zəmanə əlindən aldı). 
 
Bu rübaidən göründüyü kimi, Sultan Üveysin ölümündən 
sonra yaşamaq üçün şairin heç bir vəsaiti olmamış, çətin 
güzərana düçar olmuşdur. Tarixi mənbələrdən və onun 
yazılarından ailə üzvlərinin harada və necə yaşamaları, sağ 
qalıb-qalmamaları barədə heç bir məlumat əldə edə bilmirik. 
Lakin heç bir şübhə yoxdur ki, şair bu sətirləri ömrünün son 
günlərində yazmış və zəmanəsinin ona bəxş etdiyi yoxsulluq və 
ehtiyacdan acı-acı şikayətlənmişdir.  
İran ədəbiyyaşünaslarından Rzazadə Şəfəq «İran ədəbiyyatı 
tarixi» dərslik kitabında Salman Savəciyə yüksək qiymət 
vermiş və: 
 
 سلمان در عصر خود شهرتى بسزا داشت
(Salman öz əsrində misilsiz şöhrətə malik idi),  
– deyirsə də, lakin şairin həyatı və ədəbi irsinin, tədqiqi ilə 
ətraflı tanış olmadığından belə bir yanlışlığa yol vermişdir ki, 
guya «Salman ömrünün axırına yaxın Cəlayirilərin nəzərindən 
düşür və Savədə inziva ixtiyarı alır» (76, 148). Əksinə, Salman 
Savəci heç vaxt cəlayirilərin nəzərindən düşməmişdir, qocal-
dığına və xəstə olduğuna görə xidmətini davam etdirə 
bilmədiyindən sakit həyat tərzi yaşamaq ixtiyarı almaq üçün 
Sultan Üveysə müraciət etmişdir. Sultan Üveys ilk dəfə onun 
müraciətini qəbul etməmiş şair daha üç qitə yazaraq sultana 
təqdim etmişdir.  Nəhayət, Sultan Üveys Salmanın təqaüdə 
çıxmasına razılıq vermişdir. 
1896/97-ci illərdən Əfqanıstanın «Məliküş-şüərası» olmuş 
Qari Əbdüllah Məliküş-şüəra vələd-e Hafiz Qütbəddin ibn 
 72
Hafiz (o, ilk dəfə olaraq İmam Qəzalinin «Məntiq» əsərini fars 
dilinə tərcümə etmişdir) Salmanın istefa tələbi ilə Sultana 
müraciətlə yazdığı dörd qitəni və Sultan Üveysin Salman 
Savəciyə yazdığı cavabları toplayıb özünün «Ədəbiyyat» 
kitabında vermişdir (67, 122-123).* 
Bu qitələrin hamısında şair qocalığından, zəifliyindən, 
xəstə və yorğunluğundan şikayətlənir. Uşaq yaşlarından Salman 
Savəcinin təlim-tərbiyəsi altında böyüyən Sultan Üveys 19 
yaşından taxt-taca sahib olan vaxtdan Salmana böyük hörmət 
bəsləmiş, maddi cəhətdən sonsuz dərəcədə köməklik 
göstərmişdir. «Həft iqlim» təzkirəsinin müəllifi Əmin Əhməd 
Razinin qeydlərinə görə, Sultan Üveys onu mədh edənlərdən 
daha  çox Salmanın xatirini istəyir, bütün məclislərinə dəvət 
edir, üzünə bütün səadət qapılarını açırdı. Salmanın 
müasirlərindən heç kəs onun qədər dövlət və sərvət sahibi 
olmamışdır. Hətta vəzirlər belə Salman Savəciyə xüsusi diqqət 
və qayğı göstərirdilər. Ona görə də Salmanı hətta vilayətin 
vergi pullarını yığmağa belə göndərirdilər. O zamanlar Fars 
vilayəti cəlayirilərin ixtyiarına keçdiyi zaman vilayətin vergi 
pullarının toplanmasında Salman da iştirak etmişdir. Bu barədə 
şair özü yazırdı: 
 
ون شد اشارت آه رهى               بملك فارس به تحصيل و جه چنا، يگاخدا
 زر برود       
(66,  49). 
 (Ey hökmdar! (barəmdə) belə söhbət gedir ki, Fars 
mülkünə vergi pulunu yığmağa gedəcəyəm). 
 
Sultan Üveys Təbrizdə ikən Azərbaycana təcavüz etmiş Əmir 
                                                 
* Елми-тядгигат йазыларында адлары чякилян Яфган мянбяляри мцял-
лифин Яфганыстанда апардыьы шяхси арашдырмалары заманы ашкар 
едилмишдир. 
 73
Vəli ilə müharibəyə hazırlaşarkən 38 yaşında (hicri 776-cı ildə – 
1374/75-ci illərdə) vəfat etdi (105, 458). Rəşid Yasəmiyə məlum 
olduğuna görə, Sultan Üveys üç ay əvvəlcədən ölümünü hiss 
etmiş, tabutunu və kəfənini də qabaqcadan hazırlatmışdı (78, 62).  
R.Yasəvi həmin məlumatında orta əsr tarixçisi Hafiz 
Əbrunun (fəvatı 1430-cu il) «Zeyli Cami ət-təvarix-i Rəşidi» 
əsərinə istinad etmişdir. XIV əsr  Azərbaycan tarixinin 
öyrənilməsində həmçinin bu əsərin də önəmli əhmiyyəti vardır. 
H.Əbrunun  göstərilən əsəri tədqiqatçı E.R.Talışxanov 
tərəfindən rus dilinə tərcümə və nəşr edilmişdir.1    
Dövlətşah Səmərqəndi və «Rövzətüs-səfa»nın müəllifi 
Mirxandın  məlumatına görə, o, vəsiyyətini etdikdən sonra 
ölüm ayağında yazdığı kiçik şeirindən verilən aşağıdakı beytdə 
Sultan Üveys lələsi və müəllimi Salmanı arzulamış, onu 
görmək istədiyini bildirmişdir:  
يش او پ           در آخر شته از خواجه  گريزان گغالم خواجهء بودم 
 شرمنده، باتيغ و آفن رفتم   
(73, 198) 
(Xacənin (Xacə Salman Savəcinin) qulamı (əsgəri) idim. 
Xacədən gizlənərək (xəlvətdə) sərgərdanlıq etdim, axırda da 
onun yanında xəcalətli qaldım; (İndi isə) qılınc və kəfənlə (bu 
dünyadan) getdim). 
Salman Savəcinin vəfat tarixi barədə məlumat müxtəlifdir: 
Məsələn, Dövlətşah Səmərqəndi, Azər Lütfəlibəy, Şəmsəddin 
Sami və b. Salman Savəcinin vəfat tarixini hicrinin 769-cu 
(1367-1368-ci illər), Rzaquluxan Hidayət 669 (1270/71-ci 
illər), Rzazadə Şəfəq, Səid Nəfisi, Ağa Bozorg Tehrani, Rəşid 
Yasəmi, Abdulla Qafarov, Yevgeni Bertels və başqaları 778-ci 
                                                 
1 Хафиз Абру. Зайл-и Джами ат-таварих-и Рашиди («Дополнение к со-
бранию историй Рашиди») Перевод с персидского, предисловие, ком-
ментарий Э.Р.Талышханова. Научные редакторы: д.ф.н., проф. 
М.Д.Кязимов, д.и.н.  В.З.Пириев. Баку: «Нафта-Пресс», 2007, 322 с. 
 74
hicri (1376/77-ci illər), Kami Qəzvini, 779 h. (1378 m.) Abbas 
İqbal isə hicri tarixin 779-cu ilində (1377-1378-ci illərdə) 
olduğunu göstərirlər. 
Yuxarıdakı qeydlərimizdən göründüyü üzrə, Şah Şücanın 
Təbrizi istilası zamanı hicri 778-ci ildə (1376-1377-ci illərdə) 
Salman Savəci həyat sürürmüş. 
XIV əsrin sonu və XV əsrin ortalarında yaşamış Fəsih 
Əhməd ibn Cəlaləddin Məhəmməd Xafi (777-849 h.) 
(1376/1446-cı illər) «Mücməli-fəsihi» (849 h. – 1445/46-cı 
illər) kimi tarixi-salnamə cəhətdən olduqca qiymətli əsərində də 
Cəmaləddin Salman Savəcini qüdrətli şair və tarixi şəxsiyyət 
kimi səciyyələndirmiş, o cümlədən də şairin vəfat tarixini 
dəqiqləşdirməyə səy göstərmişdir (60, 110). Teymurilər 
dövrünün mühüm tarixi mənbələrindən hesab edilən bu tarixi 
əsəri müəllif Şahruxun adına ithaf etmişdir, Cəlayirilər dövrünə 
aid də faydalı, elmi cəhətdən mühüm əhəmiyyət kəsb edən 
məlumatlar vermişdir. Xafi Salmanın hicrinin 777-ci ilinin 
səfər ayının 18-də/ 26 iyun 1377-ci miladi/ və Qulaməli xan 
Azad isə Salmanın vəfatından 13 il sonra (hicri 791) (1388-89-
cu illər) katib Nasir ibn Büzürgmehr tərəfindən yazılmış 
Salman «Divan»ındakı bir qitədə onun cümə günü, şam namazı 
vaxtı, səfər ayının 12-də, hicrinin 778-ci ilində (2 iyul 1377-ci 
ildə) vəfatı barədə qeyd verildiyini göstərmişdir (112, 254), (78, 
68). 
Ömrünün sonlarına yaxın ehtimal olunan yazdığı aşağıdakı 
parçada şair həyatının xoş keçmədiyindən narazılığını belə 
ifadə etmişdir: 
 
شتيم و نديديم بجز رنج و محن           گآام دل و راحت تن    پى عمرى ز  
(Ömrü canımızın rahatlığı və ürəyimizin kamını axtarmağa 
həsr etdik, lakin möhnət və əziyyətdən qeyri bir şey görmədik) 
(89, vər. 274b). 
 
 75
Adı çəkilən sonuncu mənbədəki qitədə (78 rəqəmi 
əbcəd hesabı ilə  بساط دار قرار) («büsat-e dar qərar» (həyatının 
sonu) verilmişdir. Qulaməli xan Azadın təxmin etdiyinə görə, 
bu qitəni Salmanın 791-ci il hicri (1388-1389-cu illər) tarixdə 
müasirlərindən biri tərəfindən yazılmış Divanda 
görmüşdür) (78, 68; 112, 254). 
Təzkirə müəlliflərindən Təğiəddin Kaşi qeyd edir ki, 
Salman Savəci hicrinin 778-ci ilində (1377-ci ildə) miskin və 
maddi ehtiyac içərisində Təbriz şəhərində gözlərini əbədi 
olaraq yummuş və orada da dəfn edilmişdir (79, 580 b). 
Gözəl təbə, incə lirizm və yüksək şairanə ilhama malik olan 
Salman Savəcinin yazıb-yaratdığı əsərləri özünün dediyi kimi, 
«incə, təravətli», farsdilli ədəbiyyatın ən müvəffəqiyyətli 
cəhətlərini özündə əks etdirən layiqli sənət əsərlərindəndir. 
Şairin qəzəllərindən aşağıda qeyd etdiyimiz bir beyti onun 
haqqında söylədiklərimiz son misralarla səsləşir: 
  
لش                                                گر به تربت سلمان رسى ببوى گا  
ل خوشبو ست                                           گل از اثر صحبت گآه اين   
(85, 45) 
(Əgər Salmanın türbətinə yetişsən, onun torpağını qoxula 
ki, o, üstündəki güllərin söhbətindən xoşətrli olubdur). 
Salman Savəci Yaxın Şərq xalqları ədəbiyyatına çox böyük 
təsir göstərmiş mütəfəkkir şair olmuş, orta əsrlərdə nadir düha 
sahibləri sırasında özünə fəxri yer tutan sənətkarlardan biri kimi 
bu gün belə yaşayıb-yaratdığı vaxtdan 600 ildən artıq bir vaxt 
keçməsinə baxmayaraq adı hörmətlə çəkilir və dəyərləndirilir. 
 76
II  F Ə S İ L 
 
ŞAİRİN LİRİKASI 
 
2.1. Qəzəllərinin əsas ideya-məzmun  
özəllikləri 
  
Salman Savəcinin bədii irsi məzmun və forma etibarilə 
zəngin və rəngarəngdir. Bu məziyyətilərinə görə şairin lirik 
əsərləri fars dilli Azərbaycan ədəbiyyatı tarixində diqqətəlayiq 
yerlərdən birini tutur. S.Savəcinin ədəbi irsini ətraflı tədqiq 
etmək onun Yaxın Şərq xalqları ədəbiyyatının inkişafına 
göstərdiyi dəyərli xidmətlərini müəyyənləşdirmək nöqteyi-
nəzə-rindən xüsusi əhəmiyyət kəsb edir. 
Bu baxımdan biz Salman yaradıcılığında nəzərə çarpan 
bəzi xarakterik cəhətlərə toxunaraq, şairin bədii irsindəki 
xüsusiyyətləri qeyd etməklə ümumi təsəvvür yaratmaq istərdik. 
Salmanın orta əsrlərin ənənəvi qəzəl, qəsidə, rübai, 
tərcibənd, saqinamə, məsnəvi janr formalarında yazıb-yaratdığı 
əsərlərində hər şeydən əvvəl, özünə məxsus sənətkarlıq  
xüsusiyyətləri büruzə olunmaqdadır. 
Salman şeirlərinin əksəriyyətində həyati eşq, dünyəvi 
məhəbbət tərənnüm olunur. Xəlqilik, insan-pərvərlik Salman 
təbiətinə xas olan cəhətlər-dəndir; oxucusunda nikbin əhval-
ruhiyyə yaratmaq, həyatın gözəlliklərinə biganə qalmamaq, 
gözəli, şərabı vəsf etmək şairin təbiətindən irəli gəlmiş, 
yaradıcılığında əsas leytmotivlərdən olmuşdur. Məhz bu 
cəhətlərinə görədir ki, Salman öz dövrünün və sonrakı əsrlərdə 
geniş oxucu kütləsinin asanlıqla başa düşdükləri, sevə-sevə 
oxuduqları xəlqi şairlərdən biri səviyyəsinə yüksələ bilmişdir. 
V.Q.Belinski bu xüsusda deyirdi ki, «insanı xəlqi edən onun 
təbiətidir. Buna görə də onun üçün xəlqi olmaqdan asan bir şey 
yoxdur» (10, 21). 
 77
Qəzəl, qəsidə, rübai və epik poeziyanın Nizamidən də 
əvvəl başlayan inkişaf prosesi şübhəsiz ki, Salmanın görkəmli 
bir şair kimi yetişməsində mühüm rol oynamışdır. Həyat və 
məhəbbət lirikası Salman yaradıcılığında özünəməxsus bir yer 
tutur. İnsanı dünyaya, onun zövq-səfasından kam almağa nikbin 
əhval-ruhiyyəli çağırış səslərinə Salman Savəcinin əksər 
qəzəllərində rast gəlirik: 
 
تا توانى مده از آف ببهار اى ساقى           لب جوى و لب جام و لب يار اى 
 ساقى    
ذار اى مگذاريم بغفلت مييگل و سبزه و ما عمر عزيز       گنوبهاراست و 
...      ساقى  
منى را آه در آرد       چو ر از روز شماراست سخن روز شمار     گ ا
 بشمار اى ساقى   
من نقش نگ چآيد از بوى سمن بوى بهشت اى عارف            خيز و از ر
ر اى ساقىنگا  
(85,  280-281). 
(Bahar vaxtıdır, ey saqi, bacardıqca fürsəti əldən vermə. 
Belə bir vaxtda su kənarı, piyalə və yarın dodağı xoşdur. Yaz 
gəlibdir, aləm gül-çiçəyə və yaşıllığa qərq olubdur. Sən də, ey 
saqi, əziz ömrümüzü qəflətdə keçirməyə qoyma. Ey saqi, əgər 
sən qiyamət gününün fikrini çəkirsənsə, elə bir gündə məni kim 
arayacaqdır? Ey arif, səmən ətrindən behişt ətri gəlir. Qalx! Ey 
saqi, çəmənin hüsnündə nəqşi-nigar görünür!). 
 
Bu misralarda şair insanları dünya nemətlərinə bağlanmaq, 
mey, işrət məclislərini, baharı, gözəli böyük bir ehtirasla 
tərənnüm edərək onları fürsəti əldən verməməklə ömürdən 
keçən günlərinin qədrini bilməyə çağırır, bunu axirət dünyası 
üçün ömrü-günü ibadətlə keçirməkdən üstün tuturdu. Bu 
parçadan gördüyümüz kimi, şeirin məzmunu tamamilə real 
sevgi hisslərinin çox təbii və şairanə ifadəsindən ibarətdir. 
Burada təsəvvüf meylləri axtarmaq səvh olardı. Şair bahar vaxtı 
 78
sevgilisinin ətrini güllərdən almaq üçün çəmən seyrinə çıxmaq, 
qiyamət gününün fikrini çəkməməyə çağırır. 
Eşq, məhəbbət əksər Şərq şairləri kimi Salman 
yaradıcılığının mühüm, aparıcı xəttini təşkil edir. Salman bədii 
irsinə bütövlükdə bir nəzər saldıqda aydın olur ki, onun 
yaradıcılığında platonik və mütləq görünən eşqlə yanaşı, maddi 
və real eşq, həyati eşq də vardır və məhz bu eşq həm kəmiyyət, 
həm də keyfiyyət etibarilə üstünlük təşkil edir. O, şairin 
yaradıcılığında daha qabarıq, daha qüvvətli, təsirli və 
cəzbedicidir. 
Salman qəzəllərində səmimi hisslərin ifadəsi olduqca sadə 
və oxunaqlı bir dillə verilmişdir. Qəzəl üçün bu cür xarakterik 
xüsusiyyətlər şairin yaradıcılığında özünəməxsus qayələr kəsb 
edir. Şairin belə səpkdə yazılmış və real, həqiqi eşqin 
tərənnümünə həsr olunan qəzəlləri əksəriyyət təşkil edir. 
Salman qəzəllərində sevgiliyə, gözələ məhəbbət hisslərinin 
ifadəsi son dərəcə vəfa və sədaqət rəmzi kimi səslənir. Odur ki, 
«din və dünyadan bir dərdi varsa», o da öz sevgilisinə, istəkli 
yarına qovuşmaq dərdidir. Ona görə də qəlbinə müraciət edərək  
لمشگدال آاريست بس  («ей цряк, бу мцшкцл мясялядир»), – 
deyən şair  «bəxtinin yatdığından» şikayətlənir (85, 238). Bu 
qədər ağır dərdi daşımamağı ona məsləhət görənləri «eşqi tərk 
et, Salman» (85, 238) deyənləri,  sözün əsl mənasında həqiqi 
«aşiq olmayanları» isə şair ağıllı hesab etmirdi (85, 238). 
Salman qəzəllərində yarın vüsalına yetmək təlaşları, onun 
həsrətindən şikayət motivləri də çoxdur. Qəzəllərinin birində 
şair yarın həsrətindən ürəyinin sınıq olduğundan şikayət edir 
(85, 92), lakin öz-özünə təsəlli verərək: 
 دل شكستهء من تا بكى حزين باشد                                           
نين باشد                                                چدال ملول مشو عاشقى   
    (85, 92) 
(Mənim sınıq ürəyim nə vaxtadək belə qəmli olacaq? 
Ey ürəyim, məlul olma, aşiqlik belə olar),  
 79
– deyir, ürəyinin pərişanlığının sonunu isə «sevgilisinin 
saçlarını oxşamaqda» görürdü) (85,  92). 
Salman qəzəllərində bu cür ifadələrin verilməsi şairin 
bədbinliyindən irəli gəlmir, bəlkə də o dövr üçün xarakterik 
olan belə bir şeir formasında gözələ, sevgiliyə olan məhəbbətin 
müəyyən bir xüsusiyyətlə ifadə tərzi idi. 
Qeyd etdiyimiz kimi, S.Savəci lirikasında, hər şeydən 
əvvəl, məhəbbət və sevgini tərənnüm edən aşiqanə qəzəllər az 
deyildir. Real insan məhəbbəti, nikbin bəşəri hisslər, həyata, 
gözələ bağlılıq bu qəzəllərdə öz əksini tapmışdır. 
Salman Savəci gözələ, məşuqəyə münasibətdə deyir ki, nə 
qədər sənin ürəyinlə canın bir-birinə bağlıdır, onun (yəni 
cananın) yanğısını şam kimi canında saxla, lakin «yandığını da 
bildirmə, mehrini də sübh kimi özündə saxla, özündən də çox 
dəm vurma», çünki 
 
 جان ندارد لّذتى بى صحبت جانان                              
(Cananın söhbəti olmasa, can da ləzzətin nə olduğunu 
bilməz» (85,  254). 
 
Başqa sözlə, şairin hər kimin ki bir canı, sinəsində bir qəlbi 
yerləşir, o can da, o qəlb də bir nazəninin olmalı, onun  eşqilə 
döyünməlidir, - demək istədiyini görürük. 
S.Savəcinin lirikası insan duyğularına dərin təsir edən 
emosional bədii söz çalarları ilə zəngindir. Əsl qəzələ məxsus 
həmahənglik, musiqi tonluğu ilə ahəngdarlıq, bədiilik və gözəl, 
lakonik ifadələr Salman qəzəllərində oxucunu həyəcanlandıran 
xüsusiyyətlərdir. Aşağıda bir parça verdiyimiz qəzəldə şairin 
gözələ, dosta, qadına olan eşqi, hörməti məhəbbət dili ilə necə də 
gözəl ifadə edilə bilmişdir: 
 
خوش آمدى زآجا ميرسى بيا بنشين               بيا آه ميكنمت بر دو ديده جا، 
 بنشين       
 80
ه حاجتست در دل زدن بيا، چهمين آه روى تو ديدم باز شد در دل            
 بنشن         
بيا، - زبرم            مرا تو عمر عزيزى بيامرو-شمى مروچمرا تو مردم 
 بنشين         
ر بقصد هالك من آمدى بر خيز                ورت ارادت صلحست مرحبا، گا
 بنشين       
ر تو مردمئ مى آنى هال، گسواد ديدهء من اليق نشست تو نيست             ا
 بنشين         
(85, 245) 
(Xoş gəldin, haradan gəlirsən, gəl, əyləş. Gəl ki, hər iki 
gözüm üstündə yer edim, əyləş. Elə ki, sənin üzünü gördük, 
ürəyimizin qapısı açıldı. Üryəin qapısını döymək nə lazımdır, 
gəl, əyləş. Sən mənim gözümün bəbəyisən, getmə yanımdan. 
Sən mənim əziz ömrümsən, gəl, gəl əyləş. Əgər ki, məni həlak 
etməyə gəlmisənsə, dur. Əgər ki, sülh məqsədilə gəlmisən, 
mərhəba, əyləş! Gözümün üstündə əyləşmək sənə layiq deyil. 
Əgər gəlişin mərdanədirsə, xeyirxahlıq məqsədilədirsə, gəl 
əyləş..!). 
 
Salman Savəci gözəlin nazını çəkməkdən, ona ürək 
sözlərini deməkdən nəşələnir, bununla ucaldığını üstün tuturdu. 
Şairin qəzəllərində məhəbbət mövzusu mühüm və əsas yer 
tutur. Bu qəzəllərdə şair qəzəl janrının tələblərinə riayət 
etməklə insana olan məhəbbəti tərənnüm edir, həm də yeri 
gəldikcə dövrünün ictimai-siyasi hadisələrinə münasibətini də 
gizlətmirdi. S.Savəcinin məhəbbət anlayışı çox geniş və 
əhatəlidir, bütün mənəvi aləmi ifadə edir. 
Salman qəzəllərində real insan eşqi ilə bərabər mistik (sufi) 
mahiyyət daşıyan məhəbbət də tərənnüm olunmuşdur. 
Yuxarıdakı misallarımızla yanaşı qeyd etməliyik ki, 
Salman Savəci yaradıcılığında ilahi məhəbbətə aid qəzəllərin 
olması heç də o demək deyildir ki, o, sufi şair olmuşdur. 
Şübhəsiz ki, orta əsrdə yaşamış bir şairə dövrünün mövcud icti-
 81
miai-tarixi şəraiti də təsir etməyə bilməzdi.  
Böyük fars-tacik şairi Əbdürrəhman Cami (1414-1492) 
Salman Savəci yaradıcılığı ilə yaxından maraqlanmışdır. Bunu 
biz yeri gəldikcə Salman yaradıcılığı barədə dahi şairin 
dəfələrlə söylədiyi fikirlərdən də görürük. 
Əbdürrəman Cami Salman Savəcinin qəzəl yaradıcılığı 
barədə yazırdı: 
 
ا شنى عشق چون از چاّما . غزلّيات وى نيز بسيار مصنوع و مطبوع است...
طبع ارباب ذوق بر آن اقبال . و محبت آه مقصد از غزل آنست خاليست
.                                              نمايد+نمى  
 (82, vər.114 a). 
(Onun qəzəlləri də çox süni və xoşagəlimlidir. Amma 
qəzəlin əsas çeşnisi (ədviyyatı) olan eşq və məhəbbətdən 
boşdur. Zövq əhlinin təbi onda iqbalını tapa bilmir (zövqlü 
adamların qəlbini oxşaya bilmir). 
 
Salman Savəci bədii irsi içərisində qəzəl üslubunda 
yazılmış şeirləri özünəməxsus sənətkarlıq xüsusiyyətləri ilə 
seçilən şeirlərdəndir. Şairin bütün yaradıcılığına nəzər saldıqda 
görürük ki, o, bu janrı çox sevmiş, daim ona müraciət etmişdir. 
Odur ki, qəsidələrində və hətta poemalarında da tez-tez və yeri 
gəldikcə bu şeir şəklinə müraciət etmişdir. Yuxarıda 
gətirdiyimiz misallardan da göründüyü üzrə Salman qəzəlləri 
oxucuda xoş təsir bağışlayır, səmimi hissləri məharətlə ifadə 
edə bilir, asanlıqla qavranılır, yadda qalır. Bu cəhətlərinə görə, 
Ə.Cami onun «mətbu» (oxunaqlı, xoşa gələn) olduğunu qeyd 
etmişdir. Lakin böyük şairə görə, nərmənazik sözlərdə ifadə 
olunan eşq və məhəbbət xüsusiyyətlərini ümumiyyətlə Salman 
qəzəllərində tapa bilmədiyindən böyük şair belə qənaətə gələ 
bilmiş və Salman qəzəllərinin süni (quraşdırma) və «eşq və 
məhəbbət çeşnisindən boş olduğunu» göstərmişdir. Əlbəttə, 
Ə.Caminin Salmanın qəzəl yaradıcılığına verdiyi belə bir 
 82
qiyməti onun bütünlükdə qəzəl yara-dıcılığı haqqında demək də 
düzgün olmazdı. Doğrudur, Salman qəzəllərinin içərisində ilahi 
məhəbbətə, din və şəriət xadimlərinin şəninə deyilmiş qəzəllər 
də az deyildir və bu qəzəllər, həqiqətən də, insanın insana, 
gözələ və gözəlliyə qarşı sevgi və məhəbbətini özlərində əks etdir-
mədiyindən çox süni göründüyünü deyən Ə.Caminin öz dövrünün 
böyük və görkəmli şairi Salmanın qəzəllərinin onu təmin 
etmədiyini başa düşmək çətin deyildir.* 
İran ədəbiyyatşünas alimi Rəşid Yasəmi bu barədə 
«Salman Savəcinin həyatı, əsərlərinin tənqidi araş-dırmaları» 
əsərində Caminin Salman qəzəlləri barədə söylədiyi fikrə qarşı 
qeyd edir ki, «Məcalisül-möminin» təzkirəsinin müəllifi 
Salmanın şiə məzhəbindən olduğuna görə onu çox sevirdi və 
belə mülahizə yürüdür ki, Cami sünni məzhəbinə meylli 
olduğuna görə və Salmanın qəzəllərindən istifadə etməsini ört-
basdır etmək üçün ona (S.Savəciyə) hücuma keçmişdir) (78, 
95) və Caminin lətif (incə) tənqidinə cavab olaraq demişdir ki, 
şübhəsiz ki, Salman qəzəllərindən onun pərəstişkarlarının üz 
döndərməsinə çalışan Cami özünün Salman qəzəllərini 
biabırcasına oğurlamasından heç xəbəri yoxdur (78, 95).  
Həmin təzkirəçinin rəvayətinə görə, Nizaməddin Astrabadi 
yuxuda görmüşdür ki, Salman özünün bir misrasının mənasını 
Caminin oğurladığından şikayət edirdi… və s. (78, 96). Lakin 
qeyd etməliyik ki, Ə.Cami nəqşbəndi təriqətinin tərəfdarı 
olmuş, sünni-şiə əksdurmasına qarşı kəskin etirazını 
bildirmişdir. Digər tərəfdən isə Salmanın öz dövrünün görkəmli 
sənətkarlarından olduğunu bilən Caminin məqsədi heç də 
Salmanı nəzərdən salmaq deyil, sadəcə olaraq onun qəzəl 
yaradıcılığına öz münasibətini bildirmək olmuşdur.  
Həqiqətən də, Salman Savəcinin qəzəlçilikdə dəyərli 
xidmətləri olduğunu çoxları etiraf etmişdir. S.Savəci qəzəl 
                                                 
* Йухарыдакы гейдляримизя бах. 
 83
janrından yüksək bədii sənət nümunəsi kimi istfiadə etmişdir. 
M.F.Köprülüzadə, K.Freytaq, A.M.Qafarov kimi türk və rus 
şərqşünasları və başqaları Salman qəzəllərinin hələ şairin öz 
dövründə və sonralar farsdilli xalqlar arasında, eyni zamanda 
Yaxın Şərqdə Sədi Şirazinin qəzəlləri ilə yeganə rəqabət 
apardığını, geniş yayıldığını qeyd etmişlər. K.Freytaq bu 
xüsusda 1935-ci ildə «Vostok» məcmuəsinin ikinci toplusunda 
yazırdı: «Hafizə qədər qəzəlin ən böyük ustadı Sədi hesab 
edilirdi; onunla yalnız Salman Savəci rəqabət aparırdı» (60, 
406). M.A.Qafarov isə o zamanın Təbrizində S.Savəcini XIV 
əsrdə İranın şimal-qərbinin qəzəl sultanı adlandıraraq yazırdı 
(49, 4): 
«…Salmanın istedadı və fars ədəbiyyatı tarixində görkəmli 
mövqeyi şübhəsizdir. XIV əsr müzəffərilər dövləti hakimiyyəti 
altındakı İranın cənub-şərqində qəzəlin sultanı öz Şirazında 
Hafiz idi; farslaşmış monqol-cəlairilər hakimiyyəti altındakı İranın 
şimal-qərbində qəzəlin sultanı Təbrizdə Salman idi» (13, 65-67).   
Hind alimi Şibli Nemaninin fikrincə, dövrünün tanınmış 
ustad şairi Salman Savəcinin məharət və ustalığını onun əksər 
müasirləri etiraf edir, ondan öyrənirdilər (105,  II c., 155). 
Dövlətşah Səmərqəndi «Təzkirətüş-şüəra»sında belə bir 
qeyd verir ki, Salmanın əksər müasirləri onu özünə ustad hesab 
edirdilər (73, 266,382). 
Dövlətşahın təzkirəsində Salman Savəci barədə verdiyi 
yazılar içərisində kiçik bir qeydi də diqqətimizi cəlb edir. 
Təzkirə müəllifinin məlumatına görə, S.Savəcinin müasiri sufi 
şeyxi və ədəbiyyat həvəskarı Rüknəddin Əlaüddövlə Simnani 
(1261-1335-ci il) heç kimin şeirini bəyənmədiyi halda, yalnız 
Salmanın şeirlərini oxumuş, ona daha çox rəğbət bəsləmiş, 
barəsində demişdir: 
 
جا نيست هيچ و انار سمنان و شعر سلمان در همچ
   
 84
(73, 286) 
(Salmanın şeiri və Simnanın narından heç yerdə yoxdur)*. 
 
Salman Savəcinin digər müasirlərindən böyük Hafiz 
Şirazinin isə əruzun müctəs bəhrinin məfailün, fə’ilatün, 
məfailün fə’latün növündə yazdığı və Salmana həsr etdiyi 
qitəsində S.Savəcinin bədii irsinə diqqəti cəlb edərək, nə 
dərəcədə qiymət verdiyi özlüyündə aydın olur: 
 
ال حكيم فكر من از عقل دوش آرد سؤ
          
نهء الطاف خالق رحمان                                         آدام يگاآه اى 
         وهر نظمست در جهان آه ازو                                                  گ
                                 شكست قيمت بازار لؤلؤ عمان؟           
جواب داد آه بشنو زمن ولى مشنو 
         
فت و اين غزل بهمان                               گآه اين قصيده فالن   
سرآمد فضالى زمانه دانى آيست؟ 
         
مان                             گز روى صدق و يقين نه ز راه آذب و   
دشاه ملك سخن پاشهنشه فضال 
        
 جمال مّلت و دين خواجهء جهان سلمان                                   
(91, 63), (103, IV c.  2762-63). 
(Dünən gecə fikrimin həkimi ağlımdan soruşdu ki, ey 
lütflərin yeganəsi, xaliqi-rəhman! Cahanda nəzmin gövhəri 
kimdir ki, ona görə dünyada ümman mirvarisinin qiyməti 
bazarda aşağı düşmüşdür? 
Ağıl cavab verdi ki, sözün düzünü deyim, lakin deyilənlərə 
qulaq asma ki, bu qəsidəni filan dedi, bu qəzəli bəhman dedi. 
                                                 
* Иранда Симнан вя  Савя нарынын бюйцклцйц вя ширясинин чох-
луьуна эюря мяшщурдур. 
 85
Zəmanənin bilikli adamlarının başçısı və ağası bilirsənmi 
kimdir? Sidq və yəqinliklə, nəinki güman və yalanla deyirəm: 
zəmanənin bilikli adamlarının şahənşahı, söz mülkünün 
padşahı, dinin və millətin yaraşığı, dünyanın ağası Salmandır) 
(yəni Salman Savəcidir). 
 
Hafiz Şirazi kimi böyük sənətkar şairin öz müasiri Salman 
Savəciyə verdiyi belə bir yüksək qiymətlə Salmanın öz 
dövründə və müasirləri arasında nə qədər dəyərləndiyini və çox 
maraqlı və aliməqam bir şəxsiyyət olduğunu görürük.  
Hafizin bu qitəsi Salman Savəcinin Azərbaycan MEA-nın 
Əlyazmaları İnstitutunda qorunub saxlanılan «Divan»ında vəzir 
Qiyasəddin Məhəmməd Rəşiddədin Fəzlullah oğluna həsr 
etdiyi bir tərkibbəndə (89, vər. 170 b.) üslub, vəzn, həm də 
məzmun etibarilə çox oxşardır. Zənnimizcə, Hafiz Salman 
Savəcinin bu tərkibbəndi ilə tanış olmuş, ondan təsirlənmişdir. 
Bu baxımdan da Salman Savəcinin haqqında Hafizin yazdığı 
həmin qitə elmi araşdırmalar cəhətdən olduqca böyük maraq 
doğurur. Məhz bu cəhətlərinə görə də Salman Savəcinin ədəbi 
irsinə diqqətlə yanaşan böyük hind alimi Şibli Nemani «Şe’rül-
əcəm» («Əcəm poeziyası», 1924-cü il) adlı əsərində qeyd 
etmişdir ki, Salmanın qəzəlləri (Hafizlə müqayisədə – M.F.) o 
qədər də diqqəti cəlb etməmişdir. Lakin o (Salman Savəci – 
M.F.), Sədi yolu ilə getmək istəmədiyindən yeni yollar axtar-
mış, bədii sözün gözəlliklərindən məharətlə istifadə edərək 
qəzəldə məzmun verməyi icad etmişdir (105, II c.,  163). 
Məlumdur ki, Hafiz Şirazi XIV əsr farsdilli ədəbiyyatda 
qəzəl janrının inkişaf səviyyəsini yüksək mərtəbəyə qaldırmış, 
bu dövrün ədəbiyyat tarixində xüsusi şöhrət qazanmışdır. Onun 
istedadlı müasirləri Xacü Kirmani, Übeyd Zakani, Salman 
Savəci, İbn Yəmin Fəryumədi, Nasir Buxari, Əssar Təbrizi, 
Əvhədi Marağalı və bunlar kimi bir çox istedadlı şairlər 
özlərindən sonra böyük bir ədəbi miras qoyub getmişlər. Hafiz 
 86
o dövrün ədəbiyyatında bu janrda  müasirlərinin əksəriyyətini 
kölgədə qoymuş, özünə məxsus bir istedad nümayiş 
etdirmişdir. Lakin Hafiz Şirazi də ona şöhrət qazandıran qəzəl 
janrında Xacu Kirmani və Salman Savəcinin bədii irsindən 
bəhrələnmişdir. Bizim bu fikrimizi böyük şair də öz sözləri ilə 
təsdiq etmişdir (138, 138). 
 87
S.Savəcinin qəzəl sahəsindəki yaradıcılıq məharəti XIV 
əsrin ustad şairləri tərəfindən etiraf edilmiş, o cümlədən Hafiz 
Şirazinin də diqqətindən kənarda qalmamışdır. Xacə Hafiz 
Salmanın şəxsiyyətinə və yaradıcılıq şöhrətinə xüsusi diqqətlə 
yanaşmış, bədii irsini mütaliə etmişdir. Odur ki. Hafiz 
şeirlərində Salmanın adını böyük ehtiramla çəkmiş, onu 
«hünərli, dəyərli, gözəl əxlaqlı adamların başçısı», «söz 
mülkünün padşahı» adlandırmışdır (93, 63). 
Salman qəzəllərinin diqqətlə mütaliəsindən görürük ki, 
Hafizin onun yaradıcılığına verdiyi yüksək qiymət əbəs 
deyilmiş. Hər iki şairin lirik divanlarında bir qism beyt, parça 
və qəzəllər biri digəri ilə həmahəng, məzmunca bənzərdirlər. 
Hind alimi Ş.Nemani Hafizin Salmanı bəzi hallarda «təqlid 
etdiyini» söyləmişdir (105, 126): 
 
ن است                         فته خواجو و شعر سلماگجاى چه   
 آه شعر حافظ شيراز به شعر ظهير                              
 (105, 8) 
(Hansı yerdə Xacu demişdir və Salmanın şeiridir ki, Şirazlı 
Hafizin şeiri Zəhirin şeirindən üstündür). 
 
Lakin bütün söylədiklərimizlə yanaşı, qeyd etməliyik ki, 
S.Savəci «Divan»ının çapına müqəddiməsində  Təği Təfəzzəli 
qeyd  edirdi ki, Salman qəzəldə Sədi və Şəms Mövləvının 
ardınca getmişdir, lakin qəzəllərinin səpki, əsasən, Hafizin 
səpkinə yaxındır (85 بيست و هفت. مقدمه، ص ). 
Hər iki şairin divanlarında bir çox qəzəl və şeir parçalarını 
görmək olur ki, onlar məzmun cəhətcə yaxın, fikirlərin ifadə 
tərzinə görə oxşardırlar. Şibli Nemani ilk dəfə belə qənaətə 
gəlmişdir ki, Hafizin Salmanı təqlid etməsi müşahidə olunur: 
Məsələn: 
Салман: جهان فتاده       آوازهء جمالت تا در   
                        خلقى بجستجويت سر در جهان نهاده   
 88
(85, 272)  (105,193) 
(Sənin gözəlliyinin tərifi dünyanı tutanda, (Xalq) da sənin 
axtarışında dünyanı gəzdi) 
Hafiz: ل ساقى بيار باده    گ عيداست و موسم   
هاده م آه ديده است بى مى قدح نهنگا
        
(105, II.c., 193)  
(Saqi, badə gətir ki, bahar fəsli və bayramdır. (Elə bir) gül 
fəslidir ki, (orada) meysiz qədəh qoyulur). 
 
Bu iki mətlədə rədiflərdən başqa, oxşarlıq yoxdur və onları 
müqayisə etmək də mümkün deyildir. 
Digər parçalara nəzər yetirək: 
 
Салман: فتن است       گر مسلمانى بترك شاهد و مى  گ  
ر من بعمر خود مسلمان بوده ام    گآافرم                                             
       
(85, 232) 
(Müsəlmanlıq meyi və gözəli tərk etməkdirsə, kafirəm, 
əgər mən ömrümdə müsəlman olmuşam). 
 
Hafiz:   من نه آنرندم آه ترك شاهد و ساغر آنم  
رها آمتر آنم                                                نيگامحتسب داند آه من   
(92, 199) 
(Mən o rindlərdən deyiləm ki, gözəli və badəni tərk edim. 
Mohtəsib (dövlət məmuru, yoxlayan) bilir ki, mən gözəllərə az 
baxıram). 
 
Qeyd etməliyik ki, Salman  qəzəllərinin də müəyyən bir 
süjet əsasında qurulduğu özünə məxsus cəhətlərdəndir. Şair 
qəzəl  boyu inkişaf etdirəcək fikirlər üçün əvvəlcə sual qoyur 
və bu suala cavablar verir, eyni zamanda ayrı-ayrı beytlərdəki 
hər bir fikirlər müəyyən bir süjetlə, məna uyarlığı ilə bir-birini 
 89
tamamlayır. A.M.Mirzoyev qeyd edir ki, X əsrdən başlayaraq 
qəzəldə hər beytdə ifadə olunan fikrin müstəqilliyi kimi qəzələ 
məxsus bir xüsusiyyət heç də həmişə gözlənilməmişdir (58, 
35). Belə bir xüsusiyyəti Salman Savəcinin qəzəllərində də 
axtarmaq təbiidir ki, istisna oluna bilməz. Azərbaycan 
müəlliflərindən Xəlil Yusifov haqlı olaraq «Nizaminin lirikası» 
mono-qrafiyasında göstərdiyi kimi, Rudəkidən başlamış Hafizə 
qədər bütün qəzəl ustadları özlərinin əksər qəzəllərində mövzu 
vəhdətini pozmadan ancaq bir mövzuya həsr olunmuş gözəl 
qəzəllər yaratmışlar (39, 127). Belə bir xüsusiyyəti Hafiz də 
yeni tərzdə işləmişdir. Lakin «Hafiz Sədi yolunu seçdi. O, Sədi, 
Xacu Kirmani və Salman Savəcinin çeşnilərini götürüb onların 
üzünü təravətləndirdi və bəzədi» (105, II c., 163). Şibli Nemani 
yuxarıda qeyd olunan mülahizə-lərinə yekun vuraraq belə bir 
nəticəyə gəlir: 
«Xacə (Hafiz Şirazi – M.F.) Salmanın əksər qəzəllərinə 
cavab demişdir ki, onların bəzisini Salmandan təqlid etmiş və 
bəzən də Salmanın məzmununu götürərək olduqca ürəyəyatan 
bir şəkildə işləmiş, bəzən də Salmanın aynasını həddindən artıq 
cilalamışdır» (105, II c.,192-193). 
Salman Savəci ilə Hafiz Şirazi ayrı-ayrılıqda sözləri 
məharətlə işlədir, eşq və məhəbbət anlayışlarını geniş və 
çoxcəhətli, həm də şirin şairanə bir ilhamla tərənnüm edirdilər. 
Lakin Salman qəzəllərində hər hansı bir mövzudan yazırsa-
yazsın, hətta dinə, ilahiyyata olan münasibətini də məhəbbət 
dili ilə tərənnüm edir, məhəbbət məfhumu altında verirdi, eyni 
zamanda yuxarıda qeyd etdiyimiz kimi, mövzu vəhdəti pozul-
madan klassik qəzəlçilik ənənəsini davam etdirirdi. 
 90
Şibli Nemani Hafiz və Salmanın bir çox qəzəllərini 
müqayisə edərək hər iki şairin qəzəllərindəki məz-munları, 
qafiyələri, rədifləri tutuşdurur və Salmanın qafiyələri daha 
yaxşı bağlaması, sözlərin rədiflənmə-sinin Salmanda gözəl 
verilməsi, onun şeirinin daha zərif və təsirliliyini göstərirdi 
(105, II c., 192-193). Lakin hər iki şairin qəzəllərinin qarşılıqlı 
müqayisəsi burada qarşımıza məqsəd qoyulmadığından və 
R.Yasəmi ilə Ş.Nemaninin adları göstərilən kitablarında həmin 
qəzəllərin siyahısının verildiyini nəzərə alaraq bu barədə biz 
yalnız bəzi mülahizələrlə kifayətlənməyi lazım bilirik. 
Qeyd etmək lazımdır ki, Salman və Hafizin qəzəllərindəki 
oxşar həmahənglik onların birinin digərinə nəzirəsi kimi başa 
düşmək lazımdır. Şibli Nemani yazırdı ki, Salmanın qəzəlləri 
üzrə də Hafizin xeyli miqdar qəzəlləri vardır ki, onlar bir-birinə 
o qədər oxşardır ki, oxucu bəzi hallarda onları bir-birindən 
ayırmaqda səhvə yol verə bilər (105, II c.,185), (63, 128). 
Bu oxşarlığı aşağıdakı bir sıra beytlərdə aydın görmək olar: 
Salman:     خواهى آه روشنت شود احوال درد من  
رس             پا بپر تا به ير شمعرا و زسگدر                                        
(85, 192). 
İstəsən mənim dərdimin halını biləsən, şamı götür və 
başdan ayağa qədər ondan soruş). 
 
Hafiz:    خواهى آه روشنت شود احوال سّر عشق 
رسمپرس قّصه، زباد صبا بپاز شمع                                         
(78, 108). 
 (İstəsən mənim eşqimin sirri sənə aydın olsun, bu əhvalatı 
şamdan soruş, badi-səbadan soruşma)  
Yaxud, 
Salman: بر دمد صبح نشاط از مطلع جان غم مخور           وين شب 
يان غم مخور بپاسودا رسد روزى                                       
 (85, 184).  
(Könlünün şadlıq səhəri (bir gün) açılar, qəm yemə, 
 91
Bu sevda gecəsi bir gün sona çatar, qəm yemə).  
Hafiz: شته باز آيد بكنعان غم مخور        گمگ يوسف   
لستان غم مخور                               گآلبهء احزان شود روزى   
(92, 139). 
(İtmiş Yusifi bir gün Kənan qoynuna alar, qəm yemə, 
Qəmli ürəyin bir gün sevinclə dolar, qəm yemə. 
Hafiz və Salman qəzəllərinin müqayisəsi göstərir ki, 
onların hər ikisi şeirlərin şəkil və məzmunu cəhətincə bir-
birinə o qədər oxşardır ki, sanki hər iki şair eyni məzmun və 
şəkilcə bir-biri ilə mövcud olan ənənəvi nəzirəçilikdə 
yarışmışlar. 
S.Savəcinin rəməl bəhrinin müsəmməni məxbuni əsləm (iki 
dəfə : failatun failatun, fə’ilətun, fə’lun təkrar olunmaqla) 
qələmə aldığı digər qəzəli: 
 
د                                   در ازل عكس مى لعل تو در جام افتا  
 عاشق سوخته دل در طمع خام افتاد                                      
(85, 141) 
(Əvvəlcə sənin ləl kimi üzünün əksi cama güşdü, ürəyi 
yanmış aşiqin xam şərab içmək həvəsinə düşdü). 
Hafiz Şirazinin də aşağıdakı mətləli qəzəlinə diqqət yetirək: 
  عكس روى تو در آيينهء جام افتاد                      (110 ,92) 
رتو مى در طمع خام افتاد                               پعارف از   
(Sənin üzünün əksi camın aynasına (burada: üzünə) düşdü, 
arif isə bunu meyin parlaqlığı bilib xam şərabı içmək həvəsinə 
düşdü)… və s. 
Hər iki şairin oxşar qəzəllərinin hansının hansından iqtibas 
etdiyini dəqiq müəyyənləşdirmək mümkün olmasa da, bir 
cəhəti qeyd etməliyik ki, S.Savəcinin vəzir Qiyasəddin 
Məhəmmədə həsr etdiyi tərkibbəndi həmin məmduhun dövlət 
işlərində xidmət etdiyi 1327-1335-ci illər arasında yazılmışdır. 
Lakin Hafizin Salmanın həmin şeirinə cavab və iqtibasən 
yazdığı qitəni nə zaman, hansı tarixdə qələmə aldığına qəti 
 92
hökm vermək olmur. Digər tərəfdən Hafizin yuxarıda qeyd 
etdiyimiz «Divan»ının müqəddiməsində (91, 9) onun təvəllüd 
tarixi hicri 726 (1326-cı miladi) qeyd olunur. 
S.Savəci ilə Hafiz yaradıcılığının müqayisəsindən bəhs 
edən hind alimi Şibli Nemani (105, II c., 193, 204), Rəşid 
Yasəmi (78,107, III) və başqaları təsir məsələ-sində üstünlüyü 
birinciyə verirlər. Lakin qeyd etməliyik ki, belə bir nəticəni 
yalnız hər iki şairin əsərlərini ətraflı tədqiq etdikdən sonra 
müəyyənləşdirmək olardı. 
Yuxarıdakı misallardan göründüyü kimi, hər iki şairin şeiri 
bir-birinə vəzn, qafiyə, həm də məzmunca oxşardır. Rəşid 
Yasəmi isə yuxarıda deyilənlərlə yanaşı qəti qərara gəlir ki, 
Hafiz Nizari Qöhestani və Salman Savəcinin qəzəl yaradıcılığı 
səpkindən istifadə etmişdir (78, 107). Ümumiyyətlə isə həm 
Salman, həm də Hafizin 25-dən çox qəzəli bu şəkildə bir-birinə 
oxşardır. 
Əlbəttə, Şibli Nemani və Rəşid Yasəminin müddəaları ilə 
razılaşmaq olar. Nəzərdən qaçırmaq olmaz ki, XV əsrdən 
başlayaraq Yaxın Şərqin əksər şairlərinin yaradıcılığında qəzəl 
janrı şəkil kimi mühüm yer tutmağa başlamış və farsdilli 
ədəbiyyatda, eləcə də Azərbaycan ədəbiyyatında sabit ənənə 
şəklini almağa başlamışdı; şübhəsiz ki, XIV əsr şairlərinin 
yaradı-cılığındakı qəzəl həm bədiilik və forma, həm də 
məzmun, şəkli cəhətincə daha təkmilləşirdi. Sənai, Müizzi, 
Ənvəri, Xaqani Şirvani, Nizami Gəncəvi, Sədi Şirazi və 
başqaları bu janrın gözəl nümunələrini yaratmışdılar. Hafiz və 
XIV əsrin digər şairləri öz sələflərindən nəinki öyrənmiş, hətta 
bəzi hallarda onlara üstün də gəlmişlər. Hafiz qəzəllərində hər 
beytin müstəqil mənaya malik olması və sözün bədiiliyindən 
son dərəcə məharətlə istifadə olunması ona şöhrət qazandıran 
başlıca xüsusiyyətlərdən olmuşdur. Belə bir xüsusiyyəti Salman 
qəzəllərində də görürük. Bu isə şairin sənətkarlıq  qabiliyyəti və 
ya şeir texnikasının incəliklərinə nə dərəcədə yiyələndiyini 
 93
göstərir. Hər iki xüsusiyyət həm Hafizdə, həm də Salman 
qəzəllərində vardır. Prof.Ş.Nemaninin Salman qəzəllərinə 
üstünlük verməsi  təbiidir ki, hər iki şairin yaradıcılığına 
yaxından bələd olmasının nəticəsində ola bilərdi. 
Yuxarıdakılarla əlaqədar göstərməliyik ki, Salman Hafiz 
yaradıcılığı ilə, Hafiz də Salman yaradıcılığı ilə tanış olmuş, hər iki 
şair biri digərindən təsirlənMişlər, əsərlərində  ideya-məzmun 
yaxınlığı, yaradıcılıqlarında isə forma-şəkil oxşarlıqları olmuşdur. 
Hafiz Şirazi böyük Azərbaycan şairi Salman Savəciyə 
ehtiram əlaməti olaraq onun şəxsində bütün Azərbaycan 
xalqına rəğbət bəsləmiş, qəzəllərinin birində Səba yelinə 
müraciət edərək Arazın sahilinə səfər etsə, onun  ətirli vadisini 
öpməyi, fərağından yandığı qözəllərinə onun fəryadını 
çatdırmağı, «ehtiram ilə o böyük mərd elinə salamını 
yetirməyi» söyləyirdi (92, 145). Həmin qəzəlin mətləi belədir: 
 
ذرى بر ساحل رود ارس    بگر گايصبا   
 بوسه زن بر خاك آنوادى و مشكين آن نفس
(Ey səba, əgər Arazın sahilindən keçsən,  onun vadisinin 
torpağını öp, nəfəsini ətirləndir). 
 
Mərhum şair-tədqiqatçı alim Əbülfəz Hüseyni Hafiz 
Şirazinin bir çox qəzəllərini, eyni zamanda həmin qəzəli də 
Azərbaycan dilinə tərcümə etmişdir (18, 63). 
Hafiz Şirazi qəzəllərində Azərbaycanı, Təbrizi az 
xatırlamamışdır. «Şeirlərinin İraqı, farsı tutduğundan», yəni o 
diyarlarda yayıldığından məmnun qalan şair növbədə Bağdad 
və Təbriz olduğunu fərəhlə qeyd edirdi: 
 
رفتى بشعر خود حافظ          بيا آه نوبت بغداد وقت تبريز گعراق و فارس 
 است     
(92, 44). 
(Öz şeirinlə İraqı və Farsı tutdun, Hafiz, gəl ki, indi də 
 94
Bağdadın növbəsi və Təbrizi fəth etməyin vaxtıdır). 
 
Salman Savəcinin yaradıcılıq fəaliyyətinin həmin 
şəhərlərdə şöhrətləndiyi məlumdur. Bununla da Hafizin həmin 
şəhərləri görmək və oraların məşhur şairləri ilə, o cümlədən 
Salman Savəci ilə görüşmək istədiyini də başa düşmək olar. 
Salman Savəcinin şeir və sənət aləmində yazıb-yaratdığı 
əsərləri Nizami və Füzuli arasındakı dövr ərzində Azərbaycan 
ədəbiyyatının ən böyük şairi hesab olunan Nəsiminin də 
diqqətindən yayınmamışdır. İmadəddin Nəsimi qəzəllərinin 
birində təəssübkeşliklə Salman Sarəcinin adını çəkmişdir: 
Söylədi Zahir, Nəsimi, şerini verdim cavab, 
Ruhi-qüdsü qıldı təhsin, dedi kim, Səlman budur (21, 228). 
İmadəddin Nəsiminin Salman Savəciyə ehtiramının 
ifadəsini bu beytdə aydın görürük. Nəsimi Salmanı müqəddəs 
ruhlardan hesab etmiş, onun şərəfli adına böyük ehtiram 
bəsləmişdir. 
Filologiya elmləri namizədi Səadət Şıxıyeva «Nəsiminin 
sələfləri ilə mübahisələri» məqaləsində haqlı olaraq qeyd edir 
ki, Nəsimi şeirinin bədii qaynaqları sırasında onun böyük 
müasiri Salman Savəcinin (XIV) divanı ayrıca yer tutur və 
apardığımız tədqiqatdan aydın olur ki, qəzəlin şəkli 
xüsusiyyətləri baxımından Nəsiminin ən çox təsirləndiyi şair 
Salmandır… Nəsimi və Salman Savəci divanlarının 
tutuşdurulması nəticəsində xələfin 20-dən yuxarı qəzəlinin bu 
istedadlı sənətkara nəzirə olması üzə çıxdı və bu nəzirələr 
müəyyən etməyə, xələfin sənət yarışındakı uğurları, əxz etdiyi 
sənətkarlıq xüsusiyyətləri və s. haqqında təsəvvür əldə etməyə 
şərait yaradır (36, 55). Zənnimizcə, aşağıda hər iki şairin 
şeirlərindən gətirdiyimiz bəzi nümunələr bunu açıq-aşkar sübut 
edir. Nəsiminin bir sıra şeirlərində işlətdiyi ifadələrin 
oxşarlığına, bəzi hallarda isə beytlərin məzmununa fikir verək: 
Салман: ن مرحمت        گادر جهان رسم قديم است از بزر  
 95
 وز فرودستان خطا واهللا اعالم باالصواب                                           
(85, 388). 
(Dünyada köhnə adətdir ki, zəiflərdən xəta, böyüklərdən 
mərhəmət olmalıdır, doğrusunu Allah bilir. (Allah yaxşı bilir). 
 
Nəsimi:              
 
Valiyi əhd oldun, ey Seyyid, zi Fəzli ləmyəzəl, 
Gör nə der vali budur, vallahi-aləm bilsəvab (doğrusunu 
Allah bilir, Allah yaxşı bilir) (21, 21). 
Salman hələ Nəsimidən də əvvəl tərcibəndlərinin birində 
«ənəl-həqq» kəlməsini işlətmişdir. Şair yazırdı: 
ر اناالحق زديم بر سر دار گباخيال تو حق بجانب ماست          
     
(85, 331). 
(Əgər dar başında «ənəlhəq» söylədiksə, sənin xəyalınla həq 
bizim canımızdadır). 
Nəsimi: Mən «ənəlhəq» məstiyəm, darə çəkilsin qoy tənim, 
Mənsurə layiq görülmüş bu cəza xoşdur mənə  (22, 133). 
Salmanın «Divan»ında olan, Hafizin də nəzirə yazdığı (92, 
بر دمد صبح نشاط از مطلع    гям йемя) рядифли) «غم مخور »  (139
 .(184 ,85)         جان غم مخور 
 
 («Şadlıq sübhü yenə də gələr, sevinərsən, qəm yemə») 
mətləli qəzəli müqabilində Nəsimi: 
تكيه آن بر فضل حق اى دل زهجران غم مخور                          وصل 
 يار آيد شوى زان خرم اى جان غم مخور                           
(101, 190) 
(Hicran cövr etsə də, fəzli-həqqə arxalan. Yarın vəslinə 
yetərsən, yenə dilşad olarsan, qəm yemə) 
və yaxud Salmanın مفتاح فتوح از در ميخانه طلب آن             آام دو 
 جهان از لب جانانه طلب آن                                      
(85, 258) 
 96
(Sevincini tapmaq istəyirsənsə, meyxananın qapısını aç, 
Hər iki cahanın kamını cananın dodaqlarından istə). 
 tələb kon» - istə) rədifli qəzəli Nəsimidə belə» - طلب آن )
verilmişdir: 
ر طالب بقايى اّول فنا طلب آن                                     اندر فناى گ
 مطلق عين بقا طلب آن          
(101, 247) 
(Bəqanı istəyirsən, əvvəl fənanı istə! Mütləq fəna içində 
bəqanın özünü (əbədiliyi) istə, və s. 
 
Nəsiminin işlətdiyi «bəqa» və «fəna» istilahlarına aydınlıq 
gətirmək üçün qeyd etməliyik ki, hələ hicri tarixinin ikinci 
əsrində (VII əsr m.) sadə təsəvvüf, hicri tarixinin üçüncü 
əsrində ali elm və məslək formasını aldı və «vəhdəti-vücud» və 
«fəna fillahi və bəqa billahi (Allahla fənalıq və Allah ilə 
bəqalıq) kimi ürfani təlimlər bu əsrdən başlayaraq islam 
məsələlərinə daxil oldu (31, 74). 
Salman Sarəciyə gəldikdə isə, o, heç bir sufi təriqətinə 
daxil olmamış, heç bir təriqət pirini və ya mürşüdünü təqib 
etməmiş, sufilər kimi heç bir təkyə ilə bağlı olmamışdır. O, 
sarayda yaşamış, şeir və söz sənətinə bağlı bir həyat keçirmiş, 
lakin yazıb-yaratdığı şeirlərində dövrün nəbzini tutan sənət 
əsərləri yaratmışdır. 
Biz bundan əvvəl Salman yaradıcılığında az-çox nəzərə 
çarpan əsas mütərəqqi cəhət sayılan realist meyllərdən də bəhs 
etdik. Bir sözlə, əsərlərinin tədqiqindən göründüyü üzrə, 
S.Savəci dini təsirlərdən uzaq olmamış, 
باد ييمايد                                         يمايد حقيقت پر باده گآى   
(85, 110)  
(Hər kəs ki badə içər, o, həqiqətə çatar),  
– deyərək, sufizmin dini-idealist mahiyyət daşıyan təliminə 
inanmışdır ki, bunu da biz mistik mənada deyil, dövrünün 
idealist fəlsəfəsinin, dünyagörüşünün ona etdiyi təsirdən 
 97
görürük. Şairi bir tərəfdən dinə və Allaha, ruha, axirət dün-
yasına inanan görürük: 
يافت                                        هنوز بوئى نگى دلم زبادهء روز الست ر
 از آن باده در مشام منست                                    
(85, 56) 
(Ürəyim əzəl günün badəsindən bir rəng tapdı) (aldı) ki, 
hələ də o badənin qoxusu mənim ruhumdadır). 
Məlumdur ki, الست (Ялясту) – Quranın bir ayəsində 
işlənmiş ifadədir ki, mənası insanların ilk yaradılışı (dini) günü 
deməkdir, onun başlanğıcı və ibtidası yoxdur, deməkdir. Allah 
adamlara xitabən soruşmuşdur: الست بربكوم («ələstu birəbbəkum»), 
– yəni «Mən sizin xaliqiniz deyiləmmi? Cavab verdilər:  قالو ابلى                   
yəni dedilər:  «Bəli!» «Fars şeirində isə «ələstu» – «əzəl gün» 
mənasında işlənmişdir (95, 67), (85, 2). Hafiz Şirazi də 
şeirlərində bu ifadəni işlətmişdir: 
 
ير                              آه نداند مگبرو اى زاهد و بر درد آشان خرده 
 تحفه به ما روز الست                                          
(91, 51) 
(Get, ey zahid və şərabın xıltını içənlərə sataşma ki, bizə 
əzəl gündən başqa töhfə vermədilər). 
Əldə olan əsərlərinə bütünlüklə nəzər saldıqda Salmanın 
özünü gah «xərabət əhli» kimi «xərabati -muğan»da əldə badə 
ilə gəzdiyini (85, 59), qulağında və xəyalında əzəl günün 
sorağı» olduğunu aşağıdakı parçalardan görürük:  
 
رست        در خرابات مغان باده بدست                   پمن خراباتيم و باده   
وش در زمزمهء قول بلى      هوش غارت زدهء جام الست                    گ  
(85, 59) 
(Mən xərabatiyəm və badəpərəstəm. Müğlər xərabatında 
(atəşpərəstlərin mə’bədində – M.F.) əldə badə iləyəm. Qulağım 
«bəli» demək zümzüməsini edir, huşumu «ələstu» camı qarət 
etmişdir (başımdan çıxarmışdır). 
 98
Bu misralardan göründüyü üzrə, Salmanı sufizmin dini-
idealist təlimini qəbul və təbliğ edən orta əsr şairlərindən heç 
bir fərq ayırmır. Burada şair dövrünün ictimai-fəlsəfi 
baxışlarından çıxış etmişdir. Salman qəzəllərində bəzi hallarda 
həddindən artıq bədbinlik, dünya işlərindən əl çəkmək, qənaət 
etməklə ömrü güşəneşinlikdə keçirmək və s. motivlərə də rast 
gəlirik (85, 61). S.Savəcinin «Ey ürək, varlıq evindən qədəmlə-
rini xaric qoy ki, onun (Allahın) eşqilə səfər etmək 
mübarəkdir», – (85, 69) sözlərində ilahi məhəbbətin ifadəsini 
görürük. Yuxarıda verdiyimiz «…من خراباتيم» sözləri ilə 
başlayan qəzəlində Salman Allahı tanımaq, ruhən ona 
qovuşmaq, «sənin (yəni Allahın) eşqilə Günəşpərəst olmuşuq», 
- deyərək özünü bir zərrə, Allahı isə bir Günəş, özünü bir qətrə, 
Allahı isə bir dənizə bənzədərək, bütün zərrələrin, yəni 
cüz’ilərin öz yaradıcısına-vacibül-vücuda (Allaha) qayıdıb 
onunla birləşəcəyi ideyasının tərəfdarı kimi çıxış edir. 
Cəlaləddin Ruminin təsəvvüf görüşlərinin təsiri ilə bu 
dünyagörüş Salmanın qəsidələrində də özünü göstərmişdir. 
Rumiyə görə, həqiqət budur ki, cəmi məxluqlar zərrələr, Allah 
isə Günəşdir; bütün insanları damla, Allahı isə dəniz hesab 
edən Salman qəzəllərinin birində yazırdı: 
رست پهمه ذرات جهان مى بينيم          بهوايت شده خورشيد 
  
 بود در بند تعلق سلمان            بكمند تو در افتاد و بر ست                     
يوست                         پ رسيد         قطرهء بود بدريا دزهء بود بخور شيد  
(85, 59) 
(Sənin eşqinlə (həvəsinlə) dünyanın bütün zərrələrini 
görərək Günəşpərəst olduq. Salman da sənin kəməndindən 
düşərək (yerdə) bitdi. Zərrə idi, Günəşə qovuşdu, damla idi, 
dəryaya qarışdı). 
Bu xüsusda neçə-neçə misallar gətirmək olardı. Məsələn: 
لستان و صال                               گاى صبا بلبل مستم ز  
 بوئى آخر بمن آور آه اسير قفسم                                 
 99
(85, 213) 
(Ey Səba! Mən bir sərxoş bülbüləm. Mənə vüsal 
gülüstanından olan sonuncu bir qoxu (ətir) gətir ki, qəfəs 
əsiriyəm). 
S.Savəcinin bu beytləri, məlumdur ki, Cəlaləddin Ruminin 
məsnəvisindəki mənzum hekayələrdən biri olan «Tacir və 
bülbül»ə işarədir. Həmin hekayədə bülbül qəfəsdən azad olub 
həmcinslərinə qoşulur, başqa sözlə, «cüz» küllə qovuşur. Şair: 
را بسيار مينالدچون من چنميدانم آه نى      (85, 121). (Bilmirəm, nə üçün 
ney də mənim kimi çox nalə edir?) – deyərkən, Cəlaləddin 
Rumi əsərlərinin təsiri altında özünün ilahi məhəbbətini 
bildirmək istədiyini görürük. Belə isə, Salman qəzəlləri mövzu 
etibarilə yeknəsəq deyil, mistik şəkil ruhunda yazılmış parça-
lardır və bunlar isə az-çox təqlidi xarakterli şeirlərdir ki, 
bilavasitə şairin şəxsi ruhundan, mühiti və baxışlarından  irəli 
gəlirdi. 
Qeyd etməliyik ki, vəhdəti-vücud fəlsəfəsi və onun idealist 
cəhətləri Azərbaycan xalqının mütəfəkkir filosofu, ədibi Mirzə 
Fətəli Axundzadə tərəfindən aydın surətdə şərh edilmişdir. 
M.F.Axundzadə maddi aləmin obyektiv mövcudiyyətini təsdiq 
edərək belə bir xülasəyə gəlir ki, «bütün kainat bir vahid, qadir, 
kamil və geniş varlıqdan ibarətdir ki, saysız-hesabsız varlıqlar 
müxtəlif şəkillər və şərtləri əsasında vücuda  gəlmişdir» (8, 74). 
M.F.Axundzadə cüz’lərin külldən yaranmasında təbiətin 
obyektiv qanunauyğunluğunun hökm sürdüyü müddəasını irəli 
sürmüşdür. M.F.Axundzadə təbiətin özünə məxsus daxili qa-
nunları əsasında mövcud olub inkişaf etdiyini, əksinə heç bir 
xarici qüvvəyə bağlı olmadığını iddia edərək dini-idealist 
əqidələrin tamamilə əksinə çıxmışdır (8,  258-274). 
«Fəlsəfə tarixi» kitabında isə bu fikir belə izah olunurdu ki, 
sufizmdə yalnız mürtəce təlim görmək doğru olmazdı, X-XV 
əsrlərdə İranda yayılan sufizm hər şeydən əvvəl, hakim 
təbəqənin zülmünə qarşı ideya müqavimətinin yararlı 
 100
forması idi. Sufi cərəyanına daxil olan materialist görüşlər 
panteist boyalar qəbul edirdi ki, bunlar da o zamankı İran 
nəzmi və nəsri üçün səciyyəvi idi (51, IV c., 220-221). 
XIII-XIV əsrlərdə Yaxın Şərqdə, o cümlədən 
Azərbaycanda işğalçı orduların qətl və qarətləri, 
soyğunçuluğu, şəhərlərin və kəndlərin viranəyə çevrilməsi, 
xalqın öz vətənindən didərgin düşməsi, qalanının isə dəhşətli 
xəstəliklərdən qırılması, kütlələrin maddi və mənəvi 
cəhətdən yoxsullaşması, onlarda həyatdan küskün olmaq, 
bədbinlik əhval-ruhiyyələrin yaranmasına səbəb olurdu. Ona 
görə də həyatda öz idealını, arzusunu tapa bilmədikdə 
insanlardan qaçmaq, xəlvətə çəkilib, guşəneşin bir həyat tərzi 
keçirmək bu dövr adamdarının ideoloji aləmində mühüm bir 
dünyagörüşə çevrilirdi. Bu dünyagörüş, yuxarıda qeyd 
etdiyimiz kimi, o zaman Yaxın və Orta Şərqin ictimai 
fikrində, xüsusilə şeir və söz sənətində geniş yayılan sufizm 
(təsəvvüf) idi (52, 30).  
Ümumiyyətlə, sufizm fəlsəfi-dini görüş kimi Şeyx 
Mahmud Şəbüstəri, Fəzlullah Nəimi, Zülfüqar Şirvani, 
Marağeyi Əvhədi və başqaları kimi Salman Savəciyə də təsir 
etmiş, onun bəzi lirik şeirlərində öz əksini tapmışdır. 
Salman Savəci zəmanəsinin ədalətsiz qanunlarına 
etirazlarını gah açıq, gah da rəmz və işarələrlə ifadə etmişdir. 
Onun «çəmənin, ərğəvanın, baharın xoş olmasına baxmayaraq, 
vaxtının xoş olmadığını» (85, 61), deyərkən, bəlkə də həyatın 
xoş olmamasından şikayətlənib, bütün ümidlərinin boşa 
çıxdığını, həyatdan, eşqdən kam almağın mümkün olmadığına 
təəssüf edərək, dünyadan əl üzməyə, sufi-mistik ideyalara meyl 
göstərməsi təbiidir. Məhz Salman qəzəllərinin xeyli hissəsinin 
bu səpkdə olmasına görədir ki, böyük şair Əbdürrəhman Cami 
onu qəzəllərində real eşq və məhəbbətin tərənnümünə az yer 
verildiyinə görə  tənqid etmişdir. 
Salman əsərlərində çox tez-tez təsadüf etdiyimiz ehtiyac və 
 101 
yoxsulluqdan, zəmanənin cövr-cəfasından (85, 64-65), qəhətlik 
və qətl-qarətdən etiraz motivləri XIII əsrin əvvəllərindən 
başlayan monqol istilaları zamanı Yaxın Şərqdə, o cümlədən 
Azərbaycanda vaxtaşırı feodal müharibələri zamanı yaranmış 
mövcud tarixi hadisələrin təsirindən də irəli gəlirdi. 
Salman Savəcinin ədəbi-bədii irsi indiyədək ətraflı tədqiq 
edilmədiyindən onun ictimai baxışları, dünyagörüşü də ətraflı 
öyrənilməmişdir. Odur ki, şairin bəzi şeirlərindəki sufizm və 
tərkdünyalıq motivləri də onun dünyagörüşündəki qabaqcıl 
ideyaları aydınlaşdırmaq baxımından müəyyən əhəmiyyət  kəsb 
edir. Bir çox orta əsr şairləri kimi S.Savəcinin də 
yaradıcılığındakı ziddiyyətləri doğuran səbəblər şübhəsiz ki, 
onun yaşadığı şəraitin özünün ziddiyyətli olmasından irəli 
gəlirdi. Məsələn, ilahiyə olan məhəbbət Salmanın əksər 
qəzəllərində «eşq» məfhumu altında verilmişdir. Şair göstərir 
ki, əsl sevgi (daha doğrusu, özünü unutmaqla) ilahiyə olan 
sevgidir, özünü unudaraq sevən qəlbdə yalnız eşq yer tutar, 
başda isə heç vaxt ağıl (fikir) olmaz. Olan fikirdə isə yalnız eşq 
olmalıdır. Həmin qəzəldən bir parçaya diqqət yetirək: 
  
 هر يكى را با يكى ميلى و ما را ميل دوست                                   
 هر آسى را در جهان رأئى و ما را رأى عشق                                
شقى و عقل با هم صورت ناممكن است                                     عا  
نجد در سرت يا جاى عشق                                     گيا مقام عقل  (85, 
205-206) 
(Hər kəsin bir şeyə meyli var (olar). Bizim də meylimiz 
yalnız sevgiyədir. Hər kəsin cahanda bir fikri olar. Bizim də 
fikrimizdəki yalnız eşqdir. Aşiqlik və ağılın bir yerdə olması 
mümkün deyil. Ona görə də başda ya ağıl sığışar, ya da eşq). 
Başqa bir qəzəlində isə həmin fikir belə verilir: 
   وئى خرد را الوداعى آن                                 ميپطريق عشق 
 بساط قرب مى خواهى بال را مرحبائى زن                                 
(85, 255)  
 102
(Eşq yolunu axtarırsansa, ağılla vidalaş, hörmət qazanmaq 
istəyirsənsə, bəlaya mehribanlıq et (qəbul elə). 
Burada iki eşqdən, birinci misrada mənəvi, ilahi eşqdən və 
beytin ikinci misrasında isə platonik, əflatuni eşqdən danışıldığı 
özlüyündə aydındır. 
Salman Savəci bu qism məna kəsb edən qəzəlləri, 
şübhəsiz, orta və yaxud qoca yaşlarında qələmə almışdır. 
Lakin gənc yaşlarında, daha doğrusu, XIV əsrin birinci 
yarısında şairin yaradıcılığının çiçəkləndiyi vaxt onda nikbin 
əhval-ruhiyyələrin ifadəsi, təbiidir ki, yaradıcılığının əsas 
qayəsini təşkil edirdi. 
Yaradıcılığında yuxarıda qeyd etdiyimiz etik problemlərin 
müəyyənləşdirilməsi Savəcinin ictimai-fəlsəfi görüşlərini 
aydınlaşdırmağa imkan yaradır. Lakin şairin bədii irsinin 
tədqiqi bizə belə bir fikir yürütməyə imkan verir ki, şeirlərində 
vəsf olunan insanın şadlığı, sevgi və həyəcanları heç də hər 
zaman ilahiyə məhəbbət motivləri ilə bağlanmamışdır, «sevimli 
yar» məfhumu Allahın epiteti mənasında işlənmişdir. 
Salman qəzəllərində daha çox mey, məzə, musiqi, gözəl, 
nəğmə və s. islamın qadağan etdiyi şeylərin tərənnüm olunması 
onun dünyagörüşünə mürtəce sufizm deyil, mütərəqqi sufizmin 
ünsürlərinin təzahürünə dəlalət edir ki, bu da şairin sufizm 
motivlərini qələmə aldığını, təsəvvüfə müəyyən dərəcədə yer 
verdiyini özlüyündə açıq-aydın göstərir. 
Bir sözlə, Salmanın əldə olan qəzəllərinin tədqiqindən 
görünür ki, şairi düşündürən fəlsəfi məsələlərdən biri kimi eşq, 
məhəbbət fəlsəfəsi onun qəzəl yaradıcılığında ikili xarakter 
daşımışdır: real, həqiqi, həyati eşq və şairin İraq səbkisində 
sufizmin təsiri altında tərənnüm olunan ilahi məhəbbətidir. 
Şairin dünyagörüşündə olan ziddiyyətdən və yaxud 
yaradıcılığının, ömrünün müxtəlif illərində qələmə aldığı 
qəzəllərində müxtəlif don geyindirməsindən asılı olmayaraq 
dünyəvi eşq və məhəbbət Salman Savəci yaradıcılığının əsas 
 103 
qayəsi və mərkəzi məsələlərindən olmuşdur. 
Salmanın qəzəl yaradıcılığı dilinin, ifadəsinin zənginliyi və 
sənətkarlığı cəhətcə Yaxın Şərq xalqları ədəbiyyatının gözəl 
sənət nümunəsi kimi bütün tarix boyu görkəmli sənətkarlar 
tərəfindən yüksək qiymətləndirilmişdir. Şairin əlimizdə olan 
lirik əsərləri göstərir ki, o, sözləri seçməyi bacaran, sadə, aydın 
dilə malik bir sənətkardır. Bu, onun qəzəllərində də aydın 
görünməkdədir. Salmanı yalnız qəsidəçi şair kimi qələmə 
verməyə çalışan bəzi müəlliflər ya şairin qəzəllərini bütünlüklə 
və diqqətlə oxumamış, ya da onu doğru anlamamışlar. Digər 
tərəfdən isə bu bir həqiqətdir ki, gözəlliyi və eşqi real və dolğun 
təsvir edən şair özü də bu gözəllik və eşqə biganə qala 
bilməzdi. 
 
2.2. Şairin  ictimai-tarixi məzmunlu əsərləri  
(qəsidələri, rübailəri) 
 
Orta əsrlərin Yaxın Şərq farsdilli ədəbiyyatının ən yaxşı 
ənənələrini davam etdirən, onun inkişafında dəyərli xidmətləri 
olan Salman Savəci lirik şeirin qəsidə şəklində mahir bir 
sənətkar kimi diqqəti cəlb edir. Şairin Yaxın Şərq ədəbiyyatı 
tarixində adını əbədiləşdirməsi, onun sonsuz şöhrətlənməsində 
məhz qəsidələrinin böyük rolu olmuşdur. 
Ədəbiyyat nəzəriyyəsi və qədim poetika kitablarında qəsidə 
ənənəvi şeir şəkillərindən biri kimi izah olunur. Məlum olduğu 
üzrə, burada şair mətləbi birdən-birə açmır, təbiət təsviri, eşq-
məhəbbətin tərənnümü, nəsihət və s. tərzində girişdən (buna 
giriz-gah da deyilir) sonra məmduh (mədh olunan, tərif-lənən) 
təntənəli, dəbdəbəli şəkildə vəsf edilir, bəzən ilahi mətləblərdən 
söz açır, özünün estetik idealının tərənnümünə başlayır və s. 30 
misradan az olmayan bu şeir formasında əsas etibarilə siyasi, 
ictimai, dini, fəlsəfi mövzularda yazılır və ayrı-ayrı fərdlərin 
mədhinə, tərifinə həsr olunur, müxtəlif hadisələrin təsivri və b. 
 104
vəziyyətlərlə əlaqələndirilirdi (28, 127) və s. 
Yaxın Şərq ədəbiyyatında mövzusuna görə qəsidələr sırf 
dini xarakter daşıyan minacat, peyğəmbərin tərifinə nət, 
hökmdarların və digər saray əyanlarının şərəfinə 
mədhiyyələrdən ibarət idi. Yeri gəldikcə şair özü haqqında da 
tərifli sözlər deyir ki, bu da  fəxriyyə adlanır. İctimai-fəlsəfi 
ideyalar ifadə edən, təbiətin təsvirini verən qəsidələr də vardır. 
Məsələn, Füzulinin bir sıra qəsidələrində şairin şeir, bədii söz 
haqqında fikirləri ifadə olunur. Həcmcə qəzəldən daha böyük 
qəsidə formasında qafiyələr qəzəldəki kimi olur: birinci beyt 
həmqafiyə, sonrakı beytlərin ilk misrası sərbəst, ikinci misrası 
birinci beytlə həmqafiyə olur: aa, ba, va, qa… və s. (12, 41). 
Söylədiklərimizlə əlaqədar olaraq bu səpkiləri Salman 
yaradıcılığında axtarmağa səy edərək, farsdilli ədəbiyyatda 
qəsidələrin inkişaf yoluna çox qısa bir nəzər yetirək. 
Qeyd etməliyik ki, qəsidənin ərəb ədəbiyyatında ilk 
nümunəsini Əbul Ətahiyə (748-825) yaratmışdır. Farsdilli 
ədəbiyyatda qəsidə bir janr kimi iki istiqamətdə inkişafını 
davam etdirirdi. Biri fəlsəfi mənada yazılan qəsidələr ki, onun 
ilk nümunələrini Nasir Xosrov (1003-1060/61) yaratmışdı. 
Azərbaycan şairi Xaqaninin fəlsəfi qəsidələri geniş şöhrət 
qazanmağa başladı. Lakin qəsidə yaradıcılığına yeni üsul, 
forma gətirən Salman Savəci öz dövründə və sonralar çox 
şöhrətləndi (45, 36). 
Yaxın Şərq ədəbiyyatının Rudəki, Ünsüri, Əsədi, Ənvəri, 
Sənai, Xaqani, Fələki Şirvani, Zülfüqar Şirvani, Kəmaləddin 
İsmayıl, Zəhir Faryabi, hətta böyük Nizami Gəncəvi, Marağeyi 
Əvhədi, Məhəmməd Füzuli və b. kimi Yaxın Şərqin görkəmli 
söz ustaları və onlarla digər şairlər qəsidə janrına müraciət 
etmiş və onun ən gözəl nümunələrini yaratmışlar. 
Qəsidəçi şairlərin özlərini də bir neçə qismə ayıra bilərik: 
birinci qrup şairlər qəsidənin ən çox mədhiyyə səpkindən 
istfiadə edərək hökmdarları tərifləyərkən nəinki həqiqətdən 
 105 
uzaqlaşardılar, bu şairlər kütbeyin, ədalətsiz, zülmkar şahları 
alim, ən səxavətli insan, yer üzündə allahın kölgəsi kimi təsvir 
edir, yaltaqlığın, ikiüzlülüyün dərəcəsini o yerə çatdırırdılar ki, 
mədh etdikləri hökmdarların qəlbinə nəyin bahasına olursa-
olsun, yol tapmaq üçün özlərini onların ayağının tozu, qapısının 
iti hesab edərdilər. Əslində isə bir nəfərin şəxsiyyətinin başdan-
başa tərifinə həsr olunan zəhmətin müqabilində, müəyyən bir 
bəxşiş gözlənilirdi. Bu cür qəsidələrin müəllifləri müəyyən 
dərəcədə şairlik istedadına malik olsalar da belə, sənətlərini 
xalqın xidmətinə deyil, bir fərdin və ya bir ovuc despotun 
xidmətinə həsr edirdilər. 
Lakin bir qrup şairlər, məsələn, Ünsüri, Ənvəri, Sənai, 
Mənuçehri, Qətran Təbrizi və başqaları kimi görkəmli 
sənətkarlar da sarayda yaşamalarına baxmayaraq qəsidənin ən 
yaxşı nümunələrini yaratmış, yeri gəldikcə, hakim təbəqəyə, 
saraya qarşı, saray mədhiyyəçilərinə qarşı etirazlarını 
bildirmiş, hökmdar-lara faydalı nəsihət yolu ilə müsbət təsir 
göstərməyə çalışmış, yeri gəldikcə, onları zülmdən əl 
çəkməyə çağırmışlar. Ümumiyyətlə isə ideal hökmdar surəti 
fars dilli ədəbiyyatda saray-mədhiyyə şeirinin əsas funk-sional 
xüsusiyyətlərindən olmuşdur. 
M.N.Osmanov «Fars-tacik poeziyasının səpki» (IX-X 
əsrlər) kitabında bu məsələyə işarə edərək göstərir ki, bu 
dövrün fars-tacik poeziyasının ideal hökmdarının əsas 
xüsusiyyətləri ədalətli olmaq, müdriklik, şücaətlilik və s.-dir. 
Öz səxavətləri ilə onlar Hatəmi Tai və Bəhram şaha, dənizə, 
buluda, Nil çayına bənzədilir. Ağılda onlar Əflatun, Ərəstu və 
Loğmandan üstündürlər. Şücaətdə Xızr, Sam, Rüstəm, 
İsfəndiyar, şir, pələng, canavar, qartal, çalağan, şahin onlara 
çata bilməzlər (59, 41). 
Üçüncü qism isə sarayda yaşamayan Nizami Gəncəvi, 
Hafiz Şirazi, Əbdürrəhman Cami, Məhəmməd Füzuli və b. kimi 
şairlər idi ki, onlar hər şeydən əvvəl, qəsidədən bir ədəbi janr 
 106
kimi istifadə etmiş, həm də orada ən çox ictimai-fəlsəfi məna 
kəsb etdirmişlər. 
Qəsidə janrının XIV əsrdəki davamına gəldikdə isə 
professor Y.E.Bertels göstərir ki, qəsidə bir janr olaraq davam 
edirdi. Onun inkişafı iki xətt istiqamətində gedirdi: a) özündə 
mədhiyyə elementlərini əks  etdirməyən fəlsəfi istiqamətdə 
inkişaf edən qəsidə; b) ilk nümunələrini Salman Savəcinin 
verdiyi  «məsnu» qəsidə deyilən xətt üzrə («qəsideyi-məsnui» 
(45, 36). 
Y.E.Bertels qəsidənin ikinci istiqamətində əsas xüsusiyyət 
kimi «məsnu» deyilən qəsidə janrının yaranma dövrünü XIV 
əsrdə və göründüyü üzrə, Salman Savəcinin adı ilə bağlayır. Bu 
barədə bəzi mülahizələrimizi qeyd edək. Bu növ qəsidənin ilk 
nümunələri heç də XIV əsrdə deyil, hələ xeyli qabaqlar 
yaranmışdı və Dövlətşah Səmərqəndinin məlumatına görə, 
Salman Savəci Zülfüqar Şirvaninin «xaricdivan» - məsnu» 
qəsidəsinə yaxşı cavab yaza bilmişdir: 
 
الفقار قبل از سلمان ساوجى آى در صنعت شعر و قصيده مثل قصيدهء ذو
فته است             نگ  
(123, 100) 
(Salman Savəcidən əvvəl heç kəs şeir və qəsidə 
«sənəti»ndə Zülfüqarın (Zülfüqar Şirvaninin) qəsidəsi kimi 
qəsidə söyləməmişdir). 
 
Seyid Əzim Şirvani Dövlətşah Səmərqəndiyə istinadən 
Seyid Zülfüqar Şirvani barədə qeyd edirdi ki, «Xacə Salman 
Savəcidən müqəddəm bir kimsənə sənəti – şeirdə bir qəsidə 
Seyyidin (S.Zülfüqar Şirvaninin – M.F.) qəsidəsindən əla 
deməyibdir ki, məcmui-sənayesi və bədayei-şeirə müştəməl 
olsun» (37, III c.,  33). 
Bizə məlum olduğu üzrə, Yaxın Şərq ədəbiyyatında - 
farsdilli ədəbiyyatda «məsnu» qəsidənin ilikn nümunəsi XII əsr 
 107 
şairi Qivami Gəncəvi, ondan sonra isə digər azərbaycanlı şair, 
yuxarıda adını çəkdiyimiz Zülfüqar Şirvani (XIII əsr) 
yaratmışdır. O.F.Aki-muşkin qeyd edir ki, Qivaminin «məsnu» 
qəsidəsi cəmi 100 beytdən və 86 fiqurdan ibarət olub (54, 8). 
«Xaricdivan» və ya «məsnu» adlanan qəsidə şəklində şair 
yalnız şeir daxilində işlənmiş sözlər hesabına yeni sözlər və 
yeni şeir formaları quraşdırırdı. Lakin qəsidə daxilində 
yaranmış bu şeirlər məna və məzmun etibarilə sadə və zəif 
olurdu. Şairin ustalığı burada ondan ibarət olurdu ki, o, 
qəsidənin süjet xəttinin söz ehtiyatını elə qurur ki, məzmun 
etibarilə ondan yalnız uyğun şeir təcrid etmək mümkün ola 
bilsin və bir qəsidə daxilində əruzun bütün qanunlarına və 
bəhrlərinə müvafiq olan bir neçə bədii formalar düzülə bilsin. 
Belə bir qəsidə növü yaratmaq Salmanın dövründə də dəbdə 
olmuşdur. Lakin mənbələrin təsdiq etdiyinə görə, Salman bu 
sahədə daha çox məharət göstərə bildiyindən məşhurlaşmışdır. 
Ə.Nəvai buna işarə edərək «Mühakimətül-lüğəteyn» əsərində 
Salmanı «nəzm və qəsidə fənninin ustadı» (65, 73-74) 
adlandırırdı. Ə.Nəvai Salmanın «məsnu» qəsidəsinin 
sənətkarlıq cəhətcə üstünlüklərinə yüksək qiymət verərək qeyd 
edirdi ki, «doğrudan da o, (Salman Savəci – M.F.) qəsidədə  elə 
bir hünər göstəribdir ki, nəzm əhlini heyran qoyubdur»  (65, 
73-74). 
Salmanın qəsidə janrının üslubuna gətirdiyi yeni yol 
mədhiyyəçilik, reallıq, insan faktoru idi. Digər tərəfdən qəsidə 
daxilində yeni ritorik fiqurların digər janrlar üzrə şeir 
növlərinin yaranması idi (45, 36). 
Salman Savəcinin «xaricdivan», «məsnu» («süni») qəsidəsi 
Ə.Nəvainin də yuxarıda adını çəkdiyimiz əsərində göstərilən 
(65, 73-74) bu beytlərlə başlayır: 
 
    هواى جّنت آويت ببيخت مشك صفاى صفوت رويت بريخت آب بهار     
 تتار   
 108
ل از حياى رخت جاودان نيارد گلستان دارد              گر خبر زصفاى تو گا
 بار  
 
(Sənin hüsnündəki saflıq baharı xəcalətli etdi. Mənzilinin 
(evinin) cənnət havası tatar mişkinin ətrini səpdi. Gülüstanın 
sənin gözəlliyindən xəbəri olarsa, üzündən utandığı üçün əbədi 
olaraq bar gətirməz (açmaz). 
 
Nümunə gətirdiyimiz həmin parçada əgər hər iki beytdə 
altından bir xətt çəkilmiş sözləri cəmləşdirərək bir sıraya 
düzdükdə: 
 Sənin)  لستان دارد                            گصفاى صفوت رويت صفاى 
üzünün hüsnündə gülüstanın səfası vardır), və iki xətt 
çəkilmişləri: 
 
 هواى جنت آويت حياى جاودان دارد                                 
(Sənin astananın cənnət havası əbədi gözəlliyə malikdir), - 
yazdıqda göründüyü üzrə, yeni beyt düzəlir. 
Bu qəsidənin şeir daxili yaranacaq sözlərinin altından 
müxtəlif rənglərlə xətlər çəkilməsi yeni misraları 
qruplaşdırmağa imkan verir. 
Y.E.Bertels və R.Yasəmi həmin qəsidə barədə əsasən 
maraqlı məlumat vermişlər (45, 38-39); (78, 89-90). Hər iki 
alim göstərir ki, bu qəsidənin bütün misralarının baş hərflərini 
cəmləşdirdikdə Salmanın həmin qəsidəni ithaf etdiyi vəzir 
Qiyasəddin Məhəmmədin adı da daxil olmaqla iki beytli bir 
qitə əmələ gəlir. Qəsidənin beytlərinin birinci misrasının tək-
tək götürülən orta hərflərindən «əlif» hərfi işlənməyən 9 
beytdən ibarət bir qitə düzəlir. Bu qitənin ikinci misralarının 
müəyyən hərflərindən isə nöqtəsiz yazılan hərflərdən ibarət 7 
beytli digər bir qitə düzəlir. Nəhayət, ayrılıqda altından xətt 
çəkilmiş hərfləri isə oxuduqda 5 beytli bir qəzəl yaranır və s. 
S.Savəcinin 160 beytdən ibarət «xaricdivan» məsnu 
 109 
qəsidəsi 2-3-cü beytlərində altından xətt çəkilmiş sözləri 
cəmləşdirdikdə eyni ölçüdə başqa beytlər alındığından ona   
 .müvəşşəh» (akro, bəzəkli şeir) də deyilir»موشح
Ümumiyyətlə, qəsidədən əlavə olaraq 59 beyt çıxarılır ki, 
onlar 120 məlum  (صنعت جلى-sən’ət-e cəli) və 281 qapalı (  
 .sənət-e xəfi) ritorik fiqurları özündə cəmləşdirir) (صنعت خفى
Birinci fiqur mənası daxili qa-fiyələnmə, ifadəni ritorik fiqur-
larla bəzəmək mə-nasını verən « ترصيع - «tərsi» adlanır, belə ki, 
bu beyti əmələ gətirən sözlər bir-biri ilə qafiyələnir və əvvəlki 
hecanın miqdarını və ahəngdarlığını özlərində saxlayırlar. 
Y.E.Bertels də bu xüsusda «Nəvai və Cami» monoqrafiyasında 
Salman Savəcinin həmin qəsidəsinin sənətkarlıq xüsusiyyətlərindən 
qısaca şərhlər vermişdir (45, 38-39). 
Qeyd etməliyik ki, Salman Savəci sənətkarlığına pərəstiş 
edən sonrakı dövr Yaxın Şərq şairlərinin bir çoxu onun 
qəsidələrinin təsiri altında özlərinin bir sıra görkəmli sənət 
əsərlərini yazıb-yaratmışlar. Məsələn, XV əsr şairlərindən 
Sahib Bəlxi Salmanın məsnu qəsidəsi müqabilində qəsidə 
yazar, (45, 36-40), Fəsih Rumi də «öz şeirlərini Xacə 
Salmanın «məsnu» qəsidəsinə təşbih qılardı» (46, 16), 
Ə.Nəvai göstərir ki, bu dövr şairlərindən Əhli Şirazi (1455-
1535/36)  də Salmanın «məsnu» qəsidəsinə bənzətmələr 
yazmışdır (45, 39). Y.Bertels qeyd edir ki, Nəvainin arzusunu 
nəzərə alan Əhli Şirazi üç belə qəsidə yazmış və onlardan birini 
də Nəvaiyə həsr etmişdir (45, 39). Əhli Şirazinin «mürəbbe» 
(kvadrat şəklində müxtəlif mənalar verən, həm üfiqi, həm də 
şaquli istiqamətdə oxunan) rübailəri Salmanın «məsnu» 
qəsidəsindəki rübainin sözlərini həm ərəbcə, həm də farsca 
oxumaq mümkün olduğu kimi eyni şəkildədir (116, 283), (45, 
39). 
Filologiya elmləri namizədi Məsiağa Məhəmmədi «Saib 
Təbrizi və farsdilli poeziyada «Hind üslubu» əsərində XIV-XV 
əsrlərdə geniş yayılmış «qəsideyi-məsnu»da Salman Sarəcinin 
 110
ən parlaq nümunə yaratdığını diqqətə cəlb etmişdir (27, 35-36). 
M.Məhəmmədinin mülahizələrini qəbul etsək, «süni 
poeziya»nın əsas mahiyyəti bundan ibarət idi ki, şeir poetoloji 
traktatlarda müəyyən edilmiş kateqoriyalara, təsnifatı verilmiş 
poetik fiqurlara («sənaye») illüstrasiya kimi yazılırdı. XIV-XV 
əsrlərdə geniş yayılmış «qəsideyi-məsnu» məhz belə bir 
vəzifəyə tabe edilmişdi. Müəllif haqlı olaraq qeyd edir ki, belə 
şeirin ən parlaq nümunəsini Salman Sarəcinin 160 beytdən 
ibarət olan, 120 açıq və 281 gizli fiquru özündə birləşdirən 
məşhur qəsidəsi sayılırdı (27, 35, 36). 
Həqiqətən də Salmanın «məsnu» qəsidəsi özünün yüksək 
sənətkarlığına görə şairdən böyük ustalıq tələb edirdi. Sonralar 
da Herat məktəbində bu yolun çox sayda vurğunları olduğu 
məlum bir həqiqətdir. 
Bu növ qəsidə Salman Savəciyə sonsuz dərəcədə 
novatorluq şöhrəti qazandırmış, onu məhz görkəmli qəsidəçi 
şair kimi tanıtmışdır. 
Bundan əvvəl qeyd etdiyimiz kimi, bir çox müasirləri 
Bağdada gedərək Salmanla qitə, qəzəl üzrə müşairə edir 
(yarışır), yaxud onun vasitəsilə Cəlairilər sarayına müəyyən bir 
ərizə ilə müraciət edirdilər (69, 90). 
Ə.Nəvai qeyd edirdi ki, bu zamanlar və daha sonralar əksər 
müasirləri Salmanın yolu ilə getmək istədilərsə də qəsidənin bu 
növündə müvəffəqiyyət əldə edə bilmədilər (114, 16). Hətta 
Nəvainin etiraf etdiyinə görə, onun özü də Salman Savəci yolu 
ilə getmək məqsədilə bu sahədə səy göstərmək istəmiş, lakin 
Salman kimi hünər göstərə bilmədiyindən onun bu cəhdi 
faydasız olmuşdur (65, 74). 
Məhz bu kimi xüsusiyyətlərinə görə, Ə.Nəvai qəsidə 
janrının böyük ustadları Xaqani, Ənvəri, Kamal İsmayıl, Zəhir 
Faryabinin sırasında Salman Savəcinin də adını çəkməyi layiq 
bilmiş, onu da görkəmli qəsidəçi şairlərdən biri hesab etmişdir 
(114, 82). 
 111 
Ə.Cami «Baharıstan»ında Nəvainin yuxarıdakı fikrini daha 
da qüvvətləndirərək qeyd etmişdir ki, Salman öz sələflərinin, 
xüsusilə Kəmaləddin İsmayılın əsərlərini daha çox iqtibas etsə 
də, nəinki onlardan geriyə qalmamış, hətta onların üslub və 
sənətkarlıq qayələrini inkişaf etdirmişdir (82, 113b). 
Əbdürrəhman Cami Salman Savəci yaradıcılığına qiymət 
verərək yazırdı: 
 
ذارى بليغ است در سالست عبارات و دقت گى شاعر فصيح و سخن و... 
اشارات بى نظير افتاده است در جواب استادان قصايد دارد و بعضى از اصل 
 خوبتر و بعضى فروتر و بعضى برابر             
 
(O, gözəl və müvəffəqiyyətli söz söyləyən şairdir. 
İbarələrin səlisliyində və işarətlərdə (burada: kimə isə istinad 
etmək nəzərdə tutulur) əvəzsizdir. Ustadların qəsidələrinə 
cavabları vardır. Onların bəzisi əslindən də yaxşı, bəzisi 
səviyyəcə aşağı, bəzisi ona bərabərdir (82, 113 b). 
Başqa bir orta əsrlər təzkirəçisi Təği Kaşi Salmanı Nizami 
Gəncəvi ədəbi məktəbinin layiqli davamçılarından hesab edir 
və qeyd edirdi ki, bəziləri Salmanı  qəsidə «fənnində» (burada: 
janrında) Ənvəriyə, Zəhir Faryabiyə bərabər bilir, onu elm, şeir, 
«sənaye və bədaye»də (sənətkarlıqda və bədiilikdə) özlərinə 
ustad hesab edirdilər. Təzkirə müəllifinə görə, onun 
(S.Savəcinin) sözləri olduqca ürəyəyatan, məna cəhətdən 
düzgün, dili isə təmizdir. «Sənaye və bədaye»də misli-bərabəri 
yoxdur, eyham (kinayə) sözün incəliyində və romantikada Şeyx 
Nizami və Qivami Gəncəvi yaradıcılığı yolu ilə getmişdir  (79, 
575). 
Təği Kaşinin fikrincə, başqa bir orta əsrin istedadlı 
şairlərindən Mövlana Siracəddin Büsati Səmərqəndi… «çox 
vaxtlar öz şeirini təriflədiyi  halda, sənətkarlığına hüsn-rəğbət 
bəslədiyi Salman Savəcinin və İsmətullah Buxarinin şeirlərinə 
böyük etiqad bəsləyirmiş» (79,  575). 
 112
Salman Savəci ədəbi irsi nəinki fars, tacik, özbək dilli 
ədəbiyyatda, eyni zamanda Azərbaycan ədəbiyyatının bədii 
fikrinin inkişafında da mühüm rol oynamışdır. Özünün zəngin 
və çoxcəhətli yaradıcılığı ilə Azərbaycan şeirinin ilk 
bayraqdarlarından olan Məhəmməd Füzuli Salman Savəci bədii 
irsini əhəmiyyətli dərəcədə qiymətləndirmiş, əsərlərində dönə-
dönə Salmanın adını çəkmişdir. Füzuli Türkiyə sultanı 
Süleyman Qanuninin 1534-cü ildə Bağdada daxil olması 
münasibəti ilə qəsidələrinin birində yazırdı: 
Ümidim var bu dünyada edim mən də səni tərif, 
Necə Mahmudi Firdovsi və Sultan Veysi də Səlman (15, IV 
c.,199). 
Salman Savəci qəzəllərinin birində qeyd edirdi ki, Salman, 
hər gədanın əlinə Süleyman mülkü nə vaxt çatar (çatarmı)? (85, 
91)  
«Ənisül-qəlb» əsərində M.Füzuli də Salman Savəcini 
«Süleyman mülkünün son sahibi» adlan-dıraraq (133, 227) 
Salmana «söz mülkünün xəzinədarı, tacidarı» kimi yüksək 
qiymət verirdi. 
Salman ədəbi irsinə pərəstişkarlığını açıq-aydın etiraf edən, 
bədii söz sənəti sahəsində özünü Salmanın varisi kimi qələmə 
verən M.Füzuli farsca qəsidələrinin birində belə yazırdı: 
 
Hüsni-göftaridə mən varisiyəm Səlmanın, 
Hüsni-şerimlə İraqi-ərəb olmuş gülzar. 
Yoxsa Səlman qədər lütfi-əda məndə əgər, 
Qətrə ümman ilə bəhs etsə olar bimiqdar. 
Çünki ömrü uzunu firqeyi-Çingiz xani 
Vəsfi Səlman özünə qıldı bu dünyada şüar…  
(15, IV c., 170). 
(Tərcüməsi M.Mübarizindir). 
 
Bu sətirlərdən göründüyü kimi, Füzuli Salman şeirlərini 
 113 
təsirli və qüvvətli sənət nümunələrindən hesab edirdi. Ona görə 
də S.Savəcini «ümman», özünü isə böyük təvazökarlıqla onun 
müqabilində bir qətrə hesab edərək, şairin söz sənətini sevmiş 
və öz yaradıcılığında ona böyük əhəmiyyət vermişdir. 
 114
«Böyük Azərbaycan şairi Füzuli» əsərində akademik 
Həmid Araslı haqlı olaraq yazırdı: «Füzuli lirikanın ən gözəl 
nümunələrini yaradan bir sənətkar olmaqla yanaşı, ərəb, fars, 
hind, özbək, Azərbaycan ədəbiyyatında görkəmli söz 
ustadlarının əsərlərinə daha yaxından bələd olmuşdu. Onun 
Əbu Nəvası, Həssanı, Xaqanini, Nizamini, Salman Savəcini, 
Kamal Xocəndini, Ə.Camini və s. Yaxın Şərqin başqa şair-
lərini xatırlması buna parlaq misaldır (7,  96). 
Yuxarıdakı mülahizələrdən göründüyü kimi, Füzuli Yaxın 
Şərqin bir sıra sənətkarları sırasında Azərbaycan şairi Salman 
Savəcinin də lirikasından təsirlənmiş və onun bədii yaradıcılıq 
təcrübəsindən öyrənmişdir. 
Füzulişünaslıq elmimizə özünün əvəzsiz töhfələrini bəxş 
etmiş M.Quluzadə Füzulinin «Leyli və Məcnun» poemasının 
başlanğıcında əsərin yazılması səbəbindən söhbət açıb XIV-XV 
əsr türk şeirinin görkəmli nüma-yəndələrindən Əhmədi Şeyxi, 
Cəlili, Qaramanlı, Nizaminin adlarını çəkdiyini, bu şairlərin  
əsərləri ilə yaxından tanış olduğunu göstərir (26,  441). Lakin 
mərhum alimə Salman Savəcinin şəxsiyyəti, mənşəyi, ədəbi irsi 
məlum olmadığından Füzulinin Salmanın adını çəkərək hətta 
özünü ona bənzətdiyini, onunla fəxr etdiyini (121, 48) elə bil ki, 
nəzərdən qaçırmış və ya alim bu barədə söhbət açarkən nədənsə 
Salmanın adını o sırada verməyi lazım bilməmişdir. Bu isə 
özlüyündə göstərir ki, şərqşünas alimlər tərəfindən indiyədək 
Salman Savəcinin bədii irsi ətraflı tədqiq edilmə-diyindən 
Azərbaycan ədəbiyyatının nümayəndəsi kimi tanınmamışdır.  
Filologiya elmləri namizədi Səadət Şıxıyevanın «Salman 
Savəci və türk ədəbi mühiti» məqaləsi Salman Savəcinin ədəbi 
irsi və onun təsir dairəsini öyrənmək baxımından 
diqqətəlayiqdir. Tədqiqatçı həmin məqa-ləsində geniş şəkildə 
həm qəzəl, həm qəsidə, həm də məsnəvi (poema) tərzində 
yazan istər farsdilli, istərsə də türkdilli söz  ustaları üçün 
Salman Sarəci ədəbi irsinin bir örnək olduğunu qeyd etmişdir. 
 115 
Məqalə müəllifi göstərir ki, məsnəvi tərzində yazan və xüsusilə 
«xəmsə»çilik məktəbini davam etdirən şairlər sırasında 
Nizaminin xatırlanması ənənəvi mövcud olduğu kimi, türk 
divan şeirində də daha çox Salman Savəcinin adı təkrar-
təkrar yada salınmışdır (36, 55), S.Şıxıyevanın bu fikrinə 
şərik oluruq ki, türk şairləri onun (Salmanın) fəsahətli dili və 
mövzu seçimini bəyənmiş, öz şeirlərində Salmanın 
üslubunun fərdiliyinə dönə-dönə  işarə etmişlər (Şeyxi, 
İznikli Humami, Əhməd Paşa, Nicatı, Xəyali, Fateh Sultan 
Məhəmməd və b.) 
Salman yaradıcılığında dini-fəlsəfi mahiyyət daşıyan 
qəsidələr də az deyildir. Şairin sufi-mistik təsiri altında moizə 
və nəsihət (85, 339-344, 587-588), habelə Məhəmməd 
peyğəmbərin mədhinə həsr etdiyi nət (85, 420-423), İmam 
Hüseynin şəhid olması münasibətilə yazdığı mənqəbət adlanan 
mərsiyyəsi (85, 423-426) və onlarla ayrı-ayrı müasiri olan 
hökmdarlara və vəzirlərə həsr etdiyi qəsidələri də vardır. 
S.Savəci qəsidələrinin müvəffəqiyyət qazanması, şübhəsiz, 
Yaxın Şərq ədəbiyyatının görkəmli nüma-yəndələri Ünsüri, 
Ənvəri, Xaqani, Kəmaləddin İsmayıl, Zülfüqar Şirvani, Zəhir 
Fariyabi kimi sələflərinin ənənələri ilə bağlıdır. Şair 
qəsidələrinin bir çoxunda yeri gəldikcə bu sələflərinin adlarını 
çəkir, onları yad edir (85, 446, 514, 540, 554, 587, 620 və s.). 
Salman qəsidələrində Ünsürini (85, 521), Zəhir Faryabini 
(85, 517) təzmin etmiş, lakin lirik şeirin bu növündə yazıb-
yaratdığı əsərlərində o zamankı Yaxın Şərq ədəbiyyatına 
özünəməxsus yeni, müasir ruh gətirərək əruzun müxtəlif 
vəznlərində qələmə aldığı ürəkaçan təbiət təsvirlərində bədii 
şeir lövhələri yaradır, insanları təbiəti seyr etməyə, onu 
duymağa, sevməyə çağırırdı. Salman gözəl təşbihlər və 
müqayisələrlə təbiətin yaratdığı heyrətəngiz mənzərələrin 
təsvirini bir rəssam kimi oxucunun nəzərində canlandırır. Şairin 
müvəffəqiyyətlərindən biri də bundadır ki, o, lirikada poetik 
 116
nitqin gücünə əsasən canlı  təşbih, istiarə və mübaliğələrlə 
zəngin şeiriyyət, emosional təsir qüvvəsinə malik olan əlvan, 
rəngarəng təsəvvür oyadan kəlmələr, epitetlər seçir, onları bədii 
məntiqin dili ilə təbii və inandırıcı verməyi bacarır. 
Salman qəsidələrinin xüsusiyyətlərindən biri də yeri 
gəldikcə orada qəsidənin məzmunu ilə həmahənglik təşkil edən 
qəzəllərin verilməsidir ki, bu qəzəllər də qəsidənin 
rəngarəngliyini gücləndirir, onu monotonluqdan uzaqlaşdıraraq 
daha  cazibəli edir. Rəşid Yasəminin təbirincə desək, Salman 
qəsidələrində verilən məmduhla aşiqi, yəni mədh olunanla 
şairin özünü bir növ birləşdirir (78, 114). 
Ümumiyyətlə, Salman Savəcinin bədii yaradıcılıq 
metoduna gəldikdə isə qeyd etməliyik ki, onun əsərlərində, 
xüsusilə qəsidələrində realizm meyli ən çox hallarda özünü 
büruzə etdirir. Orta əsr Şərq xalqları ədəbiyyatı tarixində bu 
məsələ mübahisəli olsa da qeyd etməliyik ki, S.Savəcinin 
qəsidələrində insan və hadisələrin təsvirində bəzən az, bəzən 
çox realist ünsürlər və realizmə meyllər vardır. Məsələn, 
Salman qəsidələrinin çoxunda Cəlairi hökmdarı Sultan Üveysin 
hərbi səfərlərini təsvir edir, hətta çoxunda dəqiq olaraq tarix də 
verir. Ona görə də orta əsrlərin əksər tarixçilərinin, məsələn, 
Mirxand Xavəndşah «Rövzətüs-səfa», Qiyasəddin Xandəmir 
«Həbibüs-siyər» Yəhya Qəzvini «Lübbüt-təvarix», Qazi 
Qəffari «Nigarıstan», «Tarix-e cahan ara», Şərəfxan Bidlisi 
«Şərəfnamə» və s. əsərlərində hər hansı bir hadisənin təsviri ilə 
əlaqədar olaraq Salmanın bu münasibətlə qələmə aldığı və tarix 
verdiyi qəsidələrindən maddeyi tarix verilən hissəni misal 
gətirərək, onlara bir mənbə kimi istinad edirdilər. Digər 
tərəfdən isə Salman da bir sıra sələfləri kimi özünün istər 
qitələrində, rübailərində, istərsə də məsnəvilərində bədii söz 
ustası kimi həyat həqiqətlərinə heç vaxt biganə qalmamışdır, 
lirik tərzdə təbiət lövhələrini və insan surətlərinin təsvirində 
real lövhələri, faktları öz şeirinə gətirmişdir. Salman Savəcinin 
 117 
yaradıcılığındakı bədii metod ayrıca tədqiqat işi tələb 
etdiyindən biz bu barədə yalnız bəzi qeydlərlə kifayətlənməyi 
lazım bildik. 
Qeyd etdiyimiz kimi, S.Savəci qəzəllərində olduğu kimi, 
qəsidələrində də təsəvvüfün təsirindən uzaq olmamışdır. Hətta, 
şair qəsidələrinin birində «eyş-işrət üçün vaxt tap ki, təsəvvüf 
vaxtıdır», – deyərək «meyxanədə yer tap, oranı özünə xanəqah 
bil», – demişdir (85, 432). 
Şairin qəsidə yaradıcılığındakı fikir dünyası ziddiyyətlidir. 
O, bəzən bütün bəlaların «yuxarıdan-fələkdən» yetişdiyinə 
inanır (85, 486) və ona görə də dünyanı öz köhnəliyi ilə firuzə 
çadır altındakı adamı aldadan rəna çehrəli, ikiüzlü, nalayiq 
hərəkətlər edən gözələ bənzədir (85, 486), bəzən də insanları 
düşgün əhval-ruhiyyə yaradan bədbinlik hissəlrindən kənar 
olmağa çağırır, onları tükənməz mənəvi qüvvət yaradan 
cəmyiyətə qovuşmağa çağırırdı. 
Şairin aşağıdakı beytləri real insan zövqü, həyati 
gözəlliklərlə təmasda olmaq, zahidlərin tərki-dünyalıq fikrinə, 
ideyasına qarşı çıxan canlı misaldır: 
 
ذ را نست گذرانيد آه دنيا ميگذاريد به سختى         خوش مگدنيا پى عمر از 
              
(Ömrü dünya üçün məşəqqətdə keçirməyin, 
Xoş yaşayın ki, dünya ötüb keçəndir (85, 427). 
Biz S.Savəcinin qəsidələrində bəzən dini ehkamların əsiri 
olmamağa, oxucularını düşünən, döyünən qəlbə malik, həyati 
gözəlliklərdən estetik zövq almağa səsləyən, digər tərəfdən 
«əbədi neməti, özünü tərk etməkdə» (54, 603), qənaətlə 
yaşamaqda (85, 603), bir sözlə, sufizmi təbliğ etməklə onun 
zərərli təsirlərinə məruz qalan, ziddiyyətli fikir söyləyən bir şair 
kimi görürük. 
Salmanın dinə münasibəti məsələsinə Rəşid Yasəmi də 
yuxarıda adını çəkdiyimiz əsərində toxunmuşdur (78, 69-70). 
 118
R.Yasəmi Salmanın İraqın müsəlman aləmində müqəddəs 
şəhərlərdən hesab olunan Nəcəfə, Kərbəlaya ziyarətindən, 
yuxuda Məhəmməd peyğəmbərlə söhbətindən, dini mövzularda 
yazdığı qəsidələrindən və s. bəhs edərək şiə məzhəbli və 
təəssübkeş bir müsəlman kimi xüsusiyyətlərini onun müsbət bir 
keyfiyyəti kimi qiymətləndirmişdir. 
Lakin bütün bunlarla yanaşı Salman Savəci mədhiyyə 
xarakteri daşıyan müxtəlif qəsidələrində dinindən, 
məzhəbindən, milliyyətindən asılı olmayaraq xristian, bütpərəst 
və digər qeyri-müsəlman xalqlara eyni hiss ilə yanaşır, dini 
ayrıseçkiliyi rədd edirdi. Şair yazırdı: 
 
 من آنرا آدمى دانم آه دارد سيرت نيكو                              
براست و آن ترسا                      گمصلحت با آنكه اين چه مرا   
 (Mən onu insan bilirəm (sayıram) ki, yaxşı əməlləri vardır. 
Mənə nə dəxli var ki, bu xaçpərəstdir, o atəşpərəst (85, 3434). 
Salmanın humanist baxışlarının duyulduğu açıq-aydın 
görünən bu beytdən məlum olur ki, o, din, şəriət, məzhəb, 
təriqət ziddiyyətlərini rədd edir, insanların dinindən, 
məzhəbindən asılı olmayaraq əsil insan kimi görünmələrini 
arzu edirdi. Şairin xristian və digər müsəlman olmayan xalqlara 
rəğbət və hörməti də  bununla əlaqədar idi. 
Şübhəsiz ki, bu sətirlərdə şairin həyata, cəmiyyətə humanist 
baxışlarının ifadəsi verilmişdir. 
Şair insanlara nəsihət yolu ilə səxavətli olmağa, imkanı 
olmayanlara əl tutmağa çağırırdı: 
دهى             چه ببخش مال و مترس از يكى آه هر  
ر يابى             گجزاى آن بيكى ده ز داد  
و خاك            چهميشه نفع رسان باش و بردبار ...   
رامى از ين ممريابى                گآه مكث عمر   
(85, 604) 
(Malını bağışla və qorxma, çünki hər nə ki bağışlayırsan, 
əvəzində Allahın ədalətindən birə on tapacaqsan. Həmişə 
 119 
torpaq kimi (xalqa) fayda çatdıran, dözümlü ol ki, əziz ömrün 
bəhərini bü yoldan taparsan). 
Şairin bizə məlum olan 86 rubaisi vardır. Qeyd etməliyik 
ki, rübailərində Salman Savəci digər janrlara nisbətən 
müvəffəqiyyət əldə edə bilməmişdir. 
Salman bir sıra qəzəlləri kimi rübailərinin də bəzilərini 
«Cəmşid və Xurşid» məsnəvisinin süjet xəttinə daxil etmişdir. 
Bəzi hallarda şairin rübailərində şərab və gözələ qovuşmaq 
arzularına rast gəlirik. O, «istərdim ki, müdam yanımda mey 
camı və azad gözəl olsun. Nə qədər ki, bu kasa meylə 
doludur, o qədər içəm ki, torpaqla yerlə-yeksan olum» (85, 
629), Salmanın: محنت افزا آمد  چه ر نگ اين عمر    (Bu ömrə bax ki, 
necə də mehnətlidir), – misrası ilə başlayan rübaisi bu baxımdan 
xarakterikdir. Şair bəzən də dini ehkamları rədd edir, azad fikirli, 
mənəvi cəhətdən azadlıq tərəfdarı kimi çıxış edirdi: 
اده بود خواهم آه مرا مدام آماده بود               جام مى و شاهدى آه آز
       
رباده بود پر خاك شوم         اين آاسهء سرهنوز گندان بخورم باده آه چ
         
(85, 629)  
(İstəyirəm ki, həmişə şərab camı və azadə bir gözəl 
mənimçün hazır olsun. O qədər şərab içim ki, torpağa dönsəm 
belə, qafa tasım yenə də badə ilə (şurla) dolu olsun). 
Əksər rubailərində də qəzəllərində olduğu kimi şair dərin 
insani duyğuları zahiri gözəlliklə vəhdətdə götürür, gözələ və 
gözəlliyə özünün saf, səmimi ehtiramını bildirirdi: 
 
 
 در وصف لبت نطق زبان بسته بود
دسته دهان بسته بوپيش دهنت پ  
يشانى دارپابروى توان سياه   
يوسته بقصد سر ميان بسته بودپ  
 
 120
(85, 629) 
  
(Sənin dodağının vəsfində dilin nitqi tutulur. Ağzının 
müqabilində püstə ağzıbağlı görünür. Sənin alnındakı o qara 
(zənci, qur) qaşın başların qəsdi üçün həmişə beli bağlı (əmrə 
hazır) dayanır). 
 
Qeyd etməliyik ki, bütün yuxarıdakılarla yanaşı Salman 
Savəcinin rübailərində eyni zamanda mövhumata, ehkamçılığa 
münasibətini açıq istehzalı səciyyə daşıdığı aydın şəkildə 
verilmişdir. 
Biz Salman qəzəllərinin araşdırmamızda, eyni zamanda 
onun bəzi müsbət və mütərəqqi xüsusiyyətlərini qeyd etmişdik. 
Lakin M.Osmanovun «Salman Savəci qəzəllərinin əksəriyyəti 
dini məzmundadır» (59, 632) fikri ilə də razılaşa bilmərik. 
S.Savəci ədəbi irsi öz məziyyətlərinə görə Yaxın Şərq 
ədəbiyyatı tarixində görkəmli yerlərdən birini tutur. Qəzəl, 
qəsidə, rübai və məsnəvi janrlarının gözəl nümunələrini 
yaradan Salman lirik bir şair kimi fars dilli poeziyada 
dünyəvilik, bəşəri hisslər, həyata bağlılıq, azad sevgi, real 
məhəbbət, humanizm və bir sıra məsələləri əhatə edə bilmişdir. 
Salman ifadə etdiyi fikri emosional, təsirli etmək üçün 
sözlərin yalnız məzmun və mənasına deyil, eyni zamanda 
onların ahəngdarlığına, forma ilə məzmun vəhdətinə də nəzər 
yetirmişdir. Şair yeri gəldikcə şeirlərində dönə-dönə türklüyünü 
xatırlamış* (85, 500 və s.), çox sayda türk sözləri işlətmişdir 
(Məs., vesaq (85, 148), səncəq (sancaq) (85, 592 və s.), yaği 
(yağı, düşmən) (85, 553), tək (qoşma kimi) (85, 511), çomaq 
(85, 544), qeyrət (85, 562), dord («dördi» – çaxır, yağ və s. 
çöküntüsü, tortası) (85, 333), omid (ümid) (85, 322, 335), san 
                                                 
* Салман тяръибяндляринин бириндя шеирлярини фарс дилиндя йаз-
масына ишаря етмишдир (85, 321). 
 121 
(kimi qoşması) (85, 415), sağər (çaxır) (85, 327) … və s. 
Qeyd etməliyik ki, göstərilən sözlər H.Zərinə-zadənin 
«Fars dilində Azərbaycan sözləri (Səfəvilər dövrü)» kitabındakı 
məlumatla tutuşdurulmuş (41) və öz təsdiqini tapmışdır. 
Biz yuxarıda Salman Savəci lirikasına ümumi nəzər 
yetirməklə şairin ədəbi-bədii düşüncələrini az-çox araşdırdıq. 
S.Savəci dini-idealist dünyagörüşünə malik bir sənətkardır. 
O, öz lirikasında oxucularına elmi, sənəti təşviq etmiş, yeri 
gəldikcə orta əsrlərdə hökm sürən ictimai eyblərə göz 
yummamış, istər lirik şeirlərində, istərsə də məsnəvilərində real 
həyati düşüncələrini, istək və arzularını lirikanın dili ilə qələmə 
almışdır. 
Şair insanların taleyini buxovlayan şahlara, hökmdarlara, 
din xadimlərinə yeri gəldikcə nəsihət yolu ilə və ya poeziya dili 
ilə təsir göstərməyə cəhd etmiş, mövcud həyati 
ədalətsizliklərdən, dini ayrıseçkilikdən, qadın 
hüquqsuzluğundan onları saqındırmağa çalışmışdır. 
S.Savəci öz dövrünün dini-əxlaqi görüşlərindən uzaqlaşa da 
bilməmişdir. Təbiidir ki, XIV əsr şəraitindəki fasiləsiz feodal 
müharibələrinin ölkənin ictimai-siyasi həyatında yaratdığı 
tənəzzül bədii ədəbiyyata da təsirini göstərmiş və bu təsir şairin  
əxlaqi-etik baxışlarında, daha çox sufiyanə şeirlərində təzahür 
etmişdir. 
S.Savəcinin yaradıcılığı keçən əsrin sovet şərqşünaslıq 
elmində ətraflı tədqiq olunmadığından onun yaradıcılığından 
söz açan tanınmış alimlər belə bəzi hallarda təhriflərə yol 
vermişlər. Bundan əvvəl Azərbaycan ədəbiyyatşünaslarından 
prof.P.Xəlilovun S.Savəcinin «Risaleyi-əruz» (?) adlı əsərinin 
olması barədəki fikrini inkar etmişdik. Digər tacik alimi 
M.O.Osmanov «Краткая литературная энцикло-педия»da 
S.Savəci haqqında qısa bioqrafik xarakterli yazısında şairin  
«Saqinamə» («Kniqa vinoçerpiya») məsnəvisnin olduğunu 
səhvən qeyd etmişdir (55, 632). 
 122
«Cəmşid və Xurşid» məsnəvisi kama yetmiş iki aşiqin – 
Cəmşidlə Xurşidin xoşbəxt taleli məhəbbət macərasından ibarət 
olduğu halda, M.O.Osmanov səhvən bu  poemanı iki bədbəxt 
aşiqin haqqında yazılmış bir əsər kimi qələmə verərək, həmin 
əsərin mövzusunu və ideya istiqamətini şairin yuxarıda adını 
çəkdiyimiz «Fərağnamə» poeması ilə qarışıq salmışdır (55, 
632). 
Professor M.Osmanov bu mülahizələri söyləyərkən 
S.Savəcinin yuxarıda xatırladığımız «Divan»ının Tehran çapına 
(1136 şəmsi-hicri (1957/58-ci miladi) və Rəşid Yasəmənin 
S.Savəcinin həyat və yaradıcılığına həsr etdiyi yuxarıda qeyd 
etdiyimiz kitabına istinad etimşdir. Halbuki, T.Təfəzzölinin 
həmin «Divan»a yazdığı müqəddimədə ( بيست و سه. ص ) 
(səh.«iyirmi üç») şairin yalnız «Cəmşid və Xurşid» və 
«Fərağnamə» məsnəvilərinin adları çəkilmişdir (85, 116). 
Qeyd etməliyik ki, M.Osmanov «Fərağnamə»nin guya 
S.Savəcinin məmduhlarından Sultan Üveysin ölümünə həsr 
olunduğunu da səhvən söyləmişdir. Yuxarıda göstərdiyimiz 
kimi, Sultan Üveys 1375-ci ildə vəfat etmişdir. «Fərağnamə» 
əsərini isə şair Üveysin sağlığında – vəfatından 14 il əvvəl – 
1361-ci ildə qələmə almışdır. 
R.Yasəmi S.Savəcinin «Saqinamə» adlı ayrıca romantik 
poemasından deyil, «Cəmşid və Xurşid» məsnəvisi barədəki 
qeydlərində şairin bu əsərindəki saqinamə janrında yazılmış 
lirik şeirlərindən bəhs etmiş, əksinə Salmanın bu adda ayrıca 
bir poemasından danışmamışdır (78, 116). 
S.Savəcinin geniş romantik xəyalı yalnız qəzəl, qəsidə, 
tərcibənd, rübai və digər bədii formalarda məhdudlaşmır, eyni 
zamanda orta əsr Şərq poeziyasına xas olan və ümumdünya 
ədəbiyyatında Şərq şairlərinə böyük şöhrət qazandırmış 
məsnəvi janrında da özünü göstərmişdir. 
Hələlik əldə olan məlumata əsasən Salman Savəcinin 
«Fərağnamə» və «Cəmşid və Xurşid» məsnəvilərinin olduğu 
 123 
məlumdur. 
«Fərağnamə» və «Cəmşid və Xurşid» məsnəviləri Salman 
Savəcinin yaradıcılığındakı romantik təxəyyülün hüdudlarını 
müəyyənləşdirmək cəhətdən diqqətəlayiqdir. Şair «Fərağnamə» 
məsnəvisində iki nakam aşiqin məhəbbətini qələmə almış, 
«Cəmşid və Xurşid» məsnəvisində isə əksinə, məhəbbətin 
ölməzliyi, onun həqiqi olduğuna görə də məhz qələbə çaldığını 
inamla tərənnüm etmişdir.  
 124
III  F Ə S İ L 
 
SALMAN SAVƏCİNİN EPİK ƏSƏRLƏRİ 
 
3.1. «Cəmşid və Xurşid» poeması 
 
XIII əsrdən başlayaraq türk, özbək, Azərbaycan, tacik, fars 
və sair xalqların içərisindən çıxmış bir sıra görkəmli şairlər 
Nizami mövzularının təsiri altında əsərlər yazmağa başlayılar. 
Böyük Nizaminin yaratdığı ədəbi məktəb Şərq 
ədəbiyyatında Əmir Xosrov Dəhləvi, Əbdürrəhman Cami, 
Hatifi, Əbdi bəy Şirazi, Vəhşi Bafeqi, Vüsal Şirazi, Əlişir 
Nəvai, Məhəmməd Füzuli və b. kimi görkəmli nümayəndələrini 
yetirmişdir. Bu sənətkarlar Nizaminin yaratdığı mövzuları 
yenidən işləmiş, bəziləri də dahi Azərbaycan şairinin əsərləri 
mövzusunda özlərinin bədii sənət nümunələrini yaratmışlar. 
Məsələn, Əmir Xosrov Dəhləvinin «Məcnun və Leyli»si 
Ə.Caminin «Yusif və Züleyxa»sı, Xacu Kirmaninin beş 
poemasından dördü, Vəhşinin «Nazir və Mənzur»u, Nəvainin 
«Fərhad və Şirin»i, M.Füzulinin «Leyli və Məcnun»u və s. 
Nizami əsərlərindən özlərinin üslubi xüsusiyyətlərini və poetik 
quruluşunu, lirikasından bir çox keyfiyyətləri əxz etmişdir. 
Lakin ayrı-ayrı xalqların nümayəndələri olan şairlər Nizamidən 
aldığı materialı özünəməxsus işləmiş, onu mənsub olduğu 
xalqın, ölkənin həyatı, təbiəti, spesifik cəhətləri ilə üzvi surətdə 
bağlamış, yaşadığı zamanın tələbləri mövqeyindən çıxış edərək 
orijinal bədii nümunələr yaratmağa çalışmışlar (6, 29). 
Bir qism adlarını çəkmədiyimiz şairlərin əsərlərində isə 
məzmun ayrı da olsa, onlara Nizami təsiri eynidir (Məsələn, 
Əssar Təbrizinin «Mehr və Müştəri», Salman Savəcinin 
«Cəmşid və Xurşid» məsnəvisi və s.). 
S.Savəcinin «Fərağnamə» (760 hicri-1361-ci miladi) və 
«Cəmşid və Xurşid» mənzum dastanları da yuxarıda qeyd 
 125 
etdiyimiz kimi, bu dövrdə nəzmə çəkilmiş əsərlər qəbilindəndir. 
S.Savəcinin «Cəmşid və Xurşid» poeması onun iki epik 
əsərindən həcm etibarilə ən böyüyüdür.  Məsnəvinin sonunda 
katib həmin əsərin hicri 763-cü ilin cəmadiyəs-sani ayında – 
(1362-ci ilin iyul) tamamlandığını qeyd etmişdir: 
 
شد اين آتاب بماه جمادى الثانى          سنهء ثالث و ستين و سبعما ئه تمام 
       
 
(Bu kitab 763-cü ilin cəmadiyəs-sani ayında tamamlandı) 
(100; 176). 
Salman Savəci yaradıcılığında xalqa bağlı olmuş, onun 
həyatı, etik və estetik görüşlərindən qidalanmışdır. Yaradıcılığa 
qəzəl və qəsidə yazmaqla başlayan şair, sonralar məsnəvinin də 
bariz nümunələrini yaradır. Belə əsərlərdə o, müəyyən süjet 
əsaısnda qurduğu hadisələrə xalq ədəbiyyatı qayələri, xalq 
idrakı ruhunu gətirmək üçün özünə geniş imkanlar aça bilmiş, 
Firdovsi, Nizami kimi özündən əvvəlki klassiklərin sınaqdan 
çıxmış təcrübələrindən istifadə etmişdir. 
Şair «Cəmşid və Xurşid» məsnəvisinin başlanğıcında 
yazırdı: 
ين چدشاهى بود در پان                     آه وقتى يشيپخبر دادند دانايان 
            
زمانه تابع حكم روانش                 سالطين خاآبوس آستانش ... 
           
رسوم داد و دين بنياد آرده                 بداد و دين جهان آباد آرده 
           
 (88; 312a) 
(Keçmiş bilicilər xəbər vermişlər ki, bir zamanlar Çində bir 
padşah varmış. Zəmanə onun hökmünə tabe idi, sultanlar ona 
baş əyərdilər. Ədalət və din qanunlarının bünövrəsini qoymuş, 
ədalət və dinlə dünyanı abad etmişdi…)  
Salman açıq etiraf edərək bildirir ki, o, bu əsərin 
 126
mövzusunu qədim xalq rəvayətlərindən almışdır. Şair konkret 
olaraq burada məsnəvini hər hansı bir əsərin təsiri altında 
yazdığını göstərmirsə də, «آغاز قّصهء جمشيد و خورشيد» («Cəmşid 
və Xurşid» dastanının başlanğıcı»)nda Firdovsinin Fəridun və 
Cəmşid (127, 16) qəhrəmanlarının adlarını çəkir. Eyni zamanda 
əsərdə div, pəri kimi əsatiri surətlərin iştirakı təbiidir ki, Yaxın 
və Orta Şərq xalqlarının, o cümlədən Azərbaycan xalqının 
dastanlarından, xalq rəvayətlərindən irəli gəlir. 
Şair Yaxın Şərqdə o zamanlar məşhur olan rəvayət və 
dastanlardan istifadə edərək məsnəvinin süjet xəttini şifahi xalq 
ədəbiyyatına yaxınlaşdırmış, onun maraqla oxunması üçün 
folklor nümunələrindən istifadə etmiş və əsəri bu səpkdə 
yazmışdır. 
Qeyd etmək lazımdır ki, azərbaycanlı şair S.Savəcinin 
«Cəmşid və Xurşid» poemasında Azərbaycan şifahi xalq 
ədəbiyyatının təsiri aydın görünməkdədir. Azərbaycan xalq 
nağılları, xüsusilə «Ovçu Pirim» nağılında padşahın Ovçu 
Pirimi Çin fəğfurunun qızını gətirmək üçün Çinə göndərməsi, 
Ovçu Pirimin Çinə səfər etməsi onu göstərir ki, Salman həm o 
dövr Azərbaycan xalq nağıllarından, onun qaynaqlarından 
xəbərdar imiş, həm də o zamanlar Çinlə Yaxın və Uzaq Şərq 
ölkələri, o cümlədən Azərbaycanı o ölkələrlə birləşdirən qədim 
ipək yolunun mövcudluğuna görə Çinə gediş-gəlişin olduğunu 
bilərəkdən bunu öz əsərinin süjet xəttində istifadə etmişdir. 
«Cəmşid və Xurşid» məsnəvisinin məzmunundan məlum 
olur ki, Salman o dövrə qədər eşq və məhəbbət mövzusunda 
Şərqdə məşhur olan «Leyli və Məcnun», «Xosrov və Şirin», 
«Veys və Ramin», «Yusif və Züleyxa»,  habelə «Şahnamə» 
mövzusundakı əfsanə və dastanlardan, eləcə  də həmin 
mövzularda sələfləri olan şairlərin qələmə aldıqları eyni adda 
mövcud olan əsərlərdən də şübhəsiz ki, xəbərdar olmuşdur. 
Poemanın əsas qəhrəmanlarından birinin adının Cəmşid 
(«Günəş mə’budu»), onun vüsalına yetmək üçün can atdığı 
 127 
sevgilisinin adının isə Xurşid (Günəş) olması heç də təsadüfi 
deyildir. Çox-çox qədim yazılı mənbələrdə adı çəkilən Cəmşid 
əfsanəsinə işarə edərək şair «Cəmşid və Xurşid» məsnəvisində 
təsvir etdiyi Çin şahzadəsini Cəmşid adı ilə bədii şəkildə 
ümumiləşdirir, onun sevgilisini – Rum qeysərinin qızının adını 
isə Xurşid deyə gözəllik mücəssəməsi kimi simvolikləşdirir. 
Orta əsr Şərq şairlərinin bəziləri bədii əsərlərinin 
qəhrəmanlarının adlarını bəzən  Günəş (Mehr), Ay (Mah) və s. 
qoymuşlar. S.Savəcinin müasiri Əssar Təbrizinin «Mehr və 
Müştəri» (Günəş və Yupiter) əsəri və s. buna misal ola bilər. 
«Cəmşid və Xurşid» məsnəvisi S.Savəcinin bədii əsərləri 
içərisində həcmcə ən iri və görkəmlisidir. Salmanın həyatı, 
ədəbi-bədii irsi barədə orta əsrlərdən dövrümüzə qədər söz 
söyləyənlər bu məsnəvinin adını çəkmişlər. Belə müəlliflərdən 
Ə.Cami «Baharıstan» (82, 113b) əsərində, Ə.Ə.Razi «Həft 
iqlim» təzkirəsində (66, 530 a) qeydlərini və b. misal göstərmək 
olar. 
Müdərris Təbrizi tanınmış ədiblərin həyat və 
yaradıcılıqlarına həsr etdiyi «Reyhanətül-ədəb» əsərində 
Tehranın Milli kitabxanasında S.Savəcinin «Cəmşid və Xurşid» 
məsnəvisinin bir nüsxə əlyazmasının mövcud olduğunu qeyd 
etmişdir (131, 113). İbn Yusif Şirazinin də Salmanın «Cəmşid 
və Xurşid» məsnəvisi barədə qeydləri vardır (115, III c., 168-
171). 
İbn Yusif «Cəmşid və Xurşid» məsnəvisinin ayrı-ayrı 
səhifələrindən müxtəlif beytləri misal gətirir və qeyd edir ki: 
 
 بيت ميباشد و در بحر خسرو و شيرين ١٣٨٨مثنوى با شمارهء دقيق اين 
 نظامى است          
 
(Bu məsnəvi dəqiq olaraq 1388 beytdir və Nizaminin 
«Xosrov və Şirin»i bəhrindədir (115, III c., 171). 
Professor Səid Nəfisi «Tarix-e nəzm və nəsr dər  İran və 
 128
dər zəban-e farsi» («Fars dilində və İranda nəzm və nəsr 
tarixi») kitabında (98, 202), doktor Zəbihulla Səfa «Gənce 
soxən» («Söz xəzinəsi») əsərinin ikinci cildində Salman Savəci 
barədə çox qısa məlumat verərək onun «Fərağnamə» və 
«Cəmşid və Xurşid» mənzum dastanlarının müəllifi olduğunu 
göstərirlər (128,  III c.,  226). 
Zəhra Xanlari (Kiya) «Rahnəmaye ədəbiyyat-e farsi» (95, 
209) əsərində, «Əzzəriyy’ə…» əsərinin müəllifi Ağa Bozorq 
Tehrani də Salmanın «Cəmşid və Xurşid» məsnəvisi barədə 
qeydlər vermişlər (69, 133). A.B.Tehrani «Xəzaneyi-amirə», 
«Təzkirətüş-şüəra», «Məcalisül-mö’minin», «Baharıstan» və bu 
kimi əsərlərdə Salman Savəcinin «Cəmşid və Xurşid» 
məsnəvisi haqqında yazılar barədə qeydlər vermişdir. Müəllifin 
məlumatına görə, XVIII əsrin II yarısında Ağa Məhəmməd şah 
Qacar dövründə Fərrux adlı bir nəfər də Salman Savəcinin 
«Cəmşid və Xurşid» əsəri müqabilində eyni adlı məsnəvini 
qələmə almışdır (69, 133). 
R.Yasəminin yuxarıda adını çəkdiyimiz   تتبع و انتقاد احوال و
                                  آثار سلمان ساوجى 
(«S.Savəcinin həyatı və əsərlərinin tənqidi araşdırılması) 
kitabında «Cəmşid və Xurşid» məsnəvisinin məzmununa 
toxunulmuş, poemaya Firdovsinin «Şahnamə», Nizaminin 
«Xosrov və Şirin», «Yeddi gözəl» və s. əsərlərin təsirindən 
danışılmış (78, 117-120), Ə.Caminin «Baharıstan» kitabında bu 
məsnəvi haqqında deyilənlər xatırlanmışdır (82, 117-120). 
T.Təfəzzəli isə S.Savəcinin «Divan»ına (Müqəd-dimə Təği 
Təfəzzəlinindir) yazdığı müqəddimədə bir cümlə ilə «Cəmşid 
və Xurşid» məsnəvisi barədə yazır: 
 
(85) بيست .  مقدمه، ص\ خورشيد داستانى شيرين و دلكشى است  جمشيد و
ر     چهاو   
 
(«Cəmşid və Xurşid ürəyəyatan və şirin bir dastandır), 
 129 
(Müqəddimə,  24). 
Məşhur hind alimi Şibli Nemaninin «Şe’rül-Əcəm» 
əsərinin mühüm hissələrindən biri Salman Savəcinin həyat və 
yaradıcılığına həsr edilmişdir. O, S.Savəci ədəbi irsinə yüksək 
qiymət verən Şərq tədqiqatçılarındandır. Ş.Nemani Salmanın 
«Cəmşid və Xurşid» məsnəvisinin məşhur nəzm əsəri olduğunu 
qeyd edir (105,  II c., 156), məsnəvidən bir çox parçaları misal 
gətirərək oradakı məna gözəlliyindən, təsvir olunan romantik 
səhnəciklərdəki simvolik mənalardan, şairin bu mənzum 
dastanda sənətə-poeziyaya gətirdiyi yeniliklərdən, Şərq 
poetikasına bəxş etdiyi nailiyyətlərdən və s. söhbət açmışdır 
(105, II c., 207). 
Əfqanıstanda nəşr edilmiş «Dairətül-məaref» (Kabul, 1968-
ci il (84, 702), Londonda çap olunmuş «İslam 
ensiklopediyası»nda (63, 115), Salmanın «Cəmşid və Xurşid» 
məsnəvisi» və onun yazılma tarixi barədə məlumat vardır. 
Alman şərqşünası Ete Herman «Fars əlyazmaları 
kataloqu»nda №1243 (62, 178) və «Fars ədəbiyyatı tarixi» 
əsərində (135, 125)» «Cəmşid və Xurşid»ın adını çəkir, 
məsnəvinin məzmunu və mövzusundan, yazılma tarixindən 
bəhs edir. 
Məşhur ingilis şərqşünası E.Braun «İran ədəbiyyatı tarixi» 
əsərinin III cildində «Materials for the biography of Salman»  
(Salmanın həyatı haqqında mənbələr»)  hissəsində onun «Cəmşid 
və Xurşid» məsnəvisinin adını çəkmişdir (61, c. 3, 261). 
A.Krımski «İran tarixi, onun ədəbiyyatı və dərviş 
teosofiyası» əsərində «Cəmşid və Xurşid» məsnəvisi 
haqqındakı qısa məlumatında qeyd edir ki, Salman Savəcinin 
XIV əsrdə üzü köçürülmüş, ən yaxşı əlyazma nüsxələrindən 
hesab olunan və vaxtilə Lazarev adına Şərq dilləri İnstitutunda 
saxlanılan həmin poemanı Mirzə Abdulla Qafarov rus dilinə 
tərcümə edərək çapa hazırlayırmış (49, 99). 
Digər Avropa müəlliflərindən Pitsi də Salmanın «Cəmşid 
 130
və Xurşid» məsnəvisindən parçaları «Storja della poets 
pers» məcmuəsində (1894-cü il, 173-175) hələ XIX əsrdə 
italyan dilinə tərcümə etmişdir (49, 99). 
XV əsrin əvvəllərində nəfis bir xətlə katib Ruhulla ibn 
İmad tərəfindən yazılmış və hazırda Azərbaycan Respublikası 
Milli Elmlər Akademiyasının Əlyazmaları İnstitutunda 
saxlanılan Salman Savəci «Divan»ında şairin 2876 beyt 
həcmində «Cəmşid və Xurşid» məsnəvisi də mövcuddur (88, 
66-69). 
Y.E.Bertels (1890-1957) «Fars ədəbiyyatı tarixi oçerkləri» 
əsərində əsası Nizami Gəncəvi tərəfindən qoyulan və XIV 
əsrdə Yaxın Şərq ədəbiyyatında ədəbi ənənə kimi davam 
etdirilən məsnəvi janrının inkişafı məsələsindən danışarkən 
qeyd edirdi ki, o dövrün saray şairlərindən Salman Savəci 
Nizami yaradıcılığı mövzusunda müvəffəqiyyətli əsər yazan 
şairlərdən olmaqla İranda romantik dastanların yaşamasını 
davam etdirmişdir (46, 23). 
S.Savəci «Cəmşid və Xurşid» məsnəvisində Nizami kimi 
Allahın, peyğəmbərin tərifi, merac və s. kimi bölmələr verərək 
əsərin yazılması səbəbində qeyd edirdi ki, bir gün zəmanənin 
padşahı (Sultan Müizzəddin Üveys (1356-1375) nəzərdə 
tutulur) məni xəlvətə öz yanına çağırtdırdı və taxtının yanında 
yer göstərərək: 
نج گنهان آردهء در آنج دل چه پر سنج           گهر خوى گه اى فتگمرا 
        
آهن شد نامهء فرهاد و خسرو             بر آور خسروانه نقشى از نو 
      
نماند آن شورش حلواى شيرين             بياراميد جوش و ويس و رامين 
        
             آه رفت آب رخ عذرا و وامق بيارا شاهد عذرا و اليق       
      
درين مهرابهاى سبز زرآار                 نظامى را سيه شد در شهوار 
        
 131 
رواجى نيست آن سيم آهن را               بنامم سّكهء نو زن سخن را 
       
(88, 311 b) 
(Mənə dedi: ey gövhər tanıyan söz ustası! Nə üçün 
qəlbinin küncündə xəzinəni gizlətmisən? Fərhad və Xosrov 
dastanı köhnəldi. Gəl, Xosrovanə yeni bir nəqşə (şəkil, rəsm) 
yarat. O şirin halvanın tamı qalmayıb. Başqa bir Veys və 
Raminə bəzək vur. Bir sevimli və ləyaqətli gözəl bəzə ki, 
Üzra və Vamiqin üzünün suyu (artıq) getmişdir. Bu qızılı və 
yaşıl fələklərdə Nizaminin dürri-şəhvarı qaralmışdır. O 
köhnə gümüş öz qiymətini itirmişdir. Gəl, sözdən adıma yeni 
sikkə vur.) 
Sonuncu parçadan məlum olur ki, hökmdar şairə «Xosrov 
və Şirin», «Veys və Ramin», «Vamiq və Əzra»dan çox 
deyildiyi, onlardan daha maraqlı yeni bir mənzumənin 
olmadığına işarə edərək başqa bir əsər yazmağı Salmandan 
tələb etmiş, həm də o mənzumələrdən fərqli və tamamilə yeni, 
orijinal bir səpkdə əsəri nəzmə çəkməyi  tapşırmışdır. 
 132
Nizami Gəncəvi əsərlərinin Yaxın və Orta Şərq xalqları 
arasında o zaman böyük şöhrət qazandığına baxmayaraq, 
Sultan Üveys S.Savəcini daha da qabağa getməyə səsləmiş, 
özünü də şöhrətləndirə bilən və Salmandan böyük ustalıq tələb 
edən yeni əsər yazmasını deyərkən, Ünsürinin əldə olmayan, 
lakin bəzi hissəsi  Əsədi Tusinin  (XI əsr) lüğətində yazılmış və 
Mahmud ibn Osman Lamei tərəfindən sonralar türk dilinə 
tərcümə olunmuş «Vamiq və Əzra» məsnəvisi, Nizami 
Gəncəvinin «Xosrov və Şirin» poeması (1180-cı il), qədim İran 
xalq dastanı «Veys və Ramin» əsasında XI əsr şairlərindən 
Fəxrəddin Gürganinin  nəzmə çəkdiyi eyni adlı məsnəvinin və 
bu qism məşhur əsərlərin köhnəldiyini, dəbdən düşdüyünə 
görə, oxucu üçün maraq doğuran yeni bir əsərin yazılmasına 
ehtiyac duyulduğunu demək istədiyini görürük. 
Qeyd etməliyik ki, Sultan Üveysin sözlərinə baxmayaraq, 
Salman Savəci qələmə aldığı yeni əsərini – böyük Nizaminin 
«Xosrov və Şirin» əsərinin təsiri altında yazmış, onun yaratdığı 
ədəbi məktəbin davamçılarından biri olmuşdur. Lakin Nizami 
Gəncəvi əsərlərinin Yaxın və Orta Şərq xalqları arasında son 
dərəcə şöhrət qazanmasına, ədəbi məktəb yaratmasına 
baxmayaraq, Sultan Üveysin ulu şairin bədii irsinə təşəxxüslə 
etinasızlıq göstərməsi və Salman Savəcinin bu etinasızlığa qarşı 
çıxa bilməməsi, cəsarətsizliyi heç bir tənqid çərçivəsinə sığa 
bilmir (100, 11). 
Salman Savəcinin «Cəmşid və Xurşid» poemasını 
yazmağına iki amil səbəb olmuşdur. Birincisi, yuxarıda şairin 
öz dilindən verdiyimiz qeydlərə görə, əsər Sultan Üveysin 
sifarişi və bilavasitə onun təşəbbüsü ilə yazılmışdır. Digər tərəf-
dən isə XIV əsr Yaxın Şərq ədəbiyyatında Nizami ənənələri, 
Nizami ədəbi məktəbi təşəkkülə başlayan zaman böyük şairin 
ədəbi irsinin çox zəngin, qələmə aldığı mövzuların 
rəngarəngliyi, ondakı ideya-humanizm, ümumbəşəri məzmun 
ilə yanaşı bədiilik, sənətkarlıq və poetik xüsusiyyətləri 
 133 
nöqteyi-nəzərincə özündən sonra məhəbbət möszusunda 
məsnəvi yazan XIV əsr Yaxın Şərq şairlərinə, o cümlədən 
Salman Savəciyə də güclü təsiri olmuşdur. 
Eyni zamanda məlumdur ki, hələ «Hindistan tutisi» 
ləqəbini alan Əmir Xosrov Dəhləvidən (1252-1325) başlayaraq 
XIV əsrin Yaxın Şərq ədəbiyyatında Nizaminin ədəbi irsinə, 
dühasına və sənətkarlıq qabiliyyətinə pərəstişkarlıq bir ənənəyə 
çevrilmişdi. 
Salman Savəcinin müasirlərindən Marağeyi Əvhədi 
(1274/75 – 1337/38) «Dəhnamə» (yaxud Məntiq ül-üşşaq) 
poemasını və «Cami-Cəm» (1333) məsnəvisini, Kəmaləddin 
Mahmud ibn Əli Xacu Kirmani (1290-1352/53) Nizami 
«Xəmsə»sinin müqabilində «Rövzətül-Ənvar», 
«Gövhərnamə», «Kamalnamə», «Humay və Humayun», 
«Gül və Novruz» kimi əsərlərini qələmə almış, o dövrün baş-
qa görkəmli şairlərindən Əssar Təbrizi (1326/31-1392) 
«Mehr və Müştəri» poemasını nəzmə çəkmişdir və s. 
Yuxarıda adları çəkilən müəlliflərin hamısı Nizamidən 
öyrənmiş, onun sənətkarlığı qarşısında səcdə etmişlər. Fikrimizi 
sübut etmək üçün S.Savəcinin müasiri Əssar Təbrizinin Nizami 
yaradıcılığına nə qədər pərəstişkar olduğunu aşağıdakı 
beytlərdən görmək olar: 
يرين آالمى وليكن شيخ عيسى دم نظامى                   آه بر وى ختم شد ش
         
ر را جمله لعبت آودآانست گر هست آنست             دگدرين صنعت سخن 
           
 (110,  vər. 8a) 
(… və lakin İsa nəfəsli Şeyx Nizami ki, onunla da sözün 
şirinliyi bitdi, bu sahədə söz varsa onundur, başqalarının (sözü) 
uşaq oyunudur). 
Salman Savəci də yuxarıda  adlarını qeyd etdiyimiz XIV 
əsr şairlərinin bir qismi kimi Nizaminin «Xəmsə»si 
müqabilində bir neçə əsər yazmağı qarşısına məqsəd qoymasa 
 134
da, onun yaradıcılıq təsirindən kənarda da qalmamışdır. 
Görkəmli şərqşünas Y.Bertelsin araşdırmalarına görə, 
Ə.Cami «Həft övrəng»inə daxil olan «Silsilətüz-zəhəb» 
poemasında qeyd edirdi ki, onun dövründə Heratda məhz 
Rudəki, Ünsüri, Müizzi, Ənvəri, Xaqani, Sədi, Sənai, Nizami, 
Zəhir Faryabi və Salman Savəcinin ədəbi irsi yüksək 
qiymətləndirilirdi. 
Y.Bertels belə qənaətə gəlir ki, Caminin o zamanlar 
sənətsevərlər üçün tövsiyə olunan ədəbi əsərlərin və qəsidə 
janrında müvəffəqiyyətlər göstərən şairlərin adlarını çəkməsi, 
XV əsrdə poetik texnikanın öyrənilməsi nöqteyi-nəzərindən də 
olduqca dəyərlidir (45, 449). 
İran alimi və ədəbiyyatşünası Rəşid Yasəmi Salman 
Savəcinin məsnəvi janrında qüdrətli bir sənətkar olduğunu 
söyləyərək yazırdı ki, Salman Savəcinin «Fərağnamə» və 
«Cəmşid və Xurşid» məsnəviləri Nizaminin məsnəviləri müqa-
bilində sonralar yazılan əsərlər içərisində ən lətif və şirin 
oxunan məsnəvilərdəndir (78, 4). 
Qeyd etməliyik ki, R.Yasəminin bu sözləri ilə Salmanın adı 
çəkilən  məsnəvilərinin məzmun və ideyaca deyil, şeiriyyətcə 
üstünlüyünə işarə etdiyini başa düşməliyik. 
Bu baxımdan «Cəmşid və Xurşid» məsnəvisinin ətraflı 
tədqiqi XIV əsr Yaxın Şərq və fars dilli ədəbiyyat, eləcə də 
Azərbaycan ədəbiyyatı tarixində Nizami Gəncəvi ədəbi 
məktəbinin sonrakı davamının müəyyənləşdirilməsi cəhətdən, 
bu dövrün istedadlı şairlərindən hesab edilən Salman Savəcinin 
həyatı, yaradıcılığı və dünyagörüşünün öyrənilməsində ciddi 
elmi əhəmiyyət kəsb edir. 
Məlum olduğu üzrə orta əsrlər Yaxın Şərq şeirində 
romantik üsuldan geniş istifadə olunmuşdur. Firdovsinin 
«Şahnamə»si, Nizaminin «Xəmsə»sinə daxil olan romantik 
üsulda yazılmış ayrı-ayrı əsərləri, Hafizin, Əssar Təbrizinin, 
Əlişir Nəvainin, Əbdürrəhman Caminin, Məhəmməd Füzulinin 
 135 
və s. lirik əsərləri, onların misilsiz sənət nümunələri bu günə 
kimi dəyərlərini itirməmiş, özlərinə ümumdünya şöhrəti 
qazandırmışlar. 
Firdovsidən sonra «Şahnamə» tipli neçə-neçə əsərlər, 
məsələn, «Kərşəsbnamə», «Şahənşahnamə», «Teymurnamə», 
habelə, Nizami «Xəmsə» si üslubunda neçə-neçə «Xəmsə»lər, 
yaxud oraya daxil olan ayrı-ayrı əsərlərə həm təqlidi, həm də 
cavab yazılan çoxlu romantik dastanlar meydana çıxmışdır. Belə 
ki, nəzirəçiliyin özü də orta əsr klassik Yaxın Şərq poeziyasında 
bir ənənəyə çevrilməyə başlamış və bu ənənə dövrümüzə qədər 
davam etmişdir. Bu ənənənin XIV əsr davamçılarından Salman 
Savəcinin «Cəmşid və Xurşid» məsnəvisi də fars dilli 
ədəbiyyatda Nizami ədəbi məktəbinin ən yaxşı nümunələrindən 
hesab edilə bilər. 
Məsnəvi klassik Şərq şairlərinin işlətdikləri ənənəvi giriş 
fəsilləri ilə başlayır (100, 1). 
 
شاىبگ نجينهء اسرار گشاى  در بگندار پردهء پالهى      
(İlahi, lütf pərdəsini aç, sirlər xəzinəsinin qapısını aç), 
minacat, allahın mədhi, (tövhid), Məhəmməd peyğəmbərin 
tərifi (nə’t) verilir, orta əsr məsnəviləri üçün xarakterik olan bu 
hissələrdən sonra zəmənənin hökmdarı Sultan Müizzəddin 
Şeyx Bahadır tərif edilir (100, 11).  
Bu girişlərdən aydın görünür ki, Salman bütün klassik 
şairlər kimi islam dininin mövcud qayda-qanunlarına riayət 
etmiş, allahın yaradıcı qüvvəsinə etiqad bəsləmiş, dini 
müqəddəsləri yad etmişdir. Lakin məsnəvinin bu hissəsini 
diqqətlə nəzərdən keçirdikdə biz Salmanın geniş oxucu 
kütləsinin ümumi təfəkkür dairəsini nəzərə alan, eyni zamanda 
orta əsrlərdə yaranmış süjetli əsərlər üçün simvolik cəhətləri 
yaddan çıxarmayan, bu əsərlər üçün xarakterik olan süjet xəttini 
saxlamağa çalışan bir şair kimi görürük. Məhz gələcəkdə 
məsnəvi ilə ətraflı tanışlığımız bu fikirləri bir daha təsdiq edir 
 136
ki, Salmanın qələmə aldığı  «Cəmşid və Xurşid» əsəri oxucuda 
bədbinlik, tərkdünyalıq hissləri aşılamaq deyil, əksinə, insan 
gözəlliyi, onun mənəviyyatı, ən ülvi, pak arzularının həyata 
keçməsi üçün mübarizələrlə dolu bir aşiqanə-məhəbbət 
dastanıdır. 
Məsnəvinin yazılması səbəbindən aydın olduğu üzrə, şair 
onu Sultan Üveysin sifarişi ilə qələmə almışdır. Görünür, 
Salmanın «dünyanın şahı», «Adəm nəslinin dudman (xanədan) 
(100, 11) çırağı» adlandırdığı Sultan Üveys məsnəvinin 
süjetinin məhəbbət mövzusunda seçilməsini də özü təklif 
etmişdir, çünki şair göstərir ki, Sultan ondan «incə, şirin, xoş, 
həm də mənalı bir əsər yazmağı» (100, 11) tələb etmişdir. 
Salman Savəcinin bu qeydləri təsdiq edir ki, özü şeir və sənət 
həvəskarı olan Sultan Üveys ədəbiyyatın inkişafı üçün imkanlar 
yaratmış, hətta saray şairlərini də yazıb-yaratmağa 
həvəsləndirmişdir. 
S.Savəci belə bir əsər yazmağın çətinliklərini bildiyi kimi, 
eyni zamanda özünün lirikadakı müvəffəqiyyətlərinə də 
inanırdı. Çünki o, fəxriyyələrinin birində «Ay kimi başqasının 
nurunu əks etmirəm, özgə çırağına da ehtiyacım yoxdur», – 
(100, 12), deyərkən, seçdiyi mövzunun orijinallığına işarə 
etdiyini görürük. Ona görə də şairin yaradacağı yeni əsər onun 
yeni bir qələbəsi olmalı idi. Salman buna işarə edərək yazır ki, 
o, bu işdə əldə olan bütün imkanlardan istifadə etməli, «qələmi 
ilə gecə-gündüz əql və huşunun, xəyalının incə və pak 
saplarından ətirli, şəkərli ipəklə parça toxumalıdır (100, 11-12). 
Onun bu al-qumaşı «Şamdan Şüştərə, Əmmandan Bədəxşana 
qədər şeir və sənət aşiqlərinin layiqli tərifini qazanmalı idi» 
(100, 12). 
«Cəmşid və Xurşid» Salman Savəcinin bədii irsi içərisində 
ən böyük və mürəkkəb süjet əsasında yaradılmış və şair 
təxəyyülünün geniş və rəngarəng sahələrini əhatə edən bir 
əsərdir. 
 137 
«Cəmşid və Xurşid məsnəvisinin müqəddiməsindən aydın 
olur ki, şair Yaxın Şərq xalqlarının şifahi ədəbiyyatı, folkloru 
və digər sənət nümunələrini öyrənmiş, çoxlu rəvayət və 
hekayətlər eşitmiş, bütün bunlar isə yeni səpkidə bir əsər 
yazmaqda ona əsas istiqamət vermişdir. Məhz məsnəvinin 
başlanğıcında da şair işarə edərək göstərir ki, o, bu mövzunu 
özündən əvvəl yaşayıb-yaratmış bilicilərdən eşitmişdir. Şairin 
qələmə aldığı mövzu nikbin ruhlu, aşiqanə mövzuda yazılmış 
əsərlər üçün xarakterikdir. 
S.Savəci «Kitabın yazılması səbəbi» hissəsindən sonra 
«Cəmşid və Xurşid» dastanının başlanğıcı» bəhsi ilə məsnəvini 
maraqlı bir fabula üzrə qurur. 
Əsərin süjet xətti iki aşiqin məhəbbət macərasına həsr 
olunmuş lirik-epik planda yazılmışdır. Şair onların vüsal 
yolunda çəkdikləri məşəqqəti yadda qalan, canlı və zəngin 
şeiriyyətlə tərənnüm etmişdir. 
Şair əsəri əsas qəhrəman Cəmşid  ilə tanışlıqla başlayır. 
Cəmşid Çin fəğfuru (imperatoru) Şapurun oğludur. O, ata-
anasının yeganə varisi olduğundan şah onu «canından da əziz 
tutur», təlim-tərbiyəsi ilə ciddi məşğul olur. Cəmşid ağıllı və 
tərbiyəli bir gənc kimi böyüyür. O, məharətlə nizə və qalxan 
oynadır, meydanda at çapır, ox atmaqda, ov etməkdə hünər 
göstərir. 
Cəmşid həm də ağıllı və səxavətlidir. Həmişə özündən yaş 
və bilikdə böyük adamlarla durub-oturur, eyni zamanda 
şadlanmağı, eyş-işrət məclisi qurmağı xoşlayan bir gəncdir. 
Bir gecə baharın xoş vaxtlarından birində Cəmşid bağda 
məclis qurdurur. Məclis çox xoş və təmtəraqlı keçir. Bütün 
gecəni çalıb-oynayır, oxuyurlar. Saqinin ardı-arası kəsilməyən 
«Nuş olsun!» sədaları altında cavanlar əylənirlər. 
Gecə yarıdan keçəndə məclis dağılır. Saqi yerindən qalxır, 
şam söndürülür. Şahzadə yuxuya gedir… O, yuxuda ay üzlü bir 
gözəl görür. Yuxudan sərsəmcəsinə oyanır, gördüklərinin yuxu 
 138
olduğuna təəssüf edərək ah-nalə edir. Səbəbini soruşanlara isə 
heç nə demir. Nəhayət, belə məlum olur ki, onun məşuqəsi Çin 
ölkəsində deyildir. Mehrab adlı dünyagörmüş bir tacir ona Rum 
qeysərinin (hökmdarının) qızı Xurşidin şəklini gətirib göstərir. 
Cəmşid və Mehrab Şapur şahdan Ruma səfər etməyə icazə 
alırlar. 
Cəmşid və Mehrab cinlər ölkəsindən keçir, Əkvan divlə 
vuruşur, dəryada gəmiləri qərq olur və nəhayət, böyük çətinlik 
çəkdikdən sonra Rum ölkəsinə çatırlar. Cəmşid şəhərə tacir 
sifətində daxil olur, külli miqdarda qızıl, daş-qaş və ləl-
cəvahirat sərf edərək qeysərin dərbarına (sarayına) çatır və 
Xurşidi tapır. Xurşidin anası bu hadisədən xəbər tutcaq qızını 
qalada həbs etdirir. Cəmşid qüssədən səhralara düşür, yırtıcı, 
vəhşi heyvanlar arasında güzəran keçirir. Mehrab onu taparaq 
yenidən şəhərə gətirir, ona çoxlu öyüd-nəsihət verərək doğru 
yol göstərir. Mehrabın təbirilə Cəmşid yenə də mal-pul sərf 
etməklə qeysərin sarayına yol tapır və Xurşidin anasının 
etimadını qazana bilir və Xurşidi qaladan azad etdirir. 
Bu zaman  kiçik vaxtlarından bir-birinə deyikli olan Şam 
şahzadəsi Şadi şah Xurşidin ardınca Ruma gəlir. Qeysər bəzm 
məclisində, çövkan oyununda, ovda Cəmşidə üstün gələ bilmir. 
Bunlarla yanaşı, Cəmşidin ov zamanı Qeysəri şirin 
həmləsindən azad etməsi və s. onun bir tacir deyil, cəngavər, 
bəlkə də bir şahzadə olduğu tədricən qeysərə və arvadına 
məlum olur. 
Şadişahın təklifinə qarşı Rum qeysəri çətin şərtlər qoyur, 
Şadişah müharibəyə hazırlaşmaq əvəzinə Şama qayıdır. Cəmşid 
qeysərdən qoşun başçılığını qəbul edir. Cəmşidin başçılığı 
altında Rum ordusu Şam üzərinə yeriyir. Şiddətli vuruşdan 
sonra şamlılar məğlub olur. Bir ilə qədər Cəmşid Şamda 
səltənəti ədalətlə idarə edir, sonra Ruma qayıdaraq Xurşidlə 
nikah bağlayır, bir müddətdən sonra Çinə – ata-anasının yanına 
qayıdır. Atası təntənə ilə şahlıq tacü-taxtını oğluna verir. 
 139 
Cəmşidə toy büsatı qurulur; Xurşidlə xoşbəxt ömür sürür. 
Məsnəvinin süjet xətti üzrə hadisələr əsasən bir istiqamətdə 
– Cəmşidin öz məqsədinə doğru inamla irəliləməsi ilə inkişafda 
götürülür, onun öz arzu və istəyinə nail olması ilə düyün 
nöqtəsində tamamlanır. Hadisələr Çində başlayır. Cəmşidin 
səfər zamanı başına gələn macəralarla şaxələnir, sonra Ruma 
köçürülür və yenidən Çində cərəyan etməklə sona yetir. 
Əsərin sonu moizə, şamla məcmərin (manqalın, buxurdanın – 
ənbər yandırılan qabın) söhbəti, nəsihətnamə, qocalıq haqqında və 
kitabın tamamlanması ilə bitir. 
Şair kitabın sonunda əsərin yazılıb  başa çatdırıldığı tarixini 
göstərərkən «Bu kitab həzrəti Sultan Şeyx Üveysin dövründə, 
onun səltənəti daima yaşasın, var olsun… tamam oldu» 
sözlərini qeyd etmişdir (100, 176). 
Şair ilk növbədə əsərin qəhrəmanı Cəmşidi özünün bir sıra 
müsbət keyfiyyətləri ilə oxucunun nəzərində canlandırır. 
Cəmşid hərtərəfli inkişaf etmiş bir gəncdir. O, cəsarətli, 
qüvvətli və çevikdir. Bu xüsusiyyətləri ilə Cəmşid mübarizə 
meydanına atılarkən aciz qalmır, öz idealı uğrunda mübarizəyə 
qoşulur, çətinliklərə mərdlik və səbrlə sinə gərir. 
Cəmşidin yuxuda gördüyü Rum şahzadəsi Xurşid əsərdə 
onunla qarşılaşdırılır. Salman bu qəhrəmanlarının bədii 
keyfiyyətlərinin bir-biri ilə uyğunluğunu, hər ikisinin sevgiyə, 
məhəbbətə vəfalı olduğunu müvəffəqiyyətlə işləmişdir. Beləlik-
lə də, aşiqlərin vüsala çatmaları əsərdə təbii və inandırıcı 
çıxmış, bu məziyyətlərinə görə də «Cəmşid və Xurşid» 
məsnəvisi Salman Savəci bədii irsinin pərəstişkarları arasında 
müsbət qiymətləndirilimş və fars dilli ədəbiyyatda, eyni 
zamanda Azərbaycan ədəbiyyatının XIV əsr və sonrakı 
dövrlərində xüsusi təsir dairəsinə malik olmuşdur. 
Əsərin süjet xəttinin maraqlı cəhətlərindən biri Cəmşidin 
qəlbində ilk gənclik ehtiraslarının, məhəbbətin oyanması, 
məşuqəsi barədə düşünərkən keçirdiyi həyəcanların verilməsi 
 140
momentləridir. 
Çin fəğfuru oğlunun aşiq olduğunu görəndə pərişan olur. 
Şapur şah Cəmşidin  «ağlını itirəcəyindən, divanəliyindən» 
ehtiyat edir, qorxuya düşür. 
Fəğfur oğlunu yanına çağırtdıraraq lazımi nəsihətlər verir, 
onu bu yoldan çəkindirməyə çalışırsa da faydası olmur. Şah 
fərman verir, Çin mülkünün seçmə gözəlləri səf-səf düzülür. 
Ata üzünü oğluna tutaraq deyir: 
سرزين خوبرويان       دل و طبعت آدامين راست جويان           پاى ...   
نامست؟ چه درين مجلس دالرامت آدامست         دالرام ترا آخر 
     
(100, 25) 
(Ey oğul, bu gözəllərin hansını ürəyin istəyirsə, seç! 
Buraya toplaşan gözəllərdən sənin qəlbini oxşayan hansıdır? 
Sənin qəlbini ələ alan gözəlin adı nədir?). 
Lakin Cəmşid atasından üzr istəyir və bu gözəllərdən heç 
birinin onun sevgilisi olmadığını söyləyir. Qoca şahın kədəri 
şair qələmi ilə təbii və inandırıcı boyalarla verilmişdir. 
Məsnəvidə verilən Mehrab adlı tacir surəti bəzi 
xüsusiyyətlərinə görə, Nizaminin «Xosrov və Şirin»indəki 
ağıllı, dünyagörmüş, «bütün yer üzünü qarış-qarış gəzmiş» 
Şapur obrazını xatırladır. Məhz onun ağıllı tədbirləri və məslə-
hətləri ilə çıxış yolu tapıla bilərdi. Mehrab Şamda, Səğsində 
olmuş, gah Rumda sövdəgərlik etmiş, gah da bütün Çini 
dolaşmışdı. Onda həm də bir rəssam qabiliyyəti vardır. Mehrab 
Cəmşidin nədimi, eyni zamanda yaxın dostudur. Gənc şahzadə 
Mehrabı çağırtdıraraq başına gələnləri ona nəql edir. Mehrab, 
eyni zamanda «Xosrov və Şirin» əsərindəki rəssam Şapurun 
prototipidir. Şapur Xosrova Şirin haqqında hekayəti danışdığı, 
onun rahatlığını əlindən alıb qəlbindəki eşqini alovlandırdığı 
kimi, Mehrab da Rum qeysərinin gözəl qızı Xurşidi ona 
tərifləyir. Mehrab Cəmşidə söyləyir ki, mən çox gözəllər 
görmüşəm, lakin: 
 141 
از ين خوبان آه من ديدم بهر بوم    نديدم مثل دخت قيصر روم 
   
او در نقابست        ميان ماه رويان آفتابست                      مه از شرم رخ   
 (100, 27) 
(Hər ölkədə belə gözəllərdən ki görmüşəm, Rum 
Qeysərinin qızı kimisini görməmişəm. Ay onun üzündən 
utandığından üzünə niqab çəkmişdir. O, ay üzlülərin içərisində 
bir günəşdir). 
Mehrab Xurşidin şəklini Cəmşidə göstərdikdə şahzadə: 
ون بر جمال صورت انداخت        همان دم صورت ناديده بشنا خت چنظر 
       
(100, 29) 
(Elə ki, o surətin camalına nəzər saldı, həmin vaxt üzünü 
görmədiyi gözəli tanıdı). 
Cəmşid yuxuda gördüyünün həmin gözəl olduğuna şübhə 
etmir, qızı axtarıb tapmaq üçün Mehrabdan kömək istəyir. O isə 
cavabında yolun çox çətin və keçilməzliyini, hər qarışında 
cəngəllik, dəniz, dağ, div və yırtıcı heyvanlar olduğunu söyləyir 
və onu bu yoldan çəkindirmək istəyir. Lakin Cəmşidin qərarı 
qətidir. Yalnız bir çətinlik varsa, o da atasının yol tədarükünə 
razılıq verməsidir. 
Mehrabın Çin fəğfurunun yanına yollanması, ondan səfərə 
çıxmaq üçün icazə istəməsi, Şapur şahın bu xəbəri eşitcək 
kədərlənməsi, onun dil töküb oğluna yalvarması və s. səhnələri 
əsərdə maraqlı oxunan yerlərdəndir. Məsnəvinin bu hissəsində 
oxucu hər addımda real həyat lövhələri ilə üzləşir. 
Şair təxəyyülü hadisələri yaşadığı dövrün cəmiyyətinə 
köçürərək onu həyatiləşdirmişdir. 
Oğlunun hərəkətlərinə qarşı Çin fəğfurunun dilindən çıxan 
etiraz sözlərində hər şeydən əvvəl, valideyn narahatlığı, övlada 
qarşı qayğıkeşliklə çırpınan ata qəlbinin döyüntülərini görürük: 
«Ey tərlanım, əlimdən uçma, qocalmışam. Ayrılıq olsa, bir də 
səni görməyimə ümidim yoxdur. Mən ömrümü artıq başa 
 142
vurmuşam. Dünyada səndən başqa övladım yoxdur» (100, 32). 
Salman Savəci ata ilə oğul arasındakı həyəcanlı görüş 
səhnəsini verməklə məsnəvinin süjetindəki dramatizmi 
qüvvətləndirmişdir. Şair yeni nəslin nümayəndəsi olan 
Cəmşidi, onun düşüncələrini oxucunun gözü qarşısında real 
surətdə canlandırdığı kimi, qoca nəslin nümayəndəsi atanı da 
realist planda vermişdir. Cəmşid xəyalpərvər olsa da, öz həyati 
düşüncələrini real həyatda axtarır. Köhnə adət-ənənə tərəfdarı 
olan atanın həyati düşüncələri, övladının taleyi üçün keçirtdiyi 
narahatlığı isə tamamilə təbii və inandırıcı əks olunmuşdur. 
Lakin Mehrabın ağıllı tədbiri qarşısında şah əlacsız qalıb səfər 
tədarükünə razılıq verir. Əsərin bu hissəsindən sonra süjet xətti 
sırf romantik planda davam etdirilir. Cəmşidin yolda pərilər 
məskəninə çatması, əjdaha və divlə vuruş səhnəsi, gəmisinin 
dəryada qərq olması, pərilər padşahı Nazpərvərdin köməyi ilə 
nicat tapması, dənizdən üzərək insan yaşamayan, hər tərəfdə vəhşi 
heyvanların qorxulu, dəhşətli nərələri eşidilən cəngəlliyə düşməsi 
və s. kimi romantik səhnələr yaradan şair sözsüz ki, xalq 
əfsanələrindən istifadə etmişdir. Bu da Yaxın və Orta Şərq xalq-
ları, xüsusilə Azərbaycan şifahi xalq ədəbiyyatından irəli gələn 
təsirlərlə əlaqədardır. 
Cəmşidin öz adamlarını yolda tapdıqdan sonra Xurşidi 
görməsi ilə hadisələr  yığcamlaşır və əsərin süjet xətti daha da 
canlanır. 
Salman Savəci ilk dəfə Cəmşidlə Xurşidin görüş səhnəsini 
zəngin bədii boyalarla, yüksək şairanə ilhamla təsvir edir: 
… Xurşid alaçığın içərisində oturmuşdur. Gözəllər onu 
dövrəyə almışlar. Çadırın ətrafında toplaşmış bu gözəllərin 
içərisində pəri üzlü Xurşid bir üzük qaşına bənzəyirdi (86, 85). 
Cəmşid həmin çəmənzara gəlir. Aşiq və məşuqə bir-birinə 
uzaqdan tamaşa edirlər. Bu səhnəni şair belə təsvir edir: 
دو مه مى ساختند از دور باهم              نظر مى باختند از دور با هم 
    
 143 
ردهء شرم پرم          ملك بر داشت از رخ گو از خورشيد شد چل گهواى 
       
(100, 85) 
(İki ay uzaqdan bir-birinə işıq saçırdı. Onların nəzərləri bir-
birinə baxırdı. Gülün nəfəsi Günəşin istisindən hərarət alanda, 
şahzadə üzündən utancaqlıq pərdəsini götürdü). 
Bununla da iki aşiqin məhəbbət macərası başlayır. 
Şair hər iki gəncin daxili həyəcanlarını təsirli, canlı 
vermişdir. Lakin feodal zəmanəsinin mövcud qayda-qanunları 
onların vüsala çatmasına imkan vermirdi. Ona görə də hələ ilk 
anlardan dayəsi Ketayun Xurşidə nəsihətlər verir, ona qeysər 
qızı adını təmiz saxlamağa, dedi-qodudan yaxasını 
saqındırmağa çalışırdı. Dayə Xurşidi tənəli sözlərlə danlayır və 
başa salırdı ki, ata-anasının tanımadığı bir gənclə  bu cür açıq 
görüşlər yaraşmaz (100, 87). 
Digər tərəfdən də Mehrab Cəmşidə ağıllı nəsihətlər verir, 
onu təmkinli olmağa çağırır, ona inci tək sözlər seçib söylədiyi 
və ehtiyatlı davranmağı məsləhət görür (100, 83). 
Şair burada oxucalarına «Leyli və Məcnun» əhvalatını 
xatırladır. Hər iki aşiqin halını, düşdüyü vəziyyətləri onlarla 
müqayisə edir. Sevgililər onları əhatə edən mühitin azad 
sevgiyə bir maneə olduğunu bilsələr də bir-birinə olan məhəb-
bətlərini gizlədə bilmirlər. Günlər keçdikdə onların məhəbbəti 
daha da artmağına baxmayaraq bir-birinin üzünə həsrət 
qalırdılar. 
Nəhayət, Xurşid adət-ənənələrin əsiri olan anası Əfsərin 
hökmü ilə qala zindanına atılır (100, 98), Cəmşidsə onun 
dərdindən Məcnuntək səhralara düşur, vəhşilərlə dolanır (100, 
100). Vəfalı dostu Mehrab Cəmşidi dağlarda-səhralarda axtarır 
və ona: 
مكن زارى آه از زارى و شيون           نيفزايد بجز شادى دشمن 
   
(100, 104). 
 144
(Ah-zar eləmə ki, şivən qoparmağın, ah-zar etməyin 
düşmənin şadlığını artırmaqdan başqa bir xeyir verməz), - deyə 
öyüd-nəsihət verirdi. 
Buraya qədər əsərin sujet xəttində Cəmşid nə qədər mətin, 
iradəli bir qəhrəman, yenilməz bir cəngavər kimi göstərirlirsə, 
bu anlarda o, müvazinətini itirir, ümidsizliyə qapılır. Salman 
qəhrəmanın bu cəhətlərini daha qabarıq vermiş, onu səhraya 
salmış, vəhşilərlə ünsiyyət bağladığını göstərməklə əsərin 
dramatizmini romantik səhnələrdə qüvvətləndirmək istəmişdir. 
Şair hər iki aşiqin ayrılıq səhnəsini təsvir edərkən onların 
bir-birinə sədaqətini, vəfasını bədii tərzdə təsvir edir. Xurşid 
Cəmşidlə, Cəmşid isə Xurşidlə məktublaşırlar. Hər ikisi 
zəmanənin cövr-cəfasından şikayətlənir, məktub vasitəsilə biri 
digərinin halından xəbərdar ola bilirlər (100, 109, 117). Cəmşid 
Xurşidə yazdığı məktubda onu «dünyanın isti və soyuğunu 
görməyən nazik bədən» adlandıraraq, qaranlıqda yanan şam 
kimi məhbəsin küncündə oturub çəkdiyi əziyyətləri, onun kölə 
vəziyyətini, ixtiyarsızlığını xatırlayırdı. Lakin Cəmşid öz sevgi-
lisinin köləliyinə, zahirdə xöşbəxt görünən, əslində isə bədzəxt 
və zavallı, həyatdan məhrum olan bu qızın çəkdiyi iztirablara 
qarşı etiraz edib dərdini bir kəsə deyə bilmirdi: 
ويم             عالج درد دل را از آه جويم گنهان خود را با آه پغم 
   
(100, 110). 
(Özümün gizli qəmimi kimə deyim, ürəyimin dərdini və 
əlacını kimdə tapım?) 
Salman Xurşidin düşdüyü ağır vəziyyətin təsvirində onun 
dililə zəmanədən və öz halından şikayətlərində, eyni zamanda 
özünün yaşadığı mühit, feodal-patriarxal həyat haqqında 
oxucularında müəyyən təsəvvürlər yaratmışdır. Xurşid də 
hicran atəşində yanır. Onun ah-naləsi düşdüyü qul vəziyyətini 
dərk edərək etiraz səsini ucaldan bir gəncin keçirdiyi 
iztirablardır: 
 145 
 
زهجران جان من بر لب رسيده          آسى اين محنت از هجران نديده 
         
ريان گران       شب و روزم حزين و زار و و عود از تاب هجچهمى سوزم 
           
(100, 117) 
(Ayrılıqdan ruhum dodağıma çatmışdır. Heç kəs hicrandan 
belə bir möhnəti görməmişdir. Bu hicran qəmindən ud tək 
yanıram. Gecəm və gündüzüm inilti, ağlamaq və ah-zarla 
keçir). 
İslam dünyasında qadınların vəfasızlığından çox dəm 
vurulduğuna baxmayaraq, Nizaminin Şirini kimi Salman da 
Xurşidi bunun əksinə qoyur, onu vəfa və sədaqət simvolu kimi 
ülviləşdirir. Xurşidin düşüncələri, ağıllı mühakimələri ilə 
Cəmşidə təsəlli verməsi, müvəqqəti çətinliyə mətanətlə sinə 
gərmək lazım olduğunu Cəmşidə tövsiyə etməsi ilə şair öz 
dövrünün ədəbiyyatına zəmanəsinin ağır kədər və müsibətlərinə 
dözümlü olan müsbət, fədakar qadın obrazı gətirmişdir. 
Şair hadisənin inkişafını elə qurmuşdur ki, oxucu istər-
istəməz qəhrəmanlarının qaranlıq mühitə qarşı etirazlarını 
onların öz hərəkətlərində, apardıqları mübarizədə görür və 
onlara haqq qazandırırdı. Bu yolda yalnız əsərin baş qəhrə-
manları təkbaşına vuruşmurlar, onlara öz arzularına çatmaqda 
başqaları: Mehrab, Şəkər kimiləri də kömək edirlər. 
Qeyd etməliyik ki, Salman Savəci Şərq ədəbiyyatında 
məhəbbət mövzusunda özündən əvvəl yazılmış «Leyli və 
Məcnun», «Xosrov və Şirin», «Yusif və Züleyxa», «Vamiq və 
Əzra», «Veys və Ramin» və s. kimi əsərlərlə tanış olmuş, eləcə 
də yeri gəldikcə «Cəmşid və Xurşid» əsərində həmin 
poemaların üslubi xüsusiyyətlərindən istifadə etmiş, onların 
qəhrəmanlarını xatırlamışdı. Əsərin bir yerində – Xurşidin 
Şahnazdan Cəmşidin halını xəbər aldığı səhnədə şair Şirin, 
Fərhad, Vamiq, Əzra kimi qəhrəmanların adlarını xatırlamışdır: 
 146
 
فتند گفتند                حديث ذره با خورشيد گيكايك قّصهء جمشيد 
    
ردند سپبشيرين قّصهء فرهاد بردند              به وامق نالهء عذرا 
    
(100, 115) 
(Cəmşid rəvayətini bircə-bircə dedilər, Zərrə ilə Günəşin 
hədisini söylədilər. Şirinə Fərhadın əhvalatını, Vamiqə Əzranın 
naləsini danışdılar). 
Salman Savəci öz dövründə pulun, sərvətin feodal 
dünyasında oynadığı rolu yaxşı bilirdi. Ona görə də şair hər bir 
çətinliklərdən çıxmaq üçün pul sərf eləyən Mehrabı o dövrün 
insanlarının tipik obrazı kimi ümumiləşdirmişdir. Salmanın 
bəzi hallarda «Çin surətgəri» (Çin rəssamı) (100, 125) 
adlandırdığı Mehrab «böyük miqdarda ləl və gövhər götürüb 
Xurşidin anası Əfsərin yanına yollanır» (100, 126). O, hətta 
kənizlərə qızıl və bəzək şeyləri, lələlərə və  qulluqçulara 
qiymətli hədiyyələr bağışlamaqla,  bir sözlə hamını ələ ala bilir 
və məsələnin həllini asanlaşdırır. Hələ bu vaxta qədər Cəmşidin 
kim olduğunu yaxşı bilməyən Əfsərin sualının cavabında 
Mehrab tabağın üstündən örtüyü götürür. Ləl-cəvahiratı görən 
Əfsər həm bu işə heyran olur, həm də yaranmış vəziyyətdən 
«xəcalət çəkir», eyni zamanda Xurşid barədə  fikrə gedir (100, 
128-129). Bundan sonra əsərin süjet xəttində yeni bir dönüş 
mərhələsi başlayır. 
Şair Cəmşidə rəqib çıxmış Şam şahzadəsi Şadişahla 
qarşılaşdırır və bütün xüsusiyyətlərinə görə qəhrəmanı hər 
bir rəqabətdən, sınaqdan çıxararaq ona üstünlük verir. 
Salman Savəci əsərin sonunu, demək olar ki, Cəmşid üçün 
imtahan hissəsi kimi vermişdir. Onun bütün müsbət 
xüsusiyyətləri həm ədəb-ərkan məclislərində, həm öz dövrü 
üçün məşhur olan quy və çövkan oyununda, ov zamanı 
göstərdiyi çeviklikdə, aslanla vuruşmasında və ona qalib 
 147 
gəlməsində, eyni zamanda ağır müharibə meydanında qələbəsi 
ilə tipikləşdirilmişdir. 
Əsər Cəmşidin öz səadətinə çatması ilə bitir. Qeysərin 
razılığı ilə nikah kəsilir. Rum qeysəri qızı Xurşidi böyük bir 
təntənə ilə Cəmşidə ərə verir. Cəmşid ata-anasını görmək 
arzusunda olduğunu Rum qeysərinə bildirir və ondan icazə 
alaraq Xurşidlə bərabər vətəninə yola düşür. 
Bir cəhəti də qeyd etməliyik ki, Əssar Təbrizinin «Mehr və 
Müştəri» əsərinin sonu da eyni süjet düyünü ilə tamamlanır. 
Burada da Mehr Müştərinin məsləhəti ilə Keyvan şahın qızı 
Nahidlə evləndikdən sonra onun razılığı ilə dostu Müştərini və 
segilisi Nahidi də götürüb vətəninə yollanır. 
Əssar Təbrizinin «Mehr və Müştəri» poemasındakı Müştəri 
surəti S.Savəcinin haqqında danışdığımız məsnəvisindəki 
Mehrab surəti ilə bir sıra xüsusiyyətlərinə görə uyğundurlar. 
Maraqlıdır ki, «Mehr və Müştəri»də də sonluq  eynilə «Cəmşid 
və Xurşid»dəki kimidir. 
Cəmşidin ayrılıq həsrətini çəkən atası Şapur şah Cəmşidlə 
Xurşidi təntənə ilə qarşılayır və gözəl bir toy büsatı qurduqdan 
sonra şahlıq tac-taxtını ona tapşırır (100, 172), Mehrin atası 
Şapur şah da eyni hərəkəti edir. 
Bu qeydlərimizdən göründüyü kimi, Salman Savəcinin 
«Cəmşid və Xurşid» məsnəvisinin süjet quruluşunun onun 
müasiri Əssar Təbrizinin «Mehr və Müştəri» poemasına 
müəyyən dərəcədə təsiri olmamış  deyildir. Lakin Salman 
Savəci məsnəvini nikbin bir əhval-ruhiyyə ilə bitirir. Uzun 
zəhmətdən sonra Cəmşid öz ata yurduna qayıdır və xoşbəxt 
həyat sürür, Əssar Təbrizi isə «Mehr və Müştəri» poemasının 
sonunu əsərin qəhrəmanlarının ölümü ilə tamamlamışdır. 
Salman Savəcinin çox zəngin, rəngarəng yaradıcılığında 
«Cəmşid və Xurşid» məsnəvisi xüsusi yer tutur. Salmanın 
məhəbbət mövzusunda qələmə aldığı bu əsər XIV əsr şəraitində 
azad məhəbbətə can atan gənclərin arzularını ifadə edir. 
 148
S.Savəci bu dastanda sevən aşiqlərin real həyatda məhz 
mübarizə aparmaqla öz arzularına çata biləcəkləri ideyasını irəli 
sürmüşdür. Şairin qəhrəmanları həyati insanlardır. Onlar 
çətinlik qarşısında aciz qalmaq istəmirlər, ömürlərinin sonuna 
qədər bir-birinə çatmaq üçün çarpışmağa hazır olduqlarını 
sübut edirlər. Şair əsərdə övladlarının taleyi ilə maraqlanan 
ataların simasında saf məhəbbət yolunda vəfa göstərən 
övladlara qarşı güzəştə gedən, onların taleyi ilə maraqlanan 
valideynlərə haqq qazandırır. Cəmşid hökmdar oğlu olmasına 
baxmayaraq işə həmişə məsləhətdən sonra başlar və 
müvəffəqiyyət əldə etmək üçün hər bir çətinliyə mətanətlə sinə 
gərirdi. O, ağıllı, tədbirli, iş bilənlərdən məsləhət alır, bir 
şahzadə, həm də sadə bir  insan kimi inkişaf edir, böyüyürdü. 
Tacir Mehrab Cəmşidin ən yaxın məsləhətçisi, yol göstərənidir. 
Məsləhəti xoşlayan, ağıllılardan öyrənməyə çalışan şahzadə 
Cəmşid Rum səfərinə gedərkən yolüstü qoca keşişdən dəyərli 
tapşırıqları məmnuniyyətlə qəbul edir. Həmin epizod Nizami 
Gəncəvinin «İskəndərnamə» poemasındakı İskəndərin zülmətə 
gedərkən səhrada dünyagörmüş qocadan faydalı məsləhətlər 
alması səhnəsini xatırladır. 
Salman Savəcini orta əsr feodal dövrünün bir çox 
şairlərindən fərqləndirən cəhətlərdən biri də odur ki, o, bu 
məsnəvidə məhəbbəti dini-mistik mənada başa düşmür, onu 
təriqət şairi kimi izah etmir. Şair yaşadığı XIV əsr patriarxal-
feodal mühitində valideynlərin iradəsi ilə ailə qurmaq 
adətlərinə qarşı çıxmışdır. Biz bütün əsər boyu Salmanın nikbin 
bir mövqe tutduğunu görürük. O, insanın ən ülvi hisslərinin 
ifadəsi olan məhəbbət uğrunda mübarizəsində qəhrəmanın 
mübarizə yolunu işıqlandırır, Məcnun kimi aciz deyil, əksinə 
mərd və mübarizdir. Doğrudur, Cəmşid bəzən səhralarda 
təkbaşına gəzir, vəhşilərlə ünsiyyət saxlayır, pərilər və cinlər ilə 
qarşılaşır, dəniz atına minərək dənizdən keçir, çətinliyə 
düşdükdə pərilər padşahı Nazpərvərdi köməyə çağırır, onun 
 149 
vasitəsilə çətinlikdən nicat tapır, divlə, əjdaha ilə vuruşur… və 
s. 
Qeyd etmək lazımdır  ki, «Cəmşid və Xurşid» tarixi bir 
material əsasında yazılmış əsər deyil, şairin sevgi haqqında 
romantik bir dastan yaratmaq təxəyyülünün məhsuludur. 
Romantik hadisələr isə xalq ədəbiyyatında real cizgilərlə 
verildiyindən, Salman Savəci də özündən əvvəl yazıb-yaradan 
Şərq şairlərinin əksəriyyətinə xas olan belə bir ənənəvi 
səciyyədən uzaqlaşmamışdır. 
Yazıçı əsərdə o dövrün milli adət-ənənələrini həyatdan 
almış, düzgün göstərmişdir. Həm Cəmşidin, həm də Şadişahın 
Rum qeysəri tərəfindən hörmətlə qarşılanması, elçilik səhnələri, 
Xurşidin gəlin köçürülməsi, onun nikah mərasimi, gəlinin 
bəzədilməsi, məşşatələrin gəlinin üzünə güzgü tutması, 
bəzəmələri, əl-ayağına həna yaxmaları, bəylə gəlinin əllərində 
şam tutmaları (100, 161-162) və s. bu günkü gün üçün də 
Yaxın Şərq, eləcə də Azərbaycan xalqının həyatında milli 
ənənə kimi davam etməkdədir. 
Toy, müharibə, aşiqlər arasındakı rəqabət, birinin məğlub 
olması, digərinin qalib çıxması səhnələri məsnəvidə inandırıcı 
boyalarla verilmişdir. Bu səhnələr hər bir dini-mərasimi 
rənglərdən azaddır. 
Əsərin sonluğu elə qurulmuşdur ki, oxucular qarşılıqlı 
məhəbbətin qalib gəlməsinə qəlbən şad olur, onu hüsn-rəğbətlə 
qarşılayırlar.  
Cəmşidi səfər zamanı öz ölkəsindən onunla səfərə yollamış 
adamlar  – xalqın nümayəndələri də müşayiət edirlər. Onlar 
sevimli şahzadələrini bir an belə tək buraxmır, daim onun 
köməyinə çatmağa çalışırlar. 
Salman Savəci şifahi xalq ədəbiyyatından bacarıqla istifadə 
edərək sevgi dastanı «Cəmşid və Xurşid» məsnəvisinin süjetini 
sənətkarcasına işləmiş, fars dilli Azərbaycan ədəbiyyatının o 
dövrkü inkişafına yeni bir zəmin yaratmışdır. 
 150
3.1.1. Surətlərin təhlili. Əsas və epizodik surətlərin 
səciyyəsi, bu surətlərin təsvirində nəzərə çarpan ümumiləşdirici 
və spesifik xüsusiyyətlər.  
Məlum olduğu üzrə Yaxın Şərq ədəbiyyatında poema janr 
forması özünün yaranma tarixi cəhətdən çox qədimdir. 
Məsələn, Yaxın Şərqin ilkin yazılı abidələrindən hesab edilən 
«Avesta», xüsusilə onun «yəştlər» adlanan hissəsi dünyanın ən 
mühüm və qədim mənzumələrindən sayılır. Dünya 
ədəbiyyatında Homerin «İliada» və «Odisseya» dastanları, hind 
dastanlarından «Ramayana» və «Mahabharata», Əbülqasim 
Firdovsinin «Şahnamə», həkim İranşah Əbülxeyrin 
«Bəhmənnamə» (hicri  V-VI, miladi X-XI əsrlər), Əsədi 
Tusinin «Kərşəsbnamə»si, eləcə də Nizami Gəncəvinin «Yeddi 
gözəl» əsərindəki bəzi fraqmentlər və s. bu kimi dastanlar Şərq 
xalqları arasında geniş yayılmış hekayətlər və rəvayətlər 
əsasında meydana gəlmişdir. Elə dastanlar da vardır ki, bunlar 
şairin bilavasitə öz təxəyyülünün, romantik ilhamının 
məhsuludur. İran alimlərindən Zəbihulla Səfanın təbirincə desək, 
burada şairlər əsasən sərbəst hərəkət edir, lakin mövzunu 
işləyərkən epik dastanlar üçün mövcud olan ümümi yolla 
gedirdilər (94, 5). 
Orta əsr Yaxın Şərq şairlərinin əksəriyyəti sonuncu səpkidə 
əsər yaradarkən istər-istəməz şifahi xalq ədəbiyyatında mövcud 
olan əfsanə və rəvayətlərdən də istifadə etmiş, hər hansı bir 
əfsanə və rəvayətin də qələmə alınmasında, onu əsərinin süjet 
xəttinə daxil edəndə xüsusi bir ustalıq göstərməyə çalışmışlar. 
Bir sözlə, həyati, real səhnələrlə əfsanəvi epizodlar bu cür 
əsərlərdə üzvi bir vəhdət təşkil etmişdir. Hətta yeni olmayan 
əfsanəvi lövhələrin ustalıqla işlənməsi də bu kimi sənətkarlara 
şöhrət qazandıra bilmişdir. 
Məlumdur ki, «Firdovsidən əvvəl də başlanan «Şahnamə» 
mövzusunda Məsudi Mərvəzi, Dəqiqi də qələm çalmışlar, lakin 
Firdovsi öz istedadı ilə bu mövzuya son qoymuşdur» (94, 10). 
 151 
Yaxud Nizaminin başladığı mövzular özündən neçə-neçə əsr 
sonralar bir çox cavablarla qarşılandı. Hər iki sənətkar müxtəlif 
yolla gedərək, biri cəngavərliyin, qəhrəmanlığın, digəri isə 
məhəbbətin, həqiqi eşqin qələbəsinin simfoniyasını yaratdılar. 
Hər iki yol, hər iki üslub gələcəyə eyni dərəcədə 
pərəstişkarlarını tapmış, ayrılıqda öz fərdi xüsusiyyətlərini 
saxlayaraq təqlidə, nəzirəyə çevrilmişlər. 
Əgər mənzum dastanların təşəkkülü Yaxın Şərqin fars dilli 
ədəbiyyatında sasanilər dövrünə təsadüf edirsə, sonralar, ərəb 
istilası zamanı bu səpki tənəzzülə uğrayır, samanilərin vaxtında 
təkamül mərhələsini keçirməyə başlayır (94, 17) və özünün 
gələcək inkişafını tapır (94, 38). 
Zəbihulla Səfanın göstərdiyi kimi, İranda milil dastanların 
yaranması X-XI (hicri V əsr) ortalarından sonrakı vaxtlara 
təsadüf edir. Bu vaxtlar yaranan dastanlar əsasən şahzadə və 
əyanların adı ilə bağlı olurdu. Məsələn, «Gənce Kavus», 
«Gənce Əfrasiyab», «Ayine Cəmşid», «Bağe Səyavuş», «Kine 
İrəc», «Keyxosrovi», «Kine Səyavuş»  … və s. (94, 39). 
Bu ənənə sonralar da davam etmişdir. Salman Savəcinin 
«Cəmşid və Xurşid» məsnəvisinin əsas və baş qəhrəmanı 
Cəmşidin adına biz hələ Firdovsinin «Şahnamə»sindən də 
əvvəlki çox qədim mənbə olan «Avesta»da* rast gəlirik. Məlum 
olduğu üzrə «Avesta» zərdüştilərin müqəddəs kitabı olmuşdur. 
Bu kitabə əsasən 9 babdan (fəsildən) ibarət idi. Bəzi 
tədqiqatçıların fikrincə, həmin kitabənin banisi Zərdüşt yeni 
eradan əvvəl X əsrdə ömür sürmüşdür. «Avesta»nın (94, 30) 
ayrı-ayrı hissələrinin yaranma tarixi dəqiq təyin edilməmişdir. 
Lakin «qissə və hədislər»dən ibarət hissələrdən ən qədimi 
təxminən həxamənşilər dövrünə aid edilən «Yəsna»dır (II bab). 
Avestanın ən qədim yəsnaları Cəmşid, Zöhhak, Fəridun, 
                                                 
* Бу барядя ятрафлы мялумат цчцн бах: Маковельский А.О., Авеста, 
Баку, АН, 1960. 
 152
Kərşasb və b. ilə əlaqədardır (94, 32). Bu kitabə Makedoniyalı 
İskəndərin Yaxın Şərqə həmləsindən əvvəl böyük bir əsər 
olmuşdur. Roma tarixçisi Polinus (eramızdan əvvəl I əsr) 
göstərmişdir ki, yunan tarixçilərindən Hermipos Zərdüşt 
dininin şərhi və izahı üçün 20 cildlik və hər cildi 100 min beyt 
olan kitabından istifadə etmişdir. İskəndərin həmləsi zamanı o 
kitabə bərbad olmuş, Əşkanilər dövrünün sonları və sasanilər 
dövrünün əvvəllərində «Avesta»nın pərakəndə düşmüş 
parçaları və salamat qalmış hissələri marağa səbəb olmuş və 
cəmi 21 nüsxə düzəldilmişdir. Bunlar da tədricən itib-batmış, 
lakin bəzi səhifələri qorunub saxlanıla bilmişdir. Bu səhifələrin 
qısa xülasəsi qərb alimlərindən Dinkert tərəfindən şərh 
olunmuşdur (94, 30). 
Bu göstərdiklərimizdən başqa kitabənin  diqqətəlayiq 
yerlərindən olan dini-əsatiri mahnılar, mənzum dastanlar, milli 
rəvayətlər və s. verilən 5-ci yəşt-Abanda bir sıra şahlar, 
pəhləvanlarla yanaşı Cəmşidin də adına rast gəlinir. Cəmşid 
«Mahabharata» adlı mənzum hind dastanında «َيم» (Yəmə), 
«Avesta»da «ييم» (Yim) kimi verilmişdir (94, 398). 
«Avesta»nın pəhləvi dilindəki təfsirində bu ad «يمشت» (Yəmşət) 
– dir (94, 407). «Avesta»da «şəd», yaxud «şid» sonluğu « 
 ,Xshaeta) kimi verilir. Bəzi şərqşünas alimlər (Məsələn) «خشئت
Anderas) «Xişət» sözünü «hökmran» kimi tərcümə edir və 
Xurşid (Günəş) sözünün «هور خشئت» (Hvərə- Xşaeta) sözündən 
olduğunu və bunun da «ulduzların şahı» mənasını verdiyini 
iddia etmişdir (94, 411). Avropa şərqşünaslarından Lomel 
(Lommel)  də Anderasın bu fikrinə şərik olur, çünki o da belə  
bir müddəa yeridir ki, Yimxiş’ət sözü Şahların Cəmi (yaxıd 
şahlar şahı Cəm və ya Cəm padşah) mənasını verir. Zahirən bu 
alimlər «Xiş’ət» sözünün kökünü «Xshay» bilmişlər. 
 Xshayathia) həxamənşilərin kətibəsində də)خشايشٌيه   
verilmişdir. Buradakı «Xşayasiya» fars dilinə tərcümə olunanda 
«şah» mənasını verir. Lakin bəzi alimlər isə خشئت sonluğunu 
 153 
«aydın», «işıqlı», «şəfəq saçan»  mənasında başa düşürlər (94, 
410-411). Zənnimizcə, sonuncu mülahizə daha inandırıcıdır. 
Zəbihulla Səfa bu baxımdan yazırdı: 
 
 نام جمشيد آمده است، در ۵، ۴، ٣ معروف به هوم يشت فقرات ٩ يسناى در
رسيد نخستين آسى آه ترا از ميان آدميان آماده پاين فقرات زردشت از هوم 
هونت است نگفت آه اين و يوگسخ پا دشاهى يافت؟ هوم در چه پاساخت آيست و 
له خوب  گصاحب" ييم خشئت"سرست، بنام پدشاهى آه باو داده شد تولد پاو 
ريستن نگون چه او نگا آسى آه –ديدأر شد پباشكوهترين آسى آه بر زمين 
 خورشيد بود            
(94, 399) 
 
(Hum Yəşt adlı məşhur 9-cu yəsnanın 3,4 və 5-ci 
fəqəratlarında Cəmşid adı verilmişdir; bu fəqəratlarda Zərdüşt 
Humdan soruşdu: Səni ilk dəfə adamlar arasından çıxaran 
kimdir və o, hansı padşah idi? Hum cavab verdi ki, bu – 
Viyongəhunətdir və padşahlıq ona veriləndə onun «Yimxiş’ət» 
adlı bir oğlu oldu; onun da yaxşı sürüsü və əzəməti yer üzünü 
tutmuşdu (bürümüşdü), o, Günəş tək parlaq idi (baxışı Günəşə 
bənzərdi). 
Zəbihulla Səfa pəhləvi mənbələrinə əsasən Cəmşid adını 
belə izah edir ki, Cəm  onun əsil adı, «şid» (Biz bundan əvvəl  
 шиз) sonluğunun mənasını verdik) isə) (شيذ) şid), yaxud) (شيد
ləqəbidir. Qeyd etməliyik ki, bəzi hallarda avestaşünaslar 
Cəmşidi Kəyumərs, Hüşəng və İranın ilk hökmdarlarından biri 
Təhmurəs kimi, Şərq tarixçiləri isə  Nuh oğlu Samın oğlu 
Ərfəhşədin oğlu Viyonchanın oğlu hesab edirlər (94, 4). 
Firdovsinin «Şahnamə»sindəki Cəmşid öz xüsusiyyətləri 
ilə pəhləvi xudaynamələrindəki adı çəkilən Cəmşidə bənzəyir 
ki, bu Cəmşid qədim rəvayətlərə görə ilk böyük şahlardan 
olmuş, cəmiyyəti təbəqələrə bölmüş, şəhər və kəndləri bina 
etmiş, insanlara ləzzətli yeməkləri öyrətmişdir və s. 
İran və hind əfsanələrində də bəzən Cəmşidin adı çəkilmiş, 
 154
hətta pəhləvan kimi haqqında dastan da verilmişdir. 
Sultan Səncər Səlcuqi dövründə naməlum bir müəllif 
tərəfindən qələmə alınmış «Məcməlüt-təvarix»dəki (hicri 520-
1126 miladi) bir qeydi də xatırlamaq lazımdır. Bu əsərin 
müəllifinə görə: 
م او جم بود اّما آن نيكوئى و روشنائى آه از وى تافتى جمشيد جمشيد، نا
ويند و خورشيد يعنى آفتاب گنانكه آفتاب را خور چفتندش و شيد روشنى باشد گ
...                                               روشن  
(132, 5)  
(Cəmşidin (əsil) adı Cəm idi, amma sifətinin və əxlaqının 
gözəlliyinə görə ona Cəmşid deyərdilər. Şid, - parlaq deməkdir, 
necə ki, Günəşə «Xur» (hur) deyilir. Xurşid də «İşıqlı Günəş» 
(Aftab) mənasındadır). 
«Kərşaspnamə» (458 hicri-1065/66) miladidə 
tamamlanmışdır. Müəllifi Əbu Nəsr Əli bin Əhməd Əsədi Tusi 
(vəfatı 465 hicri - 1072)/73 miladi) əsəri Kərşasp pəhləvanın 
Hindistana, Afrikaya səfər və yürüşlərinə, onun əjdaha, div və 
bəbirlərlə mübarizəsinə həsr etmişdir. Zənnimizcə, Firdovsinin 
«Şahnamə»sinə təqlidən yazılan bu əsəri ilk mənzum 
dastanlardan hesab edənlər səhv etmirlər. Yuxarıda adını 
çəkdiyimiz müəllif bu əsərində Cəmşidi bir cəngavər kimi göstərir 
və onun hind hökmdarı Mehracla müharibələrini, nəhayət, ona 
əsir düşərək Zehhak tərəfindən balıq sümüyündən düzəldilmiş 
mişarla ikiyə bölündüyünü təsvir etmişdir. 
Maraqlıdır ki, Salman Savəcinin Cəmşidinin müharibə 
etdiyi Mehrac Şam hökmdarıdır, Cəmşid isə Çin fəğfurunun 
oğlu kimi verilmişdir. Qeyd etməliyik ki, Nizaminin «Xosrov 
və Şirin»inə nəzirə yazılan əsərlərdən Nəvainin «Fərhad və 
Şirin» poemasında da Fərhad Çin xaqanının oğlu kimi 
verilmişdir.* Firdovsi isə «Şahnamə»sində bəzən türk xaqanını 
                                                 
* Бу барядя ятрафлы мялумат цчцн бах: Я.Няваи. Фярщад вя Ширин. 
Бакы, 1968. 
 155 
Çin xaqanı adlandırırdı. 
Xatırlatmalıyıq ki, «Şahnamə»nin ən böyük dastanlarından 
birində Kəştaspın Ruma səfəri və onun Rum qeysərinin qızı 
Ketayun ilə eşq macərası təsvir olunmuşdur, eyni zamanda bu 
da maraqlı cəhətdir ki, Salman Savəcinin «Cəmşid  və Xurşid» 
məsnəvisinin süjet xəttinə «Şahnamə» ilə əlaqədar mövzuların 
əsaslı təsiri olmuşdur. Əsərdə qəhrəmanlıq və məhəbbət 
mövzuları birləşmişdir. Əlbəttə, Firdovsiyə münasibətində 
Salman Cəmşidi qəhrəman, cəngavər kimi, Cəmşidlə Xurşidin 
tərənnümündə isə Nizami ənənələrinə sadiq qaldığını büruzə 
vermişdir. Doğrudur, Xosrov və Şirin mövzusu Firdovsidə də 
vardır. Lakin Firdovsinin qadına münasibətində ziddiyyət 
olduğundan onu deyilən səviyyəyə qaldıra bilməmişdir. 
Firdovsinin «Şahnamə» əsərində Cəmşid Təhmurəsin oğlu 
kimi verilmiş, o, əsərdə atasından sonra tacü-taxta sahib 
olmuşdur. 
ند او پراز پرانمايه جمشيد فرزند او                آمر بست يكدل گ
    
در               بر سم آيان بر سرش تاج زر پر آمد برآن تخت فرخ ب
     
(106, I c., 39) 
(Onun aliməqam oğlu Cəmşiddə şaha sonsuz ehtiram vardı. 
Ata təxti üstündə qərar tutaraq başına qızıldan tac qoydu). 
Firdovsi Cəmşidi ədalətli bir şah kimi təsvir edir: 
 
شت سرتاسر او را رهى گآمر بست بافر شاهنشهى                  جهان 
        
(106, I c., 39) 
(Olub şahlıq əzmi onun rəhbəri, 
Dalınca apardı bütün elləri) (16, 39) 
Firdovsiyə görə, nəinki insanlar Cəmşidin ardınca getmiş, 
hətta «divlər, pərilər, quşlar belə ona baş əyirdilər», Cəmşid 
«elləri işıqlı yola sövq edib, yaman əlləri qısaltdı», o, silah 
 156
qeydinə qalır» (16, 39), bir çox silah növləri və özünü müdafiə 
vasitələri: dəbilqə, zireh, sinəbənd, qılınc, nizə, zubin, sipər və 
s. hazırlamağı insanlara öyrədir (16, 39). Əlli il ərzində kətan, 
ipək, yun və qəzildən qiymətli paltarlar düzəltməyi, toxumağı 
öyrədir. İnsanları zümrələrə bölür, hər zümrəyə bir vəzifə 
tapşırır. O, divləri ram edir; onlar kərpic kəsir, möhtəşəm 
binalar, qəsrlər tikir, gözəl saraylar ucaldırlar (16, 39-40). Bir 
sözlə, Cəmşid «insanlara çox sirləri bəyan edir», Cəmşid «hər 
ölkəyə  gəmiylə yol açır», «belə padşah görməmişdi cahan», - 
deyə Firdovsi Cəmşidin şöhrətinin yer kürəsinin böyük bir 
ərazisinə yayıldığını söyləyirdi. Nəhayət, taxt düzəltdirməsi, 
istədiyi vaxt divlərin onu çiyninə alaraq göyə qaldırması və s. 
təsvir olunur. 
Firdovsi göstərir ki, o təxtin içində böyük hökmdar fəzada 
Günəştək qərar tutardı. Cahan onun təxtinə heyran qaldı, 
bəxtinə isə afərin söylədi. Xalq Cəmşidə gövhər nisar etdi, belə 
bir günə isə Novruz adı qoydular (106, I c.,  42). 
Cəmşiddə xudbinlik, eqoistlik əmələ gəlir, o, özünü 
hamıdan ağıllı və məğlubedilməz bir padşah hesab edir. Onda 
yaranmış bu və digər mənfi xüsusiyyətlərinə görə iranlılar 
üsyan qaldıraraq Cəmşiddən üz döndərdilər. Ərəb hökmdarı 
Zəhhak Cəmşidə qarşı qoşun göndərir. Cəmşid    əsir düşür: 
نگ يكايك ندادش زمانى درگه بچنگ          و ضّحاآش آورد ناچ
  
  ك بى بيم آرد              پاباّرش سراسر بدو نيم آرد            جهانرا ازو 
(106, I c., 49-50) 
(Zöhhak Cəmşidi ələ keçirdikdə bircə gün də ona aman 
vermədi və onu mişarla ortadan tən böldü. Cahan bir 
zülmkardan xilas oldu). 
Firdovsinin zülmkar kimi təsvir etdiyi Cəmşid 700 il şahlıq 
edəndən sonra «ömrünü bada vemrişdir» (106, I c., 50). 
Beləliklə, biz Cəmşidin qədim, həm də əsatiri bir ad olaraq 
xalq əfsanələri və Yaxın Şərq ədəbiyyatından gəldiyinə az-çox 
 157 
nəzər yetirdik. Salman Savəcidə isə «Cəmşid və Xurşid» 
tamamilə başqa orijinallıqla işlənmişdir. Yuxarıda «Şahna-
mə»dən misal gətirdiyimiz parçaların bədii tərcüməsini 
Azərbaycanın tanınmış şərqşünas alimi professor Mübariz 
Əlizadə etmişdir. «Yazıçı» nəşriyyatı 1986-cı ildə Mübariz 
Əlizadənin tərcüməsi və Azəroğlu, Məmmədağa Sultanov və 
Abbasəli  Sarovlunun redaktorluğu ilə Firdovsinin adı çəkilən 
əsərini 333 səhifə həcmində nəşr etmişdir. 
Biz bundan əvvəl də Salman Savəcinin «Cəmşid və 
Xurşid» məsnəvisinin hələ giriş hissəsində əsərin əsas qayəsini 
xalq rəvayətlərindən eşitdiyinə şairin işarə etdiyini 
xatırlamışdıq. İndi isə Cəmşid surətinin Salman Savəcinin 
məlum poemasında səciyyəsinə diqqət yetirək. 
Cəmşid surəti. «Cəmşid və Xurşid» məsnəvisinin əsas və 
baş qəhrəmanı Cəmşiddir. Əsərin süjet xətti və hadisələrin 
inkişafı onunla bağlıdır. O, Çin fəğfuru Şapurun yeganə 
övladıdır. Fəğfur onu bir ata kimi çox sevir, hətta canından da 
əziz tutardı (100, 11). Cəmşid şahın yeganə övladı olmasına 
baxmayaraq, ərköyünlük, şıltaqlıq etmir, əksinə, qəhrəmanlıqlar 
göstərir, igid və çevik bir gənc kimi yetişirdi. O, nizə, ox 
atmağı, qalxan tutub meydanda at səyritməyi, ov etməyi 
məharətlə öyrənir, onun bu şücaəti çoxlarının maraq və 
diqqətini özünə cəlb edirdi. O, eyni zamanda ağıl və hünər 
sahiblərinin məclisində iştirak edər, onların hikmətli 
düşüncələrindən dərs alardı. Salman Savəci Cəmşid surətini 
özünəməxsus cizgilər və boyalarla işləmişdir. Cəmşid 
açıqürəkli və səxavətlidir. Şadlanmaqdan, eyş-işrət məclisində 
iştirak etməkdən də kənarda qalmazdı. Həddi-büluğa çatan 
vaxtlarında yuxuda bir gözəl görür, bu isə onun qəlbində ilk 
məhəbbətin alovlanmasına səbəb olur. Meyin təsirindən və 
gördüyü yuxudan Cəmşid rahatlıq tapa bilmir. Yuxudan 
sərsəmcəsinə oyanaraq ah-nalə edərkən, məclis əhli onun 
pərişanlığının səbəbini soruşduqda o, təmkinlik göstərir. Sirri 
 158
açıb söyləmir, hətta bu yuxunun bir xəyal olduğundan onu 
söyləməməyi daha üstün tutur (100, 18). Məsələdən ata-anası 
xəbərdar olur. Cəmşid valideyninin şübhəsini dağıtmaq üçün 
məcburən yuxusunu onlara danışır. Fəğfur çin gözəllərini cəm 
edərək onları Cəmşidə göstərir. Lakin Cəmşid öz sevgilisini kə-
narda axtarır. Oğlunun vəziyyətindən qorxuya düşən Şapur şah 
ona öyüd-nəsihət verirsə də faydası olmur. Cəmşid xəyalən 
sevdiyi gözəl üçün canından belə keçməyə hazırdır. Odur ki, 
onun kim və harada olduğu Cəmşidi daha çox düşündürürdü.  
Bu işdə ona tacir Mehrab kömək edir. Mehrab Cəmşidin yanına 
gələrək belə bir gözəlin Rum qeysərinin qızı Xurşid ola 
biləcəyini söyləyir və onun şəklini Cəmşidə göstərir (100, 27). 
Mehrabın hekayətlərinə qulaq asdıqdan sonra Cəmşid 
xəyalən sevdiyi Xurşidi görmək arzusunda olduğunu bildirir və:  
و خنجر           بسر خواهم بريد اين را سراسر چدرين ره تيز خواهم شد 
         
(100, 31) 
(Bu yolda xəncər tək iti olacaq və bunu (xəncəri) sərasər 
başıma çəkəcəyəm), – söyləyir. 
Nəhayət, Cəmşid icazə aldıqdan sonra böyük bir karvanla 
yola düşür. 
Əsərdə Cəmşidin pərilər məskəninə çatması, pərilər 
padşahı Nazpərvərdin onun gözəlliyinə və hünərinə aşiq olması 
romantik bir tərzdə verilmişdir. Pərilər padşahı Nazpərvərd 
Cəmşiddən qarşılıqlı  məhəbbət görmədikdə bacı-qardaş olmağı 
təklif edir, ona öz arzusuna çatmaqda kömək etməyə hazır 
olduğunu bildirir. Cəmşidin gəmisi qasırğaya düşdüyü zaman 
Nazpərvərd onu fəlakətdən xilas edir. Belə bir romantik-
əfsanəvi haşiyələrin əsərə salınmasında sözsüz ki, S.Savəci ən 
qədim dövrlərdən yaşayıb-yaratdığı əsrə qədər ona məlum olan 
Yaxın və Orta Şərqdə geniş yayılmış müxtəlif nağıl və xalq 
əfsanələrindən istifadə etmişdir. Şair əsərdə Cəmşid surətinin 
dinamikası, onun inkişafı ilə əlaqədar mifik, əsatiri ştrixlərdən 
 159 
az-çox istifadə etmişdir. 
Başı pələng başına, burnu fil burnuna oxşayır, başdan 
ayağa bədəni tüklə örtülü qara Əkvan divin qoşununa Cəmşidin 
qalib gəlməsi, vuruş meydanında misilsiz şücaət göstərməsi 
(100, 44-45), ov zamanı səhradan onlara hücum edən nəhəng 
hojəbri (şiri) öldürməsinin fantastik səhnəsinin təsviri də əsərin 
maraqla oxunan yerlərindəndir (100, 144). Firdovsinin 
«Şahnamə» epopeyasının «Rüstəmin Əkvan divlə vuruşması 
dastanı»ndan (106, IX c., 309-317) iqtibas olan hissədə Cəmşid 
Rüstəmi əvəz etmişdir. Salman mübaliğəyə yol verərək 
Rüstəmin çətinliklə məğlub etdiyi nəhəng divlə gənc və 
təcrübəsiz Cəmşidi qarşılaşdırmış və bu mübarizədə Cəmşidi 
qalib çıxarmışdır. 
Qeyd etməliyik ki, alman alimi  Robert Beyman 
«Ədəbiyyat tarixi və əsatir» adlı metodologiya və ədəbiyyat 
tarixi üzrə oçerklər məcmuəsində K.Marksın müddəalarına 
istinad edərək göstərir ki, bədii ədəbiyyatdakı ədəbi «fanta-
ziya», əlbəttə mifik (əsatiri) fantaziya ilə bağlıdır. Əvvəllər 
insanların inandıqları «mif» (əsatir) sonralar onların bədii 
ədəbiyyatda həyati həqiqətləri əks etdirdikləri sferaya böyük 
təsir qüvvəsinə malik bir şəkildə daxil olur (47, 263). 
Cəmşid surəti məsnəvidə özünəməxsus ştrixlərlə təsvir 
edilmişdir. Onun eyni zamanda böyük müharibə səhnələrində 
qoşuna bacarıqla sərkərdəlik etməsi, fərdi döyüş texnikasına 
malik olan cəngavərliyi təbii verilmişdir (100, 158). 
Əsərdə Cəmşid pəhləvan və cəngavər, həm də sadə, 
təvazökar təsvir olunmuşdur (100, 160). 
Cəmşid məqsədinə çatdıqdan sonra başını kef və eyş-işrətlə 
qatmaq, dünyanı unutmaqla gün keçirməyi üstün tutmur. O, toy 
gecəsinin ertəsi günü atasına məktub yazaraq sevincini 
bölüşdürmək istədiyini və yeganə arzusunun tezliklə onunla 
görüşmək olduğunu bildirir (100, 165-166). 
Cəmşid ata-anasına verdiyi vədi unutmur, öz sevgilisini də 
 160
götürərək vətəni Çinə yollanır. 
Qeyd etməliyik ki, Nizaminin «Xosrov və Şirin»ində də 
ötəri olaraq Cəmşid adı çəkilir. Lakin Nizami Günəşin dünyanı 
işıqlandırmasına işarə edərək «Cəmşidin qanunu yenidən 
dünyaya hakim oldu» – (29, 20-66) deyərkən bəlkə də o, 
atəşpərəstlik qanununun icraçısı Cəmşidi nəzərdə tutmuşdur. 
Cəmşid surətinin təsvirində nəzərə çarpan bəzi spesifik 
xüsusiyyətlərlə yanaşı bir sıra ümumiləşdirici cəhətləri də qeyd 
edən Salman sələflərinin əsərlərini, o cümlədən Nizaminin 
«Xosrov və Şirin»ini təkrar etmək istəmədiyinə baxmayaraq, 
onun təsirindən uzaqlaşa da bilməmişdir. «Xosrov və 
Şirin»dəkinə nisbətən hadisələrin yerinin dəyişik olması, 
Cəmşidin Xurşidi yuxuda görməsilə ona aşiq olması, tacir 
Mehrabın Xurşid haqqında məlumatı və onun şəklini 
Cəmşidə göstərməsi yerləri, şübhəsiz ki, bizim nəzərimizdə 
Nizaminin «Xosrov və Şirin»indəki məlum səhnələri – 
Şapurun Bərdə gözəli Şirin haqqında Xosrov Pərvizə xəbər 
verməsi – onun gözəlliyini təsvir etməsi Xosrovun 
Ərmənzəminə, oradan da Ruma gedib Rum Qeysərinin qızı 
gözəl Məryəmlə izdivacına oxşayır. 
Salman məsnəvidə Cəmşidi bəzən Cəm, bəzən Xosrov, 
bəzən isə Fərhad da adlandırır. O, Cəmşidin Məcnun tək 
səhralarda, dağlarda gəzib-dolandığının təsvirində (Qeyd 
etməliyik ki, Nizami bəzən Xosrovun cəlal və dəbdəbəsini, 
onun əliaçıqlığını, xəzinə paylamasını Cəmşidin eyni 
xüsusiyyətləri ilə müqayisə edir) (29, 222) belə bir ifadə 
işlətmişdir: 
ين             غمگون فرهاد مسكين     بجاى آوه جان مى آند چر فته آوه گ  
(100, 101) 
(Miskin Fərhad kimi dağları tutdu, qəmginlikdən dağın 
yerinə öz canını çapdı). 
Nizaminin «Xosrov və Şirin»indəki Şapur rəssamdırsa, 
S.Savəcidə isə Şapur Çin fəğfurudur. Xosrov atası Hörmüzün 
 161 
yerinə padşahlıq tac-taxtını qəbul etdiyi kimi, Cəmşid də atası 
Şapurun yerinə padşah olur. «Xosrov və Şirin»də Xosrovla 
Şirinin çövkan oynaması səhnəsi «Cəmşid və Xurşid»də başqa 
bir epizodda, yuxarıdakı qeydlərimizdə verildiyi kimi, Şam 
şahzadəsi Şadi şahla yarış meydanında baş verir. «Xosrov və 
Şirin»də Xosrovun şirlə vuruş səhnəsi eynilə S.Savəcinin 
«Cəmşid və Xurşid» məsnəvisində Cəmşidin şiri öldürməsi 
kimi verilmişdir. Əgər Xosrov düşməni Bəhram Çubinlə 
mübarizə edirsə, «Cəmşid və Xurşid»də isə belə bir ziddiyyət 
Cəmşidlə rəqibi Şam şahzadəsi Şadişah arasında gedir. 
«Xosrov və Şirin» əsərinin süjet xəttinə görə Xosrovun əsas 
rəqibi Fərhad verilmişdirsə və eyni zamanda bu surət nə qədər 
qabarıq və yadda qalandırsa Cəmşidin rəqibi Şadihşah o qədər 
zəif və asanlıqla məğlub olan bir obraz kimi təsvir olunmuşdur. 
«Xosrov və Şirin»də Məryəm və İsfahan gözəli Şəkər 
Xosrovun məşuqələri kimi verilmişdirsə, «Cəmşid və Xurşid» 
əsərinin qəhrəmanı Cəmşidin Xurşiddən qeyrisi yoxdur. 
«Cəmşid və Xurşid»də Şəkər Cəmşidin kənizlərindən biridir. 
Xosrov yeri gəldikdə hiyləgərliyə əl atırsa, bu xüsusiyyətlər 
Cəmşiddə yoxdur. 
Nizami Gəncəvi lətifliyin Rumda, gözəlliyin isə Çində 
olduğunu göstərir (29, 224), S.Savəci isə bu ölkələri seçdiyi 
mövzunun qəhrəmanlarının yurdu, məskəni kimi götürmüş, 
lakin Cəmşidi çinli kimi verərkən onun kəyan nəslindən oldu-
ğunu söyləmişdir (84, 55, 128). 
S.Savəci Cəmşidi mənəvi cəhətdən pak və real qəhrəman 
kimi göstərməyə çalışmış və məqsədinə nail ola bilmişdir. 
Cəmşidin nəcibliyi, təvazökarlığı, hər şeyi ədalətlə həll etməyi 
onun müsbət xüsusiyyətləridir. Məhz öz səadətini də o, ədalət 
yolu ilə əldə etməyə çalışır. 
S.Savəcinin bu məsnəvidə vəsf etdiyi məhəbbət 
mübarizələrdə möhkəmlənir. Hər iki aşiqin ülvi məhəbbəti 
fonunda şair ailə və məişətə özünün sağlam münasibətini ifadə 
 162
etmişdir ki, belə bir ideya bu gün belə öz əhəmiyyətini 
itirməmişdir. «Cəmşid və Xurşid» məsnəvisinin qəhrəmanları 
saf məhəbbət uğrunda sonsuz çətinliklərə mətanətlə dözür, 
möhkəm iradə göstərərək arzularına çatırlar. Poemanın süjeti 
birbaşa Cəmşidlə əlaqədar verilmişdir. Oxucu əsər boyu bir an 
belə Cəmşidi itirmir, onun başına gələn hadisələrin rəngarəng 
fonunda daim onu inkişafda, məqsədə doğru inamla 
addımlayan görür. Əsərin sonunda Cəmşidin öz arzusuna 
çatması iki aşiqin real məhəbbətinin qələbəsidir, o, oxucuda xoş 
təsir bağışlayır və istər-istəməz «bu belə olmalı idi», – deyə onu 
düşündürür. 
Əsərin başlanğıcında bir-birini tanımayan qəhrəmanları 
yalnız öz məhəbbətlərinə yetmək arzusu ilə apardıqları uzun bir 
mübarizə yolu birləşdirir. 
Salman Savəcinin Nizami əsərlərindən aldığı təsir əsərdə 
açıq-aydın görünür: «Xosrov və Şirin»də olduğu kimi şair 
qəhrəmanı reallaşdırmışdır. Nizaminin «Xosrov və Şirin»indəki 
kimi ideal bir şah surəti yaratmaq səyi Salmanda tamamilə bir 
tərəfə qoyulmuş, adət-ənənə, insan hüququ, azad sevgi 
motivləri ön plana çəkilmiş, şahzadə Cəmşid əsil məhəbbət 
fədaisi, sədaqətli aşiq kimi təsvir edilmişdir. «Nizaminin dürr 
şəhvarları (hökmdara layiq, şaha münasib) qaralmış, Fərhad və 
Xosrov qissəsi (hekayəsi) köhnəlmişdir» (100, 11-12), – 
deyərkən şair öz məhəbbətinə mübarizə yolu ilə çatan Cəmşidi 
şahlıq qüdrətindən və asan yolla istəyini əldə etməyə çalışan 
Xosrova qarşı qoymaq istəmiş və bəlkə də ona görə də 
məsnəvisini yeni səpkdə yazılan əsər kimi qələmə vermişdir. 
Lakin  Nizami əsərlərinin dəbdən düşdüyünə, Xosrov və Şirin 
qissəsinin  köhnəldiyini deməsi fikri ilə isə heç cürə 
razılaşmaq olmaz. Nizami səpki, sevgidə Nizami metodu 
«Cəmşid və Xurşid» məsnəvisində əsas qayədir. 
Nizaminin «Leyli və Məcnun»unda olduğu kimi, Salman 
Savəcinin «Cəmşid və Xurşid» poemasında da əsərin 
 163 
qəhrəmanı Cəmşid Məcnun kimi Xurşidin ayrılığına 
dözməyərək çölə, biyabana düşür, səhralarda vəhşilər arasında 
yaşayır. Məsnəvidən aşağıda gətirdiyimiz sətirlərə diqqət edək: 
ون خورشيد مى چون در آوه مى تافت              عنان بر آوه چخورشيد پى 
افت     ت  
دهائى يار غارش ژبود اگهى سارش                     غمگبودى بكبكى گهى 
           
ى با مار بودى مهره بازى گهاز ببر ديدى دلنوازى                        گهى 
          
خوش خفته شيرانش در گهى و زلفش حلقه بر دوش               چماران گهى 
 آغوش    
را آنارش بود بالش                        عقابان سايه بان آرده زبالش ن پلنگا
           
بصحرا در نسيمش بود دمساز                     بكوه اندر صدا بودش هم آواز 
           
ر آب آرده پشمها چزآهش آوه را دل تاب خورده                      زاشكش 
           
(100, 100) 
(Xurşidin arxasınca dağlarda Günəş gəzən kimi dolaşırdı. 
Gah kəklik onun qəmini çəkir, gah da əjdaha ilə bir kahada 
yaşardı. Gah bəbir ona həmdəm olur, gah da ilanla möhrə 
oynardı (Möhrə – kürəcik, şüşə müncuq. Əfsanəyə görə, iri 
ilanların başındakı tilsimli daşdır). Gah ilanların qoynunda zülf 
tək qıvrılır, gah da şirlərin ağuşunda yatardı. Pələnglərin üstünə 
balış tək başını qoyar, şahinlər onun üstündə çətir salardılar. 
Səhrada nəsim onunla dəmsaz olur, dağlara avazını yayardılar. 
Ahından dağların sinəsi çatlar. Göz yaşından gözlərini su ilə 
doldurardı).  
Bu kimi epizodlarda təbiidir ki, Nizami Gəncəvinin «Leyli 
və Məcnun» əsərinin qüvvətli təsiri duyulur. «Leyli və 
Məcnun» da olduğu kimi, burada da şair müasir dövrün adət-
ənənəsi ilə azad sevgi arasında uçurum olduğunu göstərir. 
Xurşidin anası da qızının Cəmşidi sevdiyini bildikdə onu 
 164
cəzalandırır, qalaya saldırır. Cəmşid də Məcnun kimi səhralara 
düşür. Yalnız tacir Mehrabın səyi nəticəsində və külli miqdarda 
verilən ləl-cəvahirat, sərvət burada köməyə çatır. Mövcud adət-
ənənəyə zidd çıxa bilməyən Rum mələkəsi Əfsər yalnız var-
dövlət qarşısında aciz qalır və güzəştə getməli olur. Məsnəvidə 
tacir Mehrabın dili ilə Salmanın dediyi sözlər bir daha fikrimizi 
təsdiq edə bilər: 
 
آارى هيچ          آه بى زر برنيايد شدست اين در جهان مشهور بارى   
       
(100, 122) 
(Dəfələrlə bu dünyada sübut olunmuşdur ki, zərsiz heç bir iş 
keçmir, hasil olmur). 
Qeyd etməliyik ki, Salmanın fəxrlə «Nizaminin hökmdara 
layiq inciləri köhnəlmişdir», – dediyinə baxmayaraq, özü isə 
yaratdığı əsərlərini Nizami səviyyəsinə qaldıra bilməmişdir. 
«Cəmşid və Xurşid» əsərindən gətirdiyimiz yuxarıdakı 
epizodik səhnədən göründüyü kimi, Salman Cəmşidi Məcnun 
kimi sifətlərə salırsa da, həmin təsvir oxucunun nəzərində az və 
ötəri bir Məcnunsifət təsir bağışlaya bilir, bu isə bütövlükdə 
«Cəmşid və Xurşid» məsnəvisinin romantik məhəbbət əsəri 
kimi təsir bağışlamasının qiymətini azaltmır; lakin Cəmşid öz 
sevgisinə çatmaqda sərt maneələrə rast gəlir. Şairə görə, həqiqi 
sevgi heç bir maneədən çəkinməməlidir. O, qeyd edir ki, «Əgər 
Rum zülfünə meylin varsa, tərsalıq xaçını gərək atasan!» (100, 
78). 
Məsnəvidə Salmanın mövcud dövrün ictimai quruluşundan 
irəli gələn dinə, alın yazısına, taleyin hökmünə inanmaq və s. 
anlayışları da öz əksini tapmışdır (97, 81,134). Lakin Salman 
Savəci, əsasən, yuxarıda qeyd etdiyimiz kimi, həqiqi eşqə, real 
insan məhəbbətinə haqq qazandırır və: 
 
خوشا آن هر دو معشوق موافق             آه بنشينند با هم هر دو عاشق 
 165 
        
(100, 152) 
(Biri-birinə  qarşılıqlı vurğun olan iki aşiqin yan-yana 
oturması necə də xoşdur), – deyərək sevgililərin vüsalını, 
məhəbbətin qələbəsini alqışlayırdı. 
Xurşid surəti. «Cəmşid və Xurşid» poemasının əsas və baş 
qəhrəmanlarından biri də Xurşiddir. Yaxın Şərqin klassik 
ədəbiyyatında bədii əsərlərdə qadın surətlərinin verilməsi ayrı-
ayrı müəllifin təsvirində müxtəlif səciyyə daşımışdır. 
S.Savəcinin Xurşid surəti Cəmşid surətinin müqabilində 
cəsarətlidir, qorxmazdır. Cəmşidi gördüyü gündən, onun 
qəlbinin səmimiliyinə inandığı vaxtdan Xurşid də öz  hisslərini 
gizlətmir, ancaq Cəmşidə qarşı öz meylini, məhəbbətini 
valideyninə bildirməkdən çəkinmir. Xurşidin Cəmşidlə məclis 
qurmaq, onunla görüşmək meylləri tamamilə açıq və 
mərdanədir, çünki o, əmin idi ki, onun aşiqi alicənab, dönməz, 
qüvvətli və qorxmazdır. Cəmşidin bu cür xüsusiyyətləri məhz 
Xurşidi mətanətli edir, onu feodal dövrünün mövcud qayda-
qanunlarının əksinə çıxmağa vadar edirdi. S.Savəci Xurşidi 
gözəl, həm də həyalı, ismətli bir şahzadə kimi təsvir etmişdir: 
رده آوازش شنيده پ   نه اندر رده ديده     پنه آس او را برون 
   
(100, 27). 
(Nə bir kəs onu pərdəsiz görmüş, nə də pərdə arxasında 
səsini eşitmişdir). 
Salman Savəcinin Xurşidi Nizaminin Şirin surəti 
səviyyəsinə qalxa bilməsə də müəyyən xüsusiyyətlərinə görə 
ona bənzədilmişdir. Xurşid gözəlliyi qarşısında aciz qalan 
Cəmşidə naz-qəmzə etmək, sonra isə onun və’dləri qarşısında 
diz çökərək heysiyyətini əldən vermək deyil, əksinə öz aşiqini 
yaxından başa düşmək, ona hər cür suallar verərək məqsədini, 
mənəviyyatını öyrənməyə çalışır. Bu isə oxucuya Xosrovla 
Şirinin Bərdədəki görüş səhnəsini xatırladır. Cəmşidi «dağ-
 166
çapan miskin Fərhad» adlandıran Xurşid onun çəkdiyi 
əziyyətləri başa düşüb qiymətləndirməyi də bacarır: 
ى ونچونى              زرنج و زحمت و تيمار چازين بيمارى اى بيمار 
        
ين بريدى چو نافه ز آهوان چين زحمت آشيدى            چببوى من ز
       
(100, 27) 
(Bu qədər əziyyətdən sonra xəstə halın necədir? Çəkdiyin 
əzab-əziyyətlərdən sonra necəsən? Mənim həvəsimə zəhmət 
çəkib Çindən gəldin, nafə (xüsusi cinsdən olan ahunun 
göbəyindəki müşk vəzisi – M.F.) kimi Çin ahularından ayrıldın). 
Xurşid müğənnisi Nişatəngizə müraciət edərək mahnı 
oxutdurmaqla Cəmşidin gəlişi münasibətilə şadlıq büsatı 
qurdurur: 
شعر دالويز فت اى شكر ريز               تو نيز آغاز آن گيز رانگنشاط ا
          
از آن شعرى آه و صف الحال باشد           نه زان قولى آه قيل  و قال باشد 
          
حديثى آان بيارد آشنائى                        ببخشد جان و دل را رو شنائى 
         
(100, 70) 
(Nişatəngizə dedi: Ey şəkər saçan, sən də ürəyi oxşayan bir 
şeir başla, de. Elə bir şeir ki, vəfsi-hal ola, eləsini yox ki, qeylü-
qal yarada. Elə bir şeir ki aşinalıq yaratsın, cana və qəlbə şadlıq 
gətirsin). 
Nişatəngiz udda Xurşidin dili ilə aşağıdakı qəzəli söyləyir 
və Cəmşidin kim olduğunu soruşur: 
 رسيده زبستان آيستى                   وى آيت نو آمده درشان اى ميوهء
 آيستى              
راغ شبستان چو شمع              جانت فدا چرفته اند ترا در ميان گجانها 
 آيستى             
هر آس ببوى وصل تو دارد ولى آباب            معلوم نيست خود آه تو 
 مهمان آيستى       
 167 
بغم فروشده اندر هواى تو                   بارى تو خوش در آمده اى جانها 
 جان آيستى      
و آه تو خود بگذار ازين همه                  با اين همه بگآن توئيم ما همه 
 زان آيستى      
(100, 70-71) 
(Ey yetişmiş meyvə, kimin bağındansan? Ey yeni ayə, sən 
kimin şənindənsən? Gözəllər şam kimi səni dövrəyə almış, 
Sənə can qurban, kimin məclisinin çırağısan? Vəslinin 
sorağında hamının ürəyi kabab olmuş, Məlum deyil, sən özün 
kimin qonağısan? Canlar səndən ötrü qəmə qərq olmuş, İndi 
sən xoş gəlmisən, kimin canısan? Biz hamımız səninkiyik, 
bunu bir tərəfə qoy. Bir kərə söylə, sən kiminkisən?). 
Salman görmədən-bilmədən sevgini, zorla ər evinə 
köçürülmə adət-ənənələrindən uzaqlaşaraq, öz taleyini özü həll 
edən gənclərdən söhbət açmışdır. Xurşid  nə qədər təcrübəsiz 
və gənc olsa da, o, ağıllı və təmkinlidir, el adəti ilə gəlin gedən 
günə qədər öz namusunu qoruyub saxlamağı üstün tutur. Eyş-
işrət məclisində Cəmşid məst olduqda belə Xurşid ona nəzər 
yetirir, rüsvayçılıqdan, bəd nəzərdən onu qorumaq istəyir. O, 
Şəkərə deyir ki, Cəmi düşmən gözündən saqındır, onun gözləri 
məstlikdən xumarlanmışdır (100, 73). 
Cəmşid birdən-birə qəlbini Xurşidə açmır, öz hərəkətləri ilə 
tədricən onun diqqətini cəlb edərək məhəbbətini qazanır. 
Salman qeyd edir ki, Xurşidin: 
 
او از شرم تر گ لبرگ           بخوى شت    گرمتر گو بر جمشيد مهرش چ
شت        گ  
(100, 74). 
(Elə ki, Cəmşidə məhəbbəti artırdı, onun gül yarpağı tək 
xasiyyətində daha da utancaqlıq çoxalırdı). 
Lakin növbəti məclislərin birində Cəmşid məst olarkən 
Xurşidin pərəstarları dərhal onu məclisdən uzaqlaşdırırlar. 
Ertəsi gün Cəmşid üzrxahlıq edərək Xurşiddən onu 
 168
bağışlamasını xahiş edir (100, 96). Xurşid özünü ağır və 
təmkinli aparır. O, fikirləşir ki, yeri gələndə xoşbəxtliyinin 
naminə aşiqinin səhvini düzəltmək və təqsirindən keçməyi də 
bacarmalıdır. Nizaminin Şirini Xosrovu eyş-işrət məclisindən 
çəkindirməyə çalışırsa, Salmanın Xurşidi Cəmşidi xəlvətxanaya 
çağıraraq tez-tez onun şərəfinə ziyafətlər təşkil edirdi. Belə 
məclislərdən biri səhərə kimi nuşa-nuşla keçdi… Ertəsi gün yenə 
də həmin məclis davam etdi, şərabla işrət məclisi ziynətləndiyi 
zaman məsələdən agah olan Xurşidin anası Əfsər oraya gəlir. 
Anasının gəlişindən xəbər tutan Xurşid sonsuz həyəcan 
keçirir.  
آيد بر سر من               چه فت آمد مادر من         نميدانم گملك را  
(100, 97) 
(O, şahzadəyə dedi: Mənim anam gəldi, bilmirəm başıma 
nə gələcək?!) 
Cəmşid məclisi tərk edir. Əfsər daxil olcaq, Xurşid böyük 
ehtiram  və nəzakətlə anasının əllərini öpür. Anası diqqətlə onun 
üzünə nəzər yetirir və Xurşidə hiddətlə: 
 
ون مى گند و تاآى         آشى از جام زرين الله چ تا لگوچآه اى رعنا 
  
رستى            قدح در دست و سر در خواب مستى پس تابكى ساغر گو نرچ
   
(100, 98) 
(Ey gül üzlü gözəl, nə vaxtacan və nə qədər zərli camdan 
qırmızı şərab içəcəksən? Nərgiz kimi nə vaxta qədər 
sağərpərəstlik (şərab piyaləsi, qədəh həvəskarı) edəcək, qədəh 
əlində, başın məstlik yuxusunda olacaq?!). 
Əfsər Xurşudi məzəmmət edərək onu dağda hasar 
içərisində yerləşən möhtəşəm bir qalaya aparır, orada dustaq 
edir və ona göz qoymağı lələyə tapşırır (100, 98). Xurşid 
«qönçə içərisində gül gizlənən tək» gizlədilir, gecə-gündüz 
gözlərinə yuxu getmədən ahü-zar edirdi» (100, 98). 
 169 
Anasının Xurşudi danlanması, onu tənbeh etməsi Xurşidin 
öz halından şikayətlənməsi epizodlarına bənzər haşiyələr 
Nizaminin «Leyli və Məcnun» poemasında yoxdur. Biz bunu 
yalnız sonralar Füzulinin eyni adlı poemasında görürük. Çox 
ehtimal ki, həmin hissəni Məhəmməd Füzuli Salman Savəcinin 
«Cəmşid və Xurşid» poemasından iqtibas etmişdir. 
Salman Savəci Xurşidin düşdüyü vəziyyətdən fəryad 
etməsini lirik qəhrəman olan bir gəncin həssas, fədakar 
duyğularının ifadəsi kimi vermişdir. Salmanın da bir çox orta 
əsr Şərq şairləri kimi tərənnüm etdiyi məhəbbətdə hər şey sevgi 
üçündür. S.Savəci islam dini məfkurəsinin hökm sürdüyü 
şəraitdə yaşamasına baxmayaraq «Cəmşid və Xurşid» 
məsnəvisinə sevgi məfhumunu heç də insan qəlbində ilahi 
məhəbbətin təcəssümü kimi verməmişdir. Qadına münasibət 
məsələsinə gəldikdə isə Salman Savəci dünyagörüşü 
ziddiyyətlidir. Şair bir tərəfdən yaradıcılığına Xurşid kimi bir 
gözəl qadın surəti gətirərək onun məsumluğunu, əsil məhəbbət 
fədaisi və öz həyat idealı uğrunda mübarizəsini göstərmiş, əsər 
boyu inkişafda vermiş, poemanın finalında onu xoşbəxt 
etmişdir, digər tərəfdən sırf feodal ictimai quruluşu, qayda-
qanunlarının fəlsəfəsi baxımından çıxış edən şairin Xurşid 
məhbəsdə olarkən tacir Mehrabın dili ilə Əfsərə dediyi sözlərə 
nəzər yetirək: 
 
ر خود بود گفته اند           مهربر دختر منه گآن شنيد ستى آه ارباب تجارت 
ون ماه و خور    چ  
خواهد چه ر بود شيرين          گمايهء شر و فساد اهل عالم دختر ست    
 خاست از وى غير شور
رسا                  يا آنار شوى بايد يا ميان خاك پاآيزه روى پاه دختر بگاخوا
ور               گ  
(100, 127) 
(Eşitmisənmi ki, ticarət əhli demişlər: Əgər günəş, ya ay da 
olsa, qıza mehrini salma. Bəşərin şərr və fəsadının mayası 
 170
qızdır. Əgər o şirin də olsa, ondan şorluqdan başqa qeyri bir şey 
hasil olmaz. Pakizə üzlü, namuslu qızın yatağı ya ərinin 
yanında, ya da qəbr torpağının ağuşunda olmalıdır). 
S.Savəcinin qadınlara, qızlara münasibətində dövrünün 
feodal-ruhani cəmiyyətinin dünyagörüşünü əks etdirməsi onun 
məhdud cəhətləri kimi tənqidə layiqdir.  
Salman çox vaxt Xurşidi öz adıyla deyil, müxtəlif 
bənzətmələrlə tərənnüm edir. Belə ki, bəzən «günəş», «ay», 
«gözəl», «gül yarpağı», «pəri üzlü», «dünyanı işıqlandıran», 
bəzən də Cəmşidi Xosrov adlandırdığı kimi, ona da Şirin deyir, 
Cəmşidi Süleymana, Xurşidi Bilqeysə bənzədir və s. Salman 
Xurşidə Şərq qızlarına məxsus bir sıra keyfiyyətləri  aid 
etmişdir. Cəmşidin Xurşidi Çinə aparmaq təklifinə qarşı o 
nəinki etiraz etmir, hətta səmimiyyətlə belə deyir: 
بهر جائى آه فرمائى روانم              بهر نوعى آه ميرانى برانم 
  
ردم آيا من گين ساز مسكن         شوم آن مرز را چوئى آه در گر گا
    
(100, 170) 
(Haraya getməyi buyursan gedərəm, necə qovsan, elə də 
qaçaram. Əgər desən Çində məskən sal, salaram, o torpağın 
tam hökmdarı olaram). 
Şapur surəti.  Salman Savəcinin «Cəmşid və Xurşid» 
məsnəvisində əsas qəhrəmanlardan başqa bir sıra köməkçi 
epizodik surətlər də iştirak edirlər. Bunların içərisində Şapur 
şah, Mehrab, Əfsər, Şəkər, Şahnaz, Nişatəngiz, Nazpərvərd, 
Baharəfruz, Ketayun, Şahi, Şadi şah, Mehrac  və Nozəri 
göstərmək olar. Əsərdə aşiq və məşuqənin valideynləri bir 
personaj da olsalar, yaddaqalan təsir bağışlayırlar. «Cəmşid və 
Xurşid» mənzum dastanının başlanğıcında Salman ilk dəfə 
Cəmşidin atası, Çin fəğfuru Şapurun adını çəkir, bundan əvvəl 
də qeyd etdiyimiz kimi, onun qayğıkeş bir ata olduğunu 
göstərir: 
 171 
 
سر داشت            آه از جان عزيزش دوستر داشت پزفرزندان شهنشه يك 
     
(100, 14) 
(Övladdan) padşahın bir oğlu vardı ki, onu öz əziz 
canından da çox istərdi). 
Məsnəvidə Çin fəğfuru eyni zamanda ədalətli bir şah kimi 
də oxuculara təqdim olunur. Şair onun fərdi keyfiyyətlərini belə 
göstərir: 
 
ز آهوى مشكين ر خونين تر اجگين            چبعهدش آس نبودى در همه 
    
رفتى گشت در دندان نگنان آبك از عقاب آسوده خفتى             آه باز اچ
     
(100, 14) 
(Onun vaxtında Çində müşk verən ahudan başqa heç kəs 
dərd, qüssə nə olduğunu bilməzdi. Kəklik şahinin onu 
dırnağından ağzına almayacağından (ehtiyatlanmayaraq) asudə 
yatardı). 
Şair hətta mübaliğəyə yol verərək Şapur şahın əzəmətini 
yüksəldərək qeyd edir ki, o yalnız Çin mülkünün şahı deyildi, 
«minlərlə Çin onun qarşısında baş əyərdi…» və s. (100, 14). 
Şapur şah oğlu Cəmşidin əhvalının pərişan olduğundan 
xəbər tutduqda kədərlənir, həyəcanlı və xəstə kimi arvadı 
Humayunun yanına gedir və ona dərin bir kədər içərisində 
deyir: 
فت           آه روز شادى ما راست غم خفت گهمايون مادر جمشيد را 
  
(100, 23) 
(Anası Humayun Cəmşidə dedi ki, bizim şadlıq günümüz 
qəmlə qovuşdu), və: 
خبردارى آه رود ما سرا بست             اساس ملك جمشيدى  بر آنست 
  
 172
رى برد پشترى برد            ندانم ديو ره زد يا نگز دست جم جهان ا
  
(100, 24) 
(Xəbərin varmı ki, arxımız qurumuş, Cəmşid mülkünün 
bünövrəsini su basmışdır. Dünya Cəmşidin əlindən üzüyü 
qapmış, bilmirəm onu div oğurlamış, pəri aparmışdır) (100, 
24). 
Əsərdə Cəmşidin anası Humayun da Şapur kimi həyəcan 
keçirir, oğul qəmindən ah-nalə qoparır, özünü döyür. 
Şair məsnəvidə ata ilə ananın Cəmşidə bir övlad kimi 
mehribanlıq göstərmələrini, onun üz-gözündən öpərək keyfini 
xəbər almalarını, öyüd-nəsihət vermələrini, hər dəfə «gözümün 
nuru» deyə müraciət etdiklərini qeyd etmiş (100, 24), övlad-
larına valideyn nəvazişini ifadə etmişdir. 
Cəmşid öz nədimini atası Şapurun yanına göndərərək Rum 
səfərinə icazəsini xahiş etdikdə o, «şam kimi işıq verərək yandı, 
başdan ayağa qəm dəryasına qərq oldu» (100, 32). Nədimə üz 
tutaraq ürək ağrısı ilə söylədi ki, gedib Cəmşidə atasının bu 
sözlərini yetirsin: 
يران بدست آر پ             جوانى خاطر ند مرا خوارپعزيز من مكن 
    
دشاهى پايران سر مكن از من جدائى           مدح برباد ملك و پبه 
    
بد آرد              آه خواهى آشتنش در حسرت و درد چه در با تو پنميدانم 
      
واهى ديد بازم ون رفتى نخچمرو از دست من اى شاهبازم           آه 
    
... يتى جز تو فرزندى ندارم             دالرائى و دلبندى ندارمبگ
  
(100, 32) 
(Mənim əzizim, mənim sözümü yerə salma. Qocaların 
könlünü ələ al (onların könlünü sındırma). Qoca vaxtımda məni 
tərk etmə, padşahlığı və mülkü bada vermə. Bilmirəm, atan 
 173 
sənə nə pislik etmişdir ki, onu həsrət və dərd içərisində 
öldürmək istəyirsən. Ey şahinim, mənim əlimdən (uçub) getmə 
ki, bir də məni görməyəcəksən. Dünyada səndən başqa övladım 
yoxdur. Ürəyimi oxşayan və onu (özünə) bağlayan da səndən 
başqa yoxumdur). 
Şapur şahın narahatlığı təkcə taxt-taca namizəd olan yeganə 
varisini itirməyinə görə deyil, yuxarıdakı sətirlərdən göründüyü 
kimi, həm də qoca vaxtlarında yeganə övladının üzünə həsrət 
qalmamağı üçündür. 
Lakin yenə də oğlunun əzab, iztirab çəkməsinə razı 
olmadıqda o, tacir Mehrabın tədbiri ilə razılaşaraq min dəvə 
yükü Çin ipəyi, silah, pul, daş-qaş verərək oğlunu müşayiət 
etmək üçün yüz qulam, saysız-hesabsız pəri üzlü gözəllərlə 
uzaq səfərə yola salır. Şapur şah surətində S.Savəci valideyn 
borcu, ata  qayğıkeşliyi kimi nəcib və müsbət keyfiyyətləri yeri 
gəldikcə təbliğ etməyə çalışmışdır. Əsərdə Şapur şahın oğlu 
Cəmşidlə vidalaşma səhnəsi də olduqca təsirlidir: 
در مى زد بزارى دست برسر                              پ  
(100, 34) 
(Ata zarıyaraq əli ilə başına döyürdü). 
İki mənzil gedərək oğlunu yola saldıqdan sonra ata və ana 
yoldan «gözləri yaşlı qayıdırlar» (100, 35) və s. 
Yola saldıqdan uzun bir müddət sonra Şapur şah oğlu 
Cəmşiddən məktub alır. Çin fəğfuru Şapur vəliəhdinin vətənə 
qayıtdığını eşidərkən «ömrünün solmuş gülündə təbəssüm 
oyanır», - deyərək Salman burada Şərq mənbələrində məşhur 
bir rəvayət olan «Yusif və Züleyxa»nı xatırlayır: 
ون زليخا نوجوان شد چيوند جان شد            همايون پنسيم يوسفش 
      
(100, 171) 
(Yusifin nəsimi (ətri) onu cana gətirdi, Hümayun Züleyxa 
tək növcavan oldu). 
Ata-ana kədərinin sevincə çevrilməsi oxucuda xoş təsir 
 174
əhval-ruhiyyəsi yaradır. 
Məsnəvisinin sonunda Şapur şahın qocalığı, sonra isə taxt-
tacı vəliəhd Cəmşidə tapşıraraq dünyanı tərk etməsi təsvir 
olunmuşdur. 
Ana-Hümayun surəti. Məsnəvidəki hadisələrlə bağlı olan 
epizodik surətlərdən biri də Cəmşidin anası, bundan əvvəl adını 
çəkdiyimiz Hümayundur. O, əsərin əvvəlində oğlunun yuxu 
gördükdən sonra pərişanlığına mütəəssir olur, bir ana kimi 
həyəcan keçirir: 
و اشك افتاد اندر خاك غلطيد چشم خود ديد                چو مادر حال نور چ
           
(100, 24). 
(Elə ki, anası öz gözünün işığının halını gördü, göz 
yaşı kimi, torpağa düşüb qaldı). 
Humayun Cəmşidi Rum səfərinə yola salanda qan-yaş 
töküb ona müraciət edərək: 
يرم بنازت              آه مى دانم نخواهم ديد بازت گبيا تا در بغل 
  
ينم بچرد رخسارت گشمان بچبيا تا يك نظر سيرت ببينم              
   
(100, 34). 
(Gəl, səni nazla qucaqlayım ki, bilirəm, bir daha 
görməyəcəyəm. Gəl, bir daha sənə nəzər yetirim (doyunca 
baxım) gözlərimlə üzündəki tozu silim), – deyir. 
Ayrılıq həsrətinə dözə bilməyəcək ana qəlbinin iztirabları 
məsnəvidə aydın boyalarla verilmişdir. Ana – Hümayun surəti 
yalnız məsnəvinin əvvəli və axırında iştirak edir. Oğlunu yola 
salanda və qarşılayanda bir epizodik surət kimi verilməsinə 
baxmayaraq bu surətlə şair yadda qalan müsbət qadın surəti 
yaratmışdır. 
Mehrab surəti. Salman Savəcinin «Cəmşid və Xurşid» 
məsnəvisinin süjet xəttində bütün əsər boyu iştirak edən 
surətlərdən biri də tacir Mehrabdır. Mehrab surəti Nizami 
 175 
Gəncəvinin «Xosrov və Şirin»indəki rəssam Şapura 
bəzədilmişdir. «Xosrov və Şirin»dəki Şapur kimi Mehrab da 
bütün hadisələrdə iştirak edir. Şair Mehrab surətini ağıllı, bilici, 
xoşsifət və xoşrəftar bir insan kimi təsvir etmişdir: 
ر ديدهء بسيار دانى گنى                   جهان گادر آن اّيام بد بازار
     
ر مغز و پرب و سخن چسته خندان روى و شيرين           زبان پبسان 
ين       نگر  
(100, 26) 
(Bu zamanlar çox bilici və dünyagörmüş bir tacir var idi. 
Onun gülər üzü sanki püstə idi. Dili yağlı, şirin, sözləri mənalı 
və rəngarəng idi). 
Mehrab çox gəzmiş, çox yerlərdən xəbərdar idi. S.Savəci 
tacir Mehrab surətinə verdiyi xarakteristikada buna işarə edərək 
göstərir ki, o: 
 داشت            زاحوال هر اقليمى خبر داشت ذرگبهر شهرى زهر ملكى 
         
(100, 26) 
(Hər bir şəhərdən, hər bir ölkədən, yolu düşmüş, hər bir 
iqlimdən xəbərdar idi). 
Şair Mehrab surətini gözüaçıq bir insan, eyni zamanda 
sənətkarlıqda səriştəsi olan şəxs kimi də təsvir etmiş, onun 
Mani kimi rəsmləri ilə şöhrət tapmasını göstərmişdir. Şair 
bəzən onu «Çin surətgəri» adlandırır . 
 
ى شكلش بر آشيدى              پاآجا سرو سمن عارض بديدى   زسر تا   
(100, 27) 
(Harada bir sərvi-səmən görsə idi, başdan ayağadək şəklini 
çəkərdi). 
Mehrab Cəmşidə dünyada çox gözəllər, onların da hər 
birinin özünə məxsus gözəlliyinin və ləzzətinin olduğunu 
söyləyir. Lakin o: 
از ين خوبان آه من ديدم بهر بوم             نديدم مثل ذحت قيصر روم 
 176
        
ان آفتابست مه از شرم رخ او در نقابست                 ميان ماه روي
      
(100, 27) 
(Hər bir ölkədə gördüyüm gözəllər içərisində Rum 
qeysərinin qızı kimisini görməmişəm. Ay onun qarşısında 
utandığından üzünə niqab çəkmişdir. O, ay üzlülərin içərisində 
bir günəşdir), - sözlərini söyləyir və Xurşidin  hüsn-camalda 
tayı-bərabərinin olmadığını Cəmşidə tə’rif edir. 
«Xosrov və Şirin»də Xosrovun nədimi Şapur Şirin və onun 
atı Şəbdizi təriflədiyi kimi, Mehrab da Xurşidin gözəlliyini 
tərifləyir. Şübhəsiz ki, fərdi xüsusiyyətlərinə görə Mehrab 
Nizaminin Şapur surətinin sadəcə təkrarıdır. 
Mehrab Rumda olarkən Xurşidi görməsini, onun tərbiyəli 
və ləyaqətli bir gözəl olduğunu Cəmşidə danışır, Xurşidin 
rəsmini Cəmşidə təqdim edir (99, 29). Beləliklə, Cəmşidin 
Xurşidi görmək üçün Rum səfərinə yollanmasına həvəs yaradır. 
Cəmşidin sonsuz arzusunu görən Mehrab onu sınamaq üçün 
yolun çətinliyindən, səfərin çox ağır keçə biləcəyindən söz açır, 
onu bu yoldan çəkindirə bilməyəcəyini gördükdə isə 
«şahzadəni sınamaq istəyirdim», – deyərək Cəmşidə bir dost 
kimi ağıllı məsləhətlər verir və onlar birlikdə yol tədarükü 
barədə bütün gecəni götür-qoy edirlər (100, 31). 
Biz Mehrabı bütün əsər boyu Cəmşidə yaxın dost, 
həmdəm, ona faydalı məsləhətləri ilə köməklik edən sədaqətli 
bir insan, bəzən isə müharibə səhnəsində döyüşən bir əsgər 
kimi görürük (100, 158). 
Yuxarıda qeyd etdiyimiz kimi, Xurşidin anası qızını 
gizlətdiyi zaman və Cəmşidlə görüşməyi qadağan etdiyi vaxtlar 
yalnız Mehrabın köməkliyi ilə bu məsələ müsbət həll olunur. 
Mehrab Əfsərin yanına gedərək çoxlu bəxşişlər verir, 
«gövhər tək sözlərilə» onunla danışıqlar aparır, gah qeysərdən, 
gah da fəğfurdan söhbət açır, nəhayət, ona Cəmşidin bir tacir 
 177 
deyil, Çin şahzadəsi olduğunu söyləməklə (100, 122) Əfsəri öz 
tərəflərinə çəkir və s.  
Məsnəvidə Mehrab oxuculara bir peşəkar tacir kimi təqdim 
olunmasına baxmayaraq, o, əsərin süjet xətti boyu bir rəssam 
kimi xatırlanır, hətta Rum mələkəsi Əfsər çox vaxt ona «Çin 
surətgəri» deyə müraciət edir. 
Salman Savəci Mehrab surəti ilə bağlı hadisələrdə feodal 
quruluşunda və onun əyanlarının həyatında pulun oynadığı 
başlıca rolu və mənfilikləri açıb göstərmişdir. Mehrab surəti 
oxucuda öz xeyirxahlığı və sədaqəti ilə müsbət təsir bağışlayır. 
Əfsər surəti. Poemadakı qadın surətləri içərisində Əfsər 
surəti əsasən mənfi planda göstərilmişdir. Əfsər Xurşidin 
anasıdır. Salman Savəci onun şəxsində dövrünün feodal 
görüşləri ilə yaşayan, köhnə nəslin nümayəndəsi olan saray 
adamının obrazını vermişdir. Əfsər, eyni zamanda feodal 
əyanlarına məxsus yuxarı təbəqənin tipik obrazıdır. O, ilk 
zamanlar qızını ismətli və namuslu olmağa çağırır, onu şah qızı 
adına yaraşmayan hərəkətlərdən çəkindirməyə çalışır. O, 
Xurşudi sevgilisindən ayıraraq qalada zindana saldırır, ona 
qarşı nəzarəti möhkəmləndirir. Sonralar isə özünün daş-qaşa, 
pula hərisliyini, tamahını gizlədə bilmir, üstəlik Cəmşidin 
əsilzadə olduğunu bildikdə qızının razılığını vermək üçün əri 
Rum qeysərinə təsir göstərməyə çalışır. Əfsər əsərdə bəzən 
yüngül xasiyyətli hərəkətləri ilə də oxucunun diqqətini cəlb 
edir. 
Ketayun surəti. Bu surət Nizami Gəncəvinin «Xosrov və 
Şirin» əsərindəki Məhinbanuya bənzətmə, bəlkə də onun 
prototipidir. Salman bu surət vasitəsilə ağıllı, bacarıqlı qadın 
surətini yaratmışdır. Ketayun Xurşidin dayəsi, eyni zamanda 
onun yaxın məsləhətçisidir. Şair Ketayunu oxucularına belə 
təqdim edir: 
يرايه اى داشت پآتايون نام، آن مه دايه اى داشت             آه از هر دانشى 
         
 178
(100, 63) 
(O ayın (Xurşidin) Ketayun adlı bir dayəsi var idi ki, onun 
hər cür bilikdən bəzəyi (payı) vardı). 
Xurşid hər bir ürək sözünü ona açır, sirrinə həmdəm edərdi. 
Xurşid özünün Cəmşidə sevgisini dayəsinə söyləyərkən: 
يست رايت چفتى چه گيت                  شنيدم هر پافت اى من خاك گآتايون 
             
ن مرد             جوانى خوبرويست و جوانمرد گادرين شك نيست آين بازار
               
نجى از درد گ          نهان در سينه دارد من اّول روز دانستم آه اين مرد      
             
بدانستم آه او بيمار عشق است                 زرافشانى و زارى آار عشق 
 است            
(100, 86-87) 
(Ketayun dedi: Ey ayağının torpağı olduğum. Hər nə 
dedinsə eşitdim. Bəs fikrin nədir? Burada şübhə yeri yoxdur ki, 
o gözəl və gəncdir. Mən əvvəlki gün bildim ki, bu cavanın 
sinəsində gizli bir dərd  xəzinəsi vardır. Bildim ki, o, eşqdən 
kədərlidir. Onun ahu-zar etməsi eşqin ucbatındandır). 
Ketayun Xurşidə başa salır ki, eşq, məhəbbət hər şeydən 
üstündür. Əgər Cəmşidin çoxlu pulu, sərvəti varsa da, 
üstünlüyü onun var-dövlətinə, sərmayəsinə deyil, məhəbbətinə, 
sədaqətinə vermək lazımdır. Ağıllı dayə söyləyir ki, əgər onun 
səndən də çox gövhəri varsa  da, bu (qədər) gövhər dərvişdə 
(də) ola bilər (100, 87). 
Ketayun Xurşidə qeysər qızı adına layiq hərəkət etməsini, 
öz qızlıq adını ləkələməməsini Xurşidə məsləhət görürdü: 
تو دخت قيصرى اى جان مادر           مكن در دخترى خود را بد ختر 
              
(100, 87) 
(Sən qeysər qızısan, ey anasının can-ciyəri, qızlığında öz 
taleyini pis eləmə). 
Dayə Ketayunun bu sözləri bizə Məhəmməd Füzulinin 
 179 
«Leyli və Məcnun» poemasında anasının Leyliyə nəsihətini 
xatırladır. 
Ketayun bilirdi ki, Xurşidin məşuqəliyi haqqında söhbət 
yayılsa, camaat buna pis nəzərlə baxacaq, Xurşid isə atası 
tərəfindən ciddi cəzalandırılacaqdır. Həqiqətən də, nəinki XIV 
əsr şəraitində, Şərq ölkələrinin bir çoxunda olduğu kimi, 
Azərbaycanda da qızın sevməsi cəmiyyət adamları tərəfindən 
pis  qarşılanırdı. 
Məsnəvidə Xurşidin atası-Rum qeysəri də bəzi 
xüsusiyyətləri ilə diqqəti cəlb edir. Əsərdə onun az iştirak 
etməsinə baxmayaraq oxucunun nəzərində yadda qalan 
xüsusiyyətləri ilə iz buraxır. Qeysər Cəmşidin adamlarını, onun 
ticarət karvanını ehtiramla qarşılayır. Qeysərin göstərişi ilə 
Rum ərazisində heç kəs yadellilərə dəyib-toxunmur. Şam 
şahzadəsi Şadişaha Xurşidin ərə getməsinə razılığını verməsinə 
baxmayaraq, qızının Cəmşidə məhəbbətini biləndə onun azad 
sevgisinə mane olmaq istəmir. Qeysər Şadişahın qarşısında 
çətin şərtlər qoyur. Şadişahla Cəmşid döyüş meydanında 
qarşılaşırlar. Cəmşidin Şam ordusu üzərində qələbəsinə 
sevinən qeysər onun Xurşidlə izdivacına razılıq verir (100, 
159). Ov zamanı qeysərin üstünə hücum çəkən aslanı Cəmşidin 
öldürməsi, bir sıra igidliklər göstərməsi, nəhayət, özünü bir 
əsilzadə kimi aparmaqla şahın hüsn-rəğbətini qazanmasını şair 
bədii boyalarla təsvir etmişdir. 
«Cəmşid və Xurşid» məsnəvisində S.Savəci istedadlı 
müğənni və musiqiçilərin surətini də yaratmışdır. Əgər 
Nizaminin «Xosrov və Şirin» poemasında Nəkisa Şirinin 
dilindən (29, 288, 292, 296), Barbəd (29, 290, 294, 298, 302) 
Xosrovun dilindən qəzəllər oxuyurlarsa, «Cəmşid və Xurşid»də 
isə Şahnaz, Şəkər Cəmşidin, Nişatəngiz, Baharəfruz isə 
Xurşidin dilindən qəzəllər oxuyurlar. Şəkər neydə, Şahnaz 
çəngdə (arfaya bənzər alətdə), Nahid ərğənunda (orqanda) çalır. 
Şair bunu poetik dillə yeri gəldikcə belə təsvir edir: 
 180
 لب شّكر نوازش آرد نى را    شكر لب نيز خوش بنواخت وى را            
چنگ عقاب عشق در شهناز زد چنگ بر آن صوت شكر شهناز زدء
      
(100, 113)   
(Şəkərin dodağı neyi nəvaziş etdi və onu gözəl çaldı. 
Şəkərin o havasında Şahnaz da çəngi dindirdi. Eşqin şahini 
çəngdə şahnazı (muğamın bir şöbəsidir) çaldı). 
Məsnəvidə ud, ney, dəf, çəng, qanun, ərğənun və kamança 
kimi Şərq musiqi alətlərinin adları çəkilir. S.Savəci məsnəvidə 
bu gün belə Yaxın Şərq, eyni zamanda Azərbaycan musiqisində 
ifa olunan rast, şahnaz və s. muğamların adlarını çəkmişdir 
(100, 72, 74, 113, 149 və s.). 
Əsərdə Cəmşidin rəqibi kimi verilmiş Şadi şah Cəmşidin 
müqabilində bacarıqsız, istedadsız bir gəncdir. O, Şam 
hökmdarı Mehracın 18 oğlundan biridir. İşrət məclisində, 
çövkan oyununda və müharibədə Cəmşidə məğlub olur. 
S.Savəci «Cəmşid və Xurşid» məsnəvisində yeri gəldikcə 
Firdovsinin Rüstəm, Sam, Zal və Fəridun (100, 134), Nizami 
qəhrəmanlarından Xosrov, Fərhad və Şirin (100, 100, 115), 
habelə Yaxın və Orta Şərq ədəbiyyatında adları çəkilən 
Süleyman, Bilqeys, Bərcis, Əzra, Vamiq, Yusif, Züleyxa və s. 
surətləri xatırlayır, bəzən də qəhrəmanlarını ya müqayisə edir, 
ya da onlara bənzədirdi. 
Əsərdə Əfsərin qohumlarından biri olan Nozər, Cəmşidin 
kənizlərindən Şahi, nökər surəti Xas Hacib adlarına da rast 
gəlirik. 
Bir sıra epizodik səhnələri yaradarkən də Salman Savəci 
Nizami Gəncəvinin «Xosrov və Şirin»inə müraciət etmişdir. 
Məsələn, Cəmşidin çəmənlikdə çadır qurub Xurşidlə əyləndiyi 
vaxt əjdaha onlara hücum edir və Cəmşid onu məğlub edir. Bu 
epizod bizə Xosrovun Şirinlə seyrə çıxarkən qəflətən bir şirin 
meşədən çıxaraq onlara hücumunu və Xosrovun onu öldürməsi 
səhnəsini xatırlayır. 
 181 
Şərq ədəbiyyatında, eləcə də Azərbaycan folklorunda şər 
qüvvələri təmsil edən əjdaha, div və s. M.Hatəminin (17, 32-
42) tədqiqatında göstərildiyi kimi, təbiət hadisələrinin 
rəmzləridir. Bu rəmzlər, o cümlədən əjdaha folklor ədə-
biyyatında ölüm rəmzi kimi də verilmişdir (17, 36). 
Şərq xalqları rəvayətlərində çox vaxt qəhrəmanlar, igidlər 
əjdahalar, şir və divlərlə təkbətək vuruş meydanına atılır və 
qalib çıxırlar. Bu kimi səhnələrdə qəhrəmanların fərdi 
portretləri, xüsusi psixoloji cəhətləri təsvir olunur, onların 
fövqəladə çevikliyi, qoçaqlığı qabarıq şəkildə xalqın 
təxəyyülündə öz əksini tapır. S.Savəcinin təsvir etdiyi Cəmşid 
də belə qəhrəmanlardandır. Əjdaha onun atının belini sındırıb 
başını üzürsə də Cəmşid bundan qorxmur. O, dəhşətli ölüm 
mücəssiməsinə qalib gəlir. 
Salman Savəcinin «Cəmşid və Xurşid» poeması Firdovsi-
Nizami əsərlərinin və Yaxın Şərq xalqlarının şifahi 
ədəbiyyatının təsirindən yaranmış sağlam düşüncəli məhəbbət 
dastanıdır. Şair bu dastanı yaradarkən Nizami təsirindən 
uzaqlaşa bilməmiş, insanların mənəvi təkmilləşmə prosesini 
göstərmişdir. Şifahi xalq ədəbiyyatından istifadə etdiyi bir sıra 
rəvayətləri də yaradıcılıq məqsədinə uyğun hala salaraq şair 
xəyalının məhsulu olan əlavələrlə zənginləşdirmiş, Nizami 
ədəbi məktəbinin Yaxın Şərq ədəbiyyatında yeni bir 
davametdiricisı kimi meydana gəlmişdir. 
Savəcinin oxucusu əsərin qəhrəmanı Cəmşidi feodal 
həyatında mövcud olan qanunları pozmağa ixtiyarı olduğu 
halda onu pozmadığını, əksinə öz səyi, biliyi, şücaəti ilə 
sınaqlardan çıxan görür. Əsər romantik bir üslubda işlənməsinə 
baxmayaraq bir sıra real həqiqi hadisələrlə zəngindir. Qadınlığa 
ziddiyyətli baxışlarının olmasına baxmayaraq Savəci Xurşidin 
ilk məhəbbətinə son dərəcə sadiq fədakar bir sevgili kimi təsvir 
etmişdir. Şair öz qəhrəmanının hər cür yaramaz, alçaq 
hərəkətlərdən uzaq, vəfalı ömür yoldaşı olacağına haqq 
 182
qazandıra bilmişdi. O da Şirin kimi, Qərb ədəbiyyatında 
Dantenin Biatriçəsi kimi ülvi məhəbbətin qarşısına çıxan 
çətinliklərə fədakarlıqla dözür, Cəmşidə yalnız kəbin 
kəsdirdikdən sonra arvad olur.  
Cəmşid və Xurşid surətlərinin işlənməsində S.Savəci, 
yuxarıda qeyd etdiyimiz kimi, zəmanəsinin adamlarını həyati 
məsələlərdə mənəvi təkamülə doğru inkişafda vermişdir. 
Cəmşid və Xurşid surətlərində feodal əyanlarının nümayən-
dələri olmalarına baxmayaraq onlarda mənəvi yoxsulluq hiss 
olunmur. Sevgi hər iki qəhrəmanın daxili aləmində əsl mənada 
dərk edilir və onlar yüksək insani hisslərinin birləşməsində 
ləyaqətli insan səviyyəsinə yüksələ bilirlər. Onların nəcib 
duyğularının həyata keçməsində Mehrab, Ketayun kimi surətlər 
də diqqəti cəlb edir. Şair təsvir etdiyi qəhrəmanlarının həyəcan 
və iztirablarını bədii və inandırıcı, həm də insana məxsus 
ziddiyyətləri ilə təsvir etməyə müvəffəq olmuşdur. 
Bütün bu xüsusiyyətlərinə görədir ki, S.Savəcinin həmin 
əsəri sonralar Yaxın Şərq ədəbiyyatında  öz nüfuz dairəsinə 
malik olmuşdur.  
3.1.2. «Cəmşid və Xurşid» poemasının bədii 
xüsusiyyətləri. «Cəmşid və Xurşid» həm ideya, həm də bədii 
keyfiyyətlə sənətkarlıq baxımından da Azərbaycan ədəbiyyatı 
tarixində özünə məxsus bir yer tutur.  
Poemanın bədii dəyəri, əsərdə şeir və söz sənəti, hünər və 
istedad haqqında söylənilən mülahizələr Salman Savəcinin 
özündən əvvəlki sələflərinin bədii söz sənətinə bağlı bir 
sənətkar olduğunu göstərir. 
Əsərin başlanğıcından, yazılması səbəbi olan hissələrdən 
başlayaraq S.Savəci sözün bədii gözəlliyinə üstünlük verir, 
oxucunu emosional və estetik bir aləmə qovuşdurmağa çalışır. 
Bu xüsusiyyətlərinə görə də Salman Savəci poeziyası şeir və 
ədəbiyyat həvəskarları arasında layiqincə qiymətləndirilmişdir. 
«Cəmşid və Xurşid» poeması vahid süjet əsasında 
 183 
yazılmışdır. Poema dilinin sadəliyi, kompozisiya və süjet 
xəttinin aydınlığı ilə də fərqlənir. Çox vaxt bədii ric’ətlərlə 
müşayiət olunur, təbiət təsviri, şadlıq məclisləri, yeri gəldikcə 
qələmə aldığı əhvalatlar, hadisələrin təsviri ardıcıl, məntiqi 
əlaqədə, çox vaxt isə bədii ric’ətlərlə əlaqələndirilmiş 
vəziyyətdə verilir. 
Poemada təsvir olunan dəbdəbəli məclisləri bəzəyən 
gözəllərdirsə, ona şadlıq gətirən, fərəh verən isə müğənnilər, 
rəqqasələr, musiqi sədalarıdır. Müğənnilər ud çalır, nədimlər 
hekayələr söyləyir, zəriflər şirin məzhəkələri ilə məclis əhlini 
əyləndirir, şəkkər dodaqlardan çıxan atəşli sözlər məclisdə 
hazır olanların damaqlarını çağ edir, onların canlarına can ətri 
qatırdı: 
سو طربان صف بر آشيدند    نواهاى نى و دف بر آشيدند           ز هر   
چنگ        نمى زد راهها بر عود برشنگ  نواى مطربان و شاهد   
(100, 16) 
(Hər tərəfdən mütriblər səf çəkib ney  və dəf səslərini 
ucaltdılar. Mütriblərin nəvası  və gözəl çalanlar uda, çəngə 
(saza) yollar açırdı). 
Saqi isə: 
 مى و جان هر دو آميخت ساقى   بجاى جرعه جان مى ريخت ساقى     
(100, 16). 
(Saqi mey ilə canı bir-birinə qatır, badə əvəzinə qədəhlərə 
can tökürdü…). 
Digər tərəfdə isə ərğənunla bülbülün sədaları bir-birinə 
qovuşmuşdu… və s. 
Salman əsərdə orta əsrlər Şərq musiqi alətlərinin: ney, dəf, 
ud, çəng, qanun, ərğənunun adlarını çəkmişdir. Şair burada 
əruzun gözəl üstünlüyündən istifadə edərək həyatla təbiəti 
musiqi ilə qovuşdurarkən buna sadəcə olaraq bir əyləncə kimi 
baxmır, əksinə, insada yaşamaq eşqi, həyata qarşı çağırış və 
sevgini oyatmaq, yaşatmaq hisslərini tərənnüm edir, oxucuda 
nikbin bir əhval-ruhiyyə yaradırdı.   
 184
S.Savəci həyat aşiqi, gözəllik vurğunu idi. Yalnız yuxarıda 
nümunə gətirdiyimiz misallarda deyil, ümumiyyətlə şairin 
müxtəlif janrlarda yazdığı əsərlərində də Salman Savəcini 
oxucuda nikbin əhval-ruhiyyə yaradan bir şair – sənətkar kimi 
görürük. Əgər S.Savəci bunu əsərində bədii fon yaratmaq 
məqsədilə edirdisə, digər tərəfdən bu xüsusiyyətlər bilavastə 
onun təbiətindən, həyata nikbin baxışlarından irəli gəlirdi. 
Bədii sözün gözəlliyi Salman Savəcinin qəsidələrinə, epik 
əsərlərinə xas olan cəhətlərdəndir. Şairin qəsidələrindən bəhs 
edərkən nümunə gətirdiyimiz şeir parçalarında təbiət təsviri 
yüksək şeiriyyət və həyatı təsvirlə qələmə alınmışdır və son 
dərəcə diqqəti cəlb edir. Bədii təsvir, orijinal və mənalı 
təşbihlər işlətmək, bədii ifadə vasitələrindən bacarıqla istifadə 
etmək Salman şeirlərini ürəyəyatan, emosional edir. 
Şair istər qəsidələrində, istərsə də poemalarında - «Cəmşid 
və Xurşid»də, istərsə də «Fərağnamə»də Azərbaycanın bahar, 
payız və qış fəsillərinin təsvirində bir rəssam kimi bədii tablo 
yaratmışdır. 
«Cəmşid və Xurşid» poemasında əsərin süjet xətti belə 
bədiiliklə zəngindir. Əsərin əsas məzmununa keçməzdən əvvəl 
şeiri Ülkər ulduzu tək bəzəkli, zinətli etməyi, yaradacağı, hər 
bir sözü saf bir dənizə bənzədir, o, sözün qüdrətini artırmaqla 
şeiriyyətini yüksəklərə ucaltmaq, «dünyada qalacaq sözü 
oxunaqlı, dəyərli etməyi» qarşısına məqsəd qoyurdu: 
يه بر اوج شعرى پا زيبنده شعرى             سخن را روين نظم آنپو چ
          
راغ حسن خورشيد چمرّصع ساز تاج ذآر جمشيد                 منّور آن 
         
ون ثريا چعذار روشن خورشيد عذرا                   مّزين آن بنظمى 
        
رى نگارش نوآن يگ          زدستى درى      گاون سخن بر يادچجهانرا 
           
ز عين طبع صافى آن روان بحر            در آور هر زمان بحرى بدان بحر 
 185 
          
(100, 504) 
(Pərvin tək ləyaqətli şeir nəzm et, sözün mənasını 
şeiriyyətin yüksəklərinə qaldır. Cəmşidin tacını daş-qaşla bəzə. 
Xurşidin gözəllik çırağını işıqlandır. Xurşidin işıqlı üzünü 
Sürəyya (Ülkər) tək nəzmlə bəzə. Dünyada deyilən söz yadigar 
qaldığı üçün başqa əl ilə yeni bir söz yaz, təbinin gözündən saf 
bir dəniz yarat, hər zaman isə o dənizi başqa bir dənizin sahili 
ilə qovuşdur). 
Salman şeirə ləyaqətlə, hörmətlə yanaşır, Cəmşidin şahlıq 
şərəfini şeirlə yüksəklərə qaldırmaq, Xurşidin gözəllik çırağını 
daha da işıqlandırmağı qarşısına məqsəd qoyur. 
Salman «Cəmşid və Xurşid» poemasında hadisələri bədii 
fonda verməyi xoşlayır, nəinki təbiət lövhələrində, hətta eyş-
işrət məclislərinin təsvirində də bu üslubdan istifadə etmişdir. 
Əsərdə qeyd edildiyinə görə, bir gecə bir bağda şahanə bir 
məclis qurmaq əmri edilmişdi: 
راغى چل گمكان فرمود تا يكشب بباقى             آه برسر خار بود از 
    
وك چکارفته راه عنقا و گهزاران بلبل اندر باغ و هريك           
     
ريبانها دريده گل و سوسن گبصد دستان نواها بر آشيده              
    
يش سوسن سرنهاده پى سرو سنبل در فتاده                 بنفشه بپا
    
س رفته در خواب گشم نرچلها زمى تاب             زمستى گه عارض رفتگ
       
(85, 506) 
(Şah bir gecə bir bağda yığışmağa fərman verdi ki,  o bağda 
hər tikanın üstündə güldən bir çıraq var idi. Minlərlə bülbül, 
ənqa və çobanaldadan quşlarının yolunu izləyirdilər 
(tutmuşdular). Bülbüllərin nəvası yüksəlmiş, gül və süsən 
yaxalarını açmışdılar. Sünbül sərvin ayağına düşmüş, bənövşə 
 186
isə süsənin qarşısında baş əymişdir. Güllərin üzləri meydən 
qüvvət almış, məstlikdən nərgizin gözləri yuxuya getmişdir). 
Yuxarıdakı parçada « راغىچل گبرسرخار بود از  »  (tikanın 
üstündə güldən çıraq vardı) ifadəsində bənzətmə (təşbih) daha 
şiddət və qüvvət kəsb etmişdir. Burada gülün çıraq kimi 
qızarması (yanması) nəzərdə tutulur. Göründüyü kimi, bu 
ifadədə bənzəyən və bənzədilən qalmış və mükəmməl 
bənzətmə yaradılmışdır. 
Yaxud « ريبانها دريدهگل و سوسن گ » (Gül və süsən yaxalarını 
yırtmışdılar) ifadəsində gül və süsənin açılmaları yaxasını 
açmış bir gözələ bənzədilir ki, burada məfhumların müqayisəsi 
və bənzər cəhətləri qabarıq verilmişdir. Bu ifadədən bilirik ki, 
hansı məfhum haqqında söhbət gedir: gül gözələ 
bənzədilmişdir. Ancaq gözəlin adı yox, onun gözəllik 
xüsusiyyəti saxlanılmışdır. Salman Savəci burada şeirdə işlənən 
çox məşhur və qüvvətli məcaz-istiarədən istifadə etmişdir. 
Bu kimi ifadələri S.Savəci çox tez-tez işləmişdir. Məsələn, 
qədəhi ləl, şərabı – mirvari (85, 506, 516) və s. adlandırmışdır. 
Salman şux gözəlləri Ay, Müştəri, Zöhrə ilə müqayisə edir, 
onları sərvboylular adlandırır, saqinin qədəhlərə badə əvəzinə 
can tökdüyünü və s. kimi bədii ifadələri ilə məcazlar işlədir. 
«Cəmşid və Xurşid» poemasında Salman yeri gəldikcə 
verdiyi qəzəllərində də əsərin süjet xəttində işlətdiyi 
bənzətmələrindəki bədiiliyi tamamlayır: 
م و آب جو نريزم                    ميان مردم آب رو نريزچسرشك خود 
     
من از سيالب اشك خود خرابم                    يقين دانم آه خواهد برد آبم 
      
(100, 19) 
(Göz yaşlarımı arxın suyu kimi axıtmıram ki, camaat 
arasında abrımı tökməyim. Mənim gözlərimin yaşından halım 
pis olmuşdur, yəqin bilirəm ki, bu su (sel) axır ki, məni 
aparacaqdır) və s. 
 187 
Şair nəzərdə tutduğu mənanı sadələşdirib açmır, məcazi 
mənalardan istifadə edir, gözəl təşbih yaradır, bədii istiarələrlə 
şeiri gözəlləşdirir. Bədii məcaz üçün məfhumların arasındakı 
oxşar xüsusiyyətləri mənalandıraraq daha da gözəl bir məcaz 
çıxarır, mətnin məzmunu ilə bağlı bədii məna silsiləsi yaradır. 
Bütün bu müqayisələr və bənzətmələrlə sevgi, həyat, vüsal 
uğrunda əzab, iztirab çəkən aşiqin vəziyyətini ifadəyə xidmət 
edir, ümumilikdə tam və vahid bir mənzərə yaradır. 
Salman Savəci yuxarıda adını çəkdiyimiz poemasında əsərin 
süjet xəttinə, mətnə öz fərd, qitə, rübai, məsnəvi parçalarını, 
qəzəllərini də daxil etdiyini yuxarıda qeyd etmişdik. Aşağıdakı 
misal gətirdiyimiz aşıq şeiri üslubunda yazdığı qəzəlindən bir 
parçada təkrir vasitəsilə şeirin axıcılığını daha da qüvvətləndir-
mişdir: 
! فتا بخواب بينىگفتم خيال و صلت؟                             گ
     
! فتا در آب بينىگفتم مثال رويت؟                               گ
     
و پيچ فتا آه خويشتن را در گونه باشد؟            چگخواب ديدن زافت فتم بگ
!..تاب بينى  
(100, 18) 
(Dedim: vüsalının xəyalını? Dedi: yuxuda görərsən! 
Dedim: üzünün misalını? Dedi: suda görərsən! Dedim: zülfünü 
yuxuda görmək necə olar? Dedi ki, özünü dolaşıqlıqda 
görərsən!..). 
Salman şeirinə xas olan başqa cəhətlərdən biri də şairin 
xalqdan alınmış ifadələri yerli-yerində işlətməsidir: 
 همه آس را هنر برآار با شد    خصوص او را آه او سردار باشد           
(100, 15) 
(Hər kəsin hünəri onun işindən bilinər, xüsusən də o 
adamın ki, o başçı ola)  
və ya: 
ون باران چسخن را بر زمين نتوان فكندن جمله 
 188
            
ون لؤلؤ الال                                          همچوش بايد آرد گبسى در   
فتن گسخن با هر آسى بايد بقدر فهم او 
         
در يابند انعام از رموز نكتهء ايما                                              چه   
(85, 341)  
(Sözü yağış tək yerə səpələmək lazım deyil, onu parlaq inci 
tək qulağından asmaq lazımdır. Sözü hər kəsin anladığı qədər 
gərək deyəsən, yoxsa səviyyəsi çatmayan bir kəs üstüörtülü və 
yaxud him-cimlə deyilən sözdən özü üçün çətin ki, faydalı bir 
şey götürə bilsin?). 
Salman insanları bacarığına görə qiymətləndirməyi üstün 
tuturdu. Şair şahlara, hökmdarlara bu sözləri ilə müraciət 
edərək onlara başa salırdı ki, vəzifəsinə, tutduğu məqamına 
görə deyil, insanlara onların hünərinə və bacarığına görə qiymət 
vermək lazımdır, həmişə bu belə də olur. O, istedadı olmayan 
paxıl adamlara məzəmmətlə deyirdi: 
دا شد اين عيب             يپك آمديم از عالم غيب  زآج بينى ما پاهمه   
(100, 3)  
(Hamımız qeyb aləmindən bu dünyaya pak gəldik. (Lakin) 
yanlış və düzgün olmayan baxışlarımızdan eyblərimiz yarandı).  
Poemada xalq arasında geniş yayılmış atalar sözləri, 
zərbülməsəllər, hikmətli sözlər və aforizmlərdən istifadə etməsi 
şairin xalq ədəbiyyatına, Azərbaycan folkloruna yaxından bələd 
olması və bağlılığından irəli gəlirdi. 
Salman «Cəmşid və Xurşid» poemasının sonunu iki aşiqin 
səadətə yetməsilə bitirir, oxucuda nikbin əhval-ruhiyyə yaradır; 
buna işarə edərək yazırdı: 
ردان                  گيان          الهى عاقبت محمود بپابه اقبال آمد اين دفتر   
(100, 174) 
(Taleyin üzümə gülməsindən bu dəftər (hekayət) sona 
yetdi. İlahi, Mahmudu (oğlu idi) sən özün qoru (aqibətini xeyrli 
et!).  
 189 
Salman Savəci bu əsərini səadətlə, uğurla başa çatdırdığına 
razılığını bildirir. Bütün bunları biz şairin poemanın bədii 
surətləri, sənət və hünər haqqında söylədikləri, şeiriyyətcə 
yüksək olan bədii təsvirlərə, gözəl təbiət mənzərələrinə həsr 
olunmuş əsərinin uğurlarına sevinclərini aid edə bilərik. 
3.1.3. «Cəmşid və Xurşid» poemasının Salman 
yaradıcılığında mövqeyi və təsir dairəsi. «Cəmşid və Xurşid» 
məsnəvisi Salman Savəcinin bədii irsi içərisində başlıca yer 
tutur. Bu əsər şairin uzun müddətli yaradıcılıq təcrübəsinin 
zirvəsi hesab oluna bilər. Salman bu məsnəvini qoca 
vaxtlarında qələmə almışdır. Odur ki, əsərin sonu şairin qocalıq 
haqqında düşüncələrəi ilə tamamlanır. Poemaya daxil etdiyi 
qocalıq haqqında şeir parçasında şair səhhətinin pozulması, 
belinin bükülməsi, cavanlığının keçib getdiyinə görə 
təəssüflənirdi. Şair gəncliyini xatırlayaraq bir daha ona 
qayıtmağın mümkün olmadığına heyfsilənirdi. «Fələk mənim 
belimi əymiş, gülüstanımın vərəqləri saralmışdır, indi artıq 
mənzili torpağın altına köçürmək vaxtıdır», – deyə (100, 175) 
oxucularına müraciət edərək gəncliyin qədrini bilməyi tövsiyə 
edirdi. Şair qeyd edirdi ki, o, cavanlıqda «gün tək dodağı 
təbəssümlü, qəlbi şad idi, sərv kimi hər bir yükdən azad idi» (100, 
175). Əsərdən belə məlum olur ki, Salman «Cəmşid və Xurşid» 
üzərində çox işləmiş, özünün uzun illik bilik və təcrübəsindən var 
qüvvəsilə istifadə etmişdir. O, orijinal bir poema yaratmaq, 
deyilənləri təkrar etmək istəmədiyini qarşısına məqsəd 
qoymuşdur. Şair dövrünün hökmdarı Sultan Üveysin (1356-1375-
ci illər) sifarişi ilə qələmə aldığı bu məsnəvi ilə bundan əvvəl qeyd 
etdiyimiz kimi «əlli illik zəhmət haqqımı»* əldə edəcəyini də 
gözləyirdi. 
Salmanın yaşayıb-yaratdığı XIV əsrdə Yaxın Şərq şeiri, 
                                                 
* Зяннимизъя, Салман сарайда хидмят етдийи мцддяти нязярдя тут-
мушдур. 
 190
fars dilli ədəbiyyat, xüsusilə Azərbaycan ədəbi mühiti özündən 
əvvəlki dövrə nisbətən başqa, yeni bir yolla inkişafda idi. «Bu 
zaman epik dastanlar meydana çıxırdı ki, bunlarda yaradılmış 
həyat lövhələri, canlı insan surətləri poeziyanın mistikadan 
uzaqlaşdığını, onun həyat ilə əlaqələrinin qüvvətləndiyini 
göstərirdi» (1, 209).  Bir daha xatırladaq ki, həmin  dövrdə 
yazılı ədəbiyyatda Nizami ədəbi ənənələri inkişaf edir, xalq 
dastanları yazılı ədəbiyyata qüvvətli təsir göstərirdi (1, 209). 
Belə ki, bu dövr Arif Ərdəbilinin Nizaminin «Xosrov və Şirin» 
əsəri mövzusunda «Fərhadnamə» (1369-cu ildə yazılmışdır), 
Əssar Təbrizinin 1376-cı ildə tamamladığı «Mehr və Müştəri» 
(11, 56) poemasının, Xacu Kirmaninin məsnəvilərinin 
(«Humay və Humayun», «Gül və Novruz», «Rövzətül-ənvar», 
«Kamalnamə», «Gövhərnamə» (95, 151-152) və s. meydana 
çıxdığı bir dövr idi. 1969-cu ildə (1348-ci hicri) tarixdə Salman 
Savəcinin «Cəmşid və Xurşid» məsnəvisinin elmi-tədqiqi 
nəşrinə Kopenhagendə yazdıqları müqəddimədə İran 
müəlliflərindən Fəridun Vahman və Danimarka şərqşünası 
C.P.Asmuson məsnəvinin «İran folklorşünaslığı tarixindəki 
mühüm rolundan» bəhs edərkən əsərin diqqətəlayiq cəhətlərini 
xüsusilə qeyd etmişlər (100,نوزده,مقدمه). 
«Cəmşid və Xurşid» mövzusunu ilk dəfə Salman Savəci 
qələmə alıb. Məsnəvinin yazılması səbəbindən belə məlum olur 
ki, yeni bir məhəbbət dastanı yazmağı Sultan Üveys tələb 
etmişdir. Salman qeyd edir ki, Sultan Üveys  bu barədə ona 
belə dedi: 
راغ حسن خورشيد چمرصع ساز تاج و ذآر جمشيد               منّور آن 
        
(100, 12) 
(Cəmşidin tacını cəvahiratla bəzə, onu yad et, Xurşidin 
hüsn çırağını yandır). 
 Buradan ehtimal etmək olur ki, şair əsərin mövzusunun 
ona Sultan Üveys tərəfindən təklif olunduğuna, ya da özü 
 191 
seçdiyi həmin mövzunun sultanın istədiyi şəkildə qələmə 
aldığına işarə etmişdir. Əsər həmin vaxtlarda fars dilli ədəbiy-
yatda yaranan yeni orijinal mövzu idi. Bu əsər tamamlandıqdan 
altı il sonra Arif Ərdəbili «Xosrov və Şirin» mövzusuna 
müraciət edərək Sultan Üveysin şərəfinə «Fərhadnamə»ni yazıb 
tamamladı. Bu ənənəni Əssar Təbrizi davam etdirməyə başladı. 
Əssar Təbrizi «Cəmşid və Xurşid» və «Fərhadnamə» əsərlərinə 
bənzər «Mehr və Müştəri» (778-ci hicridə, 1376-cı il miladi) 
poemasını yaratdı. 
«Cəmşid və Xurşid» məsnəvisindəki kimi 
«Fərhadnamə»də* də əsərin qəhrəmanı Çin fəğfurunun oğludur. 
«Cəmşid və Xurşid» məsnəvisinin süjet xətti ilə 
«Fərhadnamə»nin süjet xəttində bəzi  oxşar cəhətlərə təsadüf 
edirik.  «Cəmşid və Xurşid»də  Cəmşid öz sevgilisi Xurşidi 
tacir dostu Mehrabın köməkliyi ilə tapırsa, Fərhad da rəssam 
Şapurun vasitəsilə öz səadətinə çatır. Cəmşid ilk gündən Rum 
qeysərinə özünün Çin şahzadəsi olduğunu demədiyi kimi, 
Abxaziya padşahı da Fərhadın kim olduğunu, onun əsil-
nəsəbini əvvəllər bilmir. Cəmşidlə Xurşid ilk dəfə ziyafət 
zamanı görüşür və fürsət düşdükdə öz eşqlərini bir-birinə bildi-
rirlər. Həmin vəziyyət Fərhadla Abxaziya memarının qızı 
Gülüstan arasında da buna bənzərdir. 
Fərhad Gülüstanı sevən bizans şahzadəsini öldürərək öz 
istəyinə nail olur. Cəmşid isə rəqibi – Şam şahzadəsi Şadişahı 
məğlub etdikdən sonra Xurşidlə izdivaca razılıq alır. Fərhadın 
şücaətinə heyran qalan Abxaziya çarı onun şahzadə olduğunu 
xeyli vaxtdan sonra  bilir. Cəmşidi də bir bazərgan kimi tanıyan 
Rum qeysərinə də Cəmşidin Çin fəğfurunun oğlu olması çox 
sonralar məlum olur. 
«Cəmşid və Xurşid» ilə «Fərhadnamə» ayrı-ayrı 
                                                 
* Ясяр щаггында ятрафлы мялумат цчцн бах: Нцшабя Араслы, Ариф  
Ярдябили вя онун «Фярщаднамя» поемасы. Бакы: Елм, 1979, 169 с. 
 192
mövzulardır, lakin birinci ilə ikincidə bir sıra oxşar cəhətlərin 
olması bizə belə bir əsas verir ki, «Fərhadnamə»nin müəllifi 
«Cəmşid və Xurşid»dən xəbərdar olmuş, onun bəzi yadda qalan 
epizodlarından təsirlənmiş, yeri gəldikcə öz əsərində onlardan 
istifadə etmişdir. 
«Cəmşid və Xurşid» məsnəvisindəki bəzi səhnələri eynilə 
Əssarın «Mehr və Müştəri» poemasında da görürük. Məsələn, 
Cəmşid öz «donanması» ilə dənizdə üzərkən şiddətli tufana 
düşür, gəmisi suda qərq olur. O, bir tir üzərində üzüb insan 
yaşamayan cəzirəyə gəlir və fəlakətdən nicat tapır. Eyni səhnə 
«Mehr və Müştəri» poemasının da süjet xəttinə daxil 
edilmişdir. Mehr də gəmisi qərq olarkən tir ilə özünü xilas edir. 
Bu kimi epizodların Şərq xalqlarının şifahi xalq 
ədəbiyyatından götürülməsinə şübhə yeri yoxdur. Lakin qeyd 
etməliyik ki, həmin epizodlar XIV əsr farsdilli ədəbiyyatda ilk 
dəfə Salman Savəcinin adını çəkdiyimiz poemasında istifadə 
edilmişdir. Əssarın göstərilən poemasındakı digər cəhətləri də 
Salman Savəcinin «Cəmşid və Xurşid» məsnəvisi ilə müqayisə 
etmək olar. Əssar Təbrizi «Mehr və Müştəri»ni sifarişsiz 
yazmışdır. Salman Savəci isə əsərin yazılması səbəbində qeyd 
edir k, yeni bir səpkdə əsər yazmasını ondan  Sultan Üveys 
tələb etmişdir*  (100, 11). «Mehr və Müştəri»nin müəllifinə 
yeni səpkdə əsər yazmağı tövsiyə edən isə onun həmsöhbətidir 
(110, vər. 8a, 14). 
Maraqlıdır ki, Salman Savəci Cəmşidi Şapur şahın oğlu 
kimi göstərmiş, Əssar da şahzadə Mehri Şapur şahın vəliəhdi 
kimi vermiş və o, bütün xüsusiyyətlərinə görə istər-istəməz 
Cəmşidə oxşadılmışdır (110, vər.9a;  19). 
«Cəmşid və Xurşid» məsnəvisindən gördüyümüz kimi, Çin 
fəğfuru Şapur şah oğlu Cəmşidin Xurşidə olan məhəbbətindən 
onu çəkindirə bilmədiyi kimi, «Mehr və Müştəri»də də Şapur 
                                                 
* Бу барядя яввялки гейдляримизя бах. 
 193 
şah Mehrin eşqinə, sədaqətinə mane ola bilmir; Mehr də 
Cəmşid kimi tac-taxtı tərk edərək öz istəklisini yad ölkələrdə 
axtarmağa gedir (110, vər.58b-61b) (11, 123). 
«Mehr və Müştəridə» də bəzi romantik səhnələr «Cəmşid 
və Xurşid»dəkinə bənzəyir. Mehr də Cəmşid kimi şirlə, 
adamyeyənlərlə vuruşur, o, müharibə meydanlarında qoçaqlıq 
göstərir (110, vər.70b-74a, 141-146). 
Aşağıdakı sətirləri müqayisə etdikdə Əssarın bəzi 
ifadələrində də S.Savəcinin təsirini aydın görürük: «Cəmşid və 
Xurşid»də mütribi Nişatəmgizin oxuduğu qəzəldəki: 
                          س مستت بر ارغوان خفتهگزهى دو نر
 دو ترك مست تو با تير و باآمان خفته                          
(100, 75) 
(İki nərgiz kimi məst gözlərin Ərğəvan üstündə yuxuya 
getmiş, sənin iki xumar (gözəl) gözlərin ox və kamanla 
yatmışdır), 
– beyti sanki «Mehr və Müştəri»dəki: 
لزار گو ترآان آماندار                 زمستى خفته اندر طرف همچشمش چو د
       
(11, 25) 
(Onun iki gözləri sanki ox atan türklərdir (gözəllərdir) ki, 
onlar məstlikdən (xumarlıqdan) gülzara tərəf yatmışlar). 
«Cəmşid və Xurşid»in belə bir təsir dairəsi, məsnəvidəki 
mövzu yeniliyi bir sıra şərqşünasların nəzər-diqqətindən 
yayınmadığındandır ki, Salman Savəcini XIV və XV əsrlərdə 
Nizami təqlidçiləri arasında görkəmlilərdən hesab etmişlər 
(60,71). 
Salmanın müasirləri ilə yanaşı sonrakı dövr sənətkarlar da 
şairin adını yuxarıda qeyd etdiyimiz poemasının mövzusu 
əsasında özlərinin eyni adlı əsərlərini yaratmışlar. Məsələn, XV 
əsrdə yaşayıb-yaratmış məşhur türk şairi Əhmədi də Salman 
Savəci yaradıcılığından təsirlənən Yaxın Şərq sənətkarlarından 
olmuşdur. Əhmədinin «Cəmşidi-Xurşid» adlı lirik-epik poema 
 194
yazması bizə məlumdur. Təəssüf ki, həmin əsərlə tanış 
olmadığımıza görə, onun S.Savəcinin eyni adlı mənzuməsi ilə 
nə dərəcədə əlaqədar olub-olmadığını hələlik deyə 
bilməyəcəyik. Lakin Azərbaycan alimlərindən C.Qəhrəmanov 
«Əsrarnamə» barədə elmi-tədqiqat əsərində göstərir ki, Əhmədi 
«Cəmşidi-Xurşid» poemasını Salman Savəcinin «Cəmşid və 
Xurşid» poemasına nəzirə yazmışdır (25, 11). 
Türkiyə müəlliflərindən Dr.Yaşar Akdoğan «Ahmedi 
divanı’ndan seçmeler» kitabında Əhmədinin «Divan»ı 
haqqında məlumatında göstərir ki, Əhmədinin «Cəmşid və 
Xurşid» poeması beş min beytdir, Salmanın eyni adlı əsərindən 
fikir və mövzu almaq surətilə yazılmışdır. Yaşar Akdoğan yazır 
ki, Əhmədinin bu məsnəvisi bir tərcümə və ya köçürmə deyil, 
orijinal bir əsər səviyyəsinə qədər yüksəlmişdir (42, 51). 
İnternet ünvanından belə bir məlumat əldə etdik ki, XIV 
yüzillikdə yaşamış Əhmədi Salman Savəcinin «Cəmşid və 
Xurşid» məsnəvisini eyni quruluş və məzmunda türk dilində 
işləyərək onun həcmini daha da genişləndirmişdir. Salmanın 
«Cəmşid və Xurşid» məsnəvisi (poeması) 1996-cı ildə 
Ankarada nəşr olunmuşdur (139). 
Nizami ədəbi məktəbinin XVI əsr Yaxın Şərq 
ədəbiyyatında davamçılarından Əbdi bəy Şirazinin (1515-1580) 
«Cami-Cəmşidi» poemasında da S.Savəcinin «Cəmşid və 
Xurşid» mövzusunun təsiri açıq-aydın duyulmaqdadır. Əvvəla, 
Əbdi bəy də poemasının quruluşunda Savəci üslubundan 
istifadə edir, Cəmşidin dilindən qəzəllər verir, «Cəmşid və 
Xurşid» məsnəvisindəki «Cəmşid və Xurşid» əsərində olduğu 
kimi, burada da Mehrab Cəmşidə sevgilisi Dilara haqqında 
danışır, onları bir-birinə qovuşdurmaqda bir vasitəçi 
rolunu oynayır, və s. (30, 46-54).* Maraqlıdır ki, Əbdi bəy 
                                                 
* Щямин ясяр барядя ятрафлы мялумат цчцн бах: Ябцлфяз Рящимов. 
Ябди бяй Ширази (щяйат вя йарадыъылыьы), Бакы, 1970. 
 195 
Şirazinin bu poemasındakı bəzi epizodik səhnələr eynilə 
S.Savəcinin «Cəmşid və Xurşid» məsnəvisindəki kimidir. Əbdi 
bəyin Cəmşid surəti, bir tərəfdən əfsanəvi-əsatiri Cəm, yaxud 
Cəmşid surəti ilə birləşirsə, Salman Savəcinin Cəmşid surəti isə 
yuxarıdakı qeydlərimizdən də göründüyü kimi, həyatda 
mövcud olan real varlıqdır, əfsanəvi Cəmşid, yaxud Firdovsinin 
«Şahnamə»sindəki Cəmşidin təkrarı deyildir. 
S.Savəci «Cəmşid və Xurşid» məsnəvisinin 
kompozisiyasına çox saylı qitə, qəzəl və rübailər daxil edərək 
onları hadisələrin inkişafı və qəhrəmanların vəziyyəti ilə üzvi 
surətdə əlaqələndirmiş, əsəri lirik boyalarla zənginləşdirmişdir. 
Bu parçalarda verilən ictimai-fəlsəfi mühakimələr məsnəvinin 
daha da maraqla oxunmasına kömək etmiş, poema üslubunda 
yenilik yaratmışdır. 
Salman Savəci məsnəvinin özündə bəlkə də bu cəhətə işarə 
etmişdir: 
 
رش بر آن نثارى                 يگرى  زدست داگجهانرا از سخن ده ياد  
ير               نگزهر جنس حكايت در هم آميز  ز هر نوعى غزلهائى بر ا  
(100,12) 
(Dünyaya sözdən yadigar qoy, başqa bir əl ilə onu (o 
sözləri) hər cür hekayələr, hər növ qəzəllərlə bəzə, ucalt!). 
Şair məsnəviyə müxtəlif vəzndə, müxtəlif ölçüdə 45 qəzəl, 
21 rübai, 13 fərd daxil etmişdir. Məsnəvinin sonu moizə, hekayə, 
nəsihət, qocalıqdan şikayət adlanan 31 beytdən ibarət hissə və 
kitabın yazılma tarixi barədə qeydlərlə tamamlanır.   
Məsnəvidəki qəzəllərin bir qismi şairin «Divan»ında da 
mövcuddur,* lakin istər Salman «Divan»ının çapında, istərsə də 
                                                 
* Салман Савяъинин «Ъямшид вя Хуршид» мяснявисинин щяъми бизя 
мялум олан «Диван»ынын нцсхяляриндя 3200 бейтдир. 2660 бейт яся-
рин мязмунуну тяшкил едир, 480 бейтя гядяр гитя, гязял, рцбаи, фярд-
ляр, 69 бейт ися моизя, нясищят, щекайя вя ясярин йазылма тарихи 
олан щиссялярдир. 
 196
bizə məlum olan əlyazmalarında təsadüf etdiyimiz lirik parçalar 
xüsusi tədqiqat işi tələb etdiyindən bu barədə ötəri məlumatla 
kifayətlənməyi lazım bilirik. 
Yeri gəlmişkən bir daha qeyd edək ki, görkəmli 
Azərbaycan şairi Məhəmməd Füzuli «Leyli və Məcnun» 
poemasında Salman Savəcinin adını çəkmiş, «sənaxanlıqda» 
(mədh etmək, tərifləməkdə) özünü ona bənzətmişdir: 
ون سلمان      نيچمن آيمه آه اولمشم ثناخوان   سلطان ويسه آه  (121, 
25а) 
(Mən kimə ki, olmuşam sənaxan, 
Sultan Veysə ki, neyçün Səlman). 
 
Qeyd etməliyik ki, Füzulinin ərəb, fars, Azərbaycan 
dillərində gözəl qəsidələr yazdığı məlumdur. Şair özünün 
«Leyli və Məcnun» poemasını Türkiyə sultanı Sultan 
Süleymana ithaf etmiş və əsərin giriş yerlərinin birində böyük 
hüsn-rəğbətlə Salman Savəcini xatırlaması bizi bir daha 
inandırır ki, M.Füzuli Salman Savəcini qeyd-şərtsiz olaraq 
ustad sənətkar, görkəmli qəsidəçi şair kimi etiraf etmiş, bədii 
irsinə yaxından bələd olmuş, ondan təsirlənmişdir. Eyni 
zamanda S.Savəcinin məmduhu Sultan Üveysin adını «Leyli və 
Məcnun» poemasında dərin ehtiramla çəkən şair onu «sərdari-
müəzzəmü mükərrəm» (ədalətli və əzəmətli sərdar), «zatının 
elmli, ədəbli və şücaətli» olduğunu tərif etmişdir. Şübhəsiz ki, 
Füzulinin böyük hörmətlə adını qeyd etdiyi Sultan Üveysin 
rəsm və şeir yazmaqda xüsusi bacarığına və elm, ədəbiyyat və 
incəsənətin inkişafına göstərdiyi xidmətə, Salman Savəci və bu 
kimi şairlərin yazıb-yaratmasına bəslədiyi qayğıya işarə 
etdiyini başa düşməliyik. 
Mərhum füzulişünas alim M.Quluzadə qeyd edirdi ki, 
Füzuli Azərbaycan şeiri tarixində, həmçinin Şərqdə «Leyli və 
Məcnun» mövzusunun işlənməsi tarixində ilk dəfə lirik-epik 
poemaya lirik qəzəllər daxil etmişdir. Deyilənlərə əlavə 
 197 
etməliyik ki, böyük şairə bu yolu seçməkdə ilk örnəyi Əmir  
Xosrov Dəhləvidən olan və Salman Savəcinin «Cəmşid və 
Xurşid» əsərində eyni üslubun işlənməsinin təsir göstərməsi 
heç bir şübhə doğurmur, çünki məhz bu üslub son dəfə 
Salmanın məlum poemasında tətbiq olunmuşdur. Maraqlıdır ki, 
«Cəmşid və Xurşid» məsnəvisində Cəmşidin Şamla söhbəti 
(100, 65-66), M.Füzulinin «Leyli və Məcnun»unda Leylinin 
çıraqla söhbəti (14, 104), yaxud Cəmşidə aşiq olması xəbərini 
eşidən anası Əfsərin Xurşidi qalada həbs etdirməsi, dayəsi 
Ketayunun Xurşidə nəsihəti (100, 97-98), «Leyli və 
Məcnun»da anasının Leylini məktəbdən çəkindirməsi, ona 
nəsihəti parçası ilə eynidir (14, 60, 64). 
Ağa Bozorq Tehraninin məlumatına görə, hələ XIX əsrdə də 
S.Savəcinin «Cəmşid və Xurşid» əsərinin nəzirəçiləri olmuşdur. 
Belə müəlliflərdən biri də Fərrux (1287-ci hicri ilində öldürülüb 
– 1870/71 m.) adlı şair idi. A.Tehraninin qeyd etdiyinə görə, bu 
şair də «Cəmşid və Xurşid» adlı məsnəvi yazmışdır (69, 500). 
Gətirdiyimiz misallar aydın göstərir ki, Salman Savəcinin 
«Cəmşid və Xurşid» məsnəvisi gözəl lirizm, real həyati 
hadisələrlə zəngin olub, azad bəşəri hissləri özündə tərənnüm 
edən bədii əsər kimi böyük təsir qüvvəsinə malik olmuş, Yaxın 
Şərq, eləcə də Azərbaycan və Türkiyənin tanınmış şairlərinin 
yaradıcılıq irsinə əsaslı təsir göstərmişdir. 
Fars dilli ədəbiyyatın görkəmli sənətkarları sırasında adı 
yalnız qəsidəsi şair kimi tanınmış, qəzəl sahəsində 
müvəffəqiyyətlər əldə etmiş Salman Savəcinin «Cəmşid və 
Xurşid» poeması, şübhəsiz ki, poema sahəsində Nizami ədəbi 
məktəbinin layiqli nümunələrindən idi. Yaxın Şərq 
ədəbiyyatında Nizami Gəncəvi ədəbi məktəbinin sonrakı 
inkişafı üçün əsaslı təsiri olmuş bu əsərin tədqiqi və hərtərəfli 
öyrənilməsi XIV əsr Azərbaycan ədəbıyyatında boşluq təşkil 
edən dövrün öyrənilməsi baxımından ciddi elmi əhəmiyyət 
kəsb edir. 
 198
 
 
3.2. «Fərağnamə» poeması 
 
«Fərağnamə» poemasının yaranma tarixi  bir əhvalatla bağlı 
olaraq qələmə alındığı barədə «Həbib üs-siyər» və «Rövzətüs-
səfa» təzkirələrinin müəllifləri məlumat vermişlər. Bağdad 
hakimi Xacə Mərcanın oğlu Bayram şah Sultan Üveyslə olduqca 
səmimi dost idilər. Aralarındakı münasibət o dərəcəyə çatmışdı 
ki, onlar bir gün belə bir-birindən ayrı ola bilməzdilər. Lakin 
hicri 761-ci ildə (1361-ci il) bu iki dost arasında işrət məclisində 
mübahisə düşür və Bayram şah küsərək Təbrizdən Bağdada 
gedir. Bu ayrılıq bir müddət davam edir, sonra Bayram şah 
(mənbələrdə bəzən Bayram bəy də adlandırırlar) yenidən Təbrizə 
qayıdır, Sultan Üveyslə barışıq edir, tezliklə gilanlılarla 
müharibəyə yollanır və həlak olur.  
Salman Savəci bu poemasını «Fərağnamə» («Ayrılıq 
dastanı)» adlandırmasının məhz kitabın yazılma səbəbində şah 
Sultan Üveysin tələbilə olduğunu qeyd etmişdir: 
 
ى تخت         پايروز بخت   طلب آرد و بنشاند در پشبى بنده را شاه  (88, 
vər. 284a) 
(Bir gecə o xoşbəxt taleli şah (Sultan Üveys – M.F.) məni 
yanına çağırdı və taxtının yanında yer göstərdi). 
Şair adı çəkilən əsərdə qeyd edir ki, şah şeirdən, sənətdən 
söhbət açdı, mənim söhbətlərimə qulaq asdı və: 
مه باشد سراسر فراق             زمن نامهء خواست اندر فراق  آه آن نا (88, 
vər. 284b).  
 
(Məndən başdan-başa ayrılıqdan söhbət gedən bir dastan 
istədi). 
Salman yazır ki, mən də öz növbəmdə qədim zamanlarda 
(ehtimal ki, buna bənzər) iki sevgili dost arasında baş vermiş 
 199 
ayrılıq haqqında bir dastanı öyrəndim. Onlar həmişə bir-biri ilə 
xoşsöhbət olublar. Onlardan biri dünyanın cəlallı padşahı, o 
birisi isə dünyanın cəlallı Günəşi (gözəli) idi (85, vər. 284 b). 
Onlar bir-birini ürəkdən, candan sevərdilər. 
Lakin: 
 آه آس در بالى جدائى مباد بآخر ميانشان جدائى فتاد              
  
(88, vər. 284 b) 
(Axırda onların arasında ayrılıq düşdü ki, heç kəs ayrılıq 
bəlasını görməsin). 
Şair göstərir ki, hökmdarın göstərişinə görə, o da bu dastanı 
yazmağa başladı ki, dünyada bir yadigar qalsın. Salman yazır 
ki, ona görə də keçmiş zamanlardan iki dostun ayrılığı 
haqqında bir dastanı öyrəndim və bu on məktubdan ibarət 
dastanı qələmə aldım. 
آه ده نامهء زين نامهء خسروى            دهم جلوه در آسوت مأنوى 
     
(88, vər. 284 b.) 
(İstəyirəm) şaha həsr etdiyim bu on məktuba 
(«Dəhnamə»yə) mənəvi bir cilvə verim). 
Yuxarıda qeyd etdiyimiz kimi, Salman bu əsəri 61 yaşında 
ikən qələmə aldığını qeyd etmişdir. Oğlu Mahmuda nəsihət 
hissəsində S.Savəci artıq qocaldığını, ömrünün fərəhli 
günlərinin keçib getdiyini, zəmanənin onun ömrünü puç 
etdiyini, hündür sərv boyunun artıq əyildiyini göstərirdi (83,  
vər. 282 b). 
İndi isə artıq: 
ذار گآار                آه تا بيغمش را شوم حق هيچ نمى آيد از دست من 
        
(88, vər. 282 b.) 
(Əlimdən heç bir iş gəlmir ki, ömrümü qəmsiz keçirəm),  
– deyirdi. Salman Savəci elə buradaca oğluna deyir ki, 
o 40 ildir ki, bu xanədanın nemətindən bəhrələnir, çörəyini 
 200
yeyir. Salman oğlu Mahmuda  padşaha sədaqətlə qulluq 
etməyi nəsihət edir, atasını  ləyaqətlə əvəz etməsini 
tapşırır (88,  vər. 283 a), cavanlıq dövrünü qənimət 
bilməyi məsləhət görürdü.  
«Fərağnamə» məsnəvisi mütəqarib (yaxud təqarüb) 
bəhrində yazılmışdır. Hərçənd mütəqarib vəzni bu mövzu üçün 
uyğun gəlmir, lakin Salman bu məsnəvini olduqca şirin bir 
dildə yazmışdır. Yuxarıda qeyd etdiyimiz kimi, Ə.Cami 
«Fərağnamə»nin bədiilik cəhətdən yaxşı təsir bağışladığını və 
lətif bir kitab olduğunu qeyd etmişdir. 
Mütəqarib (yaxud təqarüb) bəhri bir beytdə 8 dəfə 
fə’Ulündən ibarətdir. Təqarüb sözünün lüğəti mənası 
«yaxınlıq»dır, daha doğrusu, bu bəhri təşkil edən «fə’Ulün» 
təf’ilələri sürətli bir ahənglə bir-birinə yaxınlaşmış şəkildə 
olduğu üçün ona mütəqarib bəhri deyilir. 
Əruz vəzninin mütəqarib bəhri ilə yazılan ilk türk-uyğur 
abidəsi Yusif Xas Hacibin «Qudatqu-bilik» poeması olmuşdur. 
Fars dilli ədəbiyyatda isə Ə.Firdovsi X əsrdə «Şahnamə»ni bu 
bəhrdə yazmışdır. 
S.Savəcinin «Fərağnamə»si «Divan» ədəbiyyatının tipik 
nümunələrindən hesab edilə bilər. 
Əsər minacat, peyğəmbərin tərifi ilə başlayır. Poemada 
yuxarıdakı qeydlərimizdən əlavə baharın, xəzanın, qışın təsviri 
və s. verilir. 
Məsnəvinin əsas iştirakçıları və baş surətləri Məlik və 
Məhbubdur (başqa mənada Aşiq və Məşuq). Məsnəvinin həcmi 
çox da böyük deyildir. Ayrılıq haqqında yazılmış bu kiçik 
məsnəvi 1100 beytdir. Məsnəvinin məzmununu yalnız Məlik və 
Məhbubun bir-birinə məktubları təşkil etmir. Məliklə 
Məhbubun bağda ziyafət qurmaları, Məhbubun çeşmə başına 
getməsi, Məlikin onun ardınca getməsi, sonra isə Məhbubun 
küsüb getməsi, Məliklə Məhbubun bir-birinə səba vasitəsilə 
sifariş göndərmələri, nəhayət, Məhbubun həlak olmasıdır. 
 201 
Məsnəvinin sonunda şair şaha təsəlli olaraq Günəş və Ayın, 
gündüzlə gecənin, Gül və bülbülün, Şirin və Fərhadın, Leyli və 
Məcnunun, Vamiq və Əzranın ayrılığını xatırladır. Dastanın 
əsas süjet xəttinə daxil olan hadisənin təsvirindən daha çox 
əlavə təsvirlər, şeirlər, mənzum hekayələr çoxluq təşkil edir. 
Şeiriyyətcə diqqəti cəlb edən mənzumələrdən biri də 
«Pərvanə və bülbül hekayəsi»dir. Bu mənzum hekayədə nağıl 
olunur ki, yaz gecəsi çöldə məclis qurulmuşdu. Pərvanə 
bülbülün nalələrindən usanıb söyləyir ki, eşqin səfası əziyyət 
çəkməkdirsə, bəs bu şivən nə üçündür?  Nə üçün məşuqun 
əlindən dad çəkirsən? Ey bülbül, gərək sən aşiqliyi məndən 
öyrənəsən. Mən yansam da, bir dəfə inlərəm, – dedikdə 
بل شنيد اين بناليد زار               آه من تيره روزم توئى بخت يار و بلچ
        
ى معشوق جان ميدهى پاترا بخت ياراست و دولت رهى          آه در 
       
(88, vər. 294a) 
(Bülbül bu sözdən nalə çəkdi və dedi: Mən bədbəxtəm, sən 
isə xoşbəxt və bəxtiyarsan ki, öz məşuqənin ayağı altında can 
verirsən). 
Bülbülün ah-naləsi əbəs deyil. Onun gözü baxa-baxa yarı 
solur, puç olur. O isə yarını yola salıb hicranla yaşayır və s. 
Bu kiçik və maraqlı mənzum hekayəni Azərbaycanın xalq 
şairi, professor Bəxtiyar Vahabzadə Azərbaycan dilinə nəzmə 
çevirmişdir. 
Poemada dünyəvi hisslər, həyat, yaşamaq eşqi, saf 
həqiqi məhəbbət, insanın həyata bağlılığı və cazibədar 
təbiət gözəlliyinin tərənnümü öz əksini tapmışdır. 
Təbiidir ki, Salmanın bu romantik poemasının 
yazılmasına Nizaminin «Leyli və Məcnun»unun və 
Marağeyi Əvhədinin (1274-1338) «Dəhnamə» («Məntiq 
ül-üşşaq») (1307) məsnəvisinin də təsiri olmamış deyildir. 
«Dəhnamə» Marağeyi Əvhədinin epik şeir sahəsində ilk 
 202
qələm təcrübəsidir. 1307-ci ildə yazdığı bu əsərdə şair real 
insan sevgisini ön plana çəkmişdir (34, 235). 
Əsərdə iki gəncin təmiz məhəbbəti əsas yer tutur. Aşiq bir 
qızı sevir, uzun müddət onun vüsalına can atır. Məktubla 
hisslərini açıb qıza bildirir. Onun məktubunu səba yeli ünvana 
çatdırır (34, 235). S.Savəcinin də «Fərağnamə»si on 
məktubdan, daha doğrusu, «dəh namə»dən ibarətdir. Şah 
İsmayıl Xətai (1486-1524) də 1506-cı ildə 200 il Əvhədidən 
sonra Azərbaycan dilində «Dəhnamə» yazmışdır. «Dəhnamə» 
ilə «Fərağnamə»nin adları eyni olmasa da, məzmun, süjet və 
üslubunda müəyyən oxşarlıq vardır. Müəlliflərin hər ikisi iki 
gəncin – Aşiqlə Məşuqun (S.Savəcidə Məliklə Məhbubun) öz 
ürək sözlərini səba yeli vasitəsilə bir-birinə göndərmələri təsvir 
olunur. Şah İsmayılın «Dəhnamə»si, S.Savəcinin müasiri İbn 
İmad Fəqih Kirmaninin (- 1373)  «Dəhnamə» və ya 
«Məhəbbətnamə», M.Əvhədinin «Dəhnamə» və ya «Məntiq ül-
üşşaq» əsərləri də on aşiqanə məktubdan ibarətdir. 
XV əsrin istedadlı şairlərindən Xəlili (1408-1485) də 
təsəvvüfi ruhda «Fərağnamə» poemasını qələmə almışdır (34, 
317). 
«Fərağnamə» klassik farsdilli Azərbaycan bədii nəsri 
içərisində sənətkarlıq məziyyətlərinə, dilinin sadəliyi, süjet 
yığcamlığına görə, S.Savəci bədii irsinin gözəl nümunələrini 
özündə əks etdirir. 
S.Savəcinin «Fərağnamə» poeması əsl sənət nümunəsi kimi 
özündən sonrakı şeir və ədəbiyyat həvəskarlarının böyük 
marağına səbəb olmuşdur, hətta «Fərağnamə»yə eyni adlı 
nəzirələr də yazıldığı ədəbiyyat tarixinə məlumdur. 
Qeyd etməliyik ki, «Şərq ədəbiyyatında və eləcə də  orta 
əsrlər Azərbaycan poeziyasında işlənən ədəbi formalardan biri 
də «Dəhnamə»dir. «Dəhnamə»   forması özünün bədii üslubu, 
obrazlar aləmi, hadisələrin təsviri və ifadə formasına görə 
orijinal xüsusiyyətlərə malikdir» (33, 45). Ç.S.Sasanianın 
 203 
fikrincə, bu formanın hələ ilk nümunəsini Fəxrəddin Gürgani 
«Veys və Ramin» əsərində yaratmışdır (33, 45). 
Lakin «Dəhnamə» formasına xas olan məhəbbətin 
münazirə şəklində ifadəsinə XI-XII əsrlərin lirik poeziyasında, 
xüsusilə qəzəl janrında tez-tez  təsadüf etmək olar. Aşiqin öz 
kədərini, məhəbbətini və vüsal həsrətlərini «səba yeli» ilə 
məşuquna bildirməsi və onun müjdəsini gözləməsi kimi 
«Dəhnamə»nin mənşəyini və Azərbaycan ədəbiyyatında 
inkişafını öyrənmək, eləcə də poetik fikrin ifadə və üslub 
xüsusiyyətlərinin zənginləşmə və təkmilləşməsində onun 
rolunu tədqiq etmək zəruridir. 
Azərbaycan ədəbiyyatında «Dəhnamə» yazan müəlliflərdən 
biri də Təbrizli Həriridir. Ç.Sasanianın qeyd etdiyinə görə, 
Sədəddin Həriri bu poemanı 1397-ci ildə Şirvan hökmdarına 
təqdim etmişdir. Həriri öz «Dəhnamə»sini «Məhbubəl-qülub» 
(«Qəlblərin sevgilisi») adlandırmışdır. 
Ç.Sasanianın araşdırmalarına görə, R.Eyvəzi hicri VIII 
əsrdə (XIV əsr) Həriridən əvvəl səkkiz «Dəhnamə» yazıldığı 
barədə məlumat vermişdir. 
1. Şeyx İraqi, «Üşsaqnamə» – 1281-1283-cü illər; 2. 
Hümam Təbrizi, «Söhbətnamə», 1283-cü ildə; 3. İmad Fəqih 
Kirmani, «Dəhnamə»; 4. Əvhədi, «Məntiq ül-üşşaq», 1306-cı 
il; 5. Übeyd Zakani, «Üşsaqnamə», 1350-ci il; 6. Rükn 
Sayin Herəvi, «Töhfət ül-üşşaq», 1350-ci il; 7.Xacə 
Fəzlullah Şirazi, «Məhəbbətnamə», XIV əsr; 8. İbn İmad 
«Rövzətül-Mühibbin», 1392-ci il. 
 204
Ç.Sasanianın Həririnin «Məhbub əl-qülub» («Dəhnamə») 
əsərinə həsr etdiyi məqaləsindən göründüyü kimi, Salman 
Savəcinin «Fərağnamə»  poeması barədə məlumata rast 
gəlmirik. Bu isə onu göstərir ki, ümumiyyətlə, Azərbaycan 
ədəbiyyatında «Dəhnamə»lərin mövqeyini aydınlaşdırmaq 
üçün ayrıca bir tədqiqat işinin aparılması məqsədəuyğun olardı. 
İnternet ünvanındakı məlumatda göstərilir ki, Salman 
Savəcinin «Fərağnamə» məsnəvisi (poeması) 1993-cü ildə 
Ankarada nəşr edilmişdir (139). 
 
 205 
NƏTİCƏ 
 
Cəmaləddin Salman Əlaəddin Məhəmməd oğlu Savəci 
fars dilli Azərbaycan ədəbiyyatının inkişa-fında mühüm 
yer tutan və Yaxın Şərq xalqlarının ədəbiyyatına qüvvətli 
təsiri olan görkəmli sənətkardır.  
Yeddi əsrdən artıqdır ki, «Xacə Salman» və yaxud 
Salman Savəci kimi  tanınan şairin adı bütün fars və türk 
dilli ədəbiyyatda hörməilə çəkilir. Salmanın əsərləri 
əlyazmaları şəklində onun yaşadığı dövrdən başlayaraq 
dünyanın müxtəlif ölkələrində şeir və ədəbiyyat 
həvəskarları tərə-findən sevilə-sevilə oxunmuş, yayılıb 
əldən-ələ gəzmiş, əzbərlənib dildən-dilə keçmişdir. 
Dünyanın bir çox ölkələrində, o cümlədən Azərbaycan, 
Türkiyə, İran, İraq, Əfqanıstan, Tacikistan, Özbəkistan, 
Rusiya və Qərbin bir sıra ölkələrində Salman Savəcinin 
əlyazmaları və çap olunmuş divanları mövcuddur, ayrı-
ayrı əsərlərindən tərcü-mələr edilmiş, haqqında yazılar 
verilmişdir. 
Şair haqqında ilkin məlumatlara hələ onun yaşayıb-
yaratdığı XIV əsrdən başlayaraq müasirləri olan şairlər, 
təzkirə və tarixçi müəlliflərin əsərlərində rast gəlirik. 
Hafiz Şirazi Salmanın lirik qəzəllərindən ən çox təsirlənən 
şairlərdən biri kimi onu «Söz mülkünün padşahı, bilikli 
adamların şahənşahı, dininin və millətinin yaraşığı, ağası» 
adlandırması özlüyündə Salman Savəcinin necə bir 
qüdrətli söz ustası, böyük sənətkar olduğunu göstərir. 
Dövlətşah Səmərqəndi, Əmin Əhməd Razi, Təğiəddin 
Kaşi, Mirxand, Xandəmir kimi orta əsrlərin təzkirəçiləri 
Salman Savəcinin adını hörmətlə xatırlamış, ayrı-ayrı 
əsərlərindən parçaları nümunə göstərmişlər. 
Salman Səvəci lirik şairdir. Azərbaycan ədəbiyyatının 
parlaq simalarından olan Əfzələddin Xaqani və Nizami 
 206
Gəncəvinin ədəbi əsərlərinin təsiri altında yazıb-yaratmış 
Salman Səvəci sələf və xələflərini birləşdirən, sonunculara 
yol göstərən sənətkardır.  
Salman yaradıcılığına xas olan cəhətlərdən başlıcası 
odur ki, o, orijinal mənalar yaratmaqda yenilikçidir. Şair 
orta əsrlərin ənənəvi şeir janrlarında özünəməxsus ustalıq 
göstərmiş, özü dediyi kimi, heç kəsin dediyini təkrar 
etməmişdir. Salman qəzəl janrında Sədi yolu ilə getməmiş, 
qəzələ məzmun gətirmişdir. Odur ki, «Hafiz məşhur oluna 
qədər Salmanın qəzəlləri Sədi qəzəlləri ilə yeganə rəqabət 
aparmışdır» (K.Freytaq). Ona görə də son dövr 
tədqiqatçıları bu sahədə şairin böyük sənət əsərləri 
yaratdığından, onu   «XIV əsrdə Təbrizin qəzəl sultanı» 
adlandırmışlar (M.A.Qafa-rov). Hafizlə Salmanın qəzəl 
yaradıcılığındakı  uğurlarına gəldikdə isə, Hafizin Sədi 
yolunu seçməsini, «Xacu Kirmaninin, Salman Savəcinin 
çeşnilərini götürüb onların üzünü təvarətləndir-diyini və 
bəzədiyini, bəzisini Salmandan təqlid etdiyini, bəzən də 
Salmanın aynasını həddindən artıq cilaladığını» qeyd 
edənlər də (Şibli Nemani) olmuşdur. 
Hafizin Salmanın 25-30 qəzəllərinə bənzətmə qəzəllər 
yazması da məlumdur. Odur ki, Salman yaradıcılığı son 
dərəcə zəngin olub, orta əsrlərin bütün ədəbi növlərini 
əhatə etsə də, şairin yaradıcılığında lirika mühüm yer 
tutur. Salmanın məhəbbət mövzusunda yazılan kiçik 
həcmli lirik əsərlərinin xalq içərisində geniş yayılması 
üçün qəzəl şəkli daha əlverişli idi. Salman qəzəllərinin 
əsas xüsusiyyətləri insana məhəbbət hisslərinə  əsaslanırdı. 
Şairin tərənnüm etdiyi gözəllər realdır, konkretdir. 
İmadəddin Nəsimi əsərlərində Salman Savəcinin adını 
hörmətlə çəkmiş, qəzəl yaradıcılığına böyük hüsn-rəğbət 
bəsləmiş, iyirmidən çox qəzəlini onun qəzəllərinə 
bənzətmə yazmışdır. 
 207 
Salman Savəcinin qəzəlləri içərisində sufizmin dini-
idealist təlimini qəbul edən qəzəlləri də vardır. Bu 
qəzəllər, təbiidir ki, şairin İraq səbkində yazılan və sufi 
təliminə meylli olan qəzəllərində ifadə olunurdu. Şairin 
dinə, ilahiyyata münasibəti də məhəbbət məfhumu altında  
verilmişdir. O, dini mövzuda yazdığı qəzəllərində də 
səmimi bir aşiqdir. 
Salman zəmanəsinin ədalətsizliklərinə qarşı çıxaraq 
bunu gah açıq, gah da rəmz və işarələrlə ifadə etmişdir. 
Salmanın lirik şeirlərində sufizmin xalq mənafeini əks 
etdirən müəyyən tərəqqipərvər cərəyanına rəğbət bəsləyən 
əsərləri qənaətkarlıq, dünya nemətlərindən əl çəkmək, aza 
qane olmaq haqqında nəsihətlərlə doludur. Şairin bu 
nəsihətləri yoxsul kütlələri itaətə çağırmaqla aldadan 
sufilərin vəzlərindən xeyli fərqlidir. Əslində, dünyanın 
həyatın, təbiətin gözəlliklərindən kam almaq, onunla 
yaşamaq, fürsəti əldən verməmək, səadəti eşqdə görmək və 
s. motivləri Salman Savəcini sufi olmaması ilə bağlamaq 
daha düzgün olardı. 
Salmanın yaradıcılığına yaxşı bələd olan XV əsr 
təzkirəçisi Dövlətşah Səmərqəndinin qeyd etdiyinə görə, 
Salman Savəcidən əvvəl heç kəs şeir və qəsidə «sənəti»ndə 
Zülfüqar Şirvaninin qəsidəsi kimi qəsidə söyləməmişdir. 
Bu fikri Seyid Əzim Şirvani də təsdiq etmişdir. Burada 
«Məsnu» qəsidə, yəni şeir daxilində süni yolla düzəldilən 
şeir nəzərdə tutulurdu. Fars dilli Azərbaycan 
ədəbiyyatında həmin növ qəsidənin ilkin nümunələrini XII 
əsrdə Qivami Gəncəvi, XIII əsrdə Zülfüqar Şirvani 
yaratmışlar. Qəsidənin bu növü şairdən çox böyük ustalıq 
tələb edirdi. Böyük özbək şairi Əlişir Nəvai də Salmanın 
«məsnu» qəsidələri kimi qəsidə yazmış və özünün etirafına 
görə, Salman kimi sənətkarlıq nümunəsi göstərə 
bilməmişdir. Fars dilli ədəbiyyatda Salman Savəci 
 208
qəsidənin ən parlaq nümunələrini yaradan şair kimi 
xatırlanır. Herat məktəbinin bir çox nümayəndələri də 
Salmanın böyük ustalıqla yazdığı qəsidələrinin təsiri 
altında yaradıcılıq nümunələri göstərsələr də Salman qədər 
uğur qazana bilməmişlər. Ona görə də Ə.Nəvai Salmanın 
adını fars dilli ədəbiyyatda qəsidə janrının böyük ustadları  
Xaqani, Ənvəri, Kamal İsmayıl, Zəhir Faryabi ilə bir 
cərgədə çəkirdi. Salmanın qəsidələrinə münasibətini 
bildirən Ə.Cami şairi «gözəl və müvəffəqiyyətli söz 
söyləyən şair» kimi qiymətləndirmişdir.  
Salman Savəci qəsidələrində istilaçı hökmdarların, 
şahların kəskin tənqidi çöx mühüm yer tutur. Nizami ədəbi 
ənənələrini davam və inkişaf etdirən şair öz əsərlərində, 
xüsusilə qəsidələrində qəsbkar müharibələrlə insanları 
fəlakətə sürükləyən hökmdarları, onların qətlü-qarətlə 
həyatı iflasa uğradan ədalətsizliklərini qamçılayır, onlara 
nəsihət yolu ilə xalq kütlələrinin müdafiəçisi kimi çıxış 
edir, xalqın yer üzündəki rifahı və səadətinin qorunmağını, 
yoxsul kütlələrin taleyini düşünmüşdür. 
Salmanın qəsidələrində dini mövzular da öz yerini 
tapmışdır. Şair dini mövzularda, dövlət adamlarının, 
yüksək vəzifəli insanların mədhində də insanlara həyat 
dərsi verir, onlara məxsum mənəvi keyfiyyətləri, yüksək 
əxlaqi dəyərləri təbliğ edirdi. 
Salman ədəbi irsinə öz məftunluğunu bildirən 
Məhəmməd Füzuli təəssübkeşliklə Salmanı dənizə, özünü 
isə onun müqabilində bir qərtəyə bənzədir, onunla fəxr 
etdiyini, böyük qürur hissi ilə şeirlərini təsirli və qüvvətli 
sənət nümunələrindən hesab edirdi. Salman qəsidələrində 
realizm meyli ən çox hallarda özünü büruzə vermiş, bədii 
söz ustası kimi lirik tərzdə təbiətin və insan surətlərinin 
təsvirində real lövhələri və faktları öz şeirinə gətirmişdir. 
Salman Savəci ədəbi irsi Azərbaycan ədəbiyyatının 
 209 
bədii fikrinin inkişafında mühüm rol oynamışdır. Salmanın 
yaradıcılıq irsi Azərbaycan və türk ədəbiyyatında güclü 
təsir qüvvəsinə malik olmuşdur. Məhəmməd Füzuli. Qazi 
Bürhanəddin, Məazi Təbrizi, Bədr Şirvani, Hamidi, 
İmadəddin Nəsimi, Şah İsmayıl Xətai kimi Azərbaycan 
şairləri əsərlərində Salmanın adını hörmətlə yad etmiş və 
ya özlərini onun varisi adlandırmışlar. 
Salman Savəci XIV əsrdə Nizami ədəbi məktəbinin 
davamçılarından biri kimi də məşhurdur. Şairin «Cəmşid 
və Xurşid» lirik-epik məsnəvisi (poeması) Nizami ilə 
başlayan müəyyən mənada romantik poeziyanın bu dövrdə 
davamı idi. «Cəmşid və Xurşid» poeması zəngin fantaziya 
ilə yaradılmış şifahi xalq ədəbiyyatının romantik 
üslubunda qələmə alınmış əsərdir. Salman bu əsəri Nizami 
Gəncəvinin «Xosrov və Şirin» poemasına cavab olaraq 
yazmışdır. 
Salman Savəci Yaxın Şərqin fars dilli ədəbiyyatında 
ənənəvi «Fəraqnamə» («Dəhnamə») lirik-romantik 
poemasını da qələmə almışdır. 
Bu məhəbbət dastanları özünün ideya-bədii 
xüsusiyyətlərinə görə şairin lirikası ilə üzvi surətdə 
bağlıdır, romantik poeziyanın ən yaxşı nümunələrindəndir. 
«Cəmşid və Xurşid» əsərində məhəbbət tamamilə real 
məzmuna malik dünyəvi məhəb-bətdir, onun romantik 
mahiyyəti də elə bundadır. Əsərin qəhrəmanları 
yaşadıqları cəmiyyətdən narazı deyillər. Onlar səadətlərinə 
çatmaq üçün mübarizə aprır, istək və arzularına yetişirlər. 
Əsərdə romantika real həyatla əlaqədə inkişaf edir, həyatın 
özündən qüvvət alır. Məhəmməd Füzuli «Cəmşid və 
Xurşid» əsərinin üslubi xüsusiyyətlərindən «Leyli və 
Məcnun» poemasında istifadə etmişdir. 
Salman Savəcinin real insan sevgisini tərənnüm edən 
«Fərağnamə» poeması yığcam forması, lirik vüsəti və 
 210
başqa bədii keyfiyyətləri ilə «Fərağnamə» («Dəhnamə») 
janrının özündən əvvəlki ənənələrinin müvəffəqiyyətli 
davamı və öz dövründə ardıcılları sırasında şeriyyəti və 
sənətkarlığı baxımından layiqli yer tutur. 
Fars dilində yazan şairlər sırasında lirik şeirdə olduğu 
kimi, epik janrda da Salman Savəcinin əsərləri öz xəlqiliyi 
və humanist ideyaları ilə seçilir. Şairin qəzəl, qəsidə, rübai 
və digər lirik şeirləri divanında  ictimai-fəlsəfi, əxlaqi 
fikirlər baxımından əsas yer tutur. 
Salman Savəcinin Şərq şeirinin bütün növlərini əhatə 
edən zəngin yaradıcılığı böyük bir ədəbi məktəb yaratmış, 
bu ədəbi məktəbin davamçıları üçün bir örnək olmuşdur. 
 
 
 
 
 
 
 
 211 
İSTİFADƏ EDİLMİŞ ƏDƏBİYYAT 
 
Azərbaycan dilində 
 
1. Azərbaycan ədəbiyyat tarixi. 3 cilddə, I c., Bakı: AEA, 1960, 592 s. 
2. Azərbaycan tarixi. Bakı: Elm, 1993, 284 s. 
3. Azərbaycan tarixi. 7 cilddə, III c., Bakı: Elm, 1999, 534 s. 
4. Azərbaycan EA «Məruzələri». № 2, V c., 1949. 
5. Azərbaycan klassik ədəbiyyatı kitabxanası. 20 cilddə, III c., «VIII-
XVI əsrlər Azərbaycan şeiri». Müqəddimə C.Qəhrəmanov və 
K.Allahyarovundur. Bakı: Elm, 1984, 543 s. 
6. Azadə R. Nizami Gəncəvi (həyatı və sənəti). Bakı: Elm, 1979, 209 s. 
7. Araslı H. Böyük Azərbaycan şairi Füzuli. Bakı: Uşaqgəncnəşr, 1958, 
312 c. 
8. Axundov M.F. Kəmalüddövlə məktubları (Azərbaycan dilinə 
tərcümə edəni M.Əlizadə). Bakı: Gənclik, 1969, 200 s. 
9. Beqdeli Q. Şərq ədəbiyyatında «Xosrov və Şirin» mövzusu. Bakı: 
Elm, 1970, 371 s. 
10. Belinski V.Q. Seçilmiş əsərləri. Bakı: Uşaqgəncnəşr, 1948, 141 s. 
11. Cahani Q. Əssar Təbrizinin «Mehr və Müştəri» poeması. Bakı: 
AEA, 1968, 150 s. 
12. Ədəbiyyatşünaslıq terminləri lüğəti (Tərtib edəni Ə.Mirəhmədov). 
Bakı: Maarif, 1978, 200 s. 
13. Fətiyev M. Salman Savəcinin qəzəl yaradıcılığı barədə bəzi 
qeydlər. BDU-nun  elmi-nəzəri jurnalı. №5 (47), 2005. 
14. Füzuli M. Əsərləri. 6 cilddə, II c., Bakı: Şərq-Qərb, 2005, 334 s. 
15. Füzuli M. Əsərləri. 6 cilddə, IV c., Bakı: Şərq-Qərb, 2005, 343 s.   
16. Firdovsi Ə. Şahnamə (Azərbaycan dilinə tərcümə edəni və 
müqəddimə M.Əlizadənindir). Bakı: Yazıçı, 1986, 333 s. 
17. Hatəmi M. Türk xalqları folklorunda əjdaha surətinin rəmzləri 
AEA «Xəbərləri», ədəbiyyat, dil və incəsənət seriyası. № 2, Bakı, 1969. 
18. Hafiz Şirazi. Seçilmiş şeirləri (Tərcümə edəni Əbülfəz Hüseyni, 
redaktoru Ə.Cəfər). Bakı: Azərnəşr, 1967, 250 s. 
19. Həmdullah Mustovfi Qəzvini. «Zeyl-e tarix-e qozide» («Seçilmiş  
tarix»ə əlavə). Giriş, tərcümə, şərhlər və göstəricilər M.D.Kazımovun və 
V.Z.Piriyevindir. Bakı: Elm, 1986, 148 s. 
20. Xətai Ş.İ. Keçmə namərd körpüsündən (şeirlər və poemalar). Bakı: 
Yazıçı, 1988, 341 s. 
21. İmadəddin Nəsimi. Seçilmiş əsərləri (Tərtib edəni H.Araslı). Bakı: 
 212
Azərnəşr, 1973, 672 s. 
22. İmadəddin Nəsimi. Fars divanı (Azərbaycan dilinə tərcümə). Bakı: 
Azərnəşr, 1977, 192 s. 
23. İnventar № FR-1256. Salman Savəci haqqında. AMEA, M.Füzuli 
adına Əlyazmaları İnstitutunun əlyazması, tarixsiz, 1 s. 
24. Kəndli Q. M. Füzulinin «Ənis ül-qəlb»i haqqında (M.Füzuli. Elmi-
tədqiqi məqalalər). № 2, Bakı: ADU, 1958. 
25. Qəhrəmanov C. «Əsrarnamə». Bakı: AEA, 1964. 
26. Quluzadə M. Füzulinin lirikası (redaktoru H.Araslı). Bakı: AEA, 
1958, 354 s. 
27. Məhəmmədi M. Saib Təbrizi və farsdilli poeziyada «hind üslubu». 
Bakı: Elm, 1994, 187 s. 
28. Mir Cəlal, P.Xəlilov. Ədəbiyyatşünaslığın əsasları. Bakı: Maarif, 
1972, 279 s. 
29. Nizami Gəncəvi. Xosrov və Şirin. Bakı: Yazıçı, 1982, 401 s. 
30. Rəhimov Ə. Əbdi bəy Şirazi (Həyat və yaradıcılığı). Bakı: AEA, 
1970, 158 s. 
31. Rəhmani P. Qəzalinin «Əl-iqtisad fil-etiqad» kitabındakı kəlami 
fikirlərinə bir baxış. «Hikmət» elmi araşdırmalar toplusu. Bakı: Nafta-Press, 
2006, 164. 
32. Sarovlu A. Məhəbbət və gözəllik abidəsi (Fəxri Gürgani. Vis və 
Ramin, fars dilindən tərcüməsi, müqəddimə və şərhləri A.Sarovlunundur). 
Bakı: Azərnəşr, 1974, 478 s. 
33.  Sasanian Ç.S. Azərbaycan şairi Həriri və onun «Məhbub əl-qülub» 
(«Dəhnamə») əsəri haqqında bəzi qeydlər. Bakı: AEA, Ədəbiyyat, dil və 
incəsənət seriyası, № 4, 1981. 
34. Səfərli Ə., Yusifov X. Qədim və orta əsrlər Azərbaycan ədəbiyyatı. 
Bakı: Ozan, 1998, 631 s. 
35. Şıxıyeva S. Salman Savəci və türk ədəbi mühiti. Şərq filologiyası 
məsələləri (məqalələr toplusu), Bakı: Nurlan, 2005. 
36. Şıxıyeva S. Nəsiminin sələfləri ilə «mübahisələri». Elmi 
araşdırmalar (IV buraxılış), Bakı, Nurlan, 2005. 
37. Şirvani S.Ə.  Əsərləri. 3 cilddə, III c., Bakı: Elm, 1974, 498 s. 
38. Tağıyeva Ş., Rəhimli Ə (Bije). Güney Azərbaycan. Bakı: Orxan, 
2000, 514 s. 
39. Yusifov X. Nizaminin lirikası. Bakı: AEA, 1968, 273 s. 
40. Zeynəddin bin Həmdullah Qəzvini. Zeyl-e tarix-e qozide 
(«Seçilmiş tarix»ə əlavə). Fars dilindən tərcümə, müqəddimə, qeydlər və 
göstəricilər M.D.Kazımov və V.Z.Priyevindir. Bakı: Elm, 1990, 212 s. 
 213 
41. Zərinəzadə H.H. Fars dilində Azərbaycan sözləri (Səfəvilər dövrü). 
Bakı: AMEA, 1962, 436 s. 
 
Türk dilində 
 
42. Akdoğan Y. Ahmedi Divanı’ndan seçmeler. 1000 temel, eser dizisi, 
139. 
43. Prof. Dr.Körpülüzadə Mehmet Fuat. Eski şairlerimiz. Divan 
edebiyati antolojisi, İstanbul: 1934. 
 
Rus dilində 
 
44. Али-заде А-К. Социально-экономическая и политическая ис-
тория Азербайджана XIII-XIV вв. Баку: АН, 1954, 338 с. 
45. Бертельс Е.Э.  Избранные труды, Наваи и Джами.  Москва: 
Наука, 1965, 498 с. 
46.  Бертельс Е.Э. Очерки истории персидской литературы. Ле-
нинград, 1928, 203 с. 
47. Вейман Р. История литературы и мифология (Перевод с не-
мецкого). Москва: Прогресс, 1975, 344 с. 
48. Всемирная история. В 10 т. т. III, Москва: АН СССР, 1957, 893 
с. 
49. Гаффаров М.А. Из газелей Сельмана Саведжи, по рукописи 
Лазаревского Института восточных языков. Москва,1914, 36 с. 
50. Занд М.И. Шесть веков славы. Москва: Наука, 1964, 65 с. 
51. История философии в 4-ъ томах. Т. I, Москва: АН, 1957, 420 с. 
52. Керимов Г.М. Аль-Газали и суфизм. Баку: Элм, 1969, 109 с. 
53. Кулиев Б.Ч. Захир Фарияби и Салман Саведжи (Иранская фи-
лология). Материалы Всесоюзной межвузовской конференции. Таш-
кент, 1966. 
54. Краткие сообщения Института Народов Азии. Москва: Наука, 
№ 69, 1965. 
55. Краткая литературная энциклопедия, № 6. Москва: 
Сов.энсиклопедия,, 1971, 104 с. 
56. Крымский А. История Персии, ее литературы и дервишской 
теософии, т.3. Москва, 1914-1917, 504 стб. 
57. Кязимов М.Д. Поэтическое наследие Джамали Табризи. Баку: 
Элм, 1998, 328 с. 
58. Мирзоев А.М. Рудаки и развитие газели в X-XV в.в. Душанбе: 
 214
Таджик- госиздат, 1958, 71 с. 
59. Османов М.Н. Стиль персидско-таджикской поэзии IX-X вв. 
Москва: Наука, 1974, 266 с. 
60. Очерк литературы Ирана. («Восток», сборник статей), Москва-
Ленинград, 1934. 
 
İngilis dilində 
 
61. Edward G.Browna. Aliteraru historu of Persia, volume III, the tar-
tar dominion (1265-1502) Cambrudce, 1928. 
62. H.Ethe. Catalogue of Persian manuscripts in the Lubraru of the 
“India Office”, Yol Oxford. 1903. 
63. The encuclopaedia of Islam. London, 1934. 
 
 
Фарс вя яряб дилляриндя 
 
64. .                ١٣٣٧: ديلى، تهرانبيگآذر بيگ هء آذر، تأليف لطفعلى آتشكد  
65. ، موحاآيمه توللوغاته ين، تورآمه نستان دولت نشرييه تى، "ناوايى" امير آلى شير 
. جى يل-١٩٢۵: آشقاباد
            
66. .                                               ورق٣٩٩. ه١٠٧۵ امين احمد رازى، هفت اقليم، 
      
 
АМЕА, М.Фцзули адына Ялйазмалары Институту, Инв. 273/7479 
 
67. ، .ه١٣٣٩ ادبيات بقلم قارى عبداهللا ملك الشعراء، آتابخانهء اطالعاتو آلتور، آابل، 
.             ص۵١۴  
.                       ورق١۴٧. ه١٢٢۵رستان، نگا احمد بن محمد قازى احمد الغفارى،  .68
            
АМЕА Ялйазмалары Институту, инвентар, № Ъ-254/15117. 
 
69. الطهرانى، گ  الذريعيه الى تصانيف الشيعه، تاليف محمد محسن الشهير با شيخ آغا بزر
. ١٣٩٢-١٣٢۴خامس، تهران، الجز ال
          
. ورق١۴٢. ه١٢۴٧                             .70  (тарихсиз) بهمن ميرزا، تذآرهء محمد
 شاهى             
                                                   АМЕА Ялйазмалары Институту. Ин-
вентар М-24/2995. 
 215 
71.             (тарихсиз)                                                     بدر شيروانى، ديوان
         
                                                                                   Бядр Ширвани. 
«Диван»ынын фото-суряти. 
72. .                  ش١٣٢٧:  برون ادوارد، از سعدى تا جامى، تاريخ ادبيات ايران، تهران
            
73. .                                              ه١٣٣٧:  تذآرة الشعراء دولتشاه سمرقندى، تهران
       
74. .                               ه١٣۴۴: بان فارسى، تهران تاريخ نظم و نثر در ايران و در ز
         
75. :  تاريخ ادبيات در ايران، جلد سوم، تأليف دآتر ذبيح اهللا صفا، قسمت اّول، تهران
.            ه١٣۴٠  
76. .                       ه١٣۴٢:  تاريخ ادبيات در ايران، تأليف دآتر رضازاده شفق، تهران
            
77. يز جنگاز حملهء :  تاريخ مفّصل ايران، استيالى مغول تا اعالن مشروطّيت، جلد اّول
. هجرى-شمسى١٣١٢: تاتشكيل دولت تيمورى، تأليف عباس اقبال، طهران
                  
78.  ١٣٠۵: ، تهران تتبع و انتقاد و احوال و آثار سلمان ساوجى، تأليف رشيد ياسمى
.     ص١٢٩شمسى،   
79.            (тарихсиз)                  تقى الدين آاشى، خالصة االشعار و زبدة االفكار 
                
                                         India Office китабханасынын ялйазма 
нцсхясинин фото-суряти. 
80.          (тарихсиз)       تذآرهء مراة الخيال، تأليف امير شير على خان لودى، بمبى 
                 
81. .                                              ١٣٣٧، تهران، نگ جامى عبد الرحمن، هفت اور
       
82.     (тарихсиз)           .                          ورق٧۵ جامى عبد الرحمن، بهارستان، 
           
АМЕА М.Фцзули адына Ялйазмалары Институту, инвентар  
3483/А-10 
83.      (тарихсиз)           ٢٨٨٠آتابخانهء مّلى تبريز، شمارهء .  ديوان معاذى تبريزى
                     
84.                   ١٩۶٨ريل پ، ا١٣۴٧رم، آابل، حمل، چها دائرة المعارف، جزو بيست و 
             
85. منصور مشفق، طهران، :  ديوان سلمان ساوجى، با مقدمهء دآتر تقى تفّضلى،  با هتمام
. ص۶٣٩سى و دو، -يك. ، مقدمه، ص١٣٣۶
            
(ъц илляр-1913/14) ورق۴۵۴                 .86 .                    ديوان سلمان ساوجى
 216
                 
Яфганыстанын Кабул Маариф китабханасы, инвентар 169/802. 
 سلمان ساوجى                                                                                           .87
АМЕА Ялйазмалары Институту (фото-сурят) инвентар Ъ-100, Ле-
нинград (Санкт-Петербург) нцсхяси.  
.                                                          ورق۴٢٢. ه٨٣٧ديوان سلمان ساوجى،  .88
     
АМЕА Ялйазмалары Институту, инвентар М-214/2984. 
89. .  ورق٣١٣. ه٧۴٠ديوان سلمان ساوجى                                                           
     
АМЕА Ялйазмалары Институту, инвентар Б-5049/26051 
90. (1969 милади) .          ه١٣۴٧: دانش و هنر، طهرانهنگ   دائرة المعارف، يا فر
                
91.                         . ش١٣۴۶:  ديوان خواجه شمس الدين محمد حافظ شيرازى، طهران
          
92.                  (тарихсиз) 294 с. .                                    ديوان حافظ شيرازى
             
Няшр тарихи вя йери мялум дейил, катиби Молла Яли Якбяр, тях-
минян XIX яср (М.Фятийевин шяхси китабларындан) 
93. .   ص٣١٣ شمسى، –، حجرى ١٣٠۶:  خواجه حافظ شيرازى، غزليات، طهران ديوان
                    
94. .        ص۶٧۵. ه١٣۶٣، ١٣٢۴:  دآتر ذبيح اهللا صفا، حماسه سرائى در ايران، تهران
              
95. اعالم و اصطالحات، تهران، هنگ فر(، راهنماى ادبيات فارسى )آيا( زهرا خانلرى 
.  ص۴٢٧، ش١٣۴١
       
96. .                   ص۶٧٩. ه١٢٧٣، تبريز، ٢ رضاقلى خان هدايت، مجمع الفصحا، جلد 
            
97. رد آوردهء عبد گمعيل اّول شاه اسگ  رجال آتاب حبيب السير، از حملهء مغول تا مر
 شمسى ١٣٢۴: الحسين نوائى، طهران
                             
98. .   ه١٣۴۴: ، طهران٢ سعيد نفيسى، تاريخ نظم و نثر در ايران و در زبان فارسى، جلد 
              
99. .                                               ص٢٣۵. ه١٣٢٩:  سلمان ساوجى، آليات، بمبى
       
100. : آسموسن، فريدون و همن، تهران. پ سلمان ساوجى، جمشيد و خورشيد، باهتمام ج، 
. ص١٧٨.  ه١٣۴٨  
101.  ١٩٧٢  سيد عماد الدين نسيمى، ديوان، نشريات دولتى آذربايجان، آذرنشر، باآو
.    ص٣٧۵ميالدى،   
 217 
102. ، ١٨٧٨طر بورغ، پ شرف خان بن شمس الدين بدليسى، آتاب شرف نامه، جلد دوم، 
)  هجرى١٢٧٨(  
103. .                                          ه١٣٣۶: رم، تهرانچها شرح سودى بر حافظ، جلد 
        
104. )             ١٨٩٧ (١٣١١: ستانبولرم، اچها شمس الدين سامى، قاموس االعالم، جلد 
               
 شبلى نعمانى، شعر العجم يا تاريخ شعراء و ادبيات ايران ترجمعه سيد محمد تقى .105
. ١٣٢٧: يالنى، جلد دوم، تهرانگفخرداعى 
               
106.  جلد ١٩۶٠: برتلس، مسكو. مهء فردوسى، متن انتقادى، جلد اّول، تحت نضرا شاهنا
 ١٩٧١: نهم، مسكو
   
107.                           .                                    شيرازى، تكملة االخباربيگ  عبدى 
      
АМЕА Ялйазмалары Институту, инвентар, № 48. 
108. : از استيالى مغول تا انقراض قاجاريه، تهران( عباس اقبال، تاريخ مفّصل ايران 
١٣٢٠                
109. .    ه١٣١٧: ، تاريخ ايران، فصل سوم، طهران)همدانى( عبد اهللا رازى   
110. يزى، مهر و مشترى                                                                     عصار تبر
     
АМЕА Ялйазмалары Институту, инвентар Б-117/11458. 
111.                   (тарихсиз)                      عالء الدوله آامى قزوينى، نفايس الماثر
                 
Бируни адына Юзбякистан Шяргшцнаслыг Институтунун ялйаз-
малары шюбяси (фото-сурят), инвентар № 800. 
112.                            ١٩٠٠:      ورنپ غالم على خان آزاد، تذآرهء خزانهء عامره، آا
          
113. ار افراد البشر،  غياث الدين خواندمير بن همام الدين الحسينى، جبيب السير، فى اخب
 ٣-۴جزو اّول، طهران، جلد 
    
114.                                                 ١٩۴١:  عليشير نوائى، مجالس النفايس، تاشكند
        
115. : لس شوراى ملى، تأليف ابن يوسف شيرازى، جلد سوم، تهران فهرست آتابخانهء مج
 هجرى ١٣٢١-١٣١٧ قمرى، ١٣١٧خانهء مجلس، چاپ
         
116. .                                   ه١٣٣۶:  فخر الدين على صفى، لطائف الطوائف، تهران
          
117. سّوم، چاپ : ، طهران"آيا"ادبيات فارسى، تأليف دآتر زهراى خانلرى هنگ  فر
. ص۵۵٧، ١٣۴٨طهران،
 218
         
118.                          ١٣۵٠مهر، :  فهرست نسخه هاى خطى فارسى، جلد سوم، تهران
            
119.  –صلوس چاپ  فصيح احمد بن جالل الدين محمد خوافى، مجمل فصيحى، بخش سّوم، 
.  ص١١٠: مشهد
   
120. د سوم، متن علمى و انتقادى فارسى، بسعى و  فضل اهللا رشيد الدين، جامع التواريخ، جل
.  ص۵٨٨، ١٩۵٨: اهتمام عبدالكريم على اوغلى على زاده، باآو
         
فضولى محمد بن سليمان، ليلى و مجنون، آاتب محمد بن حاجى عبدالرحمن،  .121
.              ه١٢٣٣   
АМЕА Ялйазмалары Институту, инвентар Ъ-862/30328. 
122. .                                       ه١٣۴٢:  قازى احمد غّفارى، تاريخ جهان آرا، تهران
        
123.  شمسى          ١٣٣٨:  آتاب تذآرة الشعراء، تصنيف امير دولتشاه سمرقندى، طهران
              
124.                                              ١٩۵٩: الين آباد آمال خجندى، اشعار منتخب، است
       
125. :  آمال الدين عبدالرزاق سمرقندى، مطلع سعدين و مجمع بحرين، قسمت اّول، تهران
١٣۵٣          
126. :  آتاب دائرة المعارف، تأليف المعالم بطرس البستانى، مجلد تاسع، قسمت اّول، تهران
.      ه١٣۵٣  
127. ) شرح حال و تحقيق از مرحوم رشيد يا سمى( آليات خواجه جمال الدين سلمان ساوجى، 
.128 شمسى ١٣٣۶: تهران نج سخن، جلد سوم، از نظامى تا جامى، تأليف دآتر ذبيح اهللا صفا،  گ
.    ص٣۵۵،.ه١٣۴٠: تهران  
129. : رم، تهرانچها ميرخواند محمد بن سيد برهان الدين خاوند شاه، روضة الّصفا، جلد 
.        ه١٢۶۶  
130. .                                          ه١٣۴١:  ميرزا رضاخان، جغرافياى ايران، تهران
        
АМЕА Ялйазмалары Институту, инвентар, № 111-77/5151. 
131.  ١٣٢٧ قمرى، ١٣۶٧: ، تهران٢، ريحانةء االدب، جلد )مدرس( محمد على تبريزى 
.  ص١۵٣ هجرى،
    
132. .         ه١٣١٨: بتصحيح آقاى ملك الشعراء بهار، تهران.  مجمل التواريخ و القصص
              
133. باترتيب و تصحيح  (١٩۵٨آذرنشر، :  محمد فضولى، اشعار منتخب فارسى، باآو
.  ص٢٣٨، )روفسور حميد آراسلىپ
          
134. .                           ه١٣٣۶:  موالنا فخر الدين على صفى، لطائف الطوائف، تهران
 219 
           
135.                                               ١٣٣٧: تهران. دبيات فارسى هرمان اته، تاريخ ا
        
136. .                               ورق٢۴٩. ه١٠٢۶ حمداهللا مستوفى قزوينى، نزهت القلوب، 
          
АМЕА Ялйазмалары Институту, Инвентар, Б-49/11440 
137.                            يحيى قزوينى، لب التواريخ     
Русийа ЕА Шяргшцнаслыг Институту, Санкт-Петербург филиа-
лынын китабханасындакы ялйазмасы, Шифр Б-660. 
 
Таъик дилиндя 
 
138. Н.Сайфиев. Хофиз ва Салмони Соваъи /«Ъашнномаи Хофиз» 
мяъмуяси/. Душанбе: Донуш, 1971 
 
Интернет 
 
139. Google, Wed http://www.google.az/ сеаръщ? г=салман+савеъи 
. 
 220
MÜNDƏRİCAT 
 
GİRİŞ……..………………………………………………..3 
 
I FƏSİL. 
 
SALMAN SAVƏCİ HAQQINDA  
MÖVCUD OLAN  MƏXƏZLƏR. 
ŞAİRİN İCTİMAİ-ƏDƏBİ MÜHİTİ 
VƏ HƏYATI……………………………...8 
  
1.1. Salman Savəci ilkin qaynaq və 
araşdırmalarda…………………………….8 
 1.2. Şairin ictimai-ədəbi 
mühiti……………………………………...24 
 1.3. Həyatı………………………………...30 
 
II FƏSİL. 
 
ŞAİRİN LİRİKASI ………………………78 
  
2.1. Qəzəllərinin əsas ideya-məzmun 
özəllikləri…………………………………...78 
 2.2. Şairin ictimai-tarixi məzmunlu əsərləri 
(qəsidələri, rübailəri)……………………....106 
 
III FƏSİL. 
 
SALMAN SAVƏCİNİN  
EPİK ƏSƏRLƏRİ………………………..127 
  
3.1. «Cəmşid və Xurşid» poeması……......127 
 3.2. «Fərağnamə» poeması………………..204 
 
NƏTİCƏ 
 
  …………………………………………….212 
       
        İSTİFADƏ EDİLMİŞ    
        ƏDƏBİYYAT   …………………………………………….218 
       
 221 
 
 
 
 
 
 
 
 
 
 
MAHMUD NƏCƏF oğlu FƏTİYEV 
 
 
SALMAN SAVƏCİNİN 
HƏYAT VƏ YARADICILIĞI 
 
Bakı – «Elm» – 2009 
 
 
 
 
 
Direktor: Ş. Alışanlı 
Baş redaktor: T.Kərimli 
Mətbəənin müdiri: Ə.Məmmədov 
 
 
 
Formatı: 84x108 1/32. Həcmi: 14,25 ç.v. 
Tirajı: 300. Sifariş № 
Qiyməti müqavilə əsasında 
 
«Elm» RNPM-nin mətbəəsində çap edilmişdir  
(İstiqlaliyyət, 8) .  
              
