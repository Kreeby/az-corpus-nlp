


Qadûnlar vÿ kiøilÿr  
 
 1 
MƏNZƏRƏ SADIQOVA 
 
 
 
 
 
 
 
 
 
 
 
 
BAKI – “Nurlan” – 2014 
 
Mÿnzÿrÿ Sadûqova 
 
 2 
 
 
“Qadınlar və kişilər” 
(Hekayələr və povest) 
 
Redaktor:   Nizami CƏFƏROV 
                      Azərbaycan MEA-nın müxbir üzvü, əməkdar elm   
                      xadimi, filologiya elmləri doktoru, professor      
 
 
 
 
Mənzərə SADIQOVA, filologiya üzrə fəlsəfə doktoru 
“Qadınlar və kişilər”. Bakı, “Nurlan”, 2014, 272 səh. 
 
Kitaba müəllifin son illərdə mətbuatda çap olunan, 
internetdə yayılan nəsr əsərləri daxil edilmişdir. 
Müasir ruhlu hekayələrdə zəmanəmizdəki qadın-kişi 
münasibətlərindən bəhs olunur. Sürətlə dəyişən 
dünyada yeni çalarlar kəsb edən milli-mənəvi, əxlaqi 
dəyərlərimizə güzgü tutulur. XXI əsrin reallıqları 
zəminində İNSANın yaşantıları, ruhi çırpıntıları ön 
plana çəkilir. Hisslərin zəngin çalarlı palitrası fonunda 
xarakterlərin psixoloji dərinliyinə baş vurulur. Oxucu 
öz müasirlərini bir az da yaxından tanıyır.  
 
 
2014098
4603000000
−N
 грифли няшр 
© M.Sadıqova 2014 
© “Nurlan” 2014 
 
 
Qadûnlar vÿ kiøilÿr  
 
 3 
 
 
 
 
 
 
 
 
 
 
 
 
 
 
 
 
 
 
 
 
 
 
Mÿnzÿrÿ Sadûqova 
 
 4 
 
 
 
 
 
 
 
 
 
 
 
 
 
Qadûnlar vÿ kiøilÿr  
 
 5 
 
 
 
 
 
EŞQ 
 
adir içdikcə dəniz sərxoş olurdu. Və 
sərxoş olan dəniz Nadirin sevgilisinə 
təpədən-dırnağa sahiblənirdi. Kişini heç vecinə almırdı. 
Bu çağacan onun qıymadığı, təmizliyinə büt kimi 
sitayiş etdiyi gözəlin vücudunu əldən-ələkdən keçirirdi 
Xəzər. Ləngər vuran dalğalarıyla qıza hücum edir, qəfil 
həmləylə onu ağuşuna alır, sarıb-sarmalayır, sonra da 
istədiyi kimi öpüb sığallayırdı. Dənizin ləpə dodaqları 
qızın sinəsini yaladıqca Nadir dəli olurdu. Qəlbini 
qısqanclıq bürüyür, beyni dumanlanırdı: “Buna bax, 
zərrəbəzərrə qovuşur mənim gözəlimə. İcazəsiz-filansız, 
nikahsız-kəbinsiz varlığını qızın canına hopdurur. 
Nadir həsrət içində yansın, sən kef elə, həə?..”  
Bu axşam dəniz yaman təlatümlüydü. Havada 
sazaq vardı. Amma şəhərin istisindən qaçıb Bilgəhin 
sərinliyinə, çimərliyin mərhəmətinə sığınan Nilufər 
suya girməkdə qərarlıydı. Nadir nə qədər təkid etsə 
də, qız sahildə bənd almamışdı. Canının yanğısını 
dənizdə söndürmək, imtahanların yorğunluğunu 
atmaq istəyirdi. Dənizlə qaynayıb-qarışan Nilufərin 
bir gözü sahildəki sevgilisindəydi. Eşq indi bu 
ağsaçlı kişinin cildinə girib, onun gözlərindən gü-
N 
Mÿnzÿrÿ Sadûqova 
 
 6 
lümsəyirdi qıza. Yanaşı duranda heç yaraşmırdılar. 
Amma kişinin cildindən boylanan eşq qızı elə sehr-
ləmişdi ki, gözünə heç nə görünmürdü. O, kişini 
deyil, eşqi sevirdi. Nəfəs qədər ona yaxın olan, içinə 
dolub yaşamaq həvəsini coşduran, həyatına möcü-
zəli anlar bəxş edən eşqi.  
Qəfildən mavi sularda qızın yaddaşı güzgüləndi. 
Sehrli bir əl Xəzərdən boylanan aynanın tozunu aldı. 
Toz-torpağın altından küncə sıxılmış tələbə gəncin 
konturları zorla sezilirdi. Yaddaşın ön plana çıxardığı 
oğlan qıza elə yad gəldi ki... Nilufər qəlbinin gözü ilə 
həmin tozlu rəsmə xeyli vaxt laqeyd-laqeyd baxdı. Kim 
olduğunu kəsdirincə... bir az yazığı gəldi. Körpəlikdə 
bezib atdığı oyuncaqları kimi lazımsızdı. İçində ona 
dair heç bir hiss qalmamışdı. Daha ondan heyf çıxmaq 
da istəmirdi.  
Yaddaş dalğası bir anlıq dənizin üzərinə çıxardığı 
görüntünü dərhal da sulara qərq etdi. Amma olan ol-
muşdu. Nilufərin qanı qaralmışdı. Acı xatirələrin əsa-
rətinə düşməməkçün tez nəzərlərini güzgüdən ayırıb 
sahilə baxdı. Nadir oradaydı. Qayaya qonmuş şahin 
kimi görünürdü. Qızın ürəyi çırpındı. Bədənindən 
isti cərəyan keçdi. Damarlarında qanı qaynadı. 
Nadirin məhəbbət dolu baxışlarından saçılan enerji 
uzaqdan da ona güc verirdi. Qəlbini nurlandıran 
işığa, qollarına qüvvət verən eşqə doğru tələsən 
Nilufər suları döyə-döyə üzməyə başladı. Bilmədi, 
qaçıb arzuolunmaz güzgüdən uzaqlaşmağa tələsir, 
yoxsa sevgilisinə yaxınlaşmağa...  
Qadûnlar vÿ kiøilÿr  
 
 7 
 Şalvarın balaqlarını dizəcən çırmalayan Nadir ləpə-
döyəndəki qayanın üstündə oturmuşdu. Yalın ayaqları 
suda sərinlədikcə sevimli viskisindən qurtum-qurtum 
içib xoşhallanırdı. Ayaq sərinləşdikcə baş qızışır, ürək 
alışıb yanırdı. Nilufər suların qoynunda şıltaq Xəzərlə 
çarpışırdı. Dənizlə sevgilisinin qovğasını seyr edən 
kişinin ürəyindən birdən dəniz olmaq istəyi keçdi. İstək 
onu elə çulğadı ki, bütün varlığı ehtizaza gəldi. “Dəniz 
olsam, problemlər gölündə boğulmazdım. Mən də 
Xəzər kimi rahatca vüsala yetərdim. Gör bir dənizə nə 
qədər səlahiyyət verilib!? Bu boyda Xəzər yox ey, lap 
təbiətin ən zərif çiçəyi də yeri gələndə mənim 
vəzifəmdən qat-qat qüdrətlidir.”  
* * * 
Həyatından çox qadınlar keçmişdi. Zərif gözəllər-
dən kamını almışdı. Amma gözəllikdən doyulmaz ki!.. 
Nadir o kişilərdən idi ki, ailəsinə sədaqətini qorumağı 
da, nəfsinə korluq verməməyi də bacarmışdı. Xanım-
larla münasibətində tezcanlıydı. Nədənsə Nilufərə 
qıymırdı. Məhəbbət kişini təzədən yaratmışdı. Meyarlar 
dəyişmişdi. Köhnə şakərləri yada düşmürdü bu qızla 
görüşəndə. “Həyatında hər şey olub: şöhrət, pul, vəzifə, 
qadınlar...  Ancaq heç biri dünyanı sənə bağışlamayıb. 
Nilufər — sənin dünyandır! Onunla birgə keçən günlər 
ən böyük mükafatındır, Nadir. Qədrini bil!”- söyləyirdi 
ürəyində. Ona görə də tələsmirdi. Bu yaşda sevib-
sevilməyin dadı yaman şeydi. Nadir əlinə düşən səadəti 
doyunca yaşamaq istəyirdi. Vüsal bütün eşqlərin tacı, 
zirvəsiydi. Kişi sonranın dərdindəydi, görən vüsaldan 
sonra nələr olacaq?  
Mÿnzÿrÿ Sadûqova 
 
 8 
O özündən arxayındı. Hisslərindən də. Amma... 
başına gələn başmaqçı olar, - deyiblər. Evlənəndən 
sonra uğradığı xəyal qırıqlığını bir də yaşamaq istə-
məzdi. Cütlüyün duyğuları qovuşub, qaynayıb-qarı-
şandan sonra məhəbbət süfrəsinə hansı nemətlər düzü-
ləcəkdi? Bu, məchuldu. Birdən sevgi bitsə, eşq tü-
kənsə?.. Bir-biri üçün adiləşsələr?.. Nilufərin gözündə 
ucaltdığı pyedestaldan düşsə?.. Məhəbbətin əsrarəngiz 
dünyasından sürgün edilsə?.. Canını yandıran atəşlər 
sönsə?.. Cisminin hər zərrəsini dilləndirən həyəcanlar 
qeybə çəkilsə?.. Ruhundakı təzələnmə dayansa?.. Qəlbi 
kilidlənsə?..  
Beyninin ən dərin qatlarından boy göstərən qorxu-
lar kişinin əlini-qolunu bağlayırdı. Naməlum aqibət 
onu çox həyəcanlandırırdı. Dünyanı yorub-yortmuşdu. 
Heç belə çətinə düşdüyü olmamışdı. Bu dəfə uzun 
müddət sevişən, illərlə nişanlı qalan, vüsala yetmək 
üçün toy gününü gözləyən cavanların yolunu tuta-
caqdı...  
Xəzər yenə Nadirə göz verib, işıq vermirdi. Bayaq 
sahilə doğru üzən qız yenidən özünü dənizin qollarına 
atmışdı. Dalğalarla sarmaş-dolaş sevişirdilər. “Bunun 
da canında az yoxdur. Heç gör sudan çıxır?” Nilufər 
ənginliklərə doğru üzürdü. Bu axşam dənizdən çıxmaq 
fikri yoxuydu. Sanki ruhunu suya çəkirdi, arınmaq 
istəyirdi. Adətən onu seyr etməkdən xoşlanan Nadir bu 
gün yaman darılırdı. Viskinin təsirindən idi, nədirsə, 
sərxoş Xəzəri rəqib gözündə görürdü.   
* * * 
Qadûnlar vÿ kiøilÿr  
 
 9 
Nadir ailəli idi. Evlənəndə özü bəyənmişdi 
arvadını. Amma illər elə düzəlişlər etmişdi ki, onun 
hisslərinə... Sevgi alovlanmamış sönmüşdü. Arada 
quruca hörmət qalmışdı. Və bu ailəni dağılmağa 
qoymayan bağ o idi: Əlahəzrət Hörmət! ...Sonuncu 
kursda ikən vəzifəli oğlana ərə gedən Elnarə rəfiqələri 
arasında çox forslanardı: “Nadirə deyəcəm mənə 
qırmızı diplom alsın...Nadirə deyəcəm məni rektora 
tapşırsın, institutda saxlasınlar... Nadirə deyəcəm.., 
Nadirə deyəcəm.., Nadirə deyəcəm...” Qızın istəkləri 
bitib-tükənmirdi. İlk illər Elnarənin xahişləri ərinə 
ləzzət edirdi. Özündən on yaş cavan arvadını hər 
mənada himayə etmək xoşuna gəlirdi.  
Günün birində bacısı Aidənin bircə kəlməsi 
bütün illüziyalarını alt-üst etmişdi: “Gəlin xanım, 
sən qaqaşımı lap toruna düşmüş qızıl balıq kimi 
istismar eləyirsən haaa...” Dilli-dilavər Aidə evin 
kiçiyi, həm də ərköyünü idi. Hər kəsin yanlışını  
gözünün içinə oxuyardı, kimsədən çəkinməzdi. 
Onun sözü şimşək olub çaxmışdı Nadirin beynində 
və çox qaranlıqları aydınlatmışdı. Deyəsən, Elnarə 
Nadiri ər gözündə görmürdü. Ona tramplin kimi 
baxırdı. Huşu-fikri öz yüksəlişindəydi. Necə 
olmuşdu ki, indiyə qədər bunu sezməmişdi?  
İnsanın içinə şübhə toxumu düşdüsə, mütləq göyə-
rəcək. Nadir də çox dözmədi. Bir müddət sonra ər-
arvad arasında açıq söhbət oldu: 
— Mən anamın səhvini təkrarlaya bilmərəm, Nadir. 
Təzə evlənəndə atamın şirin dillərinə aldanıb, qırmızı 
Mÿnzÿrÿ Sadûqova 
 
 10 
diplomla oturub evdə. Bir də baxıb ki, tay-tuşları 
harda, o harda... İllər keçdikcə dönüb olub bozbaş 
bişirən, uşaq doğan, əski yuyan evdar qadın. Mənim 
anam akademik olası, nazir olası, deputat olası qadın 
idi, ərinin güdazına getdi. Bütün gələcəyini ailəsinə 
fəda etdi. Evin hər ağırlığını öz çiyninə yüklədi, beş 
övlad böyütdü. Atam da asudə gəzib-dolandı, kres-
lodan-kresloya hoppandı. Sonra da arvadını yanına 
yaraşdırmadı. İndiyə qədər də toya-məclisə özü tək 
gedir. Atamı qınamıram, çünki anam o mühitdən çox 
aralı düşüb. Bunu özü də bilir. Ona görə dinmir. 
 — Ailədə ayrı-seçkilik olaar? Ərin, ya arvadın dəxli 
yoxdu, uğur elə hər ikisinin uğurudu, Elnarə! Beş övlad 
böyütmək xırda şeydi? 
Nadir bir az susub hirsini cilovladı, yenə davam 
etdi:  
— Sənin qabağa getməyini mən hamıdan çox 
istəyirəm. İndi dövr başqadı, psixologiya dəyişib. Biz 
kişilərin adı bədnamdı. Əslində ərlər, illah da vəzifəlilər 
arvadlarının uğuruna sevinirlər, adam arasındakı 
hörmətiylə öyünürlər. Mən istəmərəm ki, həyat yol-
daşım kimdənsə geri qalsın. Görürsən, bir sözünü iki 
eləmirəm. Amma bir az da mənə diqqət!.. Bir az sevgi!.. 
İşdən yorğun gəlirəm, bir gülər üzə, bir şirin sözə 
möhtac qalıram. Elə rəsmi davranırsan ki, elə bil ərin 
yox, müdirinəm.  
Nadir sözünə ara verib Elnarənin üzünə baxdı. 
Sözlərinin təsirini yoxlayırdı. Özünü toplayıb əsas 
mətləbə keçdi:  
Qadûnlar vÿ kiøilÿr  
 
 11 
— Sən gəl daşı ətəyindən tök, körpəmizi dayə 
ümidinə buraxma, özün tərbiyə et. Uşaq böyüsün, 
sonra yenə hər şeyi sən istədiyin kimi edərik.  
Elnarə əsəbdən titrəyirdi. Ərindən bunu gözləmirdi. 
“İmkanı da yaxşıdır, niyə uşağı mən saxlamalıyam?” 
İçindəki narazılığı vulkan kimi püskürdü:  
— Hansı sonra?? İkinci, ya üçüncü uşaqdan sonrakı 
sonraaa? İnsafın olsun, ay Nadir, mən o qədər vaxt itirə 
bilmərəm. Sən başımın tacısan. Oğluma da canım 
qurban. Amma bu dünyada hər kəsin öz həyatı var. 
Heç kəs ömrünü başqalarına qurban verməməlidir! 
Mən sizə bundan artıq vaxt ayıra bilmərəm.  
İlk dəfəydi ki, belə sərt danışırdılar. Nadirin cava-
bını verən Elnarənin qulağında anasının öyüdü səs-
lənirdi:  “Kişilər etibarsız olur, qızım. Birinci özünü 
fikirləş. Mənim günümə düşmə. Ən vacib sənin 
arzularındır. Vəzifə sənin əlində olsun, bax gör kişi necə 
sürünəcək dalınca... Kişilər qabaqda gedən qadının 
həsrətini çəkərlər, arxalarınca gələnin yox. Ərini sev, 
hörmətini saxla, namusunu-qeyrətini qoru. Amma 
özünü ailə mənafeyinə qurban vermə. Unutma, birinci 
sənsən! Ərdən də, uşaqdan da vacib özünsən!”  
* * * 
İşdən toplantı adıyla çıxmışdı:  
— Nazirlər Kabinetinə gedirəm... 
Hökumət evindən uzaqlaşan kimi sürücüsünü 
buraxıb şəxsi avtomobilini götürmüşdü. Maşına oturan 
kimi pencəyini, qalstukunu soyunub rəsmiyyətdən 
yaxa  qurtardı: “Oooxxx!! Nə gözəldir asudəlik!!”  
Nazirlikdə aramı-qaramı yoxuydu. İş başdan aşırdı. 
Mÿnzÿrÿ Sadûqova 
 
 12 
Yaman yorulmuşdu. Rahat nəfəs almaqçün ümid dəniz 
kənarınaydı. Nadir Süleymanlı universitetin həyətin-
dən sevgilisini də yanına alıb şəhərdən sürətlə uzaq-
laşdı. Bakı küçələri arxada qaldıqca, sanki qayğılar da 
yaxasından əl çəkirdi. Nilufərin imtahan sessiyası baş-
ladığından axır vaxtlar seyrək görüşürdülər. Bugünkü 
fürsət ələ düşməzdi. “Həm imtahanların başa çatmasını 
qeyd edərik, həm də doyunca görərəm...”   
Nadir bilirdi ki, Xəzər çox qonaqpərvərdir. Meh-
riban qoynunda hamıya yer verəndir. Ən gözlənilməz 
müsafirlərə də qucaq açandır. Qəfil gələni qarşılayıb 
rahatlamaqda Xəzərin yerini verən olmaz. Bu əminliklə 
də sevgilisini dənizə qonaq apardı.  
Gün aşağı əyildikcə Bilgəh sahilləri dolmağa başla-
yırdı. İşdən çıxan arvad-uşağını başına yığıb gəlirdi. 
Dənizdə tay-tuşlarıyla əylənən kim, çimərliyi xəlvəti 
görüş yeri seçən kim... Bir həngamə vardı gəl görəsən. 
Dəcəl uşaqların səsi yavaş-yavaş dənizin səsini üstə-
ləyirdi. Və Xəzər eşidilməz olunca Nadir daha çox iç 
dünyasına qapanırdı. Nəzərləri mavi sularda itib-
batmışdı. Yenə əzizləri  fikrində dolaşırdı.  
...İkinci uşağın dünyaya gəlişi də Elnarəni evə 
bağlaya bilmədi. Nəsibinə karyerist qadın düş-
müşdü. Vəzifədə irəlilədikcə Nadirdən daha çox 
uzaqlaşırdı. “Belə ailə olmaz ki. Bir evdə iki yad 
adam kimi yaşayırıq.” Ər-arvadın axırıncı dəfə nə 
zaman ürəkdən dərdləşib-bölüşdüyü heç birinin 
yadına gəlmirdi. Nadir bir müddət mübarizə apardı. 
Sonunda yorulub taleyilə barışdı. Hərdən özünü 
Qadûnlar vÿ kiøilÿr  
 
 13 
qınayırdı: “Gül kimi qız aldın, ancaq özünü sevdirə 
bilmədin, Nadir bəy... Bil-mə-din! Elnarə bütün 
fikrini işinə verib. Sən onu cəzb eləyə bilsən, belə 
olmazdı. Necə olur o boyda idarələrə, böyük-böyük 
kollektivlərə rəhbərlik edə bilirsəəən, ancaq öz 
ailənlə bacarmırsan? Heyf! Sevgi olmayan yerdə gül 
də ətir qoxmur. Yazıq uşaqlarım var-dövlət içində, 
bolluq içində aclıq çəkdilər — sevgi aclığı. Əziz-
ləyənləri də, yedizdirib-geyindirənləri də yadlar 
oldu — dayə, qulluqçu, sürücü...”  
Oğulları böyümüşdü, magistraturanı bitirib iş-
güc yiyəsi olmuşdular. Bugün-sabah evlənəcəkdilər. 
Nadirlə Elnarə baba-nənə olacaqdılar, amma istəkli 
ər-arvad ola bilməmişdilər. Bu, Nadiri çox ağrıdırdı. 
Nadir Süleymanlı kafedra müdiri olmuşdu, 
prorektor olmuşdu, professor olmuşdu, baş direktor, 
şirkət prezidenti, nazir olmuşdu, amma sevilən kişi 
ola bilməmişdi. İndi Xəzərdə üzən gənc sevgilisinə 
baxdıqca həyatının ən mühüm arzusuna yetmə-
yindən ləzzət alır, qürrələnirdi.  
* * * 
Nilufərlə təsadüfən rastlaşmışdılar. “Təsadüfdən 
zərurət doğar” deyən dialektik materializm haqlıymış. 
İndi onu bir gün görməyəndə süstləşirdi, işləməyə hə-
vəsi olmurdu. Kədərli və şıltaq qız Nadirin həyatının 
mənasına çevrilmişdi. Nilufər su kimi dupduru görü-
nüb, alov kimi qarsırdı. Ona ürcah olandan Nadir 
nazir olmaqdan əl çəkmişdi. Yox ey, vəzifəsini yerə 
qoymamışdı, yalnız nazirliyin qayğıları ilə yaşamağı 
Mÿnzÿrÿ Sadûqova 
 
 14 
tərgitmişdi. Hər dəfə güzgüyə baxanda qadın gözün-
dəki cazibəsini ölçüb-biçirdi, nazir görkəmində olub-
olmadığı daha eyninə gəlmirdi. Dostları deyirdilər ki, 
bu qız sənin təkcə qəlbini yox, beynini də fəth edib, 
özünü gözlə. 
Həyatındakı boşluq tamam dolmuşdu deyə, Nadir 
halından məmnun idi. O yatanda da, duranda da 
ancaq Nilufəri düşünürdü. Məhəbbət başını elə 
qatmışdı ki, indi dünyada Nadirçün Nilufərdən daha 
vacib adam, iş, məşğuliyyət yoxuydu. Qızı yerindəki 
gözəlin sevgisindən taxdığı qanadlar onu bəxtiyar-
lığın ənginliklərində süzdürürdü.   
* * * 
İlk məhəbbətinin süqutu, sevdiyinin dönüklüyü 
Nilufərin həyatında dağıdıcı zəlzələ təsiri yaradıb, 
bütün daşları yerindən oynatmışdı. Məhəbbət saydığı 
duyğunun səbəbsiz-filansız çırpıb getdiyi qapıdan 
şəstlə içəri girən ayrılıq onu varından yox etmişdi. 
Gənc qız sönmüş ocaq kimi tüstülənirdi. Beyni, qəlbi, 
ruhu duman içindəydi. Ayrılıq onu gözəgörünməz 
məxluqa çevirmişdi. Universitetdə də, evdə də ruh 
kimi gəzib-dolaşırdı. Heç kimə qaynayıb-qarışmırdı. 
Dünyadan küsmüşdü. Özü üçün hər şeyin bitdiyini 
düşünürdü. “Bir daha kimsəyə inana bilmərəm”, -  de-
yirdi ki... Nadirə rast gəldi. İnandı və sevdi. Həyatına 
xoşbəxtlik gətirən sevgini sevdi. O gün Nilufərin həya-
tının dönüş nöqtəsi oldu: mənəvi ölümdən diriliyə 
doğru. Bu sevgi onu göylərə pərvazlandırdı. 
Qız kədərin daşını atıb bütün varlığıyla aşiq oldu bu 
maraqlı kişiyə. Bircə ona təəccüblənirdi ki, bu necə baş 
Qadûnlar vÿ kiøilÿr  
 
 15 
verdi? Axı, bir də sevəcəyinə inanmırdı. Rəfiqələri ha 
deyirdilər ki, özünü yorma, eşqin niyəsi yoxdur, EŞQ 
elə buna görə eşqdir.  
* * * 
Dənizdə külək başlamışdı. Ruzgar sahilin qum 
çarşabını qaldırıb dincələnlərin üstünə örtürdü. Qüruba 
enən günəş Xəzərdə əsrarəngiz gözəllik yaratmışdı. Ni-
lufər suları yara-yara Nadirə doğru üzürdü. Nəhayət, 
fərqinə varmışdı ki, sahil yaman dolub. “Tanıyan-bilən 
olar. Kişinin başını dərdə salmayım. Aşkımı inci-
dərlər...” - düşüncəsiylə sahilə tələsirdi. Əslində onların 
getmək vaxtı çoxdan çatmışdı. Yay axşamlarında 
Bilgəh çimərliyi Nadirin nazirliyindəki “Açıq qapı 
günü” sayaq bir yerdi. Amma bu axşam kişinin beyni 
elə dumanlanmışdı ki, heç nə eyninə gəlmirdi. Nadir 
içdikcə beynindəki duman aydınlaşır, ona yol göstə-
rirdi:  “Bu gözələ sahiblənməyin yeganə yolu izdi-
vacdır! Əksi nakişilik olar. Elnarədən ayrılmaq la-
zımdır. Onsuz da hərə öz aləmində yaşayır. Eyni 
yataqda uyuyan iki hissiz bədən...” 
— Aşkım, nə düşünürsən? Qətifəni mənə versənə, - 
deyə sahilə çıxan qız nazlandı. Qətifə bəhanə oldu. 
Nadir qızı qətifəqarışıq qucaqlayıb bağrına basdı.  
— Səni dənizə elə qısqandım ki!.. Az qaldım od 
vurub Xəzəri yandıram.  
— Afərin mənim aşkıma. Ginnesin rekordlar kita-
bına düşəcək. Dünya yaranandan belə hünər göstərən 
olmayıb. 
— Sən inanma. Mən yandırım, sən də bax. 
 Deyəsən, içki Nadiri tutmuşdu. O, alışqanını yan-
Mÿnzÿrÿ Sadûqova 
 
 16 
dırıb dənizlə məzələnməyə başladı. Ətrafdakılar gənc 
sevgilisinə eşqini isbatlamaq istəyən ağsaçlı kişini ma-
raqla izləyirdilər. 
— Yaxşı, yaxşı, inandım. Neftimizə od vurma. 
Avropanın enerji təhlükəsizliyinə zamin durmuşuq. 
Qoy yaşayaq. 
Nilufərin sözü çimərlikdəkiləri güldürdü. Dənizi 
yandırmaqdan vaz keçən Nadir  indi də sevgilisinin 
adını quma həkk etməyə başladı. İri hərflərlə “MƏN 
NİLUFƏRİ SEVİRƏM!!!” yazdı.  
Xəzər indicə qucağından buraxdığı gözəli necə 
qısqandısa, əlinin tərsi ilə dərhal sildi cümləni. Nadir 
inada düşdü. Xəzər sildikcə o yazırdı. Bir gözəlin iki 
aşiqi əməlli-başlı yarışırdılar. Axırı Nadir qalib gəldi. 
Rəqibinin əli çatmayan qumsallığa həkk etdi eşqini: 
“NİLUFƏRİ SEVİRƏM!” Xəzər hirsli-hirsli baxırdı 
Nadirə. Dalğalar şahə qalxıb bir şapalaq vurdu sahilin 
yanağına. Ancaq qumsallıq əmanətə xəyanət etmədi, 
qorudu Nadirin ürək sözünü. Hər hərfin qumda açdığı 
cığırları fəxrlə izləyən gözəl gülümsəyərək başını bula-
yırdı: “Yeniyetmə oğlansan, Nadir, yeniyetmə oğlan. 
Sonra da deyirsən “qocayam”. Ay Nadiiiir...”  
Ürəyində sevilməyin sevincini yaşayan Nilufər 
qələmə çevrilmiş taxta parçasını Nadirin əlindən alıb 
dənizə tulladı. Sevgilisinə sarıldı. Zarafat deyildi, bu 
boyda nazir millətin içində ona eşq elan etmişdi. 
Hərflərin hərəsi bir adam boyundaydı. Nilufərin qəlbi 
cəh-cəh vururdu. Orijinal eşq elanını sevgililərin uzun 
sürən öpüşməsi müşayiət etdi. Bir anlığa çimərlik-
dəkilər yaddan çıxdı.  
Qadûnlar vÿ kiøilÿr  
 
 17 
Özünü günə verənlər arasında pıçhapıç düşdü. Hər 
ağızdan bir avaz gəlirdi:  
— Aaaa, bunlara baax, ətiniz tökülsüüün... 
— Ay qız, bu kişi nazirimiz Nadir Süleymanlı 
deyilmi? Vaxseeeeyyy. 
— Kəsin səsinizi. Baxmağa yer tapmırsııız? - deyə 
tosqun arvadların yanındakı kişi onlara təpindi. Dedi-
qoduçular qəfil bəd xəbərdən ləzzətli tikəsi boğazında 
qalanlar sayaq susdular. Kişi öz-özünə donquldanırdı: 
— Mənə deyən gərək bunları niyə gətirirsən?  Nə 
qədər çölə-bayıra az çıxsalar, o qədər qulağım dinc olar.   
Bir az aralıda sarı adyalın üstündə oturub qarpız 
yeyən gəlinlər də him-cimlə opüşənlərdən danışırdılar: 
— Odu dəə, ağəz. Özüdü ki var. O gün AzTV-də 
göstərirdilər, oddu-oddu danışırdı. Yəqin yanındakı 
qızıdır. 
— Allah evini tiksin. Ata qızını elə öpüüüür? 
— Lağla deyirəm dayna. Pul qudurdub bunnarı. 
Millətin balalarını yoldan çıxarıllar. Harınlar... 
Sevgililərə baxan çox olsa da, əhəmiyyət verən az 
idi. Axır vaxtlar gözləri alışmışdı belə şeylərə. Arvad-
ların dedikləri Nilufərgilin durduğu yerdən anlaşıl-
masa da, külək “Nadir Süleymanlı” kəlməsini qızın 
qulağına çatdırmışdı. O, çimərlikdən uzaqlaşmağa 
tələsdi. “Bu məmləkətdə insana rahatlıq yoxdu. Deyən 
gərək, niyə öz dərdinizlə ölmürsüz?”   
* * * 
Nilufər Nadirə elə bağlanmışdı ki, yaş-filan gö-
zünə görünmürdü. Kişiylə tay-tuşu kimi davranırdı. 
O bu sevdaya düşəndən gözəlləşmişdi. İrəliləyən yaş 
Mÿnzÿrÿ Sadûqova 
 
 18 
da yavaş-yavaş şıltaq qızcığazın uşaq sifətinə qa-
dınlıq məlahəti gətirirdi. Üzünün dərisi parlayırdı. 
Çöhrəsinin düzgün cizgiləri, gözləri və dodaqları 
yeni anlam kəsb etmiş, sirli bir cazibəyə bürün-
müşdü. Ruhuna hopmuş sevgi Nilufərin yerişindən-
duruşundan hayqırırdı. Hər hərəkətiylə ətrafdakı-
lara “xoşbəxtəm.., qayğısızam...” mesajını verirdi.  
Dikdaban tuflilərin üstündə kəpənək tək uçan, 
fırfıra tək fırlanan sevgilisinə baxdıqca Nadir Süley-
manlı da azı on yaş cavanlaşırdı. Oturuşunda-duru-
şunda çeviklik, enerji axını tüğyan edirdi. Bunu 
tabeliyindəki işçilər də sezirdilər. Elnarə də duyuq 
düşmüşdü, amma adəti üzrə vecinə almırdı: “Ney-
ləyir, eləsin. Təzəcə rektor təyin olunmuşam. Gərək 
universitetdə yeniliklər edəm ki, yerimi bərkidəm. 
Gözə girmək lazımdı. Nadir qaçmır.”   
* * * 
Kosmetikaya çox da aludə olmayan Nilufər tez-tez 
gözünün rəngini dəyişməyi xoşlayırdı. Bilirdi ki, yaşıl 
linzada Nadirin ağlını başından alır. Bu gün hazırlıqlı 
gəlmişdi. Yuyunub-geyinən kimi linzasını taxdı. 
Yüngülvarı sərxoş olan Nadir lap havalandı.  
— Gözəlim! Gözlərinin alasına qurban olum! 
— Nadir, yavaş. Camaat içindəyik.  
– Olaq daa. Mən eşqimi gizlətmirəm. Kimsədən 
çəkindiyim yoxdur.  
– Bilirəm mənim aşkım cəsurdur. Bir də baxassan 
işçilərin burdadır. Gedək. 
– “Aşkım” nədi, gözəlim, məni öz dilimizdə 
əzizlə. Türk seriallarından öyrəndiyin sözlərlə dindi-
rəndə elə bilirəm rol oynayırsan. Nə deyirsən de, ana 
dilimizdə de! 
Qadûnlar vÿ kiøilÿr  
 
 19 
Nadirin iradından Nilufərin könlündə tufan qop-
du. Onsuz da ətrafdan eşitdikləri, onları izləyən xoşa-
gəlməz baxışlar qanını qaraltmışdı. Dodaqları bü-
züldü. Ağlamsındı. Bu halında elə gülməliydi ki. 
Nadir qızın cazibəsinə dayana bilmədi:  
— Yaxşı, yaxşı... Arabir də böyük sözünə bax. İndi 
maşına. Yolçu yolda gərək. 
Nilufərin məyusluğu duman kimi seyrəldi. Kişinin 
amiranə tonda danışmağını xoşlayırdı. İçinə dolan 
qəribə sevincdən, fərəhdən köksü qabardı. Uşaq kimi 
atlanıb sükan arxasında yerini tutdu:  
— Sən içkilisən. Maşını mən sürəcəm.  
Nilufər mahir sürücüydü. Ona görə də Nadir tam 
arxayınlıqla sükanı gözəlinə etibar etdi. Sevgililər 
Bakıya doğru üz tutdular. Yol boyu Xəzərdən əsən 
meh adamın ruhunu dincəldirdi. Magistral yola çıxa-
nadək susub fikrə daldılar. Səssiz söhbət edirdilər. 
Nəzərləri bir-birinə sataşanda gülümsəyirdilər. Ma-
şında elə rahat aura vardı ki! Nilufər çimib yüngülləş-
miş, ağırlığını dənizdə qoyub gəlmişdi. Qəlbini təşvişə 
salan pıçıltıları eşitməsəydi, kefinə kef çatmazdı. O, 
Nadiri sevirdi və bu sevgidə xoşbəxtliyini tapmışdı. 
Gerisi taleyin əlindəydi. 
Nadir isə özünün viski qonaqlığında mühüm bir 
qərara gəlmişdi: bu axşam evdə məsələni açacaqdı. El-
narənin razılığını alacağından əmindi. Oğullarından 
utanırdı. Bir də... boşanma məsələsi karyerasına zərbə 
vura bilərdi. Sarsıtmasa da, laxladardı mövqeyini. 
Müavini Akifgil nə vaxtdır belə fürsət gözləyirdilər. 
Yeznə-qayın birləşib həngamə qoparacaqdılar. “Əşi, 
indi nə dövrdü? Fransa prezidenti Nikola Sarkozi 
Mÿnzÿrÿ Sadûqova 
 
 20 
arvadını boşayıb təzə arvad ala bilir, sıravi nazir 
Nadir Süleymanlı alammır??”  
* * * 
Nilufər vəzifə hərisi deyildi. Görüb-götürmüş ailə-
nin qızıydı. Nadir  nazir oldu, ya müəllim — onuncün 
fərqi yoxuydu. İlk tanışlıqda bilməmişdi bu kişinin 
nazir olduğunu. İş işdən keçəndən sonra xəbər tut-
muşdu ki, qəlbində taxt quran adam nazirdir. Nadirə 
də elə bu lazımıydı: kişi kimi sevilməyi. Eşq Nadiri elə 
tilsimləmişdi ki, əlindəkilərdən əl çəkməyə hazırdı. 
“Yüksəklərdə uçmaqdan doydum. Nə qədər olar 
vəzifə dərdi çəkmək, bəsdir dəə?! Sevilən kişi olmaq... 
böyük səadətdir! Qalan ömrümü Nilufərə həsr 
edəcəm. Oğullarım tezliklə evlənib yerbəyer olacaqlar. 
Elnarəyə də mən lazım deyiləm. İndi daha özünün əli 
hər yerə çatır. O qədər qayğıyla yükləndim ki, başım 
da vaxtsız ağardı... Özüm üçün yaşamağın vaxtı çatdı 
artıq. Bu şansı əldən versəm...”  
Ağsaçlı kişinin qəlbində tonqal alovlanırdı. Qarşı-
dan gələn payızını-qışını cavan sevgilisinin bahar öm-
rünün hərarətiylə isitmək istəyirdi. Nilufərin ömrünün 
yayında qızınmaq, o yayın Sevgi Günəşinin atəşində 
yanmaq istəyirdi. Maşın Bakıya doğru şütüyürdü. 
Nilufər həzin melodiyaların yazıldığı diski CD-ple-
yerə daxil etdi. Musiqi təranələri maşına doldu. Nadir  
başını  sükan   arxasında  olan  Nilufərin  çiyninə söy-
kəyib gözlərini yumdu. Bir azdan o da mahnı oxu-
yurmuş kimi həzin-həzin dilləndi:  
— Nilufər, mənim Nilufərim! Sən ağac olsan, Nadir 
o ağacın altında çürüyən meyvə olmaq istəyər. Tor-
Qadûnlar vÿ kiøilÿr  
 
 21 
paq olsan, qar yorğanıyla sənin  üstünü örtüb, şax-
tadan-ayazdan qorumaq istəyər. 
İlk dəfəydi Nilufər Nadirdən belə romantik sözlər 
eşidirdi. Əvvəlcə bilmədi kişi onunla zarafat edir, 
yoxsa ciddidir. Elə ki baxdı Nadir bulaq kimi çağlayır, 
qız diqqət kəsildi:    
— Nilufər, hərəmiz okeanın bir tayında olsaq və 
okeanın üstünə duman sallansa, mən gəmi olub yenə 
sənə doğru üzərəm... Bil ki, atmosferin ozon qatını 
yarıb keçsən, raketə çevrilib ardınca Günəşədək uça-
ram... Yağış olub göydən yağsan, torpaq olub səni 
canıma hopduraram... Alova çevrilsən, odun əvəzinə 
özümü sənin ağuşuna ataram...  
“Buna noolub? Görəsən, hardansa əzbərləyib, 
yoxsa öz sözüdür?” Nilufər eşitdiklərini hardasa 
oxuyub-oxumadığını götür-qoy etməyə macal tap-
mamış Nadir dalını gətirdi: 
— Sən çox bəyəndiyin “Lexus”a çevrilib səyahətə 
çıxsan, mən yol olub təkərlərinə döşənərəm... Dənizə 
çevrilsən, ada kimi qoynuna sığınaram... Aysberq 
olsan, suya dönüb səthini sığallayaram... 
“Yoox, bunlar əzbərlənmiş sözə oxşamır. Deyəsən, 
aşkımın öz yaradıcılığıdı.” Aram-aram söylənən 
sözlərdəki eşq yağmuru yavaş-yavaş Nilufərin varlı-
ğına hopur, onu sehrləyirdi. Qız EŞQin qanadlarında  
səmalara uçurdu. Nadirin səsi ilahidən gələn səda 
kimi ruhunu oxşayırdı:  
— Nilufər, mənim Nilufərim!  Söz olsan səsə, mu-
siqi olsan nota çevrilib tərkibinə daxil olaram. İki-
mizin birliyindən ecazkar mahnılar yaranar... İnfor-
masiya xisləti daşısan, elektron  vasitəyə  çevrilib səni 
Mÿnzÿrÿ Sadûqova 
 
 22 
 
 
Qadûnlar vÿ kiøilÿr  
 
 23 
öz məkanımın hüdudlarında əsir saxlaram. Səni kim-
səyə vermərəm!.. Kometa olub kosmosdan düşsən, 
kainat olub səni bağrıma basaram. Bizdən törəyən 
meteoridlər milyon-milyon illər Yer kürəsinə 
məhəbbət çiləyər!.. 
Nadir Nilufərin bütün vücuduna, varlığına çevril-
mək istəyirdi, hər zərrəsinə çevrilmək istəyirdi. İstə-
yirdi.., istəyirdi.., elə çox şey istəyirdi ki! Əslində, 
bunların hamısını EŞQ istəyirdi. Ağsaçlı kişini 
dilləndirən, onu şairə, filosofa çevirən də EŞQ idi. 
Nadirlik bir şey yoxuydu. O anda Nadir qəlbinə 
sığmayan eşqini dünyaya bəyan etmək istəyirdi. 
Nilufər elə təsirlənmişdi ki, daha heç nə eşitmirdi. 
Nadir gözlərini iri açmışdı. Eşqdən süzülən gözlərilə 
Nilufərə baxa-baxa nəsə deyirdi. Dodaqları məhəbbət 
püskürürdü. Baxışlarından od yağırdı. Aeroport 
yolundan çıxsalar da, maşın yüz iyirmi ilə gedirdi. 
Nilufərin məst olmuş zəkası sürəti aşağı salmağı 
unutmuşdu. EŞQin sehrli aləmindəki rahatlığı bir-
dən... toqquşma səsi pozdu “daaaaanq!”...  
 
Üç maşın qarın-qarına girmişdi. Fil dişi rəngində 
“Lexus” ikitərəfli əzilmişdi. Kiminsə salamat çıxacağı 
möcüzəydi. Bir anın içindəcə siqnal səsləri küçəni ba-
şına götürdü. Arxadan gələnlər maşınları saxlayıb 
köməyə tələsirdilər. Badımcanı taksidən boylanan bir 
arvad qışqırırdı: 
– Aaaaa! Bunlar ki bayaq  öpüşənlərdiiii!?. 
 
yanvar, aprel  2013    
Mÿnzÿrÿ Sadûqova 
 
 24 
 
 
 
 
 
 
Qadûnlar vÿ kiøilÿr  
 
 25 
. 
 
 
 
 
 
EHTİRASLAR LABİRİNTDƏ  
          
susmaq bilmədən hürürdü. Neçə gündü 
qonşular Bənövşəgilin itinin səsindən zin-
hara gəlmişdilər. Bozdar pəncəsiylə qarajın qapısını 
cırmaqlaya-cırmaqlaya zingildəyirdi. Nə qədər qullu-
ğunda dursalar, xeyri olmurdu. Nə qabağında qalaq-
lanmış sümüklərə məhəl qoyurdu, nə də Seymurun 
xırdaca əlləriylə çəkdiyi sığala. İki-üç dəfə su qabını 
da vurub aşırtmışdı. Allahın heyvanı elə bil  insanları 
qandırmaq istəyirdi ki, dərdim yemək-içmək deyil. 
Bozdara yaxşı bələd olan Bənövşə itin narahatlı-
ğından şübhəyə düşmüşdü. “O bizə nəsə anlatmaq 
istəyir. Bəlkə qarajda oğru var. Ya da ilan girib. Hər 
nədisə, Bozdarın harayı qarajla bağlıdı.” 
Aslan səfərdəydi. Yenə Polşaya getmişdi. İşlədiyi 
firmanın Azərbaycan təmsilçisiydi deyə, ilin on iki 
ayı bir ayağı orda olurdu. Ezamiyyətə maşınla getdi-
yindən qarajı da bağlayıb açarı özüylə aparmışdı. 
İndi bu dəmir qapını necə sındıracaqları fikri Bənöv-
şəni almışdı. Gecəni Bozdarın səsindən yatamma-
mışdı. Sübh tezdən qarajın qapısında durub ulayan 
iti görcək qəti qərara gəldi ki, nə təhər olur-olsun, bu 
gün qarajın qapısını açdıracaq. Bənövşə eyvandan 
qonşularını harayladı: 
Iò 
Mÿnzÿrÿ Sadûqova 
 
 26 
— Nazim dayı, ay Nazim dayı, alətlərini yığıb 
gəlsənə biz tərəfə. Qarajın kilidini kəsək görək bu it nə 
istəyir, niyə gecə-gündüz əl çəkmir burdan. 
— Aslan gəlib hirslənər ay Bənövşə, bir itin hür-
məyilə qarajı şikəst eləmə. Bizim arxitektorun acığına 
gələr, - deyə qonşu hay verdi. 
— Acığına gələrsə gəlsin. Neçə gündü yuxumu da 
qarışdırıram. Gedəndən bir dəfə zəng eləməyib. Na-
rahatam. Bozdar da bir yandan qanımı qaraldır. Sən 
açmasan atamı çağırtdıracam, gəlib açdırsın. 
— Bənövşələr bənövşəsi, sən bir az da səbr elə, - 
deyə Nazim usta qızı kimi əzizlədiyi cavan gəlini 
sakitləşdirməyə çalışdı. — Ərinin qayıtmağına çox 
qalmayıb. Gəlsin yeddi qıfıl altında saxladığı qarajını 
özü açsın, sən də rahatla. Orda nə matahı varsa, 
dədəm Nurəddinin yuxusunda  görmədiyi kilidləri 
vurub qapısına. Rəqəmsal texnikadı-nədi, mənim ba-
şım çıxan şey deyil bunlar.  
Bu məqamda Nazimin arvadı yırğalana-yırğalana 
özünü yetirdi. Hündürboylu, cantaraq Laləzar qapıbir 
qonşusunu yaman çox istəyirdi, Bənövşəgillə birevli ki-
miydilər. Öz övladları xaricdə yaşadığından ər-arvad 
mehrlərini bu ailəyə salmışdılar. Uşaqlıqdan Laləzargilin 
əlində-ovcunda böyüyən Aslan da əvvəllər yaxşı oğla-
nıydı — mehriban, hörmətkeş... Ona nə oldusa, Polşaya 
ayaq açandan sonra oldu. Son illər yolunu azmışdı, 
hərdən içib gəlir, arvadının gününü qara eləyirdi. Elə bu 
qış kefin havasına neçə dəfə Bənövşəni gecəyarı döyüb 
çölə atmışdı. Səsə oyanan Laləzar cavan gəlini evinə 
gətirib ovutmuş, yer açıb yatırtmışdı. Səhər oyananda 
Qadûnlar vÿ kiøilÿr  
 
 27 
arvadını yanında görməyən Aslan dəli kimi Bənövşəni 
axtaranda sorağını Nazim dayıgildən alıb sakitləşərdi. 
Siftə-siftə bir-iki gün utanardı dədə-baba qonşuların-
dan. Bir müddət sonra əhvalat yenidən təkrarlanardı.  
Laləzar ərinin səsinə səs verdi:  
— Yeddi qıfıl altına qoyar da, a kişi. “Maserati”di, 
nədi ona iki yüz minə yaxın pul sayıb uşaq. Bizim 
bütün nəslimiz o boyda pulu bir yerdə görməyib.  
Simsar bildiyi qonşudan bir şey çıxmayacağını gö-
rən Bənövşənin əlacı kəsildi. Atasına zəng vurub mə-
sələni danışdı. Aydın kişi polisdə işləyirdi, qızı onu ax-
taranda bölmədəydi. Əvvəl-əvvəl Bənövşənin təşvişi 
ona gülməli gəldi:  
— A qızım, bağlı qarajda ilan nə gəzir? Ərin evdə 
yoxdu deyə, səni qara basır deyəsən. Həm də it ilandan 
hürkməz axı, ağlın özünə getməsin, a bala... 
Elə ki Bənövşə oğru məsələsinin üstündə israr etdi, 
söz mayorun ağlına batdı. O dərhal yeznəsigilə yollan-
dı. Hər ehtimala qarşı tədbirli gəlmişdi. İdarədən iki nə-
fər əməliyyatçı da götürmüşdü. Aslangilin həyətinə po-
lislərin gəldiyini görən məhəllə camaatı dərhal ora top-
laşdı, yoldan ötənlər də ayaq saxlayıb nə baş verdiyini 
öyrənməyə çalışınca, həyətdə adam əlindən tərpənməyə 
yer qalmadı.  
Nazim usta polislərin köməyi, qonşuların şahidliyi 
ilə qarajın qapısını sındırmağa başladı. Yaman qəliz ki-
lidə rast olmuşdu, hələm-hələm öhdəsindən gələmmir-
di. İt də bir yandan işi çətinləşdirir, düz qapının qaba-
ğında quyruğunu bulaya-bulaya ulayırdı. Nə qədər 
Mÿnzÿrÿ Sadûqova 
 
 28 
təpinsələr də, Bozdar öz postunu tərk etmirdi. Get-gedə 
adamları sirli bir xof basır, qorxu bürüyürdü. Oğlunu 
qucaqlayıb həyəcanla qapının açılmağını gözləyən Bə-
növşə havadan fəlakət qoxusu duyurdu. Ürəyində Al-
laha dua edir, yalvarırdı. Bir də başını qaldıranda yuxa-
rıdan, səmadan bir cüt yaşıl gözün ona zilləndiyini gör-
dü. Bu, Aslanın gözləriydi. Bənövşəni titrətmə tutdu.  
O arada polislər də ətrafı nəzərdən keçirib bu fikrə 
gəlmişdilər ki, belə qıfıla girişən oğru hələ anadan olma-
yıb. Ətrafda heç bir şübhəli iz-filan yox idi. Paqon yol-
daşları Aydın Rüstəmzadəni kənara çəkib məsləhət 
verirdilər: 
— Mayor, qızını sakitləşdir, nahaq yerə bu cür texni-
kanı zay eləməsin. Bağlı qaraja kimsə girəmməz. Əldə 
fakt yox, dəlil yox. Bir itin hürməyilə qapı sındırmazlar...  
Aydın kişi çox dedi, qızı az eşitdi. Bənövşə atasını 
dinləmək istəmədi. Göydəki gözləri görəndən sonra 
içindəki fəlakət hissi anbaan güclənirdi. Mütləq qapını 
açdıracaqdı. Kilid tilsimə düşmüşdü elə bil. Usta Nazi-
min sınaqdan çıxartmadığı hoqqa qalmadı, kilid açıl-
madı ki, açılmadı. Adamlar üşüsələr də heç kəs evinə 
getmək istəmirdi. Saatlar keçdikcə insanları bürüyən 
maraq artırdı. Əlini-əlinə sürtə-sürtə qızışmağa çalışan, 
ayaqları donmasın deyə tez-tez atılıb-düşən qonşular-
dan biri ortalığa söz atdı ki, dəmir qapını qaynaq apa-
ratıyla kəsmək daha asan olardı. Bu fikir ağıllarına 
batdı. İki-üç saat kilidlərlə əlləşəndən sonra, nəhayət, 
qapını kəsib açdılar.  
Qadûnlar vÿ kiøilÿr  
 
 29 
Qaraj açılan kimi hamını heyrət bürüdü: Aslanın 
maşını içəridəydi. Halbuki həftənin əvvəlində məhəl-
lənin gözü qabağında özünəməxsus ədayla “Masera-
ti”sini sürüb getmişdi, bir daha evə qayıtdığını görən 
olmamışdı. Kəngərli qəsəbəsi kiçik yerdi. Buralarda 
kimin evində asqıran olsa, kimin toyuğu tərs yumurt-
lasa, hamı xəbər tutardı. Amma...  
Qapı azca aralanan kimi Bozdar aradan sivişib içəri 
cumdu. İt “Maserati”nin şüşələrini döyəcləyib cırmaq-
lamağa başladı. Ulartısı tükürpədici ahəngə yüksəl-
mişdi. Hövlnak özünü qaraja atan Bənövşəni ömrü 
boyu unuda bilməyəcəyi dəhşətli mənzərə gözləyirdi: 
maşının içində qaralmış lüt kişi silueti sezilirdi. Sifəti 
yataqfason açılmış oturacağa kipləşdiyindən üzü seçil-
mirdi. Boynunun ardında quyruq kimi bağladığı uzun 
sarışın saçlarından Aslana oxşayırdı. Bənövşənin ürəyi 
qopdu: “Allah iraq eləsin.” Eybəcər pozada uzanmış 
kişinin başı altdakının çiynindən yana sürüşmüşdü. 
Sifəti qapqara qaraldığından ilk baxışda kişi, ya qadın 
olduğu sezilməyən həmin ikinci şəxs də lüt idi. 
Maşındakıların heç biri tərpənmirdi.  
O an Bənövşəyə elə gəldi yuxu görür. Arxadan 
uzanan bir əl onun gözlərini qapadı və belinə dola-
nan qüvvətli bir qol Bənövşəni sürükləyib buradan 
uzaqlaşdırmağa cəhd etdi. İçindəki müqavimət hissi 
necə güc gəldisə, Bənövşəni maşından aralamaq 
mümkün olmadı. Əlləri qapıların tutacağına pərçim-
lənmişdi. Ayaqlarını yerə necə dirəmişdisə, deyərdin 
bəs, qızı buraya mıxlayıblar. Xeyli dartışmadan sonra 
Mÿnzÿrÿ Sadûqova 
 
 30 
mayor Aydın Rüstəmzadə vəziyyətə təslim oldu. Qı-
zının gücünə məəttəl qalmışdı: “Bənövşə bu gücü 
hardan alıb?” 
Mayorun ürəyi qan ağlayırdı. Qızı burdaykən vəzi-
fəsini icra edəmmirdi. Bundan da qorxunc cəsədlərin 
şahidi olmuş mayor soyuqqanlılığını itirmişdi. Onun 
başı Bənövşəyə qarışan vaxt yoldaşları bölməyə zəng 
vurub vəziyyəti bildirmiş, ekspertiza çağırmışdılar.  
Gözləri zülmətdən, bədəni zindandan qurtulandan 
sonra Bənövşə silkinib ətrafına baxdı. Bir də əyilib ma-
şının içinə nəzər yetirdi. Bu, o idi! Aslandı! Daha şüb-
hə yeri qalmamışdı. Kimsə qarajın işıqlarını yandır-
mışdı, hər yan işıq selində üzürdü. Polislər camaatı 
qarajdan çıxartmağa çalışırdılar. Adamların üzündə 
qorxu, heyrət, rişxənd, təəccüb, acıma ifadələri vardı. 
Laləzar lap yaxınlıqda yerə sərilmişdi, kimlərsə onun 
üzünə su çiləyir, sinəsini isladırdılar. Qadın ağırçəkili 
olduğundan, görünür, gücləri çatmırdı onu yerdən 
qaldırmağa. Dəhşətli nidaların, qışqırıq və hıçqırıq 
səslərinin içindən oğlunun qorxmuş, hürkmüş hön-
kürtüsü gəldi Bənövşənin qulağına. Balasını axtar-
mağa başlayan ana səsə tərəf boylansa da, Seymuru 
görəmmədi. Yenidən gözləri qaraldı. Kirpiklərini 
qovuşdurub şüurunu aydınlaşdırmağa çalışdı.  
Yavaş-yavaş kösöv tək qaralmış siluetdə ərinin 
cizgilərini tanımağa başlayırdı. Bəli, maşın Aslanındı, 
içindəki də özüydü! Bəs, nə vaxt qayıtmışdı evə? 
Həyətə səssiz girmək mümkün deyildi axı... Bənövşə 
çox ayıq yatırdı, illah da, Aslan evdə olmayan gecələr 
Qadûnlar vÿ kiøilÿr  
 
 31 
səksəkəli olurdu. Yataq otaqları ikinci mərtəbədəydi, 
pəncərəylə üzbəüz olan darvaza açılan kimi səsi 
eşidilirdi. Kürsülü ata-baba evini söküb yerində bu 
mülkü tikən Aslan nədənsə qarajın yerini dəyişmə-
mişdi. Həyətin bir küncündə, şam ağaclarının altında 
yerləşən qarajı əməlli-başlı təzələmişdi. Bənövşə bu 
işlərə çox da baş qoşmazdı, çünki Aslan memar idi, 
zövqünə də söz yoxuydu.   
Bənövşə ərinin sevimli “Maserati”sinə hər baxdı-
ğında yeni bir detal kəşf edirdi. Aslanın qucağındakı 
qadınıydı. Yaşı on səkkiz-iyirmi ancaq olardı. Qara-
saçlı-qaraqaşlı olsa da, buraların adamına oxşamırdı. 
Başqa millətdəndi. Bədbəxtin qızı nə biləydi, eşq-
bazlıq elədiyi maşın ona məzar olacaq. 
Polislər maşının qapılarını sındırıb cəsədləri çıxar-
dana qədər Bənövşəni ordan tərpətmək mümkün ol-
madı. Axıradək durdu. Hər şeyi gözüylə gördü. 
Təkrar-təkrar baxdı, yəqinləşdirdi. O, heykəl kimi 
donmuşdu. Nə danışır, nə tərpənirdi. Xəbəri alan anası 
Oksana da özünü yetirmişdi. — Fia, mənim balam, Fia, 
— deyə sızıldayırdı.  
* * * 
Gözəlliyilə gözlərə meydan oxuyan bu qadını 
Aydın tələbə vaxtı Xarkovdan gətirmişdi. Anası 
tapşırmışdı ki, oğlum, xaxolların qızları gözəl olur, 
mənə ordan elə bir gəlin gətirərsən ki, qəsəbədə əlinə 
su tökməyə yarayan gəlin olmasın, Tərifənin gəlini 
adnan deyilsin. Aydın da anasının sözünü yerə 
salmayıb özüylə birgə milis məktəbində oxuyan bu 
qızla evlənmişdi. Ancaq evə dönəndən sonra arva-
Mÿnzÿrÿ Sadûqova 
 
 32 
dını cinayət-axtarış sistemində işləməyə qoymamışdı, 
öz yanındaca dəftərxanaya düzəltmişdi. Necə olsa 
bura Azərbaycandı, rayon yeriydi, cavan gəlinin 
oğru, cani axtarması söz-söhbət doğurardı. Anası Tə-
rifə ölən günədək gəlininin gözəlliyi, ağlı-kamalıyla 
fəxr eləmişdi. Oksana Aydına bir oğul, bir qız doğ-
muşdu. Oğulları Səməd iki il qabaq Kürdə batan 
uşaqları xilas edəndə boğulmuşdu. İndi də bu 
faciəylə üzləşən qadın şoka düşmüşdü, gözlərini 
qızından ayırmadan zülüm-zülüm ağlayırdı. Qəhər-
dən boğazı qurumuşdu. Səsi çıxmırdı. Eləcə gözlərin-
dən yaş sellənirdi. 
Bənövşənin əsl adı Fiona olsa da, qəsəbədə hamı 
onu nənəsinin qoyduğu adla çağırırdı. El arasında 
bununla bağlı gülməli bir əhvalat da danışırdılar. 
Deməli, anasının qoyduğu ad nənəsinin, nənəsinin 
qoyduğu adsa anasının dilinə yatmırmış. Körpəlik-
dən daha çox Bənövşə deyə çağırılmasına öyrəşən 
qızcığaz məktəbə gedəndə sənəddəki adını tanımayıb. 
Müəllim neçə dəfə “Rüstəmzadə Fiona” adını oxusa 
da, sinifdə ayağa qalxan olmur. Axırı məsələ aydın-
laşır və uşağı çaşdırmamaq üçün jurnalda onu özü-
nün bildiyi adla qeydə alırlar. Beləcə, məktəbi biti-
rənə kimi Bənövşə adı qalır üstündə. Sənəddə Fiona, 
həyatda Bənövşə. Ərə gedənədək ona anasından 
başqa Fia deyən yoxuydu... 
* * * 
Əməliyyatçılar hadisə yerində müayinəni başa çat-
dırıb cəsədləri morqa götürdülər. Sahibinə məzar 
olmuş “Maserati” də ekspertizaya göndərildi. Akt 
Qadûnlar vÿ kiøilÿr  
 
 33 
tərtib edib şahidlərə imzalatdılar. Aslanın min bir ar-
zuyla tikib keçən yay içinə köçdüyü ev hüzrə gələnlərlə 
dolub-daşdı. Həyətdə adam əlindən tərpənməyə yer 
qalmadı. Qohum-əqrəba qol çırmayıb işə girişdi. Yas 
mərasiminin qəfil sazağı bir anın içində toylu-büsatlı 
evin bütün qapılarını açıb, mülkü öz əsarətinə aldı. 
Vay-şivənlə həyətə girən Nura Bənövşənin üstünə yeri-
yib — qardaşımı sən öldürdün! — deyərək ona bir şillə çə-
kəndə çoxlarının əlindən stəkan düşdü, isti çay üst-baş-
larına dağıldı. Baldızına donuq nəzərlərlə baxan Bə-
növşə Nuraya heç nə demədi, dilini ağzında sürüyərək 
— qayınanama teleqram vurun, gəlsin, — dedi.  
* * * 
Aslanın anası Svetlana üç ildir Almaniyadaydı. 
Əri öləndən sonra buralarda bənd ala bilməmişdi. 
Yaxşı pul qazanmaqçün xaricə üz tutmuşdu. Beş dil-
də sərbəst danışan Svetlana keçmiş raykom işçisiydi, 
vaxtilə ikinci katib olmuşdu. İndi Münhendəki 
holdinqlərdən birində tərcüməçi işləyirdi. Hər il 
bayramlarda gəlib övladlarına baş çəkərdi.  
Vaxtilə oğlunun sevib-seçdiyi Bənövşəni həvəslə 
almışdı. Özü rus olduğundan qudasının ukrain ol-
ması ürəyindən xəbər vermişdi.  
— Gənclərin ikisi də qarışıq ailədəndi, bizimki  yaxşı 
tutar, - demişdi əri Valehə. Aydıngillə qohum olmaq 
Valehin də döşünə yatmışdı. Bənövşəni ancaq Nura-
nın gözü götürməmişdi. Qardaşı evlənən gündən gəli-
nin gözünü oymuşdu, ta özü ərə gedənəcən. İndi də 
araları soyuq idi. Baldız-gəlin yola getmirdilər. Nu-
ranı təbdən çıxartmaqda Bənövşə də azacıq aşın duzu 
Mÿnzÿrÿ Sadûqova 
 
 34 
deyildi. Oksana qızını nə qədər danlasa, xeyri olmur-
du. Deyirdi ki, ana, sən bilmirsən o mənə necə nifrət 
edir, hər addımda məni ərimin gözündən salmağa 
çalışır. Mən də fürsət düşdükcə onu pisləyirəm Asla-
na, qoy bacısından zəhləsi getsin.  
İndi Nuranın əlinə yaxşı girəvə keçmişdi. Qardaşı-
nın ölümündə gəlini günahlandırıb dama basdıra-
caqdı. Qorxusu bircə maşında ölən qızın kimliyin-
dəndi: “Mənim tapdıqlarımdan olmasın... Lap olsun. 
Kim sübut edə bilər ki?!” Bənövşəni dəmir barmaq-
lıqlar arxasında təsəvvür edincə, az qaldı Aslanın 
ölümünə sevinsin. Qəhqəhə çəkib gülmək istəyirdi ki, 
gözü ətrafdakılara sataşdı. Nənəsi Səriyyə ağı deyib 
ağlayırdı, bibiləri də ona qoşulub bayatıyla oxşayır-
dılar cavan qardaşbalasını.  
— Vay Aslan, vay! Bu nə işdi tutdun? — sədaları 
ərşə dirənmişdi. Nura tez özünü yığışdırdı. — Səni 
görüm yanasan Fia, axır qardaşımın başını yedin, — 
deyə qışqırıb ağlayanlara qoşuldu. 
O həmişə eqoist olmuşdu. Özündən başqa kimsənin 
yaxşı gününü istəməzdi. Axır vaxtlar Aslanın qaz 
vurub qazan doldurması Nuranı lap acıqlandırmışdı. — 
Bəsdi, qazanıb bu adamaoxşamaza yedizdirəsən. Pulun 
var, bir az da özünə bax, — deyirdi qardaşına. “Əvvəl-
axır birinə ilişər, Fianı boşayar” ümidiylə onu gəzəyən 
yeniyetmələrlə tanış edirdi. Öz evindəsə Aslanın adını 
bayraq eləyib ərinin gözünü oyurdu:  
— Ay əfəl, Aslana bax, gözünə su ver. Görürsən, 
arvadını necə bəsləyir? Mənim nəyim ondan əskikdi? 
Bəxtim yoxdu, bəxtim,  - deyə Vaqifi tənbehləyir, boy-
Qadûnlar vÿ kiøilÿr  
 
 35 
nuna minnət qoyurdu ki, əslində sənə ərə gəlməyimin 
baiskarı qardaşımdı. Gedib o zəhləmgetmişi alma-
saydı, mən də məcbur qalıb evdən uzaqlaşmazdım. 
* * * 
Ekspertizanın cavabı bəlli olanda Svetlana hələ 
gəlib çatmamışdı. Avropada havalar pis keçdiyin-
dən təyyarələr vaxtında uça bilmirdi. Xəbər yolla-
mışdı ki, mənsiz oğlumu basdırmayın. Nuranın 
orda-burda yaydığı şayiələr ayaq açsa da, yeriyəm-
mirdi. Camaat bağlı qarajın necə açıldığına şahid idi. 
Ancaq yenə də ürəklərə xal düşürdü. Nura qabağına 
çıxana danışırdı ki, Aslan Fionanı boşamaq istəyirdi, 
o da tələ qurub qardaşımı evlənəcəyi qızla birgə 
qaraja salıb, öldürüb. Yoxsa, hardan bilirdi onların 
yerini? Niyə kəsdirirdi dəmir qapını? Atası da 
polisdə işləyir, arxayındı ki, işi düzüb-qoşacaq, 
sudan quru çıxacaq.   
Bənövşənin ata-anası bilmirdilər qızlarının başına 
gələn faciənin dərdini çəksinlər, yoxsa onu Nuranın 
böhtanlarından qorusunlar. Əlqərəz, vəziyyət çox 
gərgin idi. Aslanın qohumları gözünü Svetlananın 
yoluna dikmişdi. Son sözü o deyəcəkdi. 
Svetlana qəsəbəyə çatanda taksini birbaşa polis 
idarəsinə sürdürdü. Ekspertizanın imzalı-möhürlü 
kağızında yazılmışdı ki, hadisədə qəsd əlaməti tapıl-
madı. Ölənlər intim münasibətdə olarkən qazdan 
boğulublar. Yəqin  üşüdükləri üçün maşının peçini 
yandırıbmışlar, bağlı qarajda çıxmağa yer tapmayan 
qaz tədricən içəridəkiləri zəhərləyib. Aslanın yanın-
dakının şəxsiyyətini müəyyənləşdirmək hələlik 
mümkün olmamışdı. Qadının çantasında heç bir 
Mÿnzÿrÿ Sadûqova 
 
 36 
sənəd yox imiş. İstintaq meyidin yiyəsinin tapılaca-
ğına ümid bağlayırdı.  
Ordan çıxan kimi morqa gedən ana nəyin baha-
sına olur-olsun oğlunun cəsədini görmək istəyirdi. 
Öləndən sonra günlərlə bağlı maşında, havasız yerdə 
qalan meyitlər qaralıb şişmişdi. Morqda lazımi dər-
manlar vurulsa da, baxılası təhərdə deyildilər. Amma 
ana ürəyi oğlunun cəsədini görməmiş sakitləşməzdi, 
inanmazdı onun ölümünə. Nə qədər dilə tutsalar, 
Svetlananı yola gətirəmmədilər. Qohum-əqrəba ha-
mısı bura yığışmışdı.  
Ananın ürəyi də, gözləri də qan ağlayırdı. Ciyər-
parasının vücuduna dönə-dönə, nəsə axtarırmış kimi 
diqqətlə baxdı, baxdı... Qarşısındakı cəsəddə Aslanın 
yaraşığından əsər-əlamət qalmamışdı. Baxdıqca göz-
ləri yanırdı. Sanki cəsəddən gözəgörünməz zəhərli 
qaz ifraz olunub araya pərdə çəkirdi. Svetlananın 
gözləri bulandı və o heç nə görə bilmədi. Var gücünü 
toplayıb yenə gözlərini zillədi, dumanlı baxışlarıyla 
“pərdə”nin o üzünə nüfuz etməyə, ciyərparasını 
görməyə çalışdı. Cəsəd onu özünə doğru çəkirdi. 
Qəfildən burnuna xoşagəlməz iy dəydi. Qeyri-ixtiyari 
silkinən Svetlana ağxalatlı kölgənin nəyəsə etiraz 
etdiyini gördü, uzaqdan gələn “olmaz, olmaz” səsləri 
qulağına çatdı, amma şüuru bunların nə olduğunu 
aydınlaşdıra bilmədi. Bircə onu hiss etdi ki, ürəyini 
bulandıran qoxu burnundan uzaqlaşdı, ancaq o iy 
ciyərlərinə dolub içində qaldı. 
Svetlananın idrakı sönmüşdü. Cəsədi qucaqladı-
ğını dərk etmirdi. Elə bərk yapışmışdı ki!.. Zorla qo-
pardılar ananı baladan. İyirmi səkkiz yaşlı oğlunun 
Qadûnlar vÿ kiøilÿr  
 
 37 
itkisi dözülməz idi. Kəngərli qəsəbəsinə çatanadək 
əldən-dildən düşmüş Svetlana həyatının ən ağır görü-
şündən sonra ayaq üstə ölmüşdü. Evinə yetişəndə 
darvazanın ağzındaca huşunu itirdi.  
* * * 
Sabahısı Aslanı dəfn elədilər. Yas yerində iynə 
atsan, yerə düşməzdi. Svetlana camaata məhəl 
qoymadan gəlinini qabağına qoyub, ağlına gələni 
danışırdı: 
— Bu nə qəzaydı başıma gətirdin, Fialka? Oğluma 
sahib çıxmadın. Ha deyirdim mənim balam gözəllik 
sevəndi, özünə fikir ver. Hər gələndə sənə ən gözəl alt 
paltarlarını alıb gətirirdim Avropadan. Deyirdim, 
oğlumun qoynuna girəndə bunları gey... 
Svetlananın yanan ürəyindən qopan sözlər məc-
lisdəkilərin acığına gəldi: 
— Bu nə danışır, az? Heç hənanın yeridi? İçəridə 
ağbirçəklər var.., kişilər eşidiiir... 
— Urus nə qanır ayıbı.  
— Elə deməyin. Varı-yoxu bir oğlu vardı. Yazıq 
neyləsin. Tüstüsü təpəsindən çıxır. Deyəsən, arvadın 
başına hava gəlib.    
Hıçqırıqlar içində boğulan Svetlanaya bir az su içirt-
dilər. Toxtayan kimi başladı yenə gəlini danlamağa.  
— Aslanımın evini yıxdın, Fialka. Seymuru doğan-
dan sonra oğluma baxmadın. Biz də ana olmuşuq. 
Bəyəm uşaq olandan sonra ərə fikir verməzləəər?? 
Yandırdın məni, qız, yandırdın. Məni də, özünü də. 
Bu hayıfı səndə qoymaram.  
Mÿnzÿrÿ Sadûqova 
 
 38 
Bayaqdan özünü güclə saxlayan Oksana dözmə-
yib qudasına təpindi:  
— Əl çək uşağımın yaxasından, Sveta. Oğlun 
balamın evini yıxdı, bəs olmadı, sən də bir yandan 
yarasına duz basırsan. Yekə arvadsan. Sözünü bil.  
Tənə rusca səslənsə də, məclisdəkilərin hamısı 
başa düşdü. Qudaların gərginliyi yasa gələnlərə də 
sirayət etdi. Gözəgörünməz bir əl adamları iki cəb-
həyə böldü... 
Bənövşə isə nə dinir, nə ağlayırdı. Donuq baxış-
larını bir nöqtəyə dikib məlul-məlul baxırdı. O nöq-
tədən Aslanın yaşıl gözləri Bənövşəni izləyirdi. 
Bənövşə şokdaydı, ağır depressiya yaşayırdı. Öz içinə 
elə qapanmışdı ki, ətrafdakıların səsini duymur, nə 
dediklərini anlamırdı. Çalışdığı bankın bütün işçiləri 
burdaydı, məktəb yoldaşları, Aslanla birgə sıx-sıx 
görüşdükləri ailəvi dostları, rəfiqələri... Hamısı onun 
dərdinə yanırdı. Bənövşənin ruhu cisminin bulun-
duğu yerdən o qədər aralanmışdı ki, başsağlığı verən-
lərə də key-key baxırdı. Unutmadığı yeganə varlıq 
oğluydu, o da qaraj açılan gün necə qorxmuşdusa, 
xəstəxanalıq olmuşdu. Həkimlər Seymuru yas yerin-
dən uzaqda tutmağı məsləhət görmüşdülər.   
* * * 
Aslanın yeddisi çıxmamış Nura ərini də qoltu-
ğuna vurub qardaşı evinə yerləşdi. Eşidib-bilənlər — 
gör nə canıyanan qızdır, bu ağır günündə anasına, 
gəlininə dayaq olmağa çalışır, — dedilər. Bircə Səriyyə 
arvad hiss edirdi ki, bu xına o xınadan deyil.  
Qadûnlar vÿ kiøilÿr  
 
 39 
...O vaxt — Valehin qızı doğulanda sevinə-sevinə 
anasını muştuluqlamışdı:  
— Nəvən sənin adını daşıyacaq!  
Anası da — bunun düşər-düşməzi olar, oğlum, — de-
mişdi. — Həm də Səriyyə köhnə addır. Sən gəl, balamın  
adını Nuriyyə qoy, Səriyyə-Nuriyyə. Gör nə qəşəng 
yaraşır. 
 Molla duasını başa vurub uşağın adını üç dəfə 
qulağına oxuyan kimi — məni bu qara qızla anacaqlar, — 
deyə arvad ərindən qalan qır-qızılını körpəyə vəsiyyət 
eləmişdi. Onun bu səxavəti doğmaca qızlarının bərk 
xətrinə dəymişdi: “Anamız bizə qıymadığını nəvəsinə 
verdi...” O vaxtdan hey umu-küsü edərdilər ki, Nu-
riyyəni yaman əzizləyirsən haa, ay ana, bizimkilər 
nəvən deyil?.. Arvad heç özünü o yerə qoymazdı.  
Qız da nə qız — qara kişmiş. Amma Nuriyyə 
böyüdükcə nənəni dilxorçuluq basırdı. Çünki “qara 
kişmiş” deyə sevələdiyi şipşirin nəvəsi yaman paxıl 
qız olmuşdu, əmiuşağı-bibiuşağıyla yola getmirdi, 
məhəllədə hansı oyuna qatılsa dava salırdı, kimlə 
dostlaşsa başlayırdı o biri uşaqlarla bunun arasını 
vurmağa... Nənənin öyüd-nəsihəti nəticəsiz qalırdı. 
Səriyyə arvad ha fikirləşirdi ki, gəlinim də xoşxasiy-
yətdir, qanacaqlıdır, mərhəmətlidir... Nəslimizdə 
yoxdur beləsi, bu uşaq kimə çəkib?  
“Qara kişmiş”in əməlləri Səriyyənin ürəyində gizlicə 
qubar bağlamışdı. Üstəlik xəbər tutanda ki, raykomda iş-
ləyən gəlini uşağın adını yaş kağızında “Nura” yazdırıb-
mış, bir az da pərt olmuşdu. Ancaq yenə də Nuriyyəni 
hamıdan çox istəyirdi. İndi Aslanın ölümüylə ciyəri dağ-
Mÿnzÿrÿ Sadûqova 
 
 40 
lanan nənə istəkli nəvəsinin əməllərindən yaman təşvişə 
düşmüşdü. Dalağı sancırdı ki, bu gəlişin axırı yaxşı qur-
tarmayacaq.  
* * * 
— Dərd bir olsa, çəkməyə nə var, — deyə Səriyyə 
arvad gileylənirdi. — Bu Sivet də Aslanın ölümünü 
Bənövşədən görür. Elə hey deyir, Fia ayıq yatır, necə 
olub Aslanın gəlişindən xəbər tutmayıb? Sivet deyir, 
bəlkə oğlumun yanındakı qızı görüb, qısqanclıqdan 
qapını özü bağlayıb üstlərinə...  
Ömrünün yükünü güclə çəkən Səriyyə arvad işığı 
sönmüş gözlərini sualedici baxışlarla övladlarının 
üzünə dikib dodaqaltı söyləndi:  
— Vallah, babalı öz boyunnarına, mən inanmıram. 
Bənövşə belə qansızlıq edər yəni? 
Ev əhlindən səs çıxmadı. Aslanın ölümündəki 
müəmma ölümün özündən betərdi. Bu müəmmanın 
yükü itkinin yükündən qat-qat ağırdı. Doğmalarının 
qəddini də, başını da əymişdi. Əgər qardaşoğlu hamı 
kimi öz əcəliylə, adam kimi ölsəydi, dərd yarıydı. İndi 
əmilər-bibilər bilmirdilər camaatın ağzını necə yumsun-
lar. Hər ağızdan bir avaz gəlirdi: “Kişi də lotusunu evə 
gətirib, arvadının qulağının dibində mazaqlaşar?.. 
Bəyəm Aslanın pulu yoxuydu kefini bir oteldə-zadda 
çəkə?.. Aaz, bunnarın istəyi Leyli-Məcnunu keçmişdi. 
Nooldu birdən-birə gəlib bu yerə yetişdilər?..” 
Həə, elin ağzı çuval kimi açılmışdı, yığıb-yığışdır-
maq da qohum-əqrəbanın öhdəsinə düşmüşdü. Bibilər 
söz-söhbəti səngitməyə çalışırdılar. Nura isə hər yerdə 
yanan ocağın üstünə neft tökürdü. Yetənə deyirdi ki, 
Qadûnlar vÿ kiøilÿr  
 
 41 
qardaşımın başını Bənövşə yedi. Svetlana da gəlinini 
dindirmirdi. Bənövşə gözünə dəyən kimi — niyə oğlu-
mu qorumadın, Fia? Oğlumu sənə əmanət etmişdim, — 
deyə danlamağa başlayırdı. Gərginlik gündən-günə 
artırdı. İndi əsəblər daha tarım çəkilmişdi.   
* * * 
Bənövşə hələ özünə gəlməmişdi. İçinə qapanıb yaşa-
yırdı. Daha doğrusu, yaşamırdı, sürünürdü. Evdə, hə-
yət-bacada kölgə kimi dolaşırdı. Soyuğa-sazağa-şaxtaya 
məhəl qoymadan saatlarla qarajın qabağında hərəkətsiz 
dayanır, arada başını yuxarı qaldırıb hansısa məchul 
nöqtəyə baxır-baxır, qəfildən diksinib ayılantəhər olur, 
yenidən gözlərini qarajın içinə zilləyirdi. Onun bu halı 
Nuranı yaman sevindirirdi: “Deyəsən, dəli olur. Lap 
yaxşı! Atdıraram dəlixanaya.”  
Hərdən də hövsələdən çıxırdı: “Bircə dəlimiz 
çatışmırdı. Özünü artistliyə qoymağına bax.” Tez-tez 
təkrarlanan bu halların baş verdiyi günlərin birində 
Nura dözmədi: 
— Bu nömrələr mənim yanımda keçməz, ay 
çoxbilmiş. Özünü camaata göstərmə. Keç içəri, - deyə 
Bənövşəni qarajın qabağından itələməyə başladı. 
Gəlin yerindən tərpənmədi. Sanki baldızını eşitmirdi.  
— Aaz, məni saymırsan? Demədim rədd ol evə? - 
Nuranın qışqırığı həyəti bürüdü. Hasarın o tayından 
səsi eşidən Laləzar özünü yetirənədək iş işdən 
keçmişdi. Gözü qızmış Nura gəlinin təpəsinə-təpəsinə 
döyəcləyirdi. Balaca Seymur qorxu içində yalvarır, — 
bibi, noolar anamı öldürmə, — deyib ağlayırdı.  
Mÿnzÿrÿ Sadûqova 
 
 42 
Durduq yerdə Nura elə vəhşiləşmişdi ki, bir qarama 
da uşağın başına saldı. Seymurun yerə yıxıldığını görən 
Bənövşə sanki yuxudaydı ayıldı və qolaylanıb tərs şillə 
çəkməyilə Nuranın burnundan qan fışqırmağı bir oldu. 
Həyətdə bir mərəkə qopdu, gəl görəsən. Qəbir üstün-
dən qayıdanlar küçədən səsi eşidib hövlnak özlərini 
həyətə atdılar. Ayaqlarını güclə sürüyən Svetlanadan 
qabaq baldızları, qayınarvadları və qudası içəri girdi. 
Nuranın qana bulaşmış üz-gözünü, hələ də yerdə sərili 
qalan Seymurun “anamı öldürmə” yalvarışlarını, ayaq 
üstdə tir-tir titrəyən Bənövşənin donuq baxışlarını 
görüb hamısı mat qaldı.  
Oksana tez qızının üstünə qaçdı, Bənövşəni qu-
caqlayıb ona dayaq olmağa çalışdı. Bənövşə ruh kimi 
anasının qolları arasından sürüşüb torpağa çökdü. O, 
huşunu itirmişdi.  Mayor Aydın təcili yardım çağırt-
dırdı. Bənövşəni ayıltmaq asan olmadı. Həkimlərin 
dediyinə görə o, dərin əsəb gərginliyi keçirmişdi.  
Bu arada bibiləri əl-ayağa düşüb Nuranın bur-
nuna duzlu pambıq qoymuşdular. Qan kəsilmişdi. 
Amma onu susdurmaq olmurdu. Qışqırır,  Bənöv-
şənin qarasınca deyinir, özünü təmizə çıxarırdı.  
İki od arasında qalan Svetlana nəvəsini qucağına alıb 
kiritməyə, evdə nə baş verdiyini öyrənməyə çalışırdı.  
— Sənə noolub, mənim balam? Nənəsinin ulduzu, 
günəşi! 
Nəvazişdən bir az da kövrələn Seymur nənəsinin 
boynunu qucaqlayıb hıçqırdı: 
— Bibim anamı öldürmək istəyirdi, dedim eləmə, 
məni də vurdu.  
Qadûnlar vÿ kiøilÿr  
 
 43 
Uşağın sözü qaranlıqda şimşək olub gizlinləri ay-
dınlatdı. Anlaşılmayan tək şey Nuranın qəzəblən-
məsinin səbəbiydi. Əmiləri peşman-peşman əllərini 
yellədilər. Qohumların reaksiyasını görən Nura — 
yalan danışma! — deyə qışqırıb uşağın üstünə yeri-
yəndə Svetlana dözmədi. Qızına möhkəm təpindi. 
Evdə bir neçə dəqiqəlik sükut yarandı. Axşam 
camaat dağılışandan sonra anası Nuranı dilə tutub 
evinə yollamaq istədi. Qız iki ayağını bir başmağa 
dirəyib getmədi. 
— Mən burda qalacam. Gedirsə, o getsin. Bura 
mənim atamın evidir, mayor Aydının xarabası deyil!  
— Görəcəkli günlərim varmış, - deyə Svetlana 
dodağının altında mızıldandı.  
Oksana vəziyyəti belə görüb — mənim qızım 
sahibsiz-zad deyil ki, başına-başına döyəsiz, — deyə-
rək qapıdan yel kimi çıxdı. Ərini həyətdə tapan kimi 
qolundan tutub kənara çəkdi. Dil boğaza qoymadan 
birnəfəsə dedi:  
— Aydın, elin qınağından keçib, qırxa qədər 
balamı burda qoysam, uşağımı çərlədərlər. Kim nə 
deyir-desin. Gözümün ağı-qarası bircə övladım qalıb. 
Onu da Nuranın əlinə verib məhv edəmmərəm.  
Aydının dinmədiyini görən Oksana onu yola 
gətirmək üçün ürəyindəkilərin hamısını dilinə tökdü:  
— Anası bir yandan burunlayır qızımı, balası bir 
yandan. Evə aparsaq, bir həkimə də göstərərik. Üç 
həftə keçir, hələ bu qız kəlmə kəsməyib. Eləcə məlul-
məlul baxır. Eşitdin, təcili yardım nə dedi? Qıza 
əməlli-başlı müalicə lazımdı. İndi üstünə düşməsək, 
sonra gec olar.  
Mÿnzÿrÿ Sadûqova 
 
 44 
Qadın elə həyəcanlı, elə hikkəliydi ki, əri istəsə də 
bu məqamda ona etiraz edə bilməzdi. Oksananın 
gözəl çöhrəsini hirs boğmuşdu, əlləri titrəyirdi. Əs-
lində Aydının da ürəyindəndi qızını acı xatirələrin 
girdabından uzaqlaşdırmaq. Amma elin tənəsindən, 
yaman söz-söhbətdən çəkinirdi.  
Həmin axşam Aydıngil qudalarıyla məsləhətləşib 
qızlarını apardılar. Balaca Seymur da anasıyla getdi. 
Uşağın gözü yaman qorxmuşdu, elə bilirdi anasını 
gözdən qoyan kimi o da öləcək. Darvazadan çıxanda 
Bənövşə ayaq saxlayıb qaraja tərəf döndü, sonra adəti 
üzrə yuxarı — səmaya boylandı. Baxışlarıyla kiminləsə 
vidalaşdı. Seymurun əlindən bərk-bərk tutub atasının 
maşınına doğru irəlilədi.  
O an heç kəs bilmirdi ki, ər evinin darvazasından 
adlayan Bənövşəni hansı sürprizlər gözləyir. Nura-
dan başqa evdəkilərin hamısı kövrəlmişdi. Aslanın 
qırxı çıxmamış arvad-uşağının doğma ocağı tərk 
etməsi yaman yer eləmişdi onlara. Ev dağılan tifaqa 
oxşayırdı. Səriyyə arvadın ürəyinə qorxu çökmüşdü: 
“Birdən bu gedişin dönüşü olmaz...”  
Bənövşəgil evi tərk edəndən iki-üç gün sonra Bozdar 
da yoxa çıxdı. Həyət-baca sahibsiz qalmışdı. Bozdarın 
sayıqlığına öyrəşmiş qəsəbə camaatı onun yoxluğunu 
dərhal sezirdi. Xeyli sonra soraq aldılar ki, Bozdar qə-
biristanlıqda yurd salıb. Aslanın vəfalı köpəyi gecələr 
sahibinin qəbri üstə uzanıb səhərədək ulayırmış.  
Bu xəbəri eşidənlər him-cimlə Nuranı göstərib — 
bunda Allahın heyvanı qədər vəfa yoxmuş, 
qardaşı ölən kimi arvad-uşağını perikdirdi, — deyə 
pıçıldaşırdılar.     
* * * 
Qadûnlar vÿ kiøilÿr  
 
 45 
 
 
 
 
Mÿnzÿrÿ Sadûqova 
 
 46 
Havalar get-gedə lap soyuyurdu. Arada qar yağır, 
gecələr şaxta düşürdü.  Svetlana isə ürəyində qalan-
mış ocağın atəşində yanırdı. Ona elə gəlirdi ki, ev çox 
istidir. Qapı-pəncərəni ha açıq qoysa da,  ev sərin-
ləmirdi ki, sərinləmirdi. O nə adam içində dinclik 
tapırdı, nə də təklikdə. Elə yanırdı ki, cızdağı çıxırdı. 
Ana qəlbindəki yanğının alovu anbaan şiddətlənirdi. 
Aslansız ev Svetlanaya yaman işgəncə verirdi.  
      Yasa gələn-gedənin arası kəsilmirdi. Axşamdan 
xeyli keçənədək Aslanın mülkündən əl-ayaq çəkil-
mirdi. Zarafat deyil, Svetlana Qriqoryeva-Mehdizadə 
on beş il bu rayona rəhbərlik eləmişdi. Camaata əl 
tutan ikinci katib olmuşdu.  
Valehin də el arasında xətri-hörməti çoxuydu. 
Mehdizadələr bu rayonda köklü nəsil idilər. Üstəlik 
mayor Rüstəmzadəylə qohumluqları onları bir boy 
da ucaltmışdı. Amma başlarına gələn müsibətdə min 
xətir-hörmət bir itkinin yerini doldurmurdu. Doğma-
ların ürəyi Aslanın yoxluğuyla barışmırdı.  
Svetlana itiyi itmiş adamlar sayaq otaqları gəzirdi. 
Ümid edirdi ki, hansısa qapını açanda oğlunu görə-
cək. Aslan irəli gəlib onu qucaqlayacaq. “Eşitdiklərin 
hamısı yalandır, səninlə zarafat edirdim, möhtərəm 
Svetlana Qriqoryeva,” — deyəcək. — “Heç mən elə iş 
tutaram? Bilirsən ki, Fianın dərdindən ölürəm.” 
Ancaq nə qədər axtarsa da oğluna rast gəlmirdi və 
bu onu darıxdırırdı. Bütün günü ürəyində oğluyla 
söhbətləşirdi: “Özünlə birgə evimizin rahatlığını, 
sevincini də apardın, oğul. Bu səssizlikdə mən necə 
yaşayım? Sənin ölümündə Fianın barmağının olub-
Qadûnlar vÿ kiøilÿr  
 
 47 
olmadığını necə öyrənim? Gəzirdin, belə lap yaxşı 
eləyirdin. Qaraja niyə girdin, yer başına qəhət idi, ay 
oğul? Nura hey deyir... Yoox, yaxşısı budur, sən heç 
bilmə onun dediklərini. Qanın qaralmasın. Başım 
ayazısın araşdıracam görüm, qızım deyənlər nə 
dərəcədə düzdür. Mən bu işi belə qoymaram. Çox da 
ki hamı deyir “qəzadır”. Qızım deyənlər düz olsa, 
Fialkanı yandırıb-yaxacam. Ona cəhənnəmi bu dün-
yada yaşadacam.  
Düz olmasa da... səndən sonra gözüm götürmür 
onu. İncimə oğlum. Sizi qoşa görməyə öyrəşmişdim. 
Sən öldün getdin, arvadın sappasağ durur. Ona hər 
baxanda yanındakı boş yer tikan olub batır bəbəyimə. 
Kaş, o öləydi, sən qalaydın. Sənin bir telini yüz gəlinə 
dəyişmərəm, Aslan. Səndən sonra gəlin nəyimə gərək. 
...Oğuuul, ay oğuuul! Həmişə deyərdin ki, böyüyəndə 
memar olacam, ana, sənə böyük ev tikəcəm. Bu yurdu 
kimə qoydun getdin, ay oğuuul? Sənsiz nəyimə gərək 
bu boyda ev? Qalmışam tək Nuranın ümidinə. Otuz il 
bir yastığa baş qoyduğum ərimdən mənə bircə qız 
qaldı. Ailəmdən yeganə yadigar odur.”  
* * * 
Hava proqnozunda bu gecə yolların buz bağla-
yacağını demişdilər. Ona görə də cümə axşamına 
gələnlər erkən dağılışdı. Bibilər də qab-qacağı yuyub-
yığışdırandan sonra evlərinə sarı üz tutdular. İkisi də 
qəsəbənin o başında yaşayırdı. Yıxılmamaqçün bir-
birinə söykənib gedirdilər. Yorulub əldən düşmüş-
dülər. Bu yas onları yaman əzirdi. Fikirdən başları 
çatlayırdı. 
Mÿnzÿrÿ Sadûqova 
 
 48 
— Bu havada ölüsü düşən kəfən almağa getməz, 
biz hələ çöldəyik.  
— Anamız gedib evinə yığışsa, biz də hər gün 
gəlmək məcburiyyətində qalmarıq. Svet də yazıqdı. 
Bilmir oğlunun dərdini çəksin, yoxsa gələn-gedənin 
yanında otursun, - deyib susdular. Danışmağa hey-
ləri qalmamışdı.  
Qəsəbənin mərkəzindəki marketin döngəsini dö-
nən kimi irəlidə iki qaraltı göründü. Geyim-kecim-
lərindən bayaq Nuranın yanına gələnlərə oxşayırdılar. 
Ucadan danışa-danışa gedirdilər. Başları söhbətə elə 
qarışmışdı ki, səslərinin necə yüksəldiyini hiss etmir-
dilər. Rəfiqələrin söhbətinə istəmədən qulaq müsafiri 
olan bibilər Aslanın adını eşidincə diqqət kəsildilər. 
— Bu Nurada kin varmış haa, axır ki dediyini 
elədi. 
— Nə kin? 
— Yadındadı, biz doqquzda oxuyanda Bakıdan 
yazıçılar gəlmişdi? Raykomda görüş oldu haa? Orda 
bunnar yaman tutaşdılar. Güldən başlayan dava 
nüfuz məsələsinə döndü. 
— Səndə söhbətlər var haa... Bir əməlli-başlı danış 
görüm nə gül, nə nüfuz? 
— O vaxt Svetlana Qriqoryeva ikinci katibiydi. 
Görüşün təşkilinə bizi də qoşmuşdu. Mən 
girişmədim. Nura eləmədi tənbəllik, neçə gün əldən-
ayaqdan getdi. Gecələr yatmayıb plakatlar hazırladı. 
Gələnlərin ən məşhur kitablarının şəklini çəkib, ya-
nında da sitatlar verdi. Qonaqların qabağına salınan 
süfrələri elə yuyub kraxmallamışdı ki, hamısı şax 
Qadûnlar vÿ kiøilÿr  
 
 49 
dururdu. Gülləri də bircə-bircə Əhməd dayının ba-
ğından seçib dərmişdi, sonra da canı çıxa-çıxa payi-
piyada raykoma gətirmişdi.  
Bu yerdə ağ şubalını gülmək tutdu: 
– Sən canın, düz deyirsən?  
— Əlbəttə, — deyə boz-qara zolaqlı xəz gödəkçə 
geyən təsdiqlədi, – salona girəndə oğlanlar sataşdılar 
ki, qucağındakı güllər özündən böyükdü. Hələ bu 
harasıdı. Qızda həvəsə bax ki, gedib özünə təzə kofta 
da tikdirmişdi.  
– Aaaa... Başı xarabdı ki? Yazıçılar ona elçi düşə-
cəkdilər? 
– Yazıçılar yox, prokurorun oğlu Camal. 
– Belə deee. Nura xanımın umacağı varmış. 
— Görüş qurtaranda Nura forslana-forslana keçdi 
qabağa, məktəblilər adından təşəkkür edib gülü verdi 
qonaqlara. Bir əzilib-büzülürdü gəl görəsən. Onu bir 
ömürlük nifrətlə silahlandıran hadisə orda baş verdi. 
Raykomun qızına quruca “sağ ol” çatdı, Bənövşəyə 
dəstə-dəstə güllər. Hələ bir kompliment də aldı Bə-
növşə xanım.  
Əhvalatı danışan dilini-ağzını əyə-əyə həmin yazı-
çını yamsıladı:  
– Biz də bu gözəl gülləri özü çiçək olan məktəbli 
qızımıza bağışlayırıq! 
Gəlinlərdən bir qəhqəhə çıxdı, gəl görəsən. Xeyli 
güləndən sonra əhvalatı danışan qəfildən ayaq saxla-
yıb — bu dərdə dözmək olaar? Kim dözsə də, Nura 
dözməz — deyərək başını arxaya çevirəndə az qal-
mışdı söhbətə qulaq verənlər yaxalansınlar. Qaranlıq 
Mÿnzÿrÿ Sadûqova 
 
 50 
qanlarının arasına girdi. Nuranın rəfiqələri daban-
dabana arxalarınca gələnlərə fikir vermədən yola 
davam etdilər.  
– Yazıq. Əməli-başlı təhqir olunub ki. Dərdindən 
öldüyü oğlanın gözü qabağında sındırıblar qızı. Vay-
vaaay. Deyəsən, həmin gün hazırlığım vardı, müəl-
lim yanına gedirdim deyə tez çıxmışdım görüşdən. 
Hayıf, çox şey itiribmişəm.   
– Elə bilirsən bununla iş bitdi? Bitmədi. Bakıdan 
gələnlər salondan çıxan kimi cumdu Bənövşənin 
üstünə. Gözünə döndüyüm də Nuraya bir od qoydu, 
tüstüsü təpəsindən çıxdı. Nazlana-nazlana qayıtdı ki, 
layiq görsələr sənə verərdilər, mənə yaraşdırdılar ki, 
mənə verdilər!  
– O da azacıq aşın duzu deyil haa.  
— Əsas mərəkə sonra başladı. Yuxarı sinifdəki ca-
niklər Nuranın ədasını lağa qoyub gülüşdülər. Başla-
dılar ki, raykom balası olanda noolar, gərək hər şey 
sənə çata? ...Adama oxşamır, gör özünü kiminlə 
müqayisə edir... Atmacalar Nuraya lap od qoydu. 
Pərtlikdən bilmirdi harda gizlənsin. O vaxtdan 
Bənövşəyə düşmən kəsildi. Həmişə deyirdi ki, məni 
Camalın gözündən o hadisə salıb. Ta xəbəri yoxuydu 
ki, oğlanın bundan zəhləsi gedirdi.   
— Deyirsən yəni o hayıfı çıxır gəlinindən? Gör ara-
dan neçə il keçir.  Prokurorun oğlunu ələ keçirəm-
mədi, məhkəmənin oğluna ərə getdi, evdə qalmadı ki. 
Onsuz da Bənövşə də yarımadı. Bədbəxt oldu.  
– Sən Nuraya bələd deyilsən? O unudaar? Qar-
daşı arvadı yox, lap gözünün işığı ola, yenə Nura nə 
Qadûnlar vÿ kiøilÿr  
 
 51 
unudar, nə də bağışlayar. Qaldı Vaqif, yazıq qız hə-
mişə gileylənir ki, məhkəmə oğlu olsa da əfəlin biridi. 
—  Məni qınama, qızın içindəki zəhər sifətinə çö-
küb elə bil. Belə baxanda üz cizgiləri pis deyil, qaşı-
gözü yerindədi. Di gəl ki, Nurada bir zərrə xoşa-
gəlimlik, cazibə yoxdu. Məktəbdə adını “zəhər tu-
luğu” qoymuşdular, yadındaa? Vaqif də onu xətirlər 
xətrinə aldı. 
– Qardaşı Bənövşəylə evlənəndə Nura hirsindən 
çat verib çatlayırdı. Bütün günü qızı qaralamaqla 
məşğuldu. Ancaq Aslanın məhəbbəti elə güclüydü ki, 
bacısının qarayaxmaları milçək vızıltısına dönürdü.  
– Yaxşı görək sən də. Belə güclüydü ki, getdi 
lotuşkasıyla qarajda öldüü? Arvadını sevən kişi bu 
qələti eləməzdi. Lüt olduqlarını bütün rayon görüb... 
– Sən bilmirsən onları ayırmaqçün Nura nə 
hoqqalardan çıxırdı. İlk illər bütün cəhdləri daşa 
dəyirdi. Aslan firmaya düzələndən sonra nooldusa, 
düşdü bacısının toruna. Əlinə yaxşı pul gələn kimi, 
Nuranın tapdığı gözəlçələrə xərcləyirdi.  
– Öz aləmində həyatdan kam alırmış daa... 
– Əvvəl-əvvəl ötəri əyləncə sandığı könüləylən-
dirmələr yavaş-yavaş vərdişə çevrildi. Nuranın əlində 
oyuncaq olmuşdu Aslan. Çıxammırdı onun torun-
dan. O qədər üzü üzlər gördü ki, pozuldu. Axırı da 
öz başını yedi.   
Söhbətə qulaq verən bibilər qorxularından səs 
çıxarmasalar da, mat-məəttəl bir-birinin üzünə baxır, 
qaş-gözlə təəccüblərini bildirirdilər. Qardaş ocağın-
dakı intriqaların səbəbi agah olduqca Nuranın yarat-
Mÿnzÿrÿ Sadûqova 
 
 52 
dığı şübhələr sovrulur, içlərində qaynayan qarma-
qarışıq hisslər qəzəbə çevrilib hədəfini dəyişirdi. 
Bənövşənin Aslana qəsd etmədiyi gün kimi aydın idi. 
Bibilərin qəlbi bu sarıdan rahatladı. Sanki çiyinlə-
rindən yük götürüldü. Addımlarını yeyinlədib qa-
baqda gedənləri ötdülər.   
* * * 
İndi əsl qisas məqamıydı. Nura bütün heyfini Bə-
növşədən çıxacaqdı. Gəlinin yığışıb atası evinə 
getməsi lap əl-qolunu açmışdı.  
— Ana, bu evi mənim adıma saldıracaqsan. Ölsəm 
qoymaram atamın yurdu, qardaşımın evi “sarı 
pişiyə” qalsın.  
— Nə sərsəmləyirsən, Nura? Lap həddini aşdın 
haa. Mən ölmüşəm bəyəm, evi sənin adına saldıram? 
Sənin evinə nə gəlib?! Ərini də götür, günü bu gün-
dən get otur evində! Məni hövsələdən çıxartma.  
Anasının bərk qəzəbləndiyini görən Nura hiyləyə 
əl atdı. Sifətinə yazıq ifadə verib — Allah eləməsin, 
sənə bir şey olsun... — deyə yalandan ağlamsınmağa 
başladı. — Səndən başqa kimim var mənim? Atam 
ölüb, qardaşım da bu adamaoxşamazın badına getdi. 
Özün bilirsən ki, qohumların da Aslanı sevirdilər, 
məni gözləri götürmür. Yetim qalan canım. Uşağım 
da olmur. Sabah Vaqif məni boşasa, küçələrdə qala-
cam. Səncə, “sarı pişik” imkan verər, mən gəlib burda 
yaşayam?  
Uşaq söhbəti Svetlananın yarasına duz basdı. 
Neçə dəfə Almaniyaya da aparmışdı qızını, ən yaxşı 
həkimlərə göstərmişdi. Çarə tapılmamışdı. Əslində 
Qadûnlar vÿ kiøilÿr  
 
 53 
Nuranın elə bir xəstəliyi də yoxuydu ki, müalicə elə-
sinlər. Sadəcə, uşağı olmurdu. Ümid Allaha qalmışdı.  
Bir xeyli fikrə gedən Svetlana handan-hana 
dilləndi: 
– Neçə ki mən sağam, gəlin sənə “gözün üstə 
qaşın var” deyə bilməz! Lazım olsa, burda yaşaya-
caqsan. Mərtəbənin birində sən olarsan, birində də 
onlar. Gözünə soxmayacaq ki, bu boyda mülkü?! 
Amma hələ ki, ərin-evin var, bu sevdan baş tutmaz. 
Nə bilirsən, bəlkə sabah doğacaqsan? İndidən başla-
mısan qara-qara fikirlərə.    
Axırıncı sözləri deyəndə Svetlana qəhərlənmişdi. 
Nura anasının yumşaldığını hiss etdi. Axır ki, 
zəhərini damızdıra bilmişdi. Bundan sonrası çətin 
olmayacaqdı.  
* * * 
Svetlananı qəfildən işə çağırmışdılar. O, oğlunun 
qırxını gözləmədən getməli olmuşdu. Valehin qo-
hum-əqrəbası yaman narazıydı bu gedişdən. Səriyyə 
arvad lap mat qalmışdı gəlininə. — Oğlumu itirdim, 
işimi də itirmək istəmirəm, — demişdi Svetlana.  
Qırxda ağalıq edən Nuraydı. Ev də, məclis də 
onun ixtiyarındaydı. Fikri vardı ki, Bənövşəgili qəti 
yaxına buraxmasın. Nənəsigil birtəhər yola gətirmiş-
dilər onu. Aslanın evində ab-hava tamam dəyişmişdi. 
Soyuq ruzgarın əsdiyi bu malikanədə Aslanlı-Bə-
növşəli günlərin hərarətindən, parıltısından, qonaq-
pərvərliyindən əsər-əlamət qalmamışdı. Nura qar-
daşıyla arvadının şəkillərini də ortadan götürmüşdü. 
Evdəki dəyişiklik camaatın gözündən yayınmadı. 
Mÿnzÿrÿ Sadûqova 
 
 54 
Svetlananın gedişindən cəmi bir həftə keçirdi, amma 
ev suyu sovulmuş dəyirmana oxşayırdı. Nuraya söz 
demək olmurdu deyə, ərki çatan hirsini Vaqifə 
tökürdü. Yeznəni xəcalət təri basmışdı. Hərdən özü 
də iyrənirdi arvadının əməllərindən. Amma qoyub 
gedə bilmirdi. Tənələrdən bezən Vaqif mərasim bitər-
bitməz Nuranı da götürüb evinə dönmək fikrindəydi. 
O axşam ər-arvad yaman deyişdilər.  
— Mən atamın yurdunu boş qoyub heç yerə gedən 
deyiləm! Bunu sırqa elə, as qulağından.  
— Atanın yurdunun qeydinə qalmaq sənə düşüb? 
Oğlu ölübsə, yerində arvad-uşağı durur, dağ kimi 
nəvəsi var. Bu gün uşaqdı, sabah yekə kişi olacaq! - 
deyə Vaqif içinə yığılmış hirsini tökməyə başladı.  
Xeyli söz güləşdirəndən sonra Nura baxdı belə ol-
mayacaq, indiyədək gizlətdiyi niyyətini açıb ərinə dedi: 
— Bu boyda mülkü “sarı pişiyə” verənə oxşayıram, 
səncə? Baax, anamla da danışmışam. Evi mənim 
adıma saldıracaq.  
O danışdıqca Vaqifin gözləri alacalanır, hirsindən 
sifəti qaralırdı. Sanki arvadının dediklərini dərk 
etməkdə çətinlik çəkirdi. Bunu sezən Nura səs 
tonunu dəyişib nazlanmağa başladı. 
— İstəməzsən uşaqlarımız gen-bol yerdə böyüsün, 
biz də adam kimi yaşayaaq? 
– Öz evimizə nə gəlib ki, burda uşaq böyüdək? Sən 
Bənövşəylə yola gedənsən? Qəsdin nədi, ayrılmaq 
istəyirsən? Bilirdim axırı belə olacaq. Aslan varlanandan, 
bu mülk tikiləndən sonra mənim evim  sənə dar gəlir, 
özüm də gözünə xoxan-xortdan cildində görünürəm, - 
Qadûnlar vÿ kiøilÿr  
 
 55 
deyib yerindən dik qalxan Vaqif qapıya tərəf üz tutdu. 
Nura tez onun qarşısına keçib ərinin sinəsinə sığındı: 
– Əsəbiləşmə, həyatım, ayrılmaq nə sözdür. Sənə 
kim deyir ki, Bənövşəylə bir evdə yaşa. Onun kitabı 
bağlandı. Bir də bura dönəmməz.  
— Bəs Seymur? Aslanın oğluu... 
— Seymuru boş ver. Onu mayor babası oğulluğa 
götürüb. Neyləyir iki mülkü?  
Sözünə bir az ara verib əlavə etdi:  
— Bizim evi də satıb sənə yağı üstündə modnı bir 
maşın alarıq, atan verən köhnə “X5”-dən yaxan qur-
tarar. İstəsən lap “Rance Rover”in təzə modelini ala-
rıq. Ya da “Bentley”. Bilirəm, çoxdan gözün ondadı.  
Vaqifə elə gəldi ki, eşitdiklərini yuxuda görür. 
Arvadı ağlasığmaz şeylər danışırdı. Nura əlini köynə-
yin düymələrinin altından salıb ərinin tüklü sinəsini 
sığallamağa başladı. Bu, Vaqifin zəif damarıydı. 
Birdən arvadının ətrini duydu, nəvazişdən kişinin 
beyni dumanlanırdı... 
* * * 
Aslanın ölümündən sonra Bənövşə düz bir il işə 
çıxa bilmədi. Hamıdan utanırdı. Kişi tayfasından qor-
xurdu. Ailəvi dostlarından da qaçırdı. Küçədə-bacada  
köhnə tanışlara rast gələndə gizlənirdi. Elə bilirdi bütün 
qəsəbə ona gülür. Anası nə qədər danlasa, öyüd-nəsihət 
versə, xeyri olmurdu. Bənövşə özünü bütün dünyadan 
təcrid etmişdi. Söz-söhbət səngisə də, Kəngərli camaatı 
o məşum hadisəni unutmamışdı. Dükana-bazara çı-
xanda bir balaca işarət duyan kimi canı sıxılırdı Bənöv-
şənin, yenidən evə qapanırdı.  
Mÿnzÿrÿ Sadûqova 
 
 56 
Qayınanası Almaniyadan hər gələndə Laləzarı 
qudasıgilə göndərib nəvəsini yanına apartdırırdı. 
Amma bir dəfə də olsun gəlinini evə çağırmamışdı.  
— Uşağı görsəm bəsimdi, Fianı görəndə gözüm 
ağrıyır. Oğlumu nə təhəri perikdirdisə evdən, balam 
küçə arvadlarının ümidinə qaldı. Axırı da o boyda 
igid əldən getdi, - deyirdi Svetlana. Laləzar ha çalışsa 
da, qonşusunun inadını qıra bilmirdi. Məcbur qalıb 
ürəyində vəziyyətlə barışırdı: “Svetlana ağıllı qadın-
dır, başa düşür gəlinin günahsız olduğunu, amma 
qəbul edə bilmir.” 
Bir axşam yaman sözləşdilər. Svetlana Bənövşəyə 
olan hirsini-hikkəsini Laləzara tökdü. Qonşuluq pər-
dəsi aradan götürüldü. Laləzar da dişinin dibindən 
çıxanı əsirgəmədi.  
Nazim kişi evə girən arvadının qaşqabağından an-
ladı ki, yenə Bənövşənin üstündə Svetayla mübahisə 
edib. Himə bənd olan Laləzar qapını örtər-örtməz 
gileyə başladı: 
— Ay kişi, belə iş olar? Sənin oğlun getsin lotusuy-
nan mazaqlaşanda ölsün, sən gəl yapış gəlinin yaxa-
sından?  
— Noolub, laləm-gülüstanım. Gəl bir çay iç. Din-
cəl. Sonra danışarsan.  
Laləzar ərinin dediklərinə məhəl qoymadan ürə-
yini boşaltdı: 
— Başa düşürəm, oğlunun itkisiylə barışammır. 
Qınamıram da. O, anadır.  Ancaq ta belə də olmaz 
axı. Oğlunun biabırçı ölümünün acısını çıxartmağa 
günah keçisi axtarır, yapışıb Bənövşənin yaxasından. 
O yazıq gəlin bunnarın əlində zülmə düşdü, atası 
Qadûnlar vÿ kiøilÿr  
 
 57 
evində xan kefində yaşayırdı, kaş heç gəlməyəydi 
Aslana. Svetin əlində əlacı olsa, günü bu gün qızı 
qəbrə gömər. Aslandan sonra Bənövşənin yaşaması 
darıxdırır onu. Elə hey deyir: “Kaş o maşında ölən 
Fia olaydı, oğlum sağ qalaydı. Ya da ikisi birlikdə 
öləydi.” A kişi, belə olmaz axııı... 
Laləzar yanını divana qoyub ərinin süzdüyü 
çaydan bir qurtum aldı: 
— Hərdən görürəm, Seymurun da yaşamağını qıs-
qanır. Uşağa elə pis-pis baxır ki... Allah keçsin güna-
hımdan, başa düşəmmirəm bu necə nənədir? Nəvələ-
rimə qurban olum, onnarsız biz nəyə lazımıq? Nənə 
olan bəndənin içində qəzəb necə kükrəyirsə başlayır 
ki, Seymur doğulmasaydı oğlum arvadıyla şən və 
məsud yaşayardı, indi sağ olardı. Deyir: “Uşaqdan 
sonra Bənövşə oğlumdan soyudu. Ər də kişidir, 
gedəcəkdi də...”  
Laləzar içindəki yanğını söndürməkçün armudu 
stəkanı başına çəkib əllərini dizlərinə çırpdı: 
— Mən ölü olaram, sən diri, baxarsan, bu xəmir 
hələ çox su aparacax, Nazim... 
* * * 
Bənövşə qayınanasındakı dönüşün fərqinə varmır-
dı. Onun soyuqluğuna fikir vermirdi. Huşu-fikri Asla-
nın əməlindəydi. Sevgili ərinin xəyanətini yozmağa ça-
lışırdı. Hara getsə, Aslanın səmadan zillənmiş gözləri 
Bənövşəni izləyirdi. O gözlər hər gecə Bənövşənin 
yatdığı otağa gəlir, sübhədək projektor kimi yamyaşıl 
işığını arvadının üzünə salırdı. Bənövşə o gözlərin 
təqibindən yaxa qurtarammırdı. Bilmirdi bunu Asla-
nın peşmançılığınamı yozsun, qısqanclığınamı, yoxsa 
Mÿnzÿrÿ Sadûqova 
 
 58 
qəzəbinəmi. Qorxu canına hakim kəsilmişdi. Hətta 
ürəyində Aslanın barəsində pis düşünməyə çəkinirdi. 
Elə bilirdi o saat yuxarıdan baxan gözlər qəlbindəki-
lərdən xəbər tutacaq və onu öz atəşində qovuracaq. 
Camaatsa danışırdı. Deyirdilər ki, Aslan öldü, Va-
lehin yurdunda bayquşlar ulayır. Deyirdilər ki, yəqin 
Bənövşə başqa ərə gedəcək, o boyda xəyanətdən son-
ra oturarmı, o üzdən yığışmır öz ev-eşiyinə... Deyir-
dilər ki, yazıq Sveta, nə oğuldan yarıdı, nə gəlindən, 
qız da qardaşının mülkünü bəhlənmək hayındadı, 
qardaş balasını salıb küçələrə. Deyirdilər ki, bu boyda 
haqsızlıq olar, indi cavanlıqdı, bir qələt eləmişdi 
Aslan, əvəzini də canıyla ödədi, dalda oğlu var axı...    
* * * 
Aslanın ili verilən gün yenə hava qaşqabağını salla-
mışdı. Kəngərli qəsəbəsi şaxtadan donurdu. Ayaz kəsir-
di adamları. Qanıqara insanları soyuq da bir yandan 
sərtləşdirmişdi. Mərhumun başına gələn qəza yaddaş-
larda bir də çözələnib-təzələnirdi. Dilini dinc qoyma-
yanlar ölənlərdən çox, qalanların dərdiylə əlləşirdi:  
— Bənövşə niyə evinə qayıtmır?  
— Svetlana doğrudan gəlinini çölə atıb? Bənövşədə 
günah yoxdursa, raykom kimi arvad niyə belə hərəkət 
eləsin?  
— Seymur harda böyüyəcək? Yazıq uşaq, atadan 
yetim qaldı, üstəlik də yurdsuz-yuvasız... 
Ehsan bişirilən ocaq başındakı pıçıltılar, açıq-
aşkar eyhamlar Bənövşəni təbdən çıxartdı: 
– Seymurun atası ölüb, anası da ölməyib ki, dər-
dini el çəkə... Oğlumu nazir balası kimi böyüdəcəm. 
Oxudacam. Atasızlığını hiss etdirməyəcəm. 
Qadûnlar vÿ kiøilÿr  
 
 59 
Səriyyə qarı da söhbətə qarışıb Bənövşəyə qahmar 
çıxdı:  
— Nəslimizi yer-yurd tutmur, Valehin bircə nəvə-
sinə sahib durammayacıx? Belə mənim balam otu-
racax atasının mülkündə, böyüyüb Aslanımın nəslini 
davam etdirəcək, - deyib söz-söhbətə son qoydu. O 
anda içəri girən Nuranı nədənsə gülmək tutdu.  
Nəvəsinin rişxəndli baxışı Səriyyənin gözündən ya-
yınmamışdı. Axşam camaat dağılışandan sonra Nuranı 
yanladı. Az keçməmiş ilan vurmuş kimi geri sıçradı:  
— Allah bəlanızı versin, bu nə qələtdi, elədiz?! Ay 
Sivet, yekə gəlinsən, sən niyə buna qoşulub Aslanın ba-
lasını çöllərdə qoydun? Gözünə soxacax bu boyda mül-
kü sənin qısır qızın? Almaniyada otura-otura nə vaxt 
düzdün-qoşdun o sənədləri? Məhkəməni nətəhəri yol-
dan çıxartdın? Qudalığını işə saldın, eləmi?? Heç vic-
danın sızlamadı? Axı, bu uşaq sənin nəvəndi... Otuz 
illik gəlinimi indi tanıyıram deyəsən. Bərəkallah sənə.  
Pərtlikdən qıpqırmızı qızarsa da Svetlananın 
cavabı qısa oldu:  
— Dağ kimi oğul əmanət etmişdim Fiaya, o mənim 
oğlumu qoruyammadı! Evimi necə etibar edəydim?! 
Səriyyə qarı kəlağayısını başına atıb evi tərk etdi. 
Yol boyu deyinə-deyinə gedirdi. Əsəbdən hövllən-
mişdi. Oğulları arxadan güclə yetişdilər ona. İlki Valeh 
dünyasını dəyişəndə infarkt keçirən qadın o axşam 
ikinci infarktla xəstəxanaya aparıldı. Valehgilin tayfası 
olanlardan dəhşətə gəlmişdi. Svetlanadan gözləməzdi-
lər bu əməli, onu ədalətli qadın bilirdilər.  
– Ana-bala bunların heç birində qan yoxmuş. O 
Seymur sənin oğlunun belindən gəlib axı, ay Svet, 
necə yeyəcəksən onun haqqını?  
Mÿnzÿrÿ Sadûqova 
 
 60 
– Görmürsən, o ifritə Nura nələr deyir? Deyir ki, 
mayorun oğlu Səməd Kürdə boğulanda Seymuru öv-
ladlığa götürübmüş, ona ev lazım deyil. Deyən gərək, 
Aydının evi kimə qalacaqsa-qalsın, sənə nə, ay qansız?   
– Deyir, Bənövşə bu gün-sabah ərə gedəcək, gəti-
rib mənim qardaşımın evinə salacaq ərini, hazır 
özüm oturaram daa. 
– Hamısı bunların uydurmasıdı. O gəlin bir ildə 
evdən bayıra çıxmayıb. Bir kişiyə gözünün ucuyla 
baxmayıb. Adamın üstündə Allah var. Heç ərə ge-
dənə oxşayır o?   
– Vallah babalı Svetin boynuna, bu Nurada 
bizdən əsər-əlamət yoxdu! Heç deməzsən Valehin 
qızıdı. Bizim tayfada belə nanəcib görünməyib. Kimə 
çəkdi bu?.. Əstəğfürullah. 
* * * 
Əhvalatın məğzi Bənövşəgilə çatanda şok ol-
dular. Zavallı Bənövşə ərinin eşqbazlığı ucbatından 
düşdüyü  labirintdən çıxmamış, baldızının sərvət 
hərisliyinin labirintinə düşmüşdü. Nura bir yana, 
qayınanasının belə işə qol qoyacağına inanmazdı. 
Əslində o hələ depressiyadan çıxmamışdı. Ərinin 
ruhuyla əlləşirdi. Var-dövlət hayında deyildi. Am-
ma ortada günahsız körpə vardı. Və nənə, bibi olan 
doğmaları Seymurun haqqını tapdamışdılar. Ok-
sana yenə qızını danlayırdı: 
– Vaxtında özünü toplayıb ayağa dursan, gedib 
evində otursan, bu iş də başına gəlməzdi. Sən hələ yas 
saxla. Çox matah ərin vardı... Sənə yaman hörmət 
qoymuşdu... 
Anasına heç nə demədən Bənövşə yataq otağına gi-
rib qapını bağladı. O, baş verənləri çözməyə çalışırdı. 
Qadûnlar vÿ kiøilÿr  
 
 61 
“Mən mübarizə aparmalıyam. Oğlumun haqqını 
almalıyam. Sabahdan işə çıxmaq lazımdı. Dünya dərə-
bəylik deyil.” 
* * * 
Bənövşə məhkəməyə, prokurorluğa gedib-gəlmək-
dən usandı, iş düzəlmədi ki, düzəlmədi. Vəziyyəti belə 
görəndə atası işə girişdi. Mayor Aydın Rüstəmzadə 
aylarla çalışdı, dost-tanışa üz tutdu, məhkəmələrə nə 
qədər ayaq döydüsə xeyri olmadı. Haqsızlığın qarşı-
sındakı gücsüzlüyü ona yaman təsir eləmişdi:  
– Məsələ evdə deyil, Oksana. Bir balam var, ona 
canım da qurban, evim də! Məsələ ondadı ki, bu sis-
temdə can qoymuş mayor Rüstəmzadə qızının haqqını 
ala bilmir, hüququnu bərpa edəmmir. Belə vicdan-
sızlıq olmaz axı. Bilirsən mənə nə deyirlər? Deyirlər ki, 
altı ay evində yaşamayan ordakı mənzil hüququnu 
itirir. Ay balam, hamı bilir axı Bənövşənin ordan niyə 
çıxdığını. Kefindən gəlib oturmayıb ha atası evində?.. 
O qız necə beynini yedisə, raykom Svetin başını xarab 
elədi. — Aydın əsəbi-əsəbi var-gəl edib — eybi yox, Svet-
lana Qriqoryeva, eybi yox, — dedi. — Bir gün möhtac 
olarsan nəvənə! Onda deyəcəm sözümü. 
* * * 
Gözəl bir yay günüydü. Azərbaycanın aran ra-
yonlarına məxsus bürkülər hələ başlamamışdı. Qış 
soyuq keçdiyindən isti ləzzət eləyirdi. Bankdan 
dönən Bənövşə Katerinayla şirin-şirin söhbət edirdi. 
Onun toyundan sonra ilk dəfəydi dayısı qızının 
buralara qonaq gəlməyi. Qızlar qəsəbənin mərkəzin-
dəki parka çatanda oturdular. Söhbət hərlənib-
fırlanıb yenə Aslanın üstünə gəldi.  
Mÿnzÿrÿ Sadûqova 
 
 62 
– Evliliyimizin ilk illərində elə bəxtəvər idik ki! 
Aslanın dostlarıyla dağlara gedirdik, çadır qurub iki-
üç gün qalırdıq... O məni çox sevirdi. Heç xətrimə 
dəyməzdi. Tələbəliklə ailə həyatım bir-birinə qarış-
mışdı, Aslanın köməyi olmasa öhdəsindən gələm-
məzdim. O vaxtlar xörək-zad da bişirə bilmirdim. 
Evdarlıq hara, mən hara? — deyib gülümsündü. — On 
səkkiz yaşında ərə getmişdim. Sevincdən göylərdə 
uçurdum. Sevdiyim oğlan yanımda, həyat gözəl, 
maraqlı...  
Bənövşə başını yuxarı qaldırıb səmaya baxdı. Bar-
mağını bir nöqtəyə tuşlayıb — bax, Aslanın gözləridir, 
məni izləyir, — dedi. Vahimələnən Katerina ha boy-
lansa da yuxarıda heç nə görməyib Bənövşəni lağa 
qoydu:  
— Bəsdir, ay qız, lap mövhumatçı olub gedibsən. 
Göydə göz nə gəzir? Dünən gecə də otağın küncün-
dən Aslanın yaşıl gözlərinin parıldadığını dedin, 
xətrinə dəymədim, amma bütün gecə qorxudan 
yatammadım. Bir də belə şeylər uydurma.  
— Doğrudan görmədin?  
— Bəsdir, bəsdir. Aslanın sümükləri də çürüyüb, 
sən hələ onun gözlərini axtarırsan.  İncimə, Fialka, 
mənim elə ərim olsa, bir gün yasını tutmazdım.  
— Nə olur-olsun, ərim mənə Seymur kimi oğul qo-
yub gedib. Ona minnətdaram. Təsəvvür edirsən, Sey-
mursuz həyatım necə cəhənnəmə dönərdi? 
— Dönməzdi. Əgər sənin ağlın olsa. Qadınsan, qa-
dınlığını yaşa. Aslan öldü, getdi. Ya zəlzələdən, ya 
vəlvələdən. Nə fərqi var? Əsas odur indi yanında 
yoxdur. Səninsə cəmi otuz yaşın var. Beş ildir özünə 
zülm edirsən. 
Qadûnlar vÿ kiøilÿr  
 
 63 
— Mənim oğlumun on yaşı var. Bir azdan  sevib-
sevilməyə başlayacaq. İndidən qızlarla arası yaxşıdı.  
— De ki, atasına çəkib daa...  
Katerina bilmədi söz ağzından necə çıxdı. Bibisi 
qızının tərs baxışlarını görüb özünü yığışdırdı.  
— Seymur oxuyacaq, institut qurtaracaq. Evlə-
nəcək.  Mənə nə yaraşır ər? 
— Demədim ki, toy çaldırıb ərə get. Deyirəm, 
həyatını yaşa. Yazıqsan.  
— Katya, bilirsən ki, kişilərdən iyrənirəm. Hamısı 
yalançıdı. Xaindi. Pozğundu.  
— Hamısı deyil. 
— İlk vaxtlar deyil. Sonra hamısı eyni bezin qırağı 
olur.  
— Yox, ay qız. Görürəm Aslanla birgə kişi tayfa-
sına olan inamını da qəbrə gömübsən. Amma nahaq. 
Sən bir sına. Odur ey, şöbə müdiriniz. Ölür sənin 
dərdindən. Ona get. Ya da hər gün bir bəhanəylə 
banka gələn biznesmenə. Əgər rəsmi surətdə ailə 
qurmaq istəmirsənsə, əlaqə saxla. Nəsə bir şey elə. 
Belə yaşama.  
Bənövşə eşitdiklərinə məhəl qoymadan yenə ərin-
dən danışdı. Danışdıqca neçə illər ürəyində yığılıb 
qalan, heç kəslə bölüşmədiyi sirlərin üstü açılırdı.    
— Bilirsən, Aslan son illər necə dəyişmişdi? Mənə 
zülm edirdi. Ərimi tanıyammırdım. Bilirsən, niyə ge-
cələr məni döyüb çölə atırdı?   
— Bilməsəm də anlayıram. Məlum məsələdi. Evə 
sərxoş gələn kişi  arvadının yanında olduğunu unu-
dur. Orda-burda könül əyləndirəndə vərdiş etdiyi 
rəftarı istəyir. Qadın da razılaşmayanda küçəyə atılır. 
Mÿnzÿrÿ Sadûqova 
 
 64 
“Görəsən, bu hardan bilir?” - deyə heyrətlə dayısı 
qızına baxan Bənövşə  yazıq səslə Katerinanın 
sözlərini təsdiqlədi: 
— Həə...  
Dərhal da pıçıldadı:  
— Heç kimin yanında demə haa, Katya, utanıram. 
Ayıbdı. 
— Demərəm. Amma sən Aslana yas saxlamağı 
burax. Həyatını qur.  
— Məni ancaq oğlumun gələcəyi maraqlandırır.  
— Oğlun da onların toxumudu daa, ay Fialka, niyə 
başa düşmürsən? Qayınanan evi də əlinizdən aldı, 
səni afsayda qoydu. Atangil olmasa, bir uşaqla 
çöllərdə qalacaqdın. Demirəm ki, oğlunu at. Deyirəm, 
özünü də düşün. Lap köç gəl Kiyevə. Bizimlə yaşa. 
Həyatını dəyiş. Elə bilirsən, bədbəxt ananın oğlu ol-
maq uşağa xoşdur? Seymuru ürəkli-böyrəkli böyüt-
mək istəyirsənsə, ilk növbədə özün xoşbəxt olmağa 
çalışmalısan.  
Katerina ona diqqətlə baxan Bənövşənin bulud 
kimi tutulmuş çöhrəsinə nəzər salıb — bir üzün gül-
sün daa, ay qız, gülmək qadağan deyil haa? — dedi. 
* * * 
Dayısı qızını Kiyevə yola salandan sonra Bənövşə 
uzun müddət onun öyüd-nəsihətini unuda bilmədi. 
Hey fikrində təkrarlayıb Katyaya acıqlandı, özünə 
bəraət qazandırdı: “Yeddi il ərdə olmuşam, bəsimdi. 
Həyat bir dəfə qurular. Bir daha özümü sınaq mey-
dançasına çevirə bilmərəm.”  
Hərdən də tərəddüd edirdi: “Amma Kiyevə köçmək 
pis fikir deyil. İndiyədək heç ağlıma gəlməyib. Ca-
maatın ağzını bağlamaq olmur. Seymur böyüyür, gü-
Qadûnlar vÿ kiøilÿr  
 
 65 
nün birində atasının necə öldüyünü öyrənəcək, sınacaq 
uşağım, utanacaq yoldaşlarından. O gün məktəbdə da-
va eləməsi də deyəsən, atasıyla bağlıydı. Nə qədər 
soruşdum, bir söz demədi, eləcə “ata” deyib ağlayırdı. 
Oğlumu buralardan uzaqlaşdırsam, pis olmaz.”  
* * * 
— Ərimdən sonra həyatımda iki kişi olub.  
— Danışma, heç nə bilmək istəmirəm.  
— Yox, mən səninlə tam səmimi olmaq istəyirəm. 
Aramızda sirr qalmasın. 
— Dedim, heç nə bilmək istəmirəm.  
— Hərəsiylə bir-iki dəfə görüşmüşəm.  
— Sus. Sən mənim mələyimsən. Tanıdıqlarım ara-
sında ən təmiz qadınsan. Hesabata gərək yoxdur.  
Kişi bərk həyəcanlanmışdı. O, əsəblərini cilovlayıb 
özünü ələ alana qədər Bənövşə dilinə qıfıl vurdu.  
— Mən evli adamam. Heç vaxt ailəmi atmayacam. 
Sənin də oğlun var. Yəqin məni başa düşərsən. Ancaq 
səndən çox xoşum gəlir. Razılaşsan, bundan sonrakı 
həyatımızı birləşdirərik. Razılaşmasan, dost kimi 
qalarıq. Anlayıram, mənə inanmırsan. Həyatında o 
qədər ağır şeylər yaşayıbsan ki... Ancaq bil: mən sənin 
yaralarını sarmağa hazıram.  
Neçə aylardı Kişi dostyana davranışıyla Bənöv-
şənin rəğbətini qazanmışdı.  Bu gün ilk dəfə eşqini 
bəyan edirdi. Qəlbindəki səs pıçıldayırdı ki, mətləbi 
açmağın məqamı yetişib — ya bu gün, ya heç vaxt.  O 
da intuisiyasına arxalanıb ürəyini açırdı.  
* * * 
Bənövşənin intim dünyasına baş vuran Katerina 
hər dəfə onu dilə tuturdu ki, gəl daşı ətəyindən tök, 
Mÿnzÿrÿ Sadûqova 
 
 66 
səni istəyən finlandiyalıya ərə get. Görüşdüyün kişi 
səni sevsə də, almayacaq. Ya da “Facebook”da yazış-
dığın kanadalıyla ailə qur. İkisinin də yaxşı imkanı 
var. Neçə ki cavansan fürsəti əldən vermə, gələcəyini 
təmin et.  
Qara günlərin əsarətindən çıxmış Bənövşə yenə 
dirənirdi:  
— O məni həqiqətən sevir. Rəsmi qeydiyyatımız 
olmasa da, özünü ər kimi aparır. Günəşimdi mənim, 
şirinimdi. Dəlicəsinə aşiqəm ona. Ömrüm boyu belə 
münasibətin həsrətində olmuşam, Katya. Bu cür incə-
liklə sevilmək istəmişəm. İndi sən deyirsən, rəsmi 
arvad olmaq naminə, bir parça kağız naminə əl çəkim 
ondan? Nəfəsim kəsilər. 
— Başını gicəlləndirən bu sevda günün birində yoxa 
çıxacaq. Arzum budur, o vaxt səninçün çox gec olma-
sın, - deyə Katerina növbəti məğlubiyyətilə barışırdı.  
* * * 
Seymur Kiyevdəki həyatlarından çox razıydı. 
Nəhayət, anasının üzü gülürdü. Burda xoşbəxt idilər. 
Nənəsi Svetlana da mehribanlaşmışdı. Tez-tez 
Avropadan zəng edir, Seymurun təhsiliylə bərk ma-
raqlanırdı. Yay aylarında gəliniylə nəvəsini Krımda, 
Antalyada, ya da Bodrumda dincəlməyə yollayırdı. 
Aradakı buzlar ərimişdi.  
Svetlana Qriqoryeva oğlunun ölüm faktını araş-
dırıb arxayınlaşmışdı. Aslan sonuncu dəfə ezamiyyət 
adıyla evdən gedəndə ölkədən çıxmayıbmış. Firma-
nın Varşavadan göndərilən yeni işçisiylə birgə Ba-
kıda, “Excelsior” otelində qalırmış. Necə olubsa, qızı 
rayona gətirib. Sonra da maşındakı qəza baş verib. 
Qadûnlar vÿ kiøilÿr  
 
 67 
* * * 
Nura ərinin evini satdırandan bir müddət sonra 
onu oturduqları mülkdən qovmuşdu. Vaqif də təhqir-
lərə dözməyib arvadını boşamışdı. Ayrılandan sonra 
Nuranı Kəngərli qəsəbəsinə bağlayan tel qalmamışdı. 
Onsuz da qohumlar üzünə baxmırdılar. O, qardaşı 
Aslanın mülkünü satıb Moskvaya köçmüşdü.  
* * * 
Bənövşə Kişinin yataqdan qalxdığını hiss edincə 
oyandı. Amma onu duyuq salmamaqçün gözlərini aç-
madı. Yumulu kirpiklərinin arasından izləməyə başladı.  
Sevdiyi qadını oyatmaqdan qorxan Kişi barmaq-
larının ucunda yeriyib dəhlizin işığını yandırdı. 
Otağa dönüb Bənövşəyə nəzər saldı. Könlünün krali-
çası mışıl-mışıl uyuyurdu. Kişi çarpayının yanında 
yavaşca diz çökdü. Yatmış gözəlin çöhrəsini bir qədər 
seyr etdikdən sonra astaca adyalı üzərindən çəkdi. 
Bənövşə bir anlıq üşəndi, az qaldı özünü ələ versin. 
Ancaq təhlükə olmadığını duyub rahatladı və vücu-
dunu sevgilisinin nəvazişlərinə təslim etdi. Qadının 
bərk yatdığına inanan Kişi onun ayaqlarını öpür, 
sığallayır, gözəlinə heyranlıqla tamaşa edirdi. Ehti-
rasın ağuşunda xumarlanan Bənövşə ömrünün ən 
xoşbəxt anlarını yaşayırdı... O yenə labirintdəydi. 
 
iyul, oktyabr-noyabr  2013 
Mÿnzÿrÿ Sadûqova 
 
 68 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Qadûnlar vÿ kiøilÿr  
 
 69 
 
 
 
 
 
KİŞİ 
 
işi sükan arxasında qıvrılırdı. Bir gözü tı-
xacda, bir gözü mobilinə gələn sms-lərdə 
idi. Evdə anasının halı xarab olmuşdu. Təcili ona dər-
man çatdırmalıydı. Qayğısı tək bu olsa, dərd yarıydı. 
Kişinin bütün əzaları üsyana qalxmışdı. Sevdiyinin 
yanında olmaq istəyirdi. Bir əli sükanda onun nöm-
rəsini yığmağa başladı. Səsini duyunca sevindi. Sanki 
ruhuna rahatlıq süzüldü. Sevdiyinin elə məlahətli, elə 
şaqraq, elə gümrah səsi varıydı ki... Anındaca qay-
ğılarını unutdu. Zarafata başladı:  
— Qonağın var.  
– Aaa yox, televizorun səsidir. 
– Görürsən, yenə fikrimi tutmadın. Deyirəm 
qonağın var.  
Dəstəkdəki səs üşənən kimi oldu:  
— Doğrudaan?.. Mən o qədər də qonaqpərvər 
deyiləm.  
— Mənə bir balınc versən yetər. Qıvrılıb yataram. 
— Yooox. Olmaz! 
— Onda sən aşağı düşərsən. Maşında  gecələyərik. 
— Bu hardan çıxdı?? 
Qadının heyrət və çaşqınlıq dolu səsində naz da 
varıydı. Bu da Kişinin qulağından yayınmadı. Ürə-
K 
Mÿnzÿrÿ Sadûqova 
 
 70 
yinə ümid doldu: “Razılaşacaq. Məni sevir! Əvvəl-
axır qovuşmalıyıq da.”  
Yol bir az açılmışdı. Maşının sürətini artırdı. O qə-
dər ruhlanmışdı ki, daha heç nəyin fərqində deyildi. Nə 
Sevdiyinin etirazlarını qavramırdı, nə də istəklərinin 
indiyə qədər aralarında olan sərhədi keçdiyini anla-
mırdı. Ya da anlamaq istəmirdi. Kişinin canı yanırdı. 
Və bu yanğını ancaq Sevdiyinin yanında söndürə 
bilərdi. O, yaman cəsarətlənmişdi. Çətini əsas mətləbini 
açıncaya qədərdi. İndi daha dil boğaza qoymurdu:  
— Anamın təzyiqi qalxıb. Ona dərman çatdırım, 
gəlirəm. Bilirsən nə geyin? İstəyirəm əynində qəşəng 
gecə paltarı olsun. Penuarın var? Ağ rəngdə. Sən ha-
zırlaş, mən indicə qayıdıram. İyirmi-iyirmi beş dəqi-
qəyə sizdəyəm.  
Təəccübdən donan qadından qəribə bir səs çıxdı. 
O an qadının obrazı səsdən ibarət idi. Üzü görün-
məsə də, səsi bütün emosiyalarını büruzə verirdi. 
Həyəcanlı və çaşqın qadın eşitdiklərinin alt qatdakı 
mənasına varınca onu həya təri bürüyürdü. Və sükan 
arxasında olan Kişi kilometrlərcə uzaqdan bunu du-
yurdu. Duyduqca da xoşhal olurdu. Çoxdankı tanış-
lıqdan, xoş-beşdən sonra nəhayət mətləb üstünə gələn 
Kişinin kefi durulmuşdu. Romantik aşiqlər kimi 
zümzümə edir, mahnı oxuyur, şeir deyirdi. Qadına 
olan istəyini  çox özünəməxsus formada izhar edirdi.  
Get-gedə sürəti doxsana, yüzə, yüz iyirmiyə qal-
dıran Kişi sevdiyi iki qadının yanına tələsirdi. Öncə 
anasını rahatlamalıydı. Sonra Sevdiyinin yanına get-
məliydi. İctimai məzmunlu görüşlərinə son verərək 
Qadûnlar vÿ kiøilÿr  
 
 71 
bu gecə yeni başlanğıca imza atacaqdı. O, bundan 
əmindi. Şəhərin o başından bu başına  bütün yolu 
Sevdiyi ilə söhbətləşən Kişi evlərinə çatanda darvaza-
nın ağzındaca “hələlik”, - deyə sağollaşdı. Qaçaraq 
anasına baş çəkdi. 
Oğlunun təlaşını görən ana  gülümsündü. Onun 
gəlişimi yaxşı təsir elədi, gətirdiyi dava-dərmanmı, 
bilinmədi. Ana yatağında dirsəkləndi. Ev əhli də ra-
hat nəfəs alıb hərə öz işinin dalınca getdi. Ana-oğul 
söhbəti fiziki ağrıları yavaş-yavaş unutdururdu ya-
taqdakı qadına. Az sonra ana iynənin təsirindən mür-
gülədi. Oğul da yuxarıya, öz otağına qalxdı. Dərhal 
Sevdiyinə zəng etdi.     
Qadının bütün etirazlarına rəğmən Kişinin “gələ-
cəyəm!” qətiyyəti onu — Kişinin Sevdiyini çıxılmaz 
duruma salmışdı. Zəng səsindən diksindi. Elə bildi 
qapıdır. Sövq-təbii üst-başına baxdı. Ürəkaçan gör-
kəmdə deyildi. Kişinin təkidlə verdiyi  romantik sifa-
rişlərdən sonra qadın kəşf etmişdi ki, onun kişi qarşı-
sına çıxası gecə geyimi yoxdur. Ərindən ayrılandan 
sonra heç bu haqda düşünməmişdi. Yetərincə qaza-
nırdı, yaxşı yaşayırdı. Amma... qadın gözəlliyinə 
gözəllik qatan gecə geyimi yox idi! Heç ipək xalatı da 
yoxuydu. Ev idman geyimləriylə doluydu.  
Kişi ilə münasibətində çox da dərinə getmək 
fikrində olmayan qadın hər halda onu öz evində ilk 
dəfə ağırlayacaqdı və istərdi ki, ev xanımına oxşasın. 
Kişinin yolboyu davam edən nəğməli monoloqunu 
dinlədikcə qadın ürəyində bu məsələni götür-qoy 
etmişdi və onun paltar seçimi lap Hamletin “olum, 
Mÿnzÿrÿ Sadûqova 
 
 72 
ya ölüm?” dilemmasına, Çernışevskinin “nə 
etməli?” sualına dönmüşdü. Qadın həm roman-
tikliyi, həm də ciddiliyi özündə ehtiva edən bir 
geyim axtarırdı. Heç nə tapmaq şansı olmadığını 
görüb bərk məyuslaşmışdı ki, zəng gəldi. Pərt halda 
qapıya doğru istiqamətlənən qadın birdən hiss etdi 
ki, zəng otaqdan gəlir. Kişinin həyəcanlı səsi dəstəyi 
bürümüşdü. Şükür ki hələ öz evindəydi. Ailə 
qayğıları onu elə ağuşuna almışdı ki!.. Sanki az öncə 
Sevdiyinə dediyi sözləri, vədləri, tələbləri... unutmuş 
durumdaydı.  
— Necəsən, anam bir az rahatladı. İndi yatır. İstə-
yirsən sənin üçün skripka çalım.  
Az keçməmiş skripkanın səsi otağı başına götür-
dü. Qadın telefonun selektrini açmışdı və çalınan 
musiqi yanındaymış kimi səslənirdi. İfada bir az alətə 
yadırğama  vardı. Amma olsun. Yenə də maraqlıydı. 
Musiqini dinlədikcə fikirlərini nizama salmağa 
çalışan qadın bərk yorulduğunu hiss etdi. Gərilmişdi. 
“Kaş, heç gəlməsə...” düşüncəsi beynindən keçən 
kimi bu fikirdən də xoşlanmadı. Təzadlı duyğular 
selində çırpınan qadın başa düşdü ki,  şüurlu surətdə 
istəməsə də, şüuraltında yavaş-yavaş görüş əhvalına 
köklənirmiş. Kişinin zorla gəlmək istəməsi onun da 
işinə yarayırmış. Çünki cəmiyyətdə qazandığı ciddi 
qadın imici ilə və bu xasiyyətlə kimsəni xoşluqla ya-
xına buraxmayacaqdı. O ancaq ilk gəncliyində qadın 
olmuşdu və  o zaman da qandığı bu idi ki, qadınlıq 
yaxşı evdarlıqdan ibarətdir. Vəssalam. On ildən ço-
xuydu kişisiz yaşayırdı. Ev üçün kişi missiyasını da, 
qadın missiyasını da özü yerinə yetirirdi.  
Qadûnlar vÿ kiøilÿr  
 
 73 
Skripkanı əlindən yerə qoyan kimi Kişi şeir oxu-
mağa başladı.  Özününkülər, özgəninkilər... Klassik 
poeziya, müasir lirika... Tanınan-tanınmayan şairlər, 
aşıqlar... Sevən, həsrət çəkən, vüsala yetən-yetməyən... 
Bu axşam hamısı Kişinin “otağındaydı” və onun diliylə 
danışırdı. Misralardan, beytlərdən məhəbbət yağırdı. 
Əyləncəli poeziya dəqiqələrinə telefonun o başın-
dan eşidilən çağırış ara verdi. Kişi üzrxahlıq edib aşa-
ğıya — anasının yanına düşdü. O, yerinə gətirə bilmə-
yəcəyi təkliflə qadının dünyasını alt-üst etdiyinin 
fərqində deyildi. Getməyi çox istəsə də, evdən ayrıla 
bilmirdi. Vurnuxa-vurnuxa qalmışdı. Belə vəziyyətdə 
evdəkilərə nə desin, necə çıxsın?.. Allah eləməmiş, 
birdən o gedəndən sonra anasının halı xarablaşsa... 
Məsələnin bu tərəfi qadının da ağlına gəlmiş və onu 
qorxutmuşdu: “Allah qorusun, birdən peşmançılıq 
yaşansa, ömrüm boyu mən qalaram günahkar duru-
munda. Gəlməsin, istəmirəm.”  Amma Kişi hələ də 
gedəcəyinə ümidliydi. 
O az sonra daha böyük təlaşla otağına qayıtdı və 
avtomatik olaraq barmaqları nömrəni yığdı. Kişinin 
canı yanırdı. Və bu yanğını musiqi qanadlarında, 
poeziya atəşində söndürməyə çalışdıqca daha da alov-
lanırdı. İdrakın diktəsi onu evdə oturub anasının sağlıq 
durumuna şəxsən nəzarət etməyə çağırırdı. Ürəyi isə 
başqa məntiqlə çırpınırdı. Bədəninin hər zərrəsi Sev-
diyinə doğru can atırdı. Kişi telefonu əlindən yerə qoy-
mağa qorxurdu. Elə bilirdi ki, dəstəyi yerə qoyan kimi 
araya dağlardan sədd çəkiləcək. Əslində məsafə etiba-
rilə bir-birindən çox uzaqdaydılar. Naəlac qalan Kişi 
Mÿnzÿrÿ Sadûqova 
 
 74 
Sevdiyi yanındaymış kimi davranır, onu və özünü əy-
ləndirməyə çalışırdı. Sevdiyi üçün çalıb-oxuduqca ona 
elə gəlirdi ki, birlikdədirlər.   
Gecə yarı olmuşdu. Saat üçü keçmişdi. Bundan 
sonra getmək müşkül məsələydi. Qadın da yorulmuş-
du. Səhər ikisi də işə gedəcəkdi. Yatıb dincəlmək lazım 
idi. Amma zaman Kişi üçün dayanmışdı. Və dünya 
deyilən yerdə iki qadın qalmışdı: biri anası, biri 
sevdiyi. Bu gecə sevgili olacaqdılar. Olammadılar. Kişi 
reallığa təslim olmaq istəmirdi. Ümidini üzmürdü. 
Sevdiyinə qovuşacağına inanırdı. Arada ustad sənət-
karların vallarını oxutdu. Muğamata, segaha dair 
fikirlərini bölüşə-bölüşə qadını dinləməyə məcbur 
edirdi. Hisslərini ram edəmmədiyini görəndə pianonu 
dilləndirməyə başladı. Dili də dinc durmurdu: 
– Səhər işə getmə. Tezdən sizdəyəm. 
– Elə şey olmaz. Mühüm görüşlərimiz var. Vacib 
sifarişçilərimiz gələcək.  
— Onda... zəngləşərik. Hə, indi de görüm, bu parça 
hansı simfoniyadandır?  
– ... 
— Belə sadə şeyləri də bilmirsən, özün də deyirsən 
ziyalıyam. 
Zarafatyana gülən Kişi əslində bir növ qadının 
könlünü almağa çalışırdı. Pianonun səsi aşağı mərtə-
bədə yuxulamış ananı oyatdı. “Ey böyük Allah, 
möhlət ver, bunu da evləndirim, sonra canımı al!” 
nisgili ixtiyar qadının qəlbindən qopdu.   
...Nəhayət, sağollaşa bildilər. Kişinin halı hal 
deyildi. Beyni uğuldayırdı. Bir daha anasına baş çəkdi. 
Qadûnlar vÿ kiøilÿr  
 
 75 
Böhranlı anlar arxada qalmışdı. Təzyiq sabitləşmişdi. 
Qalxıb yatağına uzandı. Qeyri-ixtiyari taleyini düşün-
dü. Yaşamağı, bu dünyada doyunca qalmağı, həyat-
dan kam almağı elə çox istəyirdi ki!.. Kişinin səhhətin-
də ciddi problemi vardı. Xəstəliyi həyati təhlükə 
daşıyırdı. O üzdən evlənmirdi. — Kimsəni körpə uşaqla 
yarı yolda buraxıb getmək istəmirəm, — deyirdi ana-
sına. Elə bu məntiqlə də tay-tuşu olan qızlarla məsafəli 
davranırdı. Bir az da özündən müştəbehliyi vardı. 
Ona elə gəlirdi ki, hansısa subayla oturub-dursa, o qız 
yapışıb qalacaq yaxasında. Əslində buna cəhd edənlər 
də yox deyildi. Çünki cavan qızlara nə lazımdı ki? Ev 
var, maşın var, vəzifə var, pul var...  
Kişi dəqiq bilirdi ki, göstəricilərinə görə onunla ma-
raqlananlar arasında SEVƏN yoxdur. O isə sevgi axta-
rırdı. Öləcəyini düşünüb üzüldükcə, həyatdan nakam 
köçməmək üçün yollar arayırdı. Ölümündən sonra da 
bu həyatda yaşamaq istəyirdi. Sıx-sıx xatırlanmaq istə-
yirdi. Dalınca yanan, üzülən, əzab çəkən, həsrətdən 
qovrulan bir qadının olmasını istəyirdi. Rəsmi nikahına 
alacağı qadını gözüyaşlı qoyub getməyə qıymayan Kişi 
qeyri-rəsmi eşq yaşayacağı qadına bütün bu əzabları 
yaşatmağı rəva görürdü. O özü də anlamadan, bəlkə də 
şüurlu surətdə, bilərəkdən qurbanlıq quzu axtarırdı. Və 
axtardığını bu qadının timsalında tapmışdı: “Bu qadın 
vəfalıdı. Məni unutmaz. Bu qadın namusludu. Məni 
başqasına dəyişməz.”  
Əslində Kişini evlənməkdən çəkindirən hiss da-
xilində gizlənmiş eqoizm idi. O qorxurdu ki, öləndən 
sonra arvadı ərə gedər. El-oba qarşısında bunu özü-
Mÿnzÿrÿ Sadûqova 
 
 76 
nə, adına rəva görmürdü. Qeyri-rəsmi əlaqə saxla-
yacağı qadının isə ona aid olduğunu kimsə bilməyə-
cəkdi. Min bir oyuna girib özünü sevdirmişdi. Məq-
sədi bu qadını xoşbəxt etmək deyildi. Onun sevgiyə 
susamış qəlbindən özünə məhəbbət donu biçmək idi. 
Amma özü haqda yüksək fikirdə olduğundan əsl 
niyyətini özünə də etiraf etməyə çəkinirdi. Əsas bu 
idi ki, qadına ərki vardı. Ona güvənərək son aylarını 
məsud yaşamaq istəyirdi. 
  
Səhər adi qaydada qalxıb işə yollandı. Gün ər-
zində bir dəfə də olsun qadını aramadı. Bu minvalla 
bir həftə keçdi. Kişi qadına münasibətində heç bir 
məsuliyyət hiss etmirdi. Daha doğrusu, məsuliyyət-
dən qaçırdı. Sanki “o axşam” heç yaşanmamışdı. 
Günlər aya döndü. Payız yerini qışa verdi. İl dəyişdi. 
Kişi hələ susurdu. Günlərin birində yenə şıltaqlığı 
tutanda götürüb işdən qadına zəng etdi və heç bir şey 
olmamış kimi zarafata başladı. “O axşam”dan son-
rakı sükutu özünə qarşı təhqir bilən qadın həvəssiz 
və soyuq danışırdı. Bunları vecinə almayan Kişi isə 
zarafatı zarafat üstünə yağdırırdı. Yenə görüş eyhamı 
vururdu. Qadını çox istədiyini və özünün də istən-
diyini deyirdi.  
Beləcə, telefon zəngləriylə məhdudlaşan iki il də 
ötdü. Nəhayət, qarlı bir qış günündə qovuşdular. 
Yenə qadını qəfil yaxalamışdı, evə çatıncayadək mo-
bili əlindən yerə qoymadığı üçün qadın macal tapıb 
özünə əl gəzdirə bilməmişdi. Kişi bu əməlini hünər 
bilirdi, qadını makiyajsız, təbii həyat rejimində yaxa-
Qadûnlar vÿ kiøilÿr  
 
 77 
ladığını görüb sevinirdi. Qadın düşünürdü ki, bu 
onun təcrübəsizliyindən irəli gəlir, hər halda bir az 
vaxt versə, pis olmazdı.  
Kişi çox həyəcanlanmışdı. Neçə illər həsrətində ol-
duğu qadına qovuşmaq onu silkələmişdi. Bir az 
şıltaqlığı, bir az əzazilliyi olsa da Kişi insan idi və 
insana məxsus zəifliklər ondan  da yan keçməmişdi. 
Elə ilk görüş axşamındaca sirrin üstü açıldı. Məlun 
xəstəlik onu “satdı”. Kişi qürurunu əzən, onu varın-
dan yox eləyən xəstəliyi hamıdan cidd-cəhdlə gizlətsə 
də, məhrəm münasibətdə bulunduğu qadından gizlə-
də bilmədi. İkisinin də qəlbi göynəyirdi. Qadın mə-
həbbət və şəfqət mələyinə çevrilmişdi. Aralarında 
qəribə bir aura yaranmışdı. Sevinc, məyusluq, müd-
hiş ağrı qarşısında acizlik, utanc hissi, qürur, qorxu, 
yaşamaq eşqi... hamısı  bir-birinə qarışmışdı. Həyatda 
illər-aylar deyil, bir gün də artıq qalmaq üçün bütün 
fiziki-mənəvi-psixoloji potensialını səfərbər edən Kişi 
xəstəliyə yenilmişdi.  
Bundan sonra hər necə davransa, qadın onu qına-
mayacaqdı. Anlamağa çalışacaqdı. Sevəcəkdi. Əzizləyə-
cəkdi. Uca tutacaqdı. Ölümünə yanacaqdı. Allaha asi 
düşəcəkdi. Ölüb sevdiyinə qovuşanacan heç bir kişiylə 
iltifat qurmayacaqdı. Bircə anlığa özünü büruzə verən 
xəstəlik Kişinin bir ömürlük arzusunu həll etmişdi.  
İlk görüşün ardını laqeydlik müşayiət etdi. Yenə 
saymazlıq. Yenə sükuta bürünmüş aylar. Əvvəlki 
mehribanlığın, ilıq axşam zənglərinin, ərkyana  məs-
ləhətləşmələrin yerini dərin boşluq tutmuşdu. Təsa-
düfən rastlaşmasalar, Kişinin onu arayıb-axtaracağı 
Mÿnzÿrÿ Sadûqova 
 
 78 
yoxuydu. Bəzən maşınları yolüstü rastlaşanda Kişi 
qadının yanından yel kimi sürüb keçərək sanki ona 
“səni heç görmürəm!” mənasında meydan oxuyurdu. 
Halbuki qadının avtomobilini əla tanıyırdı və hər gün 
şəhərin küçələrində gözü onun maşınını axtarırdı. Kişi 
gözə görünmədən Sevdiyinə uzaqdan baxmağı çox 
xoşlayırdı, daim onunla maraqlanırdı, nə etdiyindən 
xəbər tuturdu, yerində olub-olmadığını yoxlamaq üçün 
işinə zəng edərək susurdu. O, qadını ağrıtdığını, incit-
diyini, üzdüyünü bilirdi və bundan xüsusi həzz alırdı. 
Aralarındakı münasibət Kişinin səbatsızlığı ucbatından 
xəstəhal bir əlaqəyə çevrilmişdi. Və həmin əlaqə yaxşı 
heç nə vəd etmirdi.  
...Arabir görüşürdülər. Arabir deyəndə ki, fasilə ay-
larla ölçülürdü. Qadın onu ürəyindən ata bilmirdi. 
Nanəcibliyinin səbəbini az-çox bildiyindən, güzəştə ge-
dirdi. Ərindən ağzı yanmışdı. Sevdi də yarımadı. Daha 
bundan sonra həyatına üçüncü bir erkəyi daxil edəsi 
deyildi. “Cəhənnəmə ki...” — deyə fikirləşirdi. İl yarım da 
belə keçdi.  
Kişi dolğun həyat sürürdü. İşində-gücündəydi. Ona 
kəmənd atan qızlarla da görüşməyə başlamışdı. Bir-
dəfəlik eşq macəraları yaşayırdı. Dissertasiya yazdırırdı. 
Elmi ad almağa çalışırdı. Maşınını təzələyirdi. 
Karyerasında irəliləyirdi. Dostlarıyla görüşürdü. Xeyrə-
şərə yarayırdı. Bir sözlə, kənardan baxana qətiyyən xəstə 
təsiri bağışlamırdı. Qadın da məəttəl qalmışdı. Bir 
tərəfdən, ömrünün yarıda kəsilməməsi üçün gecə-
gündüz Allaha dua etdiyi bu insanın yaşadığını 
gördükcə sevinirdi. Digər tərəfdənsə, özünə qarşı ögey 
Qadûnlar vÿ kiøilÿr  
 
 79 
münasibətin səbəbini anlayammadığı üçün ürəyində 
ona qəzəblənirdi. Qadın aciz qalmışdı.  
Kişi hələ də onu sevirdi. Amma “qadını sevəndə 
adama əzab verir” fikrində olduğu üçün inadla uzaq-
laşırdı. Qadının əzablarını vecinə almırdı. Daha 
bayramlarda da yada salmırdı Sevdiyini. Bunu güclü 
kişi olmaq kimi dəyərləndirirdi. Özü üçün orijinal yol 
seçmişdi: yalnız kefinə düşəndə iltifat edib zəng 
vurardı. Onda da giley-güzar eşidən kimi bəhanə 
tapıb danışığı yarımçıq kəsərdi. Qəddarlığından zövq 
alırdı. “Mən nə istəsəm nail olaram...” düşüncəsinə 
özünü yaman inandırmışdı.  
 
Kişi müntəzəm müalicə altındaydı. Yaşamaq uğ-
runda mübarizəsini bir an belə dayandırmırdı. Xarici 
ölkələrdəki növbəti müayinələrdən birində möcüzə 
gerçəkləşdi. O, tamam sağalmışdı. Həyati təhlükə 
sovuşmuşdu. Şad xəbəri əzizlərinə çatdırdı. Vətənə 
döndükdən sonra qadınla görüşməyə dəfələrlə təşəb-
büs etdi. Aralarında soyuqluq olsa da, bu xəbəri 
onunla paylaşmağı özünə borc bilirdi. Sevdiyi isə 
Kişini yaxına buraxmırdı. Deyəsən, özünü qorumaq 
fikrindəydi. Kişi qadını anlayırdı. Axı, hər görüşdən 
sonra ona cəhənnəm əzabı yaşadırdı. Aylarla susur, 
yüz səksən dərəcə dönürdü. Məntiqə sığmayan bu 
davranışı Sevdiyi üçün əsl tapmacaydı. Kişinin 
sükutu qadını əzirdi. Onu ruh düşkünlüyü girdabın-
da boğurdu. Yarpaq kimi həyatdan qoparırdı. 
Taleyin axarında ruzgara sovururdu. Kişi isə ürəyin-
də qadınçün darıxsa da, bunu büruzə vermirdi. 
Mÿnzÿrÿ Sadûqova 
 
 80 
Arada məsafə saxlayırdı. Çünki Sevdiyinə sıx bağlan-
maqdan qorxurdu.  
Nəhayət, görüş baş tutdu. Sevdiyinə iki müjdəsini 
birdən verdi Kişi: xəstəliyə qalib gəldiyini bildirdi. Və 
evlənəcəyini söylədi. Alicənab qadın elə şad oldu ki!.. 
Dualarını qəbul etdiyi üçün ürəyində Allahına şükür-
lər etdi. Həmin gün onlar sevgilidən daha çox iki 
möhkəm dost kimiydilər. Çox mehriban ayrıldılar. 
Aralarında ruha qida verən bir istilik yarandı. Yenə 
əvvəllərdəki kimi tez-tez zəngləşib xəbərləşirdilər. 
Belə getsə, yaşadıqları sivil dünyada sivil formada 
ayrılan azsaylı azərbaycanlılardan olacaqdılar. Am-
ma bircə həftədən sonra mehribanlığın yerini soyuq 
rəsmiyyət və kobudluq tutdu. Hər şey o qədər qəfil 
və əsassız baş verdi ki, qadın yenə bu duruma 
hazırlıqsız yaxalandı.  
Kişinin içində iki kişi yaşayırdı: biri qadını se-
virdi, o biri qadından nəyinsə qisasını alırdı. Qadın 
qisas məsələsini başa düşmüşdü. Amma nəyin qisası 
olduğunu anlayammırdı.  
 
Günlərin birində qadına dəvətnamə gəldi. Kişi 
onu toyuna çağırırdı. İlk reaksiyası sevinc oldu. 
Qadın bu xəbəri çoxdan gözləyirdi və özünü həmin 
duruma hazır sanırdı. Amma yanılmışdı. Qadınlıq 
heysiyyatı tapdanmışdı, qüruru əzilirdi. Qadın ta 
başlanğıcdan bilirdi ki, kişinin ailəsi boşanmış gəlinlə 
evlənməyinə razı olmaz. Çünki ortada “el-oba nə 
deyər?” məsələsi vardı. İndi gördü ki, bir şeyi bilmək 
başqa, onu yaşamaq başqaymış. Xəbəri eşidəndən 
Qadûnlar vÿ kiøilÿr  
 
 81 
canı yanırdı. İçdən qovrulurdu. Toya gedib-getmə-
yəcəyini müəyyənləşdirə bilmirdi. Kişi isə həyatından 
və qərarlarından məmnun idi. Qalib ədayla gülümsü-
nürdü: “Qoy gəlib görsün. Yanıb töküləcək. Yansın 
daa... biri də bizimçün yanmalıdır... Bəlkə rəqsə də 
dəvət etdim. Qoy toyun bəyi ilə oynayıb özünü gəlin 
yerində hiss etsin. O da belə kam alsın məndən.”  
Kişi qadından o axşamın qisasını alırdı. Xəstəliyinin 
üzə çıxdığı axşamın. Sirrini ona bağışlaya bilmirdi.  
  
...Toy gözəl keçdi. Şən, təmtəraqlı. Gəlin o qədər 
xoşbəxt idi ki, Bəyin gözünün qapıda qaldığını sez-
mədi. Bütün toyu qadının gəlişini gözləyən Bəy evə 
çatan kimi xəlvət bir guşə tapıb Sevdiyinə zəng etdi: 
— Sən niyə mənim toyuma gəlmədin?.. 
Yuxulu-yuxulu rabitəsiz sözlər mızıldanan qadı-
nın mürgülü şüuru öncə sorğunun tonundakı çalara 
kilidləndi: amiranəydi, yoxsa təlaşlı?.. Çözəmmədi. 
Sonra bu darmacalda aranması faktı beynini qurca-
lamağa başladı: sönmüş ocaqdakı axırıncı közərtiydi, 
yoxsa qor tutmağa hazır qığılcım?  Biləmmədi. 
 
29 dekabr  2011  
 
 
 
 
 
 
Mÿnzÿrÿ Sadûqova 
 
 82 
 
 
 
Qadûnlar vÿ kiøilÿr  
 
 83 
 
 
 
 
 
QADIN 
 
aat Qadının üzünə dirənmişdi. Vaxt get-
mirdi. Gecənin məngənə qolları Qadını öz 
ağuşunda kilidləmişdi, zülmət barmaqlarıyla onun 
gözünü oyurdu. Qalın pərdə Ay işığını pəncərənin o 
tayında əsir etmişdi. Nə qədər baxsa da, sübhün gəli-
şindən əsər-əlamət görünmürdü. Düşüncələr fırtına-
sında çırpınan Qadın gecənin ağuşundan qurtulmaq 
istəyirdi. Səhər açılsa durub işinə-gücünə gedəcəkdi. 
Həyata qaynayıb-qarışacaqdı. Gecənin ona dəxli 
yoxuydu. Yaşamı gündüzün ömrü qədərdi.  
Qadın ağlamaq istəyirdi. Ağlaya bilmirdi. Dünən 
aldığı zərbədən bu gün beli də ağrıdırdı. Yataqda 
dönəmmirdi. Əziyyət çəkirdi. Yıxılıb əzilmişdi. Şəhə-
rin küçələri bərbad, yollar sökük-dağınıq. Kimin 
ağlına gələr gündüzün gün işığında, şəhərin mərkəzi 
prospektində belə bir sürprizlə qarşılaşacağı?!. Abad-
lığın tozu-dumanı milləti boğur. Heç kəs heç kəsin 
zəhmətini, çəkilən xərci qiymətləndirmir. Biri asfaltı 
təzələyib başa çatdıran kimi, o biri gəlib sökür ki, bəs 
mən də abadlaşdırıram; suyun, kanalizasiyanın, daha 
S 
Mÿnzÿrÿ Sadûqova 
 
 84 
nə bilim nəyin borularını dəyişəcəm... O da belə bir 
bəhsəbəhsin güdazına getmişdi. Əsas ağırlıq travmalı 
ayağına düşdüyündən çox göynədirdi.  
Beynində dünənlə bugün, keçmişlə indi bir-birinə 
qarışmışdı. Kadrlar elə sürətlə bir-birini əvəzləyirdi 
ki, hadisəni aydınlaşdırmağa macal tapmırdı. Bu dəfə 
yaxşı qurtulmuşdu. İyirmi iki il öncəki hadisədən 
sonra ayağı iki ay gipsdə qalmışdı. Yenə həmin ayaq, 
tanış ağrılar. Tarix geri dönmüşdü?? Neqativ hadi-
sələr təkrarlanırsa, dalınca düşüb onun taleyindən əl 
çəkmirsə, o halda pozitiv hadisələr niyə təkrarlan-
mır?! Elə bəxtəvər olardı ki! ...O zaman anası yanın-
daydı, qızını şahzadə kimi əzizləyirdi, indi anasızdı. 
Yəqin ona görə Allah betərindən qoruyub... 
 
...Yıxılanda aldığı zərbədən yerə mıxlanıb qalmış-
dı. Yoldan keçənlərin köməyilə özünü evə çatdır-
mışdı. Anbaan, saatbasaat şiddətlənən ağrı Qadının 
bütün əzalarını sarmışdı. Ayağı elə ağırlaşmışdı, 
sanki bir ton idi. Amma Qadın sevinirdi. Sevinirdi ki, 
nə yaxşı sınığım-çıxığım yoxdur. Tənhalıq belə 
şeydir. Ağrının şiddətindən qovrulan Qadın kövrəl-
mək, hələlik yanında olan doğmalarına nazlanmaq 
əvəzinə sevinirdi və Allahına şükür edirdi...  
O, qadın olmaq, zəif olmaq haqqından istifadə 
edəmmirdi. “Öz ayağım üstə dura bilirəm, yeriyirəm, 
kimsənin köməyi olmadan pilləkənləri qalxıram, 
Qadûnlar vÿ kiøilÿr  
 
 85 
bəsimdir! Bunların müqabilində ağrı nədir ki? 
Dözmək olar...” — düşüncəsiylə özünə təsəlli verirdi.  
Qadın işə gedəndə hər səhər altmış bir pilləkən  
qalxırdı. Yıxıldığı gecəni qorxu içində keçirmişdi: 
“Birdən çıxammasam...” Səhər pilləkənləri öz aya-
ğıyla qalxanda həyatının ən böyük sevinclərindən 
birini yaşamışdı. Gün boyu kəpənək kimi uçmuşdu. 
Bunu xatırlayıb bir daha təsəlli tapdı. Ağrı canını 
üzürdü. Amma qüruru ona yüngülvarı axsamağa 
belə icazə vermirdi. Dost-düşmən içində dik durmağı 
vacib saydığından canını dişinə tutub dərhal yerişini 
nizamlayırdı. 
 
Yatağında bu olayları bir daha şüurundan keçirən 
Qadın birdən hönkürdüyünü eşitdi. Nəhayət, bulağın 
gözü açılmışdı. “Eybi yox, bir az ağlayıb yüngülləşər, 
canımda toplanmış mənfi emosiyalardan qurta-
raram.” Bu fikirlər şüuraltında yer alınca Qadını 
gülmək tutdu: “Sən bir işə bax, gör nəyə sevinirəm — 
ağlaya bildiyimə.” Kranın suyu kəsilən sayaq anın-
daca göz yaşları yox oldu. “Ay axmaq, niyə ağla-
yırsan? Səni ovudanmı var? Üç sutka bu yataqda 
gecə-gündüz ağlasan, kimsənin ruhu duymaz. Qalx, 
üzünü yu, özünü topla.” İçindəki səs qeyri-ixtiyari 
onu yataqdan qaldırdı. Qadının göz yaşları duz-
luydu. Ağlayan kimi yanaqlarını yandırırdı. İndi də 
elə oldu. İslanmış balınca etinasız nəzər fırladıb 
Mÿnzÿrÿ Sadûqova 
 
 86 
hamama keçdi. Əl-üzünü yuyan kimi dərisi xoşuna 
gəldi. Yağışdan sonra açılan göy üzü kimiydi. — Ağla-
dım, rəngim açıldı, sifətim boğulmuşdu, — deyə gü-
lümsədi.  Əslində rəngi avazımışdı.  
Hamamdan birbaşa mətbəxə keçən Qadının baxış-
ları dibçəkdə bənd aldı.  Qəlbini ovundurmaqçün 
gündüz özünə dibçək gülü almışdı. — Mən səni sev-
dim, sən də məni sev, — pıçıldamışdı təzə çiçəyinə. 
Dədə-baba həyətlərindəki qırxdüymə deyilən gülə 
oxşayırdı. Uşaqlığı, güllü-çiçəkli bağ-bağatları, gül-
lərə canı-dildən qulluq edən Səkinə nənəsi durdu 
gözünün qabağında.  Elə bildi ki, sübhün gözü yeni-
cə açılıb, nənə yenə gülləri suvarır...  
 
Qadın fikirlərini nizamlaya bilmirdi. Fırtınalı də-
nizdəki dalğalar kimi təlatümlüydü fikri-düşüncəsi, 
suyun üzünə hərdən bir şey çıxarırdı.  “Hə, bu gülə 
bizdə qırxdüymə deyərdilər. Özü də dibçəkdə yox, 
torpaqda bitərdi. Sarısı olmazdı, yalnız qırmızı 
rəngdəydi, qızılgülün kiçik formatında. Mövsümü 
başa çatınca solar, gələn ilki ömrünü daha dolğun 
yaşamaqçün yaza qədər torpaqdan güc yığardı.”  Bir 
anlığa üzünə doğma yerlərin mehi toxundu, boyun-
boğazını yalayıb keçən ilıq hava axını ardınca 
bağçalarındakı güllərin ətrini gətirdi, Qadın özünü 
sevimli tut ağacının budaqlarında gəzdiyi dövrlərdə 
hiss etdi. Həsrət çox güclüydü. Amma o bilmədi ki, 
Qadûnlar vÿ kiøilÿr  
 
 87 
uşaqlığının geri qayıtmasınımı istəsin, yoxsa indi-
sinin ürəyincə olmasınımı.  
Qadın yeddi rəqəmini sevirdi. Dibçəkdəki sarışın 
gözəlin də açmış yeddi  gülü olduğunu sezəndə bunu 
xoş əlamətə yozdu. Dərhal da kefi pozuldu: “Gü-
nümə bax, nəylə təsəlli tapıram...”  
Qadın pəncərəyə baxdı. Uğradığı kiçik qəzadan 
iyirmi altı-iyirmi yeddi saat keçirdi. Qaranlıq düş-
müşdü. Təsəlli reallığı dəyişdirmirdi. Yenə ağrıla-
rıyla, qayğılarıyla baş-başa qalmışdı. Hamı öz evinə 
çəkilmişdi. Onun nə durumda olduğunun kimsəyə 
dəxli yoxuydu. Əslində heç kəsi qınamırdı da. Hə-
rənin öz dərdi-səri vardı. Son vaxtlar Qadın adam-
ların laqeydləşdiyinə daha tez-tez şahid olurdu. 
Bilmirdi günah dövrandadır, yoxsa insanlar cılız-
laşıblar. Amma fakt faktlığında qalırdı. Televizor 
qarşısında dünyanın o başındakı bəd xəbərlərdən 
təsirlənən insanlar lap yaxındakıların halına yan-
mırdılar. Mənəvi dayaq olmaq anlayışı cəmiyyətin 
əxlaq normalarını tərk edirdi. Hələ maddi kömək 
heç mümkün deyildi, indiki dövrdə Allah kimsəni 
kimsəyə möhtac eləməsin, hamının sıxıntısı var.  
 
Yenə  tək və tənhaydı. Elə durumdaydı ki... bu 
anda hətta sevdiyi gəlsə, qapını açmazdı. Kimsəni 
görmək istəmirdi. Əslində kimsəyə görünmək istə-
Mÿnzÿrÿ Sadûqova 
 
 88 
mirdi. Xüsusilə ona. Bir az hisslərinin cilovunu 
boşaltmışdı. Güclü qadın imicində özünü toplayıb 
cəmiyyət arasına çıxmaqçün nəfəsini dərməliydi. 
“Zəng etsə, telefonlara cavab vermərəm. Səsimi du-
yunca ağladığımı biləcək. Heç xəbəri olmasın. Olsa 
nə fayda?! Yaxşı, birdən gəlib evin qarşısında dursa 
və işığın yandığını görsə?? Yox canım, gəlməz! Bu 
saatda onun burda nə işi var? Dərdi tökülmüşdü 
elə. Lap gəlsin. Mənə nə. Hər kəsin öz saxlancları 
var. Onun da var. Mən nədən bayram süfrəsi kimi 
sərgilənməliyəm?.. Açıq sandığı qurdalayan, maraq 
göstərən çox olar. Amma... içindəkilərdən yararlan-
maq üçün baxarlar... Nə isə. Türklər demiş, boş 
ver.” 
  Beləcə, xatirələr düşüncələri, ağrılar xatirələri 
əvəzləyirdi. Vücudu, beyni çalxanırdı. Sanki sürətlə 
hərlənən karuseldəydi. Təsvirləri tez-tez dəyişən  
monitorda bir ip ucu tapılmırdı.  Kələf kimi hər şey 
dolaşmışdı.  Fiziki ağrılar səsini ucaldan kimi, ruhu-
nun iztirabları küncə qısılıb darısqallıqda daha bərk 
ağrıtmağa başlayırdı. Neçə günüydü ondan da 
xəbəri yoxuydu. Bilərəkdən arayıb-axtarmırdı. Qey-
ri-müəyyənlikdən bezmişdi. Qüruru incimişdi. “Nə-
dən həmişə canıyanan mən olmalıyam?” İndi lap 
aləm bir-birinə dəymişdi. Nəyə daha çox üzüldü-
yünü aydınlaşdırammırdı. Cahanda mövcud olan 
Qadûnlar vÿ kiøilÿr  
 
 89 
hər şey yoxa çıxmışdı və dünyanın bütün nemət-
lərinin yerində bir tək ağrı qalmışdı.  
 
Gecənin intizar gözləri sübhün qapısına zillən-
mişdi. Açılan kimi o, yox olacaqdı. Növbəti ölümünü 
növbəti həvəslə gözləyirdi gecə. Könüllü olaraq 
qeybə çəkilməyə hazırıydı. Gecənin bu centlmen-
liyində arxayınçılıq notları da var idi. Sabahın axşa-
mında yenidən öz postuna qayıdacağına əminiydi. 
Qadınsa qeyri-müəyyən ağ atlının gələcəyi qeyri-
müəyyən günü gözləməkdən usanmışdı. Qismətinə 
düşən həyatda istədiyi kimi yox, bacardığı kimi 
yaşayırdı. Və bacarmadığı o qədər çox şeylər varıydı 
ki!.. Dərdin dərdini çəkməkdən lap dərd əhlinə dön-
müşdü. Bu da ilk növbədə özünün xoşuna gəlmirdi. 
 
mart  2009 
Mÿnzÿrÿ Sadûqova 
 
 90 
 
Qadûnlar vÿ kiøilÿr  
 
 91 
 
 
 
 
 
KARUSEL 
 
oyun şıdırğı yerində özünü çatdırmışdı məc-
lisə. Bu həndəvərdəki şadlıq evlərini bir-bir 
ayaqdan salmışdı. Bəxtindən ailə dostlarından biri 
foyedəydi. Əri mütləq burda olacaqdı. Özünü itirən 
Tahir — ay Xumar bacı, sən burda neynirsən — demək 
istəyirdi ki, sözünü boğazından qaytardı:  
— Xoş gördük, Xumar xanım... Bilsəydik siz də 
gələcəksiz yanımızda yer şaxlardıq, — deyib 
suçuxdu. Əməlli-başlı həyəcanlanmışdı. Rəngi 
avazımış Xumar suala cavab  vermədən — çağır onu, 
— dedi. — Bilirəm, burdadı!  
Çıxılmaz duruma düşən Tahir bir istədi Tey-
murun toyda olduğunu inkar etsin, qadının qırımına 
baxıb çəkindi. Necə olsa ailəvi dost idilər, gediş-
gəlişləri vardı, bir ton duz-çörək kəsmişdilər.   
— Xumar bacı, sən alicənab qadınsan... Sənə yaraş-
maz. Gəl bir taksiyə mindirim  get evə. Sakitləş. 
Axşam gələr, söhbət edərsiz. Bütün işçiləri, çevrəsi 
burdadı. Yaxşı düşməz... 
Nazik dodaqları gömgöy göyərmiş Xumar hik-
kəylə qışqırdı:  
— Sənə dedim çağır o oğraşı, yoxsa özüm girəcəm 
içəri. O küçə qızının toyunu qara gətirməsəm, onu 
T 
Mÿnzÿrÿ Sadûqova 
 
 92 
alan o biqeyrəti rüsvay eləməsəm, mən də heç Meh-
balı kişinin qızı döyüləm. 
Qadının əlləri əsirdi. Çöhrəsindəki bütün əzalar tit-
rəyirdi. Tahir heç onu belə görməmişdi. Bu an sezdi ki, 
Xumarın dizindən qan sızır, ətəkləri də tozludur. Görü-
nür, tələsdiyindən yolda yıxılmışdı. Toy salonuna girsə, 
Allah qorusun...  biabırçılıq ərşə dirənəcəkdi. Hirsi-hik-
kəsi yeri-göyü yandırırdı. Bir bəhanə tapıb onu burdan 
uzaqlaşdırmaq lazım idi. Tahir Xumarın qolundan tu-
tub divanda oturtmaq istədi:  
— Dizin sıyrılıb, ay Xumar bacı, salfet gətirim 
qanını sil. 
Xumar bomba kimi partladı. Qadın get-gedə sə-
sini yüksəldirdi. Foyedəkilər də diqqət kəsilib nə baş 
verdiyini öyrənməyə çalışırdılar. Naəlac qalan Tahir 
Teymuru çağırmağa getdi.  
 
Məclisdə bir vur-çatlasın vardı, gəl görəsən. Tey-
mur Arifəni qucağına sıxıb fırfıra kimi fırladırdı. 
Dövrə quran işçiləri də tamaşaya durmuşdu. Tahirin 
ürəyi qopdu, içində nə isə “gupp” elədi: “Xumarın 
gözündən iraq...” Tez qapıya  boylandı.  
— Harda qalmısan, Tahir? Bayaqdan gözüm səni 
gəzir. Bir görəydin Teymur Rəcəbli məşuqəsinə nə 
təriflər qoşdu... Deyərsən bəs, ərə gedən mələkdi. İndi 
də kollektivini rəqsə qaldırıb. Bəy də maşallah yaman 
mərifətli oğlandı, quzunu qurda tapşırıb, — deyərək 
Tahirə göz vuran Əhməd istehzayla əlini oynayan-
lara tuşladı — yəqin hörmətdəndi...  
Qadûnlar vÿ kiøilÿr  
 
 93 
O ara musiqi dəyişdi, bayaqdan əl çalanlar da 
“Süleymani”nin sədaları altında süzməyə başladılar. 
Tahirin bəxti gətirdi. Fürsətdən istifadə edib dostuna 
yaxınlaşa bildi:  
— Tez eşiyə çıx. Xumar gəlib.  
Tahirin pıçıltıyla dediyi söz Teymura göy gurul-
tusu kimi gəldi. Sanki qulağının dibindən möhkəm 
şapalaq ilişdirdilər, sifəti çuğundura döndü. Elə bildi 
hamı eşidib. Hövlnak çölə çıxdı. Xumarı görüncə qan 
beyninə sıçradı:  
— Nə gəzirsən burda, evin-eşiyin yoxduuu?!  
— Düş qabağıma, oğraş. Sənnən evdə danışacam.  
— Ağzını topla, məni hövsələdən çıxartma! Get 
burdan!  
Xumar yerindən qımıldanmadı. Arvadın tərpən-
mədiyini görən Teymur  hədəyə keçdi: 
— Axşam baxarsan... Kimin kim olduğunu göstərə-
cəm sənə. 
— Səndə bir tikə abır-həya qalmayıb, utanmırsan? 
Neçə il başımın üstündə  məşuqə saxladın doymadın, 
indi də toyuna gəlibsən?  
— Nə qanmaz şeysən, aaz? Səni o nazirlikdə necə 
saxlayırlar bilmirəm. Məəttələm, o boyda şöbəni necə 
idarə edirsən...  Yüz dəfə demişəm, mənim heç kəslə 
əlaqəm yoxdu! Arifə mənim işçimdi. Hörmətimnən 
oynama. Gözünlə görürsən ki, camaatın qızı ərə gedir, 
yenə böhtan atmağından qalmırsan. Ayıbdı. Çıx get!! 
O lal-dinməz kişi dönüb olmuşdu şiri-nər. Xumar 
qarşısındakını tanıya bilmirdi. Bu hökmlü, özündən-
Mÿnzÿrÿ Sadûqova 
 
 94 
razı kişi onun əriydi? Evdə qız-qadın söhbəti düşəndə 
mülayimcəsinə etiraz edən, arvadını incitməməyə çalı-
şan Teymurdan əsər-əlamət yoxuydu bu adamda. 
“Suyun lal axanıymış...” Özü də yaman yaraşıqlıydı. 
Lap təzə bəyə oxşayırdı. Ağlı başında olmayan Xumar 
bunu qadınlıq fəhmiylə duydu. Hikkəli səslə bağırdı: 
— Sənsiz bir addım da atmaram! Düş qabağıma 
dedim! Yoxsa... 
Xumar nə təhər reverans elədisə, Teymur onda 
gördü ki, arvadı məclisin qapısındadır. Kişi iri ad-
dımlarını atıb onu güclə tutdu. Teymur hündürboy-
lu, pəhləvan cüssəliydi, arvadı isə bəstəboy, tökməbə-
dən. Xumarın boynunun ardından tutub necə sıx-
dısa, qadının ürəyi getdi, tir-tap yerə yıxıldı. Arva-
dını sərçə kimi yerdən alıb divana uzadan Teymur 
tez ofisiantları hayladı. Elə bil əmrə müntəzir dayan-
mışdılar. O saat peyda oldular. Dava-dərman tapıb 
gətirdilər.  
Xumar gözlərini açanda ilk gördüyü Teymurun 
acıqlı gözləri idi. Daha deyiləcək söz qalmamışdı. Qa-
dın durub suyu süzülə-süzülə evinə yollandı. Ağlaya 
bilmədi. Nə yolda, nə evdə. Boğazına nəsə tıxanmışdı.  
* * * 
O axşam Teymur Rəcəbli toyda doyunca oynadı. 
Yedi-içdi, dedi-güldü, bir nəşələndi gəl görəsən. Bəy 
yalan olmuşdu. Gəlinin çalışdığı şirkətin böyüyü 
hamıdan çox sevinirdi. Bütün toyu üç dost — Teymur, 
Əhməd və Tahir ortadan çıxmadılar. Hərçənd Tahir 
bir az sarsılmışdı, ürəyində hey söylənirdi: “Xumarın 
Qadûnlar vÿ kiøilÿr  
 
 95 
gəlişi yaxşı olmadı, heç yaxşı olmadı...Xumar bacı 
ləyaqətli qadındı. Gərək bu həngaməni özünə rəva 
görməyəydi...” Gözə görünməyən vicdan ona rahat-
lıq vermirdi. Nəhayət, araqla beynini deşən ağrıları 
birtəhər keyləşdirib özünü yenidən toy əhvalına 
köklədi. Əslində dostların ailəsi bu izdivaca Xumarın 
qələbəsi kimi baxırdılar. “Bir əyləncəydi, keçdi getdi. 
Qız ailə qurur, deməli, Teymurla əlaqələri kəsilib. Baş 
gicəlləndirən eşqdən heç nə qalmayıb... Ər-arvad ara-
sındakı söz-söhbətsə boş şeydir. Barışarlar... Ortada 
üç uşaq var.”  
 
Teymur o gecə evə gəlmədi. Xumar sabaha qədər 
həyətdə oturub, qapının taqqıldamasını gözlədi. Am-
ma nə maşın səsi eşidildi, nə də qapı döyüldü. “Küs-
dü. Ayıbına kor olmur, bu yolla mənə dərs verir. Ora 
getməyim şəstinə toxundu. Lap yaxşı elədim. Bu neçə 
ildə ürəyim şişdi. Havaxta qədər susacam. ...Görəsən, 
harda gecələyib? Yəqin dostlarıyla gecə klublarından 
birində əylənir. Həə, cənab Rəcəbli, demək istəyirsən: 
“Baaax, indi heç kəs yoxdur, amma gəlmirəm!” 
Olsun...”  
 
Xumar qaranlıq həyətdə oturub qara günlərini 
qablayırdı. Bundan sonra kişini əlində tuta bilə-
cəkmi? “Yaxşı, bu həyasız ərə getdi, başqaları peyda 
olmayacaq?  On beş ildir evlənmişik. Nə qandım bu 
illərdə? Dişimnən-dırnağımnan ev qurdum Teymura. 
Əli qazanca çatanda əlimdən çıxdı.” 
Mÿnzÿrÿ Sadûqova 
 
 96 
Şaqqıltı səsi qadını fikirdən ayırdı. Budaqlar bir-
birinə dəydi. Damda boğuşan pişiklər ağacın üstünə 
tullanmışdılar.  
— Gecənin bu vaxtı əməllərinə bax. Çor dəysin 
sizə, - deyib yenə öz dünyasına daldı. “Bizi pis 
saxlamayıb. Di gəl ki, kallığı canımı boğazıma yığıb. 
Ona söz qandırınca, evdə bir işi gördürüncə anadan 
əmdiyim süd burnumdan gəlib. Uşaqlar iriləndikcə 
“baz”lığı da bir yandan çıxdı ortaya. Bu dərdə hansı 
qadın dözər? Nənəm demiş, gözəl ağa çox gözəliydi, 
vurdu çiçək çıxartdı. ...Elə bu qancığa da kallığından 
ilişmişdi. Qanıb-qandırmır ki. Bildiyi ancaq çertyoj-
du, daşdı-qumdu-sementdi. Adamlardan baş çıxart-
mır. O çoxbilmiş Teymuru yox ey, Teymurun pulunu 
istəyirdi, pulunu! Bunu sevirdisə duraydı da, niyə 
durmadı? İki daşın arasında ər tapdı.” 
 
Ürəyində keçmişini, gələcəyini götür-qoy edən 
Xumar özü də bilmirdi ki, o toyda nə axtarırdı. Qıs-
qanclıqmı dartdı apardı, qadınlıq heysiyyatımı yol-
dan çıxartdı Xumarı, qürurumu yol vermədi ərinin o 
məclisdə olmağına göz yumsun?.. Bu neçə ildə çox 
istəmişdi Teymuru məşuqəsiylə bir yerdə tutsun, xəya-
nətini gözünə soxsun. Ancaq toy bunun yeri deyildi 
axı. “Kişi düz deyir də, camaatın qızı ərə gedir. Nəyi 
sübut edəcəksən bundan sonra.”   
* * * 
Yalan sözdür ki ər-arvadın suyu bir yerdən götü-
rülüb. Teymurla Xumarın görkəmləri kimi xasiy-
Qadûnlar vÿ kiøilÿr  
 
 97 
yətləri də tutmurdu. Qadın zirəkdi, qoçaqdı, gündə 
bir ideya irəli sürürdü. Kişi astagəl, ətalətli adam idi. 
Maraqlandığı bircə tikinti sahəsiydi. O barədə harda 
bir yenilik olsa, tapıb oxuyacaqdı. Öyrənib tətbiq 
edəcəkdi. Bacarıqlı inşaat mühəndisiydi Teymur. 
Məişətə gəlincə, Xumar ərini ha danlayırdı, bir şey 
çıxmırdı. Qohum-əqrəba da öyrəşmişdi onun məclis 
başında kişini pisikdirməsinə, el-gün yanında tənbeh-
ləməsinə. Adi qəbul edirdilər. Bircə qardaşları qeyz-
lənirdi Teymura: “Kişidə bu qədər hövsələ olar? 
Mənim arvadım camaatın yanında belə rəftar eləsə, 
həmin gün yollaram atası evinə...” 
 
Məşuqə söhbəti ortaya çıxandan qadın başını itir-
mişdi. Teymur boynuna almırdı. Dedi-qodu da səngi-
mirdi. Xumar yandığından bilmirdi neyləsin. İşdə ka-
binetini yas çadırına döndərmişdi. Tək qalıb fikir elə-
məsin deyə, işçilərin biri gedib-biri gəlirdi. Dərdinə 
şərik olurdular.  
Səhər-səhər yenə ərdən narazıları çənəsinin altına 
salıb əsəbi-əsəbi deyinirdi: 
— Bu mənim qədrimi bilmir. Bilmədi. Namus-qey-
rət deyirsən, məndə. Savad deyirsən, vəzifə deyirsən, 
məndə. Bu, şirkəti qurandan  sonra qudurdu, ay 
qızlar, buraxmayın ərinizi vəzifəyə. Az qazansın, am-
ma yanınızda olsun. Deyin görüm, mənim kimi 
təmizkar, qoçaq gəlin harda var? Camaatın arvadı 
beş kilo ətdən ortalığa düz-əməlli yemək çıxarda 
Mÿnzÿrÿ Sadûqova 
 
 98 
bilmir. Amma mən ömrüm boyu bir kilo ətdən beş 
cür yemək hazırlayıb düzmüşəm Teymur bəyin süf-
rəsinə. Evə gələn də elə bilib var-dövlət başdan aşır. 
Eltilərimin altısı yığılsa, mənim təkbaşıma gördüyüm 
işi görə bilmir. Xeyirdə də belədi, şərdə də. Kənd 
başıma and içir. Əfrasiyab müəllimin gəlinnərindən 
söz düşəndə adım başda çəkilir.  
Rəfiqələri onu səbrlə dinləyirdilər. Bilirdilər ki, 
“ömür boyu bir kilo ət” məsələsi doğru olmasa da, 
Xumarın qabiliyyətinə söz yoxdur. Çox bacarıqlı 
ev xanımıydı, biş-düşdən xüsusi zövq alardı. 
Evindən qonağı əskik olmazdı. Açdığı süfrələr 
dillərdə deyilərdi. 
— Bu mənim nəyimi bəyənmir, hee? Mənim qadın-
lığım yoxdu bəyəm? Fiquramı bəyənmir? Lütləri xoş-
layır, bundan sonra mən də soyunacam! Bəzək 
istəyiiir, kosmetikanı elə yaxacam yoldan keçənə gəl-
gəl desin. Müasirlik istəyir həə, bundan sonra evdə 
qazan asana lənət! Axır vaxtlar haqqın yolunu tapmı-
şam. Bacı, gec gələndə demir — vacib yoldaşlarnan 
restorandaydıq, — indi də biznən getsin. Astanadan 
içəri girən kimi deyirəm — soyunma, xörək bişirmə-
mişəm, apar restoranda yeyək, həm də gözümüz 
adam görsün. — Malını dağıtmaqdısa, mən də belə 
dağıdacam. Bəsdi ona ev yığdım, özümə hər neməti 
əsirgədim. Vaxtsız qocaldım bu kişinin əlində. Uşaq-
larımı da başıma yığıb gedirəm restoranda allı-əl-
vanlı yeyirəm, sonra da ortalığa düşüb oynayıram. 
Qadûnlar vÿ kiøilÿr  
 
 99 
Qoy qısqansın. Görsün kişilər mənə necə baxır. Bəlkə 
ağlı başına gələ.  
Xumar xanım yaxşı insan idi. Üz ağardan müdir 
idi — bacarıqlı, mərhəmətli. Abırlı-ismətli qadınıydı. 
Nazir başda olmaqla işdə hamı xətrini istəyirdi, hör-
mətini saxlayırdı. Amma ərinin xəyanəti, soyuqluğu 
yıxmışdı gəlini. İndiki halında özgələşmişdi. Özünə 
bənzəmirdi. Teymurun acığına paltarlarının ətəyini 
dizdən yuxarı qaldırmışdı. Koftaları elə şəffaflaşmışdı 
ki, altdan nə geyinsə, görünürdü. Saçı gündə bir 
rəngə çalırdı. Əlqərəz, Xumar baxırdı görsün, əri 
hansı görkəmdə onu istəyəcək... və məşuqəsindən əl 
çəkəcək...  
* * * 
Toydakı çəkişmədən sonra Xumar hövllənmişdi. 
Evə-eşiyə fikir vermirdi. Həmişə sevincə bələnmiş 
pəncərələrindən indi məyusluq yağırdı. Çirkli, tozlu 
şüşələr həyətə girənin sinəsindən itələyib çölə çıxa-
rırdı. İçəri girməyə həvəs qalmırdı. Gələn adam uzaq-
başı həyətdə oturub bir-iki kəlmə kəsəndən sonra 
yolun uzununu alırdı əlinə. Dadlı-ləzzətli təamlarla 
dolu süfrələrdən əsər yox idi.  Uşaqlar da hiss 
edirdilər ki, analarının bişirdiyi xörəklərin dadı-tamı 
qalmayıb. Məyusluq bu ailəni yeyib-bitirirdi. Arifə-
nin toyu çalınan o axşam analarının üstünə üç-dörd 
təcili yardım gəlmişdi. Ürəyi sözə baxmırdı. Elə bil 
Allahın uşaqlara yazığı gəldi, qadını ölümdən 
döndərdi.  
Mÿnzÿrÿ Sadûqova 
 
 100
Zaman keçdikcə ər-arvadın çəkişməsinə maraq 
azalırdı. Ardı-arası kəsilməyən şikayətlər yorurdu ca-
maatı. Ha fikirləşirdilər ki, uşaqları da böyüyüb, belə 
ərdənsə boşansa daha yaxşı olmazmı? Ancaq Xumar 
xanım boşanmaq sözünü yaxına buraxmırdı: “Ərimi 
öz əlimnən aparım verim o qancığa? Heç vaxt! 
Ölərəm, boşanmaram.”  
Xumarın huşu-fikri ərinin diqqətini cəlb etməkdi. 
Bütün günü özünə sığal verirdi. Gözəllik salonlarını 
su yoluna çevirmişdi, elə keçəndə də girirdi, belə 
keçəndə də.  
* * * 
Toydan üç il keçirdi. Teymurgilin şirkəti iflasa 
uğramışdı. Bütün tikinti materiallarını, inşaat ava-
danlıqlarını, texnikanı satıb bankın borcunu vermiş-
dilər. Dostlar indi çörəklərini başqa işdən çıxarırdılar. 
Azərbaycandan maşın-maşın meyvə-tərəvəz yükləyib 
şimaldakı ölkələrdə satdırırdılar. Qədim Azərbaycan 
xalçaları, gümüş qablar, zinət əşyaları...  Bu biznesin 
də öz ləzzəti var idi. Həm ticarət olurdu, həm ziyarət. 
Hərəsi Rusiyanın, Ukraynanın, Baltikyanı ölkələrin 
birində oxumuşdu. İnstitutdan sonra qalıb işləmiş-
dilər də. O tərəflərə beş barmaqları kimi bələd idilər. 
Səfərlər ləzzətli keçirdi: dost-tanışlar, tələbə yoldaş-
ları.., dadı damaqlarında qalmış əyləncələr... Yenə 
səfərdəydilər. 
 — Ay Tahir, sən bilərsən, bu Teymur  hər axşam 
eyvanda saatlarla kimnən danışır? Olmaya bizdən 
Qadûnlar vÿ kiøilÿr  
 
 101 
pul qırpır? Alıcıları bişirib baha satır, bizə də kələk 
gəlir... 
— Bu nə sözdü, Əhməd? Birdən-ikiyə Teymurun 
fırıldağını görübsən? Yəqin gözəlçələrlə behləşir.  
— Sən nə istəyirsən de, mən bunu güdəcəm. 
Görüm kiminlə nə danışır. 
Tahir dildə etiraz etsə də, ürəyində Əhmədin 
sözündən alınmışdı. Fikrində aranı dağa, dağı arana 
daşıyırdı: “Görən, Teymur əmanətə xəyanət edər? 
Belə olsa bir dəqiqə durmaram burda! Tüpürərəm 
sifətinə, yolumu ayıraram. Ancaq Teymurdan xəya-
nət — inandırıcı deyil...” Tahir ha baş çatlatdı, Əh-
mədin şübhəsinə yozum tapmadı. 
 
Teymur Rəcəbli yenə otelin eyvanına çıxmışdı. 
Şübhələrin əlində əsir-yesir qalan Əhməd də xəlvətcə 
onu dinləyirdi. Üzündə əvvəlcə heyrət, sonra təəccüb 
peyda oldu. Axırı hirs bürüdü çöhrəsini. Çarpayıda 
uzanıb Əhmədi gözdən qoymayan Tahir gördük-
lərini bildiyi kimi yozdu: “Yəqin bu çoxbilmiş düz 
deyirmiş. Yaman hirsləndi. Tfuuu sənə Teymur, kə-
lək gəlməyin də varmış?..”  
Əhməd necə təsirlənmişdisə, dostu otağa qayıdan 
kimi hücuma keçdi:  
— Cənab Rəcəbli, sən nə vaxt ağıllanacaqsan? Öz 
ailəni bədbəxt elədin yetmədi, indi də xalxın qızının 
ailəsini dağıdırsan? Demirsən, əri evdə olar, qalmaqal 
düşər... 
Mÿnzÿrÿ Sadûqova 
 
 102
Əhməd coşduqca mətləb Tahirə aydın olurdu: 
“Hmmm. Bu, köhnə məşuqəsiylə danışırmış. Yaxşı ki, 
hövsələmi basdım. Ticarətdə suçlasam, məni bağışla-
mazdı. O qızda nə tapmışdısa, görünür unuda 
bilmir.” Yataqdan qalxıb Əhmədə dəstək verdi: 
— Teymur, heç yaxşı iş görmürsən. Camaatın qızı 
ərə gedib. Gül kimi toyu oldu, özün də ağayana iştirak 
elədin. Aranızda nə olmuşdusa, bitdi-getdi. Xumar bacı 
da günahından keçdi. Gəl, daşı ətəyindən tök. Qızın 
evini yıxma. 
Teymur Rəcəblidən bir şaqqanaq çıxdı, gəl gö-
rəsən.  
— Siz məni dolayırsız, başınıza zarafat qəhətdir? 
Yoxsa doğrudan qəflət yuxusunda yatıbsız?  
Kişinin  əzələli çiyinləri atılıb-düşdükcə sifəti çu-
ğundur tək qızarırdı. O qədər güldü ki, gözündən yaş 
gəldi.  
— Ay kişi, doğrudan bilmirdiz ki, o toy mənim öz 
toyumdu!?   
Oteldə bomba partlasa, ya zəlzələ olsa, belə təsir 
etməzdi. Xəbər dostları  ayağa dik qaldırdı.  
— Nəəəə? Bəs o bəəəyyyy?? Bəy vardı axıııı? 
— Bəyi pulla tutmuşdum. Haqqını verib icarəyə 
götürmüşdüm. Necə razı salmışdımsa, qabağımda 
mil dururdu. Ağzı nəydi, ssenaridən qırağa çıxa. 
Dərsini yaxşıca əzbərlətmişdim. Mən elə bilirdim, 
başa düşmüsüz, canı-dildən vururduz axı. Görmədiz, 
bütün toyu gəlini özüm oynatdım!?  
Qadûnlar vÿ kiøilÿr  
 
 103 
Tahir fikirli-fikirli başını yellədi:  
— O üzdən Xumar bacı gələndə getmədin. Qaldın 
kef elədin. Heç halını pozmamışdın. Mən də fikirləş-
dim ki, möhkəm adamsan. Deməli, öz toyunmuş... 
Əhməd hələ şokdaydı. Xəbəri götür-qoy edib, 
beynində yerləşdirməyə çalışırdı:  
— Belə çıxır, sən iki arvad saxlayırsan? Əəə, qırış-
mal, bu lal-dinməz canında nələr var sənin? 
Teymur Rəcəbli bir xeyli də güləndən sonra vəziy-
yəti dostlarına başa saldı:  
— Arifə xanımın ailəsi narahat olmuşdu, mən də 
kişi kimi toy çaldırıb qızı gəlin köçürtdüm. Kəbin də 
kəsdirmişəm. Amma ağzınızı bərk tutun. Arvadla-
rınız bilsə, o saat Xumarın ovcuna qoyacaqlar. 
Qulağım ancaq dincəlib. 
* * * 
Bina tikən vaxtlar əli bağlama-bağlama pullara 
öyrəşmiş Teymur Rəcəbli kasıblıqla yola gedəm-
mirdi. Ticarət işi tikintinin yerini vermirdi. Borc 
yaxasından yapışıb əl çəkmirdi. Evlərini, bağlarını, 
Xumarla uşaqlarına aldığı qızılı-brilyantı satmışdı. 
Amma tanış-bilişə olan borc qurtarmırdı. Kasıblığın 
yaman acı sürprizləri varmış. Dünənə qədər qapı-
sında yatanlar qəpiklərinin də dalınca gəlirdilər. 
İnsanların üzü dönmüşdü. Tahirlə Əhməd sakitcə 
aradan çıxmışdılar. Müflis olmuş şirkət prezidenti ən 
arzuolunmaz dosta çevrilmişdi. Nömrəsini görəndə 
telefonu açmırdılar. Xumar çox çalışsa da, ərinin 
yükünü yüngülləşdirə bilmirdi.   
Mÿnzÿrÿ Sadûqova 
 
 104
— Ta faizə pul tapma. Gündən-günə şişir. Bütün 
qazancımı faiz yeyir. Litvadan da xəbər çıxmadı. Bil-
mədik mallar satıldı, qaldı? Belə getsə başımı götürüb 
qaçacam burdan. Başqa çarə yoxdu. 
— Sən qaçdın, bəs biz? Borc yiyələri bizə rahatlıq 
verəllərmi? — deyə Xumar qayğılandı. 
— Siz qalırsız. Qızların institutu var. Gedim pul 
qazanım ki, borcları verə bilək. 
— Elə şey olmaz. Sən harda, biz də orda! 
— Xumar, qanımın bu qara vaxtında sən də bir 
yandan hövsələmi daraltma. Mən bilmirəm nə vaxt iş 
tapacam, harda qalacam. 
O gün Teymur çox dedi, Xumar az eşitdi. Axırı 
belə razılaşdılar ki, Teymur yolunu-izini öyrənsin, 
gedib yerləşsin, arvad-uşaq dalınca yollanar. Bu 
minvalla Teymur Rəcəbli Avropaya üz tutdu. 
Əslində ərinin Bakıdan getməyi Xumarı sevindirirdi. 
“Nə qədər burdan uzaq olsa, yaxşıdır. “O”nu da 
unudar. Ağlı başına gələr.”  
* * * 
İş yoldaşları Xumarı çox danladılar. Faydası 
olmadı. Teymur hələ razılıq verməsə də o, işbazlar-
dan Avropada məskunlaşmağın yolunu öyrənmişdi. 
Sənədlərini düzüb-qoşdu. Və... sürgündəki dekabrist 
ərlərinin dalınca Sibirə yollanan rus zadəgan xanım-
ları kimi, ərinin dalınca namüəyyən gələcəyə doğru 
yol aldı. 
...Mühacir həyatı sürdükləri Fransada ərlə arvad 
başqa-başqa şəhərlərə düşmüşdülər. Ailə nadir hallar-
Qadûnlar vÿ kiøilÿr  
 
 105 
da görüşürdü. Dil bilmədikləri ölkədə iş tapmaq 
müşkül məsələydi. Fransada vətəndaşlıq almaq, bo-
yunlarında qalmış borcları ödəmək naminə ən çirkli 
və ağır işlərdə çalışırdılar. O da xəlvəti. Yoxsa, dərhal 
müavinətlərini kəsər, özlərini də ölkədən çıxarardılar.  
— Bakıdakı vəziyyətimiz bunun yanında toya get-
məliydi, ana, — deyə Ülviyyə şikayətlənirdi. — “Uf” 
demədən bizi universitetdən ayırdın. Oxuyub dox-
dur olacaqdıq. Burda biz kimə lazımıq? Sənin xəbərin 
yoxdu, Məlahət bütün günü ağlayır. Axırımız nə 
olacaq?  
— Qızım, elə mən də sizin gələcəyinizi düşünüb 
gəlmişəm. Ailəmizi bir arada tutmaq üçün.  
— Xumar xanım, bəsdi nağıl danışasan, — Məlahə-
tin etiraz səsi ucaldı. — Sən ərindən ayrı qalmamaq-
çün gəlmisən, bizə görə deyil! 
Qızı isterika tutmuşdu. Titrəyə-titrəyə ağlayır, 
hönkürtü içində sözünü deyirdi. Övladının dilindən 
axan zəhər ananın damarlarına yeriyirdi. Xumarı 
topla, tüfənglə vursalar belə sarsılmazdı. Hər kəlmə, 
hər ittiham onu şillə kimi tuturdu. Sözün zəhəri qana 
işlədikcə gah saralır, gah qızarırdı. 
— Bizi uşaq yerinə qoyub tovladın. Bu nə yaşayış-
dır? Bakıda o boyda vəzifəniz varıydı, fərəhlənirdik 
ki, atamızın şirkəti var, anamız nazirlikdə işləyir. İndi 
kimik? Necə deyək ki, ziyalı anamız öz ölkəsində gül 
kimi işini qoyub gəldi burda fransızların tualetini 
təmizləyir, otellərdə çirkli qabları yuyur... Budur 
sənin bizə vəd etdiyin parlaq gələcək? O qədər əziy-
Mÿnzÿrÿ Sadûqova 
 
 106
yət çəkib Tibb Universitetinə girmişdim. Sən bizi də, 
arzularımızı da öz nəfsinə qurban verdin. Atamız 
getmişdi evdən, sən oturaydın yerində. Biz də tay-
tuşdan ayrı düşməzdik. Dərsimizi oxuyardıq. Burda 
darıxıb ölürük.  
* * * 
Vəziyyət heç dəyişmirdi. Yaxşı günlərin küləyi əs-
mirdi bu tərəflərdə.  Sanki işıqlı həyatı zindana salıb, 
qapısına da üç-dörd qıfıl vurmuşdular. Üç aydan bir 
sosial işçilər gəlib mühacirləri yoxlayırdılar. Qayda 
beləydi. Vaxtaşırı keçirilən məhkəmələr qoymurdu 
deportasiya qorxusu Xumargilin canlarından çıxa. 
Böyüklü-kiçikli hamısının əsəbləri gərilmişdi. Çıxış 
yolunu boşanıb evlənməkdə gördülər. Gələcəkdə 
Fransa vətəndaşlığını ala bilməkçün Teymur saxta 
izdivaca girəcəkdi, sonra da yenidən ailəsi ilə birləşə-
cəkdi.  
Beləliklə, uzaq Avropada rəsmi boşanma ger-
çəkləşdi. Bakıda Arifəyə vermədiyi ərini öz razılığıyla 
fransız xanıma təslim etdi Xumar. Amma ürəyinə 
dammışdı ki, bu xına o xınadan deyil. Qərbli qadın-
dan kişisini qoparmaq asan olmayacaq.  
* * * 
 Teymur fransız arvadıyla çox rahat ömür sürür-
dü. Qəşəng ev-eşikləri vardı. Qabağında qulluqçular 
işləyirdi. Ketrin onu tikinti sifariş verənlərlə calaş-
dırmışdı. Teymur Rəcəbli özünü suda balıq kimi 
hiss edirdi. Orta məktəbdən az-çox bildiyi fransız 
dilində indi sərbəst danışırdı. İşini yola verirdi, 
Qadûnlar vÿ kiøilÿr  
 
 107 
ünsiyyətə girməyə çətinlik çəkmirdi. Avropalı qa-
dınla qurduğu ailə çox fərqliydi. Əvvəlkilərə bənzə-
mirdi. Teymur bu maraqlı həyatı yaşamaq istəyirdi. 
Mücadilə etməkdən yorulmuşdu. 
 
Beləcə illər keçirdi. Qara günlərin ağaracağını 
gözləyən Xumar intizarda qalmışdı. Növbəti məh-
kəmələrin birində deportasiya qərarı çıxdı. O, bu 
dəfə hakimləri siyasi qaçqın olduğuna inandıra 
bilməmişdi. Anayla həddi-büluğa çatmamış oğlu 
ölkəni tərk etməliydilər.  
Qızlar artıq ailəliydilər. Qismətləri yaxşı yerdən 
açılmışdı. İkisi də Fransada yaşayan türklərə ərə get-
mişdilər. Ülviyyənin məsumluğu, Məlahətin saflığı 
qərb mühitində o saat nəzərə çarpmışdı. Düşdükləri 
evdə ürəyəyatan gəlin olmuşdular. İllər öncə ərinin 
ayrılığına dözəmməyən Xumar indi həm ərini, həm 
qızlarını qürbətdə qoyub vətənə dönürdü.  
* * * 
Teymur xəstələnmişdi. Onu klinikaya yatıran 
Ketrin ərinin tibbi sığortasını həll edib getmişdi. Həf-
tələrlə yanına gəlmirdi, işdən-gücdən macal tapmırdı, 
telefonla xəbərləşirdilər. Bakıya doğru yol üstündə 
olan Xumarsa özünü yetirmişdi. “Dünya fani dün-
yadır. Bilmək olmaz bundan soora başımıza nələr 
gələcək. Bir də görüşmək qismət olacaqmı?..”  
Uşaqların anasının gəlişi kişiyə yaman yer 
eləmişdi. Xəstəxana çarpayısında bütün həyatını 
xəyalından keçirən Teymur doğmaları üçün qəribsə-
Mÿnzÿrÿ Sadûqova 
 
 108
yirdi: “İstiqanlılıqda  bizimkilərə çatan olmaz...” Har-
dansa yadına “hər çiçəyin öz ətri, hər gülün öz rəngi 
var” deyən mahnı düşdü. Dodaqaltı zümzümə et-
məyə başladı.  
* * * 
O vaxt Avropaya gələndə durumu necəydisə, 
indi vətənə dönüşdə eləydi: Xumargili hamıdan və 
hər kəsdən öncə çətin günlər qarşılayacaqdı. Hünər 
istəyirdi yenidən yurd-yuva qurmaq, iş tapmaq... 
Gücü yetəcəkdimi? O üzülmüşdü, yanılmışdı, ərsiz 
qalmışdı. Təyyarə Binə aeroportuna enənədək fikir 
yaxasından əl çəkmədi. 
Aeroport yolu boyunca hərə öz aləmindəydi. 
Ana-bala yol boyu sükut içində şəhəri seyr edirdilər. 
Bakı yaman dəyişmişdi.  
— Biz qoyub gedəndə nə gündəydi, indi tanımaq 
olmur. Nüsrət, bizə bələdçi lazım olacaq, — deyə zorla 
gülümsünən Xumar səssizliyi pozdu. Oğlunun kön-
lünü almaq istəyirdi. Nüsrətin qaşqabağı açılmırdı. 
Onsuz da dərdi başından aşan Xumar oğlunun bu 
halını görüb bir az da qayğılandı: “Atasının xiffətini 
eləyir. Yaşının pis vaxtıdır. Bunun qabağını nə təhər 
alacam Teymursuz...”  
Qohumlar hamısı süfrə başındaydı. Xumargilin 
görüşünə gəlmişdilər. Bacısı Xatirə bir plov dəmlə-
mişdi, ölü yesə dirilərdi. Yeməkdə nə hikmət vardısa, 
birinci qaşıqdaca ayrılığın yaratdığı həsrəti sovuş-
durdu. Orda necə bişirsə də, plov bu dadı vermirdi. 
Özünü hələ də qonaq kimi hiss edən Xumar plovun 
Qadûnlar vÿ kiøilÿr  
 
 109 
ətrini ciyərlərinə çəkdikcə qəribə duyğular yaşayırdı. 
Bir an ona elə gəldi ki, ömrünün mühacirət dövrü heç 
olmayıb, həyat həmişəki axarıyla davam edir, Teymur 
da süfrə başındadır, qızları da.  
Vücuduna rahatlıq gətirən bu hissdən Xumarı 
sorğu-sual ayırdı. Hərəni bir şey maraqlandırırdı. 
İçindəki dünyadan aralanıb doğmalarına nəzər salan 
Xumar birdən kəşf etdi ki, hamı dəyişib. Qayınanası 
Zeynəb müəllimə qocalmışdı. Nisgilli gözlərini gəli-
ninin ağzına dikib oğlundan soraq gözləyirdi. Yad 
ölkədə ailəsini taleyin ixtiyarına buraxan Teymura nə 
qədər acığı tutsa da, qohum-əqrəbasını çox istəyirdi 
Xumar. Odur ki, ahıl qadını intizarda qoymadı:  
—  Zeynəb müəllimə, Teymur orda evlənsə də, 
Fransa vətəndaşlığını almasına illər lazımdı. Qaydaya 
görə sınaq müddətində heç yerə gedə bilməz. Ancaq 
sən narahat olma. Oğlun o fransız gözəlçəsiynən doğ-
rudan-doğruya evlənib. Ona görə də, vaxtı çatanda 
vətəndaşlıq alacaq. Sonra hara istəsə gedə bilər. 
Oğlunu görəcəksən, darıxma.  
Xumarın səsindəki istehza notları, Teymurdan 
narazılıq çaları qulaq deşirdi. Süfrə başındakılar elə 
bil yatmışdılar, oyandılar. Onun qəlbində nə bö-
yüklükdə yara açıldığını səsindən başa düşdülər. 
Həlim, mehriban Xumardan əsər-əlamət qalmamış-
dı. Təkcə səsi yox, bütün görkəmi əsəbi və gərgin 
idi. Üzü Fransada yaşadığı ağır günlərin aynasıydı. 
Halbuki, Xumar uşaqlıqdan Fransanın vurğu-
nuydu. Fransız romanlarını əlindən yerə qoymaz, 
Mÿnzÿrÿ Sadûqova 
 
 110
filmlərinə baxmaqdan doymazdı. Sən demə, cən-
nətdə də cəhənnəm həyatı yaşamaq olarmış... 
— Ay qızım, sizinki yaxşı gətirmədi. Neynək. Sən 
Allah, qəlbini bulandırma oğluma qarşı. Deyirsən, 
özü də xəstədi. 
Qadın bir az nəfəsini dərib ağlamsındı: 
— Kimnən olur-olsun, bircə oğlumun sağ səsi 
gəlsin! Neçə ki ölməmişəm boynuna sarılıb üzün-
dən öpüm, doyunca görüm, başqa dərdim yoxdu.  
Ana qəlbinin həyəcanı süfrə başındakıların içini 
titrətdi. Boşqablara toxunan qaşıq səsləri kəsildi. Əllər 
salfet qabına uzandı. Hamı kövrəlmişdi. Zeynəb nənə 
nəvəsini bağrına basmışdı, taxtaya dönmüş quru 
əllərilə Nüsrətin kürəyini sığallayır, saçlarını oxşayır, 
qoxulayırdı. Ondan Teymurun ətrini almağa çalışır-
dı. Salfet götürənlər onu gözlərinə sıxırdılar...  
* * * 
Zamanla hər şey yoluna düşdü. Teymur da doğ-
malarının yanına gəlib-getməyə başladı. Qohumlar 
araya girib küsülüləri barışdırdılar. Xumar özgəsilə 
rəsmi nikahda olan Teymuru ər kimi qəbul etdi. Çox 
dəm vurduğu halallıq söhbətini bu dəfə heç yada 
salmadı. Özünü haqlı sayırdı. Elə bil cavanlıqda ərə 
getdiyi bu kişini o vaxtdan özəlləşdirmişdi. 
Teymurun bir ayağı Bakıda, bir ayağı Marseldəy-
di. Tez-tez doğmalarının görüşünə gəlirdi. Ketrin 
alicənab qadın idi. İlk vaxtlar hey deyirdi ki, oğlunu 
da gətir, bizimlə yaşasın, Nüsrət xalis fransıza oxşa-
Qadûnlar vÿ kiøilÿr  
 
 111 
yır. Teymur da arvadını başa salmışdı ki, Xumar 
ölər, amma uşağını verməz. Ketrin Teymurun Azər-
baycana tək getməyini də söz eləmirdi. Xumarla 
yaxınlığından şübhələnsə də, üstünü vurmurdu. 
Teymur Marseldə olmayanda gününü köhnə dost-
larıyla yola verirdi. Nə vaxtsa Bakını əri ilə birgə 
gəzib-dolaşacağına inanırdı. O günü gözləyirdi. 
* * * 
Xumarın təzə iş yoldaşları vəlvələyə düşmüşdülər. 
Natellanın bacısı təcili yardımda çalışırdı. Çağırışa 
gedəndə ağlasığmaz hadisəylə qarşılaşmışdı: Arifə-
gilin qapısını Xumarın əri Teymur açmışdı, qucağın-
da da xəstə uşaq. On yaşlı qız Teymurun dost-doğ-
maca övladıymış — Rəcəbli Şirin Teymur qızı! 
“Qələm” nəşriyyatında hamı Xumar xanımın ba-
şına gələnlərdən xəbərdarıydı. Nigaran qalmışdılar: 
— Bilsə infarkt keçirər, Xumara deməyin.  
 
Teymur Rəcəblinin həyatı karuselə dönmüşdü, 
nəfəsini dərib dövrəsini hər təzələyəndə onu bir ayrı 
evinə götürürdü. Bir-birinə heç bənzəməyən üç 
doğma ocaq, bir-birini görməyə gözü olmayan üç 
istəkli arvad bu kişinin yolunu gözləyirdi. 
 
aprel 2013     
 
Mÿnzÿrÿ Sadûqova 
 
 112
 
 
 
Qadûnlar vÿ kiøilÿr  
 
 113 
 
 
 
 
 
TALE OYUNU 
 
ülqədər gəlinbacı “Eurovision” mahnı müsa-
biqəsinin eşqinə rayondan durub Bakıya gəl-
mişdi. Neçə il idi iş-güc imkan vermirdi. Axır vaxtlar 
doğmalarıyla  internet vasitəsilə əlaqə saxlayır, skaypda 
görüşürdü. — Allah atasına rəhmət eləsin internet çıxar-
danın, daha qabaxlardakı kimi poçta getməyə ehtiyac 
qalmır. Elə otur öyündəcə, danış istədiyin qədər, — de-
yirdi qonum-qonşuya. Ötən payızdan bu yana Zülqə-
dər gəlinbacını da yaşına görə pensiyaya göndərmiş-
dilər. Yeni qanun çıxandan sonra müdir onun tənhalı-
ğını, kimsəsizliyini daha nəzərə ala bilməmişdi:  
— Vallah gəlinbacı, imkanım olsa yenə saxlardım. 
Amma bu dəfə əmr böyük yerdəndi. Yuxarıdan 
gəlib yoxlasalar — yaşı səksəni haxlayan adamı işdə 
saxlamısan,  — deyə atamı yandırarlar. Sən Allah, 
keç günahımdan. 
Vəziyyətin ciddiliyini anlayan Zülqədər də dirən-
məmişdi. Bilirdi ki, rayonda hamı onun xətrini istə-
yir. Mümkün olsa, saxlayardılar. Axı o, az qala yarım 
əsr vardı ki,  bu camaatın gəlinbacısıydı... 
Nə isə. Bekar qalan Zülqədər qışın soyuğunu 
evində yola salıb, yazın ən gözəl ayında Bakıya üz 
 Z 
Mÿnzÿrÿ Sadûqova 
 
 114
tutmuşdu. Burada yaşayan bacısı Həvvagilə 
gəlmişdi. “Həm uşaqları görər, həm şəhəri gəzərəm. 
Deyirlər Bakı yaman gözəlləşib. Gəlsinlər o əcnə-
bilər, görsünlər Azərbaycanın inkişafını, qüdrətini. 
Ölkələrinə qayıdanda danışsınlar”, — deyə paytaxta 
səyahətini planlamışdı. İçdən sevinirdi müsabiqəyə 
görə. “Arada doxdura da gedərəm. Axır illər 
gözüm yaman zəifləyib. Gərəkdisə, əməliyyat etdi-
rərəm. Yoxsa ömrümün bu sinnində mayıf qalsam 
kim mənə baxacax?”  
Bu düşüncələrlə paytaxta yol alan Zülqədər 
Bakıdan da Orta Asiyaya gedəcəkdi. Kiçik qardaşı 
orada yaşayırdı. “Kim bilir, bəlkə bir də qismət 
olmadı görüşmək. Evdən çıxmışkən gedim Həmidi 
də görüm.” 
Zülqədər neçə gündü şəhəri dolaşırdı. Yeniliklər 
gözünü-könlünü oxşadıqca, illərin o tayında qalmış 
xatirələrinin məskənlərini daha inadla axtarırdı. Yer-
li-dibli yox olmuşdular sanki. Axtarıb-axtarıb tapma-
yanda ürəyi göynəyirdi: “Gərək belə eləməyəydilər...”   
Bu gün də yolunu filarmoniya bağından 
salmışdı. Əvvəllər “Vahid poeziya evi” adlanan 
tikilinin arxasındakı fontanı, ağzından su püskürən 
heykəlləri doyunca seyr etmişdi. Ağ mərmər otu-
racaqları əlləri ilə sığallayıb, naxışlarını əzizləmişdi. 
Hərdən gözünə günəş düşdükcə durub yerini 
dəyişir, həzin musiqinin fonunda fəvvarəyə əzəmət 
verən ağ mərmər sütunlara tamaşa edir, dönüb bir 
də İçərişəhərin Qala divarlarına baxırdı. Bağı baş 
Qadûnlar vÿ kiøilÿr  
 
 115 
aşağı-baş yuxarı iki-üç dəfə dolaşan Zülqədər 
keçmişdən gözünə tanış olan obyektləri nəzərdən 
keçirirdi ki, birdən heyrətlə dilləndi:  
– Booy, ay qız, Vahid hara gedib?? 
Qeyri-ixtiyari ucadan səsləndirdiyi sual ətrafdakı-
ların qəhqəhəsinə səbəb oldu. Yanından ötən bir dəstə 
gənc gözləri yaşarınca güldükdən sonra — ay nənə, 
fikir eləmə, çox uzağa getməyib, — dedilər. — Elə bu 
qapıdan girsən, — gənclər əllərini İçərişəhərin darva-
zasına tuşladılar, — görəcəksən. 
Utandığından qadının yanaqları allandı. Pərt 
halda tez-tələsik dedi: 
— Yox a bala, kişini axtarmıram eey, qəzəlxan 
Əlağa Vahidi deyirəm. Baxdım gözə dəymir. 
— Biz də elə onu deyirik, ay nənə. 
— Noolar, a bala, Qala divarının bu tayında olma-
sın, o tayında olsun. Əlağa Vahidə nə fərq edər ki?! 
Söz Zülqədərin ağzından çıxar-çıxmaz gəncləri 
yenə gülmək tutdu:  
— Məzən olsun, ay nənə, sevənlərçün heç fərqi 
yoxdu... — deyib eyhamlı gülüşlə uzaqlaşdılar.  
Yerində qurcuxan Zülqədər nə fikirləşdisə, İçərişə-
hərə girmədi. Qəzəlxanın büstünün  yerindəki 
dəyirmi oturacağa sarı irəlilədi. Bu gün gördüklərini, 
eşitdiklərini götür-qoy edə-edə yenicə əyləşmişdi ki, 
qulağına kişi səsi gəldi: 
– Dişləmə, adam ol... 
“Yəqin uşaq dəcəllik edir.” Ağlına gələn fikirdən 
Zülqədərin gözlərinin içi güldü, ürəyi açıldı. Uşağı 
görməkçün arxaya boylandı. “Görəsən bu dəcəl bala 
Mÿnzÿrÿ Sadûqova 
 
 116
qızdı, yoxsa oğlan?” Amma dəyirmi oturacağın orta-
sındakı dibçəkdə əkilmiş kol nəsə görməyə imkan 
vermədi.  
Tənəli kişi səsi bu dəfə lap hirsləndi:  
– Dedim dişləmə! Adam ol, eşşək olma! 
Səsin ahəngindən tərbiyəsizlik yağırdı. Zülqədər 
lap həyəcanlandı: “Kaş, indi mənim də yanımda 
nəvəm-nəticəm olaydı, əlimi-ayağımı dişləyəydi... 
Heç uşağnan da bu cür danışarlaar?” Uşağı görmək-
çün yerindən qalxan Zülqədər eşitdiyi qadın səsindən 
ürpəndi. Elə bil dizinin tabı qırıldı. Oturacağa çökdü. 
Sırtıq bir səs həyasızlıqla deyirdi:  
— Dişləyəcəəəəm. Neyləyim, adam olammıram 
daaaa... Səni görəndəə... 
Sözlərin sonunu uzadan qadın guya yanındakına 
nazlanırdı.  Səsi də, sözü də o qədər eybəcər, bayağı 
təsir bağışlayırdı ki, ağbirçəyin lap hövsələsi daraldı. 
Yorğun ayaqlarına güc verib dik qalxdı. Arxa tərəfdə 
uşaq-zad yoxuydu. İki cavan əyləşmişdi.  
“Lənət sənə kor şeytan! İndikilər lap yollarını 
azıblar ey. A bala, eviniz-eşiyiniz yoxdu? Axşam 
olmayacax? Nə vurhavurdu gündüzün günorta çağı 
bu boyda millətin gözünün qabağında...” - deyə 
ürəyində deyinirdi ki,  cütlüyün söhbəti  yenə qula-
ğını deşdi: 
— Onu da belə dişləm-dişləm edirsəən? 
– O kimdir? 
– “Ərim” dediyin... 
— Qələt eləyir! Mən ona heç vaxt “ərim” demə-
mişəm, — deyə canfəşanlığa başlayan qadın özünə 
Qadûnlar vÿ kiøilÿr  
 
 117 
bəraət qazandırmağa tələsirdi. — Qələt eləyir... Mən 
ona “ərim” deməmişəm. Deməmişəm.  
Bu sözləri eşidən Zülqədərin başından duman 
qalxdı. Hiss etdi ki, yaylığının altında saçları qabardı. 
Ağbirçəyin tükləri biz-biz olmuşdu. “Bunlar heç ər-
arvad döyülmüşlər ki!.. Ona görə küçənin ortasında... 
Əstəğfürullah. Yoox. Belə olmaz. Bu cavanları internet 
korlayıb. Hayıf döyüldü sovetin dövrü. Kinonun açıq-
saçıq yerlərini kəsirdilər. Qoymurdular camaatın 
əxlaqı pozulsun. İndi azadlıqdı. Şükür, müstəqil 
olmuşuq. Dünya qabağa gedib. Televizordan qabax 
kompüteri açıb hər şeydən, hər yerdən xəbər tutursan. 
Amma açanda biliyini artır daa, niyə pis şeylərə 
baxırsan... Bala, biz azərbaycanlıyıq axı. Niyə axmaq-
axmaq şeylərə meyllənirsiz. Bəyəm müasirlik budu?” 
Qadın ərini söyüb-yamanladıqca yanındakının 
canına kərə yağı kimi yayılırdı. Rəqibini qaralayan 
təhqiramiz sözlər kişiyə necə  ləzzət elədisə, özgə 
arvadını qucaqlayıb marça-marçla öpməyə başladı. 
– Mən səni yeyəcəm. 
– Hi-hi-hi-hiii. 
Marçıltılar Zülqədərə söyüş kimi gəldi. Elə iyrəndi 
ki... Durub uzaqlaşmaq, başını götürüb qaçmaq 
istədi. Ona elə gəldi ki, azacıq ləngisə, şahidi olduğu 
çirkaba bulaşacaq, ləkələnəcək. Ancaq ağbirçəyin 
ayaqları yerə mıxlanmışdı. Boğazına tıxanmış qəhər 
onu boğurdu.  
* * * 
Zülqədər səksən bir illik ömrünü ağrı-acı içində 
yaşamışdı. Amma bir gün də olsa, namusuna-qey-
Mÿnzÿrÿ Sadûqova 
 
 118
rətinə toz qondurmamışdı. Heç xəyalında da ərinə 
xəyanət etməmişdi. Qadın başdan-başa sədaqət mü-
cəssəməsiydi, vəfa timsalıydı. El-oba nahaqdan ona 
gəlinbacı demirdi ki!.. Həyat onuncün bir nöqtədə 
donub qalmışdı: gəlinbacı olduğu nöqtədə.  
Tale Zülqədərin əlindən istəklilərini alsa da, gö-
zəlliyini oğurlaya bilməmişdi. İllərin açdığı izlər 
çöhrəsinə qəribə bir cazibədarlıq vermişdi. Ağbirçəyi 
görən mütləq ona zəndlə baxardı. Sanki çöhrəsindən 
yaşadığı ömrü oxuya biləcəkdi. Nəsibinə xoş gün 
yazılmasa da, Allahın kəramətindən ömür payı bol 
idi. Bəlkə də xoşbəxt yaşamalı olduğu illərin əvəzinə 
verilmişdi. Zülqədər də taleyin acığına yaşayır və 
sevdiklərini öz ömründə yaşadırdı.   
Həyatını bir sevgiyə qurban verən Zülqədər indi 
şahidi olduğu hadisədən dəhşətə gəlmişdi. Gördükləri 
onun əxlaq anlayışına tamam yad idi. Gəlinbacı için-
için ağlayırdı. Səsi çıxmırdı. Eləcə gözünün yaşı axırdı. 
Arada çiyinləri qalxıb-enirdi. Kövrəldiyini görən ol-
masın deyə, başını aşağı salıb yumruqlarını gicgahla-
rına söykəmişdi. Damcılar ayaqqabılarını, asfaltı na-
xışlayırdı. 
* * * 
Atası Bahadır kişi kərpickəsən idi. Çörəyini daş-
dan çıxarırdı. Böyük ailəsini dolandırmaq üçün 
gecəsini gündüzə qatıb çalışırdı. Uşaqların əli iş 
tutar-tutmaz atalarına kömək edirdilər. Zülqədər 
evin böyüyü idi, kərpic kəsməyi hamıdan tez 
öyrənmişdi. Əl birliyi ilə on iki nəfərlik ailənin 
ruzisini qazanırdılar. Anaları gündüz bağda-
Qadûnlar vÿ kiøilÿr  
 
 119 
bostanda işləyir, axşam uşaqların dərsinə fikir 
verirdi. — Biz oxuyammadıq,  barı siz oxuyun, bir 
yana çıxın, — deyirdi övladlarına.   
Zülqədər on səkkiz yaşına qədəm qoyanda sevda-
lanmışdı. Bakıda Politexnikdə oxuyan Nəriman onun 
ürəyinə yol tapmışdı. Oğlan institutu bitirən kimi evlə-
nəcəkdilər.  Qəlbində cücərən ilıq duyğular, ilk məhəb-
bətin həyəcanları gənc qızın ali təhsil nisgilini azal-
dırdı. O, Çəmənli kənd məktəbinin gözüydü. Ancaq 
valideynlərində imkan nə gəzirdi Bakıda uşaq oxut-
mağa... Taleyə boyun əyib evdə oturmuşdu. Hansı 
pulla gedəcəkdi Bakıya, harda qalacaqdı? Kənd ca-
maatı, müəllimləri heyfsilənirdilər. Ancaq əllərindən 
bir iş gəlmirdi. Bahadırla Lətifə daxilən əzab çəkir, 
qızın gözünün içinə dik baxammırdılar. Zülqədər 
vəziyyəti yumşaltmağa çalışırdı:  
— Ay ata, fikir eləmə. İşləyib evə əl tutacam. 
İnşallah, qardaşlarımı oxudarsan. 
Ata susur, ana söylənirdi:  
— Can bala. Qızın canında o qədər qeyrət var 
ki!.. Oxumaqçün ürəyi getsə də, özünü sındırmır. 
Bizi düşünür.  
Evdə hər dəfə oxumaq söhbəti təzələnəndə Baha-
dırın içində tufan qopurdu. Arvadının dediklərini 
tənə kimi qəbul edirdi. Əsəbləri gərilirdi.   
Kənd camaatı əmin olanda ki, Bahadır kişinin 
qızını oxutmaq fikri yoxdur, evə elçilər ayaq açmağa 
başladı. Sanki ata-ananın çiynindən dağ götürüldü. 
Ailənin bu durumunda ən yaxşı çıxış yolu tapılmışdı. 
Mÿnzÿrÿ Sadûqova 
 
 120
Zülqədər həm gözəliydi, həm qoçağıydı. Necə deyər-
lər, uçuq evin dirəyi idi. Belə gəlini kim istəməzdi?!  
Bir axşam süfrə yığışandan sonra Lətifə çəkinə-
çəkinə ərinə eşitdirmişdi ki, briqadir Fərruxgil bizə 
gəlmək istəyir. Bahadır da əlüstü soruşmuşdu ki, 
qızın rizası varmı? Lətifə başını aşağı salıb susmuşdu. 
Əri də bunu razılıq əlaməti bilib dərindən ah çəkmiş-
di. O, ataydı. Sevinirdi ki, qızın bəxti yaxşı yerdən 
açılıb. Amma Zülqədəri oxuda bilməməsi ürəyini 
göynədirdi. Bulud kimi tutulub-açılan Bahadır kişi 
qəlbində duyduğu sızıltının ardınca üç-dörd dəfə 
köksünü ötürüb yüngülləşmişdi. Sanki ciyərlərinə 
bolluca oksigen dolmuşdu. Onu içinə çəkib rahatlan-
mağa çalışırdı.  
— Ay kişi, ixtiyar sahibi sənsən! — deyə pıçıldayan 
Lətifə altındakı döşəkcəni kişiyə tərəf sürüşdürüb onu 
çiyni ilə dürtmələdi. — İstəmirsən, verməzsən. 
— Yox ay Lətifə, niyə vermirəm!? Oxudammadıq 
qızı, arzuları gözündə qaldı, odu məni üzən. Qız 
uşağı kəsikdi, — deyirlər. Kim bilir bəxti-taleyi necə 
olacax?.. Oxusa, əlinə savad-sənəd alsa, ürəyim rahat 
olardı. Ancaq Fərruxgil də tanınmış tayfadılar. Elə 
bilirəm o kişinin oğlu pis olmaz.  
O axşam uşaqlar hərəsi bir səmtə dağılışmışdı. 
Naxırın qabağına çıxan kim, toyuq-cücəni dama 
qatan kim. Balacalar fürsətdən istifadə edib məhəl-
ləyə  qaçmışdılar. Hay-küylə qaçdı-tutdu oynayır-
dılar. Zülqədər suyun başında qabları yuyurdu. Evin 
ikinci qızı Züleyxa da cəld dəsmallayıb təmiz qabları 
ləyənə yığırdı.  
* * * 
Qadûnlar vÿ kiøilÿr  
 
 121 
Bu axşam Filarmoniya bağında yaman qələbə-
likdi. Hava xoş, yer rahat. Şəhər əhli istirahət edirdi. 
Əcnəbilər həvəslə sərgiləri gəzirdilər. Milli Azərbay-
can süvenirləri yaman alınırdı. Ağacdan düzəldilmiş 
tar-qaval-kamança dəstinə baxan kim, Qız qalasının 
fiquruna aludə olan kim, milli geyimli gəlinciklərə 
maraq göstərən kim. Elə turist yox idi ki, göz önündə 
bişirilib, isti-isti satılan qutabdan yan keçə.  Azər-
baycan nemətlərini dadan üstündən də bir stəkan 
sərin ayran içib ləzzət alırdı. Sərbəst davranışa vərdiş 
etmiş əcnəbilər əllərində şəkərbura, paxlava, qoğal 
yeyə-yeyə bağdan keçib dənizkənarı bulvara üz 
tuturdular. Əlqərəz, Zülqədər gəlinbacı bu büsatı 
qoyub getmək istəmirdi. Adam arasında olmaq ona 
həmişə ləzzət edirdi. Bircə oturacağın o üzündəkilər 
qanını qaraldırdı. “Ər-arvad olmasalar da, taydırlar. 
İkisi də bir ağıldadı. Hardan peyda olur belələri? Kişi 
cəhənnəm, kişidir. Bəs sən, ay abırsız, evdə ərin ola-
ola bu nə pəstəhadı çıxarırsan? Qorxmursan bir tanı-
yan-bilən görəə?” 
Bu fikirlərlə beynini yoran Zülqədər ha çalışdı 
məsələni başqa səmtə yoza, yol tapa bilmədi. O, 
institut qurtarmasa da, çox savadlıydı. Ömrü boyu 
kitab əlindən yerə düşməmişdi. Dar düşüncəli deyil-
di. “Bəlkə yazığı zornan heyvanın birinə ərə veriblər, 
o üzdən kişiyə xəyanət edir? — deyə bağın ortasında 
sevişən ərli qadını anlamağa çalışırdı. — Özü də dedi 
ki, ona heç vaxt ərim deməmişəm.”  
Zülqədər köksünü ötürüb — keçmə bizim rayon 
adətlərindən, hələ də köhnə beyinlər var, — deyə fik-
Mÿnzÿrÿ Sadûqova 
 
 122
rində  qadının valideynlərini qınadı. — Bu zəmanədə 
də qızı zornan verərlər? Yəqin boşanacax. Yoxsa, ərdə 
ola-ola ona nə düşüb xalxın gədəsiynən bağda... 
Ağbirçəyin fikirlərinin təsdiqi kimi kolun dalın-
dan kompliment yağışı yağmağa başladı: 
— Qəbrimin üstündə başdaşım, sevgilim! — deyə 
kişi qadını oxşayırdı. — Həyatsan ey, həyat. Alaq otu 
kimi ürəyimə sarmaşıbsan. Bundan soora məndən 
başqasına baxsaaan... 
— Mən səndən ötəri ölürəm. Onu heç istəmə-
mişəm. Zəhləm gedir oğraşdan! Sən mənim həyatım-
san. Ay mənim qəbiristanlıqda yandaşım, qəbrimin 
üstündə başdaşım, sevgilim, - deyib nə etdisə, kişi 
yenə acıqlandı: 
— Dedim eşşək olma.  
— Hi- hi- hiii... Neyləyim, sənin yanında özümü 
saxlayammıram.  Hi- hi- hiii... Sənin eşşəyinəm daaa. 
İstəmirsən? 
Söhbətin ahəngi Zülqədəri açmasa da, “oğraş” 
sözünü tutdu. “Həə, yəqin əri gəzəyəndi. Bu da 
yandığından acıq çıxır. Amma heç yanındakı da 
əməli-salehə oxşamır. Ərli qadını yoldan çıxarır. 
Deyək ki, qız ərinə hirslənib, gözü ayağının altını 
görmür. Bəs sənə nə gəlib? Adını kişi qoyubsan, 
sabah biri sənin arvadınla hingildəşsə, xoşuna gələr? 
Əgər xoşlanırsansa, boşat ərindən, ədəb-ərkanla al! 
Niyə küçələrdə üzünün suyunu tökürsən? Nə də 
olsa, azərbaycanlı qızıdır axı...”  
Ağbirçəyin düşüncələri təbii ki, cavanlara təsir edə 
bilməzdi. Susub-sakitləşsələr durub yaxınlaşar, məslə-
Qadûnlar vÿ kiøilÿr  
 
 123 
hət verərdi... Hərçənd çəkinirdi də. “Nə bilmək olar, 
necə qarşılayacaqlar? Birdən artıq-əskik danışsalar, 
ağır söz desələr?..” Zülqədər bilmirdi ki, Bakı boyda 
meqapolisdə kimin nə ixtiyarı var, tanımadığı adamın 
işinə qarışa! Çox da ki ağbirçəksən?! Hərə özünə 
cavabdehdir. El qınağı rayon yerlərində bəlkə qalıb, 
paytaxtda isə çoxdan unudulub.  
O arada gələn görüşlərini vədləşən cavanlar 
ciddi söhbətə girişmişdilər. Zülqədər başa düşdü ki, 
onlar hardasa eyni yerdə işləyirlər, bura da işdən 
gəliblər. 
— Bundan soora hər axşam görüşürük. Gəlməyən 
kişi qızı döyül. Öncə mən, soora...  
— Nə “soora-soora” salıbsan? Dedim “yox” dəə. 
Yatmıram onnan.  
Ağbirçəyi xəcalət təri basdı: “Bu nə danışır, aaz? 
Lənət sənə kor şeytan. Mən də bayaqdan öyüd-
nəsihət vermək istəyirəm. Beləsi söz dinləyəər?” 
— Zəhləm gedir ondan. İt yerinə qoyub üzünə 
baxmıram. Bircə sənə, bircə sənnən... - deyə dili 
topuq vuran qadın həyasız hırıltılarla sözünün de-
yilməmiş hissəsini anladıb vədinə möhtəşəm bildiyi 
yekunu vurdu: 
— Ay mənim qəbiristanlıqda başdaşım, sevgilim! 
Ağbirçək mat qalmışdı: “Bunların nə tərifi tərifdir, 
nə də istəyi sevgi. Yaxşı ki, ətrafda ədəb-ərkanla oturub-
duran, şirin-şirin söhbət edən başqa cütlüklər də var. 
Yoxsa adama elə gələr ki, dünyanın axırı çatıb.”  
Zülqədər yenə xatirələrin əsarətinə düşdü. 
* * * 
Mÿnzÿrÿ Sadûqova 
 
 124
Axşamın qaranlığı ətəklərini sallayıb başı qarlı 
dağları gizlətdikdən sonra nazlana-nazlana Çəmən-
liyə doğru irəliləyirdi. Ala-toranda kəndin o başın-
dakı toyun çal-çağırı daha cazibədar ahəng alırdı. 
Subayların qəlbində arzular cücərirdi. Sevənlərin iç 
dünyası çalxanırdı. Uzaqdan gələn zurna-qavalın, 
şənliyin səsi birdən boğuldu. Vay-şivən kəndi başına 
götürdü. Toyda dava düşmüşdü. Qonşu kəndin 
cavanları Bakıdan gələnlərin oynadığı havanı tez-tez 
dəyişdirib özlərini meydana atırmışlar. Bu saymaz-
yanalıq Çəmənlinin dəliqanlılarına acıq gəlmişdi. 
— Ayə, bunların yekəxanalığına bax ki, gəmidə 
oturub gəmiçiynən dava eləyirlər, öz kəndimizdə 
bizə sataşırlar, — deyə onların “dərsini verməyə” 
girişmişdilər. 
Əslində toyda qıraq adam yoxuydu. Şəhərdən 
gələnlər yerli camaatın institutda oxuyan balala-
rıydı, qonşu kənddən gələnlər də qohum-əqrəbaydı. 
Ara qızışıb, məzhəb itmişdi. Zülqədərin istəklisi 
Nəriman da qonaqlardan birini bıçaqlamışdı. Əsgər-
likdən təzəcə qayıdan Mirmahmud yerindəcə keçin-
mişdi.  
Kənd yerində xəbər tez yayılır. İllah da, qara xə-
bər ola. Zülqədər dava xəbərini alan kimi toy evinə 
qaçdı. Nərimanı mağardaca həbs edib aparmışdılar. 
Görə bilmədi. El-oba oradaydı. Aləm bir-birinə dəy-
mişdi. Bahadır kişi də özünü yetirmişdi. Atasının 
gözünə görünməsin deyə, çəpərin dalına sinən Zül-
qədər bir qədər çömbəlmiş vəziyyətdə irəliləyəndən 
sonra durub evlərinə doğru yollandı.  
Qadûnlar vÿ kiøilÿr  
 
 125 
Heyi kəsilmiş Zülqədərə o axşam ata ocağının yolu 
çox uzaq gəldi. Elə bildi dünyanın o başınacan gedib, 
amma evlərinə çata bilmir. Artıq gecəydi. Torpaq qa-
ranlığı paltar kimi əyninə geyib bütün eyiblərini ört-
müşdü. Çala-çuxura düşüb çıxa-çıxa qaranlıq kənd 
yolunda bir kölgə ayaqlarını sürüyürdü. O axşam 
Mirmahmuda sancılan bıçaq əslində Zülqədərin bəx-
tini paralamışdı. Səadət yoluna daş qoymuşdu. Gö-
zünün ilk ovu, kəndin sayılıb-seçilən kişilərindən Fər-
ruxun oğlu Nəriman qatil olmuşdu. Zülqədər həmi-
şəki yerində durmuşdu, xoşbəxtlik duman kimi sıyrı-
lıb ətrafından çəkilirdi.  
 
...Məhkəmə çox uzanmadı. Ölən də məlum idi, öl-
dürən də. Şahidlər də bir toyun adamı. Nərimana on 
dörd il iş verdilər. Ölüm cəzasından qıl payı qurtardı. 
Dustaqlığını Bakıda, ciddi rejimli həbsxanalardan 
birində çəkəcəkdi. Türməyə girən Nəriman yol tapıb 
sevdiyinə sifarişini uçurmuşdu: “Zülqədər, səni 
sevirəm. Gözlə məni.” Qız da cavabı gecikdirmə-
mişdi: “Gözləyəcəm!” 
Evdə-eşikdə özünü tox tutan Zülqədər ürəyində 
nələr çəkdiyini kimsəyə hiss etdirmirdi. İşdən-
gücdən beşəlli yapışmışdı. Çəmənli kəndi rayon 
mərkəzinə bitişikdi. Qız gündüzlər rayona gedib 
kombinatda işləyir, axşamlar evdə tikmə tikir, gecələr 
kərpic kəsirdi. Səliqəsinə söz yox idi. Zülqədərin 
naxışladığı yataq ağları, süfrələr, dəsmallar əl-əl gə-
zirdi. Alıb cehizə qoşurdular. O, pul qazanıb ailənin 
Mÿnzÿrÿ Sadûqova 
 
 126
dolanışığına kömək etmək, həm də türmədəki sevgi-
lisinə azuqə apara bilmək üçün özünü fəda edirdi. 
Yorulub usanmaq bilmirdi. 
Toydakı faciədən sonra üstünə su səpilmiş kimi gə-
zən Lətifə də xəlvətcə sevinirdi ki, yəqin qızın könlü 
yoxuymuş. Mən yanılmışam. Yoxsa bir ağlardı, sara-
lıb-solardı... Ancaq evə gələn elçilər dalbadal rədd ca-
vabı aldıqca Lətifənin kürkünə birə düşürdü. Hərdən 
Bahadır kişi də darılırdı. Bir gün üstüörtülü dedi: 
— Ay qızım, bəsdi məni utandırdın. Evin qəhrini çək-
mək mənə düşər, sənə yox. Bizə bənd olma. Tay-tuşların 
hamısı köçüb. Sənin də vaxtındır. Şükür, qapımızı dö-
yən də çoxdur. Özünü həlak etmə. İstəyirsən qiyabi insti-
tuta gir. Biz ananla külfətimizi yola verərik.  
— Utandırmaq nə sözdür, ay ata? Mənim çax-çux 
eləməyimə baxma ey, evi dolandıran sənsən. Mən 
yalandan tozanaq edirəm.  
Ata-bala qucaqlaşdılar. Bahadır kişi qüvvətli qol-
larını qızının boynuna salıb onu özünə tərəf çəkdi, 
Zülqədərin başını sinəsinə sıxıb xeyli beləcə saxladı. 
İkisi də kövrəlmişdi. Lətifə yaylığının ucunu qaldırıb 
nəmlənmiş gözlərini silirdi.        
— Bu nə ayrı-seçkilikdi, ay qağa, heç məni belə 
əzizləmirsən? - deyə  Züleyxa araya girib atasıyla ba-
cısını ayırdı.  
Zarafat yerinə düşmüşdü. Bir az da keçsə, kişini 
hönkürtü tutacaqdı. O gündən sonra Bahadır kişi  bir 
daha bu söhbətə qayıtmadı. Sanki aralarında gizli ra-
zılaşma var idi. Övladlar böyüdükcə oxuyan oxudu, 
Qadûnlar vÿ kiøilÿr  
 
 127 
gəlin köçən köçdü, evlənən evləndi, nəvələr dünyaya 
gəldi. Amma Zülqədərə elçi düşənlər hamısı əliboş 
qayıtdı. Yavaş-yavaş pıçıltılar dolaşmağa başladı ki, 
qızın gözlədiyi var. Beləcə illər keçdi. Zülqədər düz on 
dörd il əhd-peymanına sədaqətini qorudu. Türməyə 
evdəkilərdən xəlvət gedib-gəlirdi. Böyüklərindən abır-
həya edirdi. İlk illər Bakıda yaşayan xalasını görmək 
bəhanəsilə çıxırdı kənddən. Bacısı Həvva Bakıya gəlin 
köçəndən sonra işi xeyli yüngülləşmişdi.   
Nəhayət, intizarın sonu yetdi. Dustaqlıqdan qayı-
dan Nəriman da əhdinə vəfalı çıxdı. El adətilə toy çal-
dırdı. Sədaqətli gözəl otuz beş yaşında gəlin köçdü. 
Əzablı günlərin, ayrılığın bitdiyini düşündü. Əsl müsi-
bətin astanasına qədəm qoyduğunu  ağlına gətirəm-
məzdi. Evləndilər. Amma sevgilərindən doymadılar. 
Altı ayın tamamında dul qaldı Zülqədər gəlinbacı. 
Ərini Mirmahmudun qardaşları öldürdülər. Qisasa 
qisas alındı. 
Nərimanın ölümündən üç ay sonra sevgilərinin 
yeganə meyvəsi dünyaya gəldi. On dörd ilin intiza-
rından sonra cəmi altı ayın gəlini olan Zülqədər 
saçının birini ağ, birini qara hörüb qızı Həmidəni 
böyütdü. On səkkiz yaşına çatanda gəlin köçürtdü.  
— Şükür bu günü də gördüm, ay Nəriman. Kaş, 
sən də sağ olaydın. Qızının toyunu görəydin. Nəvələ-
rimizə babalıq edəydin. Allah qismət eləsin, birinci 
uşaq oğlan olsun... sənin adını qoyacam, - deyə gəlin-
bacı ürəyində dərdləşir, yaşantılarını bölüşərək həyat-
dan nakam köçmüş ərinə təsəlli verirdi.  
Mÿnzÿrÿ Sadûqova 
 
 128
Tale bu sevinci də ona çox gördü. Zülqədər 
qızının toyundan bircə il sonra ciyərparasını əbədi 
itirdi. Adicə soyuqdəyməyə yenilən Həmidə üzünü 
görmədiyi atası Nərimanın yanına tələsmişdi. Hüzr 
yerində iynə atsan yerə düşməzdi.  
— Balam, bu boyda müsibət olmaz. Bunlar qarğışa 
keçiblər. Torpağı xəbər aparmasın, hamısı Nərimanın 
cəzasıdı arvad-uşağı çəkir. 
— Niyə elə deyirsən, ay Zivər, Nəriman da cavan-
cavan getmədimi? Yazıx, dustaxlığını da çəkmişdi. 
Ömrü türmələrdə çürüdü. Axırı da belə.  
— Sənə asan gəlməsin, Rəfiqə! Gülü burnunda ölən 
Mirmahmudu o vaxt anası qız bəyənməyə göndərif-
miş bizim kəndə. Toydan igidinin cənazəsi qayıtdı 
üstünə. Ciyəri dağlanan arvad əllərini göyə açıf 
qarğıyıfmış ki, balama qıyanı görüm artmasın, törə-
məsin, toxumu Yer üzündən kəsilsin!  
Zivər qarı əlini dizinə çırpıb sağa-sola boylandı. 
Mənalı-mənalı tay-tuşlarına baxdı. Elə bil dediyinə 
qahmar çıxan axtarırdı. Səs çıxmadığını görüncə sö-
zünü tamamladı: 
— Bilirsən də, özləri də ağır seyid tayfasıdılar. 
Nəfsləri ağırdı... 
Yerində yırğalanan Rəfiqə deyilənləri başıyla 
təsdiqlədi: 
— Orası elədi. Adamda höysələ yaxşı seydi. Zeyni-
gilin toyunda bir hovur əl saxlasaydılar... Bizim dəli-
qannılar coşanda gözləri ayaxlarının altını görmür. 
Bir oyun havasına iki cavan qurban getdi. İndi də 
Qadûnlar vÿ kiøilÿr  
 
 129 
Nərimanın gəlin qızını apardı qarğış... Yoxsa, soyux-
dəymədən adam ölər? Top kimi gəliniydi rəhmətlik.   
Zivər qarının qarğış söhbəti kənd arvadlarının ağ-
lına batmışdı. Yasa  pıçıldaşma düşdü: 
— Mirmahmudun anası Nərimanı qarğıyıfdısa, bu 
yazıx Zülqədərin nə günahı?  Gəlin oluf gəlinlərə qo-
şulammadı. Ana oluf övlad bəhrəsi yeyəmmədi. Eləcə 
zillət çəkdi. 
– Ay qız, onun taleyini ad qoyan yazıf. Zül-
qədər, yəni zülümnü qədər. Heç kimdə taxsır yoxdu. 
Amma halal olsun  anasının südü, atasının çörəyi. Bir 
gün yolunu azmadı. Namusnan-qeyrətnən oturuf 
balasını yekəltdi. Axırı da belə... Hayıfff! 
— Vallah, Nərimanın anası axır nəfəsinə qədər 
gəlinbacının başına and içirdi, — bunu da söhbətə qo-
şulan qonşulardan biri söylədi. — Deyirdi, Zülqədər 
oğlumun çırağını sönməyə qoymadı, yurdunu abad 
eləyib, Allah da onun bircə balasını min budaq eləsin, 
çəkdiyi əziyyətlər yadından çıxsın.  
...Beləcə, taleyin üz döndərdiyi Zülqədər sevginin 
ancaq ağrısını yaşadı. Sevdiyinə sədaqəti, isməti onu 
elin gəlinbacısına çevirdi. Nərimanın ölümündən illər 
keçdi, Zülqədər yaşlanıb nənələrə tay oldu. Ancaq hamı 
onu yenə də “gəlinbacı” çağırırdı, öz adı yaddan 
çıxmışdı.  
* * * 
Sərin may axşamında köhnə dərdlərini yada salan 
Zülqədəri istilik basdı. Elə bil ürəyinə od düşdü. 
“Altmış ildir yanıram, ay Nəriman. Ölüb gedibsən, 
Mÿnzÿrÿ Sadûqova 
 
 130
ancax hələ də yandırırsan. Sən türməyə düşdün, mən 
də azad dustax oldum. On dörd il atam öyündə otur-
dum gözlədim. İçin-için yandım. Gəncliyim kül oldu 
getdi. Gəldin, yanımda durmadın. Ərə getməyimnən 
dul qalmağım bir oldu. Qırx altı ildi sənsizliyimə 
yanıram. Axırı da balam əlimdən getdi... Bu dərd o 
birilərə bənzəmədi, Nəriman. Odsuz-ocaqsız, gecə-
gündüz alovlandırır məni. Heç olmasa Həmidəylə 
təsəlli tapırdım. Ax, Nəriman. Məni yarı yolda... yox ey, 
yolun başındaca tək qoydun. O toyda höysələni bassan, 
bir az gec oynasan, ya heç oynamasan noolacaxdı ki?! 
Sən o axşam dəliqannılıx eləməsəydin, dinc dursaydın, 
heç bilirsən biz necə xoşbaxt olacaxdıx!.. Cavan-cavan 
girdin qara torpağın altına, qızını da çəkdin yanına. 
Məni niyə aparmadın?” 
O an sanki filarmoniya bağındakı ağaclar da Zül-
qədərin sevgisinə, sədaqətinə  təzimə başladılar. Qadın 
fikrində həyat dastanını vərəqlədikcə ağaclar gah başını 
yırğalayaraq Zülqədərin nağıla bənzər əhvalatına təəc-
cüblənir, gah təəssüflənərək qol-budağını sağa-sola 
yelləyir, gah da məhəbbətinin və sədaqətinin böyük-
lüyü qarşısında diz çökərək yarpaqlarını onun ta ayaq-
larının altınacan döşəyirdilər. Yarpaqlar yanaqlarını 
Zülqədər gəlinbacının tuflilərinə sürtməklə onu sığalla-
mağa çalışır, yaralarına məlhəm olmaq istəyirdilər. 
Ürəyində keçmişi ilə söhbətə girişmiş ağbirçəksə bu 
incəliyi duyacaq halda deyildi.   
“...Bil ki, səni sevdiyimə bir gün peşman olmadım. 
Başqa kişiyə meyl salmağı ağlıma gətirmədim. Bir na-
Qadûnlar vÿ kiøilÿr  
 
 131 
məhrəmə gözümün ucuynan baxmadım. Ancaq 
səndən sonra eltilər üstümə yaman ayaq aldılar. Neçə 
ki qayınanamla Fərrux babam sağıydı, mənə havadar 
dururdular, qahmar çıxırdılar. Rəhmətliklərdən sonra... 
Həmidənin ölümü lap əl-qollarını açdı. Sizinkilər ha-
mısı evli-eşikli gözlərini dikiblər o daxmaya. Nərima-
nın vərəsəsi yoxdu, ev bizə çatmalıdı,  — deyirlər. 
Başıma gətirmədikləri oyun qalmayıb, günümü qara 
əskiyə düyüblər. “Bəsdirin” deyən yoxdu heç birinə... 
Hər zülmə qatlaşdım. Ər ocağından çıxmadım. Əlimin 
zəhmətiynən qazandığım çörəyi yedim, Nəriman. 
Şükür Yaradanın məsləhətinə, bu yaşımadək məni kim-
səyə möhtac qoymayıb. Heç qoymasın da.”  
 
O anda səslənən musiqili zəng Zülqədəri xəyaldan 
ayırdı. Yad kişiylə sarmaş-dolaş oturmuş qadın mo-
bilini açan kimi bərkdən — caaan, mama qurban, can!! 
Ölərəm elə səndən ötrü! — deyə elə bağırdı ki, ətraf-
dakılar səksəndilər. Qadının “mama” deməsi Zülqədəri 
təbdən çıxartdı: “Booy, köpəkqızının uşağı da varmış!.. 
Kül sənin başına. Allah, göydən daş yağdır. Adımızı 
batırırlar.”  
Daha yerində otura bilmədi. Hərlənib düz onların 
qənşərində dayandı. Cavanların iyirmi altı-iyirmi 
səkkiz yaşı ancaq olardı. Geyim-kecimləri əslən əyalət-
dən olduqlarını nişan verirdi. Ürəyində onları qınayan 
ağbirçək “şəhərə gələn kimi nə tez yolunuzu azıbsız?” — 
dedi. Dərhal əlavə etdi: “Hərçənd indi dövran dəyişib, 
kənddə də cızığından çıxanlar var. Amma siz lap ağ 
elədiz...”  
Mÿnzÿrÿ Sadûqova 
 
 132
Zülqədər onlara baxıb-baxıb aralandı. Başa düşdü 
ki, gördüklərinin səbəbi nə sevgidir, nə də çarəsizlik. 
Səbəb —  nəyin bahasına olur-olsun dünyadan kam 
almaq istəyidir. Ağbirçək bütün varlığıyla ikrah hissi 
duydu ucuz hisslərin bayağı təzahürünü  həyatın zöv-
qü sayanlara. 
Qadının telefon danışığı davam edirdi: 
— Gəlirəm, oğlum, yoldayam. Tıxacda qalmışam. 
Sənə nə alım, mənim balam? Mamasının ürəyi, 
həyatım! Həə, acıbsaan? Təranə hardadır, niyə sənə 
yemək vermir bibin? De, yumurta bişirsin. Yoxduu? 
Bəs nənən hayandadı? O niyə səni yedizdirməyib? 
Səhərdən acsaan? Caaan! Ölərəm elə. Ağlama oğlum, 
birtəhər döz. İndi mama gəlir. Nə istəsən alacam sənə. 
Həə. Bir az döz gəlirəm, avtobusdayam. Bir saata-
zada evə çataram. Maması qurban balasınaa! Nənənə 
de, atan işdən gələnədək yeməyə bir şey hazırlasın. 
Mən çörək alıb gətirəcəm. Di yaxşı, oğlum, gəlirəm. 
 Mobilini qapadan kimi qadın lap möhkəm  sığındı 
kişinin qucağına. Heç evə tələsənə oxşamırdı. Uşağının 
ac qalması onun halına təfavüt eləməmişdi. Qadın öz 
kefindəydi.    
  
Zülqədər bilmədi uşağın halına yansın, yoxsa öz 
taleyinə. Tale onunla oynayırdı. İndi də bu hadisəni 
qabağına çıxartmışdı: yaşadığı həyata kökündən zidd 
olan  cılız eşq macərasını. Hər kəlməsindən iyrəndiyi 
nalayiq cavanları ona ürcah etməklə nə demək istə-
yirdi tale? Yarımadığı sevginin yolunda ömrünü puç 
Qadûnlar vÿ kiøilÿr  
 
 133 
etməsinə gülürdü? Cavanlığını əldən verməsinə 
istehza edirdi? “Məgər, indikilər ailə quranda ta saf 
məhəbbət, sədaqət, vəfa axtarmırlar? Milli dəyərlə-
rimiz qiymətdən düşüb? Ola bilməz! Rayonda hamı 
mənim başıma and içir.” Sonuncu fikir beynindən 
keçən kimi duyduğu iftixardan qeyri-ixtiyari dikəldi 
ağbirçək, qamətini şax tutdu.  
 
Qaranlıq asta-asta gündüzün gözəlliyinə pərdə 
çəkirdi. Filarmoniya bağı yenə adamla dopdoluydu. 
Hər tərəfdə həyat qaynayırdı. Fikir ağbirçəyi elə al-
mışdı ki, işıq selində sayrışan Bakı gecələrinin əsra-
rəngizliyini duya bilmirdi. Ta gözünə heç nə görün-
mürdü. Fikrindəkilərin yükünü çəkə-çəkə metroya 
doğru yol aldı. Başını yırğalaya-yırğalaya qalmışdı: 
“Bakının təkcə görkəmi dəyişməyib. İnsanları da 
fərqlidir. Yadlaşıblar. Özümüzə oxşamırlar.”  
                                    
sentyabr-oktyabr 2012 
Mÿnzÿrÿ Sadûqova 
 
 134
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Qadûnlar vÿ kiøilÿr  
 
 135 
 
 
 
 
 
SIFIR NÖQTƏSİNDƏ 
 
işi ac idi. Yemək axtarırdı. Stolun üstündə 
dişə dəyən heç nə yoxuydu. Soyuducunu 
açdı. — Lənətə gələsən! Sənin dolu günün oldu ki... — 
deyə  söylənməyə  başladı, — hədər o vaxt bunu 
daşıyıb gətirdim.  
Kişi soyuducunu zibillikdən tapıb gətirmişdi. İndi 
onun qarasına deyinirdi. Əslində “Zil Moskva”nın heç 
bir günahı yoxuydu.  Əlini cibinə saldı. İyirmicə qəpiyi 
qalmışdı. O da avtobus pulu. Məyusluğu artdı: “Sabah 
açılsa, qarnımızı doyuzdurardıq. Yəqin qızlar nəsə 
gətirərlər.” “Qızlar” deyəndə kişi şöbə yoldaşlarını nə-
zərdə tuturdu. Mədəni, insaflı xanımlar idilər. Evdə 
bişirdiklərindən işə gətirir, onu da hər gün qonaq edir-
dilər. Durumunu bildiklərindən “toxam” deməyinə 
əhəmiyyət verən olmurdu. Mütləq yedizdirirdilər — 
kimisi perajki verirdi, kimisi isti yeməyə qonaq edirdi, 
kimisi də şirniyyatlı pürrəngi çaya.  
Kişinin həyatı həyat deyildi. O, səfil günündə 
yaşayırdı. Bütün günü ona-buna dissertasiya yazsa 
da, heç vaxt cibində pulu olmurdu. Əlinə pul gələn 
gün keçmiş Arvadı əzrayıl kimi kəsdirirdi başının 
K 
Mÿnzÿrÿ Sadûqova 
 
 136
üstünü. Elə bil tükünü yandırırdılar. Maaş günləri 
məlum, əvvəlcədən bəlliydi. Qəribəsi bu idi ki, 
ayrıldıqları on il ərzində kənar qazanclarından bircəsi 
də Arvaddan yan keçməmişdi. Qadın dərhal xəbər 
tutur və axırıncı qəpiyinədək əlindən alırdı. Kişi də 
guya uşaqlarının xətrinə dinmirdi. Və bu minvalla 
həyatın dibinə, sıfır nöqtəsinə yuvarlanmaqda davam 
edirdi. Əslində arvaddan qorxurdu.   
Yemək tapmayacağını görüncə iştahasını küsdür-
məkçün çaydanı qaynatdı. Qənd də qurtarmışdı. 
Həyətə boylandı. “Əşi bu qonşular da toyuq kimi 
axşamdan tara çıxırlar. Zalım uşağı, noolub bəyəm?” 
Kişini hirs dalğası bürüdü. Hamı evinə çəkilmişdi, belə 
məqamlarda dadına çatan uşaqlar da gözə dəymirdilər. 
Nəsə istəməyə imkan yoxuydu. Qazın yanında qalıb 
qurumuş birdəfəlik çay paketini  isti suya saldı. Bir 
qurtum içən kimi dadsız su ürəyini bulandırdı. 
Hirsindən stəkanı yerə çırpdı. “Yox, belə olmaz. Bu 
dəqiqə gedirəm onlara. Deyərəm ki, təsadüfən burdan 
keçirdim, gəldim görəm necəsiniz...”  
Ayaqqabısını geyinirdi ki, gözü saata sataşdı. Gecə 
saat on ikiyə qalırdı. “Mən gedib çatınca birə işləyəcək. 
Bu vaxt qardaşı evdə olar, arvad-uşağı da yataqda. 
Yaxşı çıxmaz.” Kişi kor-peşman soyunmağa başladı. 
Yorğun və çarəsiz özünü yatağa atdı. Yataq da ki nə 
yataq. Bazardakı otuz kiloluq meyvə yeşiklərindən 
düzəltmişdi çarpayısını. Dostları da hansısa məhəl-
lədən çölə atılmış mebel döşəyi tapıb gətirmişdilər. 
Qadûnlar vÿ kiøilÿr  
 
 137 
Yıpranmış döşəyin yırtıqlarından çıxan məftillərin 
başını əyib içəri salmışdılar ki, bədənini deşməsin. Ka-
sıbın olanından bir köhnə balıncı, bir də nimdaş adyalı 
vardı. Onu da başına çəkəndə ayaqları açıqda qalırdı, 
ayağını örtəndə kürəyi üşüyürdü. Kişi anlayammırdı 
ki, bu günə düşməyinin günahı kimdədir. Artıq belə 
yaşamağa vərdiş etmişdi. Səfaləti adiləşmişdi. Dost-
tanış arasında özünə  bəraət qazandırmaqçün deyirdi 
ki, tək yaşamağın özü bir mədəniyyətdir! 
  
Bu axşam yuxu onun yeganə xilaskarı ola bilərdi. 
Amma əsəb və aclıq əzabını qat-qat artırırdı. Gö-
zünü yuman kimi qarlar içində yıxıla-dura irəlilə-
məyə çalışan uşaq durdu gözünün qabağında. Kim-
səsiz dağlar arasında məktəbin yolunu azmış on-on 
bir yaşlı oğlan qorxudan ağlayırdı və həmin səs 
Kişinin beynini deşirdi. Diksinib ayıldı. Deyəsən, 
huşlanmışdı. Amma səs o qədər yaxından gəlirdi ki, 
bir anlıq bütün bunların indi baş verdiyini zənn 
etdi. Tez yataqda dirsəkləndi. Ətrafda səssizlik 
hökm sürürdü. Başını balınca qoyan kimi yenidən 
fəryad səsi qulaqlarını  deşməyə başladı.  
Kişi dağlar qoynunda doğulmuşdu. Kəndlərində 
ancaq ibtidai məktəb var idi. Dördüncü sinifdən 
sonra oxumaqçün qonşu kəndə gedərdilər. Yol 
uzaqdı. Yayı-qışı, qarı-yağışı varıydı. Həmin o qarlı-
çovğunlu qış günündə Kişini donmaqdan canındakı 
qorxu hissi xilas etmişdi. Qorxudan o qədər çaba-
Mÿnzÿrÿ Sadûqova 
 
 138
lamışdı ki, axırı insan yaşayan bir məskənə çatdır-
mışdı özünü. Atası dağətəyi kəndlərdən birində 
kolxoz sədriydi. Elə orda da yatıb-qalxar, zirvədəki 
evlərinə arabir gələrdi. Oğlunun itdiyini eşidəndə at 
belinə sıçrayıb dağları qarış-qarış axtarmışdı. Tapıl-
dığını biləndə qurban kəsmişdi. Amma bu hadisə 
ailələrinin həyatında taleyüklü qərara səbəb ol-
muşdu: onu internata vermişdilər, evdəki bacı-qar-
daşlarını isə dördüncüdən sonra oxutmamışdılar.  
Acından qıvrıldığı indiki məqamda o hadisənin 
yadına düşməsi Kişini lap özündən çıxardı. Durub 
çölə çıxdı, bir az həyətdə var-gəl elədi. Baxdı olmur. 
Pencəyini götürüb küçəyə atıldı. Heç qapını da 
bağlamadı. Oğurlanası nəyi vardı ki evində?.. Əlini-
qolunu ata-ata, ucadan deyinə-deyinə gedirdi. Adəti 
üzrə yenə hökuməti söyüb-yamanlayırdı. Bəxti gətir-
məzliyini hökumətin, yeni quruluşun, müstəqillik 
istəyənlərin ayağına yazırdı. Dünyada özündən 
savayı hamını müqəssir bilirdi. Bu an onu görən olsa 
qorxardı, normal adama bənzəmirdi. Bir də ayıldı ki, 
o biri evinin qabağındadı. Kişi xaricdən, diplomatik 
fəaliyyətdən qayıdanda hökumət ona dördotaqlı 
mənzil vermişdi. Yaxşı da pulu vardı əlində. Evi 
gözəl təmir etdirmişdi. Tavanda güzgülər, bahalı me-
bellər... İndi yuxu kimi gəlirdi o həyatı. Arvadı çox 
gözüaçıq olduğundan tələbə vaxtı Kişinin atasının al-
dığı həyət evini də əllərində saxlamışdılar. Boşananda 
o köhnə ev Kişinin karına gəlmişdi. Başını soxmağa 
Qadûnlar vÿ kiøilÿr  
 
 139 
dörd divarı olmuşdu. Arvad nə küy-kələk eləmişdisə, 
məhkəmə uşaqları da, dördotaqlı o gözəl mənzili də 
qadına kəsmişdi. Üstəlik aliment verirdi. Qalan 
maaşını da nağd olaraq alırdılar əlindən.  
Gecənin sazağı ac adamı yaman üşüdər. O da so-
yuqdan titrəyə-titrəyə yeddinci mərtəbədəki evə tərəf  
bərkdən-bərkdən söylənirdi:  
— Sabah bizimkiləri yığıb gedəcəm elçiliyə. Bun-
dan sonra gününü görəcəm. Bəsdi daha. Evlənirəm! 
Allah vurmuşdu səni. İt qızı it.  
Səsindən özü səksəndi: “Görəsən eşitmədi ki?.. 
Yaxşı ki qonşular yatıb.” 
Bu binada hamı onu hörmətli-izzətli alim, nəhəng 
Sovetlər İttifaqının diplomatı kimi tanıyırdı. Uşaqları 
burda böyüyürdü. Ən azından onların anasıydı bu 
“it qızı”. Tez ordan uzaqlaşdı.  
Bütün yolu evlənmək məsələsi beynində dolandı-
durdu. Bu gecə keçmişi yaxasından əl çəkmirdi. Kişi 
əzabdan qovrulurdu. Evlənmək istədiyi Müəllimə 
Xanım gəldi gözünün qabağına. Hər dəfə onlardan 
qayıdanda  kefi durulardı. Göyün yeddinci qatına 
qalxardı daxilən. Qırıq-salxaq maşınında evinə dönən 
Kişi yol boyu gülər, özünə mədhnamələr deyərdi. 
Müasir dəbli, səliqəli evdə gördüyü insani münasibət 
gözəl duyğular aşılayardı ona. Bir tərəfdən də  yediyi 
ləzzətli təamlar, toxluq hissi əhvalını lap yüksəldərdi. 
Nə yazıq ki, axır vaxtlar “it qızı it” ucbatından bu 
duyğulardan məhrum olmuşdu.  
Mÿnzÿrÿ Sadûqova 
 
 140
O ayrılandan sonra bir neçə dəfə evlənməyə cəhd 
etmişdi. Hamısında da köhnə Arvad qabağına sipər 
çəkmişdi. Hətta bir dəfə hücum edib Kişinin görüşdüyü 
Həkim Xanımı döymüşdü. Həyət evindəki qonşu-
lardan kimsə o qadına xəbər daşıyırdı. Kişinin hər 
addımı Arvadın ovcundaydı. Özü sərbəst gəzib-
dolaşsa da, boşandığı ərin cilovunu əlində möhkəm 
saxlayırdı:  
— Sənin övladların var, onları düşün. Mən sənə üç 
oğul saxlayacam, sən gedib q...lərlə kefə baxacaqsaan?! 
Hardansa bir uşaq da peyda olmuşdu o qadının 
evində. “Atılmış uşaqdır, səhər dərsə gedəndə 
oğulların blokdan tapıb gətiriblər. İndi əl çəkmirlər 
ki, ana, qalsın bacımız olsun”, - deyə həmin uşağı da 
bu Kişinin adına sənədləşdirmişdi. Qonum-qonşu 
deyirdi ki, nə tapılması.., özü doğub. Amma Kişi 
şübhələndiyini heç büruzə vermirdi. Daha doğrusu, o 
şübhəni balalarına qıymırdı. 
 
Kişi mənəvi müvazinətini itirmişdi. Gecənin bu 
vaxtında yerlə göy arasında qalan çəkisiz məxluq 
kimiydi. İndi də beynindəki kinoçarx axırıncı dəfə 
Müəlliməgildən qayıtmağını əks etdirən lenti 
canlandırırdı:  
...İlıq qış axşamında əhvalı göylərə pərvazlanmış 
halda evinə dönürdü. Uşaqları yaşayan binanın 
qabağından keçərkən qəfildən “it qızı it”in əməlləri 
durdu gözünün qabağında. Qanı necə qaraldısa, bir 
Qadûnlar vÿ kiøilÿr  
 
 141 
anda əhvalı alt-üst oldu: “Lənətə gələsən, qadın! Bir 
axşam rahatlıq verməzsən.” Hirsli-hirsli maşının 
sürətini artırdı. Burdan tez uzaqlaşmaq istədi. Sanki 
məsafə hər şeyi unutdurmağa qadir idi. Amma Kişi 
nə qədər tələssə də, özündən qaça bilmirdi. Ağrı onun 
içindəydi. Tapdanmış mənliyi ruhunu göynədirdi. 
Belə məqamlarda vücudunu təslim etdiyi içkiyə 
pənah gətirdi. İşdə vurduqları arağın dibində bir az 
qalmışdı. Ehtiyat üçün onu götürmüşdü. Maşını sü-
rə-sürə şüşəni daxıldan çıxarıb başına çəkdi. Araq da 
yaddaşını korşaltmadı. 
  
Qarmaqarışıq düşüncələrlə küçələri veyllənən Kişi 
bir də baxdı “xarabası”ndadı. Bu ev, bu yataq ona 
yaxşı heç nə təlqin etmirdi. Edə də bilməzdi. Yerinə 
uzanınca Müəllimə Xanımı evə gətirdiyi günü xatır-
ladı. O görməsin deyə, yataq otağı adlandırdığı xara-
balığın lampasını çıxartmışdı. Yarıqaranlıq otaqda 
çarpayı yerinə düzülmüş yeşikləri sezməsə də, dərhal 
hər şeyi anlamışdı qız. Kişinin zal kimi qələmə 
verdiyi darısqal otağa və mətbəx dediyi yamangünlü 
aynabəndə baxandan sonra bircə sual vermişdi: 
— Səncə, mən bu evdə yaşaya bilərəm? Qardaşım 
razılaşar? 
O zaman hələ Müəllimə Xanım bilmirdi ki, evlən-
mək barədə gedən söhbətlər boşboğazlıqdan başqa 
bir şey deyil. Kişi isə bilirdi. Bilirdi və bilə-bilə də 
susurdu. Həm özünü, həm də qızın ailəsini  aldat-
Mÿnzÿrÿ Sadûqova 
 
 142
maqda davam edirdi.  Bir-iki dəfə kənddən anasıyla 
bacısı da gəlmişdilər qızgilə tanışlığa. Onu evlən-
dirməkdən ötrü əldən-ayaqdan gedirdilər.  
— Sən dünyanı gəzib-görmüş diplomat, elmlər 
doktoru, professor olsan da, biz o dağın kəlləsində 
səndən yaxşı yaşayırıq.  Ayıbdır, özünə hörmət qoy. 
Adam kimi yaşa! — demişdi bacısı. 
Dostları hey danlayırdılar ki, nəyi gözləyirsən, su-
baylığın daşını at, bu qızla evlən. Kişi bilmirdi onu 
çox istədiklərinə görə təkid edirlər, yoxsa öz canlarını 
qurtarmaq üçün. Çünki ərki çatanların qapısını lap 
yağır eləmişdi. Günaşırı dostlardan birinin evində 
axşamlayırdı. Söhbətcil, dünyagörmüş adam oldu-
ğundan  ilk illər həvəslə qarşılanırdı. Zaman keçdikcə 
hərdən bir bəhanəylə gəlsə də hamı bilirdi ki, əsas 
dərdi yeyib-içməkdir. Ondan elə bezmişdilər ki, 
xanımlar artıq üzə durur, çıxıb getməyincə süfrə 
açmırdılar.  
Kişinin dərdini heç kəs yerli-yataqlı bilmirdi. Hər-
dən keflənəndə həqiqətin bir parçasını açıb danışırdı. 
Ayılandan sonra kimin yadında nə qalırdı, onu bircə 
Allah bilir. Heç kəsə deyəmmirdi ki, köhnə Arvadı 
onun pasportunu alıb gizlədib. Hərdən institutdan 
xaricə konfransa göndərmək istəyəndə — mən 
vaxtında çox gəzmişəm, görməyənlər getsin, — deyə 
lovğalanaraq imtina edirdi. Həqiqəti yeddi qıfıl 
altında saxlayırdı. O, tanınmış şərqşünas idi. Bakıdan 
başlanan şanlı-şöhrətli tələbəlik həyatına SSRİ-nin 
Qadûnlar vÿ kiøilÿr  
 
 143 
paytaxtında möhtəşəm bir əlvida demişdi. Moskva 
Dövlət  Universitetini qırmızı diplomla bitirən kimi 
sovet hökumətinin ərəb ölkələrindəki səfirliklərindən 
birinə göndərilmişdi. Elə o ərəfədə evlənmişdi. Sən 
demə, universitetin bufetində işləyən qadın fakül-
tənin fəxri sayılan, adı dillərdə gəzən tələbəyə çox 
mehribanlıq göstərirmiş. Körpəlikdən ailə şəfqətindən 
məhrum olmuş oğlan da bundan yaman xoşlanırmış. 
Bir də gözünü açıb ki, evlidir...  
 Həyatının danılmaz faktları yada düşdükcə Ki-
şini lap od götürürdü. Kimsə Müəlliməni onun 
maşınında görüb köhnə arvadına xəbər vermişdi. 
Ultimatum gecikməmişdi: 
— Mənim balalarımın boğazından kəsib aldığın 
maşında küçə arvadlarını gəzdirəmməzsən!.. - deyə 
kəm biçmişdi qadın ona, hədə-qorxu gəlmişdi.  
Kişi Arvadının kəramətinə bələdiydi, Həkim Xa-
nımla birgəliyinin aqibətini hələ unutmamışdı. Növ-
bəti rüsvayçılıq istəmirdi. Təhdidin sabahısından eti-
barən  Müəlliməni işdən gətirəndə qəsdən yolda üç-
dörd dəfə qəza şəraiti yaratmağa başladı. Maşının ta-
mam yararsız hala düşdüyünü isbatlamaqçün do-
daqaltı mırtıldanır, düşüb kapotu açır, guya nəyisə 
düzəltməyə çalışırdı. Roldan-rola girdikcə qızın 
gözündə lap kiçildiyini vecinə almırdı... Yaddaşının 
ən dərin qatından püskürüb üzə çıxan bu hadisə 
Kişini özündən iyrəndirdi: “Sənə nə olsa, yeridir! 
Axmaq...”   
Mÿnzÿrÿ Sadûqova 
 
 144
Müəllimə məsələsinə görə hücuma keçən Arvadı 
Kişini doyunca söyüb-yamanlayandan sonra onun 
zəif damarına bir gül axıtmışdı:  
— Sən nə təhər professorsan ki, oğlun instituta 
piyada gedib-gəlir?.. 
Və yenə hər şey qadının hesabladığı kimi 
olmuşdu. Robot kimi “it qızı it”in layihələndirdiyi 
növbəti proqramı yerinə yetirmişdi. Yaxın günlərin 
birində oğlunu çağırıb açarları təhvil vermişdi. Ar-
vadı isə sürücülük vəsiqəsi alıb özü keçmişdi sükan 
arxasına. Maşını da verəndən sonra Kişi bu dünyada 
lat-lüt qalmışdı. Bulunduğu sıfır nöqtəsində də duruş 
gətirəmmirdi. Bir ömürlük qazancından əlində qalan 
heç nəydi. Maşınsız qapı-qapı gəzmək də alınmırdı. 
Hamıdan təcrid olunmuşdu. Yavaş-yavaş insan 
olduğunu unudurdu. Özünə heç fikir vermirdi. Ay-
larla çimmirdi. Paltarları ləkəli, ütüsüz. O yaxın-
laşanda bəzi xanımlar büruzə vermədən burunlarını 
tutub uzaqlaşmağa çalışırdılar. Kişi özünü o yerə 
qoymasa da, hər şeyi anlayırdı.  
  
...Səhər yuxudan qalxanda beyni uğuldayırdı. Bir 
az araq olsa, özünü tarazlayardı. Durub işə getdi. 
Bütün günü sustalmış vəziyyətdəydi. Gecəki qəra-
rını dilinə yox, ağlına gətirməyə belə cəsarət etmirdi. 
Elə bil vücudunu döyüb-döyüb bir çuvala salmış-
dılar. Paltarlarının içində yırğalanırdı. Axşam tərəd-
düd içində Müəllimə Xanımgilə tərəf istiqamət gö-
Qadûnlar vÿ kiøilÿr  
 
 145 
türdü: “Gedim, getməyim??” Daha orda da üzünə 
xoş baxan yoxuydu. Nəzakət xatirinə qapıdan qov-
murdular. Qızın qardaşı demişdi ki, ya evlənin, ya 
da bu əlaqəyə son verin. Qız da bezmişdi. Görüşən-
də sevinmirdi. Əvvəlki parıltı yoxuydu gözlərində.  
Qərarsız qalan Kişi yarıyoldan “xarabası”na 
döndü.  Yenə soyuq və boş ev. Yenə narahat yataq, 
cavabsız suallar. Şanlı-şöhrətli başlanğıc və sezmədən 
yuvarlandığı uçurum... Həyatın dibində bərqərar 
olan Kişi hələ ki, düşüncəsində iki qadın arasında 
çabalayırdı. Evlənmək istədiyi qızın yanında olanda 
özünə inamı qayıdırdı. Özünü kişi, insan, ziyalı hiss 
edirdi. Şəxsiyyətinə hörmət yaranırdı ürəyində. Elə ki 
uşaqlarının anasıyla qarşılaşdı, dönüb olurdu şəxsiy-
yətsiz məxluq. Bu qadın onu əski parçası kimi, hə-
şərat kimi tapdalayıb əzirdi. Diplomatlığı onun ya-
nında keçmirdi. Əmrə müntəzir vəziyyətdə hər sö-
zünə boyun əyirdi. Niyə, nədən?? Səbəbini bilmirdi.  
 
Kişi yalquzaq kimi yalnız yaşayırdı. Amma bəlası 
yalnızlığında deyildi ki. Həyatda qazandığı ad-sana 
da, hazırda süründüyü sıfır nöqtəsinə də öz ağlı, öz 
xasiyyəti sayəsində gəlib çatmışdı. İndi özündə güc 
tapıb sıfır nöqtəsindən qalxmalıydı... Ya da ...burdan 
aşağıda qorxunc gələcək dayanırdı. 
                                       
    1 yanvar 2012,   
Şəki şəhəri 
Mÿnzÿrÿ Sadûqova 
 
 146
 
 
 
 
 
 
 
 
 
 
 
Qadûnlar vÿ kiøilÿr  
 
 147 
 
 
 
 
 
QAFQAZLILAR KURORTDA 
 
xoşbəxt idi. Xoşbəxtlik kişinin çöhrəsini elə 
işıqlandırmışdı ki, üz-gözü bərq vururdu. 
Üç sarışının əhatəsində oturan qafqazlı balası astadan 
zümzümə edir, içindən gələn melodiyanın ahənginə 
uyğun başını ahəstə yırğalayırdı. Rahat-rahat otur-
muşdu. Halından məmnun idi.  
Gündəlik həyatında adətən iş dalınca tələsər, ciddi 
və sakit görkəmiylə diqqət çəkməzdi. İndi bambaş-
qaydı. Sanki içindən yeni bir adam çıxıb əvvəlkini 
kənara itələmişdi. Gözəllərin cilvəsi Samirə həyatının 
ən ləzzətli anlarını yaşadırdı.  
— Mən bu yağmurun altında oynamaq istəyirəm, — 
deyə Birinci Sarışın şıltaqlığa davam edirdi. — Qalxın, 
nə oturmusuz?  Getdik... 
Çağırış hamısının ürəyindən oldu. Dərhal açıq 
havadakı restoranın yağış tutmayan rəqs meydan-
çasına atıldılar. Şənlik, gülüş, qəhqəhə səsi leysanın 
şırıltısına qarışdı. İri yağış damcıları meşədəki qoca-
man ağacların yarpaqlarına dəydikcə “tap-tap-tap” 
səsləri rəqsə ritm tuturdu. Üzlər gülür, gözlər süzü-
lürdü. Arada şimşək çaxdıqca rəqs edənlərə elə gə-
lirdi ki, göy qübbəsi də şaqqanaq çəkib gülür. Göylər 
 O, 
Mÿnzÿrÿ Sadûqova 
 
 148
də gözəllərə gülümsəyir və sevincindən tez-tez do-
dağı qaçır. Meşəni çimizdirən leysan da göyün sevinc 
göz yaşlarıdır. 
Dildən pərgar olan Əsas Sarışın özündən çox ra-
zıydı. Gözəlliyə qalsa o, Birinci Sarışının əlinə su 
tökməyə yaramazdı. Amma bu dəsgah onun 
şərəfinə qurulmuşdu. Kişi də onun erkəyi idi. Ona 
görə Əsas Sarışın özünü külli-ixtiyar sahibi kimi 
aparırdı. Tez-tez ofisiantı çağırıb yeni sifarişlər 
verirdi. Ətrafdakılara qaş-göz edir, yan masa-
lardakı erkəklərə müştəri gözüylə baxmağı da 
unutmurdu. Hərdən diqqət çəkmək üçün qəribə 
jestlər nümayiş etdirir, qısa replikalar verirdi. De-
yəsən, o lap Allahın bəlasıydı.   
Bütün bunları dinməzcə seyr edən Üçüncü Sarışın 
yaşca onlardan böyük görünürdü. Əyləncənin yaşa 
dəxli yoxdur. İş burasındaydı ki, onun hərəkətləri də  
ölçülü-biçiliydi. Deyəsən, fələyin qismətindən nəsi-
binə düşən zövqü almaqla kifayətlənirdi. Cavan sarı-
şınlar nədənsə bu qadına xüsusi hörmətlə yanaşır-
dılar. Aralarında rəqabət hissi olmadığı aydın görü-
nürdü.     
Qafqazlı balası sonalar gölünə düşmüşdü. İllərlə 
qəlbində gizlədiyi istəkləri, içinə yığdığı arzuları real-
laşırdı. Həmişə dostları kurort macəralarından danı-
şanda onun da ürəyindən keçmişdi bu səadəti 
dadmaq. Qismət bu günə imiş. Axır ki iş-güc, arvad-
uşaq, qohum-əqrəba qayğısından göz açıb özünə vaxt 
ayırmışdı. Samir kama çatmışdı.  
Qadûnlar vÿ kiøilÿr  
 
 149 
Badələrin çaqqıltısı onları elə şirnikdirirdi ki, 
içkidən doymaq bilmirdilər. Yoldan ötən həmyerliləri 
Samiri görüb ayaq saxladılar. 
— Əəə, bir buna baax! Nə özünü vurub gözəllərin 
arasına... 
— Danışanda bir az ehtiyatlı ol, Mikayıl, o yaşlı 
xanım bacısıdır. Onu o sıraya qatma.  
— Bacısıdısa, üçdən biri əskik olsun daa, noolajax? 
Sən bunun canına-cürəpəsinə bax, yanında hərlədiyi 
canlara bax.  Canandılar ey... — Pəhləvan cüssəli 
Mikayıl bir anlıq boy-buxunundan utandı. Özünü 
əfəl sandı. — Əəə, məni bölsən iki Samir çıxar. Di gəl 
ki, yanımda canan nə gəzir... 
— Ayə, əlindən almıyıflar ha... Sən də bir-ikisini 
yanla. Yoxsa buranın nəyi oldu kurort? Elə bil azad 
xəstəsən, axşamatan o həkim sənin, bu həkim 
mənim... Doxdur qapılarında gəzirsən. — Asəf əl-qo-
lunu hərləyib mətləb üstə gəldi: — Prosedurlara nobat 
gözləməkdən canımız çıxdı. Əsas müalicəni almasaq, 
qalan hamısı havayı şeydi! Elə Bakıda da doxdura 
gedə bilərdik. 
Dostlar əllərini əllərinə çırpıb xeyli gülüşdülər. 
Onların nəşəli gülüşü meşənin sükutunu diksindirdi. 
Onsuz da kurort yeri çox gözəldi, füsunkar təbiəti 
vardı. Allah-Təala yaradanda bu yerlərdən səxavətini 
əsirgəməmişdi. İndi də yağışda yuyunmuş meşə 
adama lap gəl-gəl deyirdi. Daş döşənmiş cığırlarla 
tənbəl-tənbəl irəliləyən qafqazlı dostlar sağa-sola 
baxınıb “quş” axtarmağa başladılar. Gəzə-gəzə gəlib 
Mÿnzÿrÿ Sadûqova 
 
 150
ikinci restorana çatdılar. Bura da dolub-daşırdı. Elə 
bil hər yeri qafqazlılar zəbt eləmişdilər. Asəf əlini 
yellədə-yellədə coşdu: 
— Ayə, Azərbaycan bura köçüb, xavarımız yoxdu. 
Vallah bizim millət yaxşı yaşayır. Ziyalısı, vəzifəlisi, 
qarpız satanı, kartof becərəni,.. hamısı burdadı. Kənd-
də kimi dindirsən sızıldayır ki, sabaha çörək pulum 
yoxdu. Bəs, bu pulları hardan tapıb xərcləyirlər?  
— Ağ eləmə. Sən, mən nətəhəri gəlmişiksə, onlar da 
elə. Arvad-uşağın boğazından, əynindən kəsif yığ-
dıxları pulnan... Üstünü də borcnan düzəldif gəliflər 
ki, şəfa tapsınlar, — deyə Mikayıl dostunu məzəmmət 
etdi. — Varlılar indi Karlovı Varıya, Bali adalarına, 
ekzotik diyarlara gedir dincəlməyə. Kasıb-kusub da 
buralara gəlir. Onu da çox görürsən millətə? 
— Yaxşı-yaxşı. Bir söz demədik. Səndən yaxşı 
advokat olardı. Bax gör, harda yer tapırıx...   
 Dostlar küncdə boşalan masaya əyləşdilər. On 
dörd-on beş yaşlarında bir qız yaxınlaşıb sifarişi aldı. 
— Görürsən, bunların da çörək dərdi var. Yoxsa 
bu yaşda, bu gözəllikdə qızını kim göndərər ofisiant 
işləməyə?  
Mikayılın kefi pozulmuşdu. Asəf dostunu başa 
düşürdü. Onun da evdə bu boyda qızı olduğundan 
bərk təsirlənmişdi.  
— Canını çox sıxma, ayə. Kurort yerlərində qayda 
belədi. Mövsüm başlayan kimi uşaqdan-böyüyə hamı 
işləyir. Turistlər bunların əsas gəlir mənbəyidi. Yay 
tətilində müəllimlər də   ekskursiyalarda bələdçilik edir.    
Qadûnlar vÿ kiøilÿr  
 
 151 
Dostuna buraların qayda-qanunundan danışan 
Asəf pivəsini içə-içə siqaretini tüstülədirdi ki, birdən 
gözü tələbəlik dostu Namiqə sataşdı. Neçə illərdir 
bir-birindən xəbər-ətər tuta bilmirdilər. Çox mehri-
ban görüşdülər. Namiqgilin masası qələbəlik idi, 
Asəflə Mikayıl qoşulduqdan sonra lap səs-küylü 
oldu. Ağız deyəni qulaq eşitmirdi. Nədənsə, bu 
masada tək bircə qadın varıydı. Onun da kimliyi 
kimsəyə bəlli deyildi. Sevgiyə susamış kişilər tanışlıq 
yaratmaqçün  çırpınırdılar. Musiqi səslənən kimi, 
rəqs vaxtı danışıb-anlaşmaq niyyətilə hərəsi bir 
yandan dəvət edirdi qadını. Təzə qonaqlarının şə-
rəfinə badə qaldıran Namiqin tostu məclisə su ələdi: 
— Yanımda əyləşən bu gözəl xanım da mənim 
ikinci arvadımdı. Evdəki də bilir, uşaqlarım da. Mən 
öz səadətimi bu xanımda tapmışam. Bir ömür bəra-
bər yol gedəcəyik.  
Bayaqdan büzüşüb oturan, qafqazlıların acgöz 
baxışlarına yem olan, pərtliyini büruzə verməməyə 
çalışan gənc qadın sanki bu sözlərdən sonra böyüdü, 
qanadlandı, məclisə sığmaz oldu. Ondakı dəyişikliyi 
Namiq də sezdi, amma üstünü vurmadı. Qadın 
yerində dirçəlib ayağını ayağının üstünə aşırdı. Başını 
dik tutaraq masadakı erkəklərə oturuşu-duruşuyla 
meydan oxumağa başladı: “Gördünüz, mən kiməm?! 
Siz məni nə yerinə qoymuşdunuz? Hansı ampluada 
qəbul etmişdiniz? İkinci də olsam, mən bu kişinin 
arvadıyam! Siz düşündüyünüzdən deyiləm.”  
 
Masadakı erkəklərin hamısı sustalmışdı. Qızaran 
kim, utanan kim... Qadına girişmək fikrinə düşən 
Mÿnzÿrÿ Sadûqova 
 
 152
Asəfi də tər basdı: “Nə yaxşı, tələsmədim. Biabır ola-
caqdım Namiqin yanında. Bu heç kişilikdən deyildi. 
Kişi kişinin qadınına göz dikməz!” Məclis bitməmiş 
Asəfgil sabahkı müalicələrə hazırlığı bəhanə edib 
masadan qalxdılar. Əhvalları korlanmışdı.  
— Adamda bəxt yaxşı şeydi, Mikayıl. Bizimki yatıb 
hələ. Az qalmışdı xəta törədəm. Yaxşı ki, Namiq 
vaxtında dilləndi. 
— Gördüün, yan tərəfdəkilər də bizimkilərdi. Ar-
vadından qorxan köpəkoğlu ailəsiynən oturduğunu 
bildirməkçün dəqiqə başı — elə deyilmi, arvadcan? — 
bağırırdı. Guya kimin nəyinə lazımdı sənin burda 
kimlə oturduğun?.. Fasonbaz oğlu, fasonbaz. 
Əzrayılın yanında olmayaydı, görəydim sənin ailənə 
sədaqətini... 
— Qorxmursan, arvadlara “əzrayıl” deyirsən? 
Birdən evdəkinin qulağına çatar haa... — Asəf dostunu 
cırnatmağa çalışdı. Sonra ciddi görkəm alıb — hamını 
bir tutma, ayə, — dedi. Elə bizimlə oturan Natiqə fikir 
verdiin? Bir dəfə durub oynamadı. Nə qədər dürt-
mələdilər tərpənmədi ki, mən namuslu ailə başçısıyam. 
Əvvəl elə bildim zarafat eləyir, sonra gördüm yoox, 
ciddidi. Özü də yaraşıqlı, cavan oğlandı. Hansı “quş” 
ona “yox” deyər? 
 
Dostlar söhbətdən, zarafatdan yola körpü sala-sala 
diskotekaya üz tutdular. Yenə ümidləri ora qalmışdı. 
Al-əlvan işıqların cütlüklərə göz vurduğu diskotekada 
musiqinin gurultusundan qulaq tutulurdu. Ritmik 
havalara atılıb-düşənlərin ayaq tappıltısı səsin şiddətini 
Qadûnlar vÿ kiøilÿr  
 
 153 
lap artırırdı. Salonun ortasındakı dairəvi çökəkdə əsl 
kalorivermə yarışı gedirdi. 
— Mikayıl, əsl sənin yerindi. Gedənəcən hər axşam 
gəlib burda oynasan, xeyli arıqlayarsan. Bədənin açılar. 
Əməlli-başlı idmandı. 
Salonda ətir qoxusu tər iyinə qarışmışdı. Ortada 
gözəl rəqsiylə baxanları valeh edən də vardı, həvəsini 
öldürməkçün bədənini yırğalayan da. Tərləyənlər 
arada kənara çəkilib sərinləyir, yenidən meydançaya 
qayıdırdılar. Tərəfdaşı olmayanlar qıraqda durub 
qismətini gözləyirdi. O anda gördülər ki, Yasər dörd 
qadını qamarlayıb qapıya doğru aparır. Mikayıl 
dözmədi:  
— Əəə, bu görməmiş oğlu görməmiş dördünü birdən 
hara götürür?  
— Sən bilməzsən. Dördünü aparmağına baxma. Bir 
azdan əliboş qalacaq. Onun dədəsindən qalma bir 
şakəri var. 
– Nə şakərdi elə? 
– At alanda dişinə baxarlar haa... 
– Hə. 
— Bu da arvad tapanda yaşına baxır. Aparıb o 
tərəfdə min bəhanəylə yaşlarını öyrənəcək. Otuzdan 
aşağı olmayanları  başından edəcək.  
— Bu dəlidi-nədi? Xalxın arvadının yaşını neynir? 
Evlənmir haa. Bir-iki dəfəlik yaxınlığa yaş nə lazımdı? 
— Neyləməli, o da belə xəstədi...  
O arada bir dəstə qız dingildəyə-dingildəyə diskote-
kaya girdi. Təzə gələn “quşları bişirməyə” girişən 
dostlar Yasəri unutdular. Rəqs ehtirasıyla yanan qızlar 
dəvəti göydə qapdılar. Asəflə Mikayıl asanlıqla murada 
Mÿnzÿrÿ Sadûqova 
 
 154
yetdilər. Damarlarında qanı qaynayan sarışın gözəllər 
dağ vüqarlı qafqazlıların  qolları arasında şam kimi 
əriyərək onları təbdən çıxarırdılar...  
 
Samirgilin qonaqlığı bitmək bilmirdi. Yaman uzun 
sürdü. Əyləncə hamısının ürəyindəndi. Amma 
ətrafdan əl-ayaq çəkilirdi. Masadan durmağın vax-
tıydı. Qarnı tutduqca yeyib-içməyə çalışan Əsas 
Sarışının acgözlüyünü Samir də sezmişdi. Ancaq 
vecinə almırdı. Bu axşam xərc-xəracat gözünə görün-
mürdü. Ürəyində deyirdi ki, bu gün yaman yoru-
lacaq, istədiyi qədər yeyib-içsin, gecə yarısı “acam” 
deyib zəhləmi tökməsin. Səxavət kisəsini açan Samir 
ömründə ilk dəfəydi ki, özünü əzizləmək fikrinə 
düşmüşdü. Bu kurort mövsümündə indiyədək 
ürəyində qalmış bütün istəklərini yerinə yetirəcəkdi. 
Özü öz qarşısında öhdəlik qoymuşdu elə bil. 
— Burdan qalxan kimi diskotekaya gedək. Mən bu 
əhval-ruhiyyə ilə dörd divar arasına girib nəşəmi 
pozmaq istəmirəm, - deyə Birinci Sarışın yenə 
şıltaqlığını nümayiş etdirdi. Masanın erkəyi şıltağa 
dəstək verdi: 
— Lap yaxşı olar. Diskoteka bağlanana qədər rəqs 
edərik.  
Bu, səbəbkarı açmadı. O, kişini Birinci Sarışına qıs-
qanırdı.  
— Mən üşüyürəm. Oynadıq daa. Evə gedək, - deyib 
qəmzə atan Əsas Sarışın dərhal kişini qucaqlayıb ona 
sığınmaqla həlledici qərarı vermiş oldu.  
— Elə isə meşənin içilə gedək. Daha romantik olsun.  
Qadûnlar vÿ kiøilÿr  
 
 155 
Samir zövqdən-əyləncədən doymaq bilmirdi. Əlinə 
fürsət düşmüşkən, türklər demiş, dadını çıxarmaq istə-
yirdi.  
– Ooo! Cavan oğlan, siz həm də romantika istə-
yirsiz?! 
Şıltağın eyhamı hamıya çatdı. Ancaq Üçüncü 
Sarışın — gözəllik hamıya ləzzət edir — atmacasıyla 
eyhamın hədəfini dəyişdi. Görünür, o, açıq-saçıq 
söhbətlərdən abır-həya edirdi. Dərhal da sağollaşdı:  
— Tanya otaqda təkdir. Mən gedim. Siz gəzişin.  
Samir qızlarla meşə yoluna yenicə qədəm qoy-
muşdu ki, həmyerlilərinə rast gəldi. Çal saçlı, 
bəstəboy kişilər yeznə-qayın idilər. Vəzifəcə Bakıda 
mühüm postları tuturdular. Mədət müəllimin ar-
vadı çoxdan rəhmətə getmişdi. Eldən-gündən abır-
həya edib evlənməmişdi. Ailə içinə təzə arvad gətir-
mək onların kitabında yox idi. Qənbər müəlliminsə 
arvadı illər xəstəsiydi. Oğul evləndirib, qız köçü-
rəndən sonra arvad boşamağı özünə sığışdırma-
mışdı. Neçə illərdi ki, bu iki qohum ümidini kurorta 
bağlamışdı. İl uzunu kurort həsrətilə alışıb-yanar-
dılar. Yayın cırcıraması başlayan kimi yola düşər-
dilər. İstirahət də ki nə istirahət!.. Hər il eyni möv-
sümdə gəldiklərindən burda daimi tanışları, rəfi-
qələri vardı. Amma yenə də “təzə quş” görəndə 
nəfslərini saxlaya bilmirdilər. İndi də elə oldu. Sa-
mirgillə hal-əhval tutub, yerli-yataqlı tanış oldular 
cavan sarışınlarla. Eləmədilər tənbəllik, hətta birlik-
də oturub məclis qurmağı da təklif etdilər.  
Mÿnzÿrÿ Sadûqova 
 
 156
— Samir, qadan alım, bu nə vaxtın “otboy”udu? 
İndidən evə girib neyləyəcəksiz? Gedək bir çay içək, 
sonrasına baxarıq. Xanımlar istəsə, yemək də 
yeyərik. 
—  Sağ olun, ay Mədət müəllim. Bu dəqiqə elə yeyib-
içməkdən gəlirik. Qızlar yorulub. Əyinləri də nazikdi.  
— Noolacax, gedək siz tərəfə, isti jaketdən-koftadan 
bir şey götürsünlər, gələk oturaq.  
— Başqa vaxt oturarıq, Mədət müəllim. Hələ buralar-
dayıq, - deyib onlardan sovuşan Samir başının dəstəsilə 
beş addım aralanmamışdı ki, biznesmen həmyerliləri 
qabağını kəsdi. Belə gözəl axşamın sonunda onlara 
ürcah olması Samirçün taleyin istehzasıydı. Çünki 
Nazimlə Qərib sözün əsl mənasında yonulmamış kötük 
idilər. Hardansa əllərinə pul keçirib Bakıda dükan aç-
mışdılar deyə, göylə gedirdilər. Sanırdılar ki, pulları 
varsa hər şeyə icazəlidirlər, hara addım atsalar yaşıl işıq 
yanacaq. Mərifət-qanacaqdan kasad olan Nazimgil 
kurorta kef eləmək iştahasıyla gəlmişdilər. Amma 
umduqlarından yeyə bilmirdilər. Dilini bilmədiyi qür-
bət ölkədə sualını, istəyini üzünə geyinib ünsiyyət 
qurmağa cəhd edən turistlərdən idi ikisi də. Mimika-
dan, him-cimdən, əl-qol hərəkətlərindən bir şey çıxma-
dığını görəndə yapışmışdılar Samirin yaxasından:  
— Sən dil bilirsən. Bizə də “quş” tap. Onları başa sal 
ki, nə qədər istəsələr pulumuz var. 
İndi də yanındakı qızları görüb qıcıqlanmışdılar. 
Samiri sorğu-suala çəkirdilər ki, bəs bizə verdiyin söz nə 
oldu... 
Qadûnlar vÿ kiøilÿr  
 
 157 
— Kurorta təzə gələndə mən də elə bilirdim ki, bu mil-
lətin bütün qadınları gəzəyəndi. Ancaq tanış olduqca 
baxdım yoox, ərli qadınlar qətiyyən yaxın buraxmır 
adamı. Camaat bura dincəlməyə, müalicə olunmağa, ilin 
yorğunluğunu canından çıxartmağa gəlir. Hamı “siz 
deyən”dən deyil. Gəzmək, əylənmək istəyən özü işarət 
verir. Bir az dözün. Yaxşı olacaq.  
Samir ha çalışdı, Nazimlə Qəribi yola gətirəmmədi. 
Köntöy cavanlar az qalırdı desinlər: “Sən çəkil kənara, 
biz davam edərik”. Mübahisə etməyin mənası yoxuydu. 
Onsuz da başa düşməyəcəkdilər. Samir müdrikliyini işə 
salıb onları sakitləşdirdi:  
— İki-üç günə mən gedirəm, onda tapşıracam qızlara 
siznən görüşsünlər.  
Söz oğlanların ağlına batdı. Axır ki, əl çəkdilər.  
 
Leysan ara vermişdi. Havada oksigen bolluğu ya-
ranmışdı. İl uzunu təmiz havaya həsrət qalanlar kurort 
boyunca gəzişib bu nemətdən bəhrələnirdilər. Meşənin 
qaranlığında dolaşanları seçmək olmurdu. Amma asfalt 
yollarda, daş döşənmiş cığırlarda yanan rəngli işıqlar 
mehriban cütlükləri ifşa edirdi. Onların arasında qızı 
yerində gənclərə sarmaşanlar da vardı, tay-tuşu ilə şirin 
söhbət edənlər də. Qafqazlılarla oturub-duranlar yaxşı 
bilirdilər ki, onların kurort macəraları bir-birinə bən-
zəyir. Çünki hər il eyni ssenarilər təkrarlanırdı.  
 
avqust — sentyabr  2012,  
“Bakı-Roma” təyyarəsi — Bakı  
Mÿnzÿrÿ Sadûqova 
 
 158
 
 
 
 
 
 
Qadûnlar vÿ kiøilÿr  
 
 159 
 
 
 
 
 
AZADLIQ QOXUSU... və QORXUSU 
 
ədinə hirslə yer belləyir, stressini atmağa 
çalışırdı. Hər dəfəsində elə güclü təpik 
vururdu ki, bel torpağın lap dərin qatlarına işləyirdi. 
Qadın torpağın altını üstünə çevirirdi. Sonra da 
əlindəki beli çəpəki tutaraq bərkimiş torpaqları 
döyəcləyir, kəsəkləri qırıb min parça edir, əzişdirə 
bildikcə əzişdirirdi. Yer belləndikcə torpağın alt 
qatlarından buxarlanıb qalxan qoxu ciyərlərinə dolur, 
Mədinənin sinəsini genişləndirirdi. Təzəcə göyərmiş 
otların başı kəsildikcə yayılan ətir ömrünə daha bir 
yazın gəldiyini müjdələyirdi. “Yaz da gəldi, bu kişi 
hələ gəlib çıxmadı. Hamının əri apardığını satdı-
sovdu, gəldi oturdu arvad-uşağının yanında. Bizim-
kinin malı guya hələ durur. Görüm sənin yalanın 
batsın. Kişiliyin çatırsa düzünü de. De ki, hələ əlimdə 
pul var, gözəlçələr başıma dolanır, qazandığımı xərc-
ləyib qurtaranda gələcəm.”  
Əlindəki beli torpağa sancıb gözlərini yumdu. 
Dərindən nəfəs alıb açıq havadan gələn ətirləri içinə 
çəkdi. Köksünü qabardıb nəfəsini saxladı. Ruhunu 
təzələyən bu gözəl havanı buraxmağa heyfi gəlirdi. 
“Qoy içimi gəzib-dolaşsın, min fransız ətrinə dəyər 
bu qoxu.”  Mədinə fransız ətirlərinin pərəstişkarıydı. 
M 
Mÿnzÿrÿ Sadûqova 
 
 160
Əli də bunu bildiyindən alverdən hər gələndə arva-
dına iki-üç şüşə bahalı ətir alıb gətirməklə altı-yeddi 
aylıq yoxluğunun umu-küsüsünü aradan qaldırırdı. 
İndi, ərinin yoxluğunda ləzzət aldığı torpaq qoxusu 
bir anlıq ona azadlığın qoxusu kimi gəldi. Azadlıq 
qoxusunun ağlına gətirdiyi düşüncələr Mədinəni 
necə silkələdisə, qadın azadlıqdan qorxdu... Tez dır-
mığı götürüb qazdığı torpağı dırmıqlamağa başladı. 
Kərdi düzəldib göyərti əkəcəkdi. Hər il əkirdi. Balaca 
bostanında becərdiyi lobya, badımcan, bibər, göy-
göyərti yay uzunu əlindən tuturdu. Məhsul bol olan-
da qışa tədarük etməyinə də yetirdi. Torpaqla əlləş-
mək uşaqlıqdan onun ən sevimli hobbisiydi.  
— Yorulmayasan, ay qonşu. Yenə şirin cana qəsd 
eləyirsən. Əlidən hələ xəbər yoxduu? 
— Yox.  
— Necə yəni yox? Yay qapını kəsib. Xurma 
satanlar indidən ağacları behləyib. Camaat təzə reysə 
hazırlaşır. Səninki hələ ordadır?   
Hirsindən partlayan Mədinə bir istədi desin ki, 
hamı sənin qızların kimi bəxtəvər deyil, il uzunu 
evinin başıpapaqlısını yanında saxlaya bilə. Nə 
düşündüsə  dinmədi. Çəpərin yanında ayaq saxlayan 
Nabat gəlinin söhbətə girişmədiyini görüb yoluna 
davam etdi. O, Çinarlıda yeganə qadın idi ki, nə 
ərini, nə oğullarını, nə də kürəkənlərini çörək dalınca 
uzaq ellərə getməyə qoymamışdı. — Ac qulağım, dinc 
qulağım — deyib, kasıbçılığın hər üzünə dözmüşdü. 
Dərs deyən vaxtlar şagirdlərinə də öyüd-nəsihət 
edərmiş ki, pul qazanan oğul evinin içində qazanar.    
Qadûnlar vÿ kiøilÿr  
 
 161 
Nabata məhəl qoymasa da, dedikləri Mədinəni 
qıcıqlandırmışdı. Torpaq ətrindən aldığı azadlıq qo-
xusu bircə anın içində qeybə çəkilmişdi. Bayaqdan 
genişlənən sinəsi indi durmadan daralırdı. Elə bil 
məngənəyə qoyub sıxırdılar. Dırmığı çəpərə söykəyib 
hovuzun başına keçdi. Əl-üzünü, boynunu, sinəsini 
və qollarını soyuq suyla isladıb ağacın altında otur-
du. Yarpaqlar tərpəndikcə meh üzünə toxunur, islaq 
qollarının ağrısını alırdı. İndi hiss etdi ki, yorulub. 
Zərblə təpik vurmaqdan ayaqları da zoqquldayırdı. 
“Qış uzunu yeyib-yatmaqdan xamlamışam. Yaxşı ki, 
bu torpaq var. Formada qalmağıma kömək edir. 
Yoxsa oturaq iş axırıma çıxardı. Camaat elə bilir 
kabinetdə işləyənlər halva yeyir, day demirlər  kom-
püterin qabağında canımız çıxır.” 
Dəmir qapının səsi həyətin sükutunu pozdu. “Nə 
yaman cırıldayır, gərək yağlayam. Əlidən mənə haray 
yoxdu.”  
 — Sabahın xeyir, Medina, gördüün?  
— Nəyi?  
— Nəyi yox, Əjdərçiki. Doktor bəy yenə gəlib. Qız 
da qapıda qarovul çəkir.  
— Fira bəsdi.  
— Nə bəsdi? Yenə Fira günahkar oldu? Camaat 
sübhün gözü açılmamış...  
— Belə lap yaxşı eləyir! - deyə Füruzənin dalınca  
həyətə girən Sərvinaz dilləndi. Ər köpəkoğlu illərlə 
evinə baş çəkməyəndə bilmirdi axırı belə olacaq? 
Xərclik göndərməklə iş bitir bəyəm?       
Mÿnzÿrÿ Sadûqova 
 
 162
Mədinə qeyri-iradi qonşu həyətə boylandı. Çiçək 
əllərini dalında çarpazlayıb qapıya söykənmişdi. 
Sanki kiminsə zorla evə girəcəyindən ehtiyat edirdi. 
Uşağa ürəyi yandı.  
— Yazıq körpə, yenə qapı dalında qalıb.  
— Neyləsin, anasını qoruyur daa. Əcəb ağıllı qız-
dır, sözəbaxan. Ərəbzəngi kimi kəsib qapını.  Bizim-
kilər olsa başımızda turp əkərlər, - deyə Füruzə bərk-
dən güldü. Bu səhər onun kefi kök idi. Qonşuda baş 
verənlər də lap könlünü açmışdı.  
— Bəsdi qonşunun halına yanasan, — Sərvinaz 
“halına yanasan”ı gülməli ədayla deyib Füruzəyə göz 
vurdu, — dur çay dəmlə. Mədinəni bostan yorub. Gün 
günorta yerinə qalxmamış açıq havada özümüzə məclis 
quraq. Oxayyy! Sabahın sərini, çiçəkləmiş ağacların ətri, 
biçilmiş otun qoxusu... Bəh-bəh-bəh! Mədinənin həyət-
bacası cənnətdi, cənnət. Hələ ki uşaqlar da yatır, rahat-
rahat ürəyimizi boşaldarıq.   
Sərvinaz Çinarlı icra hakimiyyətində humanitar 
işlərə baxırdı. Qəsəbədə elə ailə yox idi ki, ona işi 
düşməsin. Bu səbəbdən hamının cikinə də bələd idi, 
bikinə də. Özü də sözübütöv, mərd qadın idi. Ha-
mıya əl tuturdu. Cavanlıqda komsomoldan keçmişdi 
raykoma. O vaxtdan çox yellər əsmişdi, çox dəyir-
manların suyu qurumuşdu, icra başçılarının biri 
gedib-biri gəlmişdi... Sərvinaza dəyən-toxunan olma-
mışdı. Camaatla yaxşı dil tapırdı. Həlimliyi də vardı, 
hökmü də. Amiranəlik ona yaman yaraşırdı. Sözü-
nün qabağında söz deyilməsini xoşlamırdı. Bunu 
bilən Füruzə zarafatından qalmadı:  
Qadûnlar vÿ kiøilÿr  
 
 163 
— Baş üstə, Sərvinaz xanım, məktəb direktorunun 
həddi nədir icranın sözündən çıxa.  
O, mahnı oxuya-oxuya mətbəxə yollandı. Fikri 
balaca Çiçəyin yanında qalan Mədinənin ürəyi 
dözmədi. Çəpərə yaxınlaşıb səsləndi:   
— Çiçi, noolub? Yenə şuluqluq eləmisən, yoxsa 
anan narahatdı?  
— Mən heç nə eləməmişəm, - deyə üzü çilli, sısqa 
Çiçək tez-tələsik cavab verdi.  
— Onda... yenə ürəyi tutub? 
— Doxdur özü baxır,  Mədinə xala, siz gəlməyin. 
— A qızım, mən demədim ki, gəlim. Dedim bəlkə 
kömək-zad lazımdı.  
—  Lazım deyil. İndi Əjdər əmi iynə vuracaq, anam 
sağalacaq. Tapşırdı ki, qonşulara əziyyət vermə.  
Həyətdə bir qəhqəhə qopdu, gəl görəsən. Rəfiqə-
lərinin gülən üzünə baxan Mədinə də özünü saxlaya 
bilmədi. Qarınlarının əzələsi ağrıyana qədər pıqqıl-
daşdılar. Çiçək bildi ki, onun sözünə gülürlər. Uşağın 
mısmırığı sallandı.  
— Bu yazığın evini kişisi yıxdı, kişisi, — deyə 
Sərvinaz axır ki özünü ələ alıb gülməyinə ara verdi. — 
Ciyəri yanmış toyunu eləyib gəlini evə gətirən kimi 
çıxdı getdi Rusetə. Gültəkin o damın altında 
təkbaşına qaldı. Çiçəyi doğdu, yekəltdi...  
Füruzə tez atmaca atdı:  
— Qızın üç yaşı vardı atasının üzünü görəndə.  
— Hə, ad gününə gəlmişdi Mamed. Bir uşaq da 
onda qoydu gəlinin qarnına... o gedən getdi. Oğlu 
olanda min dollar pul göndərmişdi. Guya bərk 
sevinibmiş. Amma özü gəlmədi.  
Mÿnzÿrÿ Sadûqova 
 
 164
— Yazıq Gülü kişisini evə qaytarmaq ümidiylə 
uşağa Mamedin dədəsinin adını qoymuşdu.  
— Heç uşaq naxoşlayanda da vecinə almadı. Nə 
illah etdilər gəlmədi. Gültəkin doxdur qapılarında 
sürünməkdən ürəktutması tapdı. Uşaq da tələf oldu...  
Bayaqdan gülüşən qadınların üzünə qüssə çök-
müşdü. 
— Əjdər doxduru da elə o vaxtlar, körpəsinə əlac 
axtaranda tapmışdı. Deyirlər yaxşı həkimdi. Özü də 
insaflıdı. Pulgir deyil.  
— Həə, qabaqlar Gülünün ürəyi tutanda rəhm-
dilliyindən gəlirdi. Gəlinin nanəcib əlində olduğunu 
bilirdi.  
— Gültəkini qınayırıq. Amma elə kişiyə haqq eləyir. 
Çətin şeydi oğlun ölə, ərin gəlməyə. — Sərvinaz yağla 
balı lavaşa sürtüb dürmək düzəltmişdi. Bir dişləm alıb 
ləzzətdən başını yırğaladı. — Axır beş-altı ildə Mamedi 
buralarda görən olub, qızlar? Olmayıb. Belə kişiyə ər 
demək olar? Olmaz. Gültəkin acıq çıxır, acıq.  
Sərvinazın sözləri Mədinənin canına üşütmə saldı. 
Bayaqkı azadlıq qoxusunun oyatdığı fikirlər yenə 
beynindən keçdi. Keçən kimi də azadlıqdan qorxdu. 
Bu dəfə lap bərk qorxdu. İstəmədi azadlığı. “Bircə Əli 
tez gəlsəydi. Axşam skaypa qoşulum görüm, dilə tuta 
bilərəmmi... Uşaqları da qabağa verərəm. Bəlkə ürəyi 
yumşaldı.” Tez Sərvinaza etiraz elədi: 
— Sən də söz danışdın daa...  Hər ərindən gileyli 
yolunu azsa noolar? Bizim Çinarlıda arvadların 
yarıdan çoxu ərinin üzünü ildə bir-iki ay görür. İndi 
hamı Gülünün yolunu tutsun? Elə şey olar!? Bu Çiçi 
Qadûnlar vÿ kiøilÿr  
 
 165 
anasından nə öyrənəcək? Daha uşaq deyil, yekə qızdı, 
hər şeyi başa düşür...  
— Sən narahat olma, — deyə əhlikef Füruzə zara-
fatından qalmadı. — Elələrinin bəxti lap yaxşı kəsir.  
Qız indidən həyat məktəbi keçir, həyat. Gözü açılır.  
— Fiiraa! 
Mədinənin səsindəki xəbərdarlıq tonu Füruzənin 
dilindəki əyləci basdı. O, lağlağıya keçdi: 
— Bu yay yelkənləri hansı səmtə açırıq? Bodrum, 
Antalya, Marmaris, Krım, yoxsa Maldiv adaları?    
Qızları uğunmaq tutdu. Dəniz məsələsi üçünün 
də yaralı yeriydi. Hey can  atsalar da yay gələndə yan 
bacadan bir əngəl çıxır, arzularına çatmağa imkan 
vermirdi. Mədinənin üzü güldü.  
— Belə şeylərdən danışın, deyim “həə”. Yoxsa 
başlamısız  “it belə gəldi, qurd elə getdi...” O vaxta 
qədər Əli də gələr, bağa-bostana sahiblik edər. Mən 
də məzuniyyətimi götürüb uşaqlarla qoşularam sizə.  
— Həə. Tələs, rəis xanım, tələs. Biz getdik, sən 
qaldın dalda — deyən Füruzə uğundu. — Ay qız, ağlın 
nə kəsir, sənin o qaraqabaq qonşun məni dənizə 
göndərər? On beş il getdi oturdu Murovun kəllə-
sində, heç demədi evdə cavan arvad qoyub gəlmi-
şəm. İndi bu qoca vaxtımda mənə qısqanc ər rolunu 
oynayır.  
— Qısqanmır ey, əda tökür. Kişilərin xasiyyətidi. 
Çətinə düşən kimi başlayırlar yalandan qısqanmağa. 
Bizimkilərdə o hünər nə gəzir, aparsın arvadını 
kurortlarda gəzdirsin.  
— Niyə elə deyirsən, Naza? İsmayıl qardaşın pulu 
oldu, aparmadı? Aldığı hərbçi pensiyasıdı daa, 
Mÿnzÿrÿ Sadûqova 
 
 166
milyon deyil ki? Firagil korluq çəkməsin deyə 
səhərdən-axşama taksavatlıq edir. Burdan Bakıya 
gündə iki-üç yol maşın sürür. 
— Etməlidi daa. Fira ona arvad olmayıb ey, qardaş 
olub, qardaş. O, Qarabağ müharibəsi başlayandan 
getdi cəbhəyə, qayıtmadı, qaldı orduda xidmət elədi. 
Bu qız namusla-qeyrətlə oturub ona uşaq saxladı, ev 
qurdu. Səhər məktəbdə dərs dedi, günorta evdə uşaq 
hazırladı. Oğulları da məktəbi qurtarmaq üzrəydi 
İsmayıl gələndə.  
— Fira qız deyil ey, qızıl qırığıdı. Maşallah od par-
çasıdı. Allah ona dil veribsə, dibirçək də verib. 
Zirəkdi, bacarıqlıdı.  
— Medina, heç sən də qoçaqlıqda Firadan geri qal-
mırsan. İl uzunu evi dolandıran özünsən. Uşaqların 
da hər yükü sənin çiynindədi. Xətrinə dəyməsin, 
Çinarlıda Əlinin üzünü görən var bəyəm? Həftə 
səkkiz-mən doqquz alverdədi.    
Sərvinazın ikibaşlı tərifi Mədinəni açmadı. Onsuz 
da Nabat müəllimənin eyhamını hələ unutmamışdı. 
Ərindən nə qədər narazı olsa da, onun ünvanına 
başqasının dilindən artıq söz eşitmək şəstinə toxu-
nurdu.  Söhbəti dəyişmək istədi: 
– Fira, düzünü de, on beş il necə dözdün? Heç 
darıxmadın?   
— Xətrimə dəyirsən haa, Medina. Bir yaxşı-yaxşı 
bax gör, mən daşa-dəmirə oxşayıram? Naza, görür-
sən qonşunu, mənə Daşdəmir deyir... — Ədayla qaş-
göz süzdürən Füruzə ciddiləşdi. —  İsmayıl kimi ərin 
yolunu on beş il nədi, bir ömür də gözləsəm bezməz-
dim. Özüm sevib seçmişdim. Ancaq...  
Qadûnlar vÿ kiøilÿr  
 
 167 
Bayaqdan ətrafa sevinc çiləyən Füruzənin baxış-
ları qayğılandı. Bir dəfə görmüşdü ki, qayınatası 
arvadının çiyinlərini sığallayıb bişirdiyi yeməyi tərif-
ləyir. Necə hirslənmişdisə, iki gün süfrə başına gəlmə-
mişdi. Ən ağrılısı hər səhər qaynı arvadının gülər 
üzünü görməkdi. Heç nə Füruzəyə belə əzab verə bil-
məzdi. Hirsindən bəhanəni bəhanəyə qatıb Zərifəylə 
dalaşırdı. İndi bunları dilə gətirməyə utanırdı. 
— Evin kişiləri xanımlarına mehribanlıq etdikcə 
darılırdım. Fikirləşirdim ki, mənim ərim səngərdə, 
güllə yağışı altında... bunlar burda...  Nə isə. Baxdım 
dözə bilmirəm, iki ayağımı soxdum bir başmağa ki, 
mənə ayrı ev alın.  
– Nəyi pis oldu ki? İsmayıl qurulu evə gəldi.  
— Hə. Elə oldu. Amma hərbçi arvadı olmaq çətin 
şeymiş. Bizimkilərdən ayrılar-ayrılmaz gördüm ki, 
bütün gözlər üstümdədi. Bu qonşular var ha, — deyə 
Füruzə başıyla yan həyətlərə işarə elədi, — səhər-ax-
şam qapımı güdürdülər. Bu evə yerləşən kimi rəh-
mətlik atam gəldi. Dedi: “Qızım, inadını yeridib ay-
rıldın. Buna sözüm yoxdu. Səndən arxayınam. Ancaq 
bil ki, ayağını bircə zərrə yan qoysan, yaman dillər 
birinin üstünə beşini də artırıb cəbhəyə xəbər uçur-
dacaq. O saat  İsmayılın qol-qanadı sınar, düşmən 
qabağında əzmi zəifləyər. Ona görə də oturuşuna-
duruşuna, hər sözünə fikir ver.” Mən də kişinin 
dediklərini sırqa edib asdım qulağımdan.  
— Halaldı sənə. Adına toz qondurmadın. Bir 
kəlmə dedi-qodu vermədin camaatın dilinə.  
— Qızlar, mənə gülməyin. Öz əlim, öz başım olan 
kimi sakitləşdim. Elə bilirdim İsmayıl yanımdadı. Ta 
Mÿnzÿrÿ Sadûqova 
 
 168
əsəbiləşmirdim. Evimlə, uşaqlarımla günümü keçi-
rirdim. Orda hər gün qanqaralığı salırdım, hər gün. 
Zərifə saman altdan su yeridirdi, mən aşkarda dava 
gəzirdim. 
— Nahaq deməyiblər ki, qayın arvadı — xain 
arvadı.  
— Qayınanamgil nə qədər başıma dolansalar, xeyri 
yox idi. Əlimi ağdan qaraya vurmurdum. Deyirdim, 
ərləri yanlarındadı, canları çıxsın, evin işini də özləri 
görsünlər. Amma öz evim olandan sonra bir əl-qol 
açdım ki, arvad məəttəl qaldı. Evdarlıqdan zövq 
almağa başlamışdım. Yavaş-yavaş səbrim də artırdı, 
məsuliyyətim də. İsmayıl bizdən ötrü canını oda at-
mışdı, Vətənimizi qoruyurdu. Mən də onun vətənini 
qorudum — ailəsini. İsmayıla canım da qurbandı. 
Ürəyi evdən arxayın olmasa, on beş il qalardımı 
orduda?   
 Füruzə susub fikrə daldı. Sanki o illərin ağırlığını 
üstündən atmağa çalışırdı. Bu an o deyib-gülən, 
əhlikef gəlin yox, qayğılı ailə başçısıydı. Mədinə 
çayları təzələdi. 
 — Di çayını iç, soyutma. 
— Oğullarım sağ olsun, məni heç yalnız qoy-
madılar ki. Lap uşaqlıqdan evimin kişisi oldular, 
vaxtından qabaq böyüdülər. Vay odur məktəbdə bir 
kişi müəllim mənə yaxınlaşaydı, görəydiniz o saat 
yanımı necə kəsdirirdilər. — Füruzənin çöhrəsini 
təbəssüm bürüdü. — Yəni ki, biz burdayıq! O illəri 
İsmayıl ön cəbhədə, bizsə arxa cəbhədə hərbi rejimdə 
yaşadıq... Ayrı evə çıxandan sonra kişim tez-tez zəng 
vururdu, bu da mənə ləzzət eləyirdi. Arada bircə 
Qadûnlar vÿ kiøilÿr  
 
 169 
həftəlik gəlib bizə baş çəkəndə analı-balalı bir il bay-
ram edirdik.  
Qulağı söhbətdə, gözü qonşu həyətdə olan Sərvi-
naz gördü ki, Çiçək qapıdan  çəkildi. Tez rəfiqələrini 
səfərbər etdi: 
— Qızlar diqqət! Xilaskar gedir. 
Üçü birdən qonşu həyətə boylandı. Uzun boyunu 
əyə-əyə Gültəkinin alçaq qapısından çıxan Əjdər 
həkim sağa-sola nəzər fırladıb ətrafı yoxladı. Kimsə 
gözünə dəymədi. Portfelini yellədə-yellədə küçəyə 
çıxdı. Mədinə dilləndi: 
— Gültəkin bu məhəlləyə bizdən sonra gəlin gəlib. 
Əvvəlcə bəxtəvərlik verirdik. Sonra yazığımız gəldi. 
İndi də qınayırıq. Həyat çox qəribədi.  
— Hər şeyin bir ədəbi var. Ərdən üz döndərməyin 
də, — deyə Füruzə səsini ucaltdı. — Mərdi-mərdanə 
boşansın. Aliment istəsin. Sonra da başının çarəsinə 
baxsın. Zalımın qızı qurd ürəyi yeyib elə bil.  
— Mamedi tapsa, boşanar.  
— Qızlar, ağzınız isti yerdədi. Elə kişilər var ki, 
onlardan nə boşanmaq mümkündür, nə can 
qurtarmaq. Zəli kimi yapışdıqlarından qopmurlar.  
 
Gün günorta yerinə qalxmışdı. Uşaqlar yuxudan 
durmuşdular. İkinci mərtəbənin eyvanında notbuku 
çəkişdirirdilər. Kompüter çıxandan televizor gözdən 
düşmüşdü, ona yaxın getmirdilər. Mədinəgilin ağzı 
söhbətə qızışdığından vaxtın necə keçdiyini duyma-
mışdılar. Zamansızlıqda əylənirdilər. Astadan əsən 
meh sürətlə keçən maşının qaldırdığı tozanağı həyətə 
doğru qovurdu. O anda əcaib bir səs qulaqları 
Mÿnzÿrÿ Sadûqova 
 
 170
cırmaqladı. Qəfil basılan əyləcin səsi musiqili siqnalı 
boğdu. Dala-dala verilən maşın düz Gültəkinin doq-
qazında dayandı. Rəfiqələri heyrət bürüdü: maşından 
düşən Mamed idi. Azca yaşlanmışdı. Qorxa-qorxa 
bir-birinin üzünə baxdılar: “Bədbəxtin qızı bədbəxt. 
İndi görəsən noolacaq?..”  
İstinin düşməsi rahatlıqlarını pozsa da, maraq 
onları içəri keçməyə qoymurdu. Birtəhər ağac kölgə-
sində daldalanırdılar. Hələ ki çəpərin o tayında 
sakitlik idi. Qonşu həyətə adlayıb vəziyyəti 
öyrənməyə də cürət etmirdilər. Mamed yaman pis 
vaxtda gəlmişdi. Nədənsə şübhələnsə, vay Gülünün 
halına. Gözləyə-gözləyə qalmışdılar ki, bir də 
gördülər Əjdər portfelini yelləyə-yelləyə gəlir. Boyu 
çox uzun, özü də arıq olduğundan yeriyəndə sanki 
irəli-geri yırğalanırdı. Sərvinaz istədi qabağa keçib 
onu yoldan qaytarsın, eyvanda papirosunu 
tüstülədən ərini görən kimi ayağını saxladı. Əlqərəz, 
həkim evə keçdi. Amma bu dəfə Çiçək qapının 
dalında durmadı. Həyəcandan rəng verib-rəng alan 
rəfiqələr tikan üstündə oturmuşdular. Hər dəqiqə 
həngamə qopa bilərdi.  
— Allah kəssin belə gün görməyi. Arvad nədi, 
yolunu azdı nədi, - deyə Sərvinaz əlləri qoynunda 
həyətdə var-gəl edirdi. “Gültəkin bu işin altından 
necə çıxacaq? Mamed özü başa düşməsə də el-gün 
xəbər verəcək...”  
Sərvinaz kişi kimi qadınıydı. Sinəsini qabağa verib 
çox davaları yatırtmışdı. İndisə tərəddüd edirdi. 
Çünki dildə qonşusuna haqq qazandırsa da, ürəyində 
bəraət verəmmirdi. Üstəlik içini qovuran bir peşman-
Qadûnlar vÿ kiøilÿr  
 
 171 
çılığı varıydı: ömründə bircə dəfə cızığından çıxmışdı, 
indiyədək əzab çəkirdi. O vaxt, ərini evindəki qonağın 
yatağında tutanda özünə söz vermişdi ki, bunun 
heyfini çıxacaq. Dediyini eləmişdi. Başı istiykən qü-
ruru rahatlamışdı. Hirsi-hikkəsi soyuyandan sonra o 
bircə dəfəlik qisasın girovuna çevrilmişdi. “Mahmud 
xəbər tutacaq” - deyə ürəyi qopurdu. Yadına düşdük-
cə xəcalətindən əriyib yerə yapışırdı. Peşmançılıqdan 
tüstüsü təpəsindən çıxır, ərinə qeyzlənirdi: “Ah Mah-
mud, ah! Gör məni nəyə vadar elədin! Sərgüzəştlərinə 
o qədər göz yumdum, qulaq tıxadım ki... axır evimin 
içində... Yaman ağır gəlmişdi mənə o əməlin... yaman. 
Bilsəydim yaşlandıqca şakərini tərgidəcəksən, heç o 
qələti də eləməzdim!..”   
 
— Doxdur nə ağılla durub gəlib? Yəqin içəridə vur-
çatlasındı. Haqq-hesab çəkilir. 
— Elə şey olsa, indi səsləri aləmi başına götür-
müşdü, Fira. Nədirsə, bu xına o xınadan deyil.  
Gərginlikdən Mədinənin əlləri tərləmişdi. Ovucla-
rından puçur-puçur su axırdı. Füruzədə bət-bəniz 
qalmamışdı. Sərvinaz da ayaq üstə meyitə çevril-
mişdi. Xeyli keçəndən sonra bəlalı qonşunun qapısı 
açıldı. Mamed özü həkimi doqqazadək ötürüb cibinə 
də pul qoyanda dərindən nəfəs aldılar. Təhlükə 
sovuşmuşdu. İrəli yeriyib hal-əhval tutdular:  
— Xoş gəldin, ay Mamed qardaş. Sən hara, bura 
hara? Nə yaxşı döndün...  
Mamed gülə-gülə dedi: 
— Elə birdən beynimə vurdu. Gəldim görəm nə 
var-nə yox. Bizim arvad da yaman naxoşlayıbmış... 
Mÿnzÿrÿ Sadûqova 
 
 172
Mahmud qardaş necədi, Sərvinaz bacı, uşaqları 
evləndirmiş olarsız. Füruzə müəllimə, Mədinə xanım, 
sizlərdə nə var-nə yox? Əli yenə meyvə aparır, yoxsa 
buralarda iş qurub? Eşitdim, İsmayıl orduyla xuda-
hafizləşib. Gözünüz aydın! 
Mamed cavab gözləmədən — Gülü məni görər-
görməz ürəyi getdi, — deyib özündənrazı ədayla 
qarnını sığalladı. — Sağ olsun Əjdər doxduru, 
dərmanını o bilirmiş. Bircə iynə vuran kimi arvadı 
diriltdi.  
Rəfiqələr çaşqınlıqla bir-birinin üzünə baxdılar. 
Mamedlə hal-əhvallaşıb çəpərdən uzaqlaşdılar. Gül-
təkinin zirəkliyinə mat qalmışdılar. Mamedi necə 
inandırmışdısa... İşin dava-qırğınsız qurtarmağına 
sevinsələr də, içlərində  acıq pöhrələnirdi. 
— Sən qızdakı fərasətə baax. Bunun məzlum 
görkəminin altında nə hünərlər yatırmış...  
— Xəbərimiz yoxmuş! Sən demə, üçümüzü də suya 
susuz aparıb, susuz gətirərmiş... 
— Bisavadlığına baxmayın, hazırcavablığına baxın, 
qızlar. İki daşın arasında kimin ağlına gələrdi belə 
çözüm?.. 
Darvazanın cırıldaması giley-güzarı yarımçıq 
kəsdi. Gələn qonşu Gülsərən idi. Tövşüyə-tövşüyə 
özünü kürsüyə salıb — gördüz, bunun da əri gəldi, — 
dedi. — İndi Gültəkin də daxmasını söküb ikimərtəbə 
tikdirər.  
Füruzəni gülmək tutdu:  
— Keçi can hayındadı, qəssab piy.  
— Mədinə, sərin suyun var, yanıram, — deyən 
Gülsərən üzünü yelləyə-yelləyə mətləbə keçdi. — 
Sərvinaz, sən də başbilənimiz. Məni başa sal 
Qadûnlar vÿ kiøilÿr  
 
 173 
görüm, nə yolnan Fərruxun adını işdə saxlatdıra 
bilərəm. İstəyirəm üzümüzə gələn payız kişini 
alverə göndərəm. Müəllimlikdən bir şey çıxmır. 
İndiki zəmanədə ziyalıya qiymət verən yoxdu. Nə 
varsa, alverdə var.  
— Dərdin nədi, ay Gülsərən? Niyə kişini çöllərə 
salırsan?  
— Zaur da ikinci mərtəbə qaldırdı, ordan bizim 
həyətə baxır. Sağım-solum hamısı ikimərtəbədi. 
Ortada boynu bükük qalan ev bizimkidi. İndi bu 
Allahın mələməzi Gültəkin də qaldırar. Ondan soora 
gərək mən bu məhəllədə baş saxlamayam.  
— Mən demişəm, arvadları öldürsə-öldürsə, bəhsə-
bəhs öldürəcək. Kişilərinizi qızışdırıb göndərirsiz, 
sonra da haray-həşir qoparırsız ki, qoymayın ərimiz 
əldən getdi.   
— Bu yaşımda ər nəyimə lazımdı? Getsin pul 
göndərsin, pul! Mən gün görmədim, barı uşaxlarım 
ağ günə çıxsın. 
Ventilyatoru gətirib düz stolun başında qoşan 
Mədinə dilləndi:  
— Mən əvvəlki evimdən də çox məmnundum. 
Bircə mərtəbə, üç-dörd otaq. Yığışdırıb-təmizləməyi 
də rahat olurdu. İndi ha əlləş ki, bir yana çıxassan. 
İnanın Əli gedəndən qonaq otaqlarının qapısını 
açmamışıq. Nə aşağıda, nə də yuxarıda. Gələnimiz 
kimdi? Mətbəxdə yeyirik. Sonra da hərə öz otağına 
çəkilir.  
Söhbət Gülsərənin döşünə yatmadı. Ərik ağacının 
kövrək bir budağını şaqqıltıyla qırıb əlində hirsli-
hirsli yelləməyə başladı.  
Mÿnzÿrÿ Sadûqova 
 
 174
— Sənin nə vecinədi? Əli qazanır, sən də eninə-
uzununa xərcləyirsən. Hələ bir gileylənirsən də. Kişin 
gəlsin ayağını uzatsın otursun sənin yanında, onda 
görərəm gününü. Poçt rəisi olmağnan bu boyda 
qurqunu qurmağ olar? Sən küçəyə çıxanda ətrinin 
qoxusu ta bizim evə qədər gəlir.  Bir saat doqqazda 
durub o havanı iyləyirik.   
Hamının gözü çağırılmamış qonağın əlindəki bu-
daqda qalmışdı: üstü çiçəklə doluydu. Füruzənin qəlbi 
göynədi. Havaya danışırmış kimi söylənməyə başladı: 
— Medina, fikir vermisən, məhəlləmizdə kişilər 
azaldıqca ikimərtəbəli evlərin sayı artır. Bunların başı 
xarabdı. Elə bilirlər pul qazanıb göndərməklə arvadı 
bəxtiyar edirlər.  
— Sən belə gözütoxsansa, niyə kişini göndərmişdin 
odun-alovun içinə? Özün də cavan gəlinkən. Elə 
bilirsən biz heç nə qanmırıx? Əlbəttə ki, pula görə. 
İsmayıl ordunu çapıb-talamasa, sən bu evi nəynən 
tikəcəkdin?  
Füruzəni od götürdü. Elə bildi başına bir qazan 
qaynar su tökdülər. 
— Əvvəla, yaxşı bilirsən ki, bu evi mən tikməmişəm, 
qayınatam hazır alıb. İkincisi, mənim ərim güllə qaba-
ğında torpaq təəssübü çəkəndə, sənin Fərruxun 
xəstəlik kağızı çıxarıb oturmuşdu məktəbdə. Nəinki 
ərin, qayınların da, qardaşların da başını girələyirdi. 
Çinarlının şəhidləri, Qarabağ əlilləri arasında bir nəfər 
də sizinkilərdən yoxdu! Hələ dilin də var, danışırsan? 
İsmayıl kimi büllur adama böhtan atırsan!? Mən səni 
məhkəməyə... 
Sərvinaz işin yoğunladığını görüb araya girdi: 
Qadûnlar vÿ kiøilÿr  
 
 175 
 — İsmayıl qardaşın təmizliyi dillərdə dastandı. 
Hamı bilir. Bütün əsgərlər, zabitlər başına and içirdi. 
Bilirsən niyə, Gülsərən? Çünki İsmayıl aldığı halal-
hümmət maaşını evə göndərmirdi, onlara xərcləyirdi. 
Dəfələrlə şahidi olmuşam.  
Gülsərən pisikdi. Dilinə yiyəlik etmədiyinə peş-
man olmuşdu. 
— Adın gül olsa da, tikanların çoxdu, Gülsərən. 
Ətrindən ürək açılmamış tikanların batır. Cızdığı yeri 
qanadır.  
Suyu süzülə-süzülə evinə dönən qadını əri danla-
yırdı:  
— Məni direktorumun yanında başıaşağı elədin, 
Gülsərən. Bu zəhər dilinə yiyəlik etməyi nə vaxt öyrə-
nəcəksən?  
— Sözümü dedim, ürəyimdən tikan çıxdı. Soorası 
noolur, olsun.  
 
Mamedin gəlişi qəsəbəni silkələmişdi. Çoxunun 
başıpapaqlısı o tərəflərdə olduğundan, evlərin sözü-
söhbəti o idi. “Görəsən qalacaqmı? Qalsa, arvadını 
boşayıb təzəsini alacaq, yoxsaaa?” Hamı intizarda 
ikən, Mamed öz kefindəydi. Hərdən Gültəkinlə 
Çiçəyi də yanına salıb aparırdı qonaqlığa. Gündə bir 
qohumun evində yeyib-içir, qazancıyla lovğalanırdı: 
“Qürbətdə iş qurmaq hər oğulun hünəri deyil. O ba-
zarda mənsiz quş uçmaz. Hamı qabağımda farağat 
durur. Qubernator özü deyib ki, Mamed, qaraba-
laların ixtiyarı səndədi. Qardaş, işim iş, gözəllər də itə 
tök. Qazan, yaşa. Orda adamın başqa dərdi yoxdu 
ha!”  
Mÿnzÿrÿ Sadûqova 
 
 176
İşsizlik Çinarlının böyük bəlasıydı. Ona görə də 
buranın cəfakeş qadınları kişilərinin qabağını kəsə 
bilmirdilər. Taleyə boyun əymək, güzərana qurban 
getmək alınlarına yazılmışdı. İndi Mamed kişiləri 
başına yığıb pul qazanmağın fəndlərindən danış-
dıqca cavanların ürəyi atlanırdı. Bir həvəslənirdilər, 
gəl görəsən. Ən çox da gözəllərə görə. Elə ki, qonaq-
lıqlar qurtardı, Mamed daha Çinarlıda duruş gətirə 
bilmədi. Yenə çamadanını əlinə alıb yola rəvan 
oldu. Qəfil gəlişi kimi qəfil gedişi də beyinlərdə 
sorğular qoydu: “Arvadının əməlindən xəbər tutdu, 
utandığından getdi, yoxsa heç bilmədi? Necə bil-
məz? Heç canıyananı yoxdu bu yetimin?” Camaat 
yozub-yozub axırı bu qənaətə gəldi ki, Mamed bəl-
kə də bildi, özünü bilməməzliyə qoydu. Nəyinə gə-
rək artıq başağrısı. Gözünü açandan Rusetdədi. 
Orda arvadı da var, uşağı da. Yəqin burdakını da 
qocalığına ehtiyat saxlayır. Onsuz da o zaman 
zorla evləndirmişdilər. 
 
Yenə sabah açılmışdı. Sərvinazın xidməti maşını 
qapıda gözləmədəydi. Darvazanın önündə qırmızı 
“Nissan Tiida”sını əyləyən Füruzə siqnallayırdı. Mə-
dinə tələsməyə başladı. “Bunlar da vaxtında durmur 
ki, öz əlimlə yedizdirəm, arxayın gedəm.” Uşaqları 
yay tətilindəydi. Onlarçün  hazırladığı süfrəyə nəzər 
saldı görsün əyər-əskiyi yoxdu ki. Arxayınlaşıb 
güzgü qabağına keçdi. Dodağını boyayıb özünə 
gülümsədi. Qəşəng görünürdü. Ətirləndi və çantasını 
götürüb çıxdı. Yolda söhbət hərlənib-fırlanıb qonşu-
ların üstünə gəldi.  
Qadûnlar vÿ kiøilÿr  
 
 177 
— Medina, fikir veribsən, Mamed gəlib-gedəndən 
sonra Gültəkin lap arxayınlaşıb. Daha Çiçəyi qapı 
dalında durquzmur.  
— Üslubunu dəyişib. Əjdərçik gələn kimi Çiçini 
uşaqlarla oynamağa göndərir. — Mədinə yerində dikə-
lib rəfiqəsinin biləyindən tutdu. — Ancaq sən bircə 
addım qapıya yaxınlaş, o saat Çiçi oyunu yarımçıq 
qoyub özünü təngnəfəs yetirəcək. Fira, istəyirsən bir 
gün yoxla.  
— Cəhənnəm olsunlar anası da, balası da. Mən belə 
abırsız adamlar görməmişəm. Qoy yuxarı sinfə 
çatsın, mən o qıza deyəcəyimi deyəcəm.  
— O vaxtadək gec olmasın?.. 
Füruzə başını döndərib qəribə nəzərlə Mədinəyə 
baxdı. Xəbərdarlıq onu tutmuşdu. Sürəti artırıb təzəcə 
salınmış körpünün üstündən yel kimi keçdi. Mərkəzi 
parkın arxasından fırlanıb düz poçtun qabağında 
saxladı.  
— Gülə-gülə, Medina. Axşam qayıdanda burdan 
keçəcəm. İşdə olsan, bərabər dönərik.  
— Okey.   
Axır vaxtlar Mədinənin bikef olduğu Füruzənin 
gözündən qaçmamışdı. Hər vəchlə rəfiqəsinin fikrini 
yayındırmağa, onu qorumağa çalışırdı. “Əlinin 
xiffətini eləyir. Gəlib çıxsaydı...” 
Mədinə poçta girəndə işçiləri yeni avadanlıqları 
quraşdırırdılar.  
— Yorulmayasız, ay qoçaqlar. Deyəsən, gecəni 
burda qalmısız.  
— Bəs nə bilmişdiz, Mədinə xanım. Biz heç 
birinciliyi əldən verənə oxşayırıq? Arxayın olun. 
Mÿnzÿrÿ Sadûqova 
 
 178
Keçən il necə, bu il də eləcə. Nazirliyin mükafatını 
özümüz alacağıq. Bu ətrafda heç bir poçt camaata 
bizim kimi  xidmət edə bilməz. Keyfiyyət deyirsən, 
bizdə. Şirin dil deyirsən, o da bizdə.   
Mədinə xoş əhvalla otağına keçdi. İşindəki uğurlar 
ona stimul verirdi. Yerini rahatlayıb yarışla bağlı 
təlimatı gözdən keçirməyə başladı. Gözü qarşısındakı 
sənədlərə baxsa da, fikri qonşuda qalmışdı. Nədənsə 
axır vaxtlar Əjdərçikin Gülügilə gəlib-getməsi tez-tez 
gözünə batırdı. Bostanını hər suvaranda torpaqdan 
gələn azadlıq qoxusu da bir yandan ruhunu qıcıqlan-
dırırdı. Şitillər tutmuşdu. Bu gün-sabah bar verə-
cəkdi. Əlidən isə hələ də xəbər yox idi. Qadın azadlıq 
qoxusunun doğurduğu istəklərlə mübarizə etməkdən 
yorğun düşmüşdü. “Yaxşı ki bu Fira var. Ərinin 
qabağında əmrə müntəzir dayanan dağ kimi Naza 
var. Nabat müəllimə kimilər, lap o başdanxarab 
Gülsərən var. Yoxsa Gülü kimi qonşuya baxa-baxa 
adam gorunu oda yaxar.” 
 
Gündən-günə içinə işləyən azadlıq qoxusu Mədi-
nəni rahat buraxmırdı. Tərslikdən Əli də bu yay lap 
gecikirdi. Hey söz versə də, gəlib çıxmaq bilmirdi. 
Mədinə azadlıq duyğusuyla çarpışa-çarpışa qalmışdı. 
Yavaş-yavaş azadlığın qoxusu azadlıq qorxusunu 
üstələyirdi. İstəməsə də.  
 
may 2014      
 
 
 
Qadûnlar vÿ kiøilÿr  
 
 179 
 
 
 
 
 
 
 
 
 
 
 
 
 
 
 
Mÿnzÿrÿ Sadûqova 
 
 180
 
 
 
 
 
 
 
 
 
Qadûnlar vÿ kiøilÿr  
 
 181 
 
 
 
 
 
ÜÇBUCAQDA GEDİŞLƏR 
 
uhu darmadağın idi. Daha bu həyatda 
özündən çox istədiyi kimsəsi qalmamışdı. 
Eşidəndə inanmamışdı. Gördü də inanmaq istəmədi. 
Amma faktdan qaçmaq çıxış yolu olmadı. Həqiqət 
barmaqlarını gözünə soxub oyanda ayıldı. Reallığı 
qəbul etməyə məcbur oldu. Sevgiyə elə uymuşdular 
ki, qapıya salınan açar səsini eşitməmişdilər. Heç içəri 
girdiyini də duymadılar. Nigar əlindəki dolu 
torbaları yerə qoyub uşaqları səsləyəndə ayıldılar. 
Qəfil yaxalandılar...  
İndi neyləsin? Bacısından üz döndərsin, yoxsa 
nişanlısından vaz keçsin? Əslində bu durumda hər 
ikisi onunçün ən arzuolunmaz məxluqlar idi — 
persona non-qrata!!  
 
Acı sürprizdən sarsılan Nigar kəlmə kəsmədən 
özünü bayıra atmışdı. Neçə saat idi küçələri dola-
şırdı. Ürəyi daş kimi bərkimişdi. Sanki nəbzi 
döyünmürdü. Adamlar, ağaclar, maşınlar, binalar,.. 
ətrafda nə varsa hamısı o qədər mənasız görünürdü 
ki. Yaradanın dünyanı bu qədər lazımsız şeylə 
doldurduğuna heyrətlənirdi. Gördüyünü gördükdən 
sonra baxdığı hər şey gözünü deşirdi. Sanki mıx batıb 
R 
Mÿnzÿrÿ Sadûqova 
 
 182
qalmışdı bəbəyinin içində. Deşirdi. Elə hey deşirdi. 
Baxmamağa çalışdı.  
Parkdakı oturacağa sərilib gözlərini yumdu. 
Kirpikləri qovuşan kimi qor dolmuş sayaq ağrıtdı. 
Sanki göz qapaqlarının altına yumru-yumru daşlar, 
qum, çınqıl doldurmuşdular. Ağlamamışdı. Gözlər 
niyə bu gündəydi ki? Bir müddət gözlərini qapalı 
saxlamağa çalışdı. Nəhayət, ağrıya təslim olub açdı. 
Bəbəkləri yeni bir həmləyə məruz qaldı: günəş şüası 
ox kimi gözündən girib qəlbinə saplandı, içini yan-
dırdı. Qıcıqdan gözləri yaşardı. “Sən nə istəyirsən?” 
- deyə ürəyində günəşin qarasınca söyləndi. Sellə-
nən göz yaşını bəbəklərində dondurmağa çalışdı. 
Getdikcə içində həyat eşqi verən nə vardısa, hamısı 
qəlbinin ağrısına bələnərək gözlərindən axıb-axıb 
tükənirdi. Nigarın duyğuları korşalırdı. 
 
Birdən gözü parkın ortasındakı daş qalağına 
sataşdı. Qədim dövrü, bakir təbiəti andıran mücərrəd 
gözəllik nümunəsiydi. Ağlına gələn fikirdən sevindi. 
Təxəyyülündə gözüylə ən iri daşları bir-bir yerindən 
oynadır, çəkib özünə yaxınlaşdırır və tuşlayıb onlara 
atırdı. Sağdan-soldan çarpayıya daş yağırdı. Amma 
xainlər öz işindəydi. Nigar ha çalışdı atdığı daşlardan 
biri onların başına düşsün, olmadı. Bir xeyli beləcə 
“əyləndi”. Nisbətən yüngülləşmişdi.  
Bu an o, qranit kimi möhkəm idi. Güclüydü. 
Qarşısına çıxanı yerlə-yeksan etməyə qadiriydi. 
İndiyədək həyatının mənasını əzizlərinin yolunda 
özünü  fəda etməkdə görmüşdü. İndisə… Sevdanın  
Qadûnlar vÿ kiøilÿr  
 
 183 
 
 
 
Mÿnzÿrÿ Sadûqova 
 
 184
bir əməliylə dünyanın çarxı tərsinə dönmüşdü. 
Nigarın beynindəki siyahıdan əzizlərinin hamısı 
silinmişdi. Hamısı! Ömür vəfa etdikcə yanlarında 
olacağına inandığı insanlardan heç biri gələcəyə 
daşımalı olduğu siyahıda qalmamışdı. 
Qara-qara düşüncələr Nigarın yaddaşının altını 
üstünə çevirirdi, varlığını didib-dağıdırdı. “Başıma 
pərvanə kimi dolanardılar, mənimlə qürur duyar-
dılar, xoşbəxtliyimi arzulayardılar. Sən demə, hamısı 
yalanmış… Məni sevən-sayan yoxmuş. Özümü fəda 
etməyim hədərmiş. Heyf boşa xərclədiyim ömürdən, 
min heyf! Bundan sonra hərə öz problemini həll 
etsin. Yetər! Məndən bu qədər.”  
 Üzüntüdən öləziyən Nigar yandırıcı günəş 
şüaları altında istidən qarsıyan gülə bənzəyirdi. Ha 
çalışırdı “nə baş verib” sualı ətrafında fikrini cəm-
ləsin, alınmırdı. O, xəyanətin ən ağır növü ilə rastlaş-
mışdı. Bir yanda bacısı, bir yanda gələcəyə dair 
ümidlərini bağladığı Fateh.  
* * * 
— Yaxşı olmadı, heç yaxşı olmadı, — deyə evdə var-
gəl edən Fateh Sevdanı danlayırdı — sənin evinin 
açarı bacında nə gəzir?! 
—  Yaşar öləndən sonra Nigar bizim evin kişisi 
olub. Həm yemək-içməyimizi alıb gətirib, həm əyin-
başımızı. Onsuz mən bu uşaqları böyüdəmməzdim. 
— Eləmiii? - deyə Fateh mənalı-mənalı başını 
tərpətdi. Sevda onun nəyə eyham vurduğunu anladı. 
Bulud kimi tutuldu. “Sən bundakı cəsarətə bax, məni 
nankorluqda suçlayır.”  
Qadûnlar vÿ kiøilÿr  
 
 185 
O an qapının zəngi çalındı. Hay-küylə içəri 
girən uşaqlar Fatehi görən kimi — Nigar xala 
hardadı? — deyə sevinə-sevinə axtarmağa başla-
dılar. Hərəsi bir səmtə qaçdı. Dəcəllərin gülüşü, 
çığır-bağırı evi başına götürdü. Suç üstə yaxalanmış 
Sevdaya qanının bu qara vaxtında oğullarının şən 
əhvalı ağır gəldi. Fateh qapıdan çıxan kimi hirsini 
onlara tökdü: 
— Bəsdi evi dağıtdınız. Paltarlarınızı dəyişin. 
Ceyhunla Seyhun mətbəxdəki torbaları taparaq 
bir-birinə macal vermədən içindəkiləri töküşdürür-
dülər, xala hələlik yaddan çıxmışdı. Sevda isə özünü 
oğru kimi hiss edirdi — səadət oğrusu! 
* * * 
Nigar evin ilki idi. Adətən çoxuşaqlı ailələrdə bö-
yüklər kiçiklərin qayğısına qalar. Amma onun huşu-
fikri öz dərslərindəydi. Oynayanda da bacılarına 
yaxın durmazdı. Hərdən qardaşlarıyla yarışardı. Oğ-
lan kimi bir uşaqdı. Ta sonbeşik doğulanacan. O kör-
pə evə qədəm basdığı gündən Nigarın həyatı dəyişdi. 
Düz on iki yaş fərqilə eyni gündə doğulmuşdular. 
Zodiak bürcünə görə ikisi də pələng ilində, şir 
bürcündə dünyaya gəlmişdi. O, bu şirin körpəni elə 
sevdi ki, hətta anasına qısqanmağa başladı. Dərslərini 
axsatmırdı. Ancaq sonbeşiyin də hər qığıltısına özü 
yüyürürdü. Körpəni könüllü himayəyə götürmüşdü. 
Sevda böyüdükcə aralarındakı gözəgörünməz bağ 
daha da qüvvətlənirdi. Təkcə evdəkilər deyil, qonum-
qonşu, qohumlar hamısı bu istəyin fərqinə varırdı. 
Bacıların böyüyü kiçiyi elə əzizləyirdi ki... Məhəllə-
Mÿnzÿrÿ Sadûqova 
 
 186
dəki arvadlar zarafatla deyirdilər: “Elə bil özü doğub, 
doğmaca balasıdı.”  
İndi bacısıgildə gördüklərini düşündükcə yeri-
göyü lənətləyirdi. Elə qəzəbliydi ki ata-anasına: “Yed-
di uşaqdan sonra bunu neyləyirdiniiiz??” Bu fikir 
ürəyindən keçən kimi dərhal da peşmançılıq yaşadı. 
Guya o belə düşünən kimi tarix geri dönəcək, ailəsi 
yeddi uşaqla kifayətlənəcəkdi. “Allah, bu nə bəlaydı 
mən düşdüm... Keç günahımdan. Bir bişərəfə görə 
doğma bacımın yox olmasını istəyirəm.”  
O an başını qaldırıb göyə baxdı. Səma masmavi, 
buludlar ağ pənbə, günəş parlaq, hava şəffaf, həyat o 
qədər gözəl idi ki... Sanki yad bir planeti seyr edirdi  
və özünün buralara heç bir aidiyyatı yoxuydu. Bir an 
Nigara elə gəldi ki, haradasa yad bir şəhərdə — eza-
miyyətdə, ya da istirahətdədir. Az öncə gördüklərinə 
də kinoda baxıb. Çox təsirlənib, ona görə özünə gələ 
bilmir. Bu düşüncə saniyədən qısa sürsə də, hər halda 
faydalı oldu. Qız soyuq mühakimə ilə baş verənləri 
götür-qoy etməyə başladı. Özünə söz verdi: hamıya 
obyektiv yanaşacaq, dürüst olacaq! 
* * * 
Nigar hüquqşünas idi. Özəl notariatı vardı. Ona 
görə də, belə məqamlarda fakta söykənirdi. Əslində 
ilk peşəsi həkimlikdi. Tibb Universitetini qırmızı dip-
lomla bitirmişdi. Amma bir gün də həkim işləmə-
mişdi. Tələbəliklə vidalaşan kimi inzibati vəzifə tut-
muşdu. Bu da hüquqşünas ixtisasına ehtiyac yarat-
mışdı. Nigar eləməmişdi tənbəllik, ikinci ali təhsil 
almışdı.  
Qadûnlar vÿ kiøilÿr  
 
 187 
Fatehlə ilk tanışlıqları elə notariatda olmuşdu. 
Hüquqşünas xanım təmənnasız-filansız bir xeyli 
müşküllərinin həllində onun əlindən tutmuşdu. 
Axırı dostlaşmışdılar. Görüşlər sıxlaşdıqca duyğular 
rəngini dəyişmiş, sevgiyə çevrilmişdi. İki ilə yaxın 
idi ki, öz aralarında nişanlanmışdılar. Oğlan evi də, 
qız evi də məsələdən xəbərdarıydı. İşin rəsmiləşməsi 
üçün Fatehin maddi durumunun yaxşılaşmasını 
gözləyirdilər. “Ev alan kimi evlənəcəyik”, - deyirdi 
oğlan. Qız inanırdı. Və gözləyirdi.  
 
İşin yorğunluğunu, günün gərginliyini axşam gö-
rüşlərində unudurdular. Birlikdə keçirdikləri vaxt 
onlara dünyanı bəxş edirdi. Keçmişə səyahət sevimli 
əyləncələri sırasındaydı. Saatlarca albomları ələk-
vələk edərdilər. Oğlan bütün fotoların tarixçəsini, 
şəkildəkilərin kimliyini öyrənməmiş qızdan əl çək-
məzdi. Retro filmlərə baxmaq sevgililərə xüsusi zövq 
verirdi. Hər filmin seyri qızğın mübahisələrlə, mövqe 
toqquşmalarıyla yadda qalırdı. Bu minvalla bir-
birinə daha dərindən bələd olurdular.  
Bir də gördün başlayırdılar çalıb-oynamağa. 
Fatehin çox gözəl tar çalmağı varıydı. Nigar qu kimi 
süzürdü. Adətən bu əyləncə yarımçıq kəsilirdi. Çünki 
rəqsin şirin yerində ikisindən birini gülmək tuturdu. 
Şən qəhqəhələr evi bürüyüncə Fateh tarı atıb Nigarı 
qucaqlayır, üz-gözünü, əllərini öpüşlərə qərq edirdi. 
Həmin anda “səni sevirəm” kəlmələri küləyin sovur-
duğu gül ləçəkləri kimi hər tərəfə ətir saçırdı. Hərdən 
də bir-birini cırnadırdılar:  
Mÿnzÿrÿ Sadûqova 
 
 188
– Oyy, nə çirkinsəən...  
– Ay Allah, gözüm hardaydı bunu görəndə?  
– Niyə mən indiyə qədər bu qulaqları, əyri 
dişləri görməmişəm? 
Komplimentlərin ardınca gülüş səsləri yüksələrdi. 
Kənardan baxan olsa, bəxtəvərlik verərdi bu cütlüyə.  
İşdən gec gəldikləri axşamlarda yeməyi birlikdə 
hazırlayırdılar. Əməllicə isinişmişdilər bir-birinə. 
Nigar dəfələrlə Fatehə demişdi ki, gəl gəncliyi bada 
vermədən ailə qurub burada yaşayaq. Vaxtında oğul-
uşaq sahibi olaq ki, özümüz cavankən onları ərsəyə 
çatdıraq, yerbəyer edək. Oğlan qəti imtina etmişdi: 
— Arvad qoltuğuna sığınmaq mənə yaraşmaz. Belə 
evliliyə qürurum yol verməz. Bir azca döz, səni 
villada yaşadacam.  
Yaş ötürdü. Toyun yubanması Nigara sərf elə-
məsə də, Fatehin dedikləri ürəyindən xəbər vermişdi: 
“Əsl kişidir, baaax! Arvad qazancına göz dikən al-
fonslardan olsa, çoxdan qaça-qaça gəlmişdi.” Gülüm-
sünüb əlavə etmişdi: “O halda onu sevməzdim ki…” 
Beləcə həftələr-aylar keçirdi, villa nədir, heç 
birotaqlı mənzilin də izi-tozu görünmürdü.  
* * * 
Nigar Fatehin bu həyatdakı ən etibarlı dayağıydı. 
Hey düşünürdü ki, Nigarsız olmaz, hələ ki heç olmaz. 
Yenicə şərikli iş qurmuşuq. Onsuz öhdəsindən gələm-
mərəm. 
Maaşla dolanmaq çətin olduğundan Fateh alverə 
girişmək istəmişdi. Nigarsa — gəl birlikdə hüquq 
firması açaq — deyə daha elit təklifdə bulunmuşdu. 
Qadûnlar vÿ kiøilÿr  
 
 189 
Söz Fatehin ağlına batmışdı. Sevdayla yaxalanmaz-
dan az öncə firmanın sənədləşməsi başa çatmışdı. 
Ofisi açmışdılar. Ehtiyacı olanlara hüquq məsləhəti 
verir, ərizə-şikayətlərini yazmaqda, məktublarını 
lazımi qurumlara göndərməkdə yardımçı olurdular. 
Elə ilk gündən müştərilərin biri gedib, biri gəlirdi. 
Firmanın uğuru göz qabağındaydı. “Nigar işin 
başında durmasa, yol göstərməsə mənim hüquqdan, 
qanundan nə başım çıxır? Qurduğumuz iş ikicə 
gündə dağılıb gedər”, - deyə Fateh  əndişələnirdi. 
* * * 
Sevda çox nigaran qalmışdı. Özünə yer tapa bil-
mirdi. Qorxu-hürkü canını bürümüşdü: “Birdən 
anamgilə desə… Birdən qayınatamgil xəbər tutsa… 
Nigar məndən üz döndərsə… Fateh məni atıb getsə… 
Uşaqlar başa düşsə…” Fatehlə məhrəmləşəndən sonra 
Sevda işin bu tərəfini heç düşünməmişdi. Birgəliklə-
rinin həzzini yaşamışdı. İndi ürəyində min cür 
ssenari qurur, özünü ən ağır sorğu-suala hazırlayırdı. 
Qəlbindəki məhkəmədə müttəhim kürsüsündəydi. 
Doğmaları onu məhşər ayağına çəkirdilər.  
 
İnsanın elə hissləri var ki, onu özünə də etiraf 
edə bilmir. İndi Sevda içindəki “mən”i qarşısında 
çılpaq qalmışdı. Burada gerçəklikləri gizlətmək im-
kansız idi. Maskalanmaq olmurdu. İçinə çöldən 
boylanan Sevdaya belə fürsət verilmirdi. İyirmi 
yaşındaykən ərini itirməyin psixologiyasında açdığı 
sağalmaz yaranı görürdü. Yaşarı nə qədər sevsə də, 
dul qismətilə barışa bilmədiyini anlayırdı. “İçindəki 
Mÿnzÿrÿ Sadûqova 
 
 190
Sevda” Fatehlə əlaqəsində özünü haqlı sayırdı. 
Sevib-sevilmək istədiyini uca səslə bağırırdı. Elə ba-
ğırırdı ki, Sevda özü o bağırtını eşitməməkçün 
qulaqlarını tıxamağa məcbur olurdı. Ana olan Sev-
da, bacı olan Sevda isə “çöldə” dayanıb “içəridəki 
qadını” hey məzəmmət edirdi. Amma nə fayda?! 
“İçindəki Sevda”nın nəzərində qadın səadətinə 
haqqının olması aksiom idi. Kimsə bu haqqı ondan 
alammazdı! Məsələni mübahisə mövzusu edib 
teoremə çevirə bilməzdi!  
* * * 
Nigarın həyatını alt-üst edən hadisədən günlər 
ötsə də, duyğuların kələfi açılmırdı. Tapdanmış qüru-
run ağrısı qızın ruhunu inlədirdi. Başını iş-güclə 
qatmağa çalışsa da, qəlbi sakitləşmirdi. Pas dəmiri 
yeyən kimi, fikir onu içəridən çürüdürdü. Ən çox 
bacısına acığı tuturdu: “O, yad oğludur! Bəs sənə nə 
gəlmişdi? Başına kişi qəhət idi?!” 
Gündə yüz dəfə, min dəfə beynindən keçirdiyi bu 
sual Nigarı xəstəhal etmişdi. Vücudunda qəribə pro-
seslər gedirdi. Səhhəti korlanmışdı. Son günlər uşaq-
lıqdan yaddaşına həkk olunmuş bir əhvalat tez-tez 
yadına düşürdü. Dərhal  səksənirdi:  “Yooox, mən 
belə sonluğu özümə rəva görmərəm!” 
 
Hadisə qonşuluqda baş vermişdi. Gülsüm arva-
dın böyük qızı Afət uzaq rayonlardan birində 
ərdəydi, özü də beş uşaq anasıydı. Sonradan nə 
təhər  olmuşdusa, gözü düşmüşdü kiçik bacısının 
ərinə. Təzə gəlin olan Nərmin də yeznə ilə baldızın 
Qadûnlar vÿ kiøilÿr  
 
 191 
arasındakı gizli eşqdən duyuq düşmüşdü. Amma 
utandığından açıb-ağartmamışdı. Bu dərdi ürəyinə 
sala-sala xəstəlik tapmışdı. İlki bələkdə ikən dün-
yasını dəyişmişdi. Onun yasına gələn böyük bacı 
utanıb-qızarmadan Nərminin ərini də, yatağını da 
zəbt etmişdi. Bir daha öz evinə qayıtmamışdı.   
Cavan gəlinin ölümü hamını yandırmışdı. Ən çox 
da anası Gülsümü. Ahıl çağında övlad itkisi qəddini 
əymişdi. Südəmər körpəni böyüdənədək yumağa 
dönmüşdü arvad. Camaatın gözü qabağında şam 
kimi əriyirdi. Amma kimin əlindən nə gələrdi ki?! 
Ölümə çarə yoxdur. Gülsüm arvad qızının ətrini 
nəvəsindən alırdı. Körpənin ayağı yer tutunca Nərmi-
nin yadigarını yanına salıb tay-tuşlarıyla dərdləş-
məyə gedirdi. Nigarın nənəsi Sənəmlə hələ qız vax-
tından bir-birlərinə sirr verib, sirr alardılar. Çay süf-
rəsi başında yana-yana dedikləri hələ də Nigarın 
qulaqlarında cingildəyirdi. Yadındaydı, Gülsüm 
nənə ətrafdakılar eşitməsin deyə Sənəmə tərəf əyilərək 
astadan danışırdı: 
 — Evdə dura bilmirəm, ay Sənəm. O utanmazları 
gördükcə gözüm ağrıyır. Ona görə  uşağı da götürüb 
çıxıram.  
Gülsüm arvadın oğlu yoxuydu deyə, sonbeşiyini 
ərə verəndə evi onun adına saldırıb yeznəni evə 
gətirmişdi. İndi də məcburən üzüqara çıxmış Adillə 
bir damın altında oturması ona bu dünyada 
cəhənnəmi yaşadırdı. Üstəlik də elin tənəsi Gülsüm 
arvadın belinə ömürlük xəcalət şələsi yükləmişdi. 
Nərminin kəfəni saralmamış bacısı Afətin öz ailəsini 
Mÿnzÿrÿ Sadûqova 
 
 192
dağıdıb onun yerinə gəlməsi el-obanı mat qoymuş-
du. İkrahla qarşılanmışdı o izdivac. İşin üstü açılan-
da ağsaqqallar, ağbirçəklər yığışıb məsləhət-məşvərət 
eləmişdilər, amma yeznə-baldızın üzü bərk çıxmışdı, 
tutduqları yoldan dönməmişdilər. Naəlaclıq zaman-
la əlbir olub söz-söhbəti səngitmişdi. Ancaq Gülsüm 
nənə yenə də abır-həya edirdi. 
— O vaxt ha soruşurdum ki, ay bala, durduğun 
yerdə nooldu sənə, niyə naxoşladın? Bədbəxt balam 
deyirdi ki, ana, mən öləndən soora biləcəksən. Sən 
demə, bu imiş Nərminimin dərdi.  
Söhbətin bu yerində nənələr ikisi də dərindən ah 
çəkərdilər. 
 
Qəfildən Nigarın xatirələri dolaşdı. Sanki beynin-
də əyləci basıb valı dəyişdilər. Sevdanın qayınatasıgil 
yadına düşdü. Oğullarının ili çıxandan sonra bağır-
larına daş basıb məsləhətə gəlmişdilər. Sevda razı 
olsa, onu subay qaynı Vüqara alacaqdılar. Niyyətləri 
də bu idi ki, Yaşarın yadigarları  gözümüzün qaba-
ğında böyüsün, gəlin də cavandır… 
O zaman Sevda daş atıb, başını tutmuşdu ki, “ol-
maz!” Elçilik əhvalatı qudalar arasına soyuqluq sal-
mışdı. Sonradan eşitmişdilər ki, Vüqar da razı 
deyilmiş həyatdan nakam köçmüş qardaşının arva-
dıyla evlənməyə. Böyükləri məcbur edirmişlər. Sev-
danın “yox” cavabı onun da çiyinlərindən daşıya bil-
məyəcəyi yükü götürmüşdü. 
Şimşək tək bir andaca çaxıb sönən sonuncu xatirədən 
Nigarı Gülsüm nənənin yaddaşdan gələn səsi ayırdı:    
Qadûnlar vÿ kiøilÿr  
 
 193 
— Ay anam-bacım, mənim başım qarışdı hüzrə. Bir 
yanda da yetim qalan südəmər körpə. Qırx çıxmamış 
bir də gördüm bu gəlin ölmüş, bu yarımamış girib 
Adilin qoynuna. Vallah Nərminin balası olmasa, od 
verib özümü yandırardım. Amma neynim, ortada 
uşaq var, mən ölsəm onu kim böyüdəcək?..  
— Özünə toxtaqlıq ver, ay Gülsüm. Sən neyni-
yəsən? Axirətdə onnarı qır qazanında yandıracaxlar. 
Hələ duuur.  
— Qancığın gözü nətəhəri qızmışdısa, beş balasını 
aldı ayağının altına. Boyu bərabəri oğullarını, ərlik qı-
zını “uf” demədən atdı. Yanındakı küçüyü var haa, 
bu gələndə lap xırdacaydı. Gecə-gündüz anasını istə-
yirmiş. Baxıllar ki, uşağı ovutmaq olmur, qorxullar 
ağlamaxdan ölə. 
Bu yerdə Gülsüm arvad nəfəsini dərib əlavə 
etmişdi:  
— Yoxsa bu cür ayağısürüşkənə uşaq-zad verməz-
dilər. İllah da qız övladını heç etibar eləməzdilər. 
Əlacsız qaldılar. Bibisi vurdu qoltuğuna, gətirdi atdı 
bu abırsızın üstünə. Əri gəlsə, başını kəsərdi qancığın. 
“O cür arvad üçün ömrünü türmədə çürütməyə dəy-
məz! Balaların var, əlini qana bulama”, - deyə evdəki-
lər zorla almışdı qabağını. Bunu da ZAQS-dan, kə-
bindən çıxartdılar, məhkəməynən analıqdan məhrum 
elədilər. Qaldı bircə xırda qızın ümidinə. Vallah, o el 
oğlundan heç narazılığım yoxdu. Yaxşı adamıydı. 
Bədbəxtin balası özünə lənət oxuyurmuş. Deyirmiş: 
— On yeddi il çörəyimi Afət kimi gözüdağınığa 
yedirtmişəm. Bir yastığa baş qoyduğum arvadı tanı-
Mÿnzÿrÿ Sadûqova 
 
 194
mamışam.  Papağımı yerə soxdu! Allah mənim kimi 
kişiyə lənət eləsin. 
Gülsümə qulaq asa-asa  “həə…” deyən Sənəm 
mənalı-mənalı başını yırğalayırdı. 
 
Hafizəsində canlanmış hadisələrdən ürpəndi Nigar. 
Beyni necə qarışmışdısa, fikirlərini nizamlaya bilmirdi. 
Götür-qoy etdikcə daha dərinə batırdı. Qeyri-ixtiyari fik-
ri yenə Afətlə Adilin əhvalatına kilidləndi. Eldən-gündən 
utanmayan yeznə-baldız qoşa qarıdılar. Bir ömür şad-
xürrəm yaşadılar. Ta qocalıb əldən düşənə, dünyalarını 
dəyişənə qədər “can” deyib, “can” eşitdilər…  
Qəzəbdən Nigarın qəlbi alovlandı: “Dünya nə 
qədər ədalətsizdiiir!! Nərmin cavan-cavan torpaqda 
çürüdü, xain bacısı isə onun ərinə sahiblənib ölənədək 
kefə baxdı.” 
* * * 
Atasının vəzifəsilə əlaqədar Nigargil çoxdan 
rayondan köçmüşdülər. İndi Bakıda yaşayırdılar. 
El-oba da uzaqda qalmışdı, adətləri də, qınaq qor-
xusu da. Meqapolisdə kim kimi tanıyırdı ki... Mə-
sələnin üstü açılsa, nəsildəcə həngamə qopacaqdı. 
Çünki iki oğul anasının kişi adı çəkməsi, nəslin 
davamçılarının ögey ata qoltuğuna verilməsi onla-
rın düşüncəsində yolverilməz idi. Əslində hamı 
anlayırdı ki, ər dünyasını dəyişəndə arvad insan-
lıqdan çıxmır, qadınlığı ölmür. Amma  mətləb o 
qədər incəydi ki, kimsə şəninə sığışdırıb gülü bur-
nunda ikən dul qalanların insanlıq haqqını 
müdafiə etməzdi.  
Qadûnlar vÿ kiøilÿr  
 
 195 
Nigar əmin idi ki, doğmaları xəbər tutsalar, 
Fateh məsələsi iki bacının qovğası olmaqdan çıxa-
caq. Başıbəlalı Sevdanın cəzası ağır olacaq. Ancaq 
Fateh kimi gözüdağınığı ailəyə caladığına görə 
Nigarın da başını sığallamayacaqlar. Ən çox qardaş-
larının kiçiyindən ehtiyat edirdi. Elyar Qarabağda 
kontuziya almışdı, başında qəlpə daşıyırdı. Mühari-
bədən hospitala gətiriləndə sağ qalacağına ümid 
yoxuydu. Onu göydə Allah, yerdə həkimlər həyata 
qaytarmışdı. Cəbhədə şəhid olan böyük qardaşı 
Eldardan sonra Elyarı da itirsələr, dözülməz faciə 
olardı. Şükür, Elyar yaşadı. Bu yaxınlarda toy da 
çaldırdılar. Ancaq müharibənin qanlı caynaqları El-
yarın səhhətində də, xasiyyətində də kobud izlər bu-
raxmışdı. Əsəbiləşdisə, özünə hakim olammırdı. 
Ona görə də, işin sonrası Nigarı yaman qorxudurdu: 
“Evdə böyük qalmaqal yaşanacaq. Sonrasını düşün-
mək dəhşətlidir… Elyar dinc durmaz. Fatehi… Elə 
Sevdanı da…”  
* * * 
Axşamüstü atasıgilə gələn Nigara qapını Dilrüba 
acdı. Gəlini görcək qızı fikir aldı: “İşin üstü açılsa, 
Dilrübanın üzünə necə baxarıq? Hamımız gözüköl-
gəli olarıq qabağında.” 
Dilrüba olduqca namuslu-qeyrətli gəlin idi. Əri-
nin şəhid adını elə uca tuturdu ki! Həyatını övlad-
larına həsr etmişdi. Hamı xətrini istəyirdi. Bütün 
nəsil Dilrübanın başına pərvanə kimi dolanırdı. 
Eldarın ölümündən sonra o, qayınatasıgildən ayrıl-
maq istəməmişdi. Gəlinin qərarından ürəyi dağa dö-
Mÿnzÿrÿ Sadûqova 
 
 196
nən Hidayət kişi də oğullarını evləndirdikcə ayır-
mışdı. “İşdi-şayət birdən Nigar ailə qurammasa, biz 
dünyadan köçəndən sonra qoltuqda qalmasın”, - 
deyə böyük qızına da ayrıca ev almışdı. Beləliklə, 
ata yurdu şəhid Eldarın balalarına qalmışdı. Uşaq-
ların üçü də atalarıyla öyünürdülər, onun döyüş 
yolunu, Qarabağdakı şücaətlərini əzbər bilirdilər… 
 
Nigar evinə dönəndə hava çiskinliydi. Tıxacdan 
yaxa qurtaranlar evlərinə tələsirdilər. Yağışın yuduğu 
küçələrdə gölməçələr yoldan keçənlərin qəniminə 
çevrilmişdi. Vıyıltıyla yanından ötən maşın Nigarın 
da üst-başını “bəzədi”.  
* * * 
Bir ara sevimli bacısı naminə nişanlısından vaz 
keçmək istədi Nigar. “Onun kitabı bağlanıb, mənim 
hələ şansım var, — deyə özünə təsəlli verirdi. — O çox 
erkən dul qalıb. İllərlə gözünün yaşı qurumayıb. Xoş-
bəxt olmağa haqqı var. Noolar beş gün xoş  yaşasa?”  
Özünü bu düşüncəyə kökləməyə nə qədər 
çalışdısa, alınmadı. Zahirən sakit və təmkinliydi. 
Geyimi-kecimi, saçının səliqəsi yerindəydi. Ruhunun 
harmoniyası pozulmuşdu. O hamıdan pünhan öz 
içində ölürdü. Hər gün bir az daha çox, misqal-mis-
qal, qram-qram tərk edirdi həyatı. Qəlbindəki tufan 
qızın yaxasından əl çəkmir, onu məchul sonluğa 
sürükləyirdi. Nigarçün dünyanın axırı gəlmişdi.  
Sevdaya o qədər inanırdı ki, onu Fatehlə görəndə 
ilk anlar yanıldığını düşünmüşdü: “Yəqin gözlərim 
məni aldadır.” Günlərdir ürəyində hey umu-küsü 
Qadûnlar vÿ kiøilÿr  
 
 197 
edirdi:  “Mən səndən heç nəyimi əsirgəmədim. Ərin 
öləndə illərlə yanında qaldım. Dərdinə şərik oldum. 
Balaların korluq çəkməsin deyə, özümə ailə qurma-
dım.  Qazancım da, sevgim də sizin oldu…”  
 
O ərəfədə Nigarı bir yaxşı oğlan istəyirmiş. Qızın 
da könlü varmış. Ata-anası da tələsdirirmiş, çünki 
ondan kiçikləri çoxdan ərdəydilər. Evlər toy-nişan əh-
valını yaşadığı yerdə yeznələri Yaşarın faciəli ölüm xə-
bəri gəlmişdi. Onun qırxı çıxmamış böyük qardaşları 
Eldar şəhid olmuşdu. Nigar ər söhbətini qatlayıb 
qoymuşdu palazın altına. “Bacım uşaqlarını, qardaşım 
uşaqlarını böyütsəm, elə bil mənimkidirlər, nə fərqi 
var…” — demişdi.  
* * * 
Sevda işdən qayıtmışdı. Günortaydı. Uşaqlara ye-
mək hazırlamalıydı. İndicə məktəbdən gələcəkdilər. 
Baxdı ki, evdə ərzaq tükənib. Bir istədi Nigara zəng 
vurub — bacı, nahara çıxanda biz tərəfə keç, bir az da 
bazarlıq elə, — desin. Əli dəstəyə uzalı qaldı: “Hansı 
üzlə?” — O hələ ki böyük bacısıyla üzləşməyə cəsarət 
etmirdi. Əslində bacılar ikisi də bir-birini çox 
istəyirdilər. Bir incəlik vardı ki, Nigar həmişə sevən 
bacı olmuşdu, Sevda sevilən bacı. Ömründə böyük 
bacı kiçiyin bir arzusuna “yox” deməmişdi, ona görə 
də yaman ərköyünləşmişdi balaca.  
 
Nigarın beynində üçlüyün söz güləşi bitmirdi. 
Hərdən qəzəbdən çılğınlaşırdı: “Hələ Fatehə bax. 
Guya evimin dirəyi, uşaqlarımın atası olacaqdı. Guya 
Mÿnzÿrÿ Sadûqova 
 
 198
məni bir ömür sevməkdən doymayacaqdı. Guya mən 
ölsəm, dalımca özünü o dünyaya yetirəcəkdi. Ya-
lanın batsın, şərəfsiz! Gözümün içinə baxa-baxa 
doğma bacımı yoldan çıxartdın. Belə sevgi olaar?” 
Əzablar burulğanında çabalayan Sevda da əmə-
linə bəraət axtarırdı: “Nigar başa düşməlidir ki, belə 
olmağını mən istəmədim, belə alındı! Yəqin fələyin 
oyunuymuş. Yoxsa mən bacımın nişanlısına göz 
dikərdimmi heç? İndi iş işdən keçib. Onun pərəstiş-
karları çoxdur. Gül kimi qızdır, daha yaxşısını seçə 
bilər. Gərək elə Fateh ola?.. Mən ər adı çəksəm, hamı 
qınayar. Oğullarımı ögey ata qanadında böyütsəm, 
Yaşarın ruhu məni bağışlamaz. Hələ bizimkiləəər… 
məni topa qoyub atarlar! Yox-yooox! Ər olmaz, qəti 
olmaz. Camaat adama nə deyər? Həm də Yaşarı heç 
kəslə əvəz edəmmərəm! Kim onun yerini verə bilər 
ki!? Yolum hər yandan bağlıdır. Noolar, arabir 
Fatehlə görüşsəm? Kimə nə ziyanı var, mən də 
insanam axı… Fatehdən heç kəs şübhələnməz.”  
* * * 
Sevda arıq, uzun gəliniydi. Gözəl deyildi, amma 
cazibəsi vardı. Gözünü zilləyib bir kişiyə zəndlə 
baxdımı, necə deyərlər, atlını atdan saldırardı. Gü-
lərüz və ünsiyyətcil idi. Yeniyetməlikdə çox tem-
peramentli qız olduğuna görə instituta girən kimi 
ərə vermişdilər. Namuslu, başıaşağı gəlin olmuşdu. 
Qızlığındakı çılğınlıqdan əsər-əlamət qalmamışdı. 
Bütün sevgisini ərinə vermişdi. Üç ildən sonra — 
iyirmi yaşında dul qalmışdı. Əri öləndə hələ tələbə 
idi, iki körpəsi də qucağında. Doğmaları sahib çıx-
Qadûnlar vÿ kiøilÿr  
 
 199 
masa, batıb gedərdi. Şükür, onu tək qoyma-
mışdılar. Dövlətdən də yardım almışdı. İnstitutda 
da sıxışdırmır, qiymətini yazırdılar. Bu minvalla 
diplomunu da almışdı, uşaqlarını da böyütmüşdü.  
Amma Yaşarsız ömrün hər günündə yüz dəfə 
ölüb-dirilirdi. Ağlamaqdan gözləri zəifləmişdi. Gecələr 
axıtdığı göz yaşları Nigarın çiynini isladardı. Səhə-
rədək üç-dörd balınc dəyişərdilər. Bacısını sakitləş-
dirməkçün əlac tapmayan Nigar, nəhayət, onu qorxut-
mağı qərara almışdı. Həkimlə dilbir olub Sevdanı 
inandırmışdılar ki, əgər bir az da belə davam etsən kor 
olacaqsan. Tədbir işə yaramışdı. Korluqdan qorxan 
Sevda yavaş-yavaş ağlamağı tərgitmişdi. Get-gedə 
həyata qaynayıb-qarışmışdı. Tədricən rəngi-ruhu özü-
nə gəlirdi. Evdən çıxsın, eyni açılsın deyə Nigar onu 
uşaq bağçasında yarımştat işə də düzəltmişdi.  
İndi oğulları məktəbə gedirdilər, ikisini də eyni 
sinfə qoymuşdu. Həyat davam edirdi. Yaşamaq lazı-
mıydı. İyirmi beş yaşlı Sevda iki uşaq doğsa da, 
qızlıq sifətini itirməmişdi. Yolda-izdə dalına düşən, 
tanış olmaq istəyənlər çoxaldıqca, əri ilə birgə qəbrə 
gömdüyü qadınlıq duyğuları oyanırdı. Həyat eşqi 
coşurdu. Duyğularındakı dirilmə onu yanlış axara 
salmışdı. Cavan gəlin selin qabağındakı çöp kimi 
axına düşüb gedirdi.   
* * * 
Bu üçbucaqda rahat adam yox idi. Həyat ideallaş-
dırılmış hazır düsturlardan ibarət olmadığına görə Fa-
teh ha baş sındırır, Nigarın könlünü almaq, həm də 
Sevdanı əldə saxlamaq üçün yollar arayırdı. Nigar da 
Mÿnzÿrÿ Sadûqova 
 
 200
Nigarıydı ha. Kübar, dünyagörüşlü, hər şeyin yerini 
bilən, özünə inamlı, gözəl qızıydı. Tanımayan iyirmi 
yeddidən artıq yaş verməzdi ona. Amma bu yay otuz 
yeddisini tamamlamışdı. Bu qız Fateh üçün başdan-
başa cazibə qüvvəsiydi. Görüb-götürməli, örnək al-
malı xanımıydı. “Əlbəttə, müqayisəyə qalsa, Sevda 
Nigarın əlinə su tökməyə yaramaz. Amma o var ki, 
Sevda əsl qadındır, maraqlı və cazibədar qadın. Nigar 
kimi kişixasiyyət deyil. …Bir azca yumşaq olsaydı, 
bəlkə heç bu Sevda əhvalatı da baş verməzdi.”  
 
Günün birində Fateh bütün cəsarətini toplayıb 
Nigarın evinə yollandı. Qapını açan qız heyrətdən 
donub qaldı: “Nə üzlə gəlib?” Qarşısındakı elə məz-
lum görkəmdəydi ki. Hirslənsə də, tənhalıq qızın 
nəfəsini kəsdiyi üçünmü, yoxsa xəyanətkarın dilin-
dən səbəbi duymaq istəyindənmi, Fatehin içəri 
girməsinə mane olmadı. Otağa keçib hərəsi divanın 
bir küncünə qısıldı. Sükut ömürlərindən yarım saat 
aldı, dinən-danışan olmadı. Eləcə baxışırdılar. Oğlan 
gözünü qızdan çəkmirdi, qorxurdu anındaca Nigar 
yox olar, ya da nəyisə götürüb onun başına çırpar.  
Nigar həyəcandan rəng verib rəng alırdı: “Abırsıza 
bax, nə gözünü zilləyib. Elə bil o boyda qələti qıran bu 
deyilmiş.” Fatehin inadkar baxışları get-gedə Nigarı 
daha çox əsəbiləşdirirdi. Amma dinə bilmirdi. Sanki 
dili tutulmuşdu. Arada havasızlıqdan boğulan kimi 
oldu. Nəfəsi çatmırdı. Ağzını açıb dərindən nəfəs 
almağa çalışdı. Evin səssizliyində ürəyinin döyüntüsü 
aydınca eşidilirdi. Danışa bilməsə də, qəlbindən 
Qadûnlar vÿ kiøilÿr  
 
 201 
keçənlər üzündən oxunurdu: alçaldılmış məhəbbət, 
təhqir olunmuş şəxsiyyətin qəzəbi, uğradığı haqsızlığa 
üsyan, qisas almaq ehtirası, qarşısındakını məhşər 
ayağına çəkmək qətiyyəti, düşdüyü depressiyanın 
yorğunluğu, əzablarından qurtulmaq istəyi… 
Bir an bacısı gəldi gözünün qabağına və… Nigar 
elə bildi keçmiş nişanlısını evə buraxmaqla Sevdaya 
xəyanət edib. “Daha nə fərqimiz oldu ki?..” Özündən 
utandı. Duyduğu xəcalətdən gözü yaşardı.  
 
Qızın beynindəkilərdən bixəbər oğlan Nigarın 
çöhrəsinin yazıqlaşdığını görüncə onun yumşaldı-
ğını düşündü və… xəyanətin atəşində qovurduğu 
nişanlısına bütün gücüylə sarıldı. O an Nigar çox 
zəifləmişdi, ölmək dərəcəsində halsızdı. Fatehin 
təmasını duyunca yer ayağının altından qaçdı. Qızı 
dəlicəsinə öpüşlərə qərq edən Fateh onun ən incə, 
ən həssas nöqtələrinə toxunurdu. Sanki illər həsrət-
lisiydi. Göz açmağa aman vermirdi. Nigarın üzü-
nü, boynunu, sinəsini qarsan nəfəsi od püskü-
rürdü. Atəş qulaqlarını qarsınca qızdan hönkürtü 
qopdu. “İlahi, səsdə necə böyük qüdrət var! Gör bu 
lal hönkürtü nələr deyir, nələr danışır...” fikri Fa-
tehin ciyərini dağladı. Xəyanətinin ağırlığını bütün 
qəlbilə hiss etdi. Qızı qucağından buraxmadan 
önündə diz çökdü. Qollar Nigarın belindən aşağı 
sürüşdü. Fateh əyilib qızın ayaqlarını öpməyə baş-
ladı. Öpüşlər topuqdan dizəcən od sala-sala yol 
gəldi. Hönkürtü kəsilmədi. Yaşadıqlarının acısı Ni-
garı göynədirdi. Fateh heç vaxt onu belə aciz gör-
Mÿnzÿrÿ Sadûqova 
 
 202
məmişdi. “Möhkəm qızıydı. Dünya dağılsa, soyuq-
qanlığını itirməz, çarə tapardı. Necə sarsılıbsa, 
özünü ələ alammır.” 
 
Tanışlıqlarından illər ötürdü. İndiyədək Fateh heç 
vaxt Nigarı belə ehtirasla öpməmişdi, heç vaxt bu 
qədər sərbəst davranmamışdı. İndi bu cəsarəti hardan 
almışdısa, gözlənilməz “hücumdan” çaşmışdı qız. 
Fateh Nigardan həmişə çəkinmişdi. Qızın bir tərs 
baxışı yetirdi ki, oğlan özünü yığışdırsın. Qəlbindən 
başqa fikir keçən kimi Nigarın xofu basardı onu, elə 
bilərdi qız xəbər tutdu. Həm də öz aralarında söz-
ləşdikləri gün Nigar şərtini açıq demişdi:  
— Toya qədər heç bir intim münasibət olmayacaq! 
Əks halda bu evin qapısına yaxın düşmə. 
Niyyətinin ciddiliyini isbatlamaq istəyən Fateh də 
təsdiqləmişdi ki, əlbəttə, heç elə şey olar?! 
Bütün bunları beynindən keçirən Nigar saniyədə 
Yerdən Günəş məsafəsi qədər yol gedən düşüncələrin 
caynağında can çəkişirdi. Nə qədər küskün və acıqlı 
olsa da, Fatehin doğma qoxusunu alınca kövrəlmişdi. 
O anlaya bilmirdi: “Fateh neyləmək istəyir? Niyə belə 
coşub? Bəlkə mən yanlış görmüşəm?” Sonuncu fikir 
bircə anlığa qəlbinə sevinc cücərtiləri səpdi. Tez də 
məyus oldu: “Elə isə Sevda niyə həftələrdir susur?” 
Birdən Nigara elə gəldi ki, Fatehin tanış qoxu-
sunda Sevdanın da ətri var. Necə ürpəndisə, oğlanın 
sinəsindən ikiəlli itələdi. Qəfil həmləni gözləməyən 
Fateh yerindəcə səndirlədi. Az sonra qapı şaqqıltıyla 
çərçivəsinə çırpıldı. Hər şey o qədər sürətlə baş verdi 
Qadûnlar vÿ kiøilÿr  
 
 203 
ki! “Qovuldum! Bacarmadım. Nigardan ayrılmaq ol-
maz. Sevgimiz belə qurtara bilməz. Mən onsuz 
qalammaram. Mən Nigarı sevirəm.”  
O an Fatehə elə gəlirdi ki, içini bürüyən haray 
səmimidir. Oğlan başını itirmişdi. Yol boyu Nigarlı 
günlərini fikrindən keçirir, heç cür özünə gələ 
bilmirdi. Birdən nişanlısı üçün elə darıxdı..! O şirin, 
mənalı, sevgi dolu axşamlardan ötrü ürəyi əsdi.  
 
Yetkin adamlar idilər. Sevib-sevildikləri xeyli vaxt 
olsa da, Nigar onunçün tükənməmişdi. Hər dəfə yeni 
bir ampluada kəşf edirdi qızı. Son görüşlərindən cəmi 
iyirmi beş gün ötürdü. Amma vücudunda bir 
ömürlük həsrət yığılmışdı. O həsrətin tonqalında 
qovrula-qovrula kirayədə yaşadığı mənzilə yollanan 
Fateh bir də gözünü Sevdanın qapısında açdı. Buraya 
necə və niyə gəldiyi müəmmaydı. Heç bir məntiqə 
sığmırdı. Duyğuların seli Fatehin reallıq hissini lap 
dərinə gömmüşdü.  
Tapmacanın cavabını tapmamış əli zəngin düy-
məsinə uzandı. Çağırış özünü  yubatmadı, qapı 
dərhal açıldı. Fatehi görən Sevda itirilmiş sərvətini 
tapanlar sayaq oğlanın üstünə atıldı. Çılğınlıqla 
ona sarıldı. Jest o qədər cəld baş verdi ki, qonşu-
ların görə biləcəyini düşünmək ağlının ucundan 
keçmədi. Məhrəm duyğularını və nigaranlıqdan 
öləziyən iç dünyasını bölüşə biləcəyi yeganə adam 
gəlmişdi.   
— Bilirdim gələcəksən. Mən bilirdim. Biz bir-biri-
mizçün yaranmışıq.  
Mÿnzÿrÿ Sadûqova 
 
 204
Sevdanın bu günlərdə yaşadıqlarıyla, beynindən 
keçən fikirlərlə dilinə gələn sözlər heç uzlaşmırdı. 
Fatehin qəfil gəlişi ona necə təsir etmişdisə… Azca 
toxtayan və harda olduğunu dərk edən Fateh tez 
uşaqları soruşdu.  
— İndicə yatırtmışam. Oyanmazlar. Bu gün 
həyətdə çox oynayıblar. Elə  yorulmuşdular ki.  
Bu sözə bənd imiş kimi Fateh ilan tək Sevdaya 
sarıldı. Yataqda qalanan ocağın atəşi ərşə dirəndi. Od 
püskürən nəfəslərdən od tutub yanırdı otaq. İki 
ehtiraslı aşiq bütün dünyanı unutmuşdu. Əslində 
Fatehin beyni dumanlıydı və istədiyi bu deyildi. 
Amma isti başda soyuq ağıl nə gəzir.  
Bəxtlərindən Sevdanın baldızı Xədicə rayondan 
hələ qayıtmamışdı. Elə bil onları günaha batırmaqçün 
fələk qəsdən hər şəraiti düzüb-qoşmuşdu. Sevda o 
qədər gənc və dərdliydi ki, doğmaları onu yalqız 
qoymağa qorxurdular. Yaşardan sonra canına qəsd 
etməsi gözlərinin odunu almışdı. İlk illər Nigar o 
dərdin altına çiyin vermişdi. Sonra qayınanası gəlib 
oturmuşdu yanında. Kənddən kişinin xəstələndiyi 
xəbərini alanda Xəzangül daha şəhərdə duruş 
gətirməmiş, oğlunun ailəsini qiyabidə oxuyan qızına 
əmanət edib getmişdi.  
* * * 
…Məşuqlarda ağıl və məntiqdən əsər-əlamət qal-
mamışdı. Eşq macərasındakı riskin çoxluğu onları 
daha da coşdururdu, ehtizaza gətirirdi. Bu görüş tam 
fərqliydi. Yeni bir çalar vardı hisslərdə, münasibət-
lərdə. Bir-birlərinə yazıqlarımı gəlirdi, ayrılıq qorxu-
Qadûnlar vÿ kiøilÿr  
 
 205 
suydumu, nə idisə… Ehtirasın məngənəsindən çıxan 
kimi oğlan dilləndi:  
– Özün necəsən? Nigarla danışdın? Nə dedi? 
Sizinkilər xəbər tutmadı ki? 
Fatehin yataqdaca Nigarı yada salması Sevdanı 
açmadı. Həvəsi qaçdı. Acıqlı-acıqlı cavab verdi: 
— Xanım hələ göynən gedir. Qoy yerə ensin, danı-
şacam. Mən bilirəm ona nə deyəcəm.   
Əslində Sevdanın özünə açığı tutmuşdu: “Gör Fa-
tehə nə qədər üz vermişəmsə,  mən qucağında ola-ola 
başqa qadının qeydinə qalır! Noolsun ki, o qadın 
doğma bacımdır. Bu, yolverilməzdir. Tərbiyəsiz!”  
Cavabdakı hirsli tonu, Nigara sayğısızlığı tutan 
Fateh qıcıqlandı. Bütün qəlbilə qollarındakı qadını 
sancmaq istədi. Sanki düşdüyü çıxılmaz durumun 
təktərəfli baiskarı  o imiş.  
— Ordan gəlirəm. Mənimlə də danışmadı. 
Heyrətdən ağzı açıla qalan Sevda dəli kimi 
yataqdan qalxıb geyinməyə başladı. “Bu boyda təhqir 
olmaz. Bu lap ağ elədi.”  
– Sənin orda nə işin var? Nəyə getmişdin? 
— Barışmağa. Küsülü qala bilmərik axı. Necə olsa, 
üstümdə haqqı-sayı var. İllərin dostuyuq. Bir ton 
duz-çörək kəsmişik. Üstəlik də müdirimdi.   
— İndi onun adına “dostluq” deyirlər?  
Sevda necə əsəbiləşdisə, qəzəbi gözlərində parladı. 
Onun baxışlarından xoflanan Fateh tənbəl-tənbəl 
qalxıb geyindi. Qadını dilə tutmağa çalışdı: 
— Ay dəli, axı o sənin bacındır. İstəmirəm aranızda 
düşmənçilik yaransın. Getdim deyəm ki, bütün 
günah məndədir. Sevdanın qəbahəti yoxdur.  
Mÿnzÿrÿ Sadûqova 
 
 206
Hövsələsi lap daralan qadın əsəbindən əlinə keçən 
balıncın qotazlarını didişdirməyə başladı. Bu an o, 
balaca uşağa oxşayırdı. İstədi desin ki, bacım olduğu 
indi yadına düşüb? Sözünü uddu, dillənmədi. 
* * * 
Sabahısı işdən çıxan Fateh yenə Nigargilə üz 
tutdu. Qapı açıldı, onun üzünü görcək örtüldü. O, 
aşağı düşüb həyətdə oturdu. Ətraf yaşıllıq idi. 
Həmin gündən Fateh qovağın altındakı oturacağı 
“özəlləşdirdi”. Pəncərədən arabir kölgə kimi gö-
rünən yarımçıq siluetdən bir şey anlaşılmasa da, 
onunçün qənimət idi. Fateh hələ də Nigarı 
sevdiyinə inanırdı. 
O, arabir gündüzlər Sevdayla görüşürdü. Amma 
axşamlar harda olduğunu  bildirmirdi. Taktikasını 
dəyişmişdi. Başa düşmüşdü ki, ehtiyatlı davranma-
lıdır. Yaxalandıqları gündən aylar keçirdi. Bu arada 
bacılar da görüşüb danışmışdılar. Ancaq söhbətin 
məğzi barədə Sevda kəlmə kəsməmişdi. Fatehin 
təkidləri cavabsız qalmışdı.  
Son günlər yağışlar ara vermirdi. Bakının boz-bu-
lanıq günləri başlamışdı. İslansa da Fateh yenə hər 
axşamkı postundaydı. Əməlli-başlı soyuqlamışdı. Ci-
yərləri zəif idi, özünü qorumalıydı. Amma… özün-
dən asılı olmayaraq ayaqları onu bura gətirirdi. 
Ürəyində özünü söyür, yamanlayırdı. “Sən kişi de-
yilsən”, - deyirdi. Xeyri olmurdu. Yenə gəlirdi. “Gö-
rəsən niyə? Subay olsam da, həyatımda qadın var. 
Amma Nigarın boşluğunu doldurmur...”  
Qadûnlar vÿ kiøilÿr  
 
 207 
Güclü küləyin leysan yağışını qovaladığı bir 
axşam Nigarın qapısı onun üzünə açıldı. Fatehdən nə 
qədər zəhləsi getsə də, onun səhhətindəki zəiflikdən 
xəbərdar olan Nigarın həkim ürəyi dözməmişdi. 
Qadın ki, qadın. Gör bir, hər şey əksinə olsa, kişi qəlbi 
yumşalardımı bu səbəbdən?! Nigarçün o an Fateh 
sadəcə yardıma möhtac biriydi. O, içəri aldığı xəs-
təsinə şəfqət göstərirdi. Ağlına gəlmirdi ki, bu canı-
yananlıqda şüuraltındakı məhəbbətin də payı var.  
İsti çay, isti otaq Fatehi cana gətirdi. Deyəsən, lap 
heyi kəsilmişdi. Duyduğu halsızlıq, vücudundakı 
əzginlik təkcə soyuğun, yağışın nəticəsi deyildi. Ba-
ğışlanmamaq qorxusuyla yaşadığı ayların yorğunlu-
ğuydu. Səsi kallaşmışdı. Fateh xırıldaya-xırıldaya 
danışmağa başladı. Üzünə açılmış qapının örtüləcə-
yindən qorxurdu. Fürsəti əldən vermək istəmirdi.   
— Sənsiz yaşaya bilmirəm, Nigar! Ölürəm. Sən 
yoxsan, dünya gözümdə sıfırdır. Qul xətasız, ağa 
kərəmsiz olmaz. Keç günahımdan, Nigar. Cavanlı-
ğıma bağışla. Sən olan yerdə bütün qadınlar yalandır. 
Bilirəm, qəbahətim böyükdür. Qürurunu sındır-
mışam. İnan ki, nəyin necə baş verdiyini mən də 
bilmədim. İnsanı bəzi əməllərə  sürükləyən duyğular 
idarə olunmur… Necə oldu bilmədim — deyən Fateh 
qızın dinlədiyini görüb ürəkləndi. — Aylardır 
qapında sürünürəm. Məni geri çevirmə. Arzularımızı 
nakam qoyma, Nigar. Necə dözərsən doğulmamış 
körpələrimizin yetim qalmasına? — deyə oğlan qızın 
lap zəif damarından vurdu. — Qıyma məhəbbətimizə. 
Mən səni özümdən çox sevirəm. Sən mənim idealım-
Mÿnzÿrÿ Sadûqova 
 
 208
san. Həm qadın idealımsan, həm insan idealımsan. 
Məhəbbətini məndən əsirgəyəcəksənsə heç bu çayı, 
dava-dərmanı vermə. Onsuz da diri-diri ölmüşəm. 
Sənsiz həyat mənasını itirib.  
Bu yerdə Fatehi öskürək tutdu. Getdikcə qəhər-
lənən səsi sürəkli öskürəkdən tamam zəiflədi. 
— Hər şeyə həvəsim sönüb. İşə də getmək istəmirəm. 
Peşmançılığımı sübuta yetirməkçün mənə şans ver. 
Nigar! Şans ver ki, səni necə bəxtəvər edəcəyimi hamı 
görsün. Evlənək. “Yox” demə. Yalvarıram. Bir də o söh-
bətə qayıtmayaq. Onsuz da təsadüfi əlaqəydi. Şeytan 
əməliydi. Mən çox əzab çəkirəm. Gecələr yata bilmirəm. 
Fikrim-zikrim sənin yanındadır. Ayrılığa dözə bilmi-
rəm. Sən mənim yeganə məhəbbətimsən. Sarsılmaz 
eşqimsən. Həyatımdan bir deyil, yüz qadın keçsə, yenə 
sənə olan eşqimi söndürə bilməz. Səni sevirəm!.. Lap 
çox sevirəm!!! Nigar?! 
Nigardan səs çıxmadı. 
* * * 
Üç axşamıydı ki, Fateh həyətdə görünmürdü. Üç 
sutkaydı ki, onun xırıltılı və həzin səslə kəsik-kəsik 
söylədiyi sözlər Nigarın qulaqlarında cingildəyirdi. 
Yalvarışları kəlmə-kəlmə yaddaşına ilişib qalmışdı. 
Qapı başından asılmış zəngə bənzəyirdi Fatehin 
etirafı, hər toxunduqca, o tərəf-bu tərəfə keçdikcə 
zəngulə vurub özünü yada salırdı.  
Fatehin monoloqu yaddaşında təkrarlandıqca 
Nigar özünü sorğu-suala çəkirdi: “Yetkin adam-
larıq. Kişidir. Bir dəfə xəyanət etməklə dünya dağıl-
mayıb ha? Pisi odur ki, bu qələti mənim bacımla 
Qadûnlar vÿ kiøilÿr  
 
 209 
edib. Əslində, başqasıyla olmuş olsaydı, yəqin çox-
dan bağışlayardın, həə Nigar xanım?.. Fateh xəs-
tələndi. Yoxsa, qeyb olmazdı…” 
Telefonu götürüb Fatehin mobilini yığdı. Oğlanın 
səsini duyan kimi qürur mərhəməti üstələdi. Nigar 
“aloo, alooo?” çağırışlarına qulaq asdı, səsin rəvan-
landığını sezib arxayınlaşdı: “Sağalıb.”  
Dəstəkdəki səssizlik Fatehi əsəbiləşdirdi, qaşları 
düyünləndi: “Bu kimdirsə, mənə sataşır.” Acılamağa 
hazırlaşırdı ki, birdən zəif taqqıltı duydu. Aram-
aram eşidilən səda ona tanış gəldi. Nigarın hər-
dənbir taxdığı iri sırqaları durdu gözünün qaba-
ğında. Yadına düşdü ki, mobili qulağına yaxın-
laşdırdıqca qızın sırqaları dəstəyə toxunub oxşar səs 
çıxarırdı. Diqqət kəsildi. Yanılmamışdı. Dəstəkdəki 
Nigar idi! Nəfəsindən tanıdı sevgilisini. Sanki 
dünyanı Fatehə bağışladılar. “Deyəsən, kəfəni yırt-
dıq. Hələ unudulmamışıq.”  
Fateh sevinirdi. Sevincini bölməkçün Sevdagilə 
yollandı.  
* * * 
Nigar xəbər tutanadək Fatehlə Sevdanın məhrəm 
görüşlərinin ömrü beş-altı ay sürmüşdü. Amma əla-
qənin kökündə xeyli öncələr baş vermiş təsadüf 
dayanırdı. Hər şey Nigarın yaxın rəfiqəsi Zümrüdün 
toy günü başlanmışdı. O axşam qış qəfil hücuma 
keçmiş, yağan qar yolları bağlamışdı. Bəyin dostları 
zarafata salıb deyirdilər ki, yəqin gəlinimiz çox qazan 
dibi yeyib. Ceyhunla Seyhun bəs deyincə toyda 
şənlənib-yorulmuşdular. Nigar baxdı ki, uşaqları 
Mÿnzÿrÿ Sadûqova 
 
 210
yuxu aparır. Məclisi yarımçıq tərk etsə Zümrüd inci-
yərdi. Fatehdən rica etdi ki, sən Sevdayla uşaqlarını 
evə çatdır, mən özüm gələrəm.  
Nə oldusa, o gün oldu. Adətən şadlıq evlərinin 
ətrafında fırfıra kimi fırlanan taksilər gözə dəymirdi. 
Güc-bəlayla maşın tapan Fateh Sevdagilə çatan kimi 
pulunu verib taksini yola saldı. Mürgülü uşaqları 
qucaqda qaldırdılar evə. Fateh çəkinə-çəkinə içəri 
girdi. Buraya ilk gəlişi deyildi, Nigar yanında 
olmadığından sıxılırdı. Həyəcandanmı, soyuqdanmı 
Fatehi titrətmə tutmuşdu. Ürəyində özünü danlayırdı 
ki, nahaq buraxdım maşını. Uşaqları rahatlayandan 
sonra Sevdanın çay təklif etməsi ürəyincə oldu. 
Mətbəxdə oturub çay içdilər. Fateh getməyə qalxanda 
qadın elə bir baxış baxdı ki, oğlanın ciyəri dağlandı. 
O baxışda sirli bir yazıqlıq, qorxu, həsrət vardı, ürkək 
çağırış vardı. Anlaşılmaz cazibədən başı gicəllənən 
Fateh tez sağollaşıb çıxdı. Ağlına gələn fikir də 
qorxutmuşdu onu.  
Gecəyarısınadək evin önündə taksi gözlədi. Qəri-
bəydi, Fateh soyuqdan donurdu, amma taksinin gəl-
məyini istəmirdi. Arada gözucu Sevdagilin pəncə-
rəsinə baxırdı. Bir də gördü gəlin pəncərədədir. 
Bacılar az öncə zəngləşib hal-əhval tutmuşdular. 
Havanın ucbatından Nigar rəfiqəsigildə gecələməli 
olmuşdu. Gülə-gülə iki daşın arasında son xəbərləri 
Sevdaya çatdırmışdı:  
— Gəlinin atdığı gülü yenə tuta bilmədim, deməli, 
yaxın aylarda üfüqdə parıltı görünməyəcək.  
Qadûnlar vÿ kiøilÿr  
 
 211 
Sonra da tapşırmışdı ki, səhər uşaqları məktəbə gön-
dərmə. Bu hava tezdənə çətin düzələr. Qoy yatsınlar.  
Küçədə çovğun səngimək bilmirdi. Pəncərədən 
boylanan Sevda Fatehin qaraltısını sezdi. Müvazi-
nətini güclə saxlayan qaraltı yıxılmamaqçün ağacdan 
yapışmışdı. Yolda-izdə maşın-filan görünmürdü. 
Gecə saat ikiyə işləmişdi. “İşin tərsliyinə bax, bizi 
gətirib evə çatdırdı, özü qaldı küçədə. Yəqin Nigarın 
da xəbəri var. İndi mən neyləyim?”  
Axırı Sevda aşağı düşüb Fatehi evə çağırdı. Oğlan 
əməlli-başlı donmuşdu. Əl-ayağını isti suya qoymaq 
kifayət etmədi. Sevda onu spirtlə ovmağa məcbur 
oldu.  “Nigar da yaxında deyil ki, köməyə çağıram. 
İndi buna qulluq etməsəm, bacım inciyər. Deyəcək, 
nişanlımı siz xəstələndirdiniz.”  
 
O gecədən sonra Fateh bərk naxoşlamışdı. On 
gün işə çıxmamışdı. Tədricən sağalsa da, ruhunda 
bir qırıqlıq qalmışdı. O gecəki yardımın həsrətini 
çəkirdi. Əllərin hərarətini unuda bilmirdi. Bəzən o 
dərəcədə hissə qapılırdı ki, sanırdı o masaj indi baş 
verir. Tez-tez Sevdanı düşünürdü. Cavan gəlinin 
taleyi, tez açıb tez də solan güllər kimi ailə həyatı, 
gənc yaşında dul qalması yadından çıxmırdı. 
Hərdən Nigardan onu soraqlayırdı. Sevdanı  
özündən çox istəyən Nigar da dili ağzına sığmadan 
danışır, ağlına heç nə gətirmirdi.  
Aralarında heç bir yaxınlıq olmamışdı. Amma 
nədənsə o gecədən sonra Fatehlə Sevda bir-birindən 
utanır, çəkinirdilər. Harda rastlaşsalar baxışlarını 
qaçırırdılar.  
Mÿnzÿrÿ Sadûqova 
 
 212
Qarlı toy gecəsindən iki-üç ay sonra Fateh 
qəfildən Sevdagilə getdi. Gündüz vaxtıydı. Uşaqlar 
evdə deyildilər, bibiləri onları qardaşı Vasifgilə 
aparmışdı. Vasif Yaşarın balalarını dünyalar qədər  
istəyirdi, onların hər nazıyla oynayırdı, ona görə də 
əmilərinin adı gələndə qanad açıb uçurdu uşaqlar. 
Sevda təzə yarpaqdan dolma bükə-bükə seriala 
baxırdı. Fatehi görüncə sövq-təbii nəyə gəldiyini 
anladı. Hisslərin dili gəlini duyuq saldı. Ona görə də 
ev yiyəsi heç nə soruşmadı. Qonaq da bir söz 
demədi. Eləcə oturmuşdular. Birdən Fateh dilləndi:  
—  Sevda, sənə təşəkkür etməyə gəlmişəm. O gecə 
sən olmasan, ölmüşdüm.  
Gəlindən bir qəhqəhə çıxdı, gəl görəsən. Az qaldı 
ürəyi gedə.  
–  Məzən olsun, ay Fateh! Nə tez yadına düşüb, - 
deyib uğundu.  
Fatehi də gülmək tutdu. Qarınlarının əzələsi ağrıya-
na qədər gülüşdülər. Elə şən, bəxtiyar oldular… Emosi-
yalar səngiyəndən sonra da pıqqıltılar kəsilmirdi.   
— Bu centlmenliyinin qarşılığında dolma qonaqlığı 
necədir?  
– Əla!  
— Həm də sənə təşəkkür borcumu ödəmiş olaram. 
O qarda-boranda sən gəlməsəydin, təkcanıma 
uşaqların ikisini birdən necə qaldıracaqdım yuxarı? 
Bərk yatmışdılar. Yaxşı yetişdin dadıma.    
Bu sözlərdən sonra otaqda ab-hava ilıqlandı. 
Cavan oğlanla cavan gəlin bir anın içində yüz illik 
məsafə qət etdilər sanki. Elə yaxınlaşıb mehriban-
Qadûnlar vÿ kiøilÿr  
 
 213 
laşdılar ki... Adı bəlli olmayan əlaqənin bünövrəsi 
həmin gün qoyuldu. Doğmalar, ailələr, adət-ənənə… 
yaddan çıxmışdı. Çox xoşbəxt idilər. Və o məqamda 
həmin xoşbəxtliyi pozmağa qadir qüvvə yox idi.  
* * * 
Sonrakı həftələrdə daha sıx-sıx görüşməyə başla-
dılar. Duyğuların selində üzürdülər. Qurduqları əla-
qə onları heç nəyə məsul etmirdi. Kökündə dayanan 
sevgiydi, yoxsa ehtiras — bu da heç birini maraqlan-
dırmırdı. Eləcə onu bilirdilər ki, birgəlikləri ikisinə də 
zövq verir. İnsanların və yazılmamış qaydaların 
təsirindən uzaq idilər.  
Yay gələn kimi Xəzangül nəvələrini kəndə apar-
mışdı. Sevda hələlik şəhərdə qalıb məzuniyyətini 
gözləyirdi. Gündüzlər evdə əlinə-ayağına dolaşan, 
bürkülü havada gəlib-gedən yoxuydu. Bacı-qar-
daşları hərəsi öz hayındaydı — bağa köçən, ailəsini 
götürüb xaricə istirahətə gedən… İstilər Hidayət 
kişini necə təntitmişdisə, o da gəlib-gedəmmirdi. 
Telefondaca hal-əhval tuturdu qızından.  
Sanki gözəgörünməz bir qüvvə görüşləri idarə 
edirdi, cavanlar heç bir maneəylə qarşılaşmırdılar. 
Yay aylarında lap isinişdilər. Ailə buxovlarından 
azad olması Sevdanın əl-qolunu açmış, Fatehi də 
rahatlatmışdı. Göz yaşları  okeanında  boğulduğu  
illərin əvəzini çıxırdı qadın. Fatehə o qədər bağlan-
mışdı  ki, bu kişinin doğmaca bacısının nişanlısı 
olduğunu tamam unutmuşdu. Vüsalın şirinliyi ba-
şını gicəlləndirmişdi. İkisi də əməlli-başlı  eyforiyaya  
Mÿnzÿrÿ Sadûqova 
 
 214
 
Qadûnlar vÿ kiøilÿr  
 
 215 
qapılmışdılar. Yay görüşləri onlara xeyli gözəl anlar 
bəxş etdi. 
Münasibətlər çox rəvan davam edirdi. Ta o 
məşum günəcən. Nigarın heyrəti,  sinəsindən qopan 
o müdhiş səs unudulmurdu. Yaxalandıqdan sonra 
Sevdagilin əlaqəsinə təhlükə çaları da qarışmışdı. 
Əslində görüşlər seyrəlməliydi. Ancaq izaholunmaz 
bir qüvvə onları təhlükəyə meylləndirirdi, ən darma-
calda belə görüşməyə can atırdılar. Sevda hərdən 
özünü günahkar saysa da, dərhal fikrindən daşınırdı: 
“Mən əxlaqlı qadınam. Ərimdən sonra heç bir kişiyə 
meyl salmamışam. Qaynıma istədilər, getmədim. 
İndi Fatehlə… belə alındı. Bacıma canım qurban. 
Neynim ki bəxtim qaradır, mənə qismət göndəriləndə 
dağdan ağır sınaqlar da üstündə pay verilir.”  
Nigar onunçün nələr eləməmişdi? Heç yadından 
çıxmırdı, ərə gedəndə dükan-bazarda qıtlıq döv-
rüydü. Cehizi düzüb-qoşmaq müşkülə düşmüşdü. 
Bacısı min arzuyla özü üçün alıb-yığdıqlarının ço-
xunu ona bağışladı. Toy qapını kəssə də, Sevdanın 
bəyəndiyi mebel hələ alınmamışdı. Yenə Nigar irəli 
durdu, kişi kimi çıxarıb mebelin pulunu saydı. “Təki 
hər şey bacımın könlüncə olsun”, — dedi. Bunları 
unuda bilməzdi Sevda. Ancaq Fatehdən geri dur-
mağı… ağlına da gətirmirdi. Bu məsələdə hər şeyi 
hisslərinə qurban vermişdi, bacısını da.  
*  *  * 
Mÿnzÿrÿ Sadûqova 
 
 216
Məhəbbət üçbucağında yanan tərəf kim idi — Ni-
gar, Fateh, yoxsa Sevda? Eşq savaşında pərvanə ol-
maq kimin alnına yazılmışdı? Sualın cavabı hələ heç 
birinə aydın deyildi. Nigarın əzabları tükənmirdi. Ya-
nıb-yanıb qovrulurdu. Fateh dincliyini itirmişdi, nə 
Sevdadan doyur, nə də Nigarı əldən qoyurdu. Sevda 
tərəddüdlər dənizində çalxanırdı. Vicdan əzabı üstün 
gələndə gücü ərinin qarasınca söylənməyə çatırdı: 
“Nə məni düşündün, nə övladlarını. Eləcə – vətənə  
iki əsgər vermişəm, —  deyib özünü oda atdın. İyirmi 
yaşında mənə qara bağlatdın. Mən səni qrad düşmüş 
evin adamlarını xilas edib ölməyə göndərmədim, Ya-
şar. Mən səni Qarabağda döyüşüb düşmən üzərində 
zəfər çalmağa, qalib kimi dönməyə göndərdim!”  
Bir az hirsi soyuyan kimi yumşalırdı. Bayaq de-
diklərindən peşman olurdu Sevda. Sanki Yaşar 
qəbirdən qalxıb o sözləri eşitmişdi. Utanırdı, xəcalət 
çəkirdi ərinin ruhu qarşısında. Üzrxahlığa başlayırdı: 
“Sən mənim sərsəmləməyimə fikir vermə. Özün 
bilirsən ki, dəli-doluyam. Oğulların böyüdükcə sənə 
oxşayır. Elə darıxıram səninçün! Evin hər küncündə 
izin görünür. Neyləyim ki, əlimi atanda boşa çıxır, 
səni tapmıram. Ay Allah, varsa, keç günahımdan.”   
Öz-özünə nə qədər danışsa da, Sevdanın ürəyi 
sərinləmirdi. Dalğalar özünü qaldırıb qayalara çırp-
dığı kimi, o da özünü tənələrə sarı çırpırdı. “Sən cəb-
həyə yetişməsən də, qəhrəman kimi vidalaşdın bu 
dünyayla, Yaşar. Bir ailənin həyatını xilas elədin. 
Qadûnlar vÿ kiøilÿr  
 
 217 
Mənsə… nəfsimə yenildim, hisslərimi cilovlaya bil-
mədim. O dünyada sənə qovuşmağa da ümidim qal-
mayıb. Sən cənnətdəsən. Mənim yerim cəhənnəm-
likdir. Qır qazanında yandıracaqlar istəkli arvadını, 
Yaşar, yəqin xəbərin olacaq.”  
Günlərin birində Sevda iradəsini toplayıb bacı-
sıgilə yollandı. Nigar onu çox soyuq qarşıladı. Üzünə 
baxmırdı. Alışmadığı rəftardan qırıldı ərköyün bacı. 
Deyəcəyi yumşaq sözləri unutdu, üzrxahlığa gəldiyi 
yadından çıxdı. Yavaş-yavaş qəlbi kinlə, acılamaq eh-
tirasıyla dolurdu. Gözləri parlamağa başlayanda Ni-
gar bildi ki, Sevda savaşmağa hazırlaşır. Uşaqlıqdan 
beləydi xasiyyəti, xoruz kimi döyüşkəndi. Gözləri 
parladısa, demək, savaş şeypuru çalındı. Nigar yanıl-
mamışdı. Vulkan püskürdü.  
— Nə özünü dartıb qoyubsan dağın başına. Adam-
zad öldürmüşəəm? Ay bacı, sən qızsan, mən qadın. 
Başa düş, Fatehə qadın lazımdı, qadın! 
Sevda həddini aşmışdı. Amma daha quş qəfəsdən 
uçmuşdu. Deyilən sözü geri qaytarmaq mümkünsüzdü.  
— Elə gərək Fateh olaa? Kənd adamıdırlar, beş yaş 
böyük qızı alarlarmı? Almazlar axı! Amma sən başa 
düşmürsən. Elə məni qınayırsan. Nə Elyarın toyunda, 
nə də Gülnarın yubileyində dindirmədin, üzümə bax-
madın. Bir qələtdi eləmişəm, geri dönəsi deyiləm ha? 
Mən papaq-zadam gündə bir başa qoyulaam?! - 
Sevda hirsindən ağlamağa başladı. Nigar matı-qutu 
qurumuş ona qulaq asırdı.  
Mÿnzÿrÿ Sadûqova 
 
 218
— Yaşar öləndə canıma qıydım, qoymadın öləm. 
İndi nə istəyirsən? Bacımsan, bir az da məni düşün. 
Eqoist olub gedibsən. Otuz yeddi yaşındasan, hələ su-
bay gəzirsən. Çünki pulun var, yaxşı işin var, kefin saz-
dır, ərə ehtiyacın yoxdur. Fateh səni alan olsa, bu neçə 
ildə alardı daa. Niyə anlamırsan? Taylarım hələ ərə get-
məyib, mən iki yetim saxlayıram. Elə bilirsən asandır?  
Bu məqamacan susan Nigar qəfildən partladı:  
— Sənin kimi yüzü var, mini var, xanım qız, hansı 
bu qələti eləyir? Odur eeey, qardaşımız Eldarın ar-
vadı da sənin kimi gəlindir, iyirmi dörd yaşında ərsiz 
qalıb!.. Üç uşaq saxlayır, üstəlik sənin qoca atana-
anana baxır. Bir gün görübsən Dilrüba yolunu aza? 
Bəhanələr uydurma. Sənin canındaymış naqislik, für-
sət axtarırmışsan. Beş yaş böyük qızı almayan ata-ana 
yanı ikibalalı gəlini alarmı subay oğluna?? Bunu da 
düşün!  
 Nigarın hər cümləsi sərrast atılmış güllə kimi 
Sevdanın ürəyini deşib kürəyindən çıxırdı. Haqlı itti-
ham qarşısında dili lal olmuşdu.  
*  *  * 
Qəribəydi, bütün günü beynini əzablı düşüncə-
lərin ixtiyarına verən Sevda Fateh gələn kimi yüz 
səksən dərəcə dəyişirdi. Şən və şux olurdu. Kefi gö-
yün yeddinci qatına qalxırdı. Çox inamlı davranırdı. 
Özündən arxayın, rahat… Gəlinin bu halı Fatehi də 
arxayın salırdı. Nigarın intizarında yaşadığı qüssə-
dən qurtulurdu. O qədər məsud olurdular ki!.. 
Qadûnlar vÿ kiøilÿr  
 
 219 
Nigarsa heç nə ilə ovunmurdu. Fatehin xatirələri 
evlə bir idi. Hər yana dağılmışdı. Qaçıb qurtulam-
mırdı. Evin dizaynını necə dəyişsə də, hər tərəfdən 
Fatehli günlərin yağışı yağırdı. Xanım qız o yağışda 
təpədən-dırnağacan islanır, xatirələrin leysanına qarşı 
çətir tapa bilmirdi. Xatirələr onu fırtınaya düşmüş 
qayıq kimi parçalayır, məhv edirdi. Gur şəlaləyə çev-
rilib Nigarın təpəsinə-təpəsinə döyəcləyirdi.  
* * * 
— Bahar, başına dönüm, dur bizə gəl.  
– Xeyirdimi, a Nigar? Səsin niyə belə gəlir, xəstə-
lənibsən? 
— Yox, yoox. Eləcə ürəyim sıxılır. Dedim bir gələ-
sən dərdləşək. Çoxdan görüşmürük.  
Bahar hiss etdi ki, nəsə olub, bacısının ürəyi dolu-
dur. Yoxsa, Sevda duran yerdə Nigar onunla dərdləş-
məzdi. Dərsi qurtaran kimi bacısını görməyə yollan-
dı. Baharı görən Nigarın üzündə güllər açdı.  
– Xoş gəldin, a bacı! Nə yaxşı gəldin. 
– Xoş günün olsun, gözümün işığı. Necəsən?  
Nigarın sevinci Bahara da sirayət etdi. Telefon-
dakı şübhələri dağıldı. Gələndən dil boğaza qoyma-
dan danışan Bahar qəfildən sözünü kəsib sorğu-suala 
keçdi. Nigarın kəlmə kəsmədiyini, eləcə matdım-
matdım qulaq asdığını sezmişdi.  
— Hə, de görüm noolub? Elçilərin gəliir? Axır 
Fateh tərpəndi, həə? - deməyilə Nigarın yarasına 
duz basmağı bir oldu.  Qızarıb-bozaran Nigar pərtli-
yini gizləyəmmədi. 
Mÿnzÿrÿ Sadûqova 
 
 220
– Ondan evlənən çıxmaz. Deyəsən, ayrılacağıq… 
– Nəəəə? 
Heyrətdən Baharın boğazı qurudu. Bir müddət 
dinə bilmədi. Nəhayət, özünü toplayıb işin əslini öy-
rənməyə çalışdı. Nigar da Sevda məsələsinə toxunma-
dan, məsləhət bildiyi məzmunda əhvalat uydurdu.   
— Can bacı, vaxtında ərə getsən indi övladların 
məktəbi bitirərdi. Ömrünü-gününü oxumağa, kar-
yera qurmağa həsr etdin. Onun da bəhrəsini bizlər 
yedik, sənə əziyyəti qaldı. Neçə ildir Fateh başını 
qatanda gərək arxayın düşməyəydin. Əsl məqsədini 
öyrənəydin. Bəs yaxşı, özü nə deyir? 
– … 
— Yüz elə Fateh qurban olsun sənin ağlına-
kamalına. Nə çoxdur səni istəyən. Birini seç. Daha 
yubatma. Subaylıq sultanlıqdır, o da bir yerə qədər. 
Yaman yerdə axşamladın.  
Nigar dinmədi. Bahar da sözünü ikiləmədi. 
Acdığını bəhanə edib mətbəxə keçdi. Evdə biş-düş 
yox idi. Soyuducuda təzə meyvə-tərəvəzdən əsər 
görməyincə, vəziyyətin ciddiliyini anladı. “Qız 
tamam ruhdan düşüb. Görəsən, Fatehlə aralarından 
nə keçib?  Sevda bilməmiş olmaz. Ondan da söz 
almaq mümkün deyil, elə bil Ştirlisdi. Yenə də 
ağzını yoxlayaram görüm nə deyir...”  
Qolunu çırmayıb künc-bucağı eşələyən Bahar 
şkafdan yarım torba makaron, bircə dənə də kartof 
tapa bildi. Yemək bişirməyə başladı.  
Qadûnlar vÿ kiøilÿr  
 
 221 
Bacısının qayğıkeşliyi, anlayışlı davranışı Niga-
rın qəlbini kövrəltmişdi. Yavaş-yavaş beyni və qəlbi 
rahatlayırdı. Yanan ürəyinə su səpilirdi: “Bacı belə 
olar.” Özünü əvvəllər olduğu kimi, arxalı-köməkli 
hiss etməyə başladı. Aylardan bəri altında əzildiyi 
yükdən yüngülləşirdi. Sanki Bahar o yükün altına 
çiyin vermiş, bacısını ağırlıqdan qurtarmışdı. İndi 
Nigar dərdin hamısını olmasa da, yarısını tək 
daşımırdı.  
* * * 
Böhranlı dövr arxada qalmışdı. Kin-küdurət yum-
şalmışdı. Yarıküsülü olsalar da, Sevda uşaqları götü-
rüb gəlmişdi bacısıgilə. Nigar qollarını açıb Ceyhunla 
Seyhunu bağrına basmışdı. Qapıdan içəri keçməyə 
cəsarət etməyən günahkar  ürəklənmişdi: 
— Nigar, məni qınama, buna məcburdum. Uşaqlar 
sənsiz dözmürlər. Körpələrə necə başa salım aramız-
dakı soyuqluğu? Atalarını doyunca görmədilər, indi 
də xalalarından əlləri üzülsə…  
Sellənən göz yaşları Sevdaya imkan verməmişdi 
sözünü bitirə. Onun yazıq duruşundan, ürək dağla-
yan etirafından təsirlənmişdi Nigar, bacısını da içəri-
yə almışdı. Bağrına basdığı uşaqları iyləyib ağlamışdı. 
Xeyli vaxtıydı o tərəflərə keçmirdi. Son günlər 
Ceyhungil hey zəng vurub onu çağırırdılar. Nigar 
hərdən bir bəhanəylə uşaqların başını aldadırdı. Axır 
ki, xalasız dözməyən körpələr analarını məcbur et-
mişdilər. Gəlişləri lap yerinə düşmüşdü.  
Mÿnzÿrÿ Sadûqova 
 
 222
O gündən sonra gec-gec də olsa, Nigar hərdən baş 
çəkirdi bacısıgilə. Mətbəxdən o tərəfə keçməz, çox 
oturmazdı. Uşaqların könlünü alan kimi qayıdırdı.  
Axşamlar nə yaman uzun olarmış… İşdən çıxan 
Nigar yenə vaxtın əlində naçar qalmışdı. Çox düşün-
mədən atasıgilə yollandı. Evə çatar-çatmaz uşaqları 
başına yığdı.  
— Gündəlikləri açın görüm, neçə almısız? Kim 
bibisinə daha qiymətli hədiyyə gətirib?  
Eldarın yadigarları çantalarını bibilərinin yanına 
sürükləyib, “əla” və “yaxşı” qiymətlərini nümayiş 
etdirməyə tələsdilər. İlham qürrələndi:  
— Ən birinci mənim qiymətlərimə baxacaqsan, 
mən bu gün dörd dənə “beş” almışam. 
— Bibi, “ay pipiyi qan xoruz”u deyim? 
– Həə, bibinin ağıllı qızı, de.  
Şirin uşaq ləhcəsilə şeir deyən Rəna sözünü bitir-
məmiş Polad məsələ dəftərini sərdi Nigarın qarşısına.  
— Nigar bibi, bunu başa düşmürəm ey… 
Beləcə bir axşamı da yola verən Nigar uşaqlar ya-
tandan sonra ayaqlarını sürüyə-sürüyə öz evinə 
yollandı. Əslində getmək istəmirdi. Qorxurdu burda 
qalsa, əhvalatdan duyuq düşərlər. Lap mehmanxa-
naya döndərmişdi evini. Heç nəyə əl vurmur, yemək 
bişirmir, sadəcə yatıb-durub gedirdi. Yeknəsəqlikdən 
yaxa qurtarmaqçün arada ortancıl bacılarına baş 
çəkirdi. Vaxtını öldürürdü, amma içindəki boşluğu 
doldura bilmirdi. Getdiyi evlərdə Nigarın iç dünya-
Qadûnlar vÿ kiøilÿr  
 
 223 
sına boylanan, onun yaşantılarıyla maraqlanan ol-
murdu. Bahardan başqa dərdini bilən yoxuydu. Ağrı-
larını ürəyində aparıb, ürəyində gətirirdi. Məyuslu-
ğunu içində gizlədirdi. Lap çox darıxanda Günəşlidə 
yaşayan prokuror qardaşıgilə gedirdi. İlqarla Nigarın 
söhbəti tuturdu. Amma o da işdən gec qayıdır, 
həmişə evdə tapılmırdı.  
Tənhalıqdan çıxış yolu axtaran Nigar bir ara 
tələbə yoldaşlarını başına yığmaq istədi. Yığdı da. 
Amma birinci görüşə həvəslə gələnlər ikinci, üçüncü 
görüşə vaxt tapa bilmədilər. İllər insanların həyatını 
yükləmişdi, maraqlarını dəyişmişdi, onun tanıdığı 
qayğısız gənclərdən əsər-əlamət qalmamışdı. Anladı 
ki, gedən qatarın dalınca qaçmaq mənasızdır.  
* * * 
Fateh Nigardan əl çəkmirdi. Qız hara addım 
atsa, oğlan ağac kimi qarşısında bitirdi. Daha “yox” 
deməkdən usanmışdı Nigar. Fatehin inadkarlığı 
uzandıqca Nigarın bu yaşacan inandığı etik norma-
lar alt-üst olurdu. Ehkam kimi əməl etdiyi dəyərlər 
gözündən düşürdü. Olanları necə yozacağını, nə 
qərar verəcəyini kəsdirə bilmirdi. Fikir-xəyal bey-
nini qurd kimi gəmirirdi: “Fateh məni sevməsə, bu 
qədər inad edərmi? Etməz, çoxdan üz döndərib 
getmişdi. Deməli… Əgər yolunda can qoyduğum 
bacım məni ayaqlayıb keçdisə, mən niyə öz xoş-
bəxtliyimi ona qurban verirəm? Sevgini, səadəti 
tapmaq asandırmı?” Dəqiq bilirdi ki, bundan sonra 
onunku Fatehlə tutmaz. Ancaq nişanlısını Sevdaya 
güzəştə getməyi də qüruruna sığışdıra bilmirdi. 
Mÿnzÿrÿ Sadûqova 
 
 224
Günlərin birində bacısıgilə gedəndə dözmədi, içini 
tökdü: 
— Sevda, öz içimdə hakim rolu oynamaqdan, 
ittiham etməkdən yoruldum! Nə əzablarım səngiyir, 
nə də beynimi deşən suallara cavab tapılır. İçim içimi 
yeyir. Belə getsə… Mənə düzünü de. Necə oldu? 
Yenə birlikdəsiz?  
Sevda cavab vermədi. Susub məlul baxışlarla 
bacısına baxırdı.  
Məhəbbət və xəyanət, ruh düşkünlüyü Nigarı elə 
dəyişmişdi ki, bəzən özü-özünü tanıya bilmirdi. 
Qisas duyğusu durmadan onu bulunduğu mərtəbə-
dən aşağılara çəkirdi. Hisslə ağıl arasındakı mübarizə 
canını üzür, qızı özündən uzaqlaşdırıdı. “Onun iki 
oğlu var, mənim iki diplomum. Sabahkı gündə Sev-
danın oğulları böyüyüb analarının qayğısını çəkəcək. 
Ancaq mən əldən düşəndən sonra diplomlarım da işə 
yaramayacaq. Bilsəm ki, Fatehlə ailə quracaq, çəkilə-
rəm kənara. Ancaq yoox… onların evlənməyi baş 
tutan iş deyil! O halda mən də nişanlısını güzəştə 
gedən qız deyiləm.”  
Tərəddüdlər gəmisində ağır yolçuluğa çıxan Nigarı 
hisslərin dalğası hansı səmtə sürükləyəcəkdi, hələlik 
məlum deyildi. Doğma düşmənlərinə tuşlanmış nifrəti 
tez-tez libasını dəyişir, hərdən bir ayrı dona girirdi. 
Ürəyində özünü danlayırdı: “Ömrünü bağışlamısan 
əzizlərinə, Nigar, amma yad oğlundan keçə bilmirsən. 
Bacından artıqdır? Niyə bu məsələdə güzəşt tanımır-
san? Sən gəl məğlubiyyətinlə barış, Fatehi Sevdaya 
Qadûnlar vÿ kiøilÿr  
 
 225 
bağışla, ərməğan et və biryolluq üzünü döndərib get. 
Get ki canın qurtarsın əzablardan! Ya da…”  
Nigar fikrindəkiləri həyata keçirə bilməyəndə 
anladı ki, qadınlıq başqa şeymiş, burda güzəştə yer 
yoxmuş. Əslində öz içində Fatehin itkisiylə çoxdan 
barışmışdı. Hərdən ona elə gəlirdi ki, bacısının 
günahından da keçib. Amma Sevdanın diliuzunluğu 
onu təbdən çıxarırdı. Beləcə ömrünə calanan boz-
bulanıq günlərin birində Fatehlə barışdı. 
— Ömrüm-günüm, o gündən sonra Sevdanı bir 
daha görməmişəm, heç bir əlaqəm yoxdur. Həmişəki 
kimi yenə səni sevirəm, ancaq səni! Yalnız səninlə 
quracağım ailədən xoşbəxtlik gözləyirəm, inan mənə. 
Niyə şübhə edirsən? Hər axşam sənin qapında qa-
rovul çəkdiyimi bilmirsən məgər? 
Fatehin şirin dillərinə aldanmamaq üçün Nigar 
kifayət qədər ağıllıydı. Amma inanmaq istəyirdi. 
Özünü aldadıb ovunmaq istəyirdi. Özü ilə müba-
rizə aparmaqdan yorğun düşmüşdü. Olub-bitən-
lərdən usanmışdı. Qəlbi rahatlıqçün susamışdı. 
Ona elə gəlirdi ki, axtardığı rahatlığı hələ ki ancaq 
Fatehi geri qazanmaqla tapa bilər. Tapdanmış qa-
dınlıq heysiyyatı yalnız o halda qisasını almış ola-
caq. Şirin yalanlar qızı inandırmasa da, qürurunu 
oxşayırdı. Fateh dil tökdükcə o özünü möhtəşəm 
qadın mərtəbəsində hiss edirdi. Ruhunu əzən 
yüklərdən yüngülləşirdi. Qüssəylə çırpınan ürəyi 
sevinc işartılarına bələnirdi.  
* * * 
Mÿnzÿrÿ Sadûqova 
 
 226
Yenidən bərqərar olan axşam görüşləri ilk günlər 
qıza tənhalığını, oğlana arxasızlığını unutduran kimi 
oldu. Amma bu hal uzun sürmədi. Görüşlərin 
əvvəlki şövqü qalmamışdı. Münasibətlər alınmırdı. 
Sanki don vurmuş birini cana gətirməyə çalışırdılar. 
Cəhdlər uğursuzluğa düçar olurdu. Hərəkətlərini 
zərgər dəqiqliyi ilə ölçüb-biçən Fateh suçunu yumaq 
üçün əvvəlkindən qat-qat artıq həssaslıq göstərsə də, 
vurduğu yaralar sağalmırdı.  
 — Sənə inanmaq istəyirəm, amma qəlbimin də-
rinliklərində hiss edirəm ki, dediklərin hamısı 
yalandır. 
 — Nigar, lütfən bu söhbətləri yığışdır. Biz uşaq 
deyilik. Mən səni niyə aldadım?  
O an Nigarın gözü pəncərədən görünən ağaclara 
sataşdı. Yenicə cücərməyə, yaşıllaşmağa başlayırdılar. 
Həyat təzələnirdi. Təsadüfən diqqətini çəkən bu mən-
zərə nəyəsə işarəydimi? “Biz — şüurlu insanlar bu 
dilsiz-ağızsız ağaclar qədər də yoxuq. Necə də 
xoşbəxtdirlər, hey ölüb-dirilirlər, həyata yenidən 
başlayırlar. Görəsən biz də hər şeyi yenidən başlaya 
bilərikmi? Fatehlə mən...” Ağlına gələn düşüncədən 
Nigarın əti ürpəşdi. “Heç vaxt! Bu, mümkün deyil.” 
* * * 
Fateh yaman tələsirdi. Qeydiyyat jurnalına qol 
çəkə-çəkə direktorun yerində olub-olmadığını 
soruşdu.  
— Bu gün çətin gələr. Konfransa gedib, - cavabını 
alanda sevindi, əllərini bir-birinə sürtə-sürtə qəbul 
otağından çıxdı. Foyedəcə dayanıb qol çəkməyə gələn 
Qadûnlar vÿ kiøilÿr  
 
 227 
iş yoldaşlarından hal-əhval tutmağa başladı. Özünü 
mümkün qədər çox adama göstərmək istəyirdi, sonra 
soruşan olsa hamı desin ki, burdaydı. Onsuz da son 
vaxtlar institutda çox vaxt itirmirdi. İmkan tapan 
kimi firmaya qaçırdı. İndilikdə Fatehçün hüquq 
firmasından önəmli yer yox idi.  
Barışıqdan sonra işlər yenidən canlanmışdı, firma 
yaxşı gəlir gətirirdi. Nigar da pul bölgüsündə əməlli-
başlı səxavət göstərirdi. “Mən onun yerində olsam, 
qəpik göstərməzdim. Bu isə… görəsən, niyə belə 
edir? Məni pulla şirnikdirmək istəyiir? Yoox. Nəsə 
başqa məqsədi var. Bəlkə məni bu yolla alçaltmaq, 
yazıqlaşdırmaq..?” Şübhələr Fatehi tərk etmirdi. 
Nigarın əliaçıqlığına yozum tapmayanda hər şeyi 
həyatın axarına buraxmaq qərarına gəldi. “Əşşi, nə 
ürəklə edir-etsin, təki pulum gəlsin! Bu da bir 
fürsətdir, əldən vermək olmaz. Qoy özümü tutum, 
sonrasına baxarıq. Bu yaşa çatıb, hələ də sadəlöhvlü-
yündən əl çəkməyib. Elə bilir mən hər ay kəndə, 
atamgilə pul göndərirəm. Öz aləmində humanitar 
yardım göstərir.  Deyən gərək, bağları-bostanları var, 
əkib-becərib dolansınlar daa. Elə gərək mənim boğa-
zıma ortaq olalar?.. Yaşım otuzu haqlayıb başımı sox-
mağa daxmam yoxdur.”   
* * * 
Fateh Nigarın başına dolanırdı Amma… Sevday-
la əlaqəsini də kəsmirdi. Bu məsələdə qəti inkar möv-
qeyində dayansa da, Nigar qadın həssaslığıyla hiss 
edirdi ki, münasibətlər bitməyib. Qəlbini qısqanclıq 
duyğuları çulğayırdı. Əlində faktı yoxuydu. Neçə 
Mÿnzÿrÿ Sadûqova 
 
 228
dəfə qəfildən Sevdagilə getsə də, Fatehlə rastlaşmaq 
ehtimalı puça çıxmışdı. Barışıqdan sonra Nigarda qə-
ribə bir istək baş qaldırmışdı: mütləq keçmiş nişan-
lısını bacısıyla bir yerdə tutmaq və dəhşətli qisas al-
maq istəyirdi. Həmin qisasın necə olacağını təsəvvür 
etməsə də, mütləq öcünü alacaqdı. Hərdən Fateh onu 
qucaqlamağa cəhd edəndə oğlanın Sevdaya da beləcə 
sarıldığını düşünüb çıldırırdı. Nigarın etirazı, üsyanı 
Fatehi itələməklə bitmirdi. Ürək bulandıran sorğular 
meydan sulayırdı.   
— Uşaqlıq eləmə, Nigar. Mənim bircə sevgilim var, 
o da sənsən! Gözümün işığı, özünü hədər üzürsən. 
Vallah inciyirəm, - deyə Fateh yağlı dillərini işə 
salırdı. Nigarsa şübhələrdən xilas olammırdı. Sev-
dagilə gedəndə Fatehin qoxusunu almaq ümidiylə 
xəlvətə salıb yorğan-döşəyi iyləyirdi. Uşaqlardan söz 
almağa çalışırdı. Bir şey çıxmırdı.  
 
Nişanlıların indiki birgəliyi yalançı görüntüdən 
ibarət idi. Fateh çiliklədiyi qəlbin qırıntılarını top-
layıb bitişdirməyə, sönmüş ocağı alovlandırmağa 
çalışdıqca Nigarın duyğuları qamçılanmış at kimi 
hürküb qaçır,  daha sürətlə uzaqlaşırdı. Fateh kor de-
yildi. Bunu görüb anlayırdı. Tənələr, kinayəli ba-
xışlar, ox kimi hədəfə sancılan sözlər görüşlərin istio-
tunu-bibərini dözülməz həddə çatdırdıqca Fatehi 
bezdirirdi. Bezdikcə Sevdaya daha çox meyllənirdi. 
Həm də… gələcək həyat yoldaşını kənarda aramağa 
başlamışdı. Bacıların ikisi də bundan xəbərsiz idi.  
Qadûnlar vÿ kiøilÿr  
 
 229 
O arada Sevdanın da psixoloji durumu gərgin idi. 
Fatehlə görüşlərində hey yalvarırdı ki, bacımdan əl 
çək, bizi düşmən etmə.  
—  Az qalıb, bir az da döz. Tezliklə hər şeyi açıb 
deyəcəm. Nigar məni başa düşər. Bizi bağışlayar. Sən 
səbr elə. Həm də sən niyə narahatsan ki? Nigarla biz 
ancaq dostuq. O mənim qadınım deyil ki… Yes-yekə 
arvadsan, özün hər şeyi yaxşı bilirsən.  
— Noolar, Fateh, getmə ora. Bir halda ki dostsuz, 
iş yerində görüşdüz bəsdi. Getmə ora. Bunun axırı 
pis olacaq. Ay Allah, bu nə iş idi düşdük?! 
Sevda nə desə, necə desə də xeyri olmurdu. Fateh 
bildiyini dədəsinə verməzdi. Yalvarışlar nəticəsiz 
qalırdı. Əlacı kəsilən Sevda bacısıyla danışmağa qərar 
verdi.  
– Nigar, qurbanın olum, Fatehdən uzaq dur.  
– Sən hələ Fateh deyirsəən? Utanmırsan? 
— Bacı, biz səni aldatdıq. Yalan dedik. O vaxtdan 
birlikdəyik. Heç ayrılmadıq. Fateh səndən çəkinir. 
Düzünü deyə bilmir. Mən də qorxurdum. Amma 
daha bıçaq sümüyə dirənib. Uzaqlaş. Özünə vaxt 
ikən yurd-yuva qur. Fateh səni almayacaq. Amma 
məndən əl çəkən deyil.  
 Heyrətdən Nigarın gözləri bərəldi. Həyatında 
aldığı ikinci ağır zərbəydi bu etiraf. İkisi də sevimli 
bacısından. Bu dəfə qüruru incimədi, qəzəb və qıs-
qanclıq boğdu onu. “Biz səni aldatmışıq, heç ayrıl-
madıq” sözləri qulağında dəfələrlə əks-səda verdi. 
Nigar özü də hiss etmədən hücuma keçdi.  
Mÿnzÿrÿ Sadûqova 
 
 230
— Sən əl çək Fatehdən! O mənim nişanlımdır. 
Qızda abırsızlığa bax. Keçib qarşıma deyir ki, nişan-
lını mənə ver.   
— Bacı, qurban olum, sözümü qəribliyə salma. 
Fateh məni istəyir. Sənə dost gözüylə baxır.  
— Sus, alçaq qadın! Sus! 
— Yalvarıram… 
— Fateh hər axşam gəlib mənə eşqnamə oxuyur, 
səninlə yediyi qələtə görə üzrlər diləyir. Sən deyirsən 
almayacaq? Almasın! Sənə nə? Görürsən ki o na-
dürüst oğlu  nadürüst bacını aldadır, yaxşı bacısansa 
imkan vermə. Gələndə qov onu evindən. İti qovan 
kimi qov! 
— Sən qov! Sən iradəlisən. Mən bacarmaram. Həm də 
ki, gec-tez sən ərə gedəcəksən. Mənsə ömrüm boyu iki 
yetimlə dul qalacam. Fatehdən imtina edə bilmərəm! 
Deyişmə qızışdıqca sözlər qurğuşun kimi ağırla-
şırdı. Hərəsini bir batman balla yemək olmazdı. Qan 
bağı olan iki qadının qarşılıqlı ittihamları araya nifrət 
çəpəri çəkirdi. Bu an onlar bacıdan çox, qənimət 
üstündə didişən şüursuz məxluqlara oxşayırdılar. 
İkisi də açarını itirmişdi.  
* * *     
Nigarla işdə, Sevdayla evdə tez-tez görüşən Fateh 
bacıların bir-birindən tamam soyuduğunu görürdü. 
Qəsdən özünü bilməməzliyə vururdu. “Axır ki, 
mənim də bəxtim açıldı. Bundan sonra dünya 
dağılsa, bacıların heç biri məni qapı dalında qoymaz. 
Qadûnlar vÿ kiøilÿr  
 
 231 
Yaman bəhsəbəhsə düşüblər. Adamı belə acığa 
salarlar ha, Nigar xanım, bəsdi aylarla qapında 
yatdım.” O, bacıların hərəsini bir cür aldadaraq 
gününü xoş keçirirdi. “Canları cəhənnəmə!..” — 
deyirdi ürəyində və mümkün qədər tez özünə gün-
güzəran düzəltməyə tələsirdi. Bəzən onlara dediyi 
sözlər yad adamdan eşitdiyi ürəkbulandıran söhbət 
kimi döyürdü qulağını. Diksinirdi öz səsindən, saxta 
nəvaziş dolu sözlərindən. Nə əvvəlki tək Nigardan 
utanıb-çəkinir, nə də Sevdaya rəhm duyurdu. İçində 
qabaqkı Fatehdən əsər-əlamət qalmamışdı. 
Axır ki, ev sahibi olmuşdu. Firmadakı qazancı 
sayəsində ipoteka götürüb ikiotaqlı mənzil almışdı. 
Əlinə pul düşdükcə təmir etdirirdi. Elə rahatla-
mışdı… Heç vaxt yaşamadığı duyğular yaşayırdı. 
Bəxtiyar idi. Özünü əvəzolunmaz kişi sayırdı. Qəri-
bəydi, ev sahibi olandan sonra nişanlısı da onun 
gözündə statusunu dəyişmişdi. Daha Nigara xilas-
karı, arxası, dayağı kimi baxmırdı. Öz sevgisinə də 
şübhəylə yanaşırdı. Dilindən qopan sözlər ürəyində 
kinayəli gülüş doğururdu: “Nə goplayırsaaan…” 
Mənən əməlli-başlı dəyişmişdi. Sevdayla yaxalandığı 
vaxt qəlbində tüğyan edən fırtına çoxdan yatmışdı.  
Üçbucaqdakı gedişlərdə baş rolu oynayan Fateh 
düşdüyü çuxurda çabalaya-çabalaya həqiqəti tap-
mışdı: “Sevdayla intim münasibətlərdən sonra Nigarı 
almağım illüziyadır. Qız məndən iyrənir. O mənə ərə 
gəlməz! Qırımından bəllidir. Yarımca saat yanında 
Mÿnzÿrÿ Sadûqova 
 
 232
durmağıma dözmür. O ki qaldı… Barışmağı da bacı-
sından heyf çıxmaq üçündür. Mənə görə deyil.” 
Durumunu dərk elədikcə Fatehin xasiyyəti də-
yişirdi. Qəddarlaşır, amansız olurdu. Sanki yamyaşıl 
ağacın dibinə yanacaq tökmüşdülər, ağac quruyurdu. 
“Dünya dediyin nədir ki: insanın əlində bir oyuncaq. 
Pultunu hansı səmtə tutsan, o səmtə yönələcək. Ağlın 
varsa, özünə gün ağlarsan.”  
* * * 
Sevdayla birgəliklərinin ikinci ildönümünü qeyd 
etdikləri gün Fateh onu qəfil şoka saldı. 
— Yaxında evlənirəm.  
— Nigarlaaa? 
— Yox, bizim layihə institutundan bir qızla. 
Anamgil “hə”sini alıblar. Gələn ay toy olacaq. 
Eşitdiyi xəbərdən necə sarsıldısa, Sevda dinə bil-
mədi. Fateh onun yanağından öpüb qaçdı. Uzun 
müddət durduğu yerdən tərpənməyən Sevda özünə 
gəlincə bir istədi Nigara zəng etsin, nə düşündüsə 
fikrindən vaz keçdi. “Bu nə əclaf gədəymiş! İndi 
hünərin çatırsa, Fatehi evlənməyə qoyma görüm 
necə qoymursan, Sevda xanım, — deyə özünə kinayə 
etdi.  — Bilməliydin axırı belə olacaq. Nigar kimi 
qızın qədrini bilməyən oğlan sənin qədrini nə 
biləcəkdi?! Nahaq yerə özünü də alçaltdın, bacını 
da. Sənə bu da azdır!”  
Qadını titrətmə tutdu. Həyatındakı ikinci kişinin 
onu tərk etməsi birincinin ölüb getməsindən daha 
Qadûnlar vÿ kiøilÿr  
 
 233 
ağırıydı. Fatehlə bərabərliyi onun həyatına rəng qat-
mışdı, fərəh gətirmişdi. Dul qaldığı illərdən bəri indi-
indi özünə fikir verirdi, sığallı-tumarlı gəzirdi. Yeni-
dən köhnə ab-havaya girmək… ağlasığmazıydı.  
* * * 
Sevdayla məsələni asanlıqla, qalmaqalsız həll 
etdiyini görən Fateh lap ürəkləndi. “Əşi, nə deyə 
bilərdi ey? Sevda kimdi mənə mane ola? Cınqırını 
çıxarsa, açaram sandığı, tökərəm pambığı. Ağzı nədi 
dinsin? Ağlı varsa, susacaq. Əsas məsələ Nigarı yola 
gətirməkdi. Dost qalsaq yaxşıdı. Hələ ki firmada ona 
ehtiyacım var. Bu yaşdan soora gedib bir institut da 
oxumayacam ha. Sivil qaydada ayrılsaq yaxşıdır.” 
Sonuncu fikir beynindən keçən kimi Fatehi gülmək 
tutdu. “A zalım balası, sən lap dəhşətsən haa. Qızın 
başına bu qədər oyun açandan sonra hələ bir sivil 
donu da geyindirirsən əməllərinə. Bu gedişatnan sənə 
zaval yoxdu, Fateh. Havaxt belə inkişaf elədin?” 
 
Kefi yaman kökəlmişdi. Nəyə sevindiyini özü də 
dəqiq bilmirdi. Ancaq  bacıların kələfindən asanlıqla 
sıyrılmağından çox razıydı. Əl altından düzüb-qoş-
duğu evlənmək məsələsinin üstü açılanda Nigarla mü-
nasibətlərinin pozulacağı vecinə gəlmirdi. “Nə olar-
olar…” - deyirdi. Huşu-fikri toya hazırlığın yanın-
daydı. Fatehi rahatlayan o idi ki, əsas gəlir mənbəyi 
olan firmada onların keçmişini bilən yoxuydu. “Bədə-
bəddə üz döndərib getsin Nigar. Lap yaxşı. Firma mənə 
Mÿnzÿrÿ Sadûqova 
 
 234
qalar. Azdan-çoxdan işin çəmini öyrənmişəm. Onsuz 
da işçilər mənə tabedir. Toyadək bir az da aramızı 
düzəltsəm, əla olar. Ay balam, bu dövrdə kim dəlidir 
işdən çıxaa?  Hamıya çörək lazımdı. Nə fərqi var firma-
nın başında duran kimdi. Əsas puldu, pul! Quzu kimi 
oturub işləyəcəklər.” 
   
Toy günü dəqiqləşmişdi, şadlıq evi danışılmışdı. 
Ancaq Fateh barmağına nişan üzüyü taxdığı qızla 
şəhərə çıxmağa cürət etmir, min bir bəhanəylə boyun 
qaçırırdı.  
— Səbinə, mən firmaya qaçıram, müştəri var. Bilirsən 
daa, nişanlın olmasa orda işbilən yoxdu haa. Gələn 
müştəri üzüqoylu qayıdacaq. Ona görə hökmən getmə-
liyəm. Səni evəcən ötürməsəm inciməzsən ki? 
Səbinənin etiraz etmədiyini görüncə — bütün ömrü-
mü sənə həsr edəcəm, mənim tələbə gözəlim, saatlar-
günlər nədir ki, — deyərək yenə aradan çıxdı. — Ordan 
da evimizin əyər-əskiyini düzəltməkçün usta dalınca 
gedəcəm. Sənə qovuşmağa bilirsən necə tələsirəm… 
Ürəyimi yanında qoyub gedirəm haa.  
Səbinənin çöhrəsini xoş təbəssüm bürüdü: 
– Yaxşı, yaxşı. Narahat olma. Sən yoxkən məni kim 
aparıb-gətirirdi? İşində ol. 
Əslində Fateh Nigarın qardaşlarından ehtiyat 
edirdi. Fikirləşirdi ki, toya qədər  problem çıxmasın, iş-
işdən keçəndən sonra bilsələr də, ziyanı yoxdur. Fate-
hin daşdan keçən bəhanələri işə yarayırdı, təzə nişanlısı 
Qadûnlar vÿ kiøilÿr  
 
 235 
təkid etmirdi. Qəribə təmkini vardı qızın. İyirmi iki 
yaşlı gəncə heç oxşamırdı. Səbinə kollektivə təzə 
gələndə institutdakı “köhnə qurdlar” ona Fatehin 
Nigara sevgisindən danışmışdılar. Gəncliyinə baxma-
yaraq qız əsib-coşmamışdı, heç əhəmiyyət verməmişdi 
deyilənlərə: 
– Əsas odur mənimlə evlənir. Əgər istəsəydi, onu 
alardı, - deyə söz-söhbətə son qoymuşdu. Bu cavabdan 
sonra kimsə söhbəti təzələməyə cürət etməmişdi, 
mövzu birdəfəlik qapanmışdı. Sanki Fateh-Nigar əh-
valatı yerli-dibli olmamışdı. 
* * * 
Vaxt daralırdı. Nigarla danışmaq lazımıydı. Gün-
lərdir Fateh ürəyində o söhbəti qurur, məsələni qıza 
açırdı. Amma üz-üzə gələn kimi cəsarəti qırılır, sözlər 
boğazından geri qayıdırdı. “Bir dəli şeytan deyir, 
Nigara heç nə demə. Hesabat vermirsən ki? Get, 
toyunu elə daa. Gec-tez eşidəcək. Sən işində ol!” 
Nəzərləri paylanmamış dəvətnamələrə sataşınca 
fikrindən daşınırdı: “Onda gərək bunları da çağır-
mayam. Gör nə qədər ziyana düşürəm? Müdir ada-
mam, yaxşıca pul salacaqlar.”  
Fateh tərəddüddə qalsa da, içindən gələn səs təkid 
edirdi: “Səndən eşitsə yaxşıdır. Adam ol. Şərikli işiniz 
də var. Hara qaçacaqsan? Bu boyda cidanı çuvalda 
gizlətmək olar? Nigar mədəni qızdır, məsələni böyüt-
məyi özünə sığışdırmaz. Heç bacısıyla tutanda hay-
küy qaldırmadı… Əsas qorxu ailəsindəndir. Atası 
Mÿnzÿrÿ Sadûqova 
 
 236
ömrü boyu vəzifələrdə işləyib, indinin özündə də əli 
hər yerə çatır. Qardaşı da prokuror. İstəsələr, ilişdirib-
eləyərlər. Səni ilim-ilim itirərlər, izini-tozunu tapan 
olmaz. Kimin var dalında dura? Camaatın şərəfiylə 
oynamısan. Hələ Sevda məsələsinin üstü açılsa… 
hamısı cəhənnəm, kontujnı qardaşı Elyar var haa, 
adamı diri-diri boğar. Ağlın olsun, Fateh. Bu işi 
Nigarın əliynən yoluna qoy.” 
 
Yenə axşam idi. Nigarın evinə gələn Fateh dilini 
sürüyən kimi qız sözü uzatmağa qoymadı:  
— Axır vaxtlar sözlü adama oxşayırsan, noolub, 
evlənirsən?  
Nigar özü də bilmədi ağlına gəlməyən bu sual 
dilinə hardan gəldi. Fatehin başıyla təsdiqlədiyini 
görəndə kinayə ilə dedi:  
— Allah xeyir versin!  
Və… duydu ki, hisslərinin cilovu sürətlə əlindən 
çıxır. Nigarın içində dəhşətli ağrılar baş qaldırdı, 
ürəyi şar kimi durmadan şişirdi. Sanki dağıdıcı 
zəlzələ, ya da sunami başlayırdı. Bir-iki dəqiqəyə iç 
dünyası tar-mar olacaqdı. Arzuolunmaz qonaq tez 
çıxıb getməliydi. Bir azdan burda göz yaşı dağ çayı 
kimi gurlayıb qarşısına çıxan hər şeyi yuyub apa-
racaqdı. Duyğuların üsyanı ağlı məmləkətdən qova-
caqdı. Qəzəb tüğyan edib ömrün puç olmuş illərini 
öz alovunda yandıracaqdı. Tapdanmış qadınlıq hey-
siyyatı nərə çəkəcəkdi. O anda Fateh gözünün qaba-
Qadûnlar vÿ kiøilÿr  
 
 237 
ğında olsa… nələr edə biləcəyini təxmin etmək qor-
xuncdu. Ona görə də Nigarın hissləri ağlını üstələ-
məmiş o getməliydi! Fatehsə tərpənmirdi. Sanki dur-
duğu yerə mıxlanmışdı.  
— Ta nə var? - Nigarın qəzəbli sorğusu dalğa-dalğa 
yayıldı evə.  
Vəziyyətin qəlizləşdiyini görən Fateh aradan 
çıxmağa tələsdi:  
— Yalvarıram, toyuma gəl, firmadakıların yanında 
biabır olmayaq, - deyib dəvətnaməni kamodun üs-
tünə qoydu və ildırım sürətilə qapıdan çıxdı.  
İndiyədək Nigar şüuraltında ümidvar idi ki, bu 
addımı özü atacaq: günün birində Fatehi tərk edəcək, 
xəyanətkara “əlvida” deyəcək. Amma yenə Fateh onu 
qabaqlamışdı. Bu dəfə baltanı lap kökündən vur-
muşdu.  
* * * 
Nigar toy salonuna boylananda bəylə gəlin orta-
daydılar. Fateh gəlinin üstündə bərq vuran brilyant-
ların işığında elə xoşbəxt-xoşbəxt rəqs edirdi ki, 
görüntüdən Nigarın başı gicəlləndi. Tez kənara çə-
kilib özünü foyedəki divana çatdırdı.  
Furşet masasının ətrafı qonaqla doluydu. Çox-
dan görüşməyənlər qızğın söhbətə girişmişdilər, 
siqaret çəkənlər ləzzətlə papirosu sümürərək can-
larına qəsd edirdilər. Kənardan baxanda divanda 
yalqız oturmuş yaraşıqlı xanım dərhal diqqət çə-
kirdi. Toya tək gəlmiş erkəklərdən bəzisi onu 
Mÿnzÿrÿ Sadûqova 
 
 238
gözucu izləyir, sağa-sola boylanaraq yaxınlıqda bu 
xanımın məhrəmi olub-olmadığını öyrənməyə ça-
lışır, söhbətə körpü salmaqçün fürsət axtarırdı.  
İçəridə toyun ən coşqun məqamıydı. Masaların 
ətrafında adam qalmamışdı. Hamı ortadaydı. Qonaq-
lar bir-birinə macal vermədən rəqs edirdilər. Səs-
küydən ağız deyəni qulaq eşitmirdi. Nigarsa foyedə 
xəyallar aləminə dalmışdı. Ətrafdakılara baxsa da, 
onları görmürdü. Daha salondan gələn musiqinin 
gurultusunu da eşitmirdi. Nə qədər iradəli görün-
məyə, möhkəm olmağa calışsa da, evdən çıxanda 
üzünə qondurduğu çarəsiz təbəssüm ağlayırdı.  
 
…Nigar bəyazlar içində Fatehlə rəqs edirdi. Gəlinlik 
ona elə yaraşmışdı ki… Gözəlliyini birə-min artırmışdı. 
Birdən haradansa özgə gəlin peyda oldu. Fateh yad gə-
linlə rəqsə başlayan kimi, gəlin Nigar meydandan qey-
bə çəkildi. Salonda iki Nigar vardı: qonaq qismində 
toyda oturmuş Nigar ha sağa-sola boylandı, gəlin Ni-
garı tapa bilmədi. Təkrar nəzərlərini ortada süzən 
bəxtəvərlərə yönəltdi. Deyəsən, Fateh gəlinin dəyişdiyi-
nin fərqinə varmamışdı, ya da Nigarın yoxa çıxmağını 
vecinə almırdı. Üzündən məmnunluq yağırdı. Bu ifadə 
qonaq Nigarı necə qıcıqlandırdısa, anındaca Fatehdən 
zəhləsi getdi. Bəyin üzündəki o ifadə sanki keçmiş 
nişanlısına meydan oxuyurdu... 
Qəfil sual Nigarı bərk səksəndirdi:  
— Xanım, nəsə narahatlığınız var? 
Qadûnlar vÿ kiøilÿr  
 
 239 
Çaşqın nəzərlərlə səs gələn tərəfə baxaraq — yox, na-
rahat olmayın — fikrini qəlbindən keçirən Nigar  anın-
daca reallıqdan uzaqlaşdı. O, səsinin çıxmadığını, qey-
dinə qalanın təəccüblə baxıb-baxıb uzaqlaşdığını sez-
mədi. Özünə elə qapanmışdı ki. Yenə xəyal dünya-
sının pəncərəsindən toydakı cütlüyə boylandı. Fatehin 
üzündəki o ifadə şimşək tək çaxdı gözünün önündə. 
Qısqanclıqmı, qadınlıq heysiyyatımı — hansısa duyğu 
bu əzabları Nigara yaşatmağındansa bəyin ölməyini, 
yox olmağını istədi. Və birdən-birə Fatehin siması 
dəyişdi. Bu, tanıdığı Fatehin — Nigarı sevən, illər 
boyunca ona eşqnamələr oxuyan, evlənəcəkləri günün 
həsrətilə yaşayan Fatehin siması deyildi. Yad çöh-
rəydi. Çünki Fateh Nigardan başqasına belə baxa bil-
məzdi. Bu bəy kim idisə, Fateh deyildi! Sadəcə Fatehin 
üz cizgilərini daşıyırdı. Bəlkə də oğurlamışdı, plastik 
əməliyyat etdirmişdi. Qonaq Nigar bu düşüncələr 
içində bir də boylanıb bəy-gəlinə baxanda ürpəndi: 
cütlük rəqs edirdi, amma bəyin üzü yox idi. Boyu, 
bədəni yerindəydi, arxaya dönəndə başı da görü-
nürdü. Ancaq üzü-gözü yox olmuşdu. Qalstukdan 
yuxarıda qorxunc boşluq qaralırdı. Mayn Ridin roma-
nındakı başsız atlı kimi, rəqs edən bu bədənin də 
siması, çöhrəsi yoxuydu! Tam boşluq!! Nigar gördü-
yündən dəhşətə gəldi. Yüyürüb Fatehin üzünü tap-
maq istədi. Ayaqları onu qaldırmadı. Heysiz idi.  
* * * 
Nigar xəyaldan ayılanda dərin depressiyadaydı. 
Mobilini açıb Fatehə son mesajını yazdı: 
Mÿnzÿrÿ Sadûqova 
 
 240
Sənin toy günündə yasım düşübdür,  
Təbriklər — verilən başsağlığımdır. 
Bir qəlbdə sevinc var, bir qəlbdə kədər, 
Hüzrümə gələnlər axın-axındır. 
Bizim məclisimiz yaman yaxındır. 
Sənin bəylik taxtın — mənim tabutum,  
Ucalıb şənliyin çiyinlərinə. 
Tabutdan boylanan cansız bədənim 
Əl çalır bəy-gəlin rəqslərinə. 
Havada oynayan əllər ox kimi 
Sancılır sevgimin heykəl bağrına. 
Cənazəm yeriyir məclis üstünə, 
Süzür çal-çağırda “Vağzalı” üstə. 
Məhəbbət heykəli ortada qalıb, 
İçimdə bir ümid xəyala dalıb: 
“Uzatsam əlimi-ayaqlarımı,  
Canımı tapşırsam — təsirlənərmi? 
Buraxıb gəlinin ətəklərini, 
Yüyürüb üstümə - “getmə!” - deyərmi?” 
Sənin toy günündə yasım düşübdür,  
Təbriklər — verilən başsağlığımdır. 
Bu gün sənə yaman işim düşübdür, 
Qəlbimi yola sal son  mənzilinə!.. 
Saat ona qalırdı. Hələ də foyedə oturan Nigarın 
bütün vücudu dartınır, onu burdan uzaqlaşmağa ça-
ğırırdı. Gördüklərindən və qarabasmalardan bərk 
sarsılmışdı. Onsuz da son günlər iki dünya arasında 
çarmıxa çəkilmiş vəziyyətdəydi. Gah reallığa qovu-
Qadûnlar vÿ kiøilÿr  
 
 241 
şur, gah qorxunc xəyalların ağuşuna düşürdü. Əh-
valatdan xəbər tutan Bahar ona dönə-dönə tapşır-
mışdı ki, toya getmə, cəhənnəmə ki firmadakılar nə 
düşünəcəklər, sən öz şəxsiyyətini qoru, əsəblərinin 
qeydinə qal! Nigar sözə baxmamışdı. Qərarsızlıq 
onu çıxılmaz duruma salmışdı. “Beş-on dəqiqə 
məclisdə görünüb qayıdaram” — niyyətilə özünə gü-
vənib Fatehin toyuna qədəm basmağına çox peş-
manıydı indi. Mənəviyyatının bu dərəcədə xırpala-
nacağını bilsəydi, gəlməzdi.  
* * * 
 Başını qatmaq üçün sübh tezdən internetə girən 
Nigar Fatehin məktubunu gördü. Dərhal göndəril-
diyi vaxtı yoxladı. Gecə saatlarında yollanmışdı. “Yə-
qin zifaf gecəsindən əvvəl göndərib. Bəlkə də son-
ra…” fikri qəlbini əzdi. 
“Əziz dostum Nigar!” — kəlmələrilə başlayan mək-
tub ilk cümləsindən qızın əsəblərini yerindən oynat-
dı. — “Bilirsən ki, dünya güclülərin, bəxti gətirənlərin 
dünyasıdır. Nəyin bahasına olur-olsun, istəyinə nail 
olanların dövranıdır. Mən də çalışıb istəklərimə nail 
oldum. Bundan sonra həyatımdakı bütün insanlarla 
münasibətdə qaydaları mən qoyacam. Səndən öyrən-
diyim vacib şeylərdən biri budur. Səni bu qədər zəif 
bilməzdim. Toyuma gəlmədin.”  
— Nəə? — deyə Nigar öz-özünə səsləndi, — bu mə-
nim mesajımı oxumayıb?  
Ani pərtlik yaşadı, dərhal fikri dəyişdi:  
Mÿnzÿrÿ Sadûqova 
 
 242
— Yaxşı ki oxumayıb. Kaş heç almayaydı. Deyə-
sən, hissə qapılıb çox zarımışam orda.  
Nigar indi başa düşdü ki, yazdıqları Fatehin içini 
göynətməyəcək. Əksinə onu qürrələndirəcək. “Mənim o 
toyda nə işim vardı ki, o hala da düşəydim”, - deyə özü-
nü qınadı. Telefonunu açıb göndərdiyi mesaja bir də 
baxdı. Lap pərt oldu. “Belə məktubu sevərək ayrılmağa 
məcbur qalan adama yazarlar, Fateh kimi xainə yox.” 
Gözlərini yumub başını kresloya söykədi. Bu 
məktubu yazan Fatehin o mesajı oxuyacağı haldakı 
üz cizgilərini, mimikasını təsəvvür etməyə çalışdı. 
Heç nə alınmadı. Sanki hafizəsindən Fateh deyilən 
adamın surəti birdəfəlik silinmişdi.  
Nigar həyəcanla məktubun ardını oxudu:  
“Arada ömrümüzün ağlı-qaralı illəri vardı. Gərək 
gələydin. Evlənməyə məcburdum. Yoxsa ikinizin ara-
sında dığırlana-dığırlana ömrümü bada verəcəkdim. 
Sən daha məni sevmirdin. Üçbucaqdakı gedişlər mə-
nim xeyrimə cərəyan etmirdi. Çox gözlədim ki, iki-
nizdən biriniz geri durasız. Mənasız rəqabətdən əl çə-
kəsiz. Olmadı. Bilirsən nə vaxt gözümdən düşdüz? 
İki bacı ikiniz də hər şeyi bilə-bilə məni qəbul edəndə. 
Yatsam yuxuma gəlməzdi ki, qadınlıq rəqabəti insanı 
bu həddə çatdıra bilər. Sizdə heçmi qürur yoxdu? O 
vaxtadək hərdən vicdan əzabı çəkirdim, özümü qına-
yırdım. Sağ olun, məni o əziyyətdən qurtardız.  
Sənə qarşı əclaflıq elədiyimi bilirəm. Amma məni 
suçlayanda dönüb özünüzə də bax. İkinizi birdən al-
Qadûnlar vÿ kiøilÿr  
 
 243 
mayacaqdım ki?..  Nə fikirləşirdiz, ömrümü sizə həsr 
edəcəkdim? Mən oyundan çıxdım. Məhəbbət üçbu-
cağı dağıldı. Hipotenuzasız üçbucaq olmaz ki! Am-
ma siz katetləri birləşdirən başqa bir cəhət də var — 
bacısınız. Bilmək olmaz, bəlkə mənim yoxluğumda 
aranız düzəldi. Ağıllı olun. 
Nigar! Mən sənə dəymədim, toxunmadım. Təmiz-
liyinə hörmət qoydum. Səni şahzadələr kimi uca tut-
dum, kölələr kimi sevdim. Sən də mənim həyatıma 
mayak oldun. Əlimdən tutub bataqlıqdan çıxartdın. 
Mənə çətinlikləri dəf etməyi öyrətdin. Ayrılıq məqa-
mında bunları unuda bilmərəm. İstəsən bundan 
sonra da həyatımda ola bilərsən — dost kimi, yoldaş 
kimi… Əlimdən gələni əsirgəmərəm. Qərar sənindir. 
Onsuz da şərikli firmamız var.  
Əllərindən öpürəm. Adı sənin, qəlbi sənin, cismi 
özgənin olan Fateh.”  
 
Məktub Nigarı təbdən çıxardı. Qəfildən susadığını 
hiss etdi. Dili-damağı qurumuşdu. Bütün bədəni su 
təşnəsində yanırdı. Tez duşa girdi. Başından bədəninə 
axan su  üşütməyə başlayanda anladı ki, ancaq soyuq 
suyu açıb. Bir qədər titrətdi. İsti suyun tempera-
turunu tənzimləyib cakuzidə uzandı. Beyni qaynayır, 
bədəni yanırdı. Ürəyində qalanan ocağın alovu ərşə 
dirənmişdi. Gözünü tavana zilləyib suyun şırıltısına 
qulaq verdi. Vanna dolunca şırıltı səsi boğuldu. Ni-
gar duş kabinəsindəki radionu işə saldı. Həzin mu-
Mÿnzÿrÿ Sadûqova 
 
 244
siqi təranələri xoş gəldi. Adəti üzrə suya köpük qatıb 
vannadakı yerini bir az da rahatladı.  
Stressdən ölmək dərəcəsinə çatan Nigar həmin 
gün saatlarca vannada qaldı. Hamamdan çıxanda 
xeyli yüngülləşmişdi. Sanki su dərdlərini və bulaşdığı 
çirkabı yuyub aparmışdı. Özünü çarpayıya atdı. Elə 
yorğunuydu ki. Beyni tablamırdı. Dərin yuxuya 
getdi.  
* * * 
Hidayət kişi nadir hallarda topladığı ailə məclisini 
yığmışdı. Oğullar, qızlar böyük otaqdakı dəyirmi ma-
sanın başındaydılar. Eldarın yerində arvadı Dilrüba 
əyləşmişdi. Hamını maraq bürümüşdü: görəsən ata-
mız nə deyəcək? İlqar yığışmalarının səbəbini öyrən-
məkçün qaş-gözlə Nigara him-cim edirdi. Mətləbdən 
bixəbər olduğu üçün Nigar da narahat idi. Baharla 
Gülnar astadan pıçıldaşırdılar. Qoşqarla Elyar tikan 
üstündə oturmuş kimi durmağa tələsirdilər. Sevda 
sarısını udmuşdu. Nədənsə bu yığıncaqdan heç gözü 
su içmirdi. Ataları yaşlansa da hökmünü, ixtiyarını 
əlində saxlamışdı, ondan bərk çəkinirdilər. Hidayət 
kişi övladlarını çox istəyirdi. Uşaqlıqdan onları sər-
bəstliyə alışdırmışdı. Həmişə deyərdi ki, əldə-ovucda 
böyüyən uşaq həyatda qapazaltı olar, çətinliyə dü-
şəndə çıxammaz. Amma… vay o gündən ki, kim-
dənsə narazı qalaydı...  
İlk dəfə ailə məclisi yeddi il öncə, Yaşarla Eldarın 
ölümündən sonra toplanmışdı. Hidayət kişi — bu 
Qadûnlar vÿ kiøilÿr  
 
 245 
yaşımda məni aparsalar, gözümü qırpmadan gedə-
rəm Qarabağda döyüşməyə — demişdi övladlarına. — 
Başınızı dik tutun. Vətən sağ olsun! Oğlum Vətən 
yolunda şəhid oldu. Yeznəm də əcəldən macal tapıb 
döyüş bölgəsinə yetişəmmədi, ancaq od tutub yanan 
Qarabağ kəndlərində bir ailənin həyatını xilas elədi, 
qəhrəman kimi dünyasını dəyişdi. Övladlarımın ikisi 
də ölümüynən bizə baş ucalığı gətirib, ikisi də cən-
nətməkandı. 
Ailənin böyüyü hamıya ürək-dirək verəndən son-
ra tapşırmışdı ki, əzizlərimizin balalarından muğayat 
olun. Kimin neçə uşağı varsa, beşini də üstünə gəlsin, 
bundan sonra aldığını-qoyduğunu bu hesabla saysın.  
Sonra da üzünü evin ilkinə tutmuşdu:  
— Nigar, qızım, hamıdan çox sənə güvənirəm. El-
darın sağlığında da sənin yerin birinciydi, indi 
şəriksiz birincisən. Şükür, Vətənə qurban verəsi üç 
oğlum da var. Dünyanın işini bilmək olmaz. Hələ 
dava gedir. Bəlkə sabah onlar da cəbhəyə yollan-
dılar… Məndən sonra… ailənin böyüklüyü səndə-
dir, Nigar qızım, bugündən etibarən uşaqlarım-
nəvələrim sənə əmanətdir! - deyib qızının zərif çiyin-
lərinə ağır məsuliyyət qoymuşdu. Atasının etima-
dından qürrələnsə də, zaman-zaman Nigar o yükün 
altında əzilirdi. Ağsaqqalı yanıltmamaqçün var qüv-
vəsini sərf edirdi. O səbəbdən ailədə Nigarın yeri, 
hörməti başqaydı.  
Hər kəs intizar içindəykən qapı açıldı. Öncə 
Sarabəyim girdi içəri. Tez irəli yeriyib analarıyla 
Mÿnzÿrÿ Sadûqova 
 
 246
görüşən övladları — xatun, noolub bulud kimi 
dolmusan? — sualına cavab alammadılar. Nigargil 
analarına “xatun” deyə müraciət edərdilər, atala-
rının dilindən almışdılar bu sözü. Sarabəyim 
xatun ağ birçəklərini kəlağayısının altına yığa-yığa 
keçib oturdu yerində. Nəhayət, Hidayət kişi gəldi. 
Sir-sifətindən rəsmiyyət yağırdı. Rəngi boğulmuş-
du. Görkəmi lap raykomun büro iclaslarına get-
diyi dövrləri xatırladırdı. O, quruca salamlaş-
madan sonra birbaşa mətləbə keçdi: 
— Burda özümüzük. Kənar adam yoxdu. Nigar, a 
bala, de görüm bu nə məsələdir, eşitdik Fateh evlənib?  
Sanki Nigarı güllə ilə vurdular. Atasının zəhmi 
onu basdı. Utandığından yer ayrılsa, yerə girərdi 
Nigar. Hidayət kişi bərk qəzəbliydi.  
— A qızım, sən o gədəni neçə il yanında gəzdirdin. 
Evimizə aparıb-gətirdin. Xeyrimizə-şərimizə qoşdun. 
Biz də səni ağlı başında bir qız bildiyimizdən 
dinmədik. Dedik noolar, zəmanə cavanlarıdır. Neçə 
kərə anana tapşırdım ki, qızını başa sal, bu işi çox 
uzatmasın. Dedi: “Darıxma, hər şey yaxşı olacaq.” 
Buydu sənin yaxşııın??  
 
Hidayət kişinin səsi gurlayırdı. Hər kəlməsi şillələ-
yirdi Nigarı. Sevda bayılmaq üzrəydi. İlqar ha istədi 
atasını sakitləşdirsin, deməyə söz tapmadı. Qoşqar 
vurnuxa-vurnuxa qalmışdı. Yenə araya su səpən Ba-
har oldu. 
— Ata, yəqin sənin xəbərin olmayıb. Nigarla o 
gədə çoxdan ayrılıblar. Şərikli işləri vardı deyə 
ayda-ildə bir görüşürdülər. Bacım onu çoxdan rədd 
Qadûnlar vÿ kiøilÿr  
 
 247 
etmişdi. Atam canı! Vallah o gədə bizim tayımız 
deyildi. Mən lap o başdan Nigara demişdim ki, 
Fateh nə sənə layiqdir, nə də ailəmizə, uzaq dur 
ondan.  
Baharın açıqlaması şok üstünə şok yaşatdı. Hamı 
anladı ki, ortada qəliz  məsələ var. Elyar əsəblərini 
cilovlayammadı. Coşmağa başlayırdı ki, İlqar ona 
təpindi:  
— Biz duran yerdə sən ortaya düşmə. Bir şey lazım 
olsa, hələ ölməmişik, burdayıq. Kiçiksən, kiçik yerində 
otur. 
Hirsindən zəncir çeynəyən Elyarın gözü atasına 
sataşan kimi özünü yığışdırdı, düyünlənmiş yumru-
ğunu havada sağa-sola yelləyib çətinliklə aşağı saldı. 
O, uşaqlıqdan dəliqanlıydı. Böyük qardaşı şəhid 
olanda institutu yenicə bitirmişdi. “Eldarın qisasını 
alacam”, - deyə diplomunu gözləmədən Qarabağa 
getmişdi. Doğmaları onun harda döyüşdüyünü 
öyrənənədək çox əziyyət çəkmişdilər. Baş vurmadıq-
ları hərbi komissarlıq qalmamışdı. İndi Hidayət kişi 
vəziyyətin gərginləşdiyini görüb sözünü qısa kəsdi: 
— Öz taleyinə sahib çıxammayan adamdan özgəyə 
fayda olmaz. Fatehdən çoxdan ayrılmışdınsa, gərək 
bizi xəbərdar edəydin və gələcəyini düşünəydin. Aç 
qulaqlarını yaxşı eşit, bu saatdan sonra şəriklik-filan 
olmaz. Xitam verəcəksən o işə! 
Hidayət kişi səsinin tonunu alçaldıb davam etdi:  
— Bugünkü  aqibətində mənim də günahım az 
deyil. O vaxt səni çox yüklədim. Başın doğmalarına 
Mÿnzÿrÿ Sadûqova 
 
 248
qarışdı, özünü unutdun. Bu gündən səni ailə böyük-
lüyündən azad edirəm. Neçə ki sağam, özüm hamı-
nızın başındayam. Mən haqq dünyasına köçəndən 
sonra böyüyə ehtiyacı olan İlqara üz tutar!  Sən get bir 
halal süd əmmişini tap, ailəni qur. Bir də səhv eləmə! 
Başımızı yerdən qaldır. 
Ata sözünü bitirən kimi masadan qalxdı. Hökm 
qısa və konkretdi. Ana qarışıq hamı yerində donub 
qalmışdı. Kimsə durmağa cürət etmirdi. Gərginliyi 
Dilrüba pozdu: 
— Durum çay dəmləyim.  
Gəlin çıxandan sonra Sarabəyim incik nəzərlə 
qızını tərs-tərs süzdü:  
— Ağbirçək vaxtımda məni kişiyə danlatdın. 
Afərin sənə.  
Pərtlikdən büzüşmüş Nigarı anasının tənəsi lap 
balacalatdı. O, dinməzcə Sarabəyimi öpüb ata 
ocağını tərk etdi. Qəlbi küskün də olsa, ana niga-
ran nəzərlərlə ilkini qapıyacan uğurladı. Böyük 
bacılarının başına gələnlər hamını dilxor eləmişdi. 
Qapıdan çıxan bu qızın əvvəlki Nigara bənzəri 
yoxuydu. Dağ kimi arxalandıqları vüqarlı, şux, 
cəsarətli, möhkəm qız yumağa dönmüşdü. Əslində 
Nigarın bu hala düşməsi bir anın işi deyildi. Fateh 
onu kiçik bacısıyla aldatdığı gündən qız içdən 
əriyir, qəlpə-qəlpə sökülüb-tökülürdü. Nigar daxi-
lən çoxdan sınmışdı, proses görüntüdə indi 
reallaşdı.  
Çay süfrəsi ortada qalmışdı. Kimsə stəkana əl 
uzatmırdı. Həmişə evə gələni hökmən yedizdirib-
Qadûnlar vÿ kiøilÿr  
 
 249 
içizdirən Dilrüba da bu gün təkid etmirdi. Fəlakət 
gəmisində oturmuş kimiydilər. Ən birinci Bahar 
qalxdı.  
— Gedim, uşaqların yeməyi yoxdu. 
Əslində Bahar Nigara yetişməyə tələsirdi. Gülnar 
da ona qoşuldu. Dar gündə bacılarını tək qoymaq 
istəmədilər. Sarabəyim mat qalmışdı Sevdanın qalxıb 
Nigarla bərabər getmədiyinə. Sonbeşiyin təlaşını 
görüb bu susqunluğunu həyəcana yozdu. Qızlar 
çıxandan sonra qardaşların da hərəsi bir bəhanəylə 
durub getdi. Sevda elə taqətsiz idi ki, ayaq üstə güclə 
dayanırdı. Onu Qoşqar ötürdü evinə. Yol boyu kəlmə 
kəsmədilər. Hərə öz aləminə dalmışdı.  
 
Həmin gün Sevdanın gözündə yeni pəncərə açıldı 
və ordan baxanda Nigar-Fateh-Sevda məsələsi 
əvvəlki tək görünmədi daha. İlk dəfə olaraq o necə 
böyük qəbahət işlədiyini dərk elədi: “Bacıma çox 
böyük pislik etmişəm. Nəfsim ucbatından əməlli-
başlı taleyilə oynamışam qızın. Atamın gözündən 
düşməyinə də baiskar mənəm. Bu günahım bağış-
lanası günah deyil.”  
İki il ərzində həyatına və qəlbinə sevinc gətirmiş 
əla-qə indi çox eybəcər təsir bağışlayırdı. Fateh sevdası 
cazibədarlığını itirmişdi. Sevda özündən iyrənməyə 
başlamışdı. Zamanı geri almağa gücü yetmirdi, dəm 
vururdu göz yaşlarına. O gündən sonra Sevda hər 
gecə ağlayırdı. Dəfələrlə gözünü açanda qorxmuş 
uşaqlarını başının üstündə görmüşdü. Ceyhunla 
Seyhun analarını oyatmağa çalışırdılar, elə bilirdilər 
ki, yuxuda kimsə onu incidir.  
Mÿnzÿrÿ Sadûqova 
 
 250
Sevda özünü bağışlaya bilmirdi. Xəcalətindən Ni-
gara yaxın düşəmmirdi. Ovunmaq üçün Yaşarın 
səsini, nəfəsini axtarırdı. Toy kasetlərini qoyub ba-
xırdı. Ərinin paltarlarından onun qoxusunu almağa 
çalışırdı. Yuxuda Yaşar onu sığallayırdı. Əllərin həra-
rətinə isinib ayılanda yanını boş görürdü. Hönkür-
tüsü ürək dağlayırdı.    
* * * 
Atasının tənəsi Nigarı silkələyib ayıltmışdı. Ba-
harla Gülnarın qınağı, tənbehi də bir tərəfdən təkan 
vermişdi oyanışa. İlqara elə ehtiyacı vardı ki! Amma 
hələ ki qardaşlarıyla üzləşməyə cəsarət etmirdi. Nigar 
öz içində götür-qoy aləmindəykən qəfildən İlqar 
gəldi. Bacısının solmuş bənizini, çuxura düşmüş 
gözlərini görcək qəlbi sızladı. O, hüquq firmasıyla 
bağlı sənədləri hazırlatdırıb gətirmişdi. Nigara imza-
lamaq qalmışdı.  
— Atamın etimadını axıracan doğrulda bilmədim, 
qardaş. İndiyədək çəkdiyim əziyyətlər hədər getdi. 
Yaşadığım ömür puç oldu… O heç vaxt məni bağışla-
maz, - deyib kövrəldi Nigar. 
— Bilirəm, bu işdə sənin qəbahətin yoxdur. Özünü 
topla ki, hər şeyi yenidən başlaya biləsən. Mənim 
bacım belə asanlıqla həyata yenilən qız deyil. Qorx-
ma, hamımız arxandayıq. Sən bizim ailənin tacısan. 
Kişinin hirslənməyinə baxma, çox istədiyindəndir. 
Axı, sən onun sevimli qızısan. Taleyin üçün na-
rahatlıq keçirir.  
İlqar bir qədər susub yenidən dilləndi:  
— Yadındadır, uşaqlıqda həmişə bizə deyərdin ki, 
insan özü-özünə kömək etməlidir, əgər özü istəməsə 
Qadûnlar vÿ kiøilÿr  
 
 251 
heç kəs onu dardan çıxara bilməz?! İndi sən özünü 
doğrult, tanıdığımız Nigar olduğunu bir daha sübut 
elə. O zaman görəcəksən ki, heç nə hədər getməyib. 
Bacı-qardaş xeyli söhbət elədilər. Gedəndə İlqar 
cibindən bir konvert də çıxartdı: 
— Az qala yadımdan çıxacaqdı. Avropa səyahətinə 
putyovka və bilet necədir səninçün? Dedim oralarda 
dostun-tanışın çoxdur. Get bir az dincəl. Gəz, dolaş 
eynin açılsın. Qayıdanbaşın tarixini açıq saxlatmışam 
biletdə. Ürəyin istəyəndə dönə bilərsən. Notariatdakı 
işlərini də özüm yoluna qoyacam, arxayın ol. Səndən 
bircə istəyim var: ruhi müvazinətini bərpa elə. Qalan 
hər şey yaxşı olacaq.  
Nigar elə təsirlənmişdi ki, nə deyəcəyini bilmədi.  
* * * 
Səyahətə yollanan Nigar Bakıdakı qayğılardan 
uzaqlaşmışdı. Hollandiyada tələbəlik dostu Zərifəgilə 
düşdü. Onun gəlişi bayrama çevrilmişdi, ailə sanki 
vətənə qovuşmuşdu. Elə Amsterdama gəldiyi günün 
axşamı Zərifə onu şəhərə apardı. Nigarı təəccüblən-
dirən ilk şey velosipedlərin çoxluğu oldu.  
— Burda şəhər əhalisinin əsas nəqliyyatı velosipeddir. 
— Desənə, o üzdən sizdə hava təmizdir. Ekologi-
yanızı qoruyursuz. Kaş, bizdə də dəb düşəydi.  
— Düşər, darıxma. Hər şeyin öz vaxtı var. Sən 
özündən danış. Evdəkilərin yanında özüm soruşma-
dım, şəxsi həyatında nə var-nə yox? Bilirəm, yoldan 
gəlib yorulubsan. Amma… gözümə qəmgin dəydin, - 
deyib Nigarın boynunu qucaqlayan Zərifə yoldan 
keçənlərə məhəl qoymadan onu doyunca öpdü.  
— Di başla.  
Mÿnzÿrÿ Sadûqova 
 
 252
İkilikdə ürəyindəkiləri çəkinmədən boşaldan 
Nigar yavaş-yavaş rahatlayırdı. Sanki illər ayrısı 
deyildilər, dünən aralanmışdılar. Rəfiqəsinin başına 
gələnlərdən xəbər tutan Zərifə ağlamaqdan güclə 
saxlayırdı özünü. Gözləri yaşarmışdı. “Mənim Niga-
rım nə çətin günlər yaşayıb!.. Sabahdan öz hesabıma 
məzuniyyət götürüb oturacam yanında. Dərdinə 
şərik olacam. O bura gəzməyə yox, mənəvi dayaq 
tapmağa gəlib.”  
* * * 
O arada İstanbuldan Zərifənin qaynı gəldi. Tamer 
holdinq sahibiydi. Şirkətin əlaqələrini genişləndirirdi. 
Amsterdama yeni filialın açılışına gəlmişdi. Buradakı 
işləri yoluna qoyandan sonra bir müddət Londonda 
yaşayacaqdı. Orda da ofis açmaq fikri varıydı. Təzə 
qonağı görən Nigar yarızarafat-yarıgerçək dedi: 
— Qonaq qonağı istəməz, ev yiyəsi heç birini. Mən 
otelə daşınım, Zərifə. 
— O sözü bir də ağzına alma. Neçə ilin başında 
beş-on günlüyə gəlmisən, onu da mənə çox görürsən? 
Kaan da inciyər, uşaqlar da.  
Azacıq mübahisədən sonra Nigar təslim oldu. 
Sonrakı günlər elə maraqlı keçdi ki, otelə daşın-
madığına sevindi. Tamer çox mədəni, ziyalı insan-
dı. Amsterdamı beş barmağı kimi tanıyırdı. Gəzin-
tiyə hər çıxdıqlarında qədim tikililər, şəhəri hörüm-
çək toru kimi bürümüş kanallar, Van Qoqun və 
Madam Tyussonun məşhur muzeyləri barədə elə 
maraqlı məlumatlar verirdi ki, sanki bütün ömrünü 
burada yaşamışdı. Tamer deyəndə ki, şəhərdəki 
Qadûnlar vÿ kiøilÿr  
 
 253 
kanalların üstündən altı yüzdən çox körpü keçir, 
Nigar özünü saxlaya bilmədi: 
— Tamer bəy, deyəsən Amsterdamı məxsusi 
tədqiq etmisiz.  
Söz yiyəsinə yaman ləzzət elədi. Dodaqlarında 
qürurlu təbəssüm, çöhrəsində özündənrazılıq ifadə-
siylə dedi: 
— Mən turizmdən çörək qazanıram. Tək Hollandi-
yanın yox, ofis açdığım bütün ölkələrin cikinə-bikinə 
bələd olmaq işimin tələbidir. Yoxsa bu sektorda kor 
qəpik də qazana bilməzsən, Nigar xanım. İnsanları 
səyahətə aparacağın yerə öncə özün bələd olma-
lısan…  
Gülümsünüb əlavə etdi: 
— Mənim Amsterdamdakı ilk turistlərim sizsiniz. 
Bu şənbə sizi Blauburq körpüsünə aparacam, ordan 
şəhərin ən mənzərəli yerlərini seyr edəcəksiniz.  
 
Kaan işdə olduğundan gəzintiyə qoşula bilmə-
mişdi. Tamer qardaşının ailəsiylə  Nigarı şəhərə çıxar-
mışdı. Damrak küçəsindən keçib Mərkəzi vağzala 
gəldilər. Qırmızı kərpicdən hörülmüş binanın 
özünəməxsus arxitekturası varıydı. Nigarın maraqla 
baxdığını sezən Tamer ona yaxınlaşıb astadan tikili-
nin tarixindən söz açdı. O, tarixi səhifələdikcə Niga-
rın gözü önündə binaya girib-çıxanların görkəmləri 
və libasları dəyişir, yüzilliklər bir-birini əvəz edirdi. 
Zərifə subayların şirin söhbət etdiklərini görüb 
oğullarını kənara çəkmişdi.  
Bir azdan dəstəylə Amsterdam meşəsinə yollan-
dılar. Şəhər əhalisinin sevimli istirahət yeri dolub-
Mÿnzÿrÿ Sadûqova 
 
 254
daşırdı. Axşamdan xeyli keçənədək əyləndilər. Zərifə 
məəttəl qalmışdı: hər dəfə yemək masaya gələndə 
bəlli olurdu ki, Tamerlə Nigar eyni menyünü sifariş 
ediblər. Əyləncə seçimləri də üst-üstə düşürdü. Axırı 
dözə bilmədi: 
– Bu nədir, siz sözləşirsiz? Yoxsa təsadüfən belə 
alınır? 
O məqamacan bunun fərqinə varmayan Nigargil 
təəccübləndilər. Tamer gülümsündü: 
— Əlbəttə, təsadüfən belə alınıb. Amma yengə, 
bilirsən ki, təsadüfdən zərurət doğar. Təsadüfən eyni 
seçimi ediriksə, bu o deməkdir ki… 
— Zövqləriniz eynidir, - deyə hazırcavab Yusif 
əmisinin sözünü tamamladı. Hamı gülüşdü.  
Xanımlara çox həssaslıqla yanaşan Tamerin qa-
dınlarla münasibətdə incə zövq sahibi olduğu 
Nigarın diqqətindən yayınmadı. Evə dönüşdə 
özünü yeni dünya kəşf etmiş sayaq hiss edirdi. 
Könlü açılmışdı.  
* * * 
Başı daşdan-daşa dəyən Sevdanın könlü qubar etdik-
cə Yaşarın portretiylə söhbətə başlayırdı, uzun-uzadı 
“dərdləşirdilər”: “Yanında üzüqarayam, bilirəm. Amma 
qarşındakı günahlarıma bir də başqa səmtdən baxmağa 
çalış. Heç məni yox, müharibənin əjdaha kimi udduğu ər 
igidlərin yurdunda qalan cavan-cavan gəlinləri, lap elə 
bizim Dilrübanı düşün. Onların günahı nəydi ki, dul 
qaldılar? Məgər insan bu dünyaya xoşbəxt olmaq üçün 
gəlmir? Niyə kimlərinsə torpaq iddiası bizim həyatımızı 
pozmalıdır, bizə dərd, ələm yaşatmalıdır? Sənin yoxlu-
Qadûnlar vÿ kiøilÿr  
 
 255 
ğundakı bu yeddi ildə mən çox böyüdüm, Yaşar, çox 
şeyi başa düşdüm. Bizə verilmiş həyatın kəpənək ömrü 
qədər qısa olduğunu anladım. Allah müharibə salanlara 
lənət eləsin! Yaşar, Qarabağ müharibəsi olmasa nə sən 
qrad düşmüş evdə yanardın, nə mən dul qalardım, nə 
də Nigarın əli nişanlısından üzülərdi. Bacımdakı 
fədakarlığa bax ki, o boyda itkilərinin qabağında mənim 
qəbahətimi açıb-ağartmadı. Bircə kəlməsi yetərdi rüsvay 
olmağıma. Hamı üz döndərərdi məndən. Amma 
dinmədi. Dinsə heç kəs deməyəcəkdi ki, Sevda mühari-
bənin güdazına getdi. Hamı məni suçlayacaqdı! Əslində 
isə tək mənim yox, Nigarın da bəxti-taleyi müharibənin 
ucbatından bağlandı.” 
Qapı zəngi Sevdanı fikirdən ayırdı. Gələn bacıla-
rıydı. Baharla Gülnar Sevdanı doluxsunmuş görüb 
narahat oldular. İkisi birdən dilləndi: 
– Noolub?  
– Bu nə haldır?   
– Heç. Yaşarla söhbət edirdim. 
Qızların ürəyinə od düşdü. “Bunu tək buraxmaq 
olmaz. Hələ özünə gəlməyib. Yenə başına bir oyun 
açar, qalarıq yana-yana.” Bilmədilər Sevdaya necə 
təsəlli versinlər, başladılar danlamağa: 
— Yeddi il keçir, sən hələ Yaşarın ölümünü qəbul 
edə bilmirsən? Hamımızın axırı oradır da, kim 
dünyanı tutub duracaq? Sənin haqqın yoxdur özünü 
üzməyə, oğulların var, onları düşün. 
Sevda Gülnarın sinəsinə sığınıb hönkür-hönkür 
ağladı. Ürəyi yaman doluydu. Onun bu halı bacıları 
çox əndişələndirdi.  
Mÿnzÿrÿ Sadûqova 
 
 256
— Başına dönüm, özünü ələ al. Sakitləş. Danış 
görək noolub. Biz Nigarın dərdini çəkəmmirik, sən 
də bir yandan başlama.    
Nigarın adını eşidən Sevda lap kövrəldi. Hıçqırıq-
lara boğula-boğula dedi: 
— Ba… ba… bacımın taleyi üçün gecə-gündüz Al-
laha yalvarıram. Tanrı qismətini aaaçsın, ona xoş-
bəxtlik… nəsib eləsin. Yoxsa mən bu dərdi çəkəmmə-
rəm. Nig… Nigar… Nigarın xoşbəxtliyi üçün canımı 
verməyə hazıram, bircə Allah-Təala məni bu əzabdan 
qurtarsın. 
Söz bacıları tutdu. Sualedici nəzərlə bir-birinin 
üzünə baxdılar. İkisi də çiyinlərini çəkdi. Qayıdanbaş 
Baharı da, Gülnarı da qayğı götürmüşdü: “Sevdanın 
nə əlaqəsi ola bilər ki, nişanın pozulmağında?..” 
* * * 
Tamerin həyatından cürbəcür qadınlar keçmişdi. 
İllərlə uzanan eşq macəraları, qısaömürlü görüşlər, əy-
ləncələr… Amma o qadınlardan heç biri beynini işğal 
etməmişdi. Huşu-fikri öz biznesindəydi. Nigarda nə 
görmüşdüsə, qız fikrindən çıxmırdı. Hər an Nigarı dü-
şünürdü. Hiss edirdi ki, onun yanında olanda əhvalı 
yüksəlir. Ona görə də, qızla daha çox söhbət etməyə 
can atırdı. Tamerin Nigara meyli Kaangilin gözündən 
qaçmadı.  
— Qardaş, deyəsən qonağımızdan xoşlanırsan. 
Amma xətrinə dəysən, Zərifəni qarşında bularsan. Nigar 
onunçün çox əzizdir. Onu başqa qadınlara bənzətmə.  
— Nə danışırsan, abi. Xətrinə dəymək nə demək? Mən 
bu qızda axtardığımı tapmışam. Axıracan mən deyən 
olsa, bekarlığımla vidalaşacam. 
Qadûnlar vÿ kiøilÿr  
 
 257 
— Eləmii? - deyə bağıran Kaanın sevincdən gözləri 
yaşardı.  
Səsə Zərifə özünü yetirdi. Təzə xəbəri alınca qaynını 
qucaqlayıb üzündən öpdü:  
— Yanılmazsan, Tamer, Nigar əla qızdır! İkiniz də 
subaylığın daşını atarsız. 
— Subay-filan nə demək, yengə, mən əsgərə getməyə 
hazırlaşmıram, evlənirəm. 
— Zarafatı burax, Tamer. Guya bilmirsən ki, sizdə 
“bekar” deyilən adama bizdə “subay” deyilir? Axır ki, 
inadın qırıldı həə. Səni də çoluq-çocuqlu görmək varmış 
qismətimizdə.  
Zərifə sevincindən uçurdu: “Bircə Nigarı razı-
laşdıra bilsəm…” Bilmədi təzə xəbəri rəfiqəsinə necə 
yetirsin, birbaşa mətləbə keçdi.   
— Nigar, yadında tələbə vaxtı özümüzə nə arzular-
dıq? — deyib düz rəfiqəsinin gözünün içinə baxdı. — İki 
qardaşa nişanlanmağı. Nə yaxşı buraya subay gəlibsən… 
– Yaxşı görək. 
— Ciddi deyirəm. Tamer səni yaman bəyənib. 
Sənin də ürəyinə yatırsa, iş tamamdır.   
Zərifənin qırımından məsələnin ciddiyyətini anla-
yan Nigar günlərlə düşünüb-daşındı. Tərəzinin bir 
gözündə doğmaları vardı, o biri gözündə məchul 
gələcəyi… Ürəyində Tameri keçmiş nişanlısıyla  da 
müqayisə elədi: “Fateh Tamerin yanında sıfırdır! Hal-
buki ömrümün neçə ilini hefslənmədən onun yolunda 
puç elədim. Bəlkə qismətim beləymiş? Bu iş nədən 
olmasın ki? Ola bilər…” Nəhayət, Tameri yaxından 
tanımağa qərar verdi.  
* * * 
Mÿnzÿrÿ Sadûqova 
 
 258
 
  
 
 
Qadûnlar vÿ kiøilÿr  
 
 259 
İşdən çıxan Fateh yolunu sahildən salmışdı. Evə 
getmək istəmirdi. Fikirləşib çıxış yolu tapmalıydı. 
Dünən yenə Səbinənin qaş-qabağı yer süpürürdü. 
Hikkəsindən mətbəxdəki qabları bir-birinə çırpırdı. 
Fateh nə qədər çalışsa da, arvadının qılığına girib bir 
şey  öyrənə bilməmişdi. Son günlər qız durduq 
yerdə yüz səksən dərəcə dəyişmişdi. “Sevdiyim 
kübar xanımı dünənki uşaqla dəyişməyim mənə bəla 
gətirdi. Yəqin İlahinin ədalətidir, bacıların  həyatını 
cəhənnəmə  döndərməyimin  cəzasını verir. Nigara 
qarşı çox haqsızlıq etdim, çooox. Qızı dəlicəsinə 
sevirdim. Nooldu mənə birdən-birə, o nə qələt idi 
elədim, özüm də bilmədim.” 
Fateh dənizlə söhbətini bitirib evə yetişəndə saat 
ona qalırdı. Qapını açan Səbinə ərinə möhkəm təpindi: 
— Hardasan? Evinə vaxtında gələ bilmirsən? Bur-
da mehmanxana açıb məni də administrator qoymu-
san? 
Arvadından bu dərəcədə kobudluğu gözləməyən 
Fateh kor-peşman içəri keçdi,  otaqda büzüşüb 
oturmuş əmisigili görəndə lap pərt oldu. Tez özünü 
ələ alıb onlarla mehriban görüşməyə çalışdı. Ancaq 
dilxorçuluğu üzündən yağırdı.  
— Mahmud əmi, Zərəngiz xala, niyə belə otur-
musuz, bir çaydan-zaddan… Çoxdan gəlmisiz?  
— Narahat olma, oğul, maşallah gəlinimiz bizi elə 
qarşıladı ki,  çörəyimizi yedik.  
Mÿnzÿrÿ Sadûqova 
 
 260
Əmisinin eyhamını anlayan Fateh söhbəti yayın-
dırmaq istədi: 
— Ramiz, nə yaman böyüyübsən, lap yekə kişi 
olubsan. Deyirlər gecə-gündüz oxuyursan, kitabdan 
başını qaldırıb toyuma da gəlmədin. Görəcəyik daa 
hünərini.  
Mahmud kişi oğluna macal vermədən dilləndi: 
— Uşağı qəbula gətirmişdik, dedik burda qalar 
imtahan qurtarınca… amma eybi yoxdur, gedər-
gələr. Rayonla Bakının arası iki saatlıq yoldur. Səni 
gözləyirdik. Gecə avtobusuyla yola düşəcəyik.  
Elə bil Fatehin başına bir qazan qaynar su 
tökdülər. Bilmədi, əmisigil Səbinənin indicə dedik-
lərini eşidib inciyiblər, yoxsa əvvəldən pis qarşılanıb-
lar. Ab-havanı yumşaltmaqçün zarafata keçmək 
istədi. Amma heç zarafatlıq halı yoxuydu. Qonaq-
ların da qanı qaraydı. Ürəyindən keçdi desin ki, get-
məyin, qalın. Ortalarda görünməyən Səbinənin 
bayaqkı ədasını yadına salıb susdu. “Getməkləri yax-
şıdır. Özüm təklikdə soruşaram görüm mən gələ-
nədək nələr baş verib, bu qıza noolub belə itə dönüb. 
Dünən bir, bu gün iki. İndidən ailədaxili söz-söh-
bətlərə qohum-əqrəbanı qoşsam, kənddə düdük ça-
larlar.” Fateh sustalıb oturdu. Bir az kənddən-kəsək-
dən söhbət etdilər. O arada əmisigilə bir çay dəmlədi. 
Nə qədər etsə də, yemək hazırlamağına razı olma-
dılar. Kirayələrdə yaşadığı illərdən vərdişliydi Fateh 
Qadûnlar vÿ kiøilÿr  
 
 261 
biş-düşə, süfrə açmağa. Gecə yarısına az qalmış qo-
naqlar durub getdilər. Fateh onları taksiylə avtovağ-
zala yola salıb qayıtdı. Səbinə yatmışdı. 
* * * 
İlqar yenə zəng vurmuşdu.  
— Qalmaq istəsən, problem yoxdur. Kartına beş 
yüz dollar yüklədim. Arxayın xərclə. Lazım olsa yenə 
göndərərik.  
Nigar elə razıydı ki, qardaşından.  “Atam düz 
elədi, ailədə böyüklüyü İlqara tapşırdı, etibarlı oğlan-
dır, — deyə ürəyində Hidayət kişiyə haqq qazandırırdı. 
— Mən də çalışıb əzizlərimə yaşatdığım utancı aradan 
qaldıracam. Bircə, Sevda məsələsindən xəbər tutma-
sınlar, o yükü kimsə daşıyammaz. Mən özümü doğ-
ruldacam. Yenidən atamın güvəndiyi Nigar olacam.” 
 
Evdəkilər yaman nigaranıydılar Nigardan, aldığı 
zərbələrdən ayağa durmasını səbirsizliklə gözləyir-
dilər. Qardaş-bacıları bu yolda canıyananlıqlarını əl-
dən qoymurdular. Sarabəyimin əli göylərə açılı qal-
mışdı, gecə-gündüz dua edirdi. Hidayət kişi də xəl-
vətə salıb qızını İlqardan soraqlayırdı. Bahar arada 
Zərifəylə danışıb Nigarın halını-əhvalını öyrənirdi. 
Tamer məsələsini biləndə İlqara üstüörtülü işarə vur-
muşdu ki, vizanın vaxtını uzatsan yaxşı olar.  
* * * 
Səhər açılmışdı. Fateh arvadının yanağından öpüb 
sağollaşdı:  
Mÿnzÿrÿ Sadûqova 
 
 262
— Əzizim, mən işə gedirəm. 
Yuxulu-yuxulu yerində qurcalanan Səbinə 
dodaqaltı mızıldanmağa başladı:  
— Qohum-əqrəbanın ayağını kəs burdan. Mən nö-
kərçiliyə gəlməmişəm. 
Yataqda xumarlanan gəlinin səsi tədricən yük-
səlir, sərtləşirdi. 
— Ərizəmi yazmışam, gələn həftədən işə çıxacam. 
Ha dedim, on beş gün bəsdir, sən öz bildiyini elədin. 
Dörd divar arasında bağrım çatlayır. Camaat toydan 
sonra səyahətə gedir, mən də oturmuşam kəndçi-
lərin müftə mehmanxanasında, gələn-gedənə qulluq 
edirəm.  
Fatehi hirs boğdu. Ancaq nə deyəcəyini kəsdirə 
bilmədi. Verdiyi vədləri yerinə yetirəmmirdi deyə, 
dili gödək idi. Qapını çırpıb yola düzəldi. Toy ərə-
fəsində gəlinin zinət əşyalarına çox pul xərclədiyin-
dən şadlıq evinə xeyli borclu qalmışdı. Bankdan 
kredit götürüb o borcu bağlamışdı. İndi dərdi-səri 
bankın kreditini ödəmək idi. Bu vurhavurda Səbi-
nənin səyahət arzusu lap əfsanəydi. Fatehin qanı it 
qanına dönmüşdü.  
* * * 
— Nigar, bundan sonra biz gəlməyək. İkiniz çıxın. 
Yetkin, mədəni adamlarsız. Özünüzə bir şans verin.  
— Nə deyirəm ki… 
Günün proqramını Tamer qururdu. İşgüzar gö-
rüşlərini yoluna qoyan kimi evə tələsirdi. O arada 
Qadûnlar vÿ kiøilÿr  
 
 263 
Nigar da internetə girib gedəcəkləri yer barədə 
informasiya toplayırdı ki, Tamerin yanında çox utan-
masın. Subayların ünsiyyəti tuturdu. Səyyah kimi 
dolaşırdılar Hollandiyanı. Yol yoldaşlığı açılmamış 
sandıqların pambığını tökürdü. Həyat hekayələrini 
çəkinmədən danışmağa başlamışdılar. Tamerin təcrü-
bəli kişi gözü Nigarın qəlbindəki dərin yaranı gör-
müşdü. Yollar məhəbbət tellərinə çevrilib cavanları 
bir-birinə bağlayırdı.  
Haaqadan Kaangilə qayıdırdılar. Pəncərədən gö-
rünən mənzərələr Nigarı əfsunlamışdı. Sarı-qırmızı 
zanbaq plantasiyaları, yamyaşıl çəmənliklər, otlağa 
dağılmış naxır, qədim dəyirmanlar… nağıllar aləmini 
andırırdı. Tamer düşüncələrə dalmışdı: “Nə çox 
axtardım səni, Nigar, nə çox axtardım? Halbuki Zəri-
fənin toyunda da varmışsan. O zaman niyə diqqət 
eləmədim, niyə görmədim? Həə… yadıma düşdü, o 
vaxt ürəyim Eylül xanımdaydı… Daha səni əldən 
buraxmaq yoxdur, Nigar! Qismət bu günəymiş.” 
Zərifə əzizlərini gülə-gülə qarşılayıb dərhal Nigarı 
otağa çəkdi: 
— Yol təəssüratlarını danış görüm, necə getdiz, 
haraları gəzdiz? 
— Sən təəssüratları bir kənara qoy. Bilirəm, dərdin 
o deyil, — deyə gülümsünən Nigar Zərifəni nigaran-
çılıqdan qurtardı, — onun yanında özümü rahat hiss 
edirəm. Hər durumda dadıma yetişəcək biri varmış 
Mÿnzÿrÿ Sadûqova 
 
 264
kimi. Bu mənimçün yeni duyğudur. Ağlım kəsəndən 
ətrafımdakılar mənə güvənib. Hətta… 
Nigar susub sözünün dalını gətirmədi. Onun bu 
halı Zərifəni həyəcanlandırdı.  
— Nə hətta? Dinsənə, yoxsa… 
— Narahat olma. Tamerlik məsələ deyil. Adını 
çəkmək istəmədiyim məxluqla bağlıdır. Hətta Fateh də 
mənə güvənirdi, mən ona yox! Bunu demək istədim.  
Qeyri-iradi üçbucaqdakı gedişləri xatırlayan Nigar o 
müdhiş hisslərin əsarətində yaşadığı aylara heyfsiləndi. 
Çöhrəsindən qara bulud keçdi. Rəfiqəsini gözdən qoy-
mayan Zərifə Nigarı fikirdən yayındırmaqçün onu 
mətbəx işlərinə qoşdu.  
— Çoxdandır şəkərbura yeməmişik. Bir mərifətini 
göstər. Kaangilin də ağzı dada gəlsin.  
* * * 
Sərin bir yay günündə Tamer  Nigarı Amstel çayının 
sahilinə apardı. 
— Yəqin bilirsən ki, Amsterdam şəhəri adını bu 
çaydan alıb — Amstel çayından. Yəni bura başlan-
ğıcdır, təməldir, bünövrədir. Mən də istədim ki, 
həyatımda açacağım yeni səhifəyə burda başlayım. 
O səhifənin ilk  kəlməsindən son nöqtəsindək bütün 
yazıları Amstelin suları kimi dupduru, şəffaf olsun. 
Quracağımız ailəyə qaranlıq sirrlər kölgə salmasın. 
Bu yaşadək hərəmiz bir həyat yaşamışıq. Ömrümüz-
dən kimlər gəlib-kimlər keçibsə, hamısı zamanın o 
Qadûnlar vÿ kiøilÿr  
 
 265 
tayında qalıb. Əgər mənə dəyər verirsənsə, məni 
sevə biləcəyinə inanırsansa, məni özünə layiq görür-
sənsə ömür binamızın bundan sonrakı mərtəbələrini 
birlikdə ucaldaq. Mən eşq kişisiyəm. Eşqsiz yaşaya 
bilmərəm. Səni sevdim! Sən necə, məni sevərsənmi? 
Sevərsənsə, evlənək!  
Nigar heyran-heyran Tamerə qulaq asırdı. Bu 
yaşacan çox eşq elanları eşitmişdi. Beləsi yadına gəl-
mirdi. Tamerin danışığında bir intonasiya ustalığı 
da vardı. Vurğuları elə yerli-yerində işlədir, səs 
tonunu elə gözəl tənzimləyirdi ki, dedikləri birbaşa 
qəlbə yayılıb beyinə hopurdu. Nigar onu tanımasa 
düşünərdi ki, artistlik edir. Az da olsa tanıdığı üçün 
bilirdi ki, Tamerin danışıq tərzi belədir. Ruhundan, 
mədəniyyətindən dilinə hopmuş dost-doğma üslu-
budur bu.   
— İstəyirəm ailəmiz sevgidən, sayğıdan, qarşılıqlı 
anlaşmadan, etibardan yoğrulsun. Həyat mürəkkəbdir. 
İnsan başına gələcəkləri biləmməz. İstəyirəm ki, nə olur-
sa-olsun, bütün çətinliklərdə ən yaxın dost, ən etibarlı 
sirdaş qalaq, bir-birimizə güvənimizi heç itirməyək. 
Qocalıb əldən düşəndə də övladlarımızdan çox ikimiz 
bir-birimizə arxa-dayaq olaq.   
Axan çayın şırıltısı Tamerin səsinə qarışıb romantik 
duyğulara rəvac verirdi. Nigar Amsteldə güzgülənən 
çöhrəsinin işıqlandığını gördü. Sudan ona xoşbəxt bir 
xanım baxırdı. 
Mÿnzÿrÿ Sadûqova 
 
 266
Sözünü bitirən Tamer əlini Nigara uzatdı. Mək-
təblilər sayaq əl-ələ tutuşdular.  Tamer iri ovcundakı 
əli bərk-bərk sıxdı. Ürəklərin istisi barmaqların ucu-
na axıb cavanları isitdi. Sınayıcı nəzərlərlə baxışdı-
lar. Yavaş-yavaş rahatlaşan baxışlarda ümid şölələn-
di. Tamer Nigarı paytaxtın gəzməli-görməli yerlə-
rindən olan Vondel parkına dəvət etdi. O an Nigar-
çün hara gedəcəklərinin fərqi yoxuydu. Yol yolda-
şının zövqünə inanırdı. Parka çatanda möhtəşəm bir 
abidənin önündə ayaq saxladılar. 
— Bax, gördüyün parkın yüz əlliyə yaxın yaşı var, 
özü də bu kişinin adını daşıyır — niderlandların böyük 
yazarı Yost van den Vondelin adını.  
Nigarı gülmək tutdu. 
— Deyəsən, siz gerçəkdən  vurulmusuz bu şəhərə, 
onun tarixinə.  
— Bu şəhərə yox, sizə vurulmuşam, möhtərəm 
Nigar xanım. Bircə rəqibiniz var — o da işimdir. 
Başqa qısqanacaq yeriniz olmayacaq. Seçim si-
zindir.  
Yaşıllıqlara qərq olmuş Vondel parkında ruhu 
dincəldən ab-hava vardı. Təmiz havada dincəlməyə 
gələn ailələrin, sevgili cütlüklərin dəm-dəsgahı bir 
ayrı ovqat yaradırdı. Baxdıqca göz oxşayan al-əl-
van gülkarlıqlar Bakını yada saldı. Nigar bir anlıq 
dogma şəhər üçün darıxdı. Əzizlərindən ötrü 
burnunun ucu göynədi. Yadına düşdü ki, bir aydır, 
Qadûnlar vÿ kiøilÿr  
 
 267 
doğmalarını görmür. Dönüb Tamerə baxdı. Sakit və 
təmkinli görkəminin altından boy göstərən niga-
ranlığını gördü. Tamer cavab gözləyirdi.    
* * * 
Səbinə təsadüfən Fatehin parolunu tapmış, “e-
mail”indəki məktubları oxuyaraq Nigar-Sevda əh-
valatını öyrənmişdi. Əvvəlcə dəhşətə gəlmişdi, 
inanmamışdı. Sonra bütün məktubları çözüb ərinə 
nifrət etmişdi. “Gör mən kimlə ailə qurmuşam?! O 
vaxt institutdakılar deyəndə gərək araşdıraydım… 
— deyə məyus olmuş, cürbəcür xəyallara düşmüşdü. 
— Toyumun sədası hələ qulaqlardan getməyib. Nə 
edə bilərəm? İndi aydın olur nişanlı vaxtı niyə 
Fateh mənimlə şəhərə çıxmırdı, qoşa gəzməkdən, 
camaat arasında görünməkdən niyə boyun qa-
çırırdı…”  
Ərinin sirrini öyrənməsi Səbinəyə baha başa gəl-
mişdi. İlk günlər çox acıqlıydı. Fatehin əmisigilin 
gəlişi də o dövrə düşmüşdü. Sonradan öz içində 
peşmançılıq yaşamışdı: “Qohumlarının nə günahı? 
İndi elə biləcəklər ocaqlarına gəlin əvəzinə əzrayıl 
gəlib, məni qaralayacaqlar. Daha nə bilsinlər öz 
oğulları canavardır.., camaatın başına oyunlar açıb. 
Bu elə məsələdir ki, anamgilə desəm… — iki daşın 
arasında tanımadığın adama ərə gedəndə belə ola-
caqdı, — deyə məni qınayacaqlar. Yox. Fatehə özüm 
gəlmişəm. Bu işi də özüm çözməliyəm.”  
Mÿnzÿrÿ Sadûqova 
 
 268
Günlərlə götür-qoy edən Səbinə çox düşünüb-da-
şınmışdı. Axırı bu qərara gəlmişdi ki, boşanmağa tə-
ləsməsin. Nigar-Sevda əhvalatını öyrəndiyini ərinə 
bildirməsə də, məyusluğunun acısını Fatehə yaşa-
dırdı. “Ona ömrü boyu unuda bilməyəcəyi dərs ver-
mək lazımdır”, - deyə düşünürdü. Ərinin mehri-
banlıq etdiyi bir axşam rişxəndlə bəyan etmişdi ki, 
mən hələ uşaq-zad istəmirəm, heç həvəslənmə. 
Özüm uşağam. Hələ magistraturada oxuyacam, in-
gilis dili öyrənəcəm, sürücülük kurslarına yazıla-
cam… Bir sözlə, öz inkişafımla məşğul olacam. Ya-
xamdan əl çək. 
Arvadını heyrətlə dinləyən Fateh qulaqlarına 
inanmamışdı. Eyvana çıxıb dəli kimi hayqırmışdı. 
Otuz beş yaşa qədəm qoymuş kişi olaraq təcili uşaq 
istəyirdi o.   
* * * 
Özünün doğruları və yanlışlarıyla baş-başa qalan 
Sevdanın qadınlıq həvəsi ölmüşdü. Bundan sonrakı 
ömrünü uşaqlarına qurban vermək arzusundaydı. 
Nigarın yoxluğu onların həyatında böyük yarğan 
açmışdı. Xəcalət hissi Sevdanın saçına dən salmışdı. 
Ağ cığırlar qara əməllərin yadigarı kimi hər gün 
gözünə batırdı.  
* * * 
Fatehin toyundan üç ay sonra Nigar gəlin köçdü. 
Bakıdan uzaqlarda, Londonda məskunlaşdılar. Gə-
Qadûnlar vÿ kiøilÿr  
 
 269 
ləcəkdə Tamerin İstanbuldakı evinə daşınacaqdılar. 
Qırxın astanasında subaylığın daşını atan təzə bəylə 
gəlin hələ ki Avropa mühitində evliliyin dadını çıxa-
rırdılar. Nigar bəxtiyar idi. Qismətinə ləyaqətli kişi 
çıxmışdı. Sevən, qayğıkeş, dürüst. O, yaşanmamış 
qadınlığını yaşayırdı.  
* * * 
Səbinə ərinin burnunun ovulmağını gözləyirdi. 
“Qoy peşmanlıqlar yaşasın, xətalarından nəticə çı-
xartsın, qadına dəyər verməyi öyrənsin, insan ol-
sun… sonrasına baxarıq.” Ona elə gəlirdi ki, yalnız 
böyük əzablar Fatehi islah edər, içini təmizləyər, 
günahlarından arındırar.  
Səbinə ana olmağı, ərinə atalıq sevinci yaşatmağı o 
zamana saxlamışdı. Fatehsə bundan xəbərsiz idi.    
 
noyabr-dekabr  2011 
Mÿnzÿrÿ Sadûqova 
 
 270
 
 
 
 
Oxucularıma sevgi və sayğılarla!.. 
izlərin fikirləriniz mənimçün çox dəyərlidir. 
Lütfən, düşüncələrinizi e-mail ünvanıma – 
manzara1.mm@gmail.com-a göndərin, aramızda körpü 
olsun.  
 
S 
Qadûnlar vÿ kiøilÿr  
 
 271 
 
 
KİTABIN İÇİNDƏKİLƏR 
 
 
HEKAYƏLƏR 
Eşq ............................................................................. 5 
Ehtiraslar labirintdə .................................................... 25 
Kişi ............................................................................. 69 
Qadın ......................................................................... 83 
Karusel ...................................................................... 91 
Tale oyunu ................................................................. 113 
Sıfır nöqtəsində ......................................................... 135 
Qafqazlılar kurortda .................................................. 147 
Azadlıq qoxusu... və qorxusu ..................................... 159 
 
POVEST 
Üçbucaqda gedişlər ................................................... 181 
 
Oxucularıma sevgi və sayğılarla!............................... 270 
 
 
Mÿnzÿrÿ Sadûqova 
 
 272
 
MƏNZƏRƏ SADIQOVA 
 “Qadınlar və kişilər” 
(hekayələr və povest) 
 Bakı, “Nurlan”, 2014.   272 səh. 
 
 
 
«Nurlan» няшриййатынын  äèðåêòîðó: 
ïðîôåññîð Íàäèð ÌßÌÌßÄËÈ 
 
Korrektor: Aysel AYDINQIZI 
Cиld dizaynı: Vəfadar FARİZOĞLU 
Техники редакторlar:  
Rövşanə NİZAMİQIZI, Günay MƏMMƏDOVA 
 
 
 
×àïà èìçàëàíìûø 26.06.2014 
Øÿðòè ÷àï âÿðÿãè 17. Ñèôàðèø ¹ 555 
Êàüûç ôîðìàòû 84õ108 1/32. Òèðàæ 1000 
 
Êèòàá «Nurlan» íÿøðèééàò-ïîëèãðàôèéà 
ìöÿññèñÿñèíäÿ ùàçûð äèàïîçèòèâëÿðäÿí ÷àï îëóíìóøäóð. 
E-mail: nurlan1959@gmail.com 
Òåë: 497-16-32; 050-311-41-89 
Öíâàí: Áàêû, È÷ÿðèøÿùÿð, 3-úö Ìàãîìàéåâ äþíýÿñè 8/4. 

