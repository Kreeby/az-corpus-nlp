1 
 
Cəlil Cavanşir 
 
 
 
 
 
 
 
 
 
 
 
QADIN 
CORABLARI 
 
 
 
 
 
 
 
 
 
 
 
 
 
 
 
2 
 
 
 
 
 
Naşir: Müşfiq XAN 
Redaktorlar: Ağa Cəfərli, 
Şəhriyar del Gerani 
Mətn tərtibatı: Pikə Fazilqızı 
Rəssam: Vasif Səftərov 
Dizayn və qrafika: Teymur Fərzi 
 
 
 
ISBN 978-9952-464-99-3 
 
 
 
 
 
Müəllif hüquqları qorunur. Müəllifin razılığı olmadan kitabın təkrar və hissə-hissə 
nəşri və əsər əsasında film çəkilişi qəti qadağandır. 
 
 
 
 
 
Elektron poçt: jalil.javanschir@yahoo.de, celil.haci@gmail.com  
Müəlliflə əlaqə: (+99455) 662 44 88 
E-poçt: celil.haci@gmail.com 
Facebook / twitter: Celil Cavanşir 
 
 
 
 
© Cəlil Cavanşir / 2014 
© “XAN” nəşriyyatı / 2014 
3 
 
 
 
 
 
 
 
 
 
 
 
 
 
4 
 
 
 
 
 
 
 
 
 
 
 
 
“Qadın corabları” müəllif hegemonluğunun sona qədər 
davam etdiyi  romandır. Müəllif real hadisələri ironik 
şərhlərlə oxucuya çatdırır. 
Cəmiyyətdəki xaos və nizamsızlıq, dəyərlər sisteminin 
çöküşü müəllifin baxış bucağından təqdim olunur. 
Müəllif oxucuya dərs keçmir. 
Oxucu bu romandan istədiyi nəticəni çıxarmaqda sərbəstdir. 
 
Müəllif mətndəki vulqar ifadələrə, erotik səhnələrə və 
başdanxarab obrazlara görə məsuliyyət daşımır! 
 
 
 
 
 
 
 
 
 
 
 
 
 
5 
 
Proloq 
 
 
“Üç halda dostunun haqqını yerinə yetirməyənə 
 dost demək olmaz:  
Çarəsizlik halında, qeybəti olunan zaman və 
ölümündən sonra.” 
 
İmam Əli 
 
“Həyat böyük bir film şirkəti kimidi. İnsanlar isə bu 
şirkətlə müəyyən müddətə müqavilə bağlamış çarəsiz akt-
yorlar... Həyat  istədiyi rolu verir insana... Mənsə oynadığım 
bütün filmlərin ikinci dərəcəli aktyoruyam. Yalnız bir neçə 
dəfə filmin qəhrəmanı olmağı bacarmışam. Daha çox mənfi 
obrazı, qapını çırpıb gedən, sərt baxışlı, laqeyid və soyuq-
qanlı tipi canlandırmışam... Bəzən də bir bar köşəsində siqa-
ret çəkə-çəkə dalğın baxışlarını boşluğa zilləmiş avara tip... 
Hər şey çox sürətlə dəyişib həyatımda... Bir vaxtlar 
dəli kimi sevdiyin, sənin üçün fədakarlıq edənin dəyişməsi, 
sıradan biri olması, səninlə də sıradan biri kimi davranması 
çox üzücüdür. Kədərli aktyor olmaq da asan deyil ha... De-
yim, biləsiz... 
Dramatik rolların mahir ifaçısı olmaq, komik aktyor 
olmaqdan qat-qat çətindir ya da əksinə... Ümumiyyətlə nə 
dəxli var? Aktyor olmaq çətindi, vəssalam! 
Amma nə etməli, verilən rol budur və oynamaq zo-
rundayam... İnsan dəyişkəndir və bütün böyük sevgilər bir 
gün tükənir. Tanıdığım bütün qadınlar tərk etməyi ən azı bir 
dəfə də olsun ağlından keçirib.  Fiziki cəhətdən tərk etməyi 
bacarmayanlar isə bir vaxt sevdiklərini ruhən çoxdan tərk 
6 
 
ediblər... Bir sevdaya tutulanda hara qədər gedəcəyini dü-
şünmür insan, yox, əslində düşünə bilmir. Unudulmaq, adi-
ləşmək istəməsək də bu baş verir. Hay-küylə, həyəcanla, dəli 
bir sevgiylə həyatımıza girən qadınlar, günün birində də sa-
kitcə, dərin bir iz buraxaraq çəkilib gedir və yadlaşır. 
Bitməməyini istədiyimiz gözəl bir film kimi bütün sevgilər 
də bir gün sona çatır. 
Əbədi sevginin varlığına inamımı çoxdan itirmişəm... 
İstədim ki, hər gün sevdalanım, hər gün sevmək istədiyim 
biri olsun. Bir az çətin, bir az imkansız, bir az da əlçatmaz... 
İmkansız deyəndə ağlınıza ilk gələn “kasıb” oldu, bilirəm. 
Amma canımüçün mən “mümkünsüz” demək istəyirdim. 
Xəyallarımda olmayan sevgini göyün yeddinci qatına 
qaldırdım. Xoşbəxt olmaq üçün ağına-bozuna baxmadan, 
bəzən də kor-koranə mübarizə apardım. Bəzən bir təbəssüm 
belə məni yolumdan azdırdı. Xoşbəxt olmaq üçün imkansız 
sevdaların arxasınca düşdüm. Başqasının səadətinə əl 
uzatdım, sevgisini, ümidini oğurladım. Film dadında bir 
sevgi əsib keçdi həyatımdan... 
Ssenarisini kimin yazdığını bilmədiyim kədərli bir 
filmdə sınadım özümü. 
Əslində fərqinə  varmadan həyatın verdiyi rolu oyna-
dım.  
Günlərin bir günü başqasının səadətimə göz 
dikəcəyini, ümidimi oğurlayacağını bütün ruhumla hiss edə-
edə xəyanətdən bəhs edən sevgi filmində baş rol ifaçısının 
tərəf-müqabili oldum... 
 
Və bir gün öz kədərli taleyimlə barışmaq zorunda 
qaldım. Ümidsiz, çarəsiz, darmadağın bir halda... Verilən 
rolu oynamaqdan başqa nə edə bilərdim ki? 
7 
 
Başqa bir filmdə atılmış sevgilini də oynamaq varmış 
qismətdə... Mən həmişə tənhayam, yalqızam. Kədərliyəm 
hər gün. İçimdə qəribə təlatüm, anlaşılmaz fırtınalar olur. 
Bəzən kədərli ovqatım üzündən təkliyə məhkum olduğumu 
da anlayıram. Başqa bir filmdə zarafatcıl, şən və deyib-gülən 
oğlanı oynayacam. Təkliyin və tərk edənlərin acığına... 
Əgər həyat bu rolu mənə etibar etsə...” 
Psixiatr Orxan şair Nicat Aslanın son yazısını oxuya-
oxuya otaqda var-gəl edirdi. Yazılarının hansındasa Nicatın 
ölüm səbəblərinə işarə olacağından əmin idi. Başa düşürdü 
ki, bütün həyatını yazıya bağlayan Nicatın ölümünün səbəb-
lərini yazdıqlarında və yaşadıqlarında axtarmaq lazımdır. 
Doktor Nicatın ölümünün adi bir intihar hadisəsi olmadığını 
hiss edirdi. Orxandan fərqli olaraq prokurorluq Nicatın ölü-
münü intihar hesab etmişdi. Bunun üçün səbəbləri də vardı-
Nicatın, yaşam tərzi, içkiyə aludə olması, dəfələrlə onu gü-
lünc vəziyyətə salan uğursuz intihar cəhdləri... Hələ 
ortalıqda ağacdan asılmış və üzərində heç bir zorakılıq əla-
məti olmayan cəsəd də vardı. Üstəlik Nicat intihar cəhdləri 
haqqında kiçik yazılar yazıb, ədəbiyyat saytlarının birində 
çap etdirmişdi. Bunlar cinayət işinə də əlavə edilmişdi. Nica-
tın kirayə qaldığı evdən tapılan məktub, ağacdan asılmış cə-
səd bütün şübhələri aydınlığa çıxarırdı. İntihar! 
Məktub deyəndə ki... Nicatın intihardan əvvəl yazdı-
ğı məktubda qanla cəmi bir neçə söz yazılıb: 
 
“Ölüm mükəmməl sondur. Mükəmməli seçirəm.”  
 
Bütün bunlara baxmayaraq Nicatın intiharındakı qə-
ribə detalların çoxluğu Orxanda şübhələr yaradırdı. İntihar 
yeri və vaxtı, damarını kəsib qanla yazdığı məktub Orxanı 
8 
 
şübhələndirirdi. Niyə belə hoqqabazlıqla ölməli idi Nicat? 
Orxan Nicatın həm dostu, həm də həkimi idi. Nicatı yaxşı 
tanıyırdı. Onun keçmiş xəstəsi intihara meyilli, həyatdan 
küskün olsa da, özünü öldürə bilməzdi. Buna cəsarəti 
çatmazdı. Nicatın ən depressiv, bezgin anlarında Orxan 
əminliklə öz-özünə pıçıldayırdı: “Sən bu xəstə vücudunda, 
yorğun beynində o qədər həyat eşqi daşıyırsan ki, heç vaxt 
özünü öldürə bilməzsən”.  
... Orxan gənc olsa da pasiyentlərinin sayı çox idi. Son 
vaxtlar ədəbi-mədəni çevrədə tanınması yaradıcılıqla məşğul 
olan xəstələrinin sayına xeyli təsir etmişdi. Pasiyentləri ara-
sında yazıçı, şair, rəssam, aktyor, rejissor və hətta oxumaq-
dan imtina etmiş istedadlı opera müğənnisi və artıq peşə-
sindən zövq ala bilməyən saksafon ifaçısı da vardı. Orxan 
həlim səsi, sakitləşdirici baxışları, pasiyentinin daxili dünya-
sına yol tapan mehribanlığı və yaradıcı adamlardan pul al-
mamasıyla çoxlarını maqnit kimi  özünə çəkirdi. 
Yeri gəlmişkən şəxsən mən əminəm ki, aldığı beş-on 
manat qonorarı arağa verib tuluğunu dolduran yaradıcı 
adamların Orxanın yanına qaçmasının əsas səbəbi pulsuz 
müayinə idi. Yaşadıqları mühit o qədər iyrəncdir ki, düşü-
nən, yazan, yaradan hər kəs narahatlıq keçirir.  
Psixiatr Orxan bu durumla bağlı tez-tez belə deyirdi: 
“Ölkədəki iyrənc siyasi hakimiyyət, tayfabaz rejim kütləvi 
psixoza münbit şərait yaradıb”.  Hər dəfə bu fikri deyəndən 
sonra öz təsbitinə, peşəsini bir kənara qoyub ağır siyasi şərh-
lər verməsinə özü də gülürdü. 
İntiharların sayı sürətlə artırdı. Hər gün qəzetlərin 
kriminal səhifəsini intihar xəbərləri bəzəyirdi. Yox, Nicat 
kütləvi psixozun qurbanlarından sayıla bilməzdi. Axı o özü 
9 
 
var gücü ilə kütləvi psixozla mübarizə aparırdı. Yazırdı, da-
nışırdı. İnsanlara çıxış yolu göstərməyə çalışırdı. 
 O dolanışıq, pul qazanmaq dərdində deyildi. Pis qa-
zanmırdı. Çox da qazanmırdı. Amma məsələ budur ki, ac 
qasa da, intihar etməzdi Nicat.  
“Görünür  Nicatın ölümündə hamının gözündən qa-
çan xırda detallar var. Bizim cinayət-axtarış sistemi belə de-
tallara diqqət yetirmir. Kefləri belə istəyir. Bizimkilər sadəcə 
cinayət işini bağlamaqda peşəkarlaşıblar. Nicatın bloq yazı-
larında və şeirlərində hakimiyyəti söyməsi, təhqir eləməsi 
hakim dairələrin onun ölümünə sevinməsinə əsas verir. La-
zımsız problemin biri də öz-özünə həll olunub. Necə olsa 
“yaramaz”ın biri də azalıb. Müstəntiq adətən belə hadisələr 
haqqında uzun-uzadı araşdırma aparmır. Cinayət işini bağ-
lamaq daha sərfəlidir. Təhqiqat aparmaq, ölümün əsl səbəb-
lərini tapmaq vaxt aparan məsələlərdir. Polisin isə daha 
ciddi işləri var. Ölkədə az qala hər gün üsyan ocaqları yara-
nır. Polisin işi və vəzifəsi bu üsyanları amansızcasına ya-
tırmaqdır. Bizdə polis mitinqiçiləri döymək, sürümək, ayaq-
lamaq, onlara rezin güllə, qaz qumbarası atmaq üçün ye-
tişdirilib. Hüququ pulla oxuyan adam cinayəti necə aça bi-
lər? 
Universiteti  “papa şotuna”(allah haqqı, yaxşı oğlan 
üçün bu çox ağır söhbətdi) bitirən müstəntiq olsa-olsa hansısa 
dələduzu dolaşdırıb ondan pul qopardar, ya da hansısa mü-
xalifətçi gəncin cibinə bir büküm nəşə atıb üzünə durar. Day 
belə binəva, biinsaf, bimürvət müstəntiq çətin açılan cinayət 
işlərinə baş sındıra bilməz ki...” 
Doktor Orxan otaqda var-gəl eləyib bütün bu hadisə-
ləri çözmək üçün ipucu axtarırdı. O, xəfiyyə deyildi və məhz 
bu anda  detektiv romanın qəhrəmanı kimi görünmək heç 
10 
 
ürəyindən deyildi. Zarafat deyil, ölkənin tanınmış, adlı-sanlı 
yazarları onun pasiyentidi və sabah onların lağ hədəfinə çev-
rilmək istəmirdi. Məhz bu baxımdan romanın müəllifi ilə 
gizli razılığı vardı: “Bax, sənə az-çox hörmətim var. Amma 
əsla və əsla detektiv bir romanın personajı olmaq istəmirəm. 
Əgər detektiv bir roman yazacaqsansa, mən bunu əvvəl-
cədən bilim. Mənasız əziyyət çəkmək istəmirəm. Özümü 
qətiyyən detektiv psixoloq obrazında görə bilmirəm. Qələ-
minə qurban, məni detektiv qəhrəman eləməkdənsə, Soma-
liyə ərzaq aparan deputat elə”. 
Romanın müəllifi isə gülüb, çənəsindəki bir çəngə 
saqqalı qaşıyıb hırıldamışdı: “Əşşi nigaran olma, ürəksən, 
ürək!  Mən nə Aqata Kristiyəm, nə də detektiv personajlar 
arasında başını itirən Konan Doyl. Niyyətim ciddi roman 
yazmaq və səni də onun ciddi personajlarından birinə çe-
virməkdir. Bir sözlə, ciddi söhbətdir. Sən də ciddi ol, əsərin 
əsas qəhrəmanı kimi, öz vəzifəni yerinə yetir. Romanın ya-
zılışında iştirak edəcəksən, həm də romanın qəhrəmanı ola-
caqsan. Vallah, billah tarixi imkandır! Məncə bu şansı qa-
çırma!” 
Orxan hiss elədi ki, dostu keçiləri qaçırıb. “Ciddi” 
sözündən ciddi-ciddi istifadə etməyindən başa düşdü ki, bu 
söhbətdə ciddi heç zad ola bilməz. 
Dostunu xatırlayanda üzünə təbəssüm yayıldı. Sevin-
di ki, qəflətən detektiv romanın içərisinə – çözülməyən və 
ağlabatmaz cinayət hadisələrinin mərkəzinə düşməyib. 
Uzaqbaşı intiharına inanmadığı əsas qəhrəmanın, bütün 
gəncliyini içməyə, yazmağa və qadınlara xərcləmiş  pasiyen-
ti Nicat Aslanın ölümünün görünməyən tərəflərini açmaqda 
yazıçıya kömək edəcək. Əlinə fürsət düşmüşkən zırramanın 
birini kağız üzərində öldürüb-dirildəcək.  Bütün öhdəliyi 
11 
 
bundan ibarətdi. Elə romanın müəllifi ilə son görüşdə Nica-
tın bütün yazılarının toplandığı sənədləri və şairin görüş-
düyü qadınların, birlikdə yeyib-içdiyi adamların telefon 
nömrələrini və ünvanını, tez-tez getdiyi PUB-ların, klubların 
adları yazılan dəftərçəni götürmüş, yazıçıya bu məsələdə 
psixoloq kimi kömək edəcəyinə söz vermişdi.  
 
…Bu yerdə, zəruri bir müdaxilə yerinə düşər. Orxanı necə 
lazımdı hərifləmişəm. Çünki Orxanın girişdiyi işi, normal öl-
kələrdə detektivlər və ekspertlər həyata keçirir. Demədi, deməyin. 
Orxan özünü zibilə salıb… 
 
Bu ölüm hadisəsində Orxan mütləq ip ucu tapmalı 
idi. Elə bir ipucu tapmalı idi ki, bu detal Nicatın ölümünün 
intihar yox, qətl hadisəsi olduğunu sübuta yetirsin. Gənc 
doktor otaqda var-gəl edir və düşünürdü. Nicatın ölümü 
onu ağrıdırdı. Dostunun intihar edəcəyinə inanmırdı. Ha-
disənin əslində necə baş verdiyini mütləq öyrənməliydi. Ən 
azı dost kimi, bəzi şeyləri bilməli, ictimailəşdirməliydi. 
Nicatın yazılarının içərisindən təsadüfən götürdüyü 
və “kədərdən” adamın belini bükən yazını oxuyandan sonra 
doktor əsəbi şəkildə vərəqi otağın bir küncünə tulladı: “Adə, 
sən öl, bunların hamısı başdan xarabdır. Bu sentimental və 
ağlamalı yazıların içindən ipucu tapmaq olar?” 
 
 
 
 
 
 
 
12 
 
*** 
 
Doktor əvvəlcə özü üçün ölümün cinayət, yoxsa in-
tihar olduğunu aydınlaşdırmalı idi. Müəllif bunun vacib 
olduğunu bildiyi üçün hələ yazmağa başlamadığı romanın 
ən məsuliyyətli işini doktorun boynuna atıb aradan çıxmışdı. 
Orxan bunu xatırlayanda sonsuz nəzakətinə yaraşmayan 
tərzdə özündən çıxıb əlini masaya çırpdı:  
– Ay səni, avaragor oğraş. Lap şeyinə sarımısan camaatı. Gu-
ya roman yazırsan da... Bütün işi atmısan üstümə, bütün gü-
nü içirsən. Tüpürüm sən yazan romana da, sənə də! 
Əsəbi olsa da, özünü birtəhər toparladı. Stolun siyir-
məsini çəkib sakitləşdirici həblərdən ikisini birdən ağzına at-
dı və qazsız mineral suyu başına çəkdi. Qəfildən gözü kom-
püterindəki açıq fotolara sataşdı. Cinayət yerində çəkilmiş 
fotolar və Nicatın özünü asdığı kəndir yadına düşdü. Corab! 
Kapron corablardan hazırlanmış kəndir intihar üçün qətiy-
yən ideal vasitə deyildi. Üstəlik bu “kəndirin” görünüşünə 
baxsan, intihar vasitəsi ola biləcəyi qətiyyən ağla gəlmirdi. 
Qeyri-iradi onu gic gülmək tutdu. Gənc yazarlardan birinin 
“İntihar hörüyü” romanını xatırladı... Ayə, bunların hamısı 
dəli imiş ki.... 
 
Qəfildən gülməyini kəsib, fikrini cəmlədi.  
 
İpucu! Bəli, ipucu! Ucu! Bəli, məhz intihar 
“kəndiri”nin Nicatın boğazına bağlanmış uc hissəsi qətiyyən 
inandırıcı deyildi. Orxan kompüterindəki şəkilləri bir daha 
diqqətlə nəzərdən keçirdi. Cəsədin boğaz nahiyəsinə düyün-
lənmiş kəndiri dəfələrlə böyüdüb diqqətlə incələdi və qəfil-
dən çığırdı:  
13 
 
 
 – Deyil! Vallah deyil! Billah deyil! Bu, intihar ola bil-
məz. Bu “kəndir”dən özünü asması mümkün deyil! Belə 
“kəndir”lə adamı asmaq olar, adam özünü asa bilməz! Am-
ma heç bir xiyarın ağlına bu cür intihar üsulu gələ bilməz. 
Nicat intiharı bu qədər “fetiş”ləşdirə bilməz!   
 
*** 
 
Şübhələndiyi bu detalı romanın müəllifi ilə bölüşmək 
üçün əlini telefona atdı. Pəncərənin qarşısına keçib yarıtikili 
göydələnə baxmağa başladı. Bina ofisin qarşısını tamamilə 
kəsmişdi. Bu şəraitdə otağa günəş şüalarının düşməsi qeyri-
mümkün idi. Doktor Orxan ürəyində şəhərin arxitekturasına 
cavabdeh olan bütün məmurların dünyadan köçənlərini yad 
etdikdən sonra telefonunda roman müəllifinin nömrəsini 
axtardı. 
Həmişə olduğu kimi gənc və perspektivli romançıya 
zəng çatmırdı. “Böyük ehtimalla bu xiyar içib və telefonu 
söndürüb yatıb. Bu ağılla, bu məsuliyyətsizliklə romanı necə 
yazır görəsən?”   
 
14 
 
1 
 
“Polis olmaq üçün,  
öncə  vicdanınızdan xilas olun!” 
 
(Unudulmuş dahi) 
 
Cinayət-axtarış şöbəsinin əməkdaşları yavaş-yavaş, 
iki bir, üç bir qapıda görünür, salamlaşıb səhər yoxlamasına 
hazırlaşırdılar. Növbətçi zabit yuxusuzluqdan gözləri şişmiş 
halda key-key dayanıb, gəlib gedənləri müşahidə edirdi. Ge-
cə heç bir hadisə baş vermədiyi üçün çox rahat idi. Yorğun-
luq və yuxusuzluq vecinə deyildi. İllər ərzində bütün bu çə-
tinliklərə alışmışdı və həyatını bunlardan kənarda təsəvvür 
etmirdi. Onun üçün ən gözəl istirahət növbətçi otağındakı 
divanda uzanıb mürgüləməkdi. Gecə saat ikidə termosdan 
süzüb içdiyi çayın ləzzətini, evdə arvadının dəmlədiyi Lən-
kəran çayından ala bilmirdi. Artıq bununla barışmışdı. Onun 
da həyatı bu cür sadə həqiqətlərdən ibarət idi. Get işə, gəl 
evə, növbə, əməliyyat və bu kimi digər vacib, yaxud vacib 
olmayan işlər. Heç vaxt istirahət eləmək barədə düşünmə-
mişdi. Ona elə gəlirdi ki, istirahət ancaq ciddi biznesmenlər 
və daha imkanlı məmurlar üçündü. Onun ən ciddi istirahəti 
ailəsini bir neçə saatlıq bulvara çıxarıb gəzdirmək, ortabab 
kafelərdə dostlarla  araq vurmaq və dəvət olunduğu toy-
larda yeyib-içib əylənməkdən ibarətdi, başqa heç nə! 
Arvadı isə onun tam əksi idi. İstirahətindən qalmırdı. 
Hər yay uşaqları rayona, anasının yanına göndərir, Dubay-
dan vurub Türkiyədən çıxırdı. Hansısa bir gijdıllağ və idea-
list polis işçisinə görə cavan həyatını çürüdəsi deyildi ki? 
Onun ehtiraslı bədəni Antalya günəşində yanmaq, zərif çi-
15 
 
yinləri Dubay otellərinin lyüks nömrələrində ağ mələfənin 
üzərinə toxunmaq üçün yaradılmışdı. Hər tətil onun üçün 
yeni bədənlərin kəşfyidi. İnsan kolleksiyası çox zəngin idi. 
Ərinin mitinqlərdə döydüyü “müxalifətçi gədə”lərin sayı qə-
dər kişiylə kef çəkmişdi. Yeri gəlmişkən, müxalifətçilərlə də 
yatmışdı. Sadəcə bu söhbəti açıb-ağartmağın yeri yoxdu.  
Yazıq Polis! Hərdən gözlərini yumub görmədiyi yer-
ləri xəyalında canlandırırdı. Xəyallarında Maldiv adalarında, 
Antalyada və hətta Arizonada olmuşdu. Sonuncu dəfə isə 
gözlərini yumub doyunca Tiflisdə gəzmişdi. Yazıq öz doğma 
adını da unutmuşdu. Küçədən keçən də, metroda qarşısına 
çıxan da, qonşular da onu sadəcə “Polis” deyə çağırırdı. Po-
lis! Bu dəqiqə ölkədə bundan oğraş iş təsəvvür etmək çətin 
olsa da qəhrəmanımı bu adla çağıracam: Polisov Polis Polis 
oğlu. Bu, qəhrəmanımızın bütün xarakterinə işıq tutacaq qə-
dər uğurlu tapıntıdı.  
 
…Necə? Çox təvazökaram?  Güldürməyin, siz allah. 
Sadəlik, gözəllikdir. Necə? Əlbəttə sadəyəm! Siz hələ mənim filosof 
həmkarlarımı tanımırsız! 
 
…Bölmənin əməkdaşları onunla salamlaşıb, içəri keç-
dikcə növbəsinin xəta-bəlasız sovuşmağına ürəkdən sevi-
nirdi. Rəisin maşını uzaqdan görünəndə isə canına xoş bir 
rahatlıq yayıldı. Ürəyində rəisin qohum-əqrəbasını yeddi-
mərtəbə söyüşlərlə yad edib, ayağa qalxıb yalmanmağa tə-
ləsdi. Rəis maşından düşər-düşməz qarşısına yüyürüb məru-
zə elədi, növbədə olduğu vaxt heç bir hadisə baş vermə-
diyini bildirdi. Rəis “azad” komandasını verdikdən sonra 
idarənin qarşısında cərgə ilə düzülmüş polis əməkdaşlarına 
tərəf yönəldi.  
16 
 
Növbəni təhvil verməyə hazırlaşdığı an onun həya-
tında ən xoşbəxt anlardan biri hesab olunurdu. Dünyada ən 
böyük xoşbəxtlik, hadisə baş vermədən növbəni təhvil verib 
evə yollanmaqdı.  
 Bu gün içində qəribə narahatlıq vardı. Polis it kimi iy 
bilirdi, cinayətin iyini.  
Əvvəllər evə çatan kimi yatağa girsə də, son vaxtlar 
növbədən sonra yata bilmirdi. Evə çatan kimi qayğılar, prob-
lemlər üstünə hücum çəkirdi.  
 – Yenə yatırsan, ay oğraş? Son vaxtlar heç üzümə də 
baxmırsan. Yoxsa gecə bazlığa getmişdin, hə? Niyə ölmürsən 
ay impotent!- Bu, arvadının yataq otağındakı yarım saatlıq 
seksual istəklər haqqında məntiqsiz mühazirəsindən bir par-
çadı. Polis yatağından qalxıb qonaq otağına keçən kimi məi-
şət qayğıları da üstünə axışırdı:  “İşıq pulunu ödə”, “evə ba-
zarlıq elə”, “zibilləri at”. Bir sürü bitib-tükənməyən qayğı-
lar... Yazıq Polisin günü gün deyildi! Üstəlik arvadının bu-
nun bacısı haqqında uydurduğu ağlasığmaz söz-söhbət, de-
di-qodu. Bezmişdi Polis... 
Bu gün görəcəyi işləri artıq iki-üç gün əvvəldən plan-
laşdırmışdı. Evə çatan kimi yeməyini yeyib bazara gedəcək-
di. Bazardan gəlib oğluna kreditlə kompüter almaq üçün 
mağazaya yollanacaq, sonra banka olan başqa bir krediti 
ödəyəcək, evə qayıdıb dincələcəkdi. Beynində görəcəyi işləri 
düşünə-düşünə “Növbətçi hissə” yazılmış otağa doğru ad-
dımladı. 10-15 dəqiqə sonra növbəni təhvil verməliydi. Yaxşı 
ki, bu gün mitinq, piket yoxdu. Növbədən sonra mitinqə çı-
xıb “Azadlıq”, “İstefa”, “Azad seçki” qışqıran başıpozuq 
dəstəni döymək, dağıtmaq ona son vaxtlar heç ləzzət eləmir-
di. Əslində onun çalışdığı şöbə mitinqlə, piketlə məşğul 
olmurdu. Amma müxalifətin mütəşəkkil dəstələri ilə bacar-
17 
 
maq üçün, bütün şöbələr səfərbər olunduğundan, o da 
“adam döyməyə” çıxırdı. Əvvəllər rezin dəyənəyi əlinə alan 
kimi şirə dönürdü. Qarşısına keçəni ağına-bozuna, qadınına-
kişisinə baxmadan budayırdı. Amma son zamanlar yaman 
kövrək olmuşdu. Həm də camaat da əvvəlki lal-dinməz dö-
yülən camaat deyildi. Hansısa qadına yüngülvari bir zərbə 
vuran kimi, eşitdiyi kəlimələr içini acıdırdı: “Niyə vurursan, 
ay bacısından bixəbər oğraş!” Bu “bacı söhbəti” onun yaralı 
yeriydi...  
 Yox, yox, bircə mitinq olmasın!  
 Kresloda yerini təzəcə rahatlamışdı ki, telefonun səsi 
onu əməlli-başlı diksindirdi. Əsəbdən əlləri əsdi: 
– Tfuu. Cəmi 10 dəqiqə dözə bilməzdin? 
 Əvvəlcə istədi telefonu xətdən ayırsın, amma rəisin 
dönüb növbətçi hissəyə sual dolu gözlərlə baxdığını görüb 
cəld telefonu götürdü: 
– Cinayət şöbəsi bölməsi, buyurun. 
– Rəis, salam. Burda İzmir prospektindən bir gijdıllağ, eee 
üzr istəyirəm vətəndaş özünü asıb. 7a-nın yanındakı ağaclıq-
da ağacdan sallanıb. 
– Nə loxəbər adamlar var. Mundar köpəyuşağı! Hadisə yeri-
nə özünüzü soxmayın. Sizlik heç nə yoxdu orda. Oraları tap-
daq-tapdaq eləməyin, sonra kriminalistlər üçün izi tapmaq 
çətinləşəcək. Bir azdan ordayıq. 
– Oldu rəis! Rəiss... 
– Nədi? 
– Tərpənmir eee... 
– Rədd ol, it oğlu it! 
 
Dözməyib ürəyində də zəng edən vələdüzinanın ölübə-
dirisinə çoxmərtəbəli, liftsiz söyüşlər yağdırdı: “Sənin...” 
18 
 
– Telefonu yerə qoyub rəisə məruzə etməyə qaçdı.  
– Cənab rəis, İzmir prospekti, bina 7a-nın yanındakı ağaclıq-
da intihar etmiş kişi meyidi aşkarlanıb. 
 
Ay sənin xəbərini, məruzəni, məlumatını... ! Sabah-
sabah lazım idi mənə? Nə bədxəbər adamsan ədə... Yaxşı, 
sürüş burdan. Məlumat ver, hazırlaşsınlar. Dərhal əməliyyat 
qrupu yola çıxsın! 
– Oldu! 
– Sikdir! 
– Baş üstə! 
  Geri dönüb “Növbətçi hissə”yə girdi. Qanı bərk qa-
ralmışdı. Bıçaq vursan qanı çıxmazdı.  Bütün planları alt-üst 
olduğu üçün əsəbi şəkildə bir siqaret yandırdı. Ağzı zəhər 
tamı verirdi... ”Dındığ gedə, özünü asmağa vaxt tapdı. Sikim 
sənin gijdıllağ ağzını”.  Sonra beynindən keçirdiyi söyüşlərə 
görə özünü qınadı. Üşəndi.  “Heç ölünü də söyərlər?”  
 
 
 
 
 
 
 
 
 
 
 
 
19 
 
2 
 
“İnsanların çoxu həyatının sonunda geriyə dönüb 
baxdıqları zaman fasilələrlə yaşadıqlarını görürlər. Təqdir 
etmədən və zövq almadan keçib gedən şeyin əslində 
həyatları olduğunu gördüklərində təəccüblənirlər. Beləcə, 
ümidlərlə aldadılan insan ölümün qucağına qaçar.” 
 
A.Şopenhauer 
 
Cinayət-axtarış bölməsinin əməkdaşları və prokuror-
luğun təhqiqat qrupu cinayət baş verən əraziyə çatanda artıq 
ağacın ətrafında xeyli adam yığışmışdı. Küknarın yarpaqları 
arasından sızan günəş şüaları cəsədin göyərmiş üzünün, 
şişib çənəsinə qədər sallanmış dilinin aydın görünməyinə 
mane olsa da ətrafda toplaşanlar bu qəribə adamı tanımışdı. 
Cəsədi ilk dəfə görən yaxınlıqdakı ticarət mərkəzinin keşik-
çisi idi. Deyəsən o zəng edib məlumat vermişdi. Müstəntiq 
keşikçini yanına çağırdı: 
– Cəsədi  nə vaxt görmüsən? 
– Səhər saat 7-də. Növbəni təhvil verməmişdən qabaq mar-
ketə siqaret almağa getmişdim. Geri qayıdanda yolumu 
uzatmaq üçün binanın bu tərəfindən fırlandım. Dayanıb si-
qaret yandıranda bunu gördüm. - keşikçi başı ilə cəsədi gös-
tərdi. Dərhal posta qayıdıb sizə zəng elədim. 
– Hmm...Gecə şübhəli bir şey görməmisən ki bu tərəflərdə? 
– Yox görməmişəm. Mənim postumdan bura görünmür. 
– Aydındır. Bu camaat kimdir? 
– Məhlə camaatıdı. İşə gedənlərdi çoxusu. Əraziyə yaxın-
laşmasalar da dayanıb baxırlar. Bilirsən də, rəis, camaat belə 
şeylərə baxmağı xoşlayır. Keçən dəfə yolun o tayında nazir 
20 
 
müavini Abid müəllimin villası yananda da yığışıb “bolet” 
edirdilər, şəklin-zadın çəkirdilər. Hələ o tüstü-dumanın için-
də yanğının qabağında dayanıb şəkil çəkdirənlər də oldu. 
– Ə nə vəhşi millətik eee. Hansısa gijdıllağ özünü asır, bir 
dəstə başdan xarab da yığışıb tamaşaya baxır. Dağılışın gö-
rüm. – Rəis qışqırdı. 
– Rəis, mən də gedə bilərəm? –keşikçi dilləndi. 
– Yox. Sən ifadə verəndən sonra gedərsən. Bir də bunun ha-
rada yaşadığını bilən var? 
– Var. Yaşlı bir qadın qabağa çıxdı. Birinci blok, II mərtəbə, 
mənzil 6. Bax, o corab asılan pəncərə. Nailənin kirayəçisidir. 
Bir-iki dəfə blokda görmüşəm. 
Müstəntiq ətrafda dolaşan polis nəfərlərinə göstəriş 
verdi: 
– Hə...Qonşulardan kim varsa aparın ifadəsini alın. Evin yi-
yəsini çağırın, evə baxış keçirin.  
Ekspertizanın nümayəndələri cəsədi ağacdan düşü-
rüb, cəsəd torbasının içərisinə qoydular. Cəsəddən spirt iyi 
gəlirdi. Prosedura uyğun olaraq hadisə yerinə baxış keçirildi, 
şahid və qonşular ifadə vermək üçün polis idarəsinə aparıl-
dı. 
Polislər gəldikləri kimi də səs-küylə dağılışmağa baş-
ladılar. Cəsədi polis maşınına “yüklədilər”. Müxtəlif xəbər 
agentliklərinin əməkdaşları canfəşanlıqla fotolar çəkir, polis 
və ekspertiza əməkdaşlarından hadisə ilə bağlı açıqlama alır-
dı.  
Polislər dağılışandan yarım saat sonra məhəllədə hə-
yat axarına düşdü. Sanki bu məhəllədə intihar hadisəsi ol-
mamışdı.  
 
 
21 
 
 
 
 
 
22 
 
 
 
Polis tezliklə intihar edən şəxsin kimliyini açıqladı: 
“İntihar edən şəxs  dövri mətbuatda Nicat Aslan imzası ilə 
tanınan gənc yazar, 1983-cü il təvəllüdlü Hacıbəyli Nicat As-
lan oğludur. İllər öncə böyük ümidlərlə əyalətdən paytaxta 
köçən gənc yazar naməlum səbəblərdən intihar edib. Fakta 
bağlı Cinayət Məcəlləsinin 125-ci (özünü öldürmə həddinə 
çatdırma) maddəsi ilə cinayət işi başlanıb, müvafiq eksperti-
zalar, o cümlədən məhkəmə-tibbi və kompleks məhkəmə-
tibbi-bioloji və tibbi-kriminalistik ekspertizaları təyin edilib.” 
Mərhumun dostlarından yalnız gənc psixatr Orxan 
özünü hadisə yerinə yetirmişdi. Səhər erkəndən Nicatla gö-
rüşüb, Maştağaya getməliydilər. Nicat yazdığı hekayələrdən 
birində dəli obrazı yaratmağa çalışırdı və Maştağadakı ruhi-
əsəb dispanserinə birlikdə baş çəkəcəkdilər. Nicat telefona 
cavab vermədiyinə görə Orxan onu evdən götürmək üçün 
maşını birbaşa evin qarşısına sürmüş və bu sarsaq mənzərə 
ilə rastlaşmışdı. 
Polislər gələnə qədər cəsədə yaxınlaşmasa da, ağacda 
yellənən dostunun fotolarını çəkməyi bacarmışdı. Əslində 
ağacdan asılan cəsədi çoxları telefonla çəkdiyi üçün Orxanın 
foto çəkməyi heç kəsin diqqətini cəlb etmədi.   
İndi siz haqlı yerə sual verə bilərsiniz ki, Orxan dos-
tunu ağacdan açıb yerə düşürə bilməzdi? Mən də deyirəm 
ki, yox. Sözün açığı istəsəm Orxan Nicatı ağacdan düşürüb 
cəsədi qucaqlayar, hələ bir xeyli hönkür-hönkür ağlayar da. 
Amma ehtiyac yoxdur. Bu basa-basda göz yaşı ilə fikrinizi 
yayındıra bilmərəm. Söhbətlər var ee, bu ölsün! 
 
23 
 
Müəllif bu yerdə əl saxlayıb sağ əli ilə sağ üzünə yüngülcə 
şillə çəkir. 
O bərk sarsılsa da, polislər gəldikdən sonra hadisə 
yerində dayanmağın mənasız olduğunu başa düşüb mərhu-
mun dostlarına və yaxınlarına xəbər verməyə tələsmişdi. 
Orxan müəllifin intiharı təsvir etdiyi səhnəni olduqca 
bəyəndi. Əlindəki qara karandaşın pozanlı ucunu ağzına sa-
lıb, otaqda gəzişməyə başladı. Deyəsən söhbət pis getmirdi. 
Mövzuya bu cür giriş detektiv romanların əvvəlini xatır-
ladırdı. Dostunun romanla bağlı söhbətlərini, yazı prosesin-
də keçirdiyi stressi yadına salıb, gülümsədi. Orxan romanın 
qarmaqarışıq və anlaşılmaz süjet xəttini düşünə-düşünə fik-
rə getdi. Otağın ortasında lom kimi dayanıb, pəncərədən çöl-
dəki naməlum nöqtəyə baxa-baxa hiss elədi ki, karandaşın 
başındakı balaca pozanı dişləyib, iştahla çeynəyir. Yazıçı 
dostunu “xoş sözlərlə” yad edib, onun növbəti hoqqaları 
haqqında düşünməyə başladı. Dostunun yaratdığı obrazı 
özünə bənzədəcəyini əvvəlcədən hiss edirdi... 
 
24 
 
3 
 
“Həyat mahnıdır. Nəqarəti – ölüm” 
 
Viktor Hüqo 
 
Nicatı doğulduğu kənddə dəfn edəcəkdilər. Böyük 
Qafqazın cənub yamaclarında yerləşən bu kənddə Nicatı o 
qədər də yaxşı tanımırdılar. Hərdən qəzetlərdə çıxan yazı-
larını isə məktəb direktorundan və kəndin icra nümayəndə-
sindən başqa heç kəs oxumurdu. İnternet hələ bu kəndə 
ayaq açmamışdı. 
Ona görə də intiharla bağlı hərənin bir hekayə uy-
durması normal sayıla bilərdi.  
Nicatın valideyinlərini yaxından tanıyanlar həyətdə qurul-
muş yas çadırına toplaşmışdı. Gələnlərin əksəriyyəti qohum-
qonşuydu. Bakıdan cəmi 7-8 adam gəlmişdi. Nicatın yaxın 
dostları çadırın qabağında toplaşıb sakit-sakit siqaret tüstü-
lədirdi. Danışmaq çətin idi. 30 yaşı yenicə tamam olmuş 
gənc dostlarının intihar etməsi hamısını yandırırdı.  
 
...Burada dostların aldığı mənəvi yanıq dərəcəsinin ağır-
lığını təyin etmək çətin olsa da, ehtimal etmək olar ki, ağır dərəcəli 
mənəvi yanıq xəsarəti deyil... 
 
İsti, günəşli bir gün idi. Könül istərdi ki, dəniz kəna-
rına yollansın, dalğalarla danışsın, qumsallığın üstündə süf-
rə açıb qırmızı şərabını, pendir-çörəyini çıxarıb süfrəyə düz-
sün, sonra deyə-gülə yeyib-içsin, gözlərini səmaya diksin, 
kədərli düşüncələri buludlarla çəkilib getsin. Yas saxlanı-
lacaq, dost dəfn edəcək gün deyildi. 
25 
 
 
Yasa gələnlər mağarın qarşısında görüşüb salamlaşır, 
bir-birini tanımayanlar əl tutub tanış olurdular. Qəribə kənd 
idi. O qədər böyük idi ki, şəhərdəki kimi hələ də bir-birini ta-
nımayan adamlar vardı.  Hamı üzüntülü idi. Təsəllilər quru 
və standart, danışılan xatirələr cansızdı. 
Hamı  səbəb axtarışında olsa da, Nicatı tanıyanlar ça-
rəsizlik və narahatlıqla susurdu.  Nicatın dostu, qalın eynə-
yindən həyatını oxumağa, yazmağa və digər buna bənzər 
darıxdırıcı işlərə həsr etdiyi anlaşılan filosof Ramal, Nicatın 
atası Aslan kişini kənara çəkdi: 
 – Aslan müəllim, siz molla çağırmısınız, amma Nicat 
ateist idi. 
Aslan müəllimin qıpqırmızı qızarmış gözlərində 
sanki şimşək çaxdı: 
 – Elədiyi hərəkətdən məlumdur necə allahsız və kafir 
olma-ğı. Neçə dəfə dedim allaha, dinə asilik eləmə, qulaq 
asmadı. Ancaq allahdan, dindən üz çevirən, valideyinlərini, 
övladını sevməyən insan bu addımı ata bilər... 
 Aslan müəllim sözünü bitirib doluxsundu.  
 – Bilirsən oğlum, bizim kəndin öz adətləri, öz 
qaydaları var. İndiyə qədər bizim kəndimizdə yalnız bir 
nəfər mollasız, Quransız basdırılıb. Onu da öz doğma 
oğlanları oğraşlığına görə öldürüb tualet quyusuna atmışdı. 
İydən meyidə yaxın düşmək mümkün deyildi. 
Yanğınsöndürən maşın çağırdılar meyidi yumağa. Hər halda 
Nicat bu qədər biabırçı vəziyyət-də deyil. 
Məni camaatın dilinə salmayın. Bu boyda kəndin di-
linə düşmək istəmirəm. Axı mənim oğlumun cəsədi murdar 
deyil ki, mollasız dəfn olunsun!  
 
26 
 
–Aslan müəllim, yəqin ki, onun özü də molla istə-
məzdi-, Ramal fikirli-fikirli dilləndi– həm də, İslam dininə 
görə intihar etmiş şəxs üçün cənazə namazı qılınmır, Quran 
oxunmur. Özünüzü boş yerə yormayın. İmkan verək, Nica-
tın narahat ruhu bir balaca rahatlıq tapsın... 
 – Bax Ramal, mən onun ruhunun rahatlıq tapması 
üçün hər şeyə hazıram. Amma bunu bacarmaram.  Mən ça-
ğırmamış dayıları, qardaşları artıq mollanı gətiriblər. Cənazə 
namazı da qılıncaq, müsəlman kimi dəfn olunacaq. Yox, əgər 
molla olmaz desə, siz deyən olsun. Uşaqlara da de, artıq hə-
rəkət olmasın. Bura etiraz, narazılıq yeri deyil. El-oba, cama-
at necə, siz də elə. Özünüzü camaatdan ayırmayın,  yaxşı gö-
rünməz kənardan. 
 
...Düşünəndə ki, qəbul etmədiyim dinin qaydaları ilə dəfn 
olunacam, əsəbiləşirəm. Mənə lazımdı molla? Qardaşlarımı bil-
mirəm, amma dayılarım yüz faiz belə hərəkət edə bilər. Kişilər qo-
caldıqca xərifləyirlər. Elə bil ali məktəbdə elmi ateizmdən “əla” qiy-
mət alan bunlar olmayıb. Nə isə, yersiz müdaxilə etməyim. Qa-
yıdırıq dəfn mərasiminə... 
 
Ramal başını bulayıb çadırın arxasına keçdi. Siqaret 
yandırıb acı tüstünü acgözlüklə ciyərlərinə çəkdi. Rəngi qap-
qara qaraldı. Ayaq üstə durmaq üçün taqəti qalmamışdı. 
Aşağı çöküb hönkürdü. Onun çadırın arxasına keçdiyini gö-
rən dostlar da onun başına yığışdı. Ramalın ağladığını görüb 
bayaqdan siqareti-siqaretə calayan bəzi dostlar uşaq kimi 
hönkürməyə başladı.  
 
 
27 
 
Nicatın özündən yaşca böyük, saçları azacıq seyrəl-
miş, eynəyi burnunun üstünə düşmüş, iztirabdan siması 
qapqara qaralmış dostu İlham ağlamırdı. O ümumiyyətlə ağ-
lamağı sevmirdi. Daha doğrusu bacarmırdı.  Hətta anası 
dünyadan köçəndə belə onun gözündə yaş görən olmamışdı. 
Dostları öz aralarında bu sərt adamı qınasalar da, onun ağla-
dığını, optimizmini itirdiyini kimsə görməmişdi. Hər zaman 
olduğu kimi baxışlarını uzaq bir nöqtəyə zilləyib, müdrikcə-
sinə susurdu... 
 
*** 
 
Dostlar ağlayıb sakitləşmişdilər, kənarda söhbətləşir-
dilər. Doktor Orxan, Nicatın cəsədinin fotolarını dostlara 
göstərir, asta səslə onun ölüm səbəblərini müzakirə edirdi-
lər. Mərhumun dostu Şahin olduqca üzgün görünürdü. Qəfil 
eşitdiyi bu xəbər sanki onun belini bükmüşdü. Onun ədəbiy-
yata, yazı-pozu adamlarına dəxli olmasa da, sağlığında Ni-
catın ən yaxın dostu idi. Nicat heç kəslə bölüşmədiyi sirrini, 
problemini onunla bölüşürdü. Nicatın müalicəsi üçün əlin-
dən gələni etmişdi. Bu cür ölümü Nicata yaraşdırmırdı. İl-
hamla söhbətləşir, siqareti-siqaretə calayırdı. Dostunun ölü-
münü asanlıqla qəbul edə bilmirdi. Bir səbəb, hamının bil-
diyi bir səbəb olmalıydı. Bütün bəhanələr səhv idi, çünki Ni-
catın intiharı da ən böyük səhv idi. O özünü öldürməməli, 
kiçik qızını yetim, atasını, dostlarını, qardaşlarını boynu-
bükük qoymamalıydı. İnsan yaxın ətrafından bezəndə mühi-
tini dəyişər, sevgidən yorulanda ayrılar. İntihar isə xəlvətcə 
aradan çıxmaqdır. Dostları, qohumları, övladı günahkarlıq 
duyğusu ilə baş-başa buraxmaqdı. 
 
28 
 
...Düzünü deyim ki, mən də belə fikirləşirəm. İndiki 
ağlım olsa intihara cəhd etmərəm. Təsəvvür edin ki, yaxın-
uzaq dostların hamısı yığışıb çadıra, siqaret çəkib ağlaşır. 
Qardaşlar bir tərəfdə, dayılar bir tərəfdə, ata bir tərəfdə pəj-
mürdə və dərdli dayanıb. Qonşu arvadlar anaya dəstək məq-
sədi ilə cikkə çəkib, ağı deyir. Əməlli-başlı kədərli səhnədir. 
Adam öz əcəliylə öləndə daha urvatlı olur, vallah. Ona görə 
də intihar  söhbətini ortaya atmaq lazım deyildi. Qəhrəma-
nın başına başqa oyun açmaq da olardı. Məsələn, maşın qə-
zası. Nə isə, özüm də xeyli təsirləndim bu ölüm səhnəsin-
dən... 
Nicatın dəfni səs-küysüz, təmtəraqsız keçdi. Molla 
intihar edən şəxs üçün cənazə namazı qılmaqdan imtina 
etdi. Cənazənin üstündə Quran da oxunmadı. Molla səbəblə-
ri Aslan müəllimə izah edib, üzrxahlığını bildirdi. Necə də 
olsa, kəndin ən sayılıb-seçilən kişilərindən idi Nicatın atası. 
Ona dinin bu barədə hökümlərini bir-bir, səbirlə izah etdi. 
Cəsədi qəbirə qardaşları düşürdü. Molla isə kənarda 
Nicatın günahkar ruhu üçün dua edirdi. Təkcə Nicatın dost-
ları mərasimin bu cür keçirilməsindən razı idi. Əvvəlcə filo-
sof Ramal, sonra İlham danışdı. Digər dostlar da bir-iki kəl-
mə ilə Nicatı xatırladı və sonda doktor Orxan əsəbi çıxış elə-
di. Hakimiyyəti, hakimiyyətin ölkədə yaratdığı qorxu mühi-
tini top atəşinə tutdu. Onun sərt çıxışından sonra camaat da-
ğılışmağa başlamışdı... 
 
Filosof Ramal da Nicatın intiharını qəbul edə bilmir-
di. Ürəyində sosializmə könül vermiş, qıpqırmızı bir ölkə 
qurmaq arzusu ilə alışıb yanan Nicat Aslanı qınayırdı. Əgər 
yaşamın dəstəkləyə bildiyi böyük bir mücadilə varsa, bu 
29 
 
burjualara xas kiçik axmaqlıqlar üzündən heçə sayıla bil-
məzdi.  
Şübhəsiz ki, Nicat doğru hesab etdiyi şeyin arxasınca 
gedən, fikrini sərt və açıq deməkdən çəkinməyən biri idi. 
Amma, yenə də bu cür xəlvət aradan çıxmaq olmazdı. 
 
...Bizim tərəflərdə buna “aradan cırmaq” da deyirlər... 
 
*** 
 
... Dəfn mərasimindən sonra Nicatın dostları geriyə -
Bakıya  qayıtdılar. Adətən belə günlərdə rahatlanmaq, sakit-
ləşmək üçün içərdilər. Bu dəfə nədənsə spirtli içkiyə qəti hə-
vəs yox idi. Ya da ayın ortası olduğuna görə kasıbçılıqdı. 
Yolda bir neçə yerdə dayanıb çay içsələr də, heç kəs pivə və 
yaxud araq vurmaq istəmədi. Vallah, dəqiq pulsuzluq imiş. 
Hər dəfə oturanda Nicatın intihar səbəbi müzakirə olunur-
du. Dostları onun qəfil intiharını hələ də qəbul edə bilmirdi-
lər.  
 
Suallar, suallar, suallar... 
 
30 
 
4 
 
“Kim unudub məni yol ayrıcında- 
gəlsin qucaqlasın, 
gəlsin aparsın…” 
 
Zərdüşt Şəfi 
 
 
İntihardan dərhal sonra onun haqqında internet sayt-
larında və qəzetlərdə dostlarının kədərli nekroloqları görün-
məyə başladı. Təxminən bir ay çəkən bu prosesdən sonra ar-
tıq hər kəs öz işində idi. İntihar hadisəsindən dörd ay keç-
mişdi. Gənc qələm adamları əvvəlki kimi toplaşır, içki məc-
lisləri qururdular. Yenə də Bakının küçələrində tıxacdı. 
Beynəlxalq təşkilatların ölkə ilə bağlı veridiyi hesabatlarda 
heç nə dəyişməmişdi.  
Bir sözlə günəş əvvəlki kimi şərqdən doğur, qərbdə 
batırdı. Hərdən dostları Nicatı içki masası ətrafında xatırla-
yır və kövrəlirdilər. Nicatın dəfnindən sonra təkcə Şahin 
onun qəbrini ziyarətə getmişdi. Yazı-pozu adamında o uzun-
luqda yolu getməyə pul hardadı? Heç kəsə xəbər etmədən 
maşını düz qəbiristanlığa sürmüş, Bakıdan alıb gətirdiyi bir 
qucaq qərənfili onun tənha məzarının üstünə düzmüş, daşın 
üstündə oturub Nicatla keçirdiyi maraqlı günləri, içkili-şeir-
li-qadınlı məclisləri xatırlamışdı. 
Sonra maşının yük yerindən şərab şüşüəsini çıxarıb 
açmış, iki siqaret yandırmışdı. Siqaretin birini Nicatın qəbri-
nin baş tərəfinə qoymuşdu, birini özü sümürmüşdü. İki plas-
tik stəkana şərab süzüb, birini sinə daşının üstünə qoyub, öz 
stəkanını başına çəkmişdi. Ağlamışdı... 
31 
 
 
Şahin doğurdan da bunu edə bilər. Keçən dəfə deyirəm:  
- Qardaş, mən ölsəm neyniyərsən?  
Deyir qardaş, vallah sən romanda yazdığın kimi, bir şüşə çaxırdan, 
viskidən alıb gələrəm qəbrinin üstünə, siqaretdən çəkib, içkidən içib 
ağlayaram... 
  
Bəli, məhz qəribə olduğu üçün, ətrafındakı standart 
adamlardan fərqləndiyi üçün dostluqları alınırdı. 
Şahin Nicatla bağlı ağrılı xatirələri çözələyir, intihar 
hadisəsindən sonra baş verənləri beynində saf-çürük edirdi. 
Nicat haqqında yazılan bütün yazıları toplayıb, öz hesabına 
kitab çıxarmağı düşünürdü. Bu fikrini bir neçə nəfərə bildir-
mişdi. Nicatın dostları dəstək verəcəklərini desələr də, orta-
lıqda real iş yox idi. Hə... Deyəsən yazıçı dostlarından biri 
onun haqqında roman yazmağa hazırlaşırdı. – Nə idi onun 
adı? – Şahin xatırlamağa çalışdı – Hə Nicat,  Elxan Daşdəmir. 
Şahin qeyri-iradi tərzdə qəbirlə söhbətləşməyə başla-
dı...Şahin inancında sabitqədəm olsa da, dostuyla vidalaşma-
ğın, söhbətləşməyin yolunu tapmışdı. 
Mövhumatın qatı dumanı arasında görünməz olan 
bu dağ kəndində, qəbrin başında oturub siqaret çəkə-çəkə, 
qırmızı şərab içə-içə xəyala daldı... 
 
*** 
 
... Nicatın dəfnindən dönəndə, yolda siqareti siqaretə 
calayan Elxan Daşdəmir intiharla bağlı müxtəlif versiyalar 
irəli sürürdü. Onun fikrincə Nicat intihar etməmişdi. Onu öl-
dürmüşdülər. Elxanın fikrincə Nicatı öz yaxın ətrafından 
kimsə öldürə bilərdi. Bununla bağlı gülməli və qəribə versi-
32 
 
yalar irəli sürürdü. Orxanın maşınında yerini rahatlayıb dil-
boğaza qoymurdu: 
– Kitabının müzakirəsi çox gərgin keçmişdi. İki cəbhə yaran-
mışdı. Həm peşəkar tənqidçilər, həm də bloqqerlər roman 
haqqında yazırdı. Ciddi müzakirələr getdi. Yaxın dostları isə 
nəinki onu tək qoymuşdu, hətta orda-burda arxasınca da-
nışırdı. Bütün bunlar onun əsəblərini korlamışdı. Üstəlik şe-
irdən romana keçməsini çoxlarının gözü götürmürdü. Hətta 
biri yazmışdı ki, qələm adamı ya şeir yazar, ya da roman. 
Hər ikisini yazmaq qeyri-peşəkarlıqdır. 
Orxan özündən çıxdı: 
– Nə gicləyirsən? Deyirsən tənqidçilər və ya bloqqerlər öldü-
rüb Orxanı? Bəlkə jurnalistlər? 
– Yaxşı, qışqırma. Elə demədim. Bu sadəcə bir versiyadır. 
Axı Nicat həssas adam idi. Bütün bunlara dözməyib intihar 
edibsə... 
– Hə, bütün bunlara dözməyib intihar edibsə günahkar ədə-
bi mühitdəki dostlardır, eləmi? – Orxan gənc yazarın fikirlə-
rini tamamladı. 
– Dedim axı, bu sadəcə bir versiyadır. 
– Başqa nə düşünürsən? Yaxşısı budur bütün bunları mətbu-
ata çıxarmadan, mənimlə fikirlərini bölüş. Hər halda mən 
Nicatın həkimi olmuşam və onun ölümü barədə versiyala-
rını analiz edə bilərəm. 
– Qadın məsələsi ola bilərmi? 
– Qadın məsələsi? – Orxan suala, sualla cavab verdi. 
– Əlbəttə. Gör neçə qadınla münasibəti var idi. Görüşdüyü 
qadınların arasında evlisi də vardı, nişanlısı da. Bəlkə onu 
namus üstündə, qisas məqsədi ilə öldürüblər? Ya da etdiyi 
hərəkətlərdən utandığı üçün, özü intihar edib. 
33 
 
– İnandırıcı deyil. Axı o heç kəsi yoldan çıxarmayıb. Üstəlik, 
son vaxtlar bütün qadınlarla əlaqələrini kəsmişdi. Bu versi-
yan inandırıcı deyil. Üstəlik mən onun belə kiçik səbəblər-
dən intihar etdiyinə və ya sənin dediyin kimi, öldürüldüyü-
nə inanmıram. 
– Orxan, sən yaxşı insansan, yaxşı həkimsən. Amma yazıçını, 
xüsusilə intihar etmiş bir yazıçını anlamaq o qədər də asan 
deyil. Onun təbəddülatlarını mən çox müşahidə eləmişəm. 
Üstəlik sonuncu dəfə intihara cəhd edəndə qapını sındırıb, 
onu xilas eləmişəm. 
– Bunu bilmirdim. Nə vaxt olub bu hadisə? 
– İki-üç il bundan əvvəl. Mənim qonşuluğumda ev kirayələ-
mişdi. Bir axşam içib həm qazı açıq qoymuşdu, həm də da-
marlarını kəsmişdi. 
– Sonra? 
– Bax bu sualın cavabını deyəndən sonra özün də əmin ola-
caqsan ki, o intihar edə bilməzdi. Ölmək istəmirdi. Çünki da-
marlarını kəsən kimi mənə SMS yazmışdı, vida SMS-i. 
Hadisədən 10 dəqiqə sonra özümü yetirdim və qapını sındır-
dım. Qohum-qardaş, dost-tanış yığışdı və Nicatı xilas etdik. 
– Haqlısan, o özünü öldürə bilməzdi. Çünki onun bütün inti-
har cəhdləri göz qabağında olub və onu xilas ediblər. Ölmək 
istəsə heç kəsin əli çatmayan bir yer seçərdi. Sözün düzü in-
tihar etmək üçün əvvəllər seçdiyi bütün üsullar uğursuz idi. 
Mənə elə gəlir ki, o hansısa hadisəyə etirazını bu uğursuz 
cəhdlərlə edirdi. Üstəlik sağ qalacağını da əvvəlcədən he-
sablayırmış. 
– Mən şəxsən Nicatın intihar etməyinə inana bilmirəm. 
– Amma onun ağacdan sallanıb yellənən cəsədini gözlərimlə 
görmüşəm. Fotoları da kənddə hamınıza göstərdim. Üstəlik 
məhkəmə-tibbi, kompleks məhkəmə-tibbi-bioloji və tibbi-
34 
 
kriminalistik ekspertizaların rəyi də məlumdur. Cəsədin 
üzərində heç bir zorakılıq əlaməti yox idi. Sadəcə həddindən 
artıq sərxoş imiş intihar anında. Eyni zamanda çoxlu narko-
tik qəbul edibmiş. 
– Sən bu qədər terminləri necə yadda saxlayırsan, doktor?  
– İstedadlı adamam... 
– Ekspertiza nə rəy verir, versin mən inanmıram. Onun ölü-
mü intihar deyil, qətldir. Yüksək dozada içki və narkotik sə-
nə heç nə demir? 
– Az öncə versiya irəli sürürdün, indi isə əminliklə danışır-
san. Deyirsən onu içirdib, sonra da yüksək dozada narkotik 
qəbul etdiriblər? 
– Heç bir faktım yoxdur. Sadəcə hipotezləri irəli sürdüm və 
məndə əminlik yarandı ki, Nicatı öldürüblər. 
– İndi belə çıxır ki, mən müəlliflə əlbir olub bir romanın için-
də bu səfəri, intihar və dəfn söhbətlərini uydurmuşam? 
– Hər şey ola bilər. Demədin ki, istedadlı adamam? 
– Qələt elədim... 
 
*** 
 
... Həyat öz axarında davam edirdi. Nə dünyanın bir 
tərəfi boşalmışdı, nə də Nicatsızlıq hiss olunurdu. Hərə öz 
işində idi. Hamı bir tikə çörəyinin, ruzisinin arxasınca düş-
müşdü. İntihar haqqında artıq çox nadir hallarda danışılırdı. 
Orxan gənc və perispektivli yazarla arasındakı söhbətləri az 
qala unutmuşdu. Həkimlik ağır peşədir. Doktor bütün günü 
qaça-qaçda idi. Nicatın intihar söhbəti, yazılan roman üçün 
apardığı araşdırma, bu basa-basda Elxanın da roman yaz-
maq istəyini tamam unutmuşdu. İşlərin gərgin vaxtı Elxan 
zəng elədi: 
35 
 
– Doktor, Nicat haqqında roman yazacağam və onun öldü-
rüldüyünü sübut edəcəyəm. 
– Romanda? – Orxan məzələndi. 
– Əlbəttə romanda. Elə təəccüblənirsən ki, guya belə işlərdə 
barmağın yoxdur? İndiki rejim insan taleyinə o qədər biga-
nədir ki, Nicatın ölümünün intihar yox, qətl olduğunu mət-
buatda isbat etsəm məni də Nicatın yanına göndərəcək.  
–Yox əşşi? Özünü əməlli-başlı ciddi adam hesab edirsən ha.. 
– Məzələnmə. Son günlər onunla bağlı roman yazmağa qərar 
vermişəm. Əminəm ki, bildiklərim və sizin analitik qabiliy-
yətiniz sayəsində uğur qazanacağam. 
 
Orxan bir anlıq fikrə getdi. Fikirləşdi ki, adi həyatdan 
fərqli olaraq romanın içində inandırıcı davranmalıdır. Bir 
halda ki, roman yazılır, Nicatın ölümü barədə söhbət gedir, 
hər şey inandırıcı olmalıdır. Bütün bunları düşünüb Elxanla 
ciddi söhbətə girişdi: 
– Nə olsun? Bununla Nicatı geri qaytarmaq, günahkarları cə-
zalandırmaq mümkün olacaqmı? 
– Yox, mümkün olmayacaq. Daxili rahatlıq tapmaq istəyi-
rəm. Bir həftədi yuxuma girir və eyni sözləri pıçıldayır: 
“Mən ölmək istəmirdim”. 
– Yuxulara inanırsan? 
– Froydu oxumusan? – Elxan suala, sualla cavab verdi. 
– Yaxşı, artistlik eləmə. Dur gəl yanıma. Ofisimi tanıyırsan, 
“Caspian Plaza”, 4-cü mərtəbə. Zəng elə qarşılayım. 
 
 
36 
 
5 
 
"Qadınlar özlərini gücsüz olanlara ideal kimi,  
güclü olanlara bir əşya kimi təqdim edərlər". 
 
Cesare Pavese 
 
Orxan yazıçının hipotezlərini, versiyalarını dinlədik-
dən sonra qərara gəldi ki, intihar faktını psixiatr kimi araş-
dırsın. Sözün açığı dünyanın heç bir yerində yazıçı psixiatrla 
əlbir olub roman yazmır. Bu ilk olacaqdı. Həm də Orxanın 
özünə də belə oyunbazlıqda iştirak etmək maraqlı idi. 
Əvvəlcə Elxana hər şeyi danışmaq, onun bu romana təsadü-
fən düşdüyünü izah etmək istədi. Sonra uzun-uzadı fikirlə-
şib, fikrindən daşındı. Bildi ki, Elxana belə söhbətləri etmə-
yin faydası yoxdu. Qarşısına roman yazmaq məqsədini qo-
yubsa, yazacaq. Üstəlik ona başa salmaq çox çətin idi ki, ya-
zılmaqda olan bir romanın personajısan. O hətta roman 
personajı kimi də, roman yazmağa iddialı idi. Elxan Daşdə-
miri qətiyyən güləşçi obrazına razı salmaq olmazdı. Neynir-
sən elə, o yazıçı kimi özünü bu romanda da göstərmək istə-
yəcəkdi. 
Orxan vicdanlı bir həmmüəllif kimi, yazıçı dostunun 
xətrinə Elxana da söz vermişdi ki, şübhələrini və əldə etdiyi 
nəticələri onunla bölüşəcək. Eyni zamanda bu romanın mü-
əllifi üçün də onun fikirləri önəmli idi. Orxan indi hər iki tə-
rəfə oynayırdı. Həm Elxan, həm də romanın müəllifi üçün 
işləyirdi. Eyni zamanda onun özünə də bəzi şeyləri araş-
dırmaq vacib idi. Daha doğrusu yazıçı dostu ilə yazdığı ro-
manın içində yazıçı Elxan Daşdəmirdən yaxasını qurtara bil-
mirdi. 
37 
 
Hər halda ölən (və ya öldürdüyü) onun dostu və se-
vimli şairi idi. Bu işə öz istəyi ilə razılıq vermişdi. Nicatın 
münasibətdə olduğu qadınların çoxusunu tanıyırdı. Müxtəlif 
məclislərdə Nicat özü onları həkimi ilə tanış etmişdi. Bir 
çoxu ilə feysbukda dost idi. Yaxın çevrəsi onsuz da pasiyent-
ləriydi. Bir sözlə Elxanın təklifi mənasız görünsə də, Orxan 
üçün maraqlı məşğuliyyət ola bilərdi. Eyni zamanda dostları 
da, romanın müəllifi də, Elxan da bütün şübhələrini onunla 
bölüşmüş, Orxanda müəyyən qənaət hasil olmuşdu. Hər hal-
da cəhd etməkdə bir problem görmürdü. 
Bu yerdə başını itirən oxucumdan dəfələrlə üzr istə-
yirəm. Başa düşürəm ki, kimin USB-sinin kimin kompüterin-
də olduğu aydın deyil. Ciddi şəkildə əsəbiləşən oxucu, ro-
manı bu yerdə yarımçıq saxlayıb öz normal və sakit həyatına 
geri dönə bilər.  
İlk olaraq Nicatın ünsiyyətdə olduğu qadınlarla gö-
rüşmək, onlarla ətraflı söhbət etməli idi. Bəlkə nəyəsə nail ol-
du. “Hər halda cəhd edəcəyəm” – deyə Orxan pıçıldadı. İlk 
olaraq Nərmin və Nərgiz bacılarına feysbukda mesaj yazdı. 
Sonra Esmiranın səhifəsinə girib onun telefon nömrəsini 
qeyd vərəqinə yazıb monitorun kənarına yapışdırdı. Bir an-
lıq saçlarını əli ilə daraqlayıb, xəyala daldı. Nicatla sonuncu 
görüşlərini, Nicatın kirayə mənzilindəki məclisi xatırladı. 
“Könül... hə... Könül idi o qadının adı. Kök və yaraşıqlı bir 
qadındı. Feysbukda mənə dostluq təklifi göndərəcəkdi. 
Ərindən yenicə boşanmışdı. Nicat onun üçün dəli-divanə 
idi. “Toppuşum” deyib əzizləyirdi. Orxan feysbukda Könü-
lün səhifəsini tapdı və onun Nicatın ölümündən sonra yazdı-
ğı statusları diqqətlə oxumağa başladı. 
Nicat ölümündən cəmi bir ay əvvəl Könüldən ayrıl-
mışdı. Səbəbini isə dostlardan heç kəs bilmirdi. Yox, deyəsən 
38 
 
Şahinin söhbətdən xəbəri vardı. Orxan dəqiq bilirdi ki, Nicat 
bu ayrılıqdan bərk sarsılıb və içkini ikiqat artırıb. “Bəlkə, Kö-
nülə görə intihar edib?” – Orxan fikirlərini bir yerə cəmlə-
məyə çalışdı. Digər qadınların Orxanın həyatında ciddi rol 
oynamadığını yaxşı bilirdi. Könül isə bir il idi ki, Nicatın hə-
yatında idi və dostu onu dəli kimi sevirdi. Daha doğrusu, 
Orxan onun Könülü sevdiyinə inanırdı. Çünki onun bütün 
xırda qüsurlarını, qəbahətlərini bağışlayır, iki-üç gün görmə-
yəndə depressiyaya düşürdü. Depressiya demişkən, Nicat 
ümumiyyətlə nadir hallarda depressiyadan çıxırdı. 
Orxan lap başını itirmişdi. Ağacdan asılmış cəsəd, 
PUB-lar, restoranlar, Nicatın içəndən sonra cır səslə şeir de-
məyi, küçədə aşa-aşa yeriyib dəli kimi çığırmağı, hərdən diz-
lərini yerə qoyub üzünü işıq gələn pəncərələrə tutub ula-
mağı və bir də yazdığı romanda insafsızcasına öz ölümü ilə 
məzələnmək istəyi yadına düşdü.  
Bu intihar doğurdan da gözlənilməz idi. İkinci roma-
nını yazmaq üçün Gürcüstana getməyə hazırlaşırdı. Deyəsən 
populyar detektiv və sevgi romanlarını ələ salacaq ironik bir 
roman yazacaqdı. Uzun müddət idi ki, ölkədən çıxmaq is-
təsə də, problemlər onun bu istəyinə mane olurdu. Nəhayət 
dostlarına da bildirmişdi ki, bir neçə həftəlik Gürcüstana 
gedəcək. Ədəbi mühitdə olan gənclərin bəzisi Gürcüstan-
Azərbaycan arasındakı yolu su yoluna döndərmişdi. Çoxusu 
ayın 10-15 gününü Gürcüstanda keçirirdi. Nicatın isə əv-
vəllər pulu, sonra isə vaxtı olmamışdı Gürcüstanda getməyə. 
Gərgin iş rejimi, üstəlik nazlı-qəmzəli Könül... Orxan bilirdi 
ki, Nicat Könülsüz heç yana getmək istəmir.  
Orxan bir daha Nicatla Könülün münasibətlərini ya-
da salıb, detalları xəyalında canlandırmağa çalışdı. Könül 
Nicata biganə deyildi. Onun qayğısına qalır, hətta yemək ye-
39 
 
yəndə, avtobusda, metroda yol gedəndə də əlini buraxmırdı. 
Könüllə münasibətləri başlayandan sonra Nicat qızı üçün o 
qədər də darıxmırdı. Daha doğrusu çalışırdı ki, darıxdığını 
Könülə hiss etdirməsin. Könül onu ovundurur, darıxmağa 
qoymurdu. Bu qadından sonra onun həyatında yeni bir mə-
hələ başlamışdı. Orxan Nicatı böyük ümidsizliklə müalicəyə 
başlasa da, Könüldən sonra proses olduqca sürətlə gedirdi. 
Orxan Nicatın 7-8 aya sağalacağını düşünürdü, amma o, iki 
ayın içində inanılmaz dərəcədə dəyişmişdi. Fobiyaları de-
mək olar ki, yoxa çıxmışdı. Hə, az qala unudacaqdım. Orxan 
Nicatın nevrotik əlamətlərini hiss etdiyi üçün müayinə etmiş 
və uzun müddətli müalicə yazmışdı. 
Könülü tapmalı, onunla hökmən danışmalı idi.  
Könülün əmlak bürolarının birində çalışdığını bilirdi. 
Amma iş yerinin ünvanını, telefon nömrəsini dəqiq bilmirdi. 
“Yaxşı ki, feysbuk var” – Orxan gülümsündü. Feybukda Kö-
nülə geniş və ətraflı bir məktub yazdı. İstəmədən bir roma-
nın qəhrəmanına, daha doğrusu həmmüəllifinə və qəhrəma-
nına çevrildiyini, özünün də bəzi şeylərlə maraqlandığını ət-
raflı şəkildə izah etdi.  
Əmin idi ki, Könül cavab yazacaq. Hər halda söhbət 
Könülün intihar etmiş sevgilisindən gedir. Yəqin Könül heç 
nəyə baxmayaraq bildiklərini onunla bölüşəcəkdi. 
 
Orxan Könülə mesaj yazdıqdan sonra Elxanın versi-
yaları üzərində düşünməyə başladı. Yanlışlığı sübut olun-
masa belə ehtimallar, versiyalar, suallar, tezislər bir gün tari-
xə qarışır, onları müdafiə edənlər toplumdan uzaqlaşır, ax-
maqcasına müdafiə edənlər isə gülünc duruma düşürlər. 
Hər halda onun versiyaları və sualları bir gün tarix olacaq. 
Amma Orxan nə toplumdan uzaqlaşmaq, nə də gülünc du-
40 
 
ruma düşmək istəyirdi. Sadəcə dostu qarşısında son vəzifəsi-
ni yerinə yetirib onun ölümü ilə bağlı irəli sürülən versiyala-
rı aydınlaşdırmalıydı.  
Axşam evə getməyə hazırlaşanda Könüldən mesaj 
gəldi. Könül bəzi problemləri olduğu üçün sabah onunla 
hökmən görüşmək istədiyini yazmışdı. Daha sonra Spi-
nozadan ağır, qarmaqarışıq bir fikir əlavə eləmişdi: “Nəyisə 
bilmək üçün mən bilməliyəm ki, onu necə biləcəm və nəyə 
görə bilməliyəm, nəyə görə bilməliyəmi bilmək üçünsə mən 
bilməliyəm ki, nəyi biləcəm və belə... sonsuzluğacan”. 
Orxan Könülün yazdıqlarından heç nə anlamasa da, 
sabah istədiyi vaxt zəng edib, ofisə gələ biləcəyini və telefon 
nömrəsini yazdı.  
 
 
41 
 
6 
 
Seks, insanın sevgi tapa bilmədiyində, 
 əlində olan yeganə təsəllisidir. 
 
(Q.Q. Markes) 
 
 – Alaqaranlıq otağın vahiməsi canıma üşütmə salsa 
da, işığı yandırmadan əl havasına çarpayını tapıb yatağa 
uzandım. Nicatın intiharından xeyli keçsə də, onu unuda bil-
mirəm. Deyəsən, bu günahkarlıq hissidir. O özünü asandan 
sonra hər gün özümü onun ölümündə günahkar bilir, qına-
yıram. Ağlamadığım gün olmur. Onun həlim səsi, uşaq göz-
lərinə bənzər məsum və günahsız gözləri gözümün önündən 
getmir. Dəli-dolu, romantik, lazım olduğundan daha artıq 
duyğusal  Nicatı unutmaq cəhənnəm əzabından betərdi.  
Çantamı eşələyib siqaret çıxardım. Alışqanın işığında 
külqabını çarpayının altından götürüb stulun üstünə qoy-
dum. Evdən və yatağımdan dəhşətli siqaret qoxusu gəlirdi. 
Nicatın ölümünə qədər ara-sıra, nikotini az olan siqaretlər 
çəksəm də, o dünyasını dəyişən gündən bu yana hər gün 
onun çəkdiyi ağır siqaretdən, onun çəkdiyi qədər çəkirdim. 
İşlədiyim barda məni rəfiqələrim “Külqabı” çağırmağa baş-
lamışdılar. 
 
– Necə, sən barda işləyirsən? – Orxanın heyrətdən ağzı açıq 
qaldı. 
…Eyni zamanda romanın müəllifi bu məqamda xeyli təəc-
cüblənir. Əgər imkanı olsaydı burda kədərli şeir guppuldadardı. 
Sadəcə susmaq və kədərlənmək, bir az da müdrik görünmək xa-
tirinə heyrətini boğur… 
42 
 
 
 
 
 
 
 
 
 
43 
 
Könül hönkürüb əlləri ilə üzünü tutdu. Orxan onu 
sakitləşdirmək üçün stəkana su süzüb ona uzatdı. Könül 
uşaq kimi çiyinləri atıla-atıla hönkürürdü. Təxminən 6-8 də-
qiqədən sonra Könül əllərini üzündən çəkib, sakitləşdi. Göz-
lərinin daha canlı görünməsi üçün çəkdiyi kosmetika ya-
naqlarına yayılmışdı. Orxan indi fikir verdi ki, onu ilk gör-
düyü gündən bu yana dəhşətli dərəcədə dəyişib. Könül qə-
fildən ağlamağa başladığı kimi, qəfildən də susdu. Çantasını 
açıb güzgüsünü çıxartdı və yaş dəsmalla üz-gözünün kos-
metikasını, dodaqlarının boyasını sildi.  Orxan sakitcə onu 
müşahidə edirdi. Əslində Könülün harda işləməsinin onun 
üçün əhəmiyyəti yox idi. Sadəcə aylar öncə tanınmış bir ya-
zarın sevgilisi olan, əmlak bürosunda çalışan, normal qazana 
bilən qadının indi barda işləməsi onu təəccübləndirmişdi. 
Könül çantasını bağlayıb, dik-dik Orxanın üzünə baxdı: 
– Bəli, barda fahişəlik edirəm.(Fahişəlik qədim və ciddi peşə-
dir.) Narahat olma, buralarda məni tanıyan müştərim yox-
dur. 
– Axı bu necə ola bilər? – Orxan sual verməkdən özünü sax-
laya bilmədi. 
– Bu uzun hekayədir. Sənə onsuz da hər şeyi danışacağam. 
Amma indi problemim var və bu problem mənə çox əziyyət 
verir. Köməyinə ehtiyacım var. 
– Yaxşı Könül, bu barədə sonra danışarıq. Sən söhbətinə da-
vam elə. 
– Hə doktor, mən Nicatın içdiyi qədər içir, onun çəkdiyi qə-
dər çəkirəm ki, rahat olum. Ona olan borcumu bu yolla ödə-
məyə çalışıram. Nicatın məndən əvvəl sevdiyi yazar qadın, 
onun kompüterini ekspertizadan götürüb, yarımçıq qalmış 
əsərlərini tamamlamağa çalışır. Kimsə haqqında nekroloq 
yazdı, məzarı üstündə ağladı. Roman yazmaq istəyən də var, 
44 
 
araşdırma aparan da. Mən də belə absurd yol seçmişəm. Ni-
catın şairliyini zərrə qədər də önəmsəmədiyim üçün, ancaq 
vərdişlərini davam etdirməyi bacarıram. Bəlkə də Nicat öl-
məsə, məni bu pis vərdişlərdən çəkindirərdi... Sağlığında hər 
gün məni danlayırdı. Nə içməyimə, nə də çəkməyimə razı 
olurdu. Qəribə adamdı. Özü içirdi, çəkirdi, nəşələnirdi, am-
ma bunları başqalarına rəva görmürdü. 
Bu yerdə Orxan yenidən Könülün sözünü kəsib, sual 
verməli oldu: 
– Yaxşı görək... Sən Nicatı lap peyğmbər elədin ha. Əslində 
hamı belədi. Nicatın səndən əvvəl sevdiyi qadını tanıyırsan? 
– Hə, bir neçə dəfə şəhərdə rastlaşmışdım onunla. Üzümə 
çox qanlı-qanlı baxırdı. Feysbukda izləyirdim və başa düşür-
düm ki, Nicatın ondan ayrılmasından bərk sarsılıb. Nicatın 
cəsədini morqdan götürəndə rastlaşdıq. Dostcasına əlini çiy-
nimə qoyub, mənə təsəlli verdi. Özümü saxlaya bilməyib 
onu qucaqlayıb ağladım. O qalib idi. Sarsılsa da, özünü sın-
dırmırdı. 
– Sənə əsəbiləşmədi? 
– Daha əsəbiləşmək üçün səbəbi yox idi. Bölüşə bilmədi- 
yimiz sadəcə Nicat idi və onu da hər ikimiz ölümündən öncə 
itirmişdik. Amma onun ölümündə bütün dostları kimi, o da 
məni günahkar bilir. 
– Əslində mən də bunu aydınlaşdırmaq istəyirəm. Sənin nə 
günahın ola bilər axı? Yəqin ki, bu sualın cavabını birlikdə 
aydınlaşdıracağıq. Nicatı mən də yaxşı tanıyırdım. Son vaxt-
lar əsəbləri tamam pozulmuşdu. Qızı ilə görüşə bilmirdi, iş-
dən çıxmışdı. Özünə qapanmışdı... 
–Yox, sən bilmədiyin şeylər var. Bütün sadaladığın şeylərin 
günahkarı mənəm. Mən bir neçə dəfə ona xəyanət etmişdim.  
 
45 
 
 
 
 
 
 
 
46 
 
Aldatmışdım onu. Ev kirayəsini, kredit borclarını ödəyə bil-
mədiyim üçün buna məcbur idim. Əslində bunu şüurlu şə-
kildə etmirdim. Başımı itirmişdim. Bir tərəfdən də zövqlü və 
bahalı geyimlərə olan alışqanlığıma görə çoxlu pul lazım 
olurdu. Nicat isə qazandığının böyük hissəsini qızına gön-
dərir, mənə çox nadir hallarda kömək edirdi. Heç özüm də 
razı deyildim mənə kömək etməyinə. Onu təmənnasız se-
virdim. Amma yaşamaq üçün mənə pul lazım idi. Bütün 
bunlara görə özünü qınayırdı, narahat olurdu. Mənə dəli ki-
mi bağlanmışdı. Həm də çox qısqanırdı. İlk dəfə xəyanət et-
diyimi biləndə dəliyə dönmüşdü. 
–Yaxşı Könül, bunları sonra danışarıq. Bilirəm ki, indi səni 
narahat edən başqa məsələdir.  
– Əslində necə danışacağımı bilmirəm, doktor. Həm utanı-
ram, həm də yadıma düşdükcə vahimələnirəm. 
– Danışmasan, mən sənə yardım edə bilmərəm. Nicat da sə-
nin kimi inadkar idi. Yaşadıqlarını danışmaqdan utanırdı. 
Yazdığım resepti isə qapıdan çıxan kimi cırıb atırdı. Heç ol-
masa sən danış. Onu qoruya bilmədim, danış, bəlkə sənə  
köməyim ola.  
– Harda qalmışdım? 
– O gecədən danışacaqdın. Deyəsən nədənsə qorxmuşdun, 
bax o gecədən... 
 
Könül gözlərini yumub, fikrə getdi... 
 
47 
 
7 
“Sevgi nə qədər böyük olsa,  
kədəri də o qədər böyük olacaq.” 
 
Spinoza 
 
... İşığı yandırmağa qorxurdum. İşığı yandıran kimi 
Nicatın divardakı şəkilləri məni rahat buraxmırdı. Hətta 
otağa tünd rəngli pərdələr asmışdım ki, pəncərədən otağa 
işıq süzülməsin. O gecə də həmişəki kimi. Yerimə uzandım, 
siqaret yandırdım və gözlərimi qaranlığa zillədim. Otaqda 
ölüm sükutu vardı. Otaq o qədər sakit idi ki, siqaretin yan-
mağı belə səs salırdı. Boşluqda hiss edirdim özümü. Növbəti 
dəfə siqareti dodaqlarıma yaxınlaşdıranda əlimdən yapışdı. 
Əvvəlcə diksindim, otaqda başqasının ola biləcəyi ağlıma 
gəldi. Çünki otaq yoldaşım hələ də evin açarını geri qay-
tarmamışdı. Otaq yoldaşımı səslədim: 
–Sveta, bu sənsən? 
Əlimdən tutan ələ toxunmaq, əlimi onun əlindən çəkmək is-
tədim. Amma toxuna bilmirdim. Toxuna bilmədiyim əl çox 
qüvvətli idi. Çox cəhd eləsəm də çırpınıb əlindən çıxa bilmə-
dim. Yavaş-yavaş boğazıma, qulaqlarıma ilıq nəfəsi toxun-
mağa başladı. Çığırmaq, köməyə adam çağırmaq istəsəm də 
səsim çıxmadı. Qüvvətli kişi əlləri üstümdəki paltarları cəld-
liklə, tələsə-tələsə soyundurdu. Bu onun üslubu idi. 
– Kimin? 
– Nicatın... Ancaq o bu cür öpürdü. Paltarlarımı heç kəs belə 
soyundurmurdu. 
 
Orxan key-key Könülün üzünə baxdı. Qarşısındakı 
stəkana su süzüb, ona uzatdı: 
48 
 
– Könül, su iç və səbirlə danış. Axı Nicat ölüb. Mənə elə gəlir 
ki, onun cənazəsini hətta morqda da sənə göstərdik. Səhv et-
mirəmsə, diqqətlə bədəninə toxundun, sonra da qucaq-ladın. 
Bilirsən, belə danışmağın normal deyil. Müəlli-fin acığına 
gələcək. 
– Bilirəm, Nicat ölüb. Sayənizdə, onun özünü asdığını, dəfn 
olunduğunu, qəzetlərdə və saytlarda böyük-böyük yazılar 
yazıldığını gözəl bilirəm. Bunu unudacaq qədər ağlımı itir-
məmişəm. Onun yaşadığına inanacaq qədər axmaq deyiləm. 
– Könül bu hallüsinasiyadır, ya da buna bənzər vəziyyət. Ola 
bilsin əsəblərin pozulub, qarabasmalardan əziyyət çəkirsən. 
– Axı hər şey həmişə olduğu kimi idi. Dodaqlarını hiss elə-
dim. Öpüşdük. Dili ilə döşlərimin gilələrini əvvəlki ehtirasla 
oynadırdı. Ehtirasdan çılğına dönmüşdüm. Əllərini hiss 
edirdim. Vaginama toxunurdu. İncəliyi də, sərtliyi də oxşar 
idi. Üstünə çıxdım. Dəli kimi atılıb-düşürdüm. Boşaldım.  
– Bu cür seksual yuxuları yeniyetmələr də görür. Səhər yu-
xudan oyananda özünü necə hiss edirdin? 
– Səhər oyananda paltarlarım səliqə ilə stolun üstünə yığıl-
mışdı. O həmişə belə edərdi. Bircə dünən geyindiyim sonun-
cu qara, uzunboğaz corablar yerində deyildi. 
– Anlamadım, axı sən yatağa paltarlı uzandığını, siqaret yan-
dırdığını dedin... Bir də, corabın bura nə dəxli? 
– Məsələ burasındadır ki, siqaret külqabıda söndürülmüşdü. 
Paltarlarım isə stolun üstünə yığılmışdı. Nicat qara rəngli qa-
dın kolqotqalarının kolleksiyasını yığırdı. Yəqin bu barədə 
sənə danşmayıb. 
– Bu ola bilməz. Mümkün deyil. Məncə əsəblərin korlandığı 
üçün, qarmaqarışıq yuxular görürsən. Yəqin paltarlarını 
özün çıxarmısan. Siqareti isə söndürdüyünü unutmusan. Co-
rab məsələsi isə bir az qarışıqdı. Mən onun belə bir kollek-
49 
 
siya yığdığını eşitmişdim. Yəqin yox, yüz faiz yuxunu qarış-
dırmısan. 
–Bəlkə də belədi. Amma yataqdan sperma qoxusu gəlirdi. 
Çünki o sekslə məşğul olandan sonra yatağa boşalardı. 
– Niyə? Bu nə axmaqlıqdı? 
– Sadəcə o kondom istifadə etməyi sevmirdi. 
– Qoruyucu həblər var, o bunları bilməmiş olmazdı. 
– Mən də nə vaxtsa ana olmağı düşündüyüm üçün həb isti-
fadə etmirdim. Ən asan yolu, onun yatağa boşalmağı idi. 
– İyrəncdi,- Orxan üz-gözünü turşutdu. 
– Doktor, mənə kömək edəcəksiniz? 
– Məncə ilk olaraq sənə sakitləşdiricilər yazmalıyam. İçkini 
və siqareti atsan yaxşı olar. Nicat necə deyirdi? - “Az içər qa-
dın dediyin”. Sən bu cin-şeytanla sevişməkdən xilas olmaq 
istəyirsənsə, içkini və siqareti at, dərmanları vaxtında qəbul 
elə. Təcili tək yaşamağa son qoy. 
– Dəli olmaqdan qorxuram, doktor! 
– Keçəcək – Orxan əminliklə dilləndi – Belə hadisəylə ilk də-
fə rastlaşsam da, əminəm. Sən də mənə kömək etməlisən. 
Mənə elə gəlir ki, Nicat intihar etməyib. Onu öldürüblər. Da-
ha doğrusu əminəm ki, onu öldürüblər. 
– Sən nə danışırsan, Orxan? Bu mümkün deyil. Axı romanın 
əvvəlində polislər onun ağacdan asılmış cəsədini tapmışdı. 
– Bu barədə hələ heç kəsə heç nə demə. Mən hadisə yerində 
çəkdiyim fotolara yenidən baxdım. Düzdü, mən nə xəfiyyə-
yəm, nə də cinayət işləri üzrə ekspert. Amma əminəm ki, 
onu öldürüblər. 
 
 
 
 
50 
 
 
 
 
 
 
 
 
 
51 
 
Könül tutuldu. Gözlərini Orxandan qaçırmağa çalışdı. 
– Kim? Onu kim öldürə bilərdi? Onun heç kəslə düşmənçi-
liyi yox idi. 
– Məni düşündürən məqam da budur. Heç kəslə münasibəti 
pis olmayan bir adamı kim öldürə bilərdi? Bax, mən indi bu-
nu araşdırmalıyam. Tapmalıyam görək heç kəslə düşmən-
çiliyi olmayan adamı kim öldürüb. 
– Maraqlıdır, sən nə üçün bu işlə məşğulsan? Onun ölümün-
dən xeyli vaxt keçib. Məhkəmə tibbi ekspertizasının rəyində 
onun özünü asaraq intihar etdiyi yazılıb. Sən bu sahədə 
mütəxəsis olmaya-olmaya necə araşdıracaqsan? Niyə öz 
işinlə məşğul olmursan ki? 
– Mən sadəcə əminəm ki, o intihar etməyib. Onun yazıçı 
dostu da bundan şübhələnir. Baxmayaraq ki, bizim perso-
najımızdır, özü də roman yazmaq istəyir. Daha doğrusu mə-
ni bu araşdırmaya həvəsləndirib. Əgər belə olmasa da, araş-
dırmanı davam etdirəcəyəm. 
–Hansı dostu? Onun haqqında roman yazan Elxan Daşdə-
mir? 
– Hə.  Elxan da nə isə yazmaq istəyir. Deməli sən də bilirsən.  
 
Mən Orxandan xahiş etdiyim üçün o heç kəsə mənim roman yaz-
maq istəyimlə bağlı danışmır. Yəni öz aramızda razılaşmışıq ki, bu 
barədə heç kəsə danışmayaq. Danışanda yazı prosesinin dadı-duzu 
qaçır. Ləzzət eləmir. 
 
Elxan məndən xahiş etdi ki, Nicatın intihar edib-edə bilmə-
yəcəyini, ölümündən əvvəl yazdığı yazılarla psixoloji duru-
munu aydınlaşdırım. Eyni zamandamünasibəti olan qadınla-
rın onun haqqında düşüncələrini öyrənim. Bunun üçün 
52 
 
onun bütün əlaqələrini araşdırmağımı, yazılarına psixiatr ki-
mi nəzər salmağımı xahiş edib. 
 
– Deməli araşdıracaqsan? 
– Əlbəttə. Həm roman yazılır, həm də roman personajları 
yüz hoqqadan çıxır. Hamısını da özüm nizamlamalıyam. Ba-
şım şişib əməlli-başlı. Sən yazdığım dərmanları vaxtında qə-
bul et. İçki və siqaret olmaz. Eyni zamanda çalış tək yaşama. 
– Oldu doktor, çox sağ ol. 
– Nicatla münasibətlərin haqqında danışmaq istəmirsən? 
– Yox, hələ hazır deyiləm. Ümumiyyətlə danışmaq istəmi-
rəm. 
– Səni anlayıram. Ancaq danışmalısan. Sadəcə heç bir göz-
ləntisi olmayan xoşbəxtlər və ümidini itirmiş çarəsizlər da-
nışmaqdan imtina edə bilər. 
–Mən bütün ümidlərini itirmiş çarəsizlərdənəm-, Könül ye-
nidən doluxsundu. 
 
 Könül sağollaşıb getdikdən sonra, Orxan pəncərənin 
qarşısına gəldi. Youtube-da Nicatın şeirlərini açıb, diqqətini 
tikilməkdə olan binanın sonuncu mərtəbəsində cəmləşdirdi. 
Binanın fasadında tamamlama işləri gedirdi. Fəhlələr deyə-
sən fasadı boyayırdı. Orxan həzin musiqi sədaları altında şe-
ir dinləyə-dinləyə fəhlələrin iş prosesini izləyirdi. Tikintidə 
fəhlə işləmək, bu ölkədə ən ağır iş sayıla bilər. Rayonlardan 
axışıb gələn fəhlə gənclər it zülümü çəkirdi. Yarıac, yarıtox 
yaşayır, ucuzvari evlərdə kirayə qalır, aşağı maaşla ən ağır 
işi görürdülər. Kəndlərdəki işsizlik, ehtiyac onları bu ağır və 
yorucu işlərdə çalışmağa məcbur edirdi. Kapitalizm öz çir-
kin simasını göstərirdi bu cavanlara. Bir tikə çörək qazan-
53 
 
maq üçün əsir-yesir olmuşdular Bakının küləkli, toz-torpaqlı 
künc-bucaqlarında. Amansız tale onlarla məzələnirdi.  
...Yaxşı, sən allah düşük-düşük danışma. Bu nə fikir-
lərdir? Nə kapitalizm, nə fəhlə? Karl Marks zadsan? Yoxsa 
Trotskisən? Başını aşağı sal, romanı yaz da...Yox bir, bəlkə 
romanın içində ictimai mövqe sərgiləmək istəyirsən? Ay 
xətakar...Elə də bilirdim. Yaxşı, romanı yaz bala, siyasətə qa-
rışmaq sənin işin deyil. 
Orxan fəhlələri düşünə-düşünə dərin fikirlərə qərq olmuşdu. 
Qəfildən dəli kimi çığırdı. Elə gözlərinin önündəcə on dör-
düncü mərtəbənin eyvanını rəngləyən fəhlələrdən birinin 
ayağı sürüşdü və zavallı müvazinətini itirib başıüstə yerə 
gəldi. Bütün hadisələr bir anda baş verdi. Fəhlənin naləsi, iş 
yoldaşlarının çığırtısı Orxanın qorxutdu. Binadan yıxılan 
fəhlə əl-qol atmağa macal tapmamış, yerə dəydi. Aşağıda iş-
ləyən fəhlələr çığıra-çığıra onun cəsədinə doğru qaçdılar. 
Təxminən 15 dəqiqə sonra Təcili Yardım maşını gəldi. Fəhlə 
yerindəcə keçinmişdi. Tikintinin həyətindəki fəhlələrin səs-
küyü getdikcə artırdı. Orxan qeyri-ixtiyari masaya yaxınla-
şıb, dinlədiyi şeiri yarıda saxladı.  
 
 
 
54 
 
8 
 
"Qadınların qoruyacaqları yeganə sirr, 
 bilmədikləri sirrdir" 
 
Gənc və perispektivli yazar Elxan yuxudan oyanan 
kimi əlini atıb telefonu götürdü. Axşam Könülə dalbadal 
dörd-beş mesaj yazsa da ondan cavab gəlməmişdi. Əsəbi 
halda telefonu kənara atıb, viski şüşəsini açdı. Şüşədəki vis-
kini başına çəkib, sancılanan mədəsini qucaqlayıb yatağa 
uzandı. Nicat haqqında roman yazmağa qərar verəndən son-
ra gecə-gündüz içirdi. Heç bir roman personajı bu lotuluğu 
edə bilməz, vallah. Elxan ayrı aləmdi. Əslində roman yaz-
maq haqqında qərara gəlməmişdən öncə də içirdi. Özü də 
necə gəldi. Acqarna, yuxudan qalxıb, yatmamışdan əvvəl... 
İçməkdən mədəsini xəstə salmışdı. Nicatla ünsiyyəti olan qa-
dınlarla tanışlıq arzusu onun planlarının bilinməyən hissəsi 
idi, amma əsas məqsədi, əlbəttə roman yazmaqdı. Belə rahat-
hulqum mövzu bir də hardan əlinə düşəcəkdi? Bu romanda 
bir-birindən maraqlı sevgi əhvalatlarını uydurmağa isə eh-
tiyac yox idi. Nicat sağlığında həmişə Elxanla məzələnirdi: 
“Sevgidən yazmaq üçün sevmək lazımdır. Ya da sevənlərin 
hekayələrini dinləmək”. Hər içki məclisindən sonra Nicat 
onu özündən çıxarmaq üçün yaşadığı macəralardan birini 
bəzək-düzəkli formada danışardı. Elxan Nicatı maraqla din-
ləsə də, əsəbiləşib özündən çıxırdı. Bilirdi ki, Nicat məhz 
onunla məzələnmək üçün bu hadisələri danışır. Nicat haq-
qında yazmağa qərar verəndə, əmin idi ki, onun köhnə ta-
nışlarının üç-dördünü yoldan çıxarmağı bacaracaq. Yazmaq 
üçün ona içki və qadın lazım idi. İçkini birtəhər tapardı, qa-
dın məsələsində isə Nicatın “sevgililəri” dadına çatacaqdı. 
55 
 
Öz sirrini Elxana etibar edən qadın, onun üçün potensial 
qurban sayıla bilərdi. Hansısa qadının sevgi macərası, son-
rakı mərhələdə Elxanın şantaj vasitəsi idi. Fikirləşirdi ki, heç 
nə tapmayanda, Nicatın köhnə sevgilisini romanında öz adı 
ilə  təqdim etməklə qorxutsun.  
Bu yerdə romanın müəllifi ah çəkib, ikiəlli başına bir qapaz iliş-
dirir. 
 
Elxana elə gəlirdi ki, heç kəs intihar etmiş gənc şair haqqında 
yazılan romanda şairin qısa müddətli sevgilisi obrazında ol-
maq isəməz. Elxan dərk etmirdi ki, heç kəs ona Nicatla ara-
larındakı münasibəti danışmağa da asanlıqla razı olmaz. 
Amma israrlı idi.  
 
*** 
 
 Elxan Daşdəmir. Əvvəlcə bu gənc və perspektivli ya-
zıçını yaxından tanıyaq. 27 yaşı var. Rayonların birində do-
ğulub. İxtisasca avaradır. Saysız-hesabsız şeir kitablarının və 
romanların müəllifidir. İstedadsızlığında israrlıdır. Sona qə-
dər necə yazmamağın mümkün olduğunu göstərmək üçün 
yazmaqda qərarlıdır. Adamayovuşmaz və qaraqabaqdır. 
Universitetdə dərs deyir. Dərs deməyi avaraçılığına mane ol-
mur. Uğursuz sevgi hekayələrini qələmə alan bu gənc yazıçı-
nın romanları mühitdə çox populyardır. Xüsusən də qadın-
larla ünsiyyət qurmaqda çətinlik çəkən gənclər onun daimi 
oxucusudur. Elə-belə, oxuyub məzələnmək üçün onun kitab-
larına maraq göstərənlər də var. Elxan ədəbiyyatda yenilik-
lər etdiyini hər yerdə danışsa da, onu etdiyi yeniliklərdən 
ancaq özü xəbərdardır. Yəni, heç bir tənqidçi bu barədə heç 
nə yazmayıb. Ədəbi tənqid bu perspektivli gəncə biganədir. 
56 
 
Dediyinə görə Nobelə iddialıdır.  Şeirləri söz yığınını xatır-
latsa da, “sevgi yanıqları”nın dillər əzbəridir. O iddialıdır. 
Heç kəslə yola getmədiyi üçün yazılarını ancaq üçüncü dərə-
cəli saytlar çap edir. Mərhum Nicatla çoxdan tanışdır. Elxa-
nın dediyinə görə Nicatla birlikdə çox içiblər. Hətta Nicatın 
içməyi haqqında danışanda xoşagəlməz bir ifadə işlədir –  
“Şair eşşək kimi içirdi”. 
 
 Hələlik bu qədər... 
 
 Bəli, Elxan, Nicatı çox yaxından tanıyan insanlardan 
biridir. Bir neçə dəfə mənasız məsələlərə görə mübahisə et-
sələr də, ikisinin də içindəki səmimiyyət küsülü qalmaqla-
rına imkan verməyib. Elxan kənd uşaqlarına xas səmimiy-
yəti qoruyub-saxlamağı bacaran əyalət uşaqlarındandır. Sə-
mimi və saf xarakteri, dəli-dolu hərəkətləri onu yaxın çev-
rəsinə sevdirməyi bacaran nadir xüsusiyyətlərdəndi. Elxanı 
seksual manyak hesab edənlər də var. Biri elə doktor Orxan. 
O hesab edir ki, Elxanın feysbukda yazdığı statuslar seksual 
pozğunluğu olan insanlara məxsus əlamətlərdir. Orxan hər 
dəfə Elxana “ilişəndə” onu “qadın düşməni” adlandırır. Qa-
dınlarla normal münasibətə girə bilmədiyi üçün, Elxan 
onları aşağılamaqdan zövq alır. Onu yaxından tanıyanlar da 
deyir ki, Elxanın qadınlarla ünsiyyət məsələsində ciddi prob-
lemi var. Əslində bu bizi qətiyyən maraqlandırmır.  
 
 Elxan haqqında ona görə uzun-uzadı danışırıq ki, o növ-
bəti romanını yazıçı həmkarı Nicata həsr etməyi düşünür. Yəni 
mənim çörəyimə bais olmaq istəyir. Əziyyət çək süjet düşün, stuk-
tur qur, mövzu tap, axırda da personajlardan biri başlasın lotuluq 
eləməyə. 
57 
 
 
Nicatın ölümündən sonra bərk sarsılanlardan biri də 
Elxandı. Onun üzüntüsü digərlərindən fərqlidi. O, səmimi 
üzüntü yaşasa da, bu hadisəni əsərində yazmaq, Nicatın sev-
gi qurbanı olduğunu isbat etmək niyyətindədi. Nə deyək, xe-
yirli olsun. Amma xatırlatmaq yerinə düşərdi ki, Elxan qətlə 
yetirilmiş yazıçı Rafiq Tağı haqqında da roman yazacağını 
bəyan etmişdi. Amma nədənsə o romandan səs-səmir yox-
du. Digər bir tərəfdən, biz əziyyət çəkib Orxanın araş-
dırmalarını qələmə aldıqca romanımız da yazılmış olur. Son-
ra yəqin ki, bu qaralamanı Elxana ötürəcəyik və hazır mate-
realları bədiiləşdirmək onun üçün asan olacaq. Təbiri caizsə, 
Elxan bizim xarabalıqlarımız üzərində malikanə ucaldacaq. 
 
 
 
 
 
 
 
 
 
 
 
 
 
 
 
58 
 
9 
 
Dost dosta tən gərək... 
(Azərbaycan atalar sözü) 
 
Elxan Könüldən cavab gözlədiyi halda doktor Orxan-
dan zəng gəldi: 
– Salam Elxan. Necəsən? 
– Təşəkkür edirəm, həkim, salamatam. 
– Uzatmayacam. Sənə bir sual verim. Sən gecədən bəri düz 
beş dəfə Könülə mesaj yazmısan. Xəstəsən? 
Elxan tutuldu. 
– Nicatla bağlı danışmaq istəyirəm. 
– Yaxşı görək. Nicatla bağlı danışmaq istəyirsənsə, bir mesaj 
kifayətdir. Qır-saqqız olub gijdıllağlıq eləmə. Bu nə mesajdı 
yazmısan? – “Gözəlim, mənə Nicatdan danışmalısan. Danış-
masan, öz bildiyim kimi yazacağam. Bu da, yəqin sənə sərf 
eləməz” . Yox bir, “Mənə bir az ondan danış”... 
Yazıq qızın başına gələnlər azdı ki, sən də onu təhdid 
edirsən?  
– Nə təhdid etmək? Sadəcə istəyirəm ki, danışsın – Elxan mı-
zıldandı. 
– Yaxşı, sırtıqlıq eləmə. Yazıçıya yaraşmaz bu cür münasibət. 
İnsan kimi zəng elə, görüş. Girişməyə ehtiyac yoxdu. Könül 
onsuz da barda işləyir və pul müqabiləndə istənilən kişi ilə 
görüşür. Yəni belə axmaq mesajlardan qorxacaq qadınlardan 
deyil. 
– Bayaq deyirdin ki, “yazıq qız...” 
– Fahişəlik eləsə də, dünyasını dəyişən dostumuzun sevgili-
sidi. Yox, əgər qeyrətin götürmürsə, get öldür. Əgər yatmaq 
59 
 
istəyirsənsə, adam kimi pulunu ver yat. Yaxşı oğlan belə hə-
rəkət eləməz... 
– Hansı oğlan? 
– Sikdir! 
Elxan telefonu sağollaşmadan bir kənara tullayıb, 
doktoru söydü: 
– Get rədd ol, xiyarın biri xiyar. 4-5 dənə yazını oxuyub, ya-
zarın psixoloji durumunu izah edə bilmir, mənə ağıl öyrədir. 
 
 
 
 
 
 
 
 
 
 
 
 
 
 
 
 
 
 
 
 
 
 
60 
 
10 
 
"Qadının sevmədiyi kişiyə  
heç vaxt yazığı gəlməz" 
 
Viktor Hüqo 
 
Könül saunadan kefsiz çıxmışdı. Onu müştərilərlə 
birlikdə saunaya aparan taksi indi zəng gözləyirdi.  Dərnə-
gül yolunda yerləşən saunadan çıxıb, küçə lampalarının işı-
ğında addımlamağa başladı. Sonra nə fikirləşdisə, taksi sürü-
cüsünə zəng elədi: 
– Hardasan? 
– Saunaya çatıram. 
– Saunanı keçən kimi, birinci dayanacaqdayam. Bir az gəziş-
mək istədim. 
– 10 dəqiqəyə ordayam. 
 
Könül taksini gözləyə-gözləyə bir siqaret yandırdı. 
Yanında saxlayıb, şit-şit söz atan sürücülərə fikir vermədən 
Nicatla  keçirdiyi xoş günləri xəyalında canlandırdı. Xəyallar 
onu çox uzaqlara apardı. Fikirdən ayılanda evə çatmışdı. 
Taksiyə necə mindiyini, dördüncü mərtəbəyə necə qalxdı-
ğını xatırlamırdı. Nicatın kədərli çöhrəsi gözünün qabağı-
ndan getmirdi. Qapını tənbəl-tənbəl açıb içəri keçdi. Birotaq-
lı mənzildən həmişəki kimi, içki və siqaret qoxusu gəlirdi. 
İşığı yandırdı. Evdə səliqəsizlik öz qaydasındaydı. Kosmeti-
ka ləvazimatları güzgünün qarşısında pərakəndə vəziyyətdə 
idi. Fen yemək stolunun üstünə atılıb qalmış, evin bir kün-
cündəki kreslonun üstünə çirkli paltarlar qalaqlanmışdı. Üç-
dörd gün bundan əvvəl içilmiş pivə şüşələrindən üfunət iyi 
61 
 
gəlirdi. Çirkli çəngəllər, qaşıqlar və boşqablar yığılıb qal-
mışdı. Könül həvəssiz şəkildə əl çantasını boş kreslonun üs-
tünə atıb dağınıq yatağa çökdü. Divarın hər tərəfinə Nicatın 
şəkilləri vurulmuşdu. Laqeydliklə yerindən qalxıb pəncərəni 
açdı. Amansız mart soyuğu acgözlüklə çılpaq çiyinlərini ya-
ladı. Yerinə qayıdıb siqaret yandırdı və Nicatın şəkillərinə 
baxmağa başladı. O heç bir fotoda gülmürdü. Heç gülümsə-
yən  fotosu da yoxdu. Könülün gözlərində yaş parıldadı. 
Evin səliqəsiz halı da Nicatı xatırladırdı. Nicat onun evinə 
nadir hallarda gələr, gələndə də evi səliqəsiz saxladığı üçün 
ona əsəbiləşərdi.  
 
Boş-boş danışma mən ölüm, guya şair səliqəliydi? Pintinin 
yekəsi idi, vicdan haqqı. 
 
Qeyri-ixtiyari ayağa qalxıb evi səliqəyə salmağa baş-
ladı. Əvvəlcə çirkili qabları mətbəxə daşıdı, küncdəki kreslo-
nun üstündə qalaqlanmış kirli paltarları paltaryuyana dol-
durub, işə saldı. Tozsoranla xalçanı təmizlədi, evi iki dəfə sil-
di. Yataqdakı çirkli mələfələri tərtəmiz, qar kimi bəyaz mə-
ləfələrlə əvəzlədi. Evi əməlli-başlı sahmana salandan sonra 
kompüterin tozunu silib, açdı. Yutubdan Nicatla birlikdə 
dinlədiyi mahnılardan birini – Ray Charles “I got a woman” 
– mahnısını tapdı. Ray Charles Nicatın sevimli müğənnilə-
rindəndi. Evdə hənirtinin olması onu daha da ürəkləndir-
mişdi. İndi daha həvəslə və şövqlə işləyirdi. Dəhlizi, hamamı 
təmizlədi, çaydanı doldurub qazın üstünə qoydu, çayniki 
yuyub quruladı, çay dəmlədi.  
Gecədən içdiyi içkinin tamı ürəyini bulandırdı. Ha-
mama keçib gözlərindən yaş gələnə qədər öyüdü, üzünü yu-
maq üçün suyu açdı. Güzgüdə özünə baxanda dəhşətə gəldi. 
62 
 
Gözləri dibsiz quyuya bənzəyirdi. Dişlərini fırçalayandan 
sonra çay süzdü. Bu dəfə Ray Charles-dan “What'd I Say” 
mahnısını açdı və kresloya çökdü. Evdəki təmizlik onu əv-
vəlki günlərə apardı. Nə vaxtsa ev işlərini canla-başla görən, 
yemək bişirib paltar yuyan sadə bir qadın olduğu günlər çox 
uzaqdaydı.  Nicatın sözlərini xatırladı: “Qadının həyatında 
hər şeyin yolunda getdiyini onun təmizliyindən anlamaq 
olar, əgər natəmizsənsə, deməli, nələrsə yolunda deyil”. 
Boğazı qəhərdən tıxandı. “Heç nə yolunda deyil Ni-
cat. Məni qoruya bilmədin. Heç özüm də özümü qorumaq 
istəmədim. İndi adidən də adi fahişəyəm. İndi bardan evə 
yorğun qayıdıb səni dinləmədiyim üçün əzab çəkirəm. Kaş 
ki, sağ olaydın, məni uşaq kimi danlayaydın. İnan ki, o gün-
lərə bircə anlıq qayıtmaq üçün bütün həyatımdan, ya-
şadıqlarımdan imtina etməyə hazıram. Nə pul, nə bahalı ge-
yimlər, nə də gözqamaşdıran dəbdəbəli yaşam tərzi sənin 
kasıb sevgini əvəz eləmir. Bilmədim sənli günlərimin qəd-
rini, bilmədim”.  
Dodağını dişlərinin arasında bərk-bərk sıxıb ağlama-
mağa cəhd elədi. Mahnı qurtaran kimi, siqaret yandırdı. Ey-
vandan sökülən dan yerinə, qızaran buludlara baxdı. Saata 
baxdı –  7-yə beş dəqiqə qalırdı. Nicat hər gün avtomatik ola-
raq bu vaxtda qalxır, əl-üzünü yumamış kofe hazırlayardı. 
Yarıyuxlu kompüteri açıb sosial şəbəkələrə, saytlara göz atır-
dı. Eh Nicat, Nicat... 
Məhəccərə söykənib, qutudan növbəti siqareti çıxar-
dı.  Tüstü boğazını yandırırdı. İndi yadına düşdü ki, dünən 
axşamüstü yediyi yeməyin üstündədir. Mətbəxə keçib soyu-
muş çayını təzələdi. Soyuducunu açıb  meyvə çıxardı. Aya-
qüstü sərin meyvələrin hərəsindən bir az dadıb ağzındakı 
acılığın keçməsini gözlədi. Yavaş-yavaş özünə gəldi və hiss 
63 
 
elədi ki, gümrahlaşır. Çayını götürüb otağa keçdi. Yatağa 
uzanıb telefonu əlinə götürdü. Dünəndən vaxt tapıb oxu-
madığı SMS-lərə göz atdı. Yenə də Elxan... 
“Bu əclaf lap ağını çıxarıb. Oğraş elə bilir ki, ağzına 
gələni yazmaqla məni yoldan çıxaracaq. Nicat sağlığında hə-
mişə səninlə məzələnirdi. İndi də sən onun haqqında roman 
yazmaq istəyirsən. Bu da taleyin növbəti ironiyası.” 
SMS-ləri telefonundan silib üzünü yastığa sıxdı. Yor-
ğun olsa da, yuxusu qaçmışdı. Nicatın cingiltili səsi qulaqla-
rına gəldi. “Toppuş, evdə tək olanda pəncərəni bağla, kürə-
yini açıq qoyma. Yorğana bərk-bərk bürün.” 
Könül özünü saxlaya bilmədi. Hönkürdü... 
 
Bu məqamda Könülün hönkürməsi bir müəllif kimi məni 
də kövrəltdi. İt qızı, it... 
 
 
64 
 
11 
 
“Bir kişilə xoşbəxt olmaq istəyirsənsə, onu anla, 
sevməsən də olar. Bir qadınla xoşbəxt olmaq istəyirsənsə 
onu sev, anlamasan da olar.” 
 
Paulo Koelyo 
 
 
Günlər bir-birini əvəz elədikcə Nicatın ölümü unu-
dulurdu. Dostları onu çox nadir hallarda xatırlayır, yada sa-
lırdı. Könülün isə  vəziyyəti tam  fərqliydi. Hər gün daha çox 
əzab çəkdiyini, darıxdığını hiss edirdi. Nicatın geniş sinəsinə 
başını söykəyib yatdığı günlərin xatirəsi gözlərinin qarşısın-
dan getmirdi. Bəzən saatlarla yan-yana uzanıb susduqlarını 
xatırlayırdı. Hər sevişmədən sonra bir-birlərinə sarılıb yat-
maları sanki illər əvvəl baş vermişdi. Nə Nicata qədər, nə də 
Nicatdan sonra bu qədər xoşbəxt olmamışdı. Ya da ona elə 
gəlirdi. Bütün insanlar kimi itirdiklərinə sonradan qiymət 
verməsi onu çox incidirdi. Yan-yana yatmağın niyə bu qədər 
rahatlıq gətirdiyini özü üçün açıqlaya bilmirdi. Amma çox 
rahat idi.  
Nicatı xatırlamaq əzab verirdi. Həqiqətən də əlində 
olanın qiymətini bilməmişdi. Üstəlik onu əbədi olaraq itir-
mişdi. Onunla birlikdə xoş günlərini, rahatlığını, xoşbəxtli-
yini itirmişdi. Bir vaxtlar Nicatdan ağızdolusu danışan 
dostlarının indi onu  unutması və intihar etmiş bir dostun 
keçmiş sevgilisini ələ keçirməyə çalışmaları da onu narahat 
edirdi. Bu qədər insafsızlıq gözləmirdi. “Axı bunlar hamısı 
ədəbiyyat adamıdır. Nicatla birlikdə onların həyat haqqında 
dərin və mənalı fikirlərini çox dinləmişəm. Hətta çoxusu 
65 
 
mənə “bacı” deyirdi”. Könül nə baş verdiyini anlamağa ça-
lışırdı. Hələ Elxan Daşdəmir... Gijdıllağ özünü yazıçı hesab 
edir. Bir ay əl çəkmədi. “Nicatdan danış, sizin sevginizdən 
roman yazacağam, onun intihar etmədiyini, öldürüldüyünü 
sübut edəcəyəm”- dedi. Sonra da məlum oldu ki, daha ro-
man yazmaq istəmir. Artıq Nicatın intihar edib-etməməsi 
onu maraqlandırmır. Nicatın köhnə tanışlarından Türkanı 
tora salıb. Hərdən bulvarda birlikdə görünürlər. Amma de-
yəsən Türkan da onunla yatmaq istəməyib. Bədbəxt adam, 
qadınla necə münasibət qurmaq lazım olduğunu bilmir, am-
ma sevgi romanı yazır. 
Könül Nicatla ayrıldıqdan sonra yaşadıqlarını xatırla-
dı. Nicat onu hamıdan qorumağa çalışırdı. Əri ilə ayrıldıq-
dan sonra ərinin bütün dostları onu ələ keçirmək üçün yarışa 
girmişdi. Könül əsl Şərq qadını idi və bu Şərq adlı xarabada 
kök və dul qadınlar hər zaman cazibədar hesab olunur. 
Mühafizəkar mühitdə böyümüşdü. Könül əvvəllər 
hicab bağlasa da, sonradan namaz qılmaqdan, oruc tutmaq-
dan bezmişdi. Ərinin dostlarına qoşulub içməyə başladığı 
günləri həmişə nifrətlə xatırlayırdı. Anlaşılmaz bir istək onu 
içkiyə, siqaretə doğru itələyirdi. Nicat isə onun içməyini is-
təmirdi.  
“Yox, bu xatirələr mənim sonuma çıxacaq. Gərək Or-
xanla görüşüm. Deyəsən o da fikrindən dönmək istəmir. Da-
nışsam həm özüm rahat olaram, həm də Orxana faydam to-
xunar. Ya da heç olmasa müvəqqəti olaraq başını qatım...” 
Könül özüylə danışa-danışa Orxanın vizit kartını çıxardı. Sə-
birlə nömrəni yığdı. Telefonda Orxanın yorğun səsi eşidildi. 
– Buyur Könül.  
– Necəsən doktor, narahat etmədim ki? 
66 
 
– Yox, nə narahatlıq. Axı sənə demişdim ki, istədiyin vaxt 
mənə zəng edə bilərsən. Səhhətin necədi? “Xəyalət məsələsi” 
nə yerdədir?- Orxan Könülün bir neçə ay əvvəl yaranmış na-
rahatlığını yada saldı. 
– Çox sağ ol, doktor. İndi özümü çox yaxşı hiss edirəm. Qə-
rar verdim ki, danışım. Amma təkcə Nicatla olan münasibə-
timi yox, bütün yaşadıqlarımı danışmaq istəyirəm. Toparlan-
mağa, düzgün qərarlar verməyə ehtiyacım var. 
Həftəsonu görüşək. Keçən dəfə dediyin söz mənə çox 
təsir etdi: “Sadəcə heç bir gözləntisi olmayan xoşbəxtlər və 
ümidini itirmiş çarəsizlər danışmaqdan imtina edə bilər”.  
Mənim durumum hansına uyğun gəlir bilmirəm, amma da-
nışmaq istəyirəm. 
– Hər halda bu sənin özün üçün faydalı olacaq, zənnimcə. 
Mən psixiatram və həvəskar şəkildə psixoanalitika ilə məş-
ğul oluram. Hər halda səni ümidsizlikdən və ruh düşkünlü-
yündən xilas etmək istəyirəm. Bəlkə də romanımızın qəhrə-
manı Nicatın intihar səbəblərini də tapa bildik. 
– Roman??? 
– Nə isə... Gör nə deyirəm, neçə gündür Nicatın illər öncə 
yazdığı intihar cəhdləri haqqında yazıları oxuyuram. Dəfə-
lərlə intihara cəhd edən adamın nəhayət ki, bu işi bacarmaq, 
intihar etmək ehtimalı böyükdür. Üstəlik  10 il öncə Nicata 
qoyulmuş qəribə diaqnozu əldə etmişəm, “İsterik aksentləş-
miş şəxsiyyət”. Bu diaqnozu təxminən 10 il əvvəl, hərbi hos-
pitalın baş psixiatrı qoyub. Artıq bütün ehtimallar onun öl-
dürüldüyünü inkar edir.  
– Məncə qərar verməyə tələsmə. Mənim şübhələrim var.  
– Yox, mən qətiyyən tələsmirəm. Ümid edirəm ki, araşdır-
malarımın bir nəticəsi olacaq və vicdanım rahat şəkildə Ni-
catın qəbrini ziyarət edəcəm. 
67 
 
– Doktor, söz ver ki, məni də onu ziyarət etməyə aparacaq-
san. 
– Əlbəttə. Araşdırmalarımız bir nəticə versin, sonuc əldə 
edək, mütləq! Amma öncə onun ölüm səbəblərini bacardı-
ğım qədər daha dərindən araşdırmalıyam. Əgər intihar edib-
sə, səbəblərini, öldürülübsə, qatilini tapmalıyam. 
– Elə isə həftə sonu görüşürük! 
– Gözləyəcəm! Hələlik! 
 
Könül Orxanla danışdıqdan sonra azacıq da olsa ra-
hatladı. Nicat ondan ayrılandan sonra çox çətin günlər yaşa-
mışdı. Romanda onun qəhrəman kimi peyda olmağı təsadüfi 
deyildi. Ayrıldığın qadını bir yolla bitirmək lazım gəlir. Ya 
şeirlərdə, ya hansısa yazıda, ya da içki şüşələrinin dibində... 
Könül olanlarda özünü günahkar hiss edirdimi? Bunun bizə 
qəti dəxli yoxdur. İnsan sevir, yorulur və ayrılır. Bildiyimiz 
odur ki, həyat onun üçün də xoş keçməyib. Ağrıları, əzabları 
çox olub. Deməli, təkcə bir şairin ölümü yox, bir yüngül 
əxlaqlı qadının da hekayəsi oxucuya maraqlı ola bilər... 
 
 
 
 
 
 
 
 
68 
 
12 
 
"Qadın anlamaq üçün yox,  
sevilmək üçün yaradılıb".  
Oskar Uayld 
 
Şənbə günü Könül yenidən Orxana zəng elədi. Nica-
tın çox sevdiyi gürcü kafelərindən birində görüşməyə qərar 
verdilər. Hazırlaşmağa başladı. Axşam səkkizə qədər vaxtı 
vardı. Bara vaxtında getməyəndə söz-söhbət yaranırdı. Müş-
tərilərin çoxusu onu arzulayırdı. Əvvəlcə müştərinin cib-
lərini yaxşıca ”təmizləyib”- viski, Red Bull  sifariş edir, he-
sabı müştəriyə “yüklədikdən” sonra onu ya tanış saunaya 
getməyə razı salır, ya da qiymət oxuyub yola verirdi. Bu “ba-
zarlıq”da saunanın, bar sahibinin və taksi sürücüsünün xü-
susi qazancı, Könülün isə müəyyən faizi olurdu. Bədənini 
satan Könül olsa da, ondan başqa hamı yaxşıca qazanırdı. 
Bu, bar fahişələrinin oxşar taleyi idi... 
Nicatın sağlığında kiçik mübahisələri düşmüşdü. Ni-
cat ayrılmağı təklif edəndə Könül özündən çıxmış, səbəbsiz 
yerə onu fahişə olacağı ilə hədələmişdi. Nicat Könülün bu 
qəfil hədə-qorxusundan əvvəlcə əsəbləşmiş, sonra uşaq kimi 
ağlamışdı. Könülə qəribə görünmüşdü bu dəli-dolu oğlanın 
uşaq kimi ağlamağı. Sonra ona verilən dəyəri başa düş-
müşdü Könül... Nicatın boynunu qucaqlayıb sakitləşdirmiş, 
bir daha belə danışmayacağına söz vermişdi. O gecə Nicat 
ona fahişələrin işgəncəli həyatından, bir-birindən fərqlən-
məyən hekayələrindən danışmış, Könül heyrətlə onu dinlə-
mişdi. Qorxmuşdu. Diksinmişdi. Nicata söz vermişdi ki, nə 
olur olsun, belə iyrənc həyatı seçməyəcək. 
 
69 
 
 
 
 
 
 
 
 
70 
 
 Ancaq Nicata verdiyi sözü tuta bilməmişdi... 3 gün 
pulsuz qalan kimi nəinki bu barədə düşünmüş, hətta heç nə 
fikirləşmədən evlərinə yaxın barların birinə yollanmış, qar-
şısına çıxan ilk müştərinin təklifini qəbul etmişdi. Sonra isə 
bar sahibi onu tora salmağı, özünə borclu etməyi bacarmışdı. 
Könülə elə gəlirdi ki, bu işlə məşğul olmağa məcburdu. 
 
...İcazə verin bu məqamda zəruri bir fikiri sizinlə bölüşüm. 
Əslində Könülün bar fahişəsinə çevrilməsi uzun prosesdir. Yenə 
belə tez-bazar nəql eləməyimə baxmayın. Bu çox ağır və kədərli he-
kayədir. Müəllif olaraq bu qədərini yetərli hesab etdim. Oxucunu 
sonsuz kədərə qərq edib yükləmək insafsızlıqdır. Amma söz verirəm 
ki, nə vaxtsa sizə bir fahişənin həyat hekayətini danışacağam. Belə 
pis çıxmasın, sözümün üstündə duran oğlanam... 
 
...Deyilən saatda, vədələşdikləri yerdə görüşdülər. 
Orxan gürcü şərabı və kupati, Könül isə pivə və xaçapuri si-
fariş verdi. Sifarişləri gələnədək ikisi də susdu. Orxan tele-
fonu qurdalayır, Könül siqaret sümürürdü. Orxan təsadüfən 
onun çəkdiyi siqaretə baxdı – Nicatın uzun illər istifadə etdi-
yi populyar marka idi. Orxan ürəyində Könülün bu səfehli-
yinə istehza elədi... 
Sifarişlər gəldikdən sonra Könülün dili çözüldü. San-
ki hekayə danışırmış kimi, söhbətə başladı. Orxan söhbətin 
ağır keçəcəyini anlayıb, Könülün siqaretindən birini götür-
dü. Söhbətin uzun və təsirli olacağı şübhəsizdi. 
 
... Balacaboy, tösmərək, saçları vaxtından əvvəl sey-
rəlmiş, ucuz paltarlar geyinən qəribə bir  adamdı. Tanıyır-
dın...Oturub söhbət edəndə siqareti-siqaretə calayırdı. Da-
nışanda tez-tez sözünü yarıda kəsib siqaret yandırar, aradakı 
71 
 
fasilədə isə heç kəs danışmazdı. Maraqlı və səlis danışırdı. 
Narazı uşaq səsinə bənzəyən cır səsi adamın əsəblərini qı-
dıqlayırdı. Nicatı yaraşıqlı kişi hesab eləmək olmazdı, özün 
də bilirsən. Amma xarizmatik görkəmi vardı. Bir az rəssam-
lara, bir az da avaralara bənzəyirdi. Baxışları bir yerdə qərar 
tutmurdu; gah həmsöhbətlərinə, gah tavana, gah da yarım-
çıq içki şüşəsinə baxardı.  
Əvvəllər heç fikir verməmişdim, amma sonra hiss 
elədim ki, içəndən sonra gözlərimdən gözünü çəkmir. İndi 
adını unutduğum gecə klublarının birində tanış olmuşduq. 
Ailəvi tanışlarımız çox olduğundan, ilk günlər o qədər də 
diqqətimi çəkməmişdi. Amma ərimin onunla söhbəti tut-
muşdu. O da mənim zavallı ərim kimi, uşaqlığını ağır keçir-
mişdi və bu barədə danışanda gözündəki kədər daha da də-
rinləşirdi. Ərimlə münasibətləri olduqca yaxşı idi. Hətta de-
yərdim ki, ərim onun söhbətləri üçün sino gedirdi. Tez-tez 
evə dəvət edirdik. Çəkingəndi və bizdə özünü utancaq uşaq 
kimi aparırdı. Corabı çox vaxt deşik olurdu və bu deşikdən 
görünən baş barmağını ciddi-cəhdlə gizlətməyə çalışırdı. 
İçəndə çox danışırdı və tez-tez gözlərində yaş parıldayırdı. 
Lənətə gəlsin, deyəsən gözləri çox xoşuma gəlmişdi... 
Kədərli, üzüntülü, illərin yorğununu xatırladan, hər 
şeydən bezgin adam idi, ya da mənə belə gəlirdi. Amma ina-
nın, gözləri çox gözəldi...Qalın şüşəli eynəyinin altından 
qəhvəyi gözləri uşaq məsumluğu ilə elə parıldayırdı ki, on-
lara bir neçə saniyədən artıq baxa bilmirdim. 
 
 
 
 
 
72 
 
 
 
 
 
 
 
 
73 
 
Arağı su kimi içirdi və qətiyyən üz-gözünü turşut-
murdu. İçkiyə yenicə başlayan ərimlə müqayisədə, gec səxoş 
olurdu. Ərim işinin xarakterinə uyğun olmayacaq dərəcədə 
zərifdi. Üstəlik sısqa və çəlimsiz görkəmi ilə onun yanında 
çox solğun görünürdü. İçkiyə dözümlülüyü yox idi. İkinci 
qədəhdən sonra başını stola qoyub yatırdı. Ancaq Nicat baş-
qa idi. Araq, viski, çaxır... Onun üçün bütün bu içkiləri iç-
mək adi meyvə kokteylini içmək kimi asandı. Sərxoş olanda 
isə daha çox siqaret çəkər, bəzən səbəbsiz yerə ağlayardı. 
Ağlayanda uşaqlaşırdı. Düzünü deyim ki, ağlamağı, özünü 
gücsüz, zavallı, bacarıqsız aparmağı xoşuma gəlmirdi. Mət-
buatda sərt və kəskin tənqidi yazıları çap olunurdu. Onun 
necə xarakterə malik olduğunu sən də bilirsən.  
O da bizim oturub-durduğumuz etirazçı gənclərə qo-
şulmuşdu, təşkilatımızın üzvü idi. Onlar inqilab edə-
cəklərinə səmimi qəlbdən inanırdılar. Təşkilatın əsas üzvləri 
oxumuş, həyatdan nə istədiklərini müəyyənləşdirmiş in-
sanlar olsa da, arada valideynlərindən küsmüşlər də aramıza 
qatılırdı. Həyatda özünü tapmamış yeniyetmələr, özünü təs-
diq üçün əldən-ayaqdan gedən gənclər də sıralarımıza yol 
tapırdı. Bütün bunları o da tənqid edir, amma onlardan 
uzaqlaşmırdı. 
Bəzilərini ancaq bakirə olmayan qızlar, içki və əy-
ləncə maraqlandırırdı. Çoxları  “azad seks”, “seksual in-
qilab” barədə danışanlara istehza edir, bu barədə danışanları 
əxlaqsız və mənəviyyatsız hesab edirdi. Nicat danışanda mə-
ni gülmək tuturdu. Çünki hiss edirdim ki, onu da daha çox 
azad qadınlar, içki düşkünü gənclər maraqlandırır. 
Nicatdan əvvəl bu təşkilata üzv olmuşdum. Ərim də 
bizim inqilab arzularımıza isti münasibət bəsləyirdi. 
74 
 
Polis, yəni qardaşım ərimin bu təşkilatda olmağına 
yaxşı baxmırdı. Hər dəfə bizə gələndə saatlarla bu mövzuda 
danışır, mübarizə aparmağın mənasızlığı barədə saatlarla 
mühazirə oxuyurdu. Ərim də qardaşımı dinləyir, onun söz-
lərinə bir o qədər önəm vermirdi. Sanki bildiyi böyük bir hə-
qiqət vardı və o bu həqiqətə inandığı üçün susurdu. 
Ərim idarə etdiyi özəl firmanın gələcəyindən qorx-
duğu üçün bizə rəsmi olaraq qoşulmurdu. Amma maliyyə 
məsələlərində dəstəyini əsirgəmirdi. Bütün sirlərimizi bi-
lirdi. Əslində bizim heç bir sirrimiz yox idi. Sadəcə uydur-
duğumuz əfsanələr vardı və bu bizə sirli görünürdü.  
Bu təşkilatda bacardığım yeganə işlə məşğul idim. 
Təşkilatın bütün maliyyə hesabatlarını mən hazırlayırdım. 
Sözün düzü həyatda özünə yer tapa bilməyən bu gənclərlə 
birlikdə olmaq, içmək, əylənmək və üzdə özünü ərimə yaxın 
göstərən gənclərin gizlində mənə eşq elan etməsi, yatmaq 
təklifləri xoşuma gəlirdi. Xaricdə təhsil almış, ədəbiyyat 
oxumuş gənclər bizim sıralarımıza qoşulur, beləliklə həm 
oxuduqlarından danışmaq, azad görünən qızlarla içmək, 
həm də yatmaq imkanı qazanırdılar. Bu ölkədə, bu boz şə-
hərdə onların yeganə şansı müxalifətçi olmaq idi... 
Mühafizəkar bir ailədə doğulmuş, həyatın bu üzünü 
görməmiş qadın üçün bütün bunlar yaxşı əyləncə idi. Özü-
mü çox fərqli və vazkeçilməz bir qadın hesab edirdim... 
Nicatın inqilabi ruhu güclü idi. Danışığı, yaşamı, ya-
zıları...Hərdən cəsarətsiz yazılar yazanda, çıxışlar edəndə 
özünü qınayır, əzab çəkirdi. Mənə elə gəlirdi ki, o istəsə tək-
başına minlərlə gənci mitinqə, küçə yürüşünə çıxara bilər. 
Müxalif ruhlu, romantik, bəzən isə kəskin pafoslu, tənqidi, 
rejim əleyhinə şeirlər yazırdı. Hərdən sərxoş olanda “Yol-
75 
 
daşlar, mən bir solçuyam və qıpqırmızı bir sol ölkəsində ya-
şamaq mənim ən böyük arzumdur”, - deyə qışqırardı.  
Əsəbiləşmək, əlini masaya çırpmaq, içmək və siqaret 
çəkmək onu çox xarizmatik göstərirdi. Bəlkə də ona yaraşan 
şeyləri özü  bilir və bütün bunları planlı olaraq edirdi. Hər 
halda  çox xoş adam idi.” 
Könül danışmağa başladığı kimi də susdu. Orxan 
siqaretini külqabında söndürüb, özünə şərab süzdü. 
(Külqabını xüsusi olaraq qeyd elədim, çünki Orxan çox 
vaxt siqareti stulun ayağında söndürürdü. ) 
– Könül, lap yazıçı kimi danışırsan. 
Könül qəribə tərzdə çiyinlərini çəkdi: 
– Nicat həmişə mənim savadsızlığıma əsəbləşər, kitab oxu-
madığıma görə məni danlayardı. İndi hər gecə 50-60 səhifə 
oxumamış yatmıram. İşim nə qədər ağır olsa da, hökmən 
oxuyuram... 
 
Romanın bu yerində sevimli oxucularımı yenidən sa-
lamlayıram. Könülün sevə-sevə oxuduğu bütün yazıçılara, xü-
susən də gözəl lirik şeirlər müəllifi Xırdagül Nazəninə və Aftandil 
Qəlbikövrəyə səmimi salamlarımı göndərirəm. 
 
Kitabla bağlı təbliğatı, kitaba bağlılığı onu real həyat-
dan qoparırdı. Xatırlayanda qəhərlənirəm. Bilirəm, çətindi. 
Amma davam et, çox maraqlı danışırsan. Özümü yazıl-
maqda olan bir romanın qəhrəmanı kimi hiss edirəm. Qəfil-
dən Orxanın  yadına düşdü ki, o elə bu romanın qəhrə-
manıdı. 
 
Qayğılı-qayğılı susdu... 
 
76 
 
Könül siqaret yandırıb, söhbətinə davam elədi: 
 
 – Nicatın çoxlu qadın tanışı vardı və adətən oturdu-
ğumuz PUB-larda onlarla birlikdə görünürdü. Yanındakı qa-
dınlar heyranlıqla, itaətkarcasına onun qayğısına qalsalar da, 
rastlaşdığımız vaxtlarda bütün diqqəti məndə olardı. Qadın-
lara qarşı qəribə bir biganəliyi vardı. Ya da özünü elə aparır-
dı. Cəlbedici olmayan xarici görkəminə baxmayaraq qadın-
lara qarşı özünü çox laqeyid aparırdı. Bu özündənrazılığı 
acığıma gəlirdi. İçəndən sonra yanındakı qızlarla öpüşər, 
yox, əməlli-başlı yalaşardılar. Bəzən yanındakı qızın koftası-
nı qaldırıb başını içəri soxar, qızın ehtiraslı iniltiləri PUB-ın 
səs-küyünə qarışardı. Sonra sərxoş gözlərini arsız-arsız mənə 
dikərdi. Bax, belə anlarda onu qısqanardım. Yox, sözün dü-
zü belə anlarda ona nifrət edər, hətta iyrənərdim. Az qalır-
dım durub yaxasından yapışıb üzünə tüpürüm. Özümü güc-
lə saxlayardım. Nədənsə hər dəfə o belə dəlilik edəndən son-
ra ona sadəcə gülməyim gəlirdi. Bu biganəliyi, rahatlığı ilə 
nəyi sübut etmək istəyirdi? Mənə elə gəlirdi ki, bütün bunla-
rı qəsdən edirdi. Çox sonralar isə başa düşdüm ki, onun qa-
dınlara qarşı laqeyidliyi təbiidir. Yəni onu tamam başqa şey-
lər maraqlandırırdı. 
Məndə də az yoxdu. İçəndən sonra ərimdən zəhləm 
getsə də, Nicatın acığına ona daha bərk sığınırdım. Qollarımı 
ərimin boynuna dolayır, başımı çiyninə qoyur, təklikdə qa-
landa iyrəndiyim dodaqlarından bərk-bərk öpərdim. Ərimlə 
öpüşməyə başlayan kimi, siqaret yandırır, yüngülcə əsən əl-
ləri ilə saqqalını qaşıyırdı. Bu mənə olduqca ləzzət edirdi. 
Onun əllərini əsdiyini görəndə dilimi inadla ərimin boğazın-
da, qulaqlarında gəzdirər, özümü onun “fahişəsi” kimi apa-
rardım. Belə hallarda çox vaxt hansısa bəhanə ilə aradan çı-
77 
 
xardı. O gedəndən sonra onunla gələn qızlara başqa oğlanlar 
girişməyə başlayırdı.  
Bütün bunlar onun kefini qətiyyən pozmurdu. İçən-
dən sonra  şairlərdən danışar, sevdiyi şeirləri yüksək və əsə-
bi səslə deməkdən həzz alardı. Bəzən, çox qəribə görünsə də, 
üzünü göyə tutub ulayırdı. Amma yalnız çox içkili olanda 
belə edirdi... 
Çox vaxt görüşlərimizdə rəfiqəm də iştirak edərdi. O 
sözün həqiqi mənasında Nicatın fanatı idi. Rəfiqəmin onun 
özündən də, dediyi şeirlərdən də xoşu gəlirdi. Çünki Gülxar 
məndən fərqli olaraq az-çox kitab oxumuşdu və onun da-
nışdıqlarını başa düşürdü. Ya da özünü başa düşmüş kimi 
göstərirdi. Əslində Gülxar kişilərin çoxusu üçün “ölürdü”, 
çünki seksdən doymurdu. Müxtəlif kişilərlə yatandan sonra, 
oturub saatlarla yatdığı kişilərin penislərindən, hansının 
uzun, hansının qısa olmasından danışmağı sevərdi. Onun 
üçün kişilər iki qrupa ayrılırdı, "gec boşalanlar” və "tez bo-
şalanlar”. Ən qiymətli kişi tipi isə böyük penisli gec boşalan-
lar sayılırdı. Bu onun yeganə əyləncəsiydi. Dəfələrlə içkili 
vaxtı Nicatla öpüşmək, yalaşmaq, sevişmək istəsə də, alın-
mamışdı. Çünki, Nicatın Gülxardan qətiyyən xoşu gəlmirdi. 
Hikmətin –  mənim  gicbəsər ərimin isə Gülxarın yekə götü 
üçün ürəyi gedirdi. Dəfələrlə görmüşdüm ki, rəqs edəndə 
qəsdən onun yekə dalına, yoğun budlarına toxunur.  
Düzü Hikmətə əsəbiləşmirdim. Atası Sovet vaxtı, Əf-
qanıstan müharibəsində həlak olmuşdu. Anası isə onu atıb 
getmişdi. O uşaq evində böyümüşdü. Nə uşaqlığını, nə də 
gəncliyini yaşaya bilmişdi. Kasıbçılıq, ehtiyac, aclıq ona 
gənclərə qarışmağa, ürəyi istədiyi həyatı yaşamağa mane ol-
muşdu.  Amma Gülxarın dalından kiçik olsa da, mənim də 
78 
 
dalım balaca deyildi. Hətta Gülxardan daha çox diqqət çəkir-
dim.  
 
...Adama deyərlər heç dəxli var? Orxan kimi ciddi perso-
najın oturub Könülün gic-gic söhbətlərinə qulaq asması adamı lap 
özündən çıxarır. Biz obrazlar arası göt yarışı keçiririk bəyəm? Am-
ma neyniyəsən? Dözmək lazımdı... 
 
Hikmətlə əmlak bürolarının birində tanış olmuşduq. O za-
man Hikmət sakitliyi və çalışqanlığı ilə fərqlənirdi. Mən isə 
birinci ərimdən yenicə boşanmışdım. Ailəmin qadağalarına 
baxmayaraq Hikmətin çalışdığı büroda işə düzəlmişdim.” 
 
 Könül danışdıqca əlləri əsir, səsi titrəyirdi. Orxan 
onun həyəcanını başa düşürdü. Könül növbəti siqareti yan-
dırmaq istəyəndə Orxan mane oldu: 
– Yaman çox çəkirsən, ziyandı. Əgər sənin üçün çətindirsə, 
danışma. 
– Narahat olma, artıq içki və siqaret mənim peşəmə aiddi-, 
Könül zorla gülümsəməyə çalışdı-Hər halda, fahişələrə ya-
zığı gələn kişilərdən deyilsən. 
– Sən mənim üçün qiymətlisən, Könül. Mən həkim-psixiatr, 
sən isə mənim dünyasını dəyişmiş dostumun keçmiş sevgili-
sisən. Fahişəlik sonrakı məsələdi. Bu barədə danışmağın, fa-
hişəliyini xatırlatmağın vacib deyil. 
Könül qəribə şəkildə əlini yellədi. Yuxusuz gözlərini 
yumub, başını arxaya atdı. Bir neçə dəqiqə susdu. Onun sus-
qunluğu otaqda dərin və üzücü sükut yaratdı. Ofisiant qız 
qapını döydü. Orxan onu içəri çağırdı: 
– Mənim üçün ağ şərab, xanım üçün pivə. 
79 
 
Ofisiant əlavə sual vermədən otaqdan çıxdı. Sifarişlər 
masaya qoyulanda Könül gözlərini açdı və pivə bakalını gö-
türüb başına çəkdi. Kafedəki klassik ab-havanı Schubertin 
“Der Erkönig”i daha da ağırlaşdırırdı. Könül masaya dirsək-
ləndi. Philippe Sly susdu. Orxan sual dolu gözlərlə ona ba-
xırdı. 
 
 
80 
 
13 
 
"Pisi odur ki, qadınsız da yaşamaq olmur, 
 qadınla da." 
 Bayron 
 
“Nədənsə evliliyimdən danışmaq istəyəndə uşaqlı-
ğım yadıma düşür. Bütün bunları Nicata da danışmışam. İs-
təsəydi bu mövzuda roman-zad da yazardı. Düzü uşaqlığımı 
başqa vaxt da danışa bilərəm. Bunların Nicatla əlaqəsi yox-
du. Amma danışdıqca rahatlaşıram. Və yəqin etiraz etməyə-
cəksən. Danışım, ürəyim boşalsın. Kimlərsə bu romanı oxu-
yanda mənə bir balaca mərhəmətlə yanaşa bilsin. 
Çox mühafizəkar mühitdə  doğulmuşam. Ağlım kə-
səndən problemlər içində olmuşuq. Anam tez-tez xəstələnər-
di. Hər dəfə sancıları tutanda atam xəstəxanaya aparar, mən 
isə nənəmgildə gecələyərdim. Qardaşım məndən böyük ol-
duğu üçün onun heç bir qayğısı yox idi. Bütün günü 
damların başında quş uçurdurdu. Səviyyəsizin, avaranın biri 
idi. Elə lap əvvəldən ya qatil, ya da polis olacağı bəlli idi. Cə-
mi 4-5 yaşım vardı. Anamın köksünə qısılıb, onun qoxusuyla 
yuxuya getdiyim vaxtlar idi. Saatlarla masanın altında giz-
lənib ağlayar, anamı istəyərdim. Nənəm məni sakitləşdirmək 
üçün cürbəcür oyunlar fikirləşsə də, sakitləşməzdim. Hərdən 
dalıma bir-iki sillə çəkərdi əsəbiləşib. Nənəmi unutsam da, o 
sillələri unutmamışam. 
Məktəb illəri... O illər olmayıb desəm, daha doğru 
olar. Mənim doğulduğum yerdə qızlar yalnız ZAQS-da ni-
kah şəhadətnaməsinə imza atmağı öyrənmək üçün məktəbə 
gedirdi. Elə məni də yalnız buna görə məktəbə göndərdilər. 
Cəmi 5 il. Vur-tut beş sinif oxudum. Məktəb illərimi, məktəb 
81 
 
həyatımı atam oğurladı məndən. Hələ də atama nifrət edi-
rəm. Mənim gələcəyimi, səadətimi, oxumaq istəyimi məhv 
etdiyi üçün. Məhləmizin qızları bizə yığışıb ərə getməkdən, 
bakirəlikdən danışanda utanardım. Bu söhbətlər məni qətiy-
yən cəlb eləmirdi. 13 yaşım vardı və mən həkim olmaq istə-
yirdim. 
Yadımdadı, ilk dəfə 13 yaşımda aybaşı oldum. Məh-
lədə uşaqlarla oynayırdıq, birdən nəsə baş verdiyini hiss et-
dim. Qaçdım evə, qorxudan dəhşətə gəlmişdim. Neyləyəcə-
yimi bilmirdim. Yanlış, ayıb bir şey etmiş kimiydim. Qorxur-
dum, ailəmdən kimsə bilər deyə. Amma bu lənətə gəlmiş qa-
nı bir şəkildə durdurmalıydım axı...  
Güc-bəlayla özümü toparlayıb nənəmə deyə bildim. 
O isə sevincək məni qarşısına qoyub başladı təlimə. “Deməli, 
artıq sən böyümüsən, ərə gedə bilərsən. Bundan sonra oturu-
şuna-duruşuna fikir ver, böyük qızsan, özünü uşaq kimi 
aparma".  
Rəfiqələrimin arzusu ərə gemək, mənim arzum isə 
həkim olmaq idi. Yatanda gələcək arzularımı düşünüb, son-
ra yuxuya gedirdim. Məni məktəbdən çıxaranda etiraz edə 
bilmədim. Etiraz etsəm də heç nə dəyişməyəcək, üstəlik 
atam döyəcəkdi. Bütün günü xəyallar qururdum. Mənə elə 
gəlirdi ki, atam nə vaxtsa insafa gələcək. Atam isə gecə-gün-
düz əziz-xələf oğlunun polis olması üçün pul yığır, onu polis 
formasında görmək arzusuyla alışıb-yanırdı. 
Bədənimdə qəribə dəyişiklər baş verirdi. İndi kişilə-
rin acgözlüklə baxdığı döşlərim yetişməyə başlamışdı. Çana-
ğım böyüyürdü. Hiss edirdim ki, valideynlərim məni tezlik-
lə ərə verib başlarından eliyəcək. Ərə getmək istəmirdim. 
Bunu dilə gətirmək isə, bizim ailəmizdə üsyan hesab olunar-
dı. Qorxurdum. Valideyinlərim evlilikdən danışmağa başla-
82 
 
yanda evdən çıxırdım. Amma bilirdim ki, gec, ya da tez bu 
baş verəcək. Üsyan etməyə isə cəsarətim çatmırdı. Tək və 
gücsüz idim.  
Evlilik... 15 yaşım tamam olmamış atam elçilərə “hə” 
cavabı verdi və nişanladım. Rəsmi nikaha girməyə yaşım 
çatmadığı üçün iki il nişanlı qaldım. Toy gecəsindən bərk 
qorxurdum. Qızlar bunun çox ağrılı olduğunu deyirdi. Ərə 
getmiş rəfiqələrim isə o gecədən qorxunc əhvalatlar danışır-
dılar. Hələ birdən bakirə olmasan bütün həyatın cəhənnəmə 
çevrilə bilər. Çox qorxsam da toy gecəsi Elvin mənə yaxınlaş-
madı.  
 
*** 
 
… Elvin narkoman və homoseksual idi. İndi düşünə-
cəksən ki, bütün bunları uydururam. Amma inan ki, səmimi 
danışıram. Başqaları kimi nə isə uydurmağa ehtiyacım yox-
dur. Ailəmdən canımı qurtarmaq üçün onunla evlənsəm də, 
həyat qarşıma daha betərini çıxarmışdı. Elvin o qədər soyuq 
və laqeyid idi ki... Evlilikdən sonra mənə toxunmamışdı. Biz 
toy gecəsindən sonra bacı-qardaş kimi yaşayırdıq. Hətta çır-
çılpaq soyunub yatağa girəndə də, ehtirasdan alışıb yananda 
da, qara corablarımı, qara bikinimi, qara busqalterimi ge-
yinib qarşısında yüz oyundan çıxanda da mənə toxunmur-
du. Onun üçün bütün bunların maraqlı olmadığını sonralar 
anladım. Homoseksuallığın nə olduğunu tam dərk eləmir-
dim. Bizim məhlədə incə davranışlı, özünü qadın kimi apa-
ran oğlanlara “petux” deyirdilər. Belələrini nə sevən olurdu, 
nə də gizli görüşə çağıran. Elvindəki qız incəliyi ilk günlər 
çox xoşuma gəlirdi. Yenə deyirəm ilk günlər. Elə xoşuma gə-
lirdi ki...Amma ilk günlər... 
83 
 
Nə qədər soyuq və həvəssiz olsa da mən seks üçün 
alışıb yanırdım. Görməmişdim axı...Heç vaxt kişi təması hiss 
etməmişdim. Onu seksə məcbur eləmək üçün, dəridən-
qabıqdan çıxırdım, indi olmasın. İnternetdə porno filmlərə 
baxa-baxa əlimi ayaqlarımın arasına aparanda xəyalımda 
müxtəlif kişilərlə sevişirdim. Çox çalışsam da orqazm yaşaya 
bilmirdim. Düzünü deyim? Heç orqazmın nə olduğunu da 
bilmirdim. Porno filmlərdə qadınların çığır-bağır salıb axırda 
susması, məni coşdururdu. Evlənəndən bir həftə sonra Elvin 
mənə homoseksual olduğunu etiraf elədi. Bunu anlamağım, 
dərk etməyim çox uzun çəkdi. Nə edəcəyimi, ona necə kö-
mək edəcəyimi bilmirdim. İkimiz də eyni arzuyla yaşayır-
dıq. 
Bütün günü əzab çəkməsi, uşaq kimi ağlaması mənə 
təsir etdiyi üçün bu barədə heç kəsə heç nə demirdim. Onu 
başa düşməyə çalışırdım. Necə davranacağımı bilmirdim. 
Qadın kimi tələbatlarım vardı və bu tələbatları yanımdakı 
kişinin ödəyə bilməməsi məni dəli edirdi. Tez-tez mübahisə 
edirdik. Dalaşırdıq. Aqressiyamla onu özündən çıxarırdım. 
Sonralar yazığım gəlsə də, acısam da öz hisslərimi boğa 
bilmirdim. Sevgilisi ilə görüşüb sevişdikdən sonra evə gəlir, 
telefonu söndürüb bir kənara atır, birbaşa yataq otağına çəki-
lirdi. Bəzən mənimlə danışmağa da utanırdı. Mənə elə gəlir-
di ki, sonuncu çıxış yolum ona kömək etməkdir. İnternetdən, 
erotik jurnallardan, əlimə keçən tibb kitablarından homosek-
suallıqla bağlı oxuyurdum. Artıq bilirdim ki, homoseksu-
alizmin müalicəsi və çarəsi yoxdur. Sən demə uşaq vaxtı 
“petux” deyib ələ saldığımız insanlar sadəcə bu cür doğulur-
muş. Bütün bunları bilə-bilə məni ailəmin cəngindən qurta-
ran bu insan üçün nə isə etmək istəyirdim. Əvvəllər inanır-
dım ki, o istəsə bu yoldan qayıda bilər.  Yeganə yol, ona ya-
84 
 
şadıqlarında sərbəstlik vermək, seçiminə görə onu qınama-
maq idi. Bütün bunları düşünmədən   edirdim. Sadəcə daxi-
lən rahat olmaq üçün onu incitmirdim. Ondan sadəcə bir şe-
yə görə zəhləm gedirdi. Homoseksual olduğunu bilə-bilə 
mənimlə evlənməsi, düşüncəsiz davranması, komplekslər 
içində çabalaması məni əsəbiləşdirirdi. Özünə hörmət etmə-
məsi isə lap dözülməz idi. Düzü nə qədər savadsız olsam da 
qarşımdakı insanı düşünməyi bacarırdım. İnsanları anlamaq 
üçün intellektual olmağa gərək yoxdur. İnsan olmaq kifayət 
edir. 
Elvin qadın salonunda saç ustası idi. Tanınmış, im-
kanlı, qlamur və populyar qadınlara xidmət göstərirdi. Şə-
hərin ən gözəl qadınları onun üçün dəli-divanə idi. İncə əllə-
ri, zərif davranışı, nəcib görkəmi qlamur qadınların ağlını 
başından almışdı. Çox mehriban və şirindil idi. Heç kəsi na-
razı salmazdı. Bütün müştəriləri onun xoş davranışını, gör-
düyü işi yüksək qiymətləndirirdi. Hərdən bahalı və tanınmış 
kafelərdə yemək yediyimiz zaman qadınlar ona yaxınlaşır, 
kefini soruşur, mənə isə paxıllıq və həsədlə baxırdılar. 
Amma qadınlara qarşı laqeydliyi, cinsi seçimi mənə məlum 
olduğu üçün onu qısqanmırdım. Bir də, axı qısqanmaq üçün 
sevmək də lazımdı. Mən isə Elvini sevmirdim. Əvvəllər ona 
nifrət etdim, sonra isə yazığım gəlməyə başladı. Bəli, kişi 
üçün dünyanın ən gözəl nemətindən, qadın bədəninə toxun-
maqdan və qadınla sevişmək həzzindən məhrum olan ərimə 
acıyırdım. Onda hələ anlamırdım ki, onun üçün qadın bədə-
nindənsə, kişi bədəni daha maraqlıdı... 
 
… Deyəsən evliliyimizin ikinci ayı idi. Elvin sevgilisi 
ilə görüşdən gəlib, sakitcə yataq otağına keçmiş, pəncərəni 
açıb siqaret çəkirdi. Qəribədir, o həmişə az nikotinli, qadın 
85 
 
üçün nəzərdə tutulmuş siqaretlərdən çəkərdi. Ona görə də 
evdən heç vaxt siqaret qoxusu gəlməzdi və mən ona evdə si-
qaret çəkdiyi üçün əsəbiləşməzdim. Yeməyinə xüsusi diqqət 
edər, dieta saxlayardı.  
Onun arxasınca yataq otağına keçib, çarpayının üs-
tündə oturdum. Reaksiya vermədi. Həyəcanlı görünürdü. 
Sakitcə çağırıb danışmaq istədiyimi bildirdim. 
Əvvəlcə etiraz etdi. İsrar etdim ki, çox vacibdir və 
mən səni çox gözəl başa düşürəm. Amma istərdim ki, sən də 
məni başa düşəsən. Artıq iki aydır evliyik, ancaq sən mənə 
toxunmamısan. Bilirsən, yaşım az olsa da, bakirə qız kimi 
yaşamaq istəmirəm. Bu məni narahat edir. 
Elvin təəccüblə mənə tərəf çevrildi: 
– Bəyəm sən bakirəsən? 
Onun bu davranışı məni lap özümdən çıxardı: 
– Sən necə bilirdin? Axı mənim həyatımda səndən başqa kişi 
olmayıb. Ailəmin mühafizəkarlığını yaxşı bilirsən 
Elvin suya düşmüş küçük kimi zingildədi: 
– Hmm...Mən...mən... 
Aciz-aciz mızıldanmağı heç xoşuma gəlməsə də, ona 
təskinlik verməyə çalışdım. 
– Bilirəm bacarmırsan. Heç olmazsa həkimə gedək. Bakirə 
qız kimi yaşamaq istəmirəm. 
– Könül... 
– Elvin, xahiş edirəm məni başa düş. Axı, bilirsən ki, bu və-
ziyyətdə özümü təhqir olunmuş hesab edirəm. Nə vaxta qə-
dər belə davam edəcək? 
– Başa düşürəm. Sən məni başa düşdüyün, anladığın kimi 
mən də səni başa düşürəm. Mənə elə gəlir ki, sən də həyatını 
yaşamalısan. Sənin də normal seks həyatın olmalıdı. 
86 
 
…Yox, Tanrıya şükürlər olsun ki, çox qorxduğum şe-
yi demədi. Əgər “ayrılaq” desəydi məhv olardım. Amma de-
mədi.  O başa düşür ki, ondan ayrılsam vəziyyətim çox çətin 
olacaq. Onsuz da bu barədə ona danışmışam. O bilir ki, ailə-
min yanına qayıtmaq istəmirəm. Başa düşdüyünə görə sus-
dum. Sakitcə gəlib yanımda oturdu və boynumu qucaqladı. 
Saçlarımdan öpdü. Xoşlandığım, görüşmək istədiyim birinin 
olub-olmaması ilə maraqlandı. 
Başa saldım ki, heç kəsdən xoşlanmıram, sadəcə ehti-
raslıyam, bütün normal istəklər kimi seks mənim üçün də 
maraqlıdı. Qadın olaraq o hissləri yaşamaq istədiyimi de-
dim. Elvin çarpayının bir küncünə çəkildi. Baxışlarını yerə 
dikib, utancaq qız uşaqları kimi mızıldandı. Heç vaxt ağlıma 
gəlməyəcək bir təklif etdi.  
– Könül, bilirsən səni bu iyrənc həyatla baş-başa qoyub qaça 
bilmərəm. Birlikdə yaşamağımız düzgün olmasa da, ayrıl-
mağımız da yaxşı düşməz. Əgər qəbul eləsən öz sevgilimi – 
Akifi səninlə bölüşə bilərəm. Bölüşmək deyəndə ağlına baş-
qa şey gəlməsin. Yəni biləsən ki, Akif biseksualdır və yataq-
da ikimizi də razı sala bilər. Ümid edirəm xoşuna gələcək. 
Mən isə nə səni, nə də onu qısqanıram. 
Bir anlıq nəfəsim kəsildi. Mənə elə gəldi ki, yataq ota-
ğı başıma uçdu. Dəli kimi çığırıb Elvinin üstünə atıldım. 
Onu var gücümlə vurur, vurduqca çığırır, çığırdıqca sakit-
ləşirdim. O özünü müdafiə etmir, sakit-sakit ağlayırdı. Qəfil-
dən onun yaş dolu gözləri məni tamam sakitləşdirdi. Əllə-
rim yanıma düşdü. Kənara çəkilib çarpayıdan düşdüm və 
hamama keçdim. Kranı açıb üzümə soyuq su çırpdım. Güz-
güdə gözlərimə baxanda dəhşətə gəldim. Olduqca qorxunc 
və qəzəbli görünürdüm. Sakitləşmək lazım idi. İndi ağlama-
ğa, saatlarla dayanmadan ağlamağa ehtiyacım vardı... 
87 
 
… Bir gün Akifi evimizə dəvət etmək istədiyini dedi. 
Daha doğrusu fikrini qətiləşdirib mənə də məlumat verdi. 
Əvvəlcə ağladım, gic-gic hərəkətlər elədim. Qab-qacağı qır-
mağa başladım. Elvin olduqca sakit bir tərzdə dedi ki, “əgər 
sənə xoş deyilsə, ayrıla bilərik.”  Deyəsən bu ikili həyatdan, 
öz istəklərini gizlətməkdən bezmişdi. Özü kimi, doğulduğu 
kimi yaşamaq, özünü düşünmək istəyirdi. Nə edə bilərdim? 
Ev onun idi və Elvin sözün əsl mənasında xilaskarım idi. 
Hər şeyə tüpürüb getməyə cəsarətim çatmırdı... 
...O gecə mənim yanımda “ot”  çəkdilər. Evdən gələn 
qoxudan başım fırlanırdı. Həyatımda hər şey  inanılmaz şə-
kildə davam edirdi. Gözümün qarşısında yataq otağına keç-
dilər və qapını örtməyi “unutdular”. Akif o qədər qızışmışdı 
ki, Elvinin qısqanacağını belə düşünmədən, mənimlə də se-
vişmək istədi. Elvin üçün bütün bunların fərqi yox idi. O ya-
şadıqlarından məmnun idi. Onun üçün baş verənlər əhəmiy-
yətsiz idi. Öz seksual istəklərinin əsirinə çevrilmiş ərimin, 
məni sevgilisinə “peşkəş etməsi” məni də narahat etmədi. 
Öz iyrənc taleyimlə barışmışdım. Elvinin xaraktersizliyi mə-
ni çarəsiz vəziyyətdə qoymuşdu. Bilirdim ki, onun girdiyi 
yoldan geriyə dönüş yoxdur.  
Qapının arasından bütün baş verənləri izləyirdim. 
Akifin israrlı təklifi məni ehtiraslandırmışdı. Hər şey iyrənc 
və ürəkbulandırıcı olsa da, marağımı boğa bilmirdim. Sözün 
düzü onların gözümün qabağında sevişməsi məni həyəcan-
landırmışdı. Onlar elə ehtirasla, sevgiylə öpüşürdülər ki, ya-
taq otağına nə vaxt girdiyimi, onların başının üstündə nə 
vaxt dayandığımı xatırlamıram. Qəfildən Akif əlimdən tutub 
məni yatağa çəkdi. Əvvəlcə etiraz etməyə çalışdım.Onu itə-
ləmək, qaçmaq istədim. Lakin Elvindən fərqli olaraq onun 
qüvvətli qollarından xilas olmaq mümkün deyildi. Kö-
88 
 
nülsüzcəsinə onlara qoşuldum. Əvvəl çəkinə-çəkinə yekəpər 
Akifi, sonra isə bir az da qisas hissi ilə ərimi öpdüm. Sonra 
hər şey ehtirasın diktəsi ilə cərəyan etdi. Yataq otağının orta-
sında üçümüz də çılpaq dayanmışdıq. Onlar mənim bütün 
bədənimi yalayır, arada isə fasilə verib öpüşürdülər... 
Səhər ayılanda isə onlar qucaqlaşıb yatmışdı. Elvin 
Akifin qucağında elə büzüşmüşdü ki, bu pozanı dünyanın 
heç bir qadını öz ərinin qucağında ala bilməzdi. Ürəyim bu-
landı və gecə olanları xatırlayıb tualetə qaçdım. Mələfədəki 
qan ləkəsi və qasığımdakı məstedici ağrıdan artıq bakirə ol-
madığımı anlamışdım. Ömrümdə ilk dəfə yaşadığım ləzzə-
tin ağrısı başımı gicəlləndirirdi. Amma getdikcə peşmançılıq 
hissi bütün bədənimi bürüyürdü. Dünən baş verənlərin sə-
bəbkarı təkcə ehtiras deyildi, həm də “tüstüyə düşmüşdüm”. 
Tualetin qapısını arxadan bağlayıb, dünən yaşadıqlarımızı 
düşündükcə özümdən də, onlardan da iyrənirdim. Qusdum. 
Mənim üçün bütün münasibətlərin, evliliyin də, sevginin də, 
ailənin də müqəddəsliyi həmişəlik bitdi. O gün hər şeyə qar-
şı nifrət hissi yarandı içimdə. Hamıdan qisas alacaqdım...elə 
özümdən də. Əşyalarımı götürdüm və Elvini biryolluq tərk 
etdim. 
 Orxanın yarısərxoş gözləri heyrətdən böyümüşdü. 
Elə mən də bu söhbətləri quraşdıranda xeyli heyrət elədim 
öz amansız düşüncələrimə. Orxan söhbətin bu yerə gəlib çı-
xacağını gözləmirdi. Əlini uzadıb Könülün əllərindən tutdu. 
O hıçqıra-hıçqıra ağlayırdı. Orxan təskinlik verməkdə çətin-
lik çəkirdi. Yaşadıqları olduqca dəhşətli və iyrənc idi. Dokto-
run indiyə qədər homoseksual pasiyentləri çox olmuşdu. 
Amma Elvin kimi xaraktersiz, özünə hörmət etməyən homo-
seksualla rastlaşmamışdı. O bir həkim kimi, açıq fikirli insan 
kimi homofob deyildi. Homoseksuallara normal münasibət 
89 
 
bəsləyirdi. Geylərə də, lezbilərə də həssaslıqla yanaşır, bəzən 
onlara pulsuz psixoloji yardım edir, qayğılarına qalırdı. Bü-
tün bunlara baxmayaraq Könülün yaşadıqlarını çox dəhşətli 
və anormal hesab edirdi. 
 
Bu qədər gərginlikdə söhbəti davam etdirməyi düz-
gün hesab etmədi. Ofisiantı çağırıb hesabı istədi. Hesabı ödə-
yib kafedən çıxdılar və Orxan Könülü evə qədər maşınla gə-
tirdi. Könül onunla vidalaşanda, gözlərində ağır kədər, iza-
holunmaz hüzn vardı. Bir neçə gün sonra yenidən görüşmək 
üçün vədələşib, ayrıldılar. Orxan Könülü tanıdığı gündən bu 
yana ilk dəfə onun gözlərinə baxanda kövrəldi. 
 
 
 
 
 
90 
 
14 
 
Həqiqi dostluqdan başqa, 
bütün münasibətlər müvəqqətidir. 
 
Rollan 
 
Orxan iş masasının arxasında əyləşib, qaynar kofeni 
ləzzətlə qurtumlayırdı. Qarşısındakı kompüterdə Nicatın bir 
neçə il öncə saytların birinə yazdığı intihar hekayələrini nə-
zərdən keçirir, onun ölümlə nəticələnən son cəhdi ilə uğur-
suz cəhdləri arasında əlaqə qurmağa çalışırdı. Qeyd dəftər-
çəsini çıxarıb Nicatın xəstəliyi ilə bağlı yazdıqlarına yenidən 
nəzər saldı. Yazdığı reseptləri bir daha gözdən keçirtdi. Ni-
catın bu qədər intiharameyilli olmasını anlaya bilmirdi. “İs-
terik aksentləşmiş şəxsiyyət”- deməli onu həddindən artıq 
əsəbiləşdirmək, necə deyərlər,  incitmək olmazdı. Bu di-
aqnoz qoyulan xəstə ya tez, ya gec - hökmən intihar edir. 
...Əslində bütün bunlar roman üçün yaxşı mövzudur. 
Birini öldürürsən və intihara meyilli olduğu üçün ölümünə 
əsaslar tapırsan. Onu xəstələrindən ayırıb, gətirib atmışam 
bu qarmaqarışıq əhvalatın içinə. Yazıq indi məni söyə-söyə 
bu hadisələrin içində başını itirib... 
Nicatın intihar cəhdlərinə səbəb olan hadisələr müx-
təlif və qəribə idi. O yenidən yazılanları gözdən keçirməyə 
başladı. 
 
“...İlk dəfə intihara cəhd edəndə 14 yaşım var idi. Uzaq dağ 
kəndində kasıb müəllim ailəsində yaşayırdım. Problemlər, sı-
xıntılar evdə söz-söhbəti dərinləşdirmişdi. Özümdən on yaş böyük 
biologiya müəlliməmi sevirdim və buna görə atam məktəbimi 
91 
 
dəyişməyə məcbur olmuşdu. Ailəmizdəki sıxıntılardan əlavə, məni 
həyatımın ilk qadınından, mənə seksin nə olduğunu anladan, ilk 
dəfə kişi-qadın münasibətlərinin gizlinlərini öyrəndiyim müəlli-
məmdən ayrılmışdım. Yeniyetməlik sevgisinin, bağlılığının necə 
güclü, necə dözülməz olduğunu yaşayanlar yaxşı bilir. Digər bir 
tərəfdən atamla anam boşanmağa qərar vermiş, hətta otaqlarını da 
ayırmışdılar. Mən nənəmlə otaqda qalırdım. Bütün ya-
şadıqlarımdan sonra hər şey bir anda gözümdən düşmüşdü”. 
 
Orxan uzun müddət müalicə etdiyi pasiyentinin qar-
maqarışıq həyatını oxuduqca, xəyalında canlandırmağa ça-
lışırdı. 14 yaşında özündən on yaş böyük qadına aşiq olmaq, 
valideyn münasibətlərindəki gərginlik... Bu olduqca ciddi 
sarsıntıdır. Amma intihara səbəb olacaq qədər ciddi deyil. 
Yəqin ki, səbəb tamam başqadır. Bütün bu söhbətlərə görə 
intihara haqq qazandırmaq, ölüm söhbətini bunlarla bağ-
lamaq olmazdı. 
 
“...Artıq bir ay idi ki, qadın təması görmürdüm. Həmin 
məsum gün, dərsdən çıxıb evə gələndə yolumu dəyirmandan sal-
dım. Kəndimizin həmişə dəyirmana yığışıb dartan cayıllarından 
bir az “ot” istədim. Yaşım az olsa da hörmətimi saxlıyırdılar. Özü-
mə görə hörmətim, çəkim vardı. Sonuncu dəfə pulsuz “ot” verdik-
lərini xatırladıb gələn dəfə pulla gəlməyimi tapşırdılar.  
Evdə hər kəs öz işində idi. 
 Atam yenidən anamla mübahisə etməyə başlayanda evdən 
çıxdım. Evimizin arxasındakı nəhəng gövdəli şabalıd ağacının al-
tında oturub evdən xəlvətcə götürdüyüm almazı dizimin üstünə 
qoydum. “Ot”u “Winston”a doldurub yandırdım. Tütün qa-
rışdırdığım otun acı tüstüsünü  ciyərlərimə çəkdim. Beynim du-
92 
 
manlandıqca qərarım möhkəmlənirdi. Ölmək istəyirdim!  Sağ əlim-
də par-par parıldayan iti almazı sürətlə sol biləyimə çəkdim... 
...Qan axdıqca bədənim halsızlaşır, gözlərim qaralır, məni 
yuxu aparırdı. Başımı şabalıd ağacının nəhəng gövdəsinə söykəyib 
özümü içimdəki boşluğa buraxdım. Üşüyürdüm… 
Gözlərimi açanda nənəm başımın üstündə ağlayır, anam 
əlində qana bulaşmış dəsmala baxıb hönkürürdü. Qolumu sarıyıb 
məni evə gətirdilər. Həmin gün anamla-atam barışıb öz otaqlarına 
çəkiləndə qolumdakı yaraların daha çox acıdığını hiss elədim. 
Bir həftə sonra mən müəlliməmlə əvvəllər oxuduğum mək-
təbdə, biologiya kabinetində qapını arxadan bağlayıb sevişirdim. 
Sol biləyimdəki dəhşətli ağrını müəlliməmin çəkdiyi tumar unut-
durmuşdu. Və o gündən allahla ilk yol ayrıcımız başlamışdı…” 
 
Orxan Nicatın ilk intihar cəhdinin səbəblərini analiz 
etməyə çalışırdı. 14 yaşlı yeniyetmənin seksə olan düşkün-
lüyü, narkotikə meyli, ata-anası arasındakı münasibətləri qə-
ribə şəkildə analiz etməsi... Bütün bunlar o qədər də inan-
dırıcı deyildi. Orxan uzun müddət qarşısındakı kitabları və-
rəqlədi. Bu cəhdlə intihar faktı arasında əlaqə qurmağa ça-
lışdı. Siqaret yandırıb pəncərənin önündə dayandı. Vali-
deynləri çoxdan yatmışdı. Onları narahat etməmək üçün 
ayağının ucunda mətbəxə keçib, külqabını götürdü. Siqareti 
sonuna qədər sümürüb külqabında söndürdü. Pəncərəni ör-
tüb yerinə qayıtdı və qalın, qara cildli qeyd dəftərini açdı. 
Dəftərin birinci səhifəsinə qara qələmlə, böyük hərflərlə “Nİ-
CAT ASLAN” yazılmışdı. Dəftərin təxminən 20-25 sə-
hifəsində personajın intiharı ilə bağlı qeydlər vardı.  
 
Orxan qırmızı qələmi götürüb Nicatın ilk intihar cəh-
di haqqında düşüncələrini yazdı: 
93 
 
“…14 yaşlı yeniyetmənin intihara cəhd etməsində 
müəyyən ciddi səbəblər açıq-aydın hiss olunsa da, görün-
məyən bir məqam var. Bu yeniyetmənin, yəni 14 yaşlı Nica-
tın özünütəsdiq, diqqəti özünə çəkmək istəyidir. Onun yaz-
dıqlarından bu qənaətə gəlmək olar ki, onu sevişdiyi (sev-
diyi yox, məhz sevişdiyi. Çünki Nicatı biologiya müəllimə-
sinə bağlayan sadəcə libidodur) qadından ayırmağa cəhd 
göstərmələrinə, valideynləri arasındakı gərginliyə görə o 
özünü diqqət mərkəzində saxlamağa cəhd edib. Narkotik 
çəkmək, siqaretə aludəçiliklə özünü inandırmağa çalışıb ki, 
uşaq deyil. Hər halda çox kiçik səbəblərə görə intihara cəhd 
etməsi anlaşılmazdır. 
 
Təsəvvür edin ki, bu qeydlər adama necə pis təsir edir. Or-
xan soyuqqanlı həmkarları kimi, məni əməlli-başlı ələ salıb. Yox əş-
şi, “intihara cəhd etməsi anlaşılmazdır”. Guya romanda hər şey 
anlaşılandır? 
 
Yazdıqlarını təkrar oxuyub, dəftəri bağladı. Yorğun-
luqdan gözləri qapanırdı. Kompüteri söndürüb, yatağına 
uzandı.  
 
 
 
 
 
 
 
 
94 
 
15 
 
“Ataların günahını,  
anaların fəzilətini  
uşaqların simasında görmək olur”. 
 
Burje 
 
Orxan bütün günü özünü əzgin və yorğun hiss etdiyi 
üçün Könülə zəng etmədi. Həm də zavallı qızı rahat bu-
raxmaq lazım idi. Xatırladıqca əzab çəkməyini, özünü üz-
məyini istəmirdi. Könül toparlanana qədər Nicatın intihar 
cəhdləri haqqında yazdığı yazılara yenidən nəzər salmaq 
imkanı vardı. Vaxtını boşa keçirməmək üçün “qeydlərimi” 
yenidən təhlil etməyə girişdi. Bu qeydlər birinci cəhddən 
təxminən üç il sonranı əhatə edirdi: 
 
“...İmtahan nəticələri elan olunan gün göz yaşlarımı sax-
laya bilmədim. Universitetə qəbul olunmamışdım! Bir küncə qısılıb 
səhərəcən ağladım. Əlavə qəbulda özəl universitetlərdən birininin 
“beynəlxalq münasibətlər” fakültəsinə qəbul olunsam da atamın 
təhsil haqqını ödəyəcək imkanı yox idi. Paytaxtdan kəndimizə qa-
yıdanda hiss elədim ki, indi həm də atamla da yolllarımız ayrılıb. 
Həmin ilin qışında hərbi xidmətə çağrıldım. Utancımdan dost-ta-
nış arasına çıxa bilmirdim. Atam da tez-tez universitetə qəbul ola 
bilmədiyim üçün məni danlayırdı. Əsəblərim pozulmuşdu. Üstəlik 
əsgərliyə getməyimə iki ay qalmış, atam evimizin sağmal inəyini 
satıb xidmət edəcəyim yeri də düzüb-qoşmuşdu. Özümü aktyor 
kimi hiss edirdim. Yazılmış rolu, verilmiş obrazı canlandırırdım. 
Həyəcan, ekstrim yox idi. Özümü mənasız, gücsüz avara kimi hiss 
edirdim. 
95 
 
Özümü öldürüb bütün uğursuzluqların əvəzini allahdan 
və atamdan çıxmaq istəyirdim. Çünki bütün arzularımı allah və 
atam gözümdə qoymuşdu. Allahdan da, atamdan da incimişdim. 
Heç birinə inanmırdım...” 
 
Orxan dostunun atası haqqında hər zaman yüksək fi-
kirdə olduğunu xatırladı. Nicat atasına çox inanırdı. Gö-
rünür uğursuzluqlar onu ruhdan saldığı üçün atasına hirs-
liydi. Allaha olan inamsızlığı isə Orxana tanış idi. Nicat hətta 
namaz qıldığı vaxtlarda da, Allaha inanmamışdı. Orxan Ni-
catın psixologiyasını öyrənməyə cəhd edərkən buna əmin ol-
muşdu. İnancsızlığı onu ümidsizliyə sürükləmişdi. 
 
“...Sevdiyim qıza vida məktubu yazıb, yüksək dozada yuxu 
dərmanı qəbul edəndə həqiqətən ölmək istəyirdim...” 
 
Demək vida məktubu... Yox, Nicat yox... Sən sadəcə 
yenə də diqqəti öz üzərinə çəkmək istəmisən. Sağlam şüurla 
uzun-uzadı vida məktubu yazmağa fürsət tapmısansa, de-
məli ölmək istəməmisən. Çünki ölmək istəyən və affekt ha-
lında olan adam vida məktubu yazmağa fürsət tapa bilməz. 
Sən sadəcə uğursuzluqlarına görə sənə tənə edənlərə qəribə 
şəkildə etiraz eləmisən.  
 
“İntihar məktubları adətən çox qısa olur. Elə sənin 
sonuncu məktubun kimi” – Orxan öz-özünə danışdığını başa 
düşüb susdu. 
 
Üçüncü cəhd... Deyəsən bu hərbi xidmət vaxtı baş ve-
rib. Aydındı... Deməli çətinliyə alışa bilməmisən dostum... 
 
96 
 
“...Eynək taxdığıma görə məni “professor” çağırırdılar. 
Heç kəs köhnə əsgərlərin dediyinə “otkaz” edə bilməzdi, ya hər gün 
döyülməli, ya da “çumo” olub deyiləni eləməli idin. Daha bir yol 
var idi, satqınlıq. Özümü “ağıllı” aparsam iki seçimim var idi: ya 
“çumo”, ya da satqın olmalıydım. Özümü axmaqlığa vurub hər 
gün döyülməyi seçdim. Hərbi and qəbul edənə qədər o qədər də 
döymürdülər. Qaçmaq ehtimalı hamısını narahat edirdi. Hərbi and 
qəbul edib bölüklərə bölündüyümüz gün axşam bütün gənc 
əsgərləri sıraya düzüb “eşşək sudan gələnə qədər” çırpdılar. Sə-
hərisi gün hərə öz yolunu seçmişdi. Bütün çətinliklərə baxmayaraq 
xidmətə davam edirdim. Arxamca gələn, mənə baş çəkən demək 
olar ki, yox idi. Köhnə əsgərlər tərəfindən təxminən 10 gün ardıcıl 
döyüldükdən sonra özüm haqqında fikir formalaşdırmışdım.   
“Professor möhkəm uşaqdı sınmadısa, satmadısa daha dəy-
məyin.” Daha köhnə əsgərlər məni “kaptyorkaya” çağıranda ey-
nəyimi də gözümə taxıb gedirdim...” 
 
Orxan gündən-günə artan əsgər ölümlərini xatırladı. 
Deməli son on ildə heç nə dəyişməmişdi. Bəlkə də xilas et-
məsələr ordunun növbəti qurbanlarından biri Nicat ola bi-
lərdi.  
 
“Şəhərin göbəyində yerləşən hərbi hissədə xidmət et-
miş Nicat bu qədər əziyyət çəkibsə, gör döyüş bölgəsində 
vəziyyət necə olub”. Orxan zabit kimi xidmət etdiyi hərbi 
hissəni xatırladı. Əsgərlərlə ünsiyyəti az olurdu. Səhhətində 
problem yaranan əsgəri ən çıxılmaz vəziyyətdə “Tibb mən-
təqəsi”nə gətirirdilər. Adətən Orxan bütün xəstələrini hos-
pitala yazırdı. Çünki xidmət etdiyi hərbi hissədə, xəstəyə 
vermək üçün ağrıkəsici belə tapılmırdı. Ordudakı ölümlərin 
sürətlə artmasının, atəşkəs qurbanlarının çoxalmasının sə-
97 
 
bəbləri ordudakı nizam-intizamsızlıq, rüşvət və “dedovşina” 
idi. Dostu bu  qısa hekayədə ordunun vəziyyətinə işıq tut-
muşdu. 
 
“...Vəziyyət çətin olduğu üçün, hamı yüngül və rahat yer 
arzulayırdı. Zabitlər üçün çayxanaya göndəriləndə sevincimdən 
uçurdum. Zabit çayxanasında işləməyimdən narazı olan bir adam 
var idi: tağım komandirim-sallaqbığ gizir. Həm bu yerə görə pul 
qopara bilməmişdi, həm də rəislərdən xəlvət görüşdüyü sevgilisi 
çayçı Cəmiləni mənə qısqanırdı. Cəmilə 39-40 yaşlarında, gözəl-
göyçək qadın idi. Zabitlərin çoxusuyla yatsa da bizim tağım ko-
mandiri onu sevirdi. Həm də ciddi-ciddi sevirdi.  Bəzən onun ya-
nında gecəliyirdi. Cəmilə o qədər də sakit qadın deyildi. Hərdən xo-
şuna gələn əsgərləri şəhərin mərkəzindəki evinə dəvət edir, yaxşı 
pul alırdı. Amma məni də çox istəyirdi. Hərdən ona şeir oxu-
mağım, romantik əhvalatlar uydurub danışmağım çox xoşuna gə-
lirdi. Cəmilə ilə eyni otaqda oturmağım, onun sevimlisi olmağım 
tağım komandirimi cırnadırdı. Döyülməyə, əziyyətlərə dözsəm də 
gizirin hər addımbaşı məni sıxışdırmasından, dalbadal gecə növ-
bələrinə göndərməsindən əsəblərim tarıma çəkilmişdi. Gizirlə düş-
mənçiliyin dərinləşdiyi günlərin birində Cəmilə məni evinə dəvət 
elədi. Həmin gün hava qaralanda aradan çıxdım və gözəl Cəmilə 
gecəni səhərə qədər əsgərliyin ağrı-acısını canımdan çıxardı.  
...Yaz günəşinin yandırıcı istisində, başımda əleyhqaz sta-
dionda qaçanda anladım ki, böyük səhv etmişəm. O gün dərk elə-
dim ki, bu dünyada heç bir həzzi doyunca, iztirabsız yaşamaq 
mümkün deyil. Daha dünya dağılsa da, gizirlə münasibətlərimiz 
düzələn deyildi.  
 
Axşam sıraya düzülüb yeməyə gedəndə gizir məzələnməyə 
başladı. “Professora görə döyüşə!”- deyə komanda verir, bütün ta-
98 
 
ğıma mənə görə süründürürdü. Kazarmada ən azı yüz dəfə “Yat-
Qalx” komandası əsgərlərin canını boğazına yığırdı. Səhər 
“Qalx!” komandasından sonra gizir tağıma o qədər əziyyət ver-
mişdi ki, hamı qulağım eşidə-eşidə məni söyürdü. 
Gizirlə haqq-hesab çəkməyə qərar verməyim bir an çəkdi. 
Dəmir parçasını götürüb gücüm gəldikcə təpəsinə çırpdım. Tös-
mərək gizir kökündən kəsilmiş ağac kimi yerə uzandı. Hava işıq-
lananda giziri tibb məntəqəsinə, məni də qərargah rəisinin otağına 
apardılar. Cinayət işi açacaqdılar. Səfehcəsinə düşünürdüm ki, bir 
yolum var o da intihar etmək.  
Kazarmanın arxasında keçdim. Siqaretimi yandırıb əlim-
dəki ülgücü sol biləyimə çəkdim...” 
 
“Dəhşətdir” – Orxan fikirləşdi. Nicat orduda düz 
dörd dəfə intihara cəhd edib. Hər cəhddə şiddət, “de-
dovşina” və zabit özbaşnalığının izləri var. Cəhdlər artıq “is-
terik aksentləşmiş şəxsiyyət” diaqnozuna uyğun gəlir. Bu di-
aqnozu məhz hərbi xidmət zamanı qoyublar. Mənə elə gəlir 
ki, Nicatın intihar cəhdlərini diqqətlə araşdırıb, ordudakı in-
tiharlarla bağlı müəyyən fikirə gəlmək olar. Zamanında mət-
buatda çap olunan bu yazılar nədənsə heç kəsin diqqətini 
çəkməyib. 
 
Orxan qara cildli dəftərə tələsik qeydlər edib, örtdü. 
Ayağa qalxıb otaqda var-gəl etməyə başladı. Olduqca çətin 
bir işin altına girmişdi.  
 
İşə salmışam yazıq həkimi. İndi yüz faiz məni ta-
nıdığı günə nifrin yağdırır. Müvəffəqiyyət qazana bilməsi isə 
sual altında idi. Daha doğrusu qəfildən peyda olduğu bu ro-
manda uğur qazanmağı məndən asılıydı.  Deyəsən geri çə-
99 
 
kilməyəcəkdi. Axı, mən onu təsadüfi seçməmişəm... Ya şai-
rin qatilini, ya da intihar səbəbini tapacaqdı. Onu da qeyd 
edim ki, Elxanın romanı üçün Nicatın qətlə yetirildiyini sü-
but etmək onun məqsədlərinə aid deyildi.  
 
Elxanı romanın bu yerində qəsdən süjetdən uzaq-
laşdırıram. İstəsəm onu adi tikintidə işə qoyaram, amma qoy gedib 
başqa işlərlə məşğul olsun. Yumşalsam, bəlkə ona başqa məş-
ğuliyyət tapdım. Sadəcə doktorun əziyyət çəkməsini vicdanım qə-
bul etmir. Kefimə düşsə Elxan üçün yaxşı bir xalaşka da tapdım 
bəlkə. Özüm ölüm hə, öz əlimdə deyil? 
 
Qoy doktorun yeganə məqsədi bu dağınıq faktlar 
arasında çabalaya-çabalaya ölümə gedən yolu axtarıb tap-
maq olsun... 
 
 
 
 
 
 
 
 
 
 
 
 
100 
 
16 
 
“Biz ölümü gözə aldığımız üçün, 
 hərbi xidmətə gedənlərdənik.” 
 
əsgər gündəliyindən... 
 
Orxan dostunun hərbi xidmət boyunca yaşadıqlarını 
yadından çıxara bilmirdi. İki-üç gün dostunun sonuncu alın-
mayan intihar cəhdi haqqında yazdığı yazını oxumağa hə-
vəsi olmadı. Orduda baş verən vəhşiliklər və əsgər ölümləri 
bir-bir gözünün önündən keçirdi. Könüldən də bir xəbər çıx-
madığı üçün, saatlarla ordu, öldürülən əsgərlər, çarəsiz va-
lideynlər haqqında düşünürdü. Hər şey bu qədər sadə 
olmamalı idi. Müharibə şəraitində olan bir ölkədə əsgər in-
tiharları, döyülürək, güllələnərək öldürülən əsgərlər vicdanlı 
vətəndaş kimi onu narahat edirdi. Doktor ölkəsini çox se-
virdi. Az qala hər gün eşitdiyi əsgər ölümləri gecələr yu-
xusuna girirdi. “Bəlkə də orduya psixoloq lazımdır” – Orxan 
düşündü. Tez də xatırladı ki, ölkədə təhsilin vəziyyəti çox 
pisdir. Savadlı psixoloq tapmaq, onları orduyla işləməyə razı 
salmaq da zülmdür. Bu cür davam etsə düşmən qarşısına çı-
xaracaq əsgər tapılmayacaq. Hamıda orduya nifrət yaranır. 
Ümumiyyətlə ölkədə baş verən hadisələri düşün-
dükcə ruhdan düşürdü. Dostunun intihar etməsinə səbəb də 
bu ölkə deyildimi? Məsələn, indi fəlsəfi bir romanın persona-
jı kimi kef edə bilərdi. Bəxtindən mənim də bu cür ağır işə 
girişməməyim, onu gətirib salmışdı intihar söhbətlərinin içi-
nə. 
Yaşamağa, sevməyə səsləyən bir insan nə üçün inti-
har etsin? Yaşatsaydıq bəlkə də ədəbiyyatımıza, mədəniy-
101 
 
yətimizə faydası toxunardı. Amma imkan vermədilər, daha 
doğrusu vermədik. Ya elə, ya belə...  
“Nicatın ölümündə bu hansısa səfeh məmurun bar-
mağı var. Mən bütün qəlbimlə buna inanıram.” – Bax bu cür 
düşünəcək qədər siyasiləşmək olmaz. Xahiş edirəm mənim 
romanımı siyasiləşdirməyin. İmkan verin, işimizi görək. 
Orxan mətbəxə keçib özünə tünd kofe hazırladı. Bu 
gecə sonuncu intihar cəhdi haqqında yazını oxumalı, sabah 
isə Nicatın dostları ilə görüşməliydi. Uzun müddətdi onlar-
dan xəbər yox idi. Orxan özü təşəbbüs göstərmək, Nicatın 
köhnə dostlarını bir araya gətirmək niyyətində idi. Mən isə 
buna imkan vermərəm. Çünki, romanı məsuliyyətlə tamam-
lamaq üçün faydalı işlərlə məşğul olmaq lazımdır. Nicatın 
dostları istədikləri vaxt görüşür, yeyib-içməyə də vaxt tapır. 
Qısası, romanda icazəsiz hərəkət edən personajı atacam 
bayıra. Orxan, yadında saxla ki, heç kəs əvəzedilməz deyil. 
Səni bir cümləyə aşırdaram. Yerinə də lazım gəlsə Ağabəy 
Sultanovu dirildib gətirərəm!  
Orxan məzlum-məzlum yazı masasının arxasına ke-
çib, komputeri işə saldı. Ana səhifədəki “nicat_aslan” qov-
luğunu açıb, axtardığını tapdı. Kofedən bir udum içib, üz gö-
zünü turşutdu və səbirlə, beynində ən xırda detalları analiz 
edə-edə yazını oxumağa başladı.  
 
“...O gün bərk sərxoş idim.  Bütün yaxın dostlara mesaj 
yazanda da, telefonu söndürəndə də, biləklərimi kəsəndə də ağlım 
başımda deyildi... O gün yaşamaq üçün bir, ölmək üçün bir neçə 
səbəbim vardı. Ölmək üçün çoxlu səbəbim olsa da, ölməyə cəhd elə-
səm də ölmədim. Görünür həyatımda daha çətin, daha qar-
maqarışıq günlər olmalı, daha çox əzab çəkməli və bu sətirləri yaz-
malı idim. 
102 
 
Sonuncu intihar cəhdim... daha doğrusu hələlik sonuncu 
intihar cəhdim haqqında yazmaq qərarına gəldiyim an kənddəki 
evimizdəyəm. İlk dəfə intihara cəhd elədiyim şabalıd ağacının al-
tında bir siqaret çəkib, ilk intihar cəhdimdən sonra gözlərimi aç-
dığım otaqdayam... Evimiz tamam dəyişib. Uşaqlığım və ye-
niyetməliyimlə bağlı heç bir iz tapa bilmirəm evimizdə. İllər acı-
masız davranıb. Bağımızda indi mən əkdiyim meyvə ağacları bar 
verir. Mənim meyvə dərib yediyim ağacları isə çoxdan doğrayıb 
odun ediblər. Qızımı bir neçə günlük yanıma gətirmişəm. Bütün 
həyət onun səs-küyü ilə dolub. Komputer qarşısında oturub onun 
şən səsindən kövrələ-kövrələ kədərli keçmişimi çözələyirəm. 
Universitetin III kursunu bitirəndə valideyinlərimin istəyi 
və israrı ilə evləndim. 
Onsuz da gec-tez bu olmalı idi, çünki artıq ikinci il idi ki, 
nişanlanlıydım. Ancaq elə toy gecəsi atamla-anam bizim gərdəyə 
girdiyimiz otağın pəncərəsi önündə mübahisə etdilər. Mövzu yenə 
də atamın “gəzdiyi” qadın idi. Elə o gündən həyatımın bütün ni-
zamı yenidən pozuldu. Yeni dərs ili başlayanda şəhərə qayıtdım. 
Kirayə qaldığım evə yaxın bir internet klub icarəyə götürüb həm 
oxumağa, həm də işləməyə başladım. Ancaq alınmırdı, həyatımı 
qurub, işlərimi nizama sala bilmirdim. Üç ay içində xeyli ziyanla 
evimizə-kəndə qayıtdım. Bacım yenicə ailə qurmuşdu. 
Toydan sonra atamın da xeyli borcları olduğu üçün dekabr 
ayında ümidsiz bir halda bizə – mənə və həyat yoldaşıma qapını 
göstərdi: 
– Gedin, həyatınızı qurun, mənim sizin ailənizə baxacaq qədər im-
kanım yoxdur. 
Həyat yoldaşım hamilə idi. 
Əynimizdə yay paltarları avtovağzalda düşəndə ikimiz  də 
soyuqdan tir-tir əsirdik. Onu atasıgildə yerləşdirib ev axtarmağa 
başladım. Ümidimiz nənəmin 60 manatlıq təqaüd kartı idi. 
103 
 
Bir də mənim “zərbəçi” təqaüdüm vardı. İki gün parkda, 
bir gün də türk dostumun evində qaldım. Dördüncü gün ucuz bir 
ev kirayələdim və ora köçdük. Yeməyə ancaq  yavan çörəyimiz  var-
dı. Bütün imkansız və çətin günlərim baş qaxıncı olmuşdu mənə. 
Səbir eləməkdən başqa yolum yox idi. Borclarım isə o qədər çox idi 
ki, onu qaytara biləcəyimi qətiyyən düşünmürdüm. 
Universiteti bitirməyimə bir neçə ay qalmış jurnallardan 
birində iş tapdım.Təsadüfən tapdığım iş mənim sonrakı həyatıma 
da xeyli təsir etdi. Qeyri-ciddi jurnalistika ilə məşğul olan böyük 
bir şəbəkənin içindəydim. Tərcümə fəaliyyətim çörək pulu qazan-
maq üçün yeganə vasitə idi. Universitetdə diplom müdafiəsinə ha-
zırlaşdığım günlərdə qızım dünyaya gəldi. İşlədiyim üçün borc-
larım azalmışdı.” 
 
...Orxan bu əhvalatları daha geniş variantda eşit-
mişdi. “Reket” jurnalistlərlə birlikdə çalışmaq, ailəni dolan-
dırmaq üçün həm oxuyub, həm də jurnalistikanı gözdən sa-
lan ünsürlərlə birlikdə hərəkət etməyim Orxana pis təsir et-
mişdi... 
 
..Nicatın yaşla dolmuş gözlərini yadına salanda Or-
xanı qəhər boğdu. “Tüpürüm belə həyata... Getdikcə əsəb-
lərimə hakim ola bilmirəm. Dəli edəcəklər məni də. Azər-
baycanda istənilən insanı küçədə saxlayıb həyat hekayəsini 
danışdırsan ağlaya bilərsən. Belə də ölkə olar?” 
 
Orxan əsəbi şəkildə yerindən qalxıb siqaret yandırdı. 
Pəncərəni açanda hiss elədi ki, əməlli-başlı siqaretə qurşanıb. 
Bu pis vərdişə hər zaman nifrət etsə də, son vaxtlar əsəbi-
ləşən kimi siqaret yandırmağını xatırladı. “Yox belə olmaz”, 
- deyə düşündü. Bu aludəçiliyi yaxşı hesab eləməsə də, yan-
104 
 
dırdığı siqareti sona qədər sümürüb, pəncərədən aşağı atdı. 
Sonra uzun müddət həyətdə közərən işığa gözünü dikib saç-
larını qarışdırdı. Yenidən yazı masasına dönüb, Nicatın yaz-
dıqlarını oxumağa başladı. 
 
“...İçimdəki yazmaq həvəsi gündən-günə artırdı. Özümü 
təsdiq üçün bütün imkanlardan istifadə edir, bacarığımı lazımsız, 
bəzən də mənasız işlərə sərf edirdim. Əyalətdə ilk tərcümə jurnalını 
təsis edib cəmi bir nömrəsini nəşr etdirdim. Qəzet təsis edib 10 ay 
ona rəhbərlik elədim. Hazırlıq kursunda müəllimlik, un də-
yirmanında fəhləlik, reklam firmasında koordinatorluq, məhşur 
folklorşünas alimin yanında tərcüməçiliklə məşğul oldum. İki nə-
fərə namizədlik işi yazdım, qısa müddət universitetdə çalışdım. 
Övladımı sağlam və xoşbəxt böyütmək üçün bütün gü-
cümü səfərbər etdim. Kirayədə yaşamağıma baxmayaraq buradakı 
həmyaşıdlarımdan xeyli yaxşı dolanırdım. İçkini və digər zərərli 
vərdişləri buraxmışdım. İbadət eləməsəm də dostlarımın əksəriyyəti 
Məşədi, Kərbəlayi, Hacı idi. Titullu dindarların yanında böyük nü-
fuzum vardı. Yaxşı qazansam da, işlərim yolunda getsə də, gecə-
gündüz Bakıya köçüb, orda yaşamağı arzulayırdım. Bakı xilas ola-
cağım yer idi. Arzulamadığım işlərdən yalnız Bakıda xilas ola bi-
lərdim. Qızım böyüdükcə Bakıya köçmək üçün ciddi planlar qu-
rurdum. Qızımın iki yaşı tamam olmağa bir neçə gün qalmış, ye-
nicə açdığım ofisi bağlayıb kəndə, ordan da Bakıya gəldim. 
 
Əlimdə olan azacıq pulla Bakıda yaşayan qardaşımla bə-
rabər ev kirayələdim. Gəncədə tələbəçiliyimin müəyyən vaxtını bir-
likdə keçirdiyim dostum məni qohumlarının mətbəəsində işə dü-
zəltdi. Bir ay reklam meneceri vəzifəsində çalışandan sonra, maaş 
ala bilmədiyim üçün işdən uzaqlaşdım. Televiziyalardan biri mü-
sabiqə elan etmişdi. Dostların köməyi ilə müsabiqədə iştirak etdim. 
105 
 
İlk dəfə idi ki, işlərim belə sürətlə yoluna düşürdü. Qısa müddətdən 
sonra televiziyada çalışmağa başladım. Bir müddət stajor olaraq ça-
lışdıqdan sonra, televiziyanın bədii rəhbəri məni rəsmi olaraq işə 
qəbul etdiyini bildirdi. Mənə yaxşı imkanlar yaradacağı vəd olun-
muşdu. Uzun müddət Bakıda olsam da, hələ də ailəmi yanıma gə-
tirməyə imkanım yox idi. Həyat yoldaşım məni boşanacağı ilə təh-
did edir, mən isə övladım  üçün darıxa-darıxa həyatla savaşırdım. 
İki ay televiziyadan maaş ala bilmədim. 
İki aydan sonra gördüyüm işin çətinliyinə baxmayaraq 
mənə çox cüzi maaş təyin etdilər. Elə-belə, siqaret pulu... Gecə-
gündüz işləməyimə baxmayaraq aldığım maaş ailəmi Bakıya gə-
tirmək üçün kifayət etmirdi. Bakıya gələndən 4 ay sonra həyat yol-
daşım boşanmaq üçün məhkəməyə ərizə verib, mənim yaşam sə-
bəbimlə – qızımla bütün əlaqələrimi kəsdi. 
Aldığım cüzi maaş siqaretə də  çatmırdı. Artıq həyatın çə-
tinlikləri və iradəmin zəifliyi məni rəsmən içki düşkünü eləmişdi. 
Maaşımın artacağını gözlədiyim ərəfədə məhkəmədən üç dəfə ça-
ğırış gəldi. Bakıya köçməyimin 6 ayı tamam olanda boşandım. Da-
ha doğrusu tərk edildim... Rəsmi sənədlər, məhkəmə qərarları, döv-
lətin qanunları mənə heç zaman ciddi görünməyib. Önəmli olan 
insani münasibətlərdir. Kişiylə qadın arasında sevgi və sayğı ya 
var, ya da yoxdur. Heç bir məhkəmə, heç bir qərar buna təsir edə 
bilməz... 
Boşanmağımız üçün göstərilən üç səbəbdən biri im-
kansızlıq, biri isə evsizlik idi. Dəlicəsinə bağlandığım qızımdan ay-
rı qalmaq, onun uşaqlığına həsrət qalmağım məni darmadağın etdi. 
Tükənmişdim. Yorulmuşdum. Bezmişdim.  
Günlərin birində televiziyada ssenari müəllifi olduğum 
proqram bağlandı. Televiziya rəhbərliyi məni işlə təmin etmək əvə-
zinə işdən çıxarmağa üstünlük verdi. Səbəbsiz-filansız atdılar ba-
yıra. Əlimdən nə gələrdi ki? 
106 
 
Televiziyada çalışdığım günləri indi də xatırlayanda əzab 
çəkirəm. Cüzi maaşa səhərdən axşamacan işləmək, rayon-rayon, 
kənd-kənd gəzmək, lazımlı-lazımsız kitablar oxumaq, səviyyəsiz 
rəhbərlərdən söz götürmək gündəlik həyat normasına  çevrilmişdi. 
Son aylar övladımdan ayrı qalmağım, hər gün artan borclarım mə-
ni elə hala salmışdı ki, ancaq ölməyi arzulayırdım. Çantamda gəz-
dirdiyim sirkə turşusunu dəfələrlə içib intihar eləmək istəsəm də, 
qızımın gözləri məni rahat buraxmırdı.  
Hər dəfə şüşənin ağzını açmaq istəyəndə, qızımın günahsız 
və məsum gözləri məni bu işdən çəkindirirdi. İşdən çıxarılandan iki 
gün sonra məndə elə bir hiss yarandı ki, artıq heç kəsə lazım de-
yiləm. Hər səhər evdən çıxanda çantamı yoxlayır, sirkə tur-
şusunun yerində olub-olmamağını yoxlayırdım. Sonra evdən çı-
xırdım. Qəribə hissdir ölümü arzulaya-arzulaya gündəlik həyata 
davam etmək. Bəlkə də bu boyda ümidsizliyimin içində xırdaca bir 
ümid vardı. Bəlkə də özümdən xəbərsiz o əlçatmaz ümidə tu-
tunmuşdum... 
 
Şəhərin kənarında kirayə yaşadığım gecəqonduda saatlarla 
uzanıb tavana baxır, övladımı, onun gözlərini düşünürdüm. Borc-
larım gündən-günə artırdı. Taleyin qarğışına tuş gəlmiş bəbəxt bir 
adamdım... 
...Bütün çətinliklərə baxmayaraq yenidən sevmək üçün 
özümdə güc tapmışdım. Hamıdan uzaqlaşıb intihara qərar ver-
diyim günlərin birində sevdiyim qadının telefonun o başından gə-
lən titrək səsi məni fikrimdən daşındırmışdı. “Özünü öldürsən səni 
heç vaxt bağışlamayacam”, - demişdi. Yaşamaq üçün övladım və 
sevdiyim qadın ən böyük səbəbim olsa da, heç biri yanımda deyildi. 
Heç birinə əlim çatmırdı. Təkdim. Təklənmişdim. Böyük bir boş-
luqda, iynə ucu boyda bir ümidə tutunub yaşayırdım... 
107 
 
Ev kirayəsini verə bilmədiyim üçün ya internet klubda, ya 
da qaldığım əraziyə yaxın metro stansiyasının yanında tikintisi ya-
rımçıq qalan dükanda gecələyirdim. Gecələr  karton qutuları cırıb 
özümə yataq düzəldirdim. Üstü açıq, karton qutuların üstündə ya-
tırdım... 
Savaşa-savaşa hiss edirdim ki, tükənirəm. İşsiz idim. Borc-
larım boyumu aşmışdı. Ev sahibinə, qonşuluqdakı dükana, dost-ta-
nışa borcum olduğundan gizlənməyə yer axtarırdım. Ölümü elə 
arzulayırdım ki... 
Darıxırdım. Qızımı-məni həyata bağlayan o nazlı varlığı 
görmək istəyirdim. Amma alınmırdı. Bacarmırdım. Əlimdən heç 
nə gəlmirdi. İnsanın sevdiklərindən bu qədər uzaq, qanı-qanından 
olan övladının əlçatmaz olması insanı yeyib-bitirir. Tükənmişdim.  
Çətinliklərlə savaşdığım günlərdə qəzetlərin birindən iş 
təklifi gəldi. Bu təklifə hava, su kimi ehtiyacım vardı. Yenidən baş-
lamaq arzusu məni bir an da olsun tərk etmirdi. Qəzetlərin birində 
işə başlayacaq, darmadağın olmuş həyatımı yenidən quracaqdım. 
Bir yanda yenicə boy göstərən ümidlər, bir yanda isə intəhasız 
ölüm arzusu vardı...” 
 
...Orxan Nicatla tanış olduğu günləri xatırladı. Nicat 
o vaxt fırıldaqçı deputatlardan birinin qəzetində çalışmağa 
yenicə başlamışdı. Tədbirlərin birində tanış olanda yenicə ta-
nınmağa başlayırdı. Baş tutmayan intihar cəhdindən sonra 
olduqca gərgin və üzgün görünürdü. Ortaq tanışlarından 
kimsə ona Orxanla görüşməyi tövsiyyə etmişdi. Bunu çay 
süfrəsi arxasında çəkinə-çəkinə deyəndə doktor xeyli gül-
müş və sonra demişdi: “Narahat olma bəy, o özü də mənim 
pasiyentimdir. Belə xırda şeylərə görə kefini pozma”.  
Həmin gün boşanmağından, qızının ayrılığına dözə 
bilməməsindən saatlarla danışmışdı. Doktor səbirlə onu din-
108 
 
ləmiş, həm məsləhət vermiş, həm də ucuz və keyfiyyətli bir 
resept yazmışdı. O gündən tez-tez Orxana zəng edir, məs-
ləhətlər alırdı. Nicatın karyerasında sürətlə irəliləməsində 
Orxanın da rolu az deyildi. Sonradan dostlaşdığı bu maraqlı 
insan sağlamlığı üçün əlindən gələni edirdi. Olanları 
yenidən xatırlayıb təəssüflə başını buladı, yenidən yazıya 
diqqət kəsildi. 
Doktoru indi düşündürən dostunun açıq-aşkar özü-
nü yazması idi. “Cəsarətli adamsan, bəy”- müəllifi düşündü 
Orxan... 
İndiyə qədər oxuduqları intihara zəmin yaradan psi-
xoloji gərginlik olsa da, baş verənlər intihar üçün ciddi səbəb 
ola bilməzdi. Axı belə kiçik səbəblərə görə niyə özünə qəsd 
edəsən? Orxan yaxşı bilirdi ki, ölkədə Nicat kimi uğur-
suzluqlarla qarşılaşan ali təhsilli insanlar çoxdur. Minlərin, 
milyonların faciəsini bu qarmaqarışıq söhbətlərin içindən 
görmək çox asan idi... 
Bəlkə Amerikada Nicatın yaşadığı çətinliklər intihar 
səbəbi ola bilərdi, amma onun ölkəsində bütün bunlar adi 
həyat reallıqları idi. Hətta bütün bunları normal da hesab et-
mək olardı. 
 
“...Yeni işim ürəyimcə olsa da, pulsuzluğu burda daha çox 
hiss edirdim. Tanışlardan aldığım pulla demək olar ki, hər gün içib, 
evə sərxoş qayıdırdım. Ev yiyəsi kirayə haqqını, dükan yiyəsi və 
borc yiyələri pullarını, məhkəmə isə alimenti tələb edirdi. İşə dü-
zəldiyimin iki həftəsi təzəcə tamam olmuşdu. Borc alıb qızımla gö-
rüşə getdim. Görüşdən sonra qəti qərara gəlmişdim. Nədənsə mənə 
elə gəlirdi ki, daha ona da lazım deyiləm. Yanında ola bilməməyim 
bir yana,  varlığımı da ona hiss etdirə bilmirdim. Hamı borcunu tə-
109 
 
ləb edirdi. Bütün gücüm tükənmişdi. Ailəmlə bütün əlaqələrimi 
kəsmişdim. Səbir kasası daşmışdı...” 
 
Orxan dostunun o günlərdə keçirdiyi gərginliyi bir 
anlıq gözləri önündə canlandırmaq istədi. İçində qəribə bir 
ağrı baş qaldırdı.  Hiss elədi ki, əlləri əsir. Bu qədər gər-
ginliyə dözmək üçün möhkəm iradə və səbir tələb olunurdu. 
Zəif iradəli və səbirsiz dostunun bütün bunlara dözə bilməyi 
mümkün deyildi. Əgər hər şey yazılanlarla üst-üstə düşürsə, 
faciənin sərhədləri genişlənir... Nədənsə ona elə gəlirdi ki, 
Nicatın faciələri daha dərin, daha dözülməzdir. Ya-
şadıqlarının hamısını yaza bilməmişdi dostu... 
 
“...Bir neçə gündü dükandan nisyə aldığım araqdan içib 
intihar planları qururdum. Qəribə məşğuliyyətdi intihar planı qur-
maq. Məktuba yazıb hazırlamışdım. O gecə isə sevgilimdən başqa 
məni tanıyan hər kəsə vida mesajı yazdım. Sevgilimi incitmək istə-
mirdim nədənsə. Qazı açıb, qapı-pəncərəni bağlayıb özümü qazla 
zəhərləməyə qərar verdim. Təxminən bir saat araq içib, bo-
ğulacağımı gözləsəm də heç nə dəyişmirdi. Yastı-yapalaq evin dörd 
yanından qaz uçub gedir, mənə heç bir təsiri olmurdu. Zə-
hərlənmək arzum ciyərimdə qalmışdı. Sərxoşluğum artıqca planımı 
həyata keçirmək üçün qətiyyətim də artırdı. Ülgüc və kəsik-kəsik 
olmuş biləklərim... Çarpayıma uzanıb yavaş-yavaş ölümü göz-
ləməyə başladım.” 
 
 
Orxan artıq hövsələsini basa bilmədi. Yerindən əsəbi 
şəkildə qalxıb, pəncərəyə yaxınlaşdı. Ulduzlar şıltaqlıqla ona 
göz vururdu. Qəfildən dostu üçün darıxdığını, onun söh-
bətləri üçün qəribsədiyini hiss etdi. Bəlkə??? 
110 
 
Sinəsinə çəkdiyi siqaretin acı tüstüsü boğazını yan-
dırdı. İndiyə qədər ağladığını, necə ağlamaq lazım olduğunu 
xatırlamaq istədi. Yox, o heç vaxt ağlamamışdı. Onu ağlada 
biləcək qüvvənin varlığını ağlına belə gətirmirdi. Praqmatik 
adamdı Doktor... Amma yox, deyəsən ona nə isə olub bu ge-
cə. Yenidən boğazında qəribə gizilti hiss elədi. “Yəqin si-
qaretdəndir” deyə, acıqla siqaretdən dərin bir qullab aldı. 
Yanaqlarına yayılan ilıq göz yaşlarının qəribə istiliyini hiss 
edəndə diksindi. Uşaq vaxtı bağçada yıxılıb əlini əzəndə bu 
cür olmuşdu. Əvvəlcə yanaqlarına ilıq göz yaşları süzülmüş, 
sonra hönkürmüşdü. Siqareti pəncərədən aşağı vızıldatdı və 
əlini üzünə sıxıb hönkürdü... 
Neçə müddətdir keçirdiyi gərginlik sanki bu göz yaş-
ları ilə yuyulub getdi. Özünü olduqca rahat hiss edirdi. Ye-
rinə qayıdıb Nicatın yazısının son sətirlərinə göz atdı. 
 
“...Bayırda narın yağış yağır, külək əsir. Qızım kim bilir 
neçənci dəfədir yorğanı təpikliyib üstünü açır. Üzündən öpmürəm 
ki, ayılar. Şəkərburaya oxşayan balaca ayaqlarından öpüb bayıra 
çıxıram, boz bulanıq səmaya baxıb siqaret sümürmək üçün. 
“Yaşamak şakaya gelmez”- Nazimin misralarını pıçılda-
yıram qeyri-ixtiyari...” 
 
 
 
 
 
111 
 
17 
 
“Nədir axı dostluq? 
 Bizi heyrətə gətirən bir söz, illuziya.  
Xoşbəxt olanda arxanca qaçan, 
 çətin  anlarında sadəcə itən bir kölgədir dostluq.” 
 
Qoldsmit 
 
Orxan telefonun zəngini eşitmədi. Çarpayısında yor-
ğana bürünüb yatırdı. Təxminən yarım saatdan sonra ye-
nidən telefonuna gələn  zəng onu yuxudan oyatdı. Zəng 
edən kim idisə Orxanla danışmaqda israrlı idi. Orxan ərin-
cəkliklə yorğanı üstündən kənara atıb ayaqlarını çarpayıdan 
aşağı salladı. Stolun üstündəki telefonun səsi əsəblərini qı-
dıqladı. Ayağa qalxıb telefonu götürdü. Tanımadığı nöm-
rədən gələn zənglərə cavab verməyə alışmışdı. Peşəsi bunu 
tələb edirdi. Bu dəfə də tanımadığı nömrəni görüb kefini 
pozmadı. Telefonu əlinə götürüb “Yes” düyməsini basdı: 
– Buyurun, eşidirəm. 
– Salam. Mənə Orxan həkim lazımdı. 
Orxan bu səsi harda eşitdiyini xatırlamağa çalışıb, ca-
vab verməyə tələsmədi. Bir neçə saniyə yaddaşını qurcalasa 
da, səs sahibini tanıya bilmədi. 
– Danışan Orxan Fərəclidir. 
– Həkim, sizi narahat edən Şahindir. Nicatın dostu. Yəqin ki, 
xatırladınız. 
– Əlbəttə xatırladım, bəy.  
– Sizinlə görüşmək, Nicatla bağlı danışmaq istəyirəm. 
– Məmnuniyyətlə, bəy. Bir saata ofisdə olacağam, əgər tıxaca 
düşməsəm. “Caspian Plaza”. Yəqin ki, tanıyırsınız. 
112 
 
– Əlbəttə tanıyıram. Qohumum sizin ofisdə çalışır. Ora yaxın 
bir yerdəyəm. Bir saat sonra, görüşürük. 
 
Orxan telefonu masanın üstünə qoyub cəld şəkildə 
komputeri açıb musiqi qoşdu. “Samsara Blues Experiment” 
qrupunun  “Singata mystic queen” musiqisinin sədaları ota-
ğa yayıldı. Bir neçə dəqiqə mahnıya qulaq asıb zümzümə 
edə-edə hamama keçdi. Səhərlər əvvəlcə qaynar, sonra so-
yuq duş qəbul edirdi. Bu prosedur onu olduqca rahatladır və 
əsəblərini sakitləşdirirdi. Bu dəfə də eyni proseduru təkrar 
etdi, dişlərini fırçalayıb qurulana-qurulana otağına keçdi. 
Geyinib saçlarını daradı və mətbəxdə anasının hazırladığı 
süfrəyə əyləşdi. 
Evdən çıxanda saatına baxdı. “Cəmi yarım saat” – 
Orxan yüksək və şən səslə dilləndi. “Hələ ki formadayam!” 
Orxan maşını işə salıb həyətdən çıxdı. Küçələrdə sa-
kitlik idi. Tıxac olmadığı üçün işə vaxtında çatacağına se-
vindi. 
Vədələşdikləri vaxt Orxan artıq kabinetində əyləşib. 
Şahini gözləyirdi. Şahin qapını döyüb, nəzakətlə icazə istədi: 
– Həkim, gəlmək olar? 
– Buyurun, buyurun. Elə sizi gözləyirəm.  
Orxan Şahinlə salamlaşıb, ona oturmaq üçün yer gös-
tərdi. Ofisin mətbəxinə keçib Şahinə də, özünə də çay süzdü. 
Şahin fikirli halda uzun müddət susdu. Nəhayət ki, Orxan 
sükutu pozdu: 
– Bəy, deyəsən Nicatla bağlı danışmaq istəyirdiniz. 
– Bəli. Könüllə danışdım bir neçə gün bundan əvvəl. O sizin 
Nicatla bağlı hansısa araşdırma apardığınızı dedi. Deyəsən 
roman zad... 
113 
 
– Hə...Belə bir işə düşmüşük... İntihar səbəblərini araş-
dırıram. Əvvəl elə fikirləşirdim ki, o intihar edə bilməz. Son 
günlər isə fikirlərim çox qarmaqarışıqdır. Qəti bir qərara gələ 
bilmirəm. Yazılarını, xüsusilə  ölümündən əvvəl yazdığı bir 
neçə yazını və bir neçə il əvvəl yazdığı “İntihar silsiləsi”ni 
oxudum. Kənardan necə anlaşıldığını bilmirəm. Amma psi-
xiatr kimi əminəm ki, onun intihar etmək üçün ciddi sə-
bəbləri heç vaxt olmayıb. Kiçik şeylərlə xoşbəxt olan adamı, 
kiçik səbəblərin intihara sürükləməsi qəribədir. Bütün cəhd-
lərini araşdırdım, heç bir qeyri-adi detalla rastlaşmadım. Ni-
cat sadəcə axtarışda olan, özünü təsdiq etmək istəyən bir in-
san olub. Ətrafındakı adamların böyük əksəriyyəti özü kimi 
həssas və duyğulu insanlardır. Qadınlar isə intihar səbəbi 
ola bilməz. Daha doğrusu məncə ola bilməz. Bu hələlik mə-
nim subyektiv fikrimdir. 
– Həkim, siz neynəmək fikrindəsiniz? Guya bu roman ya-
zılmasa nə olar ki? Niyə dostumuz oturub Hüqo kimi, Bal-
zak kimi, lap elə Şlink kimi roman yazmır? 
– Nə bilim, a bəy. Belə məsləhət oldu. 
– Könül nə deyir, danışır? 
– Yox, son görüşümüzdə hiss etdim ki, narahatdır. Ona dü-
şünmək üçün vaxt vermək qərarına gəldim. Məncə hökmən 
danışacaq. Bir də onun roman-zad vecinə deyil. Dünyaya kef 
çəkmək üçün gəlib zalım qızı... 
– Allah köməyin olsun, həkim! Düzü, Könül çox qəribə qız-
dır. Daha doğrusu özünü çox qəribə aparır. Onu Nicatdan 
əvvəl tanıyıram. Əvvəllər mənə elə gəlirdi ki, ərini dəlicəsinə 
sevir. Çünki, belə görüntü yaradırdı. Çətinliyi, problemi 
olanda yanında olmuşam. Nicatla münasibətlərini öyrən-
dikdən sonra yanıldığımı başa düşdüm. Ümumiyyətlə o qı-
zın həyatdan nə istədiyi mənə maraqlıdır. 
114 
 
– Nicatın ona qarşı münasibəti necə idi? Yəni sadəcə seks 
üçün birlikdə idilər, yoxsa ciddi nəsə vardı? Bu barədə 
Nicatdan soruşmağa cəsarət etməmişəm. Bəlkə siz nə isə bi-
lirsiniz? 
– İlk günlər hər şeyi məndən gizlədirdi. Tək məndən yox, 
Könüllə münasibətlərini bütün dostlarından gizlədirdi. Uta-
nırdı. Bəlkə də qorxurdu, çəkinirdi. Könülün ərindən ayrıl-
masında özünü günahkar bilirdi. Sonra hər şey yavaş-yavaş 
aydınlaşdı. Könül təzəcə ayrılmışdı. Köməksiz və tək idi. Ni-
cat uşaq kimi onun nazıyla oynayırdı. Hətta bir dəfə birlikdə 
pal-paltarını götürmək üçün, əri ilə yaşadığı evə getdik. Kö-
nül qapıdan çıxana qədər ağladı. Dostumuz da, balaca uşaq 
kimi ona qoşulmuşdu. 
 Könül birinci dəfə onu atıb ərinin yanına qayıdanda 
Nicat bərk sarsılmışdı. Günlərlə evdən çıxmadı, zənglərə, 
SMS-lərə cavab vermədi. Sanki dünya aşıb, altında qalmışdı. 
Kor-koranə bağlanmışdı... 
– Könül ərindən ayrılandan sonra yenidən onun yanına qa-
yıtmışdı? Bunu necə bacarıb? Bu ki, vicdansızlıqdır. Həm 
Hikmətə, həm də ona qarşı haqsızlıqdır bu. 
– Könül nə istədiyini bilmirdi. Hikmət də, Nicat da onun 
üçün hər fədakarlığı etsə də, o Hikməti atıb Nicatın, Nicatı 
tək qoyub yenidən ərinin yanına qayıda bilirdi. Hər şey ol-
duqca qəribə, olduqca inanılmaz şəkildə baş verirdi. Bu qa-
dın üçün “olmazlar”ı aşmaq çətin deyildi.  
– Bəy, siz onların münasibətindən necə xəbər tutdunuz? 
– Nicat etiraf etdi. O məndən sirr saxlamağı bacarmırdı. Mə-
ni böyük qardaşı kimi sevirdi və güvənirdi. Ona görə də 
məndən heç nə gizlətmirdi. Onun aid olduğu mühitdən 
uzaq olduğum üçün, mənimlə münasibətlərində daha rahat 
idi.  
115 
 
– Siz onların münasibətinə necə reaksiya verdiniz? 
– Normal. Hər ikisi ağıllı, yetkin insanlar olduğu üçün adi 
qarşıladım. Düzdür, Könül indiyə qədər də mənim üzümə 
baxmağa cəsarət etmir, amma mən baş verənlərə normal ya-
naşmışam. Sadəcə Polisdən- Könülün böyük qardaşından 
narahat idim. Nicata pislik edə biləcəyindən qorxurdum. 
–Siz Hikməti də tanıyırsınız. Necə insandır? 
– Olduqca savadlı, bacarıqlı və uğurlu iş adamıdır. Əvvəllər 
əmlak bürosunda çalışırdı. 4-5 il olar ki, özəl şirkət yaradıb 
və uğurla həmin şirkətə rəhbərlik edir. Müxalif düçüncəli 
gənclərə maddi yardım göstərir. Hakimiyyət dairələri onun 
bu hərəkətlərindən xəbərdar olsa da, hələ ki ona mane olan 
yoxdur. Yəqin ki, bir gün onu bərk “danlayacaqlar”. Amma 
bir versiya da var, Hikmətin kiməsə “işlədiyini” deyənlər də 
var. Bircə Könülün qardaşı Hikmətin bu işlərinə aqressiv ya-
naşır. Amma qəribədir, Hikmət Könüldən ayrılsa da, mən 
Polisi dəfələrlə Hikmətlə bir yerdə görmüşəm. Yaman bərk 
və ayrılmaz dostlardır. 
– Demək, Hikmət etirazçı gənclərə yardım edir və hələ də 
Könülün qardaşı ilə ünsiyyət saxlayır? 
– Aha. 2 ildir ki, qazancından könüllü olaraq onlara ianə ayı-
rır. Bizim uşaqlar onu qəhrəman hesab edir. Bircə Polislə 
münasibətləri onu tanıyanlara qəribə gəlir. 
– O zaman Nicatın da onunla münasibətləri normal olub. 
Çünki bildiyim qədər Nicat da müxalif  təşkilatın üzvüdür. 
Etirazçı gənclərlə münasibəti normal olub. 
– Bəli, Nicat da, mən də o təşkilatın üzvüyük. Keçirilən əksər 
tədbirlərə və aksiyalara qatılmışıq. Nicat bir az tənbəl ol-
duğu üçün, çox vaxt tədbirlərdən yayınırdı. Hə, Polislə bir 
dəfə mübahisələri düşmüşdü, lap çoxdan. Hikmətgilin evin-
116 
 
də. Sonra özü mənə danışdı ki, Polisin arvadı da onun kirayə 
mənzilini yaxşı tanıyır. 
– Səncə Hikmət və ya Polis Nicatın ölümünə səbəb olacaq 
addım ata bilərdi? Qısqanclıq, qisas və ya başqa bir səbəb? 
Özümü dağa-daşa salmayım, düzüm-qoşum, qurtarım bu 
roman əzabından. 
– Məncə yox. Çünki Könüldən ayrıldıqdan dərhal sonra Hik-
mət müxtəlif qızlarla görünməyə başladı.Pul var, imkan var, 
yaraşıqda...belə də, çirkin deyil... Polis isə üzdə qəhrəmanlıq 
etsə də, içiboş adamdır. İndi Hikmətin görüşdüyü qa-
dınlardan biri hamilədir. Ata olmağa hazırlaşır. Yazıq çox 
sonradan başa düşdü ki, övladının olmamasına səbəb Kö-
nüldür. Polis də onunla münasibətləri kəsmir.  
– Deməli Könül dünyaya uşaq gətirə bilməyəcək? Ağırdı. Bir 
qadın üçün bundan böyük dərd ola bilməz.  
– Düzü çox qarmaqarışıq məsələdir. Yəqin sizin üçün də ma-
raqlı olacaq. Könül Nicatdan ayrıldıqdan sonra, ona hamilə 
qaldığını demişdi. Nicatı ən çox bu məqam sarsıtmışdı. Son 
ana qədər özünü günahkar hesab edirdi. Könüllə yollarını 
ayırmamışdan öncə bu barədə Könülün rəfiqəsindən soruş-
muşdu. Deyəsən Könül rəfiqəsi ilə əlbir olub onu bu yalana 
inandırmış, abortla bağlı nə isə uydurmuşdular. Onu inan-
dırmaq çox da çətin deyildi. O insanlara bütün varlığı ilə ina-
nırdı. Bütün yalanlara, xəyanətlərə baxmayaraq onu qoru-
yan böyük inamı idi. Könül ona sonuncu dəfə xəyanət edən-
də, o günlərlə özünə gəlmədi. Sonra mənə elə gəldi ki, topar-
lanmağı bacarıb. Son görüşümüzdə gümrah görünürdü. Ye-
ni romanından parçalar oxudu, müzakirə etdik. Ədəbiyyat-
dan uzaq olsam da, israrla mənə oxumaq istədiyini dedi. 
Çox maraqlı gəldi. Qadın xəyanətindən və uğursuz inqilab-
çılardan yazırdı. Əsərin əsas qəhrəmanı olan qadının xə-
117 
 
yanəti ilə inqilabın məğlub olması arasında paralellər apar-
mışdı. İndi bu ideya hardan ağlına gəlib, bilmirəm. Təzəcə 
başladığı roman daha maraqlı idi. 
– Hmm. Demək Könüllə ayrılıqlarının səbəbi xəyanət olub? 
Bu versiyanı düşünməmişdim. Könülün xəyanəti Nicatın in-
tiharına səbəb ola bilər. Məncə Könüllə yenidən gö-
rüşməliyəm. Dərindən araşdırsaq bundan bir şey çıxar. 
– Mənim sizinlə görüşməkdə məqsədim də budur. Könül 
bir-iki aya Moskvaya, dayısının yanına köçəcək. Daha doğ-
rusu bu barədə planı var. Moskvaya getmək istəyi ilə bağlı 
heç kəsə deməməyimi xahiş edib. Sadəcə sizə deməyi özümə 
borc bildim. Bəlkə də yalan danışır. Amma doğru da ola bi-
lər. Mən Nicatın ölüm səbəbini öyrənmək üçün bütün gü-
cümlə dəstək verməyə hazıram. Əsas odur ki, faydam toxun-
sun. Əgər lazım olsa xəbər edin, pul və ya başqa köməklik 
edə bilərəm. Könül qəfildən yoxa çıxmamış bu məsələni çöz-
səniz əla olar. Onun çox şey bildiyinə əminəm. Sonrası özün-
dən asılıdır, yaza bilsə yazacaq... 
– Təşəkkür edirəm, bəy! Siz həqiqətən də yaxşı və etibarlı 
dostsunuz. Daha doğrusu mən belə düşünürəm. Nicat isə 
özü bilər, necə düşünür. Əminəm ki, köməyinizi əsirgəmə-
yəcəksiniz. Bir daha minnətdaram. 
– Dəyməz, bu mənim borcumdur. Yaxınlarda Nicatın həyat 
yoldaşı və qızı ilə görüşməyi düşünürəm. İstəyiniz və boş 
vaxtınız olsa bərabər gedək. Bəlkə bu səfərin ümumi işə fay-
dası toxuna bilər. 
– Çalışacağam sizə yoldaşlıq edim. Mənim üçün də maraqlı 
olar. Amma əsəblərim bu görüşə hazır deyil. Siz isə, doğ-
rudan çox yaxşı dostsunuz. Qayğıkeş, etibarlı... 
– Mən Nicatın xanımı ilə görüşüb onun problemləri ilə ma-
raqlanacağam. Siz də söhbət edə bilərsiniz. 
118 
 
– Çalışacağam. Bu həftə Könüllə danışa bilsəm, gedəcəyəm. 
Onunla görüşmək vacibdir. Məncə çox şey bilir. Sadəcə dü-
şünürəm ki, Nicatın xanımını narahat etmək düzgün olmaz. 
Necə də olsa, artıq ana-bala Nicatın yoxluğuna çoxdan alı-
şıblar. Boşandıqdan sonra münasibətləri yaxşı olmayıb. 
– Elə isə mən gedim. Sizinlə yenidən əlaqə saxlayacağam. 
 
Şahin çoxdan soyumuş çayı başına çəkib ayağa qalx-
dı. Orxan onu qapıya qədər ötürüb, otağa qayıtdı. Könüllə 
mütləq görüşməli idi. Bütün bu əzablı prosesi bitirmək üçün 
Könülə ehtiyacı vardı. 
 
 
 
 
 
 
 
 
 
 
 
 
 
119 
 
 
18 
 
“Namuslu bir adam,  
Tanrının ən gözəl əsəridir.” 
 
Sean O'Casey 
 
Könül əvvəlcə bəhanələr uydursa da, Orxanın 
israrından sonra yola gəldi. Birinci dəfə görüşdükləri gürcü 
kafesində oturmağa razılaşıb sağollaşdılar. Nahara yaxın 
Orxan artıq onlar üçün ayrılmış otaqda oturub Könülü 
gözləyirdi. Ağ şərab və pendir sifariş vermiş, sakit və səbirli 
simasındakı yorğunluğu gizlətməyi ustalıqla bacarmışdı. 
Kafenin aurasına qəribə mistika qatan mahnını zümzümə 
edirdi. 
“Deyəsən “My Sleeping Karma”  qrupudur. Nicat da 
bu qrupu çox sevir. Həə... O hər dəfə kafeyə gələndə bu mu-
siqini səsləndirirdilər.... Adı da... adı da deyəsən “Efed-
ra”dır..” – Orxan xatırlamağa çalışdı. 
Son vaxtlar pasiyentləri artıdığı üçün daha gərgin re-
jimdə işləyirdi. Amma başladığı işi davam etdirməliydi. Ro-
man personajı, roman həmmüəllifi olmaq maraqlı idi. Bu 
məsələni çözməyi bacarardı. Könül vədələşdikləri vaxtdan 
yarım saat sonra otağa daxil oldu. Əvvəlkindən gümrah və 
şən görsənirdi. Üstünə səpdiyi bahalı ətrin bihuşedici qoxu-
su Orxanın burnuna dolanda, uzun müddətdir ki, qadınlara 
qarşı biganəliyini yadına saldı. Bu deyəsən ən yaxşı qadın 
ətirlərindən sayılan “Today”in qoxusu idi. Doktor tanış qo-
xunu ciyərlərinə çəkdi və başa düşdü ki, əhvalı düzələcək. 
120 
 
İş, gərginlik, dostunun müəmmalı ölümü ilə bağlı əyləncələr 
ona seks və əyləncəni unutdurmuşdu. 
Dost da, necə dost! Roman yazmaq üçün bu yol heç 
Orxan Pamukun da ağlına gəlməz!  
Orxan işvəylə əl uzadan Könülün əlini nəzakətlə sı-
xıb, əyləşmək üçün yer göstərdi. Qadında baş verən də-
yişikliyin səbəbi Orxan üçün müəmmalı qalsa da, onun 
gümrah və şən olmasına sevindi. Nəzakətlə Könüldən nə si-
fariş edəcəyini soruşdu. 
– Artıq içəri girəndə sifariş verdim. Ofisiant sənin ağ şərab 
içdiyini dedi. Bir balaca tünd içki içmək istəyirəm. Özümə 
viski sifariş verdim. 
– Çox gözəl. Heyf ki, sənə yoldaşlıq edə bilməyəcəm. Mən 
şərabdan başqa içki içmirəm. 
– Eybi yoxdur, doktor. Mən də çox içməyəcəm. Danışmaq is-
təmədiyim, amma mütləq danışmalı olduğum şeylər var. 
Mənə elə gəlir ki, bütün bunları danışsam daxili rahatlıq ta-
param. 
– Səni dinləmək üçün burdayam. Mümkünsə hər şeyi xa-
tırlamağa çalış. Yəqin ki, danışacaqlarının çoxsusu Nicatla 
bağlı deyil. Amma artıq sən də mənim pasiyentim hesab olu-
nursan və səni dinləməliyəm. Eyni zamanda oxucu bir per-
sonaj kimi səninlə daha çox maraqlanacaq. Edəcəyin söhbət 
sənin daxili rahatlığın üçün vacibdir. 
– Mən hələ də toparlanmamışam. Nə istədiyimi özüm üçün 
tam olaraq aydınlaşdıra bilməmişəm. Bəlkə danışdıqdan 
sonra, bu yükü üzərimdən atandan sonra daxili rahatlıq tap-
dım. 
 
Ofisiant viski, “Red Bull” və buz gətirdi. Orxan Kö-
nülün standart sifarişlərini görüb gülümsədi. Könül isə öz 
121 
 
aləmində idi. Çantasını açıb siqaret çıxartdı. Orxan istər is-
təməz Könülün masaya qoyduğu siqaretin markasına baxdı. 
Nikotini və qətranı az, “Slims” siqaretlərdən idi. Adətən qa-
dınlar bu markadan istifadə edir. “Deməli Könül Nicatla 
bağlı xatirələrdən xilas olmağa çalışır. Görünür düşdüyü 
mühitə alışıb”- Orxan öz siqaretini götürüb birini yandırdı.   
Könül viskiyə buz atıb stəkanı əlinə götürdü. Buzun 
əriməsi üçün stəkanı əlində asta-asta yellədərək gözlərini 
yumdu. Nəhayət viskisindən bir qurtum alıb, söhbətə başla-
dı. İsrarla bütün həyatını danışmaq istəməsi Orxana qəribə 
görünsə də, susmağa və dinləməyə üstünlük verdi. 
 
...Elvindən ayrıldıqdan sonra, valideyinlərimin ya-
nına qayıtmaqdan başqa çarəm yox idi. Atam boşanmağımı 
çox pis qarşıladı. Həftələrlə məni danışdırmadı. Yaşadıq-
larımı onlara danışa bilməzdim. Elvin də israr etmədi. Bo-
şanma prosesi səs-küysüz keçdi. Boşandıqdan sonra atam El-
vinin homoseksual və narkotik aludəçisi olduğunu öyrəndi. 
Məni necə bir həyata məcbur etməyini anlayandan sonra 
xeyli yumşalmışdı. Artıq mənim oxumağımı, təhsil almağımı 
istəyirdi. Atamla aramızdakı buzların əriməsində anamın da 
böyük rolu oldu. Kollecdə yaxşı oxuyurdum. İkinci kursa ke-
çəndə artıq işləməyə başladım. Qarşıma məqsəd qoymuş-
dum ki, artıq ailəyə yük olmayacağam. Atam işləməyimə eti-
raz etmirdi. Qardaşımın polis olması atamda özündənrazılıq 
və əminlik yaratmışdı. Həyatım öz axarına düşmüşdü. Hər 
gün arxamca gəlib mənimlə tanış olmağ çalışan oğlan xoşu-
ma gəlməyə başlamışdı. Adı Tərlandı. Utancaq oğlandı. Üs-
təlik çox istiqanlı və mehribandı. Onunla tanış olduqdan 
sonra sevginin varlığına inanmağa başladım. Əvvəllər mənə 
tez-tez rəfiqələrim, xalam qızları sual verirdi ki, ilk baxışdan 
122 
 
sevgiyə inanırsan? Heç bilmirdim nə cavab verim.  Həyatım-
da o qədər çatışmayan şeylər var idi ki...İndi belə sual verən 
olsa deyərəm ki, nəinki ilk baxışdan sevgiyə, ilk görüşdən 
seksə də inanıram. Hər gün avtobusdan düşəndə məni qar-
şılayıb kollecə qədər ötürən bu hündürboy və yaraşıqlı oğ-
landa çoxlarının gözü vardı. O  isə məni sevirdi. Bir dəfə ər-
də olmağımı, yaşadıqlarımı, atamın mühafizəkarlığını ona 
danışmışdım. O da mühafizəkar mühitdə böyümüşdü. Din-
dar idi. Namaz qılırdı. Onun inanclı və mömin olması mə-
nim üçün xüsusi önəm daşıyırdı. Anama onun haqqında 
danışmışdım. Aramızdakı münasibətlər haqqında, anamdan 
tez-tez məsləhət alırdım. Anam məni bəlkə də lazım oldu-
ğundan çox sevir, körpə uşaq kimi üstümdə əsirdi. Tərlanla 
tanışlığımızın bir ili tamam olanda artıq namaz qılmağı öy-
rənmişdim. Bu onun çox xoşuna gəlirdi. Tanışlığımızın bir 
ilini qeyd etmək üçün Tərlanla məscidə gedib siğə oxut-
durduq. Tərlan məni inandırmışdı ki, rahat-rahat əlimdən 
tutması, məni öpə bilməsi üçün bu vacibdir. 
Tərlanın şəhərdən kənarda yaşayan bibisinin evində 
görüşməyə qərar verəndə, içimdə heç bir narahatlıq yox idi. 
Çünki güvənirdim. Bir az şirniyyat, süd, meyvə şirəsi alıb 
Tərlanın bibisinin evinə yollandıq. Bibisinin evdə olacağını 
desə də, açarı çıxarıb qapını özü açanda başa düşdüm ki, 
onun dediklərində az da olsa yalan var. Ev balaca və tör-tö-
küntü idi. Deyəsən bura heç onun bibisinin evi də deyildi. 
Sonradan, üstündən xeyli keçəndən sonra özü etiraf elədi ki, 
bu evi dostlarının köməkliyi ilə mənimlə görüşmək üçün ki-
rayələyib. 
 
Qapını bağlayan kimi, boynuna sarıldım. O da çox 
həyəcanlı və sevincli idi. Həyatımda ilk dəfə həqiqi seks ya-
123 
 
şayacaqdım. Elvingillə yaşadığım o qədər iyrənc idi ki, içim-
də qəribə hisslər vardı. Travmasını uzun müddət ata bilmə-
mişdim. Qorxuqarışıq həyəcan məni bürümüşdü. Tərlan tə-
ləsə-tələsə məni öpür, boynuma, boğazıma isti nəfəsi 
toxunduqca dəli olurdum. Kürəyim yatağa toxunanda, illər-
lə içimdə yığılıb qalan ehtiras vulkana çevrildi. Ehtirasla Tər-
lanı öpür, çiyinlərini, sinəsini dişləyir, dırnaqlarımı kürəyinə 
batırırdım. Artıq ikimiz də döşəməyə uzanmışdıq. Üstümüz-
dəki paltarlar ətrafa səpələnmişdi. Tərlanın penisi bədənimə 
toxunanda dəliyə dönürdüm. Ehtirasla öpüşdüyümüz mə-
qamda Tərlan inildədi və bütün bədəni titrəməyə başladı. 
Qarnımın üstünə qaynar mayenin sıçradığını hiss elədim. O 
gözlərini yumub döşəməyə, yanıma uzanmışdı. Qarnımın 
üstünə yayılmış spermadan iyrəndim. Ürəyim bulandı və 
hamama qaçdım. Hamamdan çıxanda Tərlan divanda 
uzanmış və üstünü adyalla örtmüşdü. Onu incitməmək üçün 
yanında uzandım. Arxadan bərk-bərk məni qucaqladı. Boğa-
zıma isti nəfəsi toxunduqca çılğına dönürdüm. Çılpaq kürə-
yimi, çiyinlərimi öpür, əliylə daş kimi bərkimiş döşlərimi sı-
xırdı. Məncə hər şey fərqli və daha maraqlı olmalı idi. İçimd-
əki istilik bütün bədənimi bürümüşdü. Ehtirasdan alışıb ya-
nırdım. Amma Tərlanın tez boşalmağı hər şeyi korlamışdı. 
Ona tərəf çevrilmək istəmirdim. Asta-asta inildəyir, onun 
öpüşlərinə, döşlərimi sıxmağına bu cür qarşılıq verməyə ça-
lışırdım. Yavaş-yavaş Tərlanın penisi sərtləşirdi.  
Yenidən döşəməyə yuvarlandıq.  Tələskənliklə ayaq-
larımı aralayıb, penisini vaginama söykədi. Əlimlə ona kö-
mək edirdim. Artıq onun od kimi qaynar penisi vaginamın 
içərisində irəli-geri hərəkət edir, Tərlan ehtirasla inildəyirdi. 
Bütün bədənim oyanmışdı, ehtirasdan alışıb-yanırdım. Bü-
tünlüklə onun qucağında əriyib yox olmaq istəyirdim. Onun 
124 
 
hərəkətləri isə sürətli və sərt idi. Gözlərini yummuş, əllərini 
çiyinlərimin yanında bərk-bərk döşəməyə sıxmışdı. Nəfəs al-
masından, hərəkətlərinin sürətlənməsindən başa düşdüm ki, 
məni orqazma çatdırmamış boşalacaq. Bütün hisslərim bir 
anda yoxa çıxdı. Tərlan inildəməyə başlayanda penisini va-
ginamdan çıxarıb əlimlə boşalmağına kömək etdim. Onu 
sevsəm də hamilə qalmaqdan qorxurdum. Boşaldıqdan son-
ra gözlərini açdı. Günahkar baxışlarından hiss etdim ki, belə 
tez boşalmaq ürəyincə deyil. Bəlkə də mənim orqazm olma-
mağıma yox, özünün bu həzzi uzunmüddətli yaşaya bilmə-
məyinə peşmandı. İndi heç nə dəqiq yadımda deyil. Yadım-
da qalan sadəcə Tərlanın ayağa qalxıb hamama keçməsi və 
qüsul alması oldu. Mən isə qarnımın üstünə yayılan sperma-
nı yumaq üçün ondan sonra iyrənə-iyrənə hamama keçdim. 
O çox xoşbəxt və rahat görünürdü.” 
Orxan ehtirasdan gözləri alışıb yanan Könülü əsəbi 
baxışlarla süzdü: 
– Könül, bura sənin seks təcrübəni dinləmək üçün gəlmə-
diyimi bilirsən. Başına gələnləri bu qədər xırdalığına qədər 
danışmağa nə ehtiyac var?  
–Doktor, nahaq əsəbiləşirsən. Mənim peşəmdə utancaqlıq 
yoxdur. Elə sənin də peşəndə utancaqlıq olmamalıdır axı... 
Detalları danışmaqda məqsədim var. 
– Nə məqsəd? Tərlanın səninlə sevişməyi mənə niyə maraqlı 
olsun ki?  
Könül işvəylə gözlərini süzdürdü: 
– Yoxsa sən də tez boşalırsan? 
Orxan bu dəfə təmiz özündən çıxdı: 
– Könül, sənə nə olub? Əvvəl hər şeyə daha həssas yanaşır-
dın. Xatırlayırsansa, biz Nicatla bağlı danışmalıyıq. 
125 
 
– Hə... Nicat əsl kişi idi. Yataqda məni onun kimi anlayan ki-
şi qarşıma çıxmayıb. O nə zaman boşalmaq lazım olduğunu 
zərgər dəqiqliyi ilə hesablayırdı.  
– Könül!!! 
– Yaxşı, bağışla. Danışmaq istədiyim əlbəttə bu deyil. Sadəcə 
Tərlanla cəmi bir dəfə sekslə məşğul olmuşam. Bunu Nicata 
danışanda o ki var gülmüşdü.  
– Məncə bu detallara ehtiyac yoxdur –, Orxan siqaret 
yandırıb əsəbiliklə sümürdü. 
– Yaxşı, gəl bunu içək, söhbətimi davam edim. 
 
Orxan şərab qədəhini könülsüz qaldırıb, onun stəka-
nına toxundurdu. Səssiz-səmirsiz qədəhini yerə qoyub, siqa-
retini çəkməyə davam elədi. Könül yersiz hərəkət etdiyini 
başa düşüb, Tərlanla münasibətləri haqqında xırda detallara 
varmadan danışmağa başladı. 
...Tanışlığımızdan il yarımdan çox keçmişdi. Tərlan 
ailəsində mənim haqqımda söhbət açsa da, valideynləri 
onun mənimlə evlənməyinə qətiyyətlə qaşı çıxmışdılar. Am-
ma o israrlı görünürdü. Daha doğrusu mənə elə gəlirdi ki, o 
məni itirmək istəmir.  
O iş qurmaq, ailəsindən gizlin mənimlə evlənmək is-
təyirdi. Yeni açdığı ofis üçün bir neçə kompüter lazım idi. 
Yeni ofisin açılmağına mən ondan daha həvəsli idim. Banka 
kredit borcu olduğu üçün, kompüterlərin kreditini mənim 
adıma rəsmiləşdirdik. Hər şey bundan sonra başladı. Əvvəl-
cə tez-tez yersiz əsəbiləşməyə, bəhanə ilə görüşləri azaltma-
ğa başladı. Sonra isə, biryolluq yoxa çıxdı. Daha onu heç 
vaxt görə bilmədim.  Dostları Tərlanın ailəsindən küsüb Ru-
siyada yaşayan dayısının yanına getdiyini desələr də, 
inanmırdım. Məni pis vəziyyətdə qoyub getməyi ilə qətiy-
126 
 
yən barışa bilmirdim. Kredit borcunun müəyyən hissəsini 
dostları ödəsə də, mənim üzərimdə qalan borc da az deyildi. 
Maaşımın böyük hissəsi borca gedirdi. İşləməyə yenicə baş-
ladığım əmlak bürosundakı müdirim mənimlə çox mehriban 
davranırdı. Ancaq Tərlanın hərəkətlərini bağışlaya bilmir-
dim. Onun bu əbləhliyi məni bərk sarsıtmışdı... 
…Orxan qaşlarını çatıb fikirli-fikirli Könülə baxırdı. 
Artıq anlamışdı ki, Könüllə söhbət etməyin heç bir mənası 
yoxdur. Könül bütün fahişələr kimi ancaq qəmli əhvalatlar 
uydururdu. Ona isə Nicatın ölümü ilə bağlı ipucu tapmaq la-
zım idi. Böyük ehtimalla Könül növbəti dəfə Hikmətlə ta-
nışlığından danışacaqdı. Onu isə Nicatın ölümü maraqlan-
dırırdı. Hər dəfə Könülün qəmli xatirələrinin burulğanında 
başını itirirdi. Əsəbləri bu qədər uydurmaya, yalana hazır 
deyildi. Sərt şəkildə əlini masaya çırpdı: 
– Könül, hər şeyin bir həddi var. Bütün roman boyu sənin 
cəfəngiyatını oxucuya sırıya bilmərik. 
– Nə roman, Orxan, nədən danışırsan? Yoxsa bütün bu heka-
yələri Elxan Daşdəmirə danışacaqsan ki, roman yazsın? 
– Yox…Bilmirəm… Elxan yazmasa da, romanın müəllifi bü-
tün bunları yazır axı. 
– Romanın müəllifi? Heç nə başa düşmədim? Könül təəccüb-
lə çiyinlərini çəkdi. 
Orxan istədi ki, Könülə romandan, nəsr ənənələrin-
dən danışsın. Ancaq başa düşdü ki, bütün bunların yeri yox-
dur. Əgər Orxanın yerinə filosof Ramal burda olsaydı, hər 
şeyi xırdalığına qədər Könülə danışar, ədəbiyyatın çətinliklə-
rindən bəhs edərdi. Həm də ağ şərabın məstliyi və süstlüyü 
yavaş-yavaş onu sərməst edirdi. Könülə cavab vermədən 
düyməni basıb, ofisiantı çağırdı: 
– Zəhmət olmasa hesabımızı gətirin. 
127 
 
Ofisiant nəzakətlə gülümsədi: 
– Narahat olmayın doktor. Hesabınızı romanın digər qəh-
rəmanı ödəyib. Nuş olsun. 
Orxan özünü saxlaya bilməyib səsini yüksəltdi: 
– Bəsdir! Yığışdırın bu komediyanı!  
Könülə elə gəldi ki, Orxan ofisiantla sözləşib onunla 
məzələnir. Çantasını qapıb, otaqdan çıxdı. Doktor başını 
əlləri arasına alıb, dərin fikirə getdi… 
 
128 
 
19 
 
Hər fahişənin mütləq 
 kədərli bir hekayəsi var... 
 
Könüllə sonuncu görüşdən sonra bir neçə gün özünə 
gələ bilmədi. Könülün danışacağı bütün hekayələri artıq təx-
min edə bilirdi. Hikmətlə necə evlənməsi, necə ayrılması ar-
tıq ona demək olar ki, aydın idi. Könülün quraşdıracağı he-
kayələri çox asanlıqla çağırıb özünə danışa bilərdi. Amma 
Şahinin danışdığı xəyanət məsələsi onu çox düşündürürdü. 
Görəsən Könül Hikmətə xəyanət edəndən sonra, Nicata kim-
lərlə xəyanət etmişdi? 
... Könülün könlünü almaq o qədər də asan olmadı. 
Ömür boyu heç bir qadına xahiş-minnət etməyən Orxan Kö-
nülə ilan dili çıxartdı. Nəhayət ki, o, növbəti görüşə razılıq 
verdi.  
... Orxan Könüllə görüşə hazırlaşdığı ərəfədə, Nicatın 
köhnə tanışlarından ikisini – Nərmini və Nərgizi tapdı.  
Orxanın təklifi ilə bər-bəzəkli bacılar onun ofisinə 
gəlməyi qəbul etdilər və deyilən vaxtda görüşə gəldilər. 
Orxan bütün sirlərin Könüldə olduğunu bilsə də, Nərmini və 
Nərgizi təklikdə dinləmək istəyirdi. Əvvəlcə Nərmini dinlə-
di. Sıradan bir hekayəydi. Nicatla necə tanış olmağından, ne-
cə görüşmələrindən danışdı. Bir neçə dəfə hansısa barın və 
ya kafenin tualetində, dostlardan kiminsə evində sevişmiş-
dilər. Nərmin dedi ki, Nicat israrla ondan qısa ətək və qara 
kapron corablar geyinməsini istəyidi. Bu, Orxanın diqqətini 
çəkdi. Bundan istifadə etmək olardı. Təfərrüatlar isə, adi və 
cansıxıcı idi. 
 
129 
 
Nərgiz əvvəlcə Orxanla sadəcə bacısına görə görüş-
düyünü desə də, onun hər şeyi bildiyini, bir dəfə də birlikdə 
içdiklərini xatırlayıb olanları danışmağa razılaşdı. Əvvəlcə 
Nərmindən xəbərsiz Nicatla görüşdüyünü, evinə getdiyini 
danışdı. Sonra xatırladı ki, bir neçə dəfə də, hansısa dostu-
nun evində sevişiblər. Nərmin bütün bunları sonradan bilsə 
də, bacısına heç nə deməyib. Hətta Nicatla necə seviş-
məklərini bir-birinə danışıb, Nicatın qara kapron corablara 
olan həvəsinə, qara corablardan necə ehtiraslanmasına xeyli 
gülmüşdülər. 
Nərmin də, Nərgiz də qara kapron corablardan söz 
salanda istər-istəməz gülsələr də, bu detal Orxana qəribə gəl-
mişdi. Nicat Nərgizi evlərinə dəvət edəndə, sevişməmişdən 
öncə israrla ona qara uzun corablar geyindirmiş, ayrılanda 
isə corabı ondan alıb paltar şkafının sonuncu siyürməsinə at-
mışdı. Könülün də bu barədə danışdıqları Orxanı dü-
şünməyə məcbur edirdi. 
“Deməli qara kapron corablar”... Orxan bacıları yola 
salandan sonra uzun müddət bu barədə baş sındırdı... 
Orxan ilan dili çıxarsa da, əvvəlcədən şərt kəsdi. Bü-
tün baş verənləri qısa və konkret danışacaq, başına gələnlərə 
heç bir bəzək-düzək vurmayacaq. Razılığa gələndən sonra, 
Könülün təklifi ilə dəniz kənarında yerləşən, balıq yeməkləri 
ilə məhşur xudmani restoranlardan birinə yollandılar. Könü-
lün könlünə balıq düşmüşdü. 
Orxan danışdıqları vaxt  restorana gəlmiş, əvvəlcə-
dən sifariş verdiyi masada yerini rahatlamış, günəş şüala-
rının çılğınlıqla rəqs elədiyi mavi dənizə gözlərini zilləmişdi. 
Bu zibilə necə və kimə görə düşdüyünün artıq heç bir mə-
nası yox idi. İstəsə də, istəməsə də o bu romanın qəhrəmanı 
idi və roman bitənə qədər öz rolunu  oynamalı idi. Üstəlik 
130 
 
bu restoranda arabesk dinləməyə, Ahmet Kaya mahnılarının 
ağır kədəri altında əzilməyə məhkum idi. Aylardır sürən bu 
araşdırmalar, romanın yazı prosesinin ləng getməsi də onu 
sıxırdı. Sanki, gözəgörünməz bir əl bu romanın ye-
kunlaşdırmaq üçün müəllifə mane olurdu. Müəllif romanı 
bir kənara atıb gündəlik həyat qaydaları ilə çarpışdıqca, Or-
xan bekarçılıqdan darıxır, hövsələdən çıxırdı. Üstəlik Elxan 
Daşdəmir Türkiyəyə köçmüşdü. Daha yalvarsan da qayıdıb, 
bu romanda personaj olmazdı. Orxanın yeganə ümidi müəl-
lifə idi. Müəllif tezliklə onu Könüllə görüşdürüb bu məsələ-
ləri aydınlaşdırmasaydı, yəqin ki, Orxan baş götürüb hansısa 
bir hekayəyə-zada qəhrəman gedəcəkdi. Orxan fikirli-fikirli 
bir siqaret yandırıb tüstünü acgözlüklə ciyərlərinə çəkdi. Ar-
tıq siqaretdən də bezmişdi. Adi həyatda siqaret çəkməsə də, 
müəllif onu roman boyu əməlli-başlı aludəçiyə çevirmişdi.  
...Könül bir az ləngisə də gəlib çıxdı. Gülə-gülə sa-
lamlaşdı. Orxanın üzündəki gərginlikdən onun çəkdiyi əzabı 
başa düşürdü. Əslində onun üçün də bu romanda qəhrəman 
olmaq xoş deyildi. Bütün işi-gücü tökülüb qalmışdı bir 
tərəfdə, gecə-gündüz beynini Nicatla bağlı lazımsız xatirə-
lərlə məşğul edirdi. Əslində bütün günah müəllifdə idi. Kö-
nülə elə gəlirdi ki, bu roman yazılmasa, daha yaxşı olardı. 
Kimə lazımdır axı intihar etmiş bir şairin sevgi hekayəsi? 
Dünya yazıçıları bu cür sevgi hekayələrini cəmi bir absazda 
ustalıqla yazıb keçirlər. Könül onu sürüyüb bu əsərin süjet 
xəttinə salan yazıçıya nifrət etməyə başlamışdı. Aralarındakı 
sevgi də, münasibətlər də onu bezdirmişdi. Üstəlik də belə 
ağır xatirələri yenidən xatırlamaq onu incidirdi. 
 
Belə tez-tez söhbətlərə girişmək istəmirəm, amma 
Könül qətiyyən məndən narazı qala bilməz. Onun mənə ver-
131 
 
diyi əziyyətlərin yanında roman personajı olmaq toya get-
məlidir. Aylarla onun sevgilisi rolunu oynamışam. Bəyəm 
asandır bu qədər xəyanətə dözmək, əzab çəkmək, ağlamaq? 
İndi canı çıxsın romanın içində çabalasın. 
Hələ nərd olsaydı doktorla oynadırdım onu. Axırda 
da “dü-bir” ayağında saxlayıb uduzdurardım. 
Könül beynindəki qarmaqarışıq, rabitəsiz, nizamsız 
fikirləri bir kənara  atıb Orxanla hal-əhval tutdu: 
– Doktor, yorğun görünürsən... 
– Bezmişəm. Hər şeydən. Yorulmuşam. 
– Araşdırmanı dayandır. Normal həyata dön. Unut. 
– Bacarmıram. Axı zalım balası dayanmadan bizim haqqı-
mızda düşünür. İmkan vermir öz həyatımı yaşayım. 
– Anlayıram. Oxşar problemdir. 
– Danışacaqsan? 
– Hə. 
– Hikmətlə necə rastlaşmağınızı keçək? 
– Yox. 
– Yaxşı, bir şərtlə ki, uzatmayacaqsan. 
– Çalışaram... 
Könül qısa və qırmızı saçlarını əliylə tumarlayıb, qar-
şısındakı şərabdan bir udum içdi. Üzünü turşudub, “Hikmə-
ti lənətə gəlsin” dedi, -“məni içkiyə o alışdırdı”.  
Tərlandan sonra əmlak bürosundakı müdirimin mə-
nimlə maraqlandığını hiss edirdim. Bəlkə də əvvəldən ma-
raqlanırmış, hiss etməmişdim. Tərlan həyatıma gəldiyi kimi 
çıxıb getsə də, həyatımı “relsdən çıxarmışdı”. Toparlana bil-
mirdim. Onu düşündükcə aldanışlarıma görə əzab çəkirdim. 
Evdə atamla, qardaşımla və anamla münasibətlərim qay-
dasında getmirdi. Namaz qılsam da toxtaqlıq tapmırdım. 
132 
 
 Bax belə gərgin günlərin birində patronum Hikmət 
mənə evlilik təkilf etdi. 
Orxan çəngəllə qarşısındakı balıq tikəsini qurdalaya-qur-
dalaya sual verdi: 
– Dərhal qəbul etdin? 
– Əvvəl tərəddüd edirdim. Sonra ailəmdən xilas olmağın ye-
ganə yolu kimi onun təklifinə “hə” dedim. Evimizdə ye-
diyim hər tikə çörək baş qaxıncı idi. Üstəlik qardaşım özünə 
ev alıb şəhərə köçmüşdü və demək olar ki, hər addımımı iz-
ləyirdi. Bezmişdim. Qaçmalı, xilas olmalı idim. 
...Toyumuz çox dəbdəbəli oldu. Hikmət hamıya ya-
lan danışmışdı. İndi də onun bu fədakarlığını xatırlayanda 
utanıram. Bəlkədə adi şeydir və onun üçün fərqi yoxdur. 
Mənim əvvəlki evliliyimi gizlətmiş, el adəti ilə elçilik, toy et-
mişdi. Toydan sonra Hikmətin evinə köçdük. İlk günlər hər 
şey qaydasında gedirdi. Birlikdə evdən çıxır, birlikdə qa-
yıdırdıq. Özümü çox xoşbəxt hiss edirdim. Onu sevməsəm 
də, birtəhər alışmağa çalışır, yaşadıqlarımı unudurdum. Am-
ma Hikmət  Tərlandan da beşbetər imiş. Getdikcə əsl siması 
üzə çıxırdı. Başa düşürdüm ki, keçmişimlə barışa bilmir. 
Yerli-yersiz məni təhqir edir, aşağılayırdı.  
...Toyumuzdan bir il keçəndən sonra başa düşdük ki, 
övladımız olmayacaq. Əvvəl Hikmət bunun da günahını 
mən-də görür, haqsız yerə məni incidir, təhqir edirdi. Bilən-
də ki, problem ondadır və heç zaman uşağı olmayacaq, daha 
da dəyişdi.  
Orxan söhbətin bu yerində növbəti siqaretini yandır-
dı və Şahinin Könüllə bağlı dediklərini xatırladı. Artıq əmin 
idi ki, Könül yalan danışır. Tərslikdən o bu yalanlara səbirlə 
qulaq asmağa məhkum idi. 
 
133 
 
Könül isə öz işində idi. Baxışlarını naməlum bir nöq-
təyə zilləyib söhbətinə davam edirdi... 
... Məni tez-tez döyür, evdən qovurdu. Özü də etiraz-
çı gənclərə qoşulmuşdu. Bütün günü onlarla görüşüb içir, 
evə gecənin  yarısı qayıdırdı. Hamının yanında mənim hicab 
bağlamağıma lağ edir, məni aşağılayırdı. Və günlərin bir gü-
nü tələb etdi ki, hicabı açım. Beləliklə həyatımda daha bir 
dönüş nöqtəsi yarandı. Onsuz da namaz qılmırdım. Hikmə-
tin təklifi də ürəyimdən olduğu üçün çox müqavimət göstər-
mədim. Bir gün ayıldım ki, artıq evimizdə içki məclisləri qu-
rulur.  
İçki ilə ilk tanışlığım da Hikmətin sayəsində oldu. İs-
rarla məni içirdir və mənim sərxoş olmağımla fəxr edirdi. 
Mənim içməyim, xüsusilə onun “seksual inqilab” carçısı olan 
dostları ilə badə toqquşdurmağım onun qürur yeri idi. Sanki 
hamıya necə modern və açıqfikirli olduğunu car çəkirdi. 
Onun dostlarına, yaxınlarına alışmışdım. Hikmət işdən çı-
xana qədər səbrim çatmırdı. Onların yığışdığı ucuz barlarda, 
kafelərdə özümü daha xoşbəxt hiss edirdim. 
– Və bu ərəfədə Nicatla tanış oldun... 
– Hə... Bu barədə danışmışam sənə. Yəqin özü də deyib. Bizə 
tez-tez gəlirdi. Ərim onun söhbətlərini dinləməkdən zövq 
alırdı. Belə görüşlərimizin birində  yaxşıca içdik. Ərim tez 
sərxoş oldu və yatağına güclə apardıq. Mən isə ustalıqla sər-
xoş rolunu oynayırdım. O isə dayanmadan içir və siqaret sü-
mürürdü. Rəfiqəmə Tərlandan danışıb ağlayır, əslində isə 
Nicatın diqqətini çəkməyə çalışırdım. Yavaş-yavaş istəyimə 
çatırdım. Nicat gözünü məndən çəkmirdi. Hiss edirdim ki, 
sıxılır. Narahatlığı aydın hiss olunurdu. Sağollaşıb masadan 
qalxdı. Onu yola salanda özümdən asılı olmayaraq boynuna 
sarılıb ağladım. Hikməti sevmədiyimi, başqa birinə aşiq ol-
134 
 
duğumu dedim. Hiss edirdim ki, onu yoldan çıxarmaq o qə-
dər də çətin olmayacaq. 
– Nicata qədər Hikmətə xəyanət etmişdin? 
– Yalnız düşüncələrimdə. Psixoloqlara görə, evli cütlüklər 
arabir başqaları haqqında fantaziya qura bilərlər. Hər halda 
beyində xəyanət yataqda xəyanətdən daha yaxşıdır. Həm də 
güclü fantaziya sönmüş hisslərimi oyadırdı.  
– Bilirsən, seksual fantaziyalar real xəyanətə yol açır... 
– Nicat mənim fantaziyalarımdakı kişi deyildi. İlk günlər Ni-
catla dost olmaq, ona sadəcə yaxın olmaq istəyirdim. 
– Qadınlar elə düşünürlər ki, kişilər dostluğu sevgiyə çevir-
mək istəyir. Amma məncə, məhz qadınlar dost müna-
sibətlərini fərqli tərəfə çəkirlər, sənin kimi.  Axı qadınlar da-
ha emosionaldırlar və potensial sevgilini dostlarının arasın-
dan axtarırlar. Bu, qadın üçün daha təhlükəsiz variantdır.  
– Bəlkə də haqlısan. Amma razılaş ki, Nicat ideal kişi deyildi. 
– Deməli Nicat da, Hikmət də ideal deyildi. Belə çıxır ki, sən 
Nicatı da sevmirdin... 
– Nicatı sevirdim. Əslində Hikmətə də biganə deyildim. Am-
ma nədənsə, mənə elə gəlirdi ki, Hikmət məndən soyuyub. 
– Hmmm... Qadınlar düşünür ki, əri ondan bezib, yorulub 
və yeniliklər axtarışındadır. Sən də Hikmətin bezdiyini dü-
şünürdün və ondan soyuyurdun. Əslində isə o sənin xi-
laskarın və qəhrəmanın sayılmalıdır.  Hikmət də kənarda nə 
axtardığını, onu nəyin cəlb etdiyini anlamırdı məncə. Məncə 
o yaşaya bilmədiyi uşaqlığının, gəncliyinin, sən isə yaşaya 
bilmədiyin qadınlıq hisslərinin axtarışında olmusan. Bilirsən, 
xəyanət edən tərəf bu haqda heç düşünmür də. Bəzi kişilər 
uşaqlıqda, bəziləri gənclikdə məhrum olduğunu axtarır. 
Hikmətin soyuqluğunun səbəbi sən yox, yaşaya bilmədikləri 
idi... 
135 
 
– Nicatla rastlaşdığımız gündən onu özümə aşiq etməyə 
çalışırdım. Demək olar ki, ona hər gün ya zəng edirdim, ya 
da feysbukda nə isə yazırdım. Onun davranışından mənə bi-
ganə olmadığını anlayırdım. 
– Sən onu qucaqlayanda necə davrandı?  
– Mənə toxtaq səslə təsəlli verib, yerimə uzanmağıma kömək 
etdi. Rəfiqəm onu yola salanda titrək səsini eşitdim – “Kö-
nüldən muğayat ol, sakitləşdir və danışmağa imkan vermə.” 
Sonra getdi. Səhər ona zəng elədim. Görüşdük. Ona bütün 
həyatımı ən xırda detallarına qədər danışdım. Sakitcə siqaret 
tüstülədir və hərdən sözümü yarıda kəsib, məsləhətlər 
verirdi.  
– Bu barədə danışmışdı mənə. Sonra bir yazı da yazmışdı. 
Oxumamısan? 
– Yox. Nadir hallarda onun yazdıqlarını oxuyurdum. 
– Çox təsirli yazıdır – Orxan salfetlə əlini silib, əlini çantasına 
uzatdı – gözlə, oxuyum. 
– Ver, evdə özüm oxuyaram.  
– Yox, qoy  oxuyum. Bəlkə bir iradın oldu. Bəlkə nəyi isə 
səhv yazıb? 
– Sən oxu, mən qabağımdakı tikəni yeyim. Acından başım 
ağrıyır.  
Orxan çantasını eşələyə-eşələyə deyinirdi. Könül isə 
öz işində idi. İştahla qarşısındakı balığı mədəsinə ötürürdü.  
Orxan vərəqləri çantasından çıxarıb, masanın boş his-
səsinə qoydu. Ofisiantı çağırıb şərab sifariş verdi. Yenidən 
Könülü süzüb, başını buladı və oxumağa başladı: 
 
“...Bu əsl sevgi idi. Bəli, illərlə axtardığım və tapa bil-
mədiyim qadını tapmışdım. Amma eyni anda dünya başıma 
uçmuşdu. 
136 
 
Sevgimi tapmışdım, amma o qadın başqasının səa-
dəti idi. Evli qadına vurulmuşdum.  Günlərlə gözümə yuxu 
getmirdi. Bütün gün feysbukdakı fotolarına baxıb, doluxsu-
nurdum. Boşaltdığım içki şüşələri, masamın üstündə qalaq-
lanmış siqaret qutuları ona olan sevgimin yeganə şahidi idi. 
Heç kəsə, hətta ən yaxın dostlarıma belə danışa bilmirdim 
bu sevdanın məni necə qovurduğunu... 
Özümü kifayət qədər yetkin və ağıllı saysam da, özü-
mə toxtaqlıq verə bilmirdim. Yersiz, səbəbsiz ağlamaq tutur-
du məni. Kirayə mənzilimin divarları üstümə gəldikcə qə-
hərdən boğula-boğula fotolarına dəfələrlə baxıb üzümü yas-
tığa sıxırdım. Hər gün içirdim ki, bu acını, bu sevdanı, bu eş-
qi unudum. 
Hərdən məclislərdə və ya təsadüfən görüşəndə özü-
mü itirirdim. Gözlərinin içinə baxmağa ürək eləmirdim. Və 
ən dəhşətlisi... Mən onu halal ərinə dəlicəsinə qısqanırdım. 
Qəribədir ki, bütün şərtlər məni ona doğru itələyirdi. 
Onun özünəməxsus sehrindən, cazibəsindən çıxa bilmirdim.  
Son vaxtlar dostlaşmışdıq və hərdən görüşüb birlikdə vaxt 
keçirirdik. O mənim yanımda olanda özünü çox sərbəst apa-
rır, ərinə qarşı heç bir ilgisi olmadığını ciddi-cəhdlə mənə və 
ətrafdakılara göstərməyə çalışırdı. 
Baxışları, saçları, dodaqları, əlləri... 
Hər gün bir az da düşürdüm onun sehrinə. Sosial şə-
bəkələrdə olduqca quru, rəsmi danışırdı mənimlə. Amma bir 
gün... Bir gün olmayacaq şeylər oldu və bütün gecəni göz 
yaşları içində çırpındım. 
 
Sərxoş idi və ağlayırdı. Rəfiqəsi də, əri də yanımız-
daydı. Dalbadal siqaret tüstülədirdim. Sərxoş olsam da, söh-
137 
 
bəti eşidirdim. O, ərini sevmədiyini, başqa birini sevdiyini 
danışırdı rəfiqəsinə...  
Yenidən dünyam qaraldı, bütün ümidlərimi itirdim 
və evə getmək üçün ayağa qalxdım. Ayrılanda qəfildən məni 
qucaqladı və ağlaya-ağlaya ərini yox, başqa birisini sevdiyini 
mənə də təkrar etdi. Mənə elə qısılmışdı ki, həyəcandan özü-
mü itirmişdim. Saçlarını tumarlayır, sakitləşdirmək üçün 
onu dilə tuturdum. 
Evə çatana qədər ağladım. Yeniyetmələr kimi dilim 
söz tutmurdu. Yolüstü bir şüşə də araq alıb öz otağıma qa-
pıldım. Gecə səhərə qədər içdim... 
İki gün sonra təkrar görüşdük. Sakit kafelərin birində 
oturduq. O meyvə şirəsi, mən pivə sifariş verdim. Siqaret sü-
mürə-sümürə onun ağrılı həyat hekayətini dinlədim. Ərini 
sevmədiyini, onunla yaşamağa məcbur olduğunu anlatdı... 
Sonra sevdiyi oğlandan, o oğlanın onu necə atıb get-
məsindən, aldatmasından danışdı. Mən ona məsləhət ver-
dikcə hiss edirdim ki, boğazıma dolan qəhəri, əllərimin əs-
məsini gizlədə bilmirəm. 
Ayrılanda arxasınca baxdım, getmək istəmirdi... 
Bir həftə sonra, gecə sabaha qədər internetdə da-
nışdıq. Söhbətimiz fırlanıb sevgi, eşq mövzusu üzərinə gəldi. 
O ərini sevmədiyini, sevdiyi oğlanı unutduğunu, başqa biri-
sinə aşiq olduğunu yazdı mənə... Siqareti bir-birinə ca-
lamışdım. Həyəcandan əllərim əsir, gözüm yaşarırdı. İndi 
imkanım olsa, sevdiyi oğlanı da, ərini də, aşiq olacağı adamı 
da parçalayardım. Ürəyimdə gizli bir istəyim də vardı... "Kaş 
aşiq olduğu insan mən olaydım" deyə düşünürdüm... 
 
... Və birdən-birə mənə aşiq olduğunu deyəndə hön-
kürtümü saxlaya bilmədim... Sonra hər şey çox sürətlə baş 
138 
 
verdi. Heç vaxt xəyalını qura bilmədiyim anlar, dəqiqələr ya-
şadım onunla. Hər şey çox kədərli, inanılmaz və möhtəşəm 
idi. Onu sevirdim...” 
Orxan yazını bitirəndə Könül heykəl kimi dayanıb, 
gözlərini naməlum istiqamətə zilləmişdi. Gözlərindən yaş 
süzülürdü. Göz yaşları daş heykəlin üzündən süzülən yağış 
damcıları kimi sinəsinə damcılayırdı. Orxan da tutulmuşdu. 
Ahmet Kayanın “Mahur Beste” mahnısı ortalığı kədərə qərq 
eləmişdi... 
Könül üzündə anlaşılmaz bir ifadə, tez-tez siqaret sü-
mürür, əlindəki salfetlə gözündən qeyri-ixtiyari axan yaşı, 
burnunun seliyini silirdi. Artıq danışdıqca hər şeyin anlamı 
itir, biganələşirdi. 
...Hikmətdən ayrılanda yaxşı yaşamağa, bahalı pal-
tarlar geyinməyə alışmışdım. Metrodan, yarmarkadan alış-
veriş edənlərə lağ edirdim həmişə. Nicat isə həmişə pul-
suzluqdan, işsizlikdən gileylənirdi. Onun bütün paltarları 
mənim şərfimdən da ucuz idi. Onunla görüşdüyümü ha-
mıdan gizlətməyə çalışırdım. Hikmətdən ayrılan kimi rəfiqə-
min kirayə qaldığı evə köçmüşdüm. Evdə müxtəlif səbəblər-
dən ərindən ayrılmış dörd qadın da yaşayırdı. O mənzildə 
yaşayan qadınların heç biri xoşbəxt deyildi. Hamımızın ta-
leyində atılmışlıq, tənhalıq və sahibsizlik vardı. Kimsə evdən 
çıxanda arxasınca qeybət başlayırdı. Nicat məni orda çox 
qalmağa qoymadı. Köməkləşib ev tapdıq. Dostu Şahinin kö-
məyi ilə o xarabadan yeni evə köçdük. Hər gün zəngləşir-
dim. Şərait və şərtlər elə idi ki, onu itirməkdən qorxurdum. 
Hikmətdən ayrılandan sonra Nicat mənə qarşı bir az soyu-
muşdu. Bilirdim ki, unuda bilmədiyi başqa bir qadın var. 
Həmin qadından ayrılmaq ona pis təsir etmişdi. Tez-tez özü-
139 
 
nü, məni günahlandırır, o qadından ayrıldığı üçün özünü 
yamanlayırdı.  
Köhnə tanışlarımdan biri – deyəsən “CCH” radio-
sunun Bakı bürosunda işləyirdi – mənə aşiq olmuşdu. Üç 
uşağını atıb mənimlə evlənmək istəyidi. Bütün günü kölgə 
kimi məni izləyir, gecə-gündüz feysbukda zəhləmi tökürdü. 
Nicata bu barədə deyəndə özündən çıxırdı. Fikirləri qarma-
qarışıq, mənə qarşı münasibəti konkret olmasa da, məni ha-
mıdan, hətta bütün köhnə dostlarımdan da qorumağa ça-
lışırdı. Ona görə hamıdan yavaş-yavaş uzaqlaşırdım. Gecələr 
ona qısılıb yatmaq, onun enli və tüklü sinəsinə başımı söy-
kəyib xəyal qurmaq məni heç vaxt olmadığım qədər xoşbəxt 
edirdi. İlk orqazmı onunla yaşamışdım... 
– Könül, lütfən bu söhbətləri etmə... 
– Bilirsən, əgər Nicatdan danışıramsa, xatırladığım bütün 
detalları danışmaq istəyirəm. 
– Məni isə sizin münasibətlərinizin necə pozulmağı maraq-
landırır. 
– Doktor, icazə ver ilk gecəmizi danışım. Ürəyim gedir erotik 
söhbətlər, seksdən danışmaq üçün. 
– Xahiş edirəm, lazım deyil. Nicatın ölümünə doğru gedən 
yolu danış. Ayrılıq, davalarınız, problemləriniz... 
– Orxan, o mübahisə etməyi sevərdi, bilirsən. Məni Hikmət 
işə düzəltmişdi və mən hələ də onun dostlarının şərikli işlət-
diyi şirkətdə çalışırdım. Bu onun xoşuna gəlmirdi. Mənim 
ordan uzaqlaşmağımı istəyirdi. Qısqanırdı. 
– Qısqanmaq üçün əsası vardı?  
– Vardı. Çalışdığım şirkətin təsisçilərindən biri Hacı idi. Din-
dar olsa da, ona müsəlman demək olmazdı. Atası rayonlar-
dan birinin icra başçısı idi. Pul hesabına istədiyini əldə et-
məyi bacaranlardandı. Şirkətin şəriki dindar olmasa da, pulu 
140 
 
sonradan görüb quduran, özündənrazı, nəzakətsiz və acgöz 
adamdı. Qardaşı gənc olsa da, rayonlardan birində polis rəisi 
işləyirdi. Mən isə onların bütün maliyyə hesabatlarını apa-
rırdım. Təsəvvür edirsən, milyonlar... Nicatın heç zaman yu-
xusuna da girməyəcək milyonlar... 
Tez-tez rayonlardakı restoranlarının, əyləncə mərkəz-
lərinin hesabatını aparmağa gedirdim. Nicat buna qəti razı 
deyildi. Ancaq başqa şansım da yox idi. Ya ac qalmalı, ya da 
işimin şərtlərinə razı olmalıydım. Patronlarım Hikmətlə dost 
olsa da, mənim ondan ayrılmağımı sakit qarşıladılar. Çünki 
ikisinin də məndə gözü vardı və məni ələ keçirmək üçün 
gizli mübarizəyə başlamışdılar. Hər gün ayrı-ayrılıqda məni 
çağırır, yüksək vədlər, bəxşişlər, pul boyun olur, yoldan çı-
xarmağa çalışırdılar. Nicat sanki bütün bunları hiss etdiyi 
üçün məni daha çox qısqanırdı. Hərdən patronlarımın mü-
nasibətini ona danışanda özündən çıxır, məndən tələb edirdi 
ki, bir daha ofisə ayaq basmayım. Sonra inandırırdım onu. 
Əmin edirdim.  
...Əslində bütün bunlar roman-zad deyil. Mənim ya-
şadıqlarımın, gördüklərimin yaza bildiyim çox cüzü bir his-
səsidir. Bunu niyə etdiyimi bilmirəm. Çəkdiyim əzablardan 
xilas olmaq cəhdi deyə bilərsiniz bu duruma. Qınaya bilər-
siniz. Bəlkə də heç biriniz dəlicəsinə sevdiyiniz qadını hər 
gün bir az itirməmisiniz. Bu unutmaq üçün uydurduğum, 
özümə verdiyim təsəllidir. Onu yazmaq, yaza-yaza beynim-
də, düşüncələrimdə bitirmək arzusundan yarandı bu qarma-
qarışıq ideya. Unuda bilmədiyim xatirələrdən xilas olma 
cəhdidir bu yazılar. Amma əsəbim bura qədər dözdü. Daha 
bu xatirələrə qayıtmaq, o səfeh günləri xatırlamaq istəmirəm. 
Amma Orxan öz işini görəcək. Könülü dinləməyə, onun  he-
kayəsini öyrənməyə söz verib... 
141 
 
...Könül qəfildən susdu. Əlini atıb siqaret qutu-
sundan bir siqaret çıxardı. Araya ağır bir səssizlik çökdü. 
Könül sanki danışdığı əhvalatlardan, uydurduğu hekayələr-
dən yorulmuşdu. Danışdıqca içində nələrinsə qırıldığını hiss 
edirdi. Yorulmuşdu... 
Qəfildən əlini masaya çırpıb, dik-dik Orxanın üzünə 
baxdı: 
– Bilirsən nə var? Mən patronlarımın ikisiylə də, onların ya-
xın çevrəsindəki kişilərlə də yatdım! Mənə pul lazım idi və 
Nicat lütün, avaranın biri idi! Pullu kişiləri tora salmaq, özü-
mə aşiq etmək xoşuma gəlirdi. Onlar dəryadan bir damcı 
versələr də, bu məni xoşbəxt etməyə kifayət edirdi. Həyatımı 
mənasız bir şairlə çürüdə bilməzdim. Hikmətin dostlarıyla 
da yatmışam. Bir-iki gənc yazara da şans vermişəm. Sənə nə 
lazımdı? Nicatı öldürə biləcək səbəbləri tapmaq? Onu qəh-
rəman etmək? Boş şeydir. Nicat özünü ancaq axmaqlıqdan 
asa bilərdi. Hər şeyin bir sonu olmalıydı. Mən xəyanət edir-
dim, o isə oturub ağlayırdı. Məni bu yoldan çəkindirmək 
üçün heç nə etmirdi. 
...Könülün söhbətləri məni çox uzaqlara apardı. O 
məşum gecəni, ayrıldığımız günü xatırladım... 
O gecə ulduzlar yerə daha yaxın idi...Əlimi atıb bir-
ikisini qoparmaq istədim, əllərimin ulduzlara çatmadığını 
bilə-bilə.(Söhbətə bax, mən ölüm) 
 
Son görüşümüzdə gedəcəyini bildiyim halda onunla 
daha çox vaxt keçirmək istədim. Son xəyanətindən sonra qal-
mağının mümkünsüz olduğunu bilə-bilə. 
“Niyə aldatdın? Axı xəyanət etmədən də yaşaya bi-
lərdin” – dedim. 
142 
 
“Mən nə etdiyimi bilmirəm, təmiz başımı itirmişəm”- 
dedi. 
Onu anlamaq istədim, anlamaqla heç nəyi dəyişdirə 
bilməyəcəyimi bilə-bilə... 
Dəhşətli gecə idi... 
İlk dəfə hara getdiyimi bilmədən saatlarla dolaşdım 
küçələri. Beynimdə yalnız bir sual dolanırdı-Niyə? Cavabını 
yenə özündən soruşdum. “Məni nə üçün aldatdın? Mən sənə 
nə pislik eləmişdim?”- deyib uşaq kimi hönkürdüm. 
Bərk-bərk qucaqlayıb, başımı köksünə sıxdı. Bu sevgi 
deyildi. Sadəcə gözlərimə baxa bilmirdi. 
Səsindəki arxayınlıq məni dəli edirdi: “Səndən 
əvvəlki bütün kişilər məni aldatdı, xəyanət elədi, yarı yolda 
buraxdı. Səbəbini bilmirəm, amma onların hamısının qisasını 
səndən aldım”... 
Məni buraxıb kənara çəkildi. Susmuşdum. Ağlamır-
dım... 
…Könül danışır, Orxan susurdu. 
– Mənim Nicatla birlikdə olmağım çoxlarını qıcıqlandırırdı. 
Onsuz da qardaşım and içmişdi ki, bir də Nicatla görüşsəm 
ikimizi də öldürəcək... 
Könül səhvini dərhal düzəltməyə çalışmaq üçün ra-
bitəsiz cümlələr qurmağa çalışsa da, Orxan heyrətlə Könülün 
üzünə baxırdı. Aylardır çözülməyən sirr açılmışdı. Orxan 
təbəddülatlar içərisində ona görə çabalayırdı ki, Nicatın 
intihar etmədiyini sübut etsin. Və hər şey bu açar cümlədən 
asılı idi... 
 
 
 
 
143 
 
20 
 
Namus görünməyən sərvətdir.  
Çox vaxt ona sahib olmayanlar, sərvət sahibi kimi 
görünərlər. 
 
Şekspir 
 
İndi mən sizə, dünyanın ən mənasız dialoqunu təq-
dim edəcəm. Sizi əmin edirəm, heç vaxt bu qədər mənasız və 
bəsit dialoq oxumamısınız. Bu Könülün qardaşı xoşqeyrət 
Polislə əri Hikmətin söhbətidir...  
– Hikmət, indiyə qədər səninlə bu barədə danışmamışam. 
Xətrini istədiyim üçün, tərbiyənə, davranışlarına, mövqeyinə 
görə susmuşam. Amma elə şeylər var ki, susa bilmirəm. Sə-
nin rahatlığın, heç nə olmamış kimi davranmağın məni əsə-
biləşdirir. Ola bilməz ki, bu söz-söhbətlər sənin qulağına 
çatmasın. 
– Qardaşım, hansı söz-söhbətdən danışırsan? Əgər Könüllə 
bizim ayrılmağımızdan danışırsansa, düz eşitmisən. Mən 
artıq sənin bacınla birlikdə yaşaya bilmirəm. Könül də bunu 
istəmir. Qərarını verib. Bu söhbəti uzatmağın yeri yoxdu. 
Ayrılırıq. 
– Hikmət, mən başqa şeydən danışıram! Sənin arvadın, mə-
nim bacımdır. Onun haqqında yayılan dedi-qodu məni çox 
narahat edir.  Ayrılmağınıza bir şey demirəm, mən yayılan 
söhbətlərdən narahatam. Bilirsən camaat nələrdən danışır? 
Oturub birlikdə aydınlaşdırmalıyıq bu söhbətləri. Səni bilmi-
rəm, mən bu söhbətlərdən narahatam. Onsuz da əsəblərim 
yerində deyil və bundan o tərəfə dözmək fikrim yoxdur. Na-
mus həssas məsələdir! 
144 
 
 
– Görüşərik, Polis qardaş. Sən özünü çox incitmə. Bu hadisə 
tək bizim başımıza gəlmir. Evlənmək nə qədər sadə məsələ-
dirsə, boşanmaq da bir o qədər sadədir. Lütfən, heç nəyi bö-
yütmə. Könüllə iki mədəni insan kimi ayrılmağımız daha 
yaxşıdır. Bunu namus söhbətinə, düşmənçiliyə çevirməyini 
istəməzdim. O öz həyatını seçib. 30 yaşı var. Qərar vermək, 
onu həyata keçirmək haqqı var. 
– Mən Könülün verdiyi qərara güvənmirəm. Burda söhbət 
mənim ailəmin namusundan gedir. İstəmirəm ki, hər cındır 
arxamca ağzına gələni danışsın! Başa düşdün? Bu mənim 
üçün çox ciddi məsələdir! 
– Oldu qardaş. Görüşərik hökmən! İndi gömrükdəyəm. 
İrandan gələn malları qarşılayacam. Həftə içi rahatlıqla gö-
rüşüb danışarıq. 
– Oldu. Hələlik! 
Hikmət telefonu söndürüb masanın üstünə atdı. 
Kresloya söykənib qarşısındakı soyumuş çaydan bir udum 
aldı. Həyatı ağ-qara film kimi gözlərinin önündə canlanma-
ğa başladı. Anası onları uşaq evinə verəndə 3 yaşı vardı. 
Atası öləndə isə 2 yaşındaydı. Anası başqası ilə evlənmişdi 
və bir daha onların arxasınca gəlməmişdi. Hikmət bacısın-
dan uzaq düşmüşdü və uşaq evinin köşələrində demək olar 
ki, bütün dünyaya və insanlara nifrətlə böyümüşdü. Ana-
sının onu atıb getməsi, bacısından ayrılıb uşaq evinə atılma-
sı, müəllimlərinin qəddarlığı onun psixologiyasında silinməz 
izlər buraxmışdı. Hikmət insanlara nifrət edirdi. Humanizm, 
insan sevgisi ona yad idi. Heç kəsi, hətta Könülü belə sev-
mirdi. Hamıdan istifadə etməyə çalışırdı. İnsanların faciəsi 
üzərində özünə xoşbəxtlik qurmaq ona ləzzət verirdi. İlk də-
fə universitet illərində müxalifətçilərə qoşulan, rejimə etiraz 
145 
 
edən tələbə yoldaşları haqqında polisə raportlar yazanda, 
hiss etmişdi ki, insanların əzilməsi, incidilməsi, çarəsiz və-
ziyyətə düşməsi ona ləzzət edir. O etdiyi bütün pisliklərdən 
zövq alırdı. Baş tutmayan mitinqlər, həbs olunan etirazçılar, 
universitetdən qovulan tələbələr onun içində izaholunmaz 
rahatlığa səbəb olurdu. Bütün iyrəncliklər, insan əzabları və 
məğlubiyyəti ona xoş gəlirdi. 
Polislə ilk tanışlığı da həmin illərdə baş tutmuşdu. 
Tez-tez polis idarəsinə yolu düşdüyü üçün, bu cavan “iş-
verənlə” də rastlaşırdı. İkisinin də qeyri-rəsmi “peşəsi” oğ-
raşlıq, nadürüstlük idi. İkisi də bu işi “şərəflə” icra edir, 
başqalarının çəkdiyi əzabdan, düşdüyü uğursuzluqdan zövq 
alırdılar. Hikmətlə polis “sənət yoldaşı” idi. Sonra Polis işini 
rəsmiləşdirmiş, bölmələrin birində rəsmən işə başlamışdı. 
Hikmət isə gizli fəaliyyəti üstün tutmuş, deşifrə olunmadığı 
üçün daha da irəli çəkilmişdi. Son 3 ildə isə gənc etirazçıların 
içinə sızdırılmışdı.  
...Könüllə tanış olanda onun Polisin bacısı olduğunu 
bilmirdi. Çünki heç bir həmkarı ilə ailəvi tanışlığı yox idi. 
Ailəsi olmadığı üçün, ailəvi tanışlıqlar ona görə deyildi. 
Universiteti bitirdikdən sonra ağaları onun üçün bir əmlak 
ofisi qurmuşdu. İşləri qaydasında gedirdi. Könüllə tanış 
olanda artıq işinin çəmini tapmışdı. Əsas vəzifəsi sosial şə-
bəkələrdə hakimiyyət və rejim əleyhinə statuslar yazan, 
mitinq təşkil edən, etiraz edən gəncləri izləmək idi. Böyük-
ləri Hikmətə müxalifətçi gənclərlə yaxınlaşmağı, universitet 
illərindən tanıdığı etirazçıları nəzarətdə saxlamağı tapşır-
mışdı. Hikmət isə işinin öhdəsindən layiqincə gəlirdi. İçki 
məclislərinə qatılmaq, özünü sərxoşluğa vurub “yağdan qıl 
çəkirmişcəsinə” sərxoş gənclərdən söz çəkmək, dindən, men-
talitetdən söz salmaq və bunu mübahisəyə çevirmək onun 
146 
 
əsas işi idi. İstəyinə demək olar ki, çatmışdı. Gənclərin ara-
sında yaranan mübahisələrdə onun təxribatçı fikirləri əsas 
rol oynayırdı. 
İkinci əsas işi gəncləri narkotiklə təmin etmək idi. Ba-
şıpozuq, narkotik aludəçisənə çevrilmiş gənc inqilabçılar 
onun ağaları üçün rahat “ov” hesab olunurdu. “Yamayka” 
onun sayəsində etirazçı və intellektual gənclərin arasına yol 
tapmışdı. 
Könüllə evlənməyə qərar verəndə, əsas məqsədi evlə-
nib boşanmış, azadlığa və sərbəstliyə meyilli, rahatlıq və 
şöhrət arzusunda olan bu yüngül xarakterli qadından 
istifadə etmək idi. Könülün Polisin bacısı olduğunu biləndə 
planında korrekt olmağa məcbur olmuşdu. İlk işi Könülü hi-
cabdan azad edib, bütün gün azadlıqdan, insan haqlarından, 
azad seksdən, demokratiyadan danışan gənclərin arasına bu-
raxmaq idi. Bunu bacarmışdı. Hamı Könüllə münasibət qur-
mağa çalışır və bu münasibətlər Könülü də, Hikməti də qane 
edirdi. Könül Hikmət üçün balığı cəlb etmək üçün qarmağa 
taxılmış soxulcan idi. Qarmağın ucunda çapaladıqca beyin-
siz və ağılsız balıqları cəlb edirdi. Hikmət isə sahildə durub 
ustalıqla qarmağa  düşən balıqlarla məşğul olurdu. Könülün 
sayəsində gənclərin arasında söz sahibi olmuş, cibində si-
çanlar oynaşan gənclərin çoxusunu özünə borclu etməyi ba-
carmışdı. 
Planı qaydasında gedirdi. Nicatı məhv eləməklə bağlı 
heç bir problem yox idi. Polis isə Hikmətin gizli plan-
larından bixəbər, onun planlarına daxil olmuşdu. Hikmət nə 
qədər peşəkar idisə, Polis bir o qədər küt və qorxaq idi.  İndi 
zəng edib onunla hədələyici tonda danışması, Hikməti özün-
dən çıxarmışdı. Polisə yerini göstərməyin məqamı idi. Özün-
dən yüksək rütbəlilərə yaltaqlanmağı yaxşı bacaran Polisin 
147 
 
qulağını çəkmək lazımdı. Hikmət yaxşı bilirdi ki, ağaları da 
onun planlarına mane olan ünsürləri ustalıqla təmizləməyi 
bacarır. Polisin atılıb-düşməyi, onunla namus-qeyrət söhbəti 
etməyi Hikməti əsla narahat etmirdi.  Bilirdi ki, Polisin atılıb-
düşməyi boş şeydir. Onun üçün qeyrət, namus kimi anla-
yışlar çoxdan ölüb gedib. Lazım gəlsə mitinqə çıxan bacısını 
belə dubinkanın altına salıb əzişdirə, sürüyüb polis maşınına 
mindirə bilər. 
İndiyə qədər bütün planları səhvsiz və problemsiz, 
qaydasında getmişdi.  Yeganə problem Nicat Aslanın Könü-
lə aşiq olmağı idi. Bu sevgi məsələsi planlarına daxil deyildi. 
Sevgi işləri cızığından çıxara bilərdi. Başa düşürdü ki, sevgi 
qısqanclıq, narahatçılıq, yersiz söz-söhbət, lazımsız ro-
mantikadır. Üstəlik Nicatın “ovlanması” planına daxil de-
yildi.  
Nicatla bağlı göstəriş alanda, tərəddüdsüz razılaşdı. 
Nicatın Könülə aşiq olması, işini asanlaşdırırdı. Kafelərdə, 
PUB-larda qurulan məclislər, Nicatla Hikməti dostlaşdırmış-
dı. Hikmətin gizlincə ötürdüyü narkotik, Nicat üçün əvəzsiz 
tapıntı idi. Üstəlik Könülün də Nicata biganə olmaması, giz-
li-gizli görüşmələri Hikmətin ürəyindən idi. Nicat demək 
olar ki, sakitləşmişdi. Başı Könülə qarışdığından gəncləri 
unutmuşdu. Daha təhlükəli yazılar yazmırdı. Narkotik və 
Könül Nicatı süstləşdirmişdi. İndi Hikmətin yeganə proble-
mi Polisə lazımi dərsi vermək idi. 
Bir xeyli düşünəndən sonra süyürməni çəkib, xidməti 
telefonu çıxardı. Zəng edəcəyi nömrəni tapıb, telefonu qu-
lağına apardı. Söhbət qısa çəkdi. Polis çalışdığı bölmədə işini 
davam etdirmək şərti ilə onun sərəncamına verilmişdi. Hik-
mətə lazım olan bu idi... 
148 
 
...İndi deyəcəksiniz ki, bütün bunlar uydurmadı. Ni-
catı zərərsizləşdirmək kimə lazımdır? Niyə onu öldürmək is-
təsinlər? Haqlısınız. Mən də düşünürəm ki, onu siyasi sə-
bəblərə görə öldürməmək də olar. Romanın maraqlı alınması 
üçün öz ölümünü uyduran adamın məsələyə siyasi don ge-
yindirməsi bir az məntiqlidir. Həm də hamının siyasətdən 
qorxduğu bir vaxtda, qəhrəmanımı bilərəkdən si-
yasiləşdirirəm ki, həyəcanlı olsun. Ümumiyətlə, mənə irad-
zad tutumayın. Roman mənimdir, özüm bilərəm! 
Bir azdan gülmək istəyəcəksiniz, amma gülməyin. 
Romanın sonuna çox az qalıb. Siz  hələ də israrla bu qarala-
manı oxuyursunuz. Qısacası, sizə heyrət edirəm! 
 
149 
 
21 
“Qadınların saxlaya bildikləri 
 yeganə sirr bilmədikləri sirdir” 
 
Seneka 
 
Orxan Könülün son söhbətindən sonra uzun müddət 
düşünmüş, Könülün qardaşı Polisin təhdidləri ilə bağlı la-
zımi yerlərə məlumat vermək istəmişdi. Bütün bunlara mü-
əllif kimi imkan verə bilməzdim. Bütün həyəcan, bütün qu-
rulan planlar məhv olardı. Uzaqbaşı Polisi tutmaqla, işi sadə 
bir cinayət hadisəsi kimi çözə bilərdilər. Mən isə istəyirəm 
ki, mənim qəhrəmanım Orxan hər şeyi özü şəxsən çözsün. 
Könül qardaşının Nicatı ölümlə təhdid etməsini gizli 
saxlamağı Orxandan xahiş etmişdi. Könül qardaşından, 
onun intiqamından qorxurdu. Yüngül həyat tərzi keçirmə-
sini nə qədər gizlətməyə çalışsa da, qardaşı onun etdiklərin-
dən xəbərdar idi. Nicatla görüşdüklərini qardaşına çatdıran 
adam, onun “pis yola” düşdüyünü də xəbərləmişdi. Kö-
nülün bütün yolları çıxmaza dirənmişdi. Yeganə çıxış yolu 
rəfiqələrinin də dediyi kimi ölkədən çıxıb getmək, bir daha 
buralara dönməmək idi. Sadəcə getməmişdən Orxana Ni-
catın ölümü ilə bağlı şübhələrini deməli idi. Bəs Könül ge-
dəcəkdimi? Şəxsən mən Könülün heç yana getməyini istə-
mirəm. Onun haradasa yaxında, əlçatan olmasını istəyirəm.  
...Yarıqaranlıq gecə klubunda masanın ətrafında üç 
nəfər oturub susurdu. Daha doğrusu danışmağa söz ax-
tarırdılar. Könül əlindəki siqaret qutusu ilə oynayır, hərdən 
əlinin arxasıyla gözünü silirdi. Şahin siqareti siqaretə ca-
lamışdı. Orxan hərəkətsiz oturub gözlərini bir nöqtədən 
ayırmır. Könülün danışdıqları onları əməlli-başlı şoka sal-
150 
 
mışdı. Könül qardaşı ilə Hikmətin qurduğu planlardan, 
Nicatın ölümünü necə hazırlamalarından ətraflı danışmış, 
Orxanın aylarla davam edən araşdırmalarını, ehtimallarını 
darmadağın eləmişdi. Könül Nicatın ölümündə təxminən ki-
min günahkar olduğunu bilsə də, aylarla bu sirri gizləmişdi.  
Heç nə gözlədikləri kimi deyildi. Könül Nicatın öldü-
rüləcəyini bilə-bilə heç nə etməmişdi... 
– Özümdən qorxurdum Orxan, özümdən. Sən bilmirsən 
Hikmət necə qəddar və arxalı adamdır. Bir gecədə məni də, 
qardaşımın ailəsini də məhv edərdi. Mən onlara mane ola 
bilməzdim, başa düş! 
– Heç olmasa Nicatı xəbərdar edərdin, ay vicdansız! Şahin 
əlindəki siqareti hirslə külqabıya basdı.(Şahinin vicdan an-
layışı qarşısında əllərim əsir. Allah, haqqı Şahinin vicdan haqqında 
düşüncələrinə də bir “Cart!!!”... Hələ ada baxın, Şahin! Yox bir 
qartal!) 
– Bacarmazdım. Çünki buna imkan yox idi. Əslində Hik-
mətlə qardaşımın mətbəxdəki söhbətini eşidəndən sonra Ni-
cata neçə dəfə zəng elədim. Mesaj yazdım. Amma cavab gəl-
mədi. Evinə gedə bilməzdim. Hikmətin də, qardaşımın da 
ora gələcəyini bilirdim. 
– Polisə xəbər verə bilərdin – , bu dəfə Orxan özündən çıxdı. 
– Deyəsən siz məni başa düşmək istəmirsiniz. Axı bu barədə 
polisə məlumat verib, heç nəyə nail ola bilməzdim. Əlimdə 
heç bir fakt yox idi. Həm də qardaşım həmkarları ilə 
asanlıqla dil tapacaqdı. Qorxurdum, başa düşürsən? Neçə 
vaxtdır kiminsə məni izlədiyini hiss edirəm. Deyəsən səninlə 
görüşdüyümü, sənin bu söhbəti qurcaladığını bilirlər. Çox 
qorxuram, uşaqlar. Bircə bu xarabadan çıxıb gedə bil-
səydim... 
151 
 
Şahin alnını ovuşdura-ovuşdura susurdu. Hər şey o 
qədər qarmaqarışıq və anlaşılmaz idi ki, olub-bitənlərdən 
baş çıxarmaq analitik qabiliyyət tələb edirdi.  
Orxan da çıxılmaz vəziyyətdə idi. Hadisələrin bu cür 
inkişaf edəcəyi onun da ağlına gəlməzdi. Sözün düzü mən 
özüm də bilmirdim ki, dostumu belə çətin vəziyyətə sala 
bilərəm. Amma olan olmuşdu. Orxan dostunun intihar edib-
etmədiyini araşdırdığı, intihar etmiş bir şairin psixoloji və-
ziyyəti ilə bağlı təhlillər apardığı halda, müəmmalı cinayət 
hadisəsinin içinə düşmüşdü.  
Bir yandan da dostunun yazmaq istədiyi romanın de-
tektivə çevriləcəyini düşünürdü. Heç vaxt ağlına gəlməzdi 
ki, xəfiyyə kimi hansısa bar küncündə oturub üstü açılmamış 
bir cinayətin detalları haqqında düşünsün. Amma hər şey 
qəfildən dəyişmişdi. Dostunun ölümü, Könülün söhbətləri, 
Şahinin ciddi şəkildə bu işlə maraqlanması, Elxanın tez-tez 
Türkiyədən zəng edib zəhləsini tökməsi Orxanı xeyli 
gərginləşdirmişdi. Artıq o da ölkədən çıxıb getmək, hansısa 
Avropa ölkəsində demokratiya nağılları dinləyə-dinləyə 
azad yaşamaq istəyirdi. Hər şey ustalıqla, peşəkarlıqla qu-
rulmuşdu.  İndi sadəcə əsərin son fəslini düşünməli, Nicatın 
ölümü ilə bağlı versiyanı dəqiqləşdirib söz verdiyi kimi 
yazıçı dostuna təqdim etməli idi. Amma onu Könülün taleyi, 
Şahinin nigarançılığı da düşündürürdü. 
...Könülün ağlamaqdan gözləri şişmişdi. Yalvarıcı ba-
xışlarla Şahinin üzünə baxıb getmək üçün icazə istədi. Şahin 
əli ilə Könülə gedə biləcəyini işarə elədi.  Barın səsgücləndi-
ricilərindən Beyonsun “Naughty Girl”  mahnısı eşidilirdi. 
Şahin ritmə uyğun barmaqlarını masaya döyəcləyə-döyəc-
ləyə Orxana baxırdı. Sanki bütün sualların cavabı susqun 
Orxanın gözlərinin içində idi... 
152 
 
...Yarıqaranlıq kafedə iki nəfər üz-üzə oturmuşdu. 
Gözlərindən çarəsizlik və inanmızlıq oxunan bu iki nəfərin 
çıxılmaz vəziyyətdə olduqlarını külqabıda dalbadal sön-
dürülən siqaret kötüklərindən anlamaq mümkün idi. Artıq 
romanın hansı sonluqla bitəcəyi Orxana və mənə məlum 
idi... 
153 
 
22 
 
“Zəiflik – ölümdür” 
Vivekananda 
 
Şahin sonuncu dəfə kəndə - Nicatın qəbrini ziyarət 
etməyə gedəndən sonra yolunu onun keçmiş həyat yol-
daşının və qızının yaşadığı şəhərdən salmışdı. Nicatın keç-
miş həyat yoldaşı Türkan yenicə ailə qurmuşdu. Şahin bütün 
bunları nəzərə alaraq Türkanla ayaqüstü, dörd-beş dəqiqəlik 
söhbət etmiş və anlamışdı ki, Nicatın yoxluğu artıq Türkan 
üçün heç nə ifadə etmir. O yenicə qurduğu ailəsində rahat və 
xoşbəxt idi. Nicatın yadigarı - qızı isə hər şeydən xəbərsiz, 
Bakıda işləyən atasının yolunu gözləyə-gözləyə böyüyürdü. 
Artıq atasının üz cizgilərini də yadından çıxarmışdı balaca 
Ayan... 
Türkan isə yeni ərinin qayğıkeşliyindən ağız dolusu 
danışmış, hər şeyin yolunda getdiyini dəfələrlə təkrar et-
mişdi. Şahin başa düşürdü ki, Nicatın ölümü ilə heç kəsin 
həyatı məcrasından çıxmayıb... 
Qardaşları işində-gücündə, itkidən beli bükülmüş 
atası isə taleyi ilə barşıb təsərrüfatı, ailənin qayğıları ilə məş-
ğul olmaqda... Bütün bunları Orxana danışanda, Orxan köv-
rəlmişdi. Həssas, hamının dərdini öz dərdi bilən Nicatın belə 
tez unudulması onu sarsıtmışdı.  
...Nədənsə bu məqamda Şahinə yazdığım ilk mək-
tubu xatırlayıram. Məktub yazmağı sevməsəm də qəfildən 
Şahinə yazmağa qərar vermişdim. İndi istəyirəm ki, Şahin 
bu kədərli anında həmin məktubu tapsın. Məncə Şahin mə-
nim nə istədiyimi anlayır. Və deyəsən artıq o məktubu oxu-
yur. 
154 
 
 
... 3-4 ilin söhbətidir, təqvimə qalın, qara hərflərlə ya-
zılan günlərin birində (ya 20 yanvardı, ya da 26 fevral) şəhər 
kənarındakı hüzursuz və narahat hotel nömrəsində bir həyat 
qadınına aşiq oldum. Bəzən insan gərəksiz vaxtlarda, gə-
rəksiz insanlara aşiq olur. İlk dəfə o gecə anladım ki, həyatda 
bəzi şeylər inadla üst-üstə düşür... 
Dəlicəsinə aşiq olduğum o gözlərin içindəki qəribə 
soyuqluğu anlayanda səhər açılmış və sərxoşluğum keç-
mişdi. Özünə  yoldaş tapmadığı üçün həyətdəki maşınları 
mismarla cızan 5-6 yaşlı uşağın həyəcanı vardı içimdə. İzah 
olunmaz duyğular içərisində yastığa söykənib bir siqaret 
yandırmışdım və onun gedişini seyr etmişdim. Özüylə bə-
rabər otel otağındakı qəribə qoxunu da çəkib aparmışdı ar-
xasınca. Və o gün oteli tərk etmədən öncə, yataqdaca bir ay-
rılıq şeiri pıçıldamışdım... 
 
Mən belə səfeh adamdım, dostum... 
 
Sonra mən tez-tez aşiq olmağa və iş yerlərimi də-
yişməyə, özümü kəşf etmək üçün çabalamağa başladım. Ye-
nidən işsizlik və yenidən narahat günlər başladı həyatımda. 
Hər şey yolundaykən nələrinsə nizamsız olduğunu an-
lamağa başladım. Və hər dəfəsində getdim... Ya iş yerimdən, 
ya da aşiq olduğum qadının həyatından... 
 
Mən getməyə alışmışdım, dostum... 
 
Hər dəfə olduğum yeri tərk edəndə gizli bir əlin məni 
tutub saxlamasını istədim, amma olmadı, saxlamadı...Bir 
gün barmaqlarımın arasında sönən siqareti külqabına atanda 
155 
 
anladım ki, öz həyatımı başqalarının uydurduğu bir əhvalat 
kimi yaşayıram. Elə o gün  də uydurma əhvalatları romana 
çevirməyə qərar verdim. 
Tezdən oyanıb küçə lampalarından qaranlıq otağa 
süzülən işığın yaratdığı alatoranlıqda əl havasına axtardığım 
siqareti tapanda anladım ki, həyatım alatoranlıqda əl ha-
vasına axtarışla keçib. 
İşsiz-gücsüz, avara günlərimin birində evli bir qadına 
aşiq oldum. Bu sevdanı içimdə dəfn edib, yas saxlamağa ha-
zırlaşdığım anda həyatımda ilk dəfə bir qadın mənə eşq elan 
elədi. Sonrası hər aşiqin yaşaya biləcəyi ümidsiz macəra. Hə-
yatımda ilk dəfə bir qadına bu qədər bağlandım. Qadağalar, 
tabular, mental dəyərlər, günahlar və olmazlar vecimə 
deyildi. Günlər su kimi axıb keçərkən həyatımda ilk dəfə qa-
dın xəyanəti ilə üz-üzə qaldım. Bağışladım...və qısa bir müd-
dət ayrı qaldım... 
Onsuz keçirdiyim hər gün özümü yeyib-bitirdim. Tə-
səllini içkidə tapdım. Sərxoş olduğum gecələr xaricində ra-
hat və bəxtiyar günüm olmadı. Gözümü açıb yumunca daha 
bir il keçdi həyatımdan, daha bir il yaşlandım. 
İlk dəfə bir qadının geri dönməsi üçün göz yaşı töküb 
yalvardım. Qarşıda məni hansı faciənin gözləməsindən xə-
bərsizdim... 
Yaxın günlərin söhbətidir. Təqvimə qalın, qara hərf-
lərlə yazılan günlərin birində (ya 20 yanvardı, ya da 26 fev-
ral) şəhərin hüzursuz və ümidsiz arxa küçələrindəki o mə-
şum evdə sevdiyim qadının necə həyat qadınına çevrildiyini 
anladım. Kresloya çöküb bir siqaret yandırdım. Və ilk dəfə 
bir qadının həyatımdan sivişib getməsini yaşlı gözlərlə izlə-
dim. Getdi və həyatıma dolan qoxusunu, baxışlarını, bədəni-
ni, o dəlicə sevişmələrimizi də özüylə apardı... 
156 
 
İlk dəfə o gecə hara getdiyimi bilmədən saatlarla do-
laşdım küçələri. Heç kəsin səmaya baxmadığı xəyanət qoxu-
lu şəhərdə, bütün ümidlərimi şüşə kimi daşa çırpıb çiliklə-
yən o qadının baxışlarını axtardım səmada. 
O gecə başa düşdüm ki, insan iztirablarını dilə gətirə 
bilmədiyi üçün şair olur. O gecə anladım ki, daha məni heç 
kəs aldada bilməyəcək. İnandım ki, bədbəxt adamları – hə-
yatdan heç bir gözləntisi olmayan ümidsizləri aldatmaq 
mümkün deyil. Və bütün yaşadıqlarıma rəğmən ayaqda qal-
mağımın yeganə səbəbini-içimdəki sonsuz sevgini bəsləyib 
böyütməyə qərar verdim... 
...Həyat öz axarında davam edirdi. Dostları artıq çox 
nadir hallarda gənc yaşında intihar etmiş şairi xatırlayırdılar. 
Hərə bir informasiya agentliyində, bir qəzetdə, bir nəşriy-
yatda başını qatırdı. Doğrudan da torpağın üzü soyuqmuş. 
Nicatın ölümünə göz yaşı tökən, nekroloqlar yazan qələm 
dostları öz həyatlarına qaldıqları yerdən davam edirdilər. Bir 
də nə edə bilərdilər ki? Bircə Elxan Daşdəmir dözməyib öl-
kədən getmişdi. Orxana hər dəfə zəng edəndə fəlsəfi-psi-
xoloji-detektiv roman yazdığını deyir, həvəslə romandan, ro-
mandakı qəhrəmanlardan danışırdı. Hər dəfə Orxana eyni 
şeyi deyirdi: “Doktor, bu romanın son fəslini yazmağa sən 
kömək edəcəksən”. Şahinə bu barədə danışanda o da gülüm-
sünüb, Elxanı lağa qoymuşdu: 
– Həqiqətən də əla ideyadır. Hətta mən təklif edərdim ki, 
ümumiyyətlə romanı özün yazasan, doktor. Elxan müəllim 
feysbukda qızlara girişməkdən belə sadə işlərə vaxt tapa 
bilmir.  
 
...Nicatın ölümündən artıq bir il keçirdi. Ədəbiyyat 
saytları Nicatın şeirlərini yayımlayır, haqqında yazılan ya-
157 
 
zıları yenidən çap edirdi. Orxan bütün prosesləri öz mü-
şahidələri və araşdırmaları əsasında Könülün sonuncu söh-
bətinə uyğunlaşdıraraq qələmə almışdı. Şahin hərdən Orxanı 
çay içməyə dəvət edir, saatlarla söhbətləşir, hərdən Nicatı da 
xatırlayırdılar. Nicat yavaş-yavaş unudulurdu... 
...Könül yenicə tanış olduğu deputat oğluyla şəkillə-
rini feysbukda paylaşır, Hikmətə də, mənə də acıq-qıcıq ve-
rirdi. Rusiyaya dayısının yanına köçmək arzusunun üs-
tündən biryolluq xətt çəkmiş, taleyiylə barışmışdı. 
Könül əslində taleyiylə küsülü-zad deyildi. İstədiyi, 
arzuladığı həyatı yaşamışdı həmişə. Ümumiyyətlə qadınlar 
heç vaxt taleyi ilə barışmır, qəzavü-qədərlə məzələnirlər. O 
da oxşar həyat tərzini seçən bütün qadınlar kimi taleyi ilə 
oynamağı, məzələnməyi seçmişdi. Kimdənsə, hansısa na-
məlum səbəblərə görə intiqam almağa çalışırdı... 
Polisin vəzifəsini hələ böyütməmişdilər. Deyəsən heç 
vaxt da böyütməyəcəkdilər. Arvadı yenə də yay tətilində 
Antalyaya getmək üçün evdə qanqaraçılıq salır, Polisin hə-
yatını zindana çevirirdi. Hikmət hərdən Polisi yanına  
çağırıb danlayır, Könüllə bağlı suallar verib, aşağılayırdı. 
Elxan Türkiyədə nazəndə bir yunan qızı ilə tanış olub, yu-
nan dilini öyrənməyə başlamışdı. Həyatı yoluna düşmüşdü. 
Növbəti romanını yazır, tezliklə çap etdirəcəyi şeirlər ki-
tabının redaktəsi ilə məşğul olurdu. Qadınlar və ədəbiyyat 
onun sevimli məşğuliyyəti idi.  
Ümumiyyətlə tüpürüm onun ədəbiyyatına da, qa-
dınlarına da, düşüncəsinə də. Belə də yazıçı olar?  
 
 Bir sözlə hamının həyatı öz qaydasındaydı. 
 
158 
 
Orxana tez-tez mesaj yazıb sonluqla bağlı təkliflərini 
öyrənirdim. Orxan işində-gücündə olsa da, Nicatın ölümü 
ilə bağlı versiyanı düşünür, onun öldürülməsi səhnəsini gö-
zünün qabağında canlandırmağa çalışırdı... Zarafat deyil, 
ömründə ilk dəfə hansısa cinayət hadisəsi ilə bağlı versiyanı 
bədiiləşdirəcəkdi. Romanın bütün taleyi, yazıçı dostunun 
bütün karyerası onun analitik təfəkküründən asılı idi.   
... Bir gün hökmən bu səhnəni yazacaq, Nicatın 
ölümü haqqında öz versiyası ilə Hikmətin də, Könülün də, 
Polisin də düzənini pozacaqdı. Ancaq hələ də səbirlə 
zamanını gözləyirdi. 
 
 
 
 
 
 
 
 
 
 
 
 
 
 
 
 
159 
 
23 
 
“Əslində hər şey çox sadədir...” 
 
Nicat Aslan 
 
Orxan səbrlə e-maili açıb əvvəlcə poçt qutusunu yox-
ladı. Sonra “Mesaj yaz” bölümünə girib Elxan Daşdəmirin, 
Könülün, Hikmətin, Şahinin, Nicatın yazıçı dostlarının və 
kriminal müxbir Fuadın, ən önəmlisi romanın müəllifinin e-
maillərini ünvan yerinə qeyd etdi. Sonra səbrlə “yüklə” düy-
məsini sıxıb kompüterdən “shairin_olumu” faylını əlavə elə-
di. Fayl tam yükləndikdən sonra göndər düyməsini sıxıb, 
məktubun göndərilməsi barədə mesajı gözlədi. Birinci olaraq 
Hikmətin e-mailindən  avtomatik cavab gəldi: 
 
“Sizin ismarıcınız Hikmet Vatansevere çatmışdır. Tezlikle 
mesajınıza cavab verilecek. Tanrı Türkü qorusun!” 
 
Orxan digər mesajları gözləmədi. Komputeri söndü-
rüb, bir siqaret yandırdı. Pəncərənin qarşısına keçib sayrışan 
ulduzlara baxmağa və dostu Nicatı düşünməyə başladı... 
Aylardır beynini məşğul edən bu məşum hadisədən 
qurtulmasına açıq-aydın sevinirdi. Nicatın ölümündəki gizli 
məqamları tapmaq, araşdırmaq, aylarla onu yoran bu hadi-
sədən biryolluq xilas olmaq ona asan başa gəlməmişdi. 
Əsəbləri pozulmuşdu. Həyatı düzənindən çıxmışdı. Yaşıd-
ları çoxdan ailə-uşaq sahibi olsa da, Orxan tələsmirdi. “Hər 
şeydən öncə, tanış bir psixiatr yanına getməliyəm” deyə öz-
özünə düşünürdü. Dostunun ölüm hadisəsini araşdırdığı ay-
lar ərzində əsəblərini qorumağa çalışsa da, daxili stabilliyi 
160 
 
pozulmuşdu. Qarşısına çıxan hər qadına potensial xəyanət-
kar kimi baxırdı. Xüsusən Könülün düzənsiz, heç bir izahı 
olmayan xəyanətləri onun düşüncələrini darmadağın etmiş-
di. 
...Orxanın göndərdiyi e-mail Hikmətdən də əvvəl 
mənə çatmışdı. Belə də olmalıydı. Çünki romanın taleyi mə-
ni hamıdan çox maraqlandırırdı. Bir ildən çox idi ki, dünya-
sını dəyişmiş dostumun həyatından bəhs edən romanı ta-
mamlamağa çalışırdım, ancaq iş-güc, gündəlik qayğılar və 
Orxanın apardığı araşdırma romanı tamamlamağa imkan 
vermirdi. Günün böyük hissəsi heç bir mənası olmayan gün-
dəlik yazılara xərclənirdi. Bu qədər qayğının içində roman 
yazmağa girişməyim, hətta günlərlə bu barədə düşünməyim 
qəhrəmanlıq sayıla bilərdi. 
 
...Sözün düzü burada heç bir qəhrəmanlıq yoxdur. Heç kəs 
məndən roman yazmağı xahiş etməmişdi. Yazıçı qazanclı işlərlə 
yox, roman yazmaqla məşğul olursa, bu onun öz günahıdır. Heç 
kəs onun qarşısını kəsib, bizneslə məşğul olmağına, böyük pullar 
qazanmağına mane olmurdu. Yəni gəlin açıq danışaq, yazıçıları 
qəhrəmana çevirməyə ehtiyac varmı? Məncə yoxdur...  
 
Mesajı səbrsizliklə açıb, bir siqaret yandırdım. Yazıya 
klikləyib mətbəxə cumdum. Özümə tez-bazar acı qəhvə ha-
zırlayıb geriyə qayıtdım. İndi oxumaq olardı... 
Aylarla üzərində çalışdığım roman çox sadə, heç kə-
sin gözləmədiyi sonluqla bitəcəkdi. Orxan hər şeyin bu qə-
dər sadə olacağına heç vaxt işarə etməmişdi. İndi oturub 
yazdıqlarına göz gəzdirdikcə, hər şeyin belə bəsit və sadə 
bitməsinə təəssüf edirdim. Az qala iki il üzərində işlədiyim 
yazıya nəhayət ki, Orxanın sonluğu ilə nöqtə qoyacaqdım.  
161 
 
Bütün ağrılar mənə, intihar etməyi tez-tez düşünən 
adama doğma idi. Bütün bunları içimdən keçirmiş, xə-
yalımda özümü öldürmüş, dostlarımı və sevgilimi buna 
inandırmışdım. Təkcə Könül bilirdi yaşadığımı. Hə, Könül 
cin-şeytanla yox, mənimlə sevişmişdi. Orxan boş yerə bu 
məsələnin üstündən ötüb keçməmişdi. Doğrudan da  heç bir 
paranormal hadisə baş verməmişdi.  
İntihar... Bu mənim tez-tez düşündüyüm və cəsarət-
sizlikdən ata bilmədiyim vacib addım idi. Bəli, bütün düşün-
düklərimdən sonra bu addımı atmağı vacib hesab edirdim. 
Amma gördüyünüz kimi, intihar bu qədər mənasız və ma-
raqsız imiş... 
 
 
 
162 
 
24 
 
“Aldadılmışların qisası dəhşətli olur” 
 
Melenad 
 
 
“Şairin ölümü” 
 
“Nicat qapının zənginə diksindi. Əlindəki pivə şüşə-
sini kənara qoyub ağır-ağır kreslodan qalxdı. Qapını açdı. 
Gələnlər tanış idi. Könülün əri Hikmət və qardaşı Polis. Kə-
nara çəkilib onlara yol verdi. Hikmət əvvəllər də bir neçə də-
fə onun yaşadığı birotaqlı evə ərklə daxil olmuşdu. O, kres-
lonun üstündəki pal-paltarı kənara itələyib özünə yer elədi. 
Polis stul çəkdi. 
Nicat qonaqlarını yarım saat idi ki, gözləyirdi. Gecə 
saat ikidə Hikmət zəng eləmişdi ki, “babat “şey” var, təksən-
sə  gəlim dartaq”. Uzun müddət Könüllə olan münasibəti uc-
batından Hikmətlə görüşməsə də gəlməyinə etiraz etmədi. 
Amma Polisi görəndə qanı qaraldı. Hikmət yolüstü növbədə 
olan dostunu da özü ilə götürmüşdü. Bu nə qədər müm-
künsüz görünsə də, Hikmət üçün Polisi növbədən ayırmaq 
problem deyildi. Şair isə onun nazlı-qəmzəli arvadı ilə keçir-
diyi gecəni xatırladı. Sonra paltar şkafının aşağı gözündəki 
“kolleksiyası” yadına düşdü. Onun qara qadın 
corablarından ibarət “kolleksiyası” dost-tanışına yaxşı mə-
lum idi. Hərdən qonaq gələn dostları zarafata salıb, Nicatın 
intim “kolleksiyasına” baxmaq istəyir, Nicat da hər dəfə bir 
bəhanə ilə onların başını yozurdu. Bu “kolleksiyada”  müx-
təlif qoxulu və müxtəlif ölçülü corablar səliqə ilə yığılmışdı... 
163 
 
“Gərək çox çəkməyəm”-Nicat öz-özünə düşündü. 
“Bu cındırlar mən yatandan sonra evi eşələyib corabları gör-
sələr, heç yaxşı olmaz.” 
Hikmət Nicatla hal-əhval tutub etirazçı gənclərin 
problemlərindən, həbs olunan dostlardan danışdı. Gənc  fə-
allarının ədalətsiz həbsindən, şərlənib həbs olunan siyasi fə-
allardan, yeni şeirlərdən danışdılar. Söhbət içməyə və çək-
məyə zəmin yaradırdı. Hikmət hər zaman hazırlıqlı və eh-
tiyatlı idi. Görüşə əliboş gəlmək onluq deyildi. Əvvəlcə ci-
bindən çıxardığı balaca viski şüşəsindən Nicata, sonra da Po-
lisə və özünə süzdü. Hikmət  dikələnə qədər Nicat viskini 
başına çəkib, əlinin arxasıyla ağzını sildi.  
– Pis deyil, bəy. 
– Təmizdir. Burda doldurulanlardan deyil. 
– Hə, dadından hiss elədim ki, siz burjuyların içdiyindəndir. 
– Yaxşı görək, solçuluğun tutmasın. 
– Ürək solda döyünür. 
– Gülüşdülər. 
Hikmət hər dəfə Nicatın sosializmlə bağlı söhbətlə-
rinə sataşırdı. Sovet dövründə uşaq evində çəkdiyi əziyyətlə-
rə görə sovet rejimi, sosializm ona qorxulu yuxu kimi görü-
nürdü. 
Polisin mətbəxdə telefonla danışmasından istifadə 
edən Hikmət Könülün etibarsızlığından gileylənirdi. Gözlə-
nilmədən Hikmət söhbəti xəyanət, ayrılıq mövzusuna gə-
tirdi: 
– Həyatdan bezmişəm, şair. Həyat gözümdən düşüb. Nə 
işim, nə qazancım, nə də yaxın ətrafım mənə toxtaqlıq və ra-
hatlıq verir. Gecə-gündüz intihar barədə düşünürəm.  
 
 
164 
 
 
 
 
 
 
 
 
165 
 
 
 
Könülün gedişi də məni yaman yıxdı-, Hikmət Polis eşitmə-
sin deyə səsini qısdı. 
Nicat söhbətin bu yerə gəlib çıxacağını gözləmədiyi 
üçün bir müddət susdu. Əmin idi ki, Hikmətin olanlardan 
xəbəri yoxdur. Elə isə bəs niyə Könüldən söz saldı? Nicat 
qeyri-iradi əlini viski şüşəsinə apardı. Stəkanını doldurub, 
birnəfəsə başına çəkdi: 
– Hikmət, bilirsən...bilirsən... 
– Bilirəm, şair, bilirəm. Sən də az xəyanət görməmisən. Səni 
də çox aldadıb qadınlar. 
– Yox. Yoooox...Elədir-, Nicat özünü itirdi. 
 
Hikmət bir siqaret yandırıb əlləri ilə üzünü tutdu. Çi-
yinlərinin qalxıb-enməsindən ağlamağı bəlli olurdu. Nicat 
deməyə söz tapmırdı. Bir ildir ki, Hikməti ağladan o qadınla 
məhz bu evdə, bu otaqda dəfələrlə sevişmişdi. Evin hər nöq-
təsində, hər guşəsində Könüldən bir nişanə vardı. Hikmət 
bütün bunları görməyəcək qədər laqeyd və diqqətsiz ola bil-
məzdi. Nicat özünü toparlamalıydı. “Yox, Hikmətin heç nə-
dən xəbəri yoxdur” deyə düşündü öz-özünə. Hikmət göz 
yaşlarını əlinin arxasıyla silib, siqaretin acı tüstüsünü ci-
yərlərinə çəkdi. 
– Bilirsən, şair ölüm necə gözəldir? Bütün əzblardan, bütün 
xəyanətlərdən yeganə qurtuluş ölümdür...Ölüm xilaskardır 
şair, xilaskar!  
Hikmət getdikcə səsini qaldırırdı. 
– Yandır Hikmət, yaşamaq gözümdən düşüb. Mən də bir 
gün asacam özümü, qardaş... 
 
166 
 
Polis otağa keçəndə Nicat ağzına gələni danışır, Hik-
mətlə birlikdə intihar etmək barədə bərk mübahisə edirdilər. 
Hikmət ayıq olsa da, dayanmadan ölümdən, intihardan da-
nışırdı: 
– Gəl, asaq özümüzü, şair. Ya gözəl bir qızın hörüklərindən, 
ya da, cəhənnəm heç olmasa sənin kolleksiyandakı corablar-
dan intihar kəndiri düzəldək özümüzə... 
– Corab, corablar....c...Nicatın dili artıq söz tutmurdu. 
– Hə şair, sənin yığdığın qadın corabları bizim üçün son şans 
olsun. Ya da kəsək damarlarımızı. Qoy bu murdar qanımız 
axsın, axsın və biz əbədi xoşbəxt olaq.... 
Nicat birtəhər ayağa qalxıb hamama keçdi. Güzgüdə 
qıyılmış gözlərinə baxdı. “Yamayka” onu dəli eləmişdi. Güz-
günün qabağındakı ülgücü əlinə alıb dörd-beş dəfə biləyinə 
çəkdi. 
Kəsiklər o qədər də dərin olmasa da, ağlını itirmək 
üzrə olan Nicat, hamamın soyuq döşəməsinə çökdü... 
Hikmət Nicatın hamamda ləngiməyindən istifadə 
edib otağı eşələməyə başladı. Paltar şkafının süyürməsini çə-
kəndə özünü saxlaya bilməyib onun ünvanına çoxmərtəbəli 
bir söyüş göndərdi. Polis tez-bazar Hikmətin başının üstünü 
kəsdirdi: 
– Ay blyat, bu nədir? 
Hikmət ikrahla üz gözünü turşudub, Polisi ələ saldı: 
– Bacının corablarıdır, yaxşı-yaxşı bax. 
Polis dəli kimi bağırdı. Qəfildən Hikmətin boğazın-
dan yapışdı. Himət müqavimət göstərmədən tərs-tərs Polisin 
üzünə baxdı. Polis özünü toparladı. Hikmət nifrətlə Polisin 
sinəsindən itələdi: 
– Kişilənmə əəə... 
 
167 
 
Polis Hikmətin kimliyini sanki yenidən dərk elədi. 
Özünü ələ alıb key-key Hikmətin üzünə baxmağa başladı. 
Hikmət üz-gözünü turşudub, süyürmədəki corabları gözdən 
keçirməyə başladı. Şübhəsiz ki, Könülə aldığı bahalı qara co-
rablar da burda idi. Polisə bıçaq soxsan qanı çıxmazdı. Sanki 
böyük bir qaya parçasının altında qalıb çabalayırdı. Nifrət, 
qəzəb, utanc hisləri bir-birinə qarışmışdı. Özünə yer tapa bil-
mirdi. Deyəsən corabların içində arvadının da corablarını ta-
nımışdı... 
Hər şey plan üzrə gedirdi. Nicat Hikmətin düşün-
düyündən daha çox sərxoş olmuşdu. Nicat rezin əlcəkləri ci-
bindən çıxarıb Polisin üstünə atdı: 
– Bacının corablarından yaxşı bir kəndir hazırla! Mən də ge-
dib Şanlı şairimizi hamamdan çıxarım. 
Hikmət Nicatın haldan düşmüş bədənini birtəhər 
yerdən qaldırdı.  
– Şair, biləyini nə tez kəsdin? Biz ki birlikdə intihar edəcək-
dik? 
– Edəəə....cəkdik? Yox, edək! 
– Edək, şair, edək. Amma gələcək nəsillər üçün, yaxınlar 
üçün bir məktub da yazaq. Qanla məktub! Şairin qanıyla ya-
zılmış məktub! Sənin hesabına tarixə düşəcəm, şair... 
 
*** 
 
– Eh şair, şair... Bir gün səninlə yan-yana dayanıb intihar 
kəndirini boğazıma keçirəcəyimi düşünsəm, gülərdim. Kö-
nül məni aldatdı, elə sən də. Görürsən, hətta dostum Polis də 
bizim intihar edəcəyimizi eşidən kimi aradan çıxdı. Biz tən-
ha adamlarıq, şair...Kimsəsiz adamlarıq... 
 
168 
 
Nicat cavab verəcək halda deyildi. Dili söz tutmurdu. 
Boğazındakı kəndirdən gələn qoxu onu çox uzaqlara apar-
mışdı.  
Hikmət boğazından “kəndir”i çıxarıb bağladığı bu-
daqdan açdı. Aşağı düşüb Nicatın ayağının altındakı kətilə 
bir təpik ilişdirib, ikrahla onun kəndirdə çapalamağını mü-
şahidə etməyə başladı. İntiqam alınmışdı... 
Nicatın kəsik qollarından hələ də ilıq qan damcılayır-
dı... 
 
 
Bakı-Oğuz-İstanbul-Bakı 
Aprel 2014 
 
______________________________________________________ 
 
Cəlil Cavanşir 
(Hacıyev Cəlil Cavanşir oğlu) 
 
“Qadın corabları” 
roman 
 
Çapa imzalanıb: 07.07.2014 
Formatı: 70x100 1/8. Ofset çapı 
Həcmi: 21 
Sifariş № 019 
 
 
mətbəəsində çap olunub 
 
Qiyməti: 4 manat 
