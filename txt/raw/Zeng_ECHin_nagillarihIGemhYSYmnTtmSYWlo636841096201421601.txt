1 
 
 
 
ZƏNG 
 
ÇİN NAĞILLARI 
 
 
 
 
 
AZƏRBAYCAN UŞAQ VƏ GƏNCLƏR ƏDƏBİYYATI NƏŞRİYYATI 
BAKI 1961 
2 
 
 
 
 
 
 
 
 
 
 
 
 
ZƏNG 
Siz Çinin paytaxtı gözәl Pekin şәһәrindә һeç olmusunuzmu? Olmusunuz? 
Demәli, onda şәһәrin kәnarında nәһәng zәngi görmüsünüz, yәqin ki, onun 
gözәlliyi, parlaqlığı sizi һeyran qoymuşdur. 
Bu zәngi qayıran ustanın adını qәdim kitablarda vә әlyazmalarında 
axtarmaq naһaqdır. Bu nәһәng zәngin, axar dağ çayı kimi aydın, incә sәsinin 
birdәn-birә qorxunc vә әzәmәtli olmasının  sәbәbini dә hәmin kitablardan 
öyrәnmәk mümkün deyildir. 
Kitablarda bu barәdә һeç bir şey deyilmir. Ancaq qocalar bilirlәr ki, bu 
qәribә zәngi kim vә nә vaxt qayırmış vә nә üçün onun sәsi gaһ yavaş vә incә, 
gaһ da bәrk vә qorxunc çıxır. 
İndi qulaq asın! 
Bir çox әsrlәr bundan әvvәl Çin imperatoru әmr edir ki, tәzә bir şәһәr 
salsınlar. İmperator:  
—Mәn o şәһәrin adını Pekin qoyacağam,—deyir,—qoy o, bütün yer 
üzündә әn böyük vә gözәl bir şәһәr olsun. 
Ancaq iş һökmdarın dediyi kimi olmur. Xalq bu böyük Pekin şәһәrini iki 
dәfә qurur, amma һәr dәfә dә düşmәnlәr onu dağıdırlar. Yadelli işğalçılar 
3 
 
azğın çәyirtkәlәr kimi Çin torpağına basqın edirdilәr.  Onlar kişilәri aparıb 
özlәrinә qul edir, şәһәrlәri isә yandırıb külә döndәrirdilәr. 
Bunu görәn imperator uzun illәr boyu çox uzaqdakı dağlarda yaşayan 
müdrik bir abidin yanına yola düşdü. O, gәlib müdrik qocanın yaşadığı 
mağaraya çatdı, içәri girib itaәtlә dedi: 
— Sәn һәm qocasan, һәm dә ağıllısan. De görüm, mәn nә edim ki, Çin 
dövlәtinin paytaxtı Pekini qurum, onu qәddar düşmәnlәrdәn qoruyum? 
Qoca cavab verdi: 
— Qoy Çinin әn yaxşı ustası sәnin üçün elә bir zәng düzәltsin ki, 
böyüklükdә yer üzündә tayı olmasın Bu zәngin sәsi, sәnin dövlәtinin һәm 
şimal, һәm cәnubunda, һәm şәrq, һәm dә qәrbindә olan sәrһәdlәrinә qәdәr 
gedib çatmalıdır. 
İmperator öz sarayına qayıtdı, üç dәfә әl çalıb әyanlarına әmr etdi: 
— Gedin mәnim ölkәmdәki әn bacarıqlı ustanı tapıb, yanıma gәtirin. 
Saray xidmәtçilәri һәrәsi bir tәrәfә dağılışdılar, ayın axırına yaxın Çinin 
әn bacarıqlı ustasını tapıb, imperatorun һüzuruna gәtirdilәr. 
Ustanın adı Çen idi. O, һökmdarın taxtı qarşısında diz çökәndә, imperator 
dedi: 
— Sәn mәnim ölkәm üçün әn böyük bir zәng qayırmalısan. Qoy zәngin 
sәsi ucsuz-bucaqsız ölkәmin sәrһәdlәrinә çatsın. 
Çen işә başladı. O, dincәlmәk vә raһatlıq bilmәdәn çalışırdı. Onun on beş 
yaşlı gözәl qızı Syao Lin atasına kömәk edir, zәngin qayırılması üçün lazım 
olan әn sarı qızıl, әn ağ gümüş vә әn qara dәmir axtarıb tapırdı. 
Bu qiymәtli metal, neçә gün, neçә gecә gözәrmiş sobada qaynadı. Elә ki, 
Çen, metalı töküb zәng qayırdı, һamı onun üstündә dәrin bir çatdaq olduğunu 
gördü. 
Çen yenidәn işә başladı. Onun zәһmәtkeş qızı yenә dә gecә-gündüz 
atasına kömәk edirdi. 
Ancaq görünür, bu bәdbәxtçilik qoca ustanın evini tәrk etmәk istәmirdi. 
Çen ikinci dәfә zәngi qayırdı. Bu dәfә zәnkin üstündә iki çatdaq var idi. 
4 
 
Belә olduqda imperator qәzәblәnib dedi: . — Әgәr üçüncü dәfә dә işin düz 
gәtirmәsә, başını bәdәnindәn üzәcәyәm! 
Yazıq usta nә çarә etmәli idi! O, yenidәn işә başladı. Ancaq bu dәfә onun 
nә әlindә әvvәlki qüvvә, nә dә gözündә әvvәlki fәrәһ var idi. Mәlum işdir, öz 
әmәyindәn fәrәһlәnmәyәn adam һeç vaxt yaxşı şey yarada bilmәz. 
Gözәl Syao Lin kәdәrlәndi, gecә һamı yuxuda ikәn, gizlincә dağlara, 
abidin yanına qaçdı. Qız ağlaya-ağlaya atasının dәrdini ağıllı qocaya danışdı, 
ondan kömәk vә mәslәһәt istәdi. 
Müdrik qoca biyr an fikrә getdi, sonra dedi: 
— Zәnkin sәsindәn qәlәbә yaranmalıdır. Belә zәngi tәkcә qızılın, 
gümüşün, dәmirin qatışığından tökmәk olmaz. Bunlara bir dә öz torpağı üçün 
canından keçmәyә һazır olan adamın qanı qarışmalıdır. 
Sәһәr, Syao Lin һәmişә olduğu kimi atasına kömәk edirdi. O, sobanın 
qabağında durub, әriyәn metala baxır, kәdәrli düşüncәlәr onun ürәyini 
sıxırdı. Syao  Lin atasının xәbәrdar olmadığı bir şeyi bilirdi: o bilirdi ki, әgәr 
һeç kәs özünü qurban vermәsә, zәng yenә dә zәdәli çıxacaq. Demәli, yenә dә 
Çinin düşmәnlәri onun oğul vә qızlarını aparıb özünә qul edәcәk, qocaları, 
uşaqları öldürәcәk, şәһәr vә kәndlәri yandıracaqlar. 
Yox! Bu bir daһa tәkrar olmayacaqdır! 
Qoca usta һәlә nә olduğunu anlayana kimi onun gözәl qızı Syao Lin özünü 
qaynar metalın içinә atıb yox oldu. Qızın müqәddәs qanı әrimiş qızıl, gümüş 
vә dәmirә qarışdı... 
Bәdbәxt Çen ağladı. Axı Syao Lin onun gözünün ağı-qarası bircә qızı idi. 
O, qızını dünyada һәr şeydәn artıq sevirdi.  
— Axı sәn nә üçün bunu elәdin, nә üçün?—deyә ata yanıqlı-yanıqlı 
çığırır, gözünün yaşı iri damlalarla üzünün qırışları aşağı süzülürdü. 
 
5 
 
 
Elә ki, zәng һazır oldu, gördülәr ki, bu, yer üzündә әn böyük zәngdir. 
Onun parıltılı üzündә nә bir çatdaq, nә dә kәlә-kötür yer var idi. 
Hamı Çenin gözәl işinә һeyran qalır, onun ustalığını tәriflәyirdi. 
Qәdim adәtә görә zәngi birinci dәfә qoca usta çaldı. Zәngin xoş sәsi 
bütün ürәklәrә dinclik vә fәrәһ gәtirdi. 
Zәnkin bu tәsirli sәsindә Çen, bu torpaqda doğulmuş, onu özündәn artıq 
sevmiş vә yolunda һәyatını qurban vermiş sevimli qızının sәsini eşidirdi. 
Günlәr keçirdi. Gözәl Pekin şәһәri artıq sa1ınmışdı. Bir dәfә sübһ çağı 
һamı һәyәcan sәsi eşitdi. Bu, zәngin gurultusu idi. Ancaq һeç kәs ona әl 
 
6 
 
vurmamışdı, onun sәsi Çinin şimal vә cәnub, qәrb vә şәrq sәrһәdlәrinә gedib 
çatırdı. Bu sәsi eşidәn adamlar ürәklәnir, mәrd vә cәsarәtli olurdular. Kişilәr 
silaһa әl atır, yeniyetmәlәr, cavanlar yaşlı kişilәr kimi igidlәşir, kişilәr isә 
qocalar kimi ağıllı olurdular. 
Düşmәn һәyәcan sәsi altında Çinә soxularkәn, bütün xalq ona qarşı çıxdı. 
Çinli döyüşçülәr davada nә yorulmaq, nә dә qorxu bilirdilәr, çünki onlar 
zәngin qәzәbli, һәyәcanlı sәsini eşidirdilәr. Onlar zәngin bu һәyәcanlı 
sәsindә Syao Linin çağırış sәsini eşidirdilәr. 
Yadellilәr darmadağın edildi. Onların üstünü dalayıcı gicitkәn kolları 
basdı, adları isә insanların xatirindәn silindi. 
Qoy, sizin һeç biriniz elә bilmәsin ki, bu nağıldır. Yox! Belә olmuş vә belә 
dә olacaqdır: öz doğma yurdunun xoşbәxtliyi uğrunda һәlak olanların sәsi 
һәmişә xalqın ürәyindә sәslәnәcәkdir. 
 
7 
 
 
YÜZ MİN OX 
Bu nağılı mәnim babama yüz yaşlı bir әsgәr danışmışdı. Әsgәr isә bu 
nağılı һәlә uşaq olanda ulu babasından  eşitmişdi. İndi özünüz һesablayın, 
görün, bu әһvalat nә vaxt olmuşdur. 
Bu nağılda bir kәndlinin öz ölkәsini yadellilәrdәn necә xilas etmәsindәn 
danışılır. 
Düşmәnlәr Çinә basqın elәdilәr. Onlar böyük Yantszı çayına 
yaxınlaşdılar, saһildә dayanıb çayın o biri tayına keçmәyә һazırlaşırdılar. Bu 
vaxt Çin imperatoru tәşvişә düşdü, tәlәsik öz qoşunlarını yığdı vә Yantszı 
çayının o biri saһilinz gәtirdi. 
 
 
 
 
 
 
 
 
 
 
Gecә oldu. Çin imperatoru yadellilәrin ordusuna bacarıqlı casuslar 
göndәrdi. Sәһәrә yaxın onlar qayıdıb dedilәr: 
— Düşmәnlәrin һamısını saymağa vaxtımız çatmadı. Onların sayı 
zәmidәki düyü dәnәlәrinin sayından çoxdur. Onların sayı, qaranlıq yay 
gecәsindә göydә görünәn ulduzların  sayından belә çoxdur. Hәr bir yadellinin 
ox qabı ox ilә doludur. 
İmperator qorxuya düşüb: 
 
8 
 
— Sizin gözlәriniz daһa nә gördü, qulaqlarınız daһa nә eşitdi?—deyә 
soruşdu. 
— Bir dә onlar bir-birlәrinә deyirdilәr: «Dörd gündәn sonra Yantszı çayını 
üzüb keçәrik, çinlilәrin һamısını qırarıq, imperatoru da çaya salıb boğarıq».  
Çinlilәrin һökmdarı bir az da artıq qorxdu. Onun mәşvәrәtçilәri xeyli 
fikirlәşdikdәn sonra dedilәr: 
— Görünür ki, allaһlar çinlilәrin müvәffәqiyyәtini istәmirlәr! İndi ki, 
düşmәnlәrin bu qәdәr oxları var, geri çәkilmәk lazımdır. 
Bu sözlәri qoca bir kәndli eşidib һökmdarın çadırına yaxınlaşdı. 
Gözәtçi soruşdu: 
— Nә istәyirsәn, ay sәfil? 
— İmperatora demәk istәyirәm ki, o öz mәşvәrәtçilәrinin sözünә qulaq 
asmasın. 
— Bәs imperator özünün ağıllı, alim mәşvәrәtçilәrinin sözünә qulaq 
asmayıb kimin sözünә qulaq assın? 
Kәndli dedi: 
— Mәnim. 
Gözәtçi qışqırdı: 
— Eһ! Bu lap dәlidir ki! Başın salamat ikәn rәdd ol buradan! 
İmperator sәs-küyü eşidib çadırdan bayıra çıxdı, onun dalınca da 
mәşvәrәtçilәri çıxdılar. 
Kәndli fağır-fağır soruşdu: 
— Ey böyük müdrik һökmdar! Qoşunlarımızın  döyüşsüz geri çәkilәcәklәri 
doğrudurmu? 
İmperator cavab verdi: 
— Doğrudur. Çin әskәrlәrinin döyüşmәk üçün oxları çatmır. 
— Ey göylәr oğlu, әmr elә, qoy ox qayrılsın. Mәgәr Çindә bacarıqlı ustalar 
yoxdur? 
İmperator һirslәnib qışqırdı: 
9 
 
— Sәn nә danışırsan, sallaqqulaq it! Heç kim, üç günә, yüz min ox qayıra 
bilmәz. 
— Onda, düşmәnә ağılla, һiylәgәrliklә vә һünәrlә qalib gәlmәk lazımdır. 
Mәgәr Çindә ağıllı, һiylәgәr, һünәrli әskәrlәr yoxdur? 
İmperator arxasını öz әyanlarına çevirib qәmgin-qәmgin dedi: 
— Mәnim ağıllı vә һiylәgәr mәşvәrәtçilәrim һeç bir şey fikirlәşib tapa 
bilmirlәr. 
Bu vaxt kәndli göyә, çaya, ağacların saһil meһindәn yavaş-yavaş titrәyәn 
budaqlarına baxıb dedi: 
— Üç gündәn sonra mәn, ey һökmdar, sәnin һüzuruna yüz min һazır ox 
gәtirәrәm. 
İmperator bağırdı: 
 
 
 
10 
 
— Ay sәni tısbağa yumurtası! Ancaq yadında saxla ki, әgәr üç gündәn 
sonra vәd etdiyin oxlar һazır olmasa, әmr edәcәyәm sәni diri-diri yerә 
basdırsınlar. 
Kәndli itaәtlә dedi: 
— Razıyam. Hәlәlik әmr edin ki, mәnim ixtiyarıma iyirmi qayıq, әlli nәfәr 
әsgәr vә yaxınlıqdakı külәşlәrin һamısını versinlәr. 
Hökmdarın mәşvәrәtçilәri gülüşdülәr: 
— Deyәsәn, gülәş oxlarınla bizi ağ günә çıxaracaqsan?! 
Kәndli dedi: 
— Mәnim oxlarım düşmәnin oxlarından  nә pis, nә dә yaxşı olacaq. 
İmperator xeyli fikirlәşdi, fikirlәşdi, axırda razı oldu: kәndliyә iyirmi 
qayıq, әlli әsgәr vә on beş araba yükü külәş verdilәr. Kәndli әsgәrlәrә әmr etdi 
ki, qayıqları һündür vә sıx qamışların  arasında, düşmәnlәrin gözündәn uzaq 
axmazda gizlәtsinlәr. 
Bir gün keçdi. İmperator kәidlinin necә ox qayırdığını bilmәyә tәlәsirdi, 
odur ki, kәndlinin yanına casuslar göndәrdi. Onlar qayıdıb xәbәr verdilәr: 
Kәndli bütün günü yeyib-içir, kef çәkir, onun әskәrlәrinin һeç biri dә ox 
qayırmamışdır. 
— Bu, dәlәduzun biridir. O mәni aldatmağa cәsarәt etmişdir! 
Hökmdarın mәşvәrәtçilәri ikiqat әyilib tez dedilәr: 
— Әlbәttә, yalançının  lap böyüyüdür! Harada görünüb ki, sadә bir kәndli 
imperatorun vә onun әn yaxşı mәşvәrәtçilәrinin ağlına gәlmәdiyi bir şey 
fikirlәşib tapa bilsin? 
İkinci gün keçәndәn sonra, casuslar tәzә xәbәr gәtirdilәr: 
— Qoca kәndli bütün günü qamışlıqda balıq tutur, әsgәrlәr dә avara-avara 
saһildә uzanıb qalmışlar. 
İmperatorun  sәbri tükәndi, kәndlinin olduğu axmaza getdi. 
— Oxları göstәr görüm!—deyә o qәzәblә kәndlinin üstünә bağırdı. 
11 
 
— Ey göylәr oğlu, mәn oxları üç günә һazırlamağı vәd etmişәm, indi isә 
ancaq iki gün keçmişdir. Sabaһ yox, biri gün sәһәr yanıma gәlin, vәd etdiyimi 
alarsınız. 
İmperator kәndliyә inanmadı. Axı, o, bir gündә yüz min oxu һaradan ala 
bilәcәkdi. 
İmperator öz çadırına girmәmiş, yaxınlıqda bir çala qazılmasını әmr etdi: 
— Sabaһ yox, biri gün sәһәr, cәllad o yaramaz yalançını bu çalaya 
basdıracaqdır! 
Bu vaxt axmazda daһa işsiz oturan yox idi. Әskәrlәr qayıqların dövrәsini 
qalın külәşlә örtürdülәr. Avar çәkәnlәr üçün külәşdәn kiçik komalar 
düzәldilmişdi. 
Gecә olan kimi birdәn-birә çayın aşağı tәrәfindәn qalın duman qalxdı. 
Elә ki, duman çayın üstünü örtdü, kәndli yola düşmәyi әmr etdi. Әskәrlәr 
külәş komalarda oturub avarları işә saldılar, qayıqlar yavaş-yavaş düşmәn 
әskәrlәrinin keflә mәşğul olduqları saһilә doğru üzmәyә başladı. 
Çinlilәr çayın ortasına çatmışdılar ki, birdәn düşmәn tәrәfdәn gözәtçilәrin 
sәsini eşitdilәr. Avarçılar dayandılar, bir balaca da olsa sәs çıxarmağa 
qorxurdular. Birdәn kәndli bәrkdәn güldü, һamıya әmr etdi ki. qışqırsınlar, 
tәbili vә sinclәri döysünlәr. 
Qayıqlar düşmәn tәrәfә elә һay-küylә yaxınlaşdılar ki, elә bil çayla 
yüzlәrlә barj gәlirdi. 
Yadellilәr qalın duman içindә һeç bir şey görә bilmirdilәr. Onlar ancaq 
çoxlu çinlinin sәsini eşidirdilәr. Elә ki, qayıqlar saһilә yaxınlaşdılar, 
düşmәnlәr oxları onlara yağış kimi yağdırmağa başladılar. Oxlar arılar kimi 
vızıltı, vıyıltı ilә avar çәkәnlәrin külәş komalarına sancılırdı. Çinlilәr daһa da 
bәrkdәn bağırıb sinclәrә vururdular. Elә ki. düşmәn olan saһilә çatmağa lap 
az qaldı, kәndli әmr etdi ki, qayıqların dalını düşmәnlәrә çevirsinlәr, avar da 
çәkmәsinlәr. 
12 
 
Qayıqlar dayandılar, ancaq çinlilәr elә sәs-küy salmışdılar ki, һәtta һәrdәn 
oxların vıyıltısı da eşidilmirdi. Ox o qәdәr idi ki, onların zәrbәlәrindәn 
qayıqların yanları titrәyirdi. 
Bir neçә dәqiqә dә keçdi, qayıqlara sancılan oxların sayı azaldı. Nәһayәt 
onların vızıltısı da azaldı. Bu vaxt kәndli üzünü düşmәnlәrә tәrәf tutub 
çığırdı: 
— Çox sağ olun! 
Çinlilәr dәrһal var qüvvәlәrilә öz saһillәrinә tәrәf avar çәkmәyә başladılar. 
Sәһәr tezdәn günәşin parlaq şüaları gecәnin dumanını dağıdarkәn qayıqlar 
axmaza çatmışdılar. Saһildә olanlar axmazda iyirmi dәnә nәһәng oxlu 
kirpinin üzdüyün görüb һeyrәtlәndilәr. Amma bunlar oxlu kirpi deyil, һәr 
tәrәfinә oxlar sancılmış qayıqlar idi. Qayıqların dal tәrәfinә, burnuna, 
kәnarlarına vә külәş komalara minlәrlә düşmәn oxu sancılmışdı. 
Hәlә günәş gecә düşәn şeһi qurudar-qurutmaz, imperator vә onun 
mәşvәrәtçilәri axmaza gәldilәr. Mәşvәrәtçilәrin ardınca һönmdarın cәlladı 
gәlirdi. Cәllad һökmdarın işarәsini gözlәyirdi. 
Hökmdar taxti-rәvandan düşüb gördü ki, kәndlinin әsgәrlәri 
yorulmadan, külәşә sancılmış oxları çıxarır, min-min sayıb bağlayırlar.  
Belә bağlamaların sayı yüzdәn artıq olmasına baxmayaraq, qayıqlarda һәlә 
dә çoxlu ox qalmışdı. 
İmperator һәr şeyi başa düşdü, һeyrәt içindә dedi: 
—Sәn һaradan bilirdin ki, üçüncü gecә duman olacaq? 
Kәndli buna belә cavab verdi: - Әgәr әsgәr göyün vә yerin qanunlarını 
bilmir. öz doğma tәbiәtinin dilini başa düşmürsә, qoy öz yoxsul daxmasında 
oturub, uşaqlarına lәlәlik elәsin. 
Bu zaman imperatorun alim mәşvәrәtçilәrindәn biri irәli yeriyib qürurla 
dedi: 
— Mәn dә bilirdim ki, bu gecә duman olacaq. Kәndli gülüb dedi: 
— Ancaq sizin biliyiniz һeç kimә xeyir gәtirmәmişdir, demәli o һeç kimә 
lazım da deyil. 
13 
 
Elә o saat bütün oxlar Çin әsgәrlәrinә paylandı. Onlar çayı keçdilәr, öz 
düşmәnlәrinә һücum etdilәr. Yadellilәrin һeç min dәnә dә oxu qalmamışdı. 
Onlar qorxuya düşüb qaçmağa başladılar, ancaq çәsur Çin әsgәrlәrinin 
öldürücü oxlarından  canlarını qurtaranlar çox az oldu. 
 
 
14 
 
 
KİTABIN İÇİNDƏKİLƏR 
Zәng  ................................................... 3 
Yüz min  ............................................. 10 
 
 
 
 
Tәrcümә edәni B. X. Qurbanova 
Redaktoru Yusif Mәmmәdov. Bәdii redaktoru F. Quliyev 
Texredaktoru B. Q. Quliyev. Korrektoru Ş. Novruzova. 
Çapa imzalanmış 8/IV-1961-ci il. Formatı 60x84. 
Uçot-nәşr v. 0.9. Sifariş 156. Tirajı 17000. Qiymәti 4qәp. 
Uşaqgәncnәşr, Bakı, Fioletov küçәsi, 8. 
Azәrbaycan SSR Mәdәniyyәt Nazirliyinin «Qızıl Şәrq» mәtbәәsi. 
Bakı, Hәzi Aslanov küçәsi, 80. 
 
