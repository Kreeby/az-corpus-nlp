www.BayBak.com üçün PDF formasına salınmışdır. 23/10/2012 
 1 
Güntay Gəncalp (Cavanşir)  
 
 
 
Hüseyn Cavidin təsvir etdiyi Atatürk 
 
(Ədəbi-fəlsəfi-tarixi dəyərləndirmə) 
 
 
 
Redaktor: Gülnar Məsimli  
Rəssam: Elin İzli 
 
 
 
 
 
 
 
 
 
 
 
 
 
www.BayBak.com üçün PDF formasına salınmışdır. 23/10/2012 
 2 
 
 
 
İçindəkilər: 
 
- Redaktordan ön söz 
- Turan xanım Cavid 
- Sosialist-realistlər məhkəməsində 
Cavidin savunulması 
- H. Cavidin “Şeyx Sən´an” əsəri üzərinə 
təsəvvüfi incələmə 
- Hüseyn Cavidin təsvir etdiyi Atatürk 
 
 
 
 
 
 
 
 
 
 
 
 
 
www.BayBak.com üçün PDF formasına salınmışdır. 23/10/2012 
 3 
 
 
 
 
Hüseyn Cavid dünyasını anlayan tənqidçi 
 
Hüseyn Cavidin adı və şəxsiyəti milli 
tariximizdə sevgi, acı, türklük, irfan, Şərq 
mədəniyəti kimi anlayışlarla bütövləşmişdir. 
Cavidi oxumayan insanlar da onun haqqında 
böyük fikirdədirlər. Hər bir Azərbaycan 
türkünün ruhunda Hüseyn Cavidə böyük sayqı 
vardır. Hüseyn Cavid milli tariximizin, milli 
mənəviyatımızın istisna şəxsiyətlərindən biridir. 
Onun əsərləri bizi öz milli soy kökümüzlə tanış 
edir. Qədim Şərq mədəniyətinin böyüklərini bizə 
tanıdır. 
Güntay Gəncalpın Hüseyn Cavidin 
əsərləri üzərinə yazdığı bu dəyərləndirmələr o 
böyük dahini anlamamız üçün daha da yardımçı 
olmaqdadır. Cavidin anlatmağa çalışdığı mənəvi 
dəyərlərin içində bulunmadan onu anlatmaq 
çətin işdir. Gəncalp Cavidin baxdığı bucaqdan 
baxaraq Şərqi oyrənmiş və sonra Cavid 
yaradıcılığına gəlmişdir. Əski Şərq böyüklərinin 
www.BayBak.com üçün PDF formasına salınmışdır. 23/10/2012 
 4 
mənəviyat dünyası ilə tanış və onların 
yaradıcılığından feyzyab olmadan Cavid 
yaradıcılığını anlamaq mümkün olmaz. Olsa da, 
sadəcə Cavidi səthi olaraq tanımaq olar. 
Gəncalpın Cavid yaradıcılığı üzərinə 
dəyərləndirmələrini oxuduğumuzda bir də onun 
Cavid idealı arxasınca yolçuluqda bulunduğunu 
hiss edirik. Bu da Cavidin mənəvi dünyası ilə 
ruhi təmas qurulduğunu göstərməkdədir. Ancaq 
bu təmas nəticəsində Cavidin təlatümlü 
yaradıcılıq dünyasına daxil olmaq mümkündür. 
Cavidin əsərləri üzərinə Gəncalpın açıqlamaları 
bizi daha yeni mənəvi dəyərlərlə tanış edir. 
Ədəbi tənqidin missiyası da budur. Ədəbi tənqid 
yazıçının şüuraltında olan dəyərləri şüura 
daşımaqla görəvlidir. Cavidin şüuraltısında olan 
dəyərləri Gəncalp öz açıqlamaları ilə oxucunun 
şüuruna daşımağı başarmışdır. Bir əsər üzərinə 
yazılan fəlsəfi-tənqidi dəyərləndirmənin də əsas 
amacı bundan ibarətdir. Bunu da Gəncalpın 
başardığına inanıram. Bu dəyərləndirməni 
oxuyan hər bir oxucu Cavidi yenidən tanımış 
olacaq və Cavidi yenidən oxuyub zövq almağa, 
daha da dərindən düşünməyə ehtiyac duyacaq.  
Gülnar Məsimli-redaktor 
www.BayBak.com üçün PDF formasına salınmışdır. 23/10/2012 
 5 
 
 
 
 
Turan xanım Cavid 
 
Anlamadığım bir səs, gizlin bir istək 
məni Hüseyn Cavidi oxumağa çağırmışdı sanki. 
Orta məktəbdə oxuduğum zaman Hüseyn 
Cavidin bir neçə lirik şeirini və özəlliklə “İblis” 
dram əsərindən İblisin monoloqlarını 
əzbərləmişdim. Nədən sırf Cavidin şeirlərini 
əzbərlədiyimin səbəbini bilmirdim. Bu 
monoloqları bir neçə dəfə də Savalanın 
zirvəsində yüksək səslə, bağıraraq söyləmişdim. 
Yayda məktəblər bitirdi və biz kəndə geri 
dönməli olurduq. Kənddə üç ay örüşlərdə qoyun 
otarırdım. Bəzən qara buludlar göyləri sarıb, 
küləkli, boranlı yağış yağdığında qoyunlar 
başlarını bir-birlərinin qarnının altına soxub 
duruşurdular. Göy gurultuları qoyunları 
hürküdüb bir-birinə dayanmalarını daha da 
sıxlaşdırırdı. Qorxunc ildırımlar çaxırdı. Bu 
zaman mən böyük bir qayanın üstünə çıxıb 
“İblis”dən monoloqlar söyləyirdim. Təbiətin bu 
www.BayBak.com üçün PDF formasına salınmışdır. 23/10/2012 
 6 
durumunu Hüseyn Cavidin “İblis” əsərində 
səhnələşdirdiyi ortama bənzədirdim. Üzümü 
qoyunlara tutub “İblis”in monoloqlarını yüksək 
səslə, bağıraraq söyləyirdim. Səsimi özüm belə, 
çətin eşidirdim. Küləyin, yağmurun, göy 
gurultusunun səsi mənim səsimi boğurdu. Böylə 
təbii ortamlarda Cavidin monoloqlarını 
söyləməkdən zövq alırdım. Sinifdə tənəffüs 
saatlarında İblisin monoloqlarını yüksək səslə 
oxuduğum zaman sinif yoldaşlarım heyrətlə 
dinləyib əl çalardılar. O zaman Hüseyn 
Caviddən əzbər bildiyim şeirlər çevrəmi 
etkiləmək üçün bir vasitə olmuşdu. Bəzən evdə 
kimsə olmadığında təkbaşıma bu monoloqları 
söylərdim. Böylə işlərdən anlamayan 
qonşularımız səsimi eşitdiklərində dəli 
olduğumu sanırmışlar. Bir neçə dəfə 
qonşularımız gəlinimizə “O, niyə öz-özünə 
danışıb bağırır?” deyə sormuşdular. Hüseyn 
Cavidin şeirləri ilə içimdəki fırtınaları dışarıya 
boşaldırdım. Bir çox hallarda da monoloqların 
sonunda hönkürtü ilə ağlayırdım. Artıq Hüseyn 
Cavid könlümün ən yaxın sirdaşı olmuşdu. Elə 
bilirdim ki, Cavid bu əsərləri mənim üçün, 
yalnız mənim üçün yazmışdır. Bir çox əsərlərini 
www.BayBak.com üçün PDF formasına salınmışdır. 23/10/2012 
 7 
əzbərləmişdim. Bunları içimdə təkrar-təkrar 
demək mənə zövq verirdi. Təbrizdə tələbə 
olduğum illərdə, Tehrandakı münasibətlərimdə 
mədəni toplantılarda Hüseyn Caviddən 
monoloqlar söyləyirdim. Bu monoloqları 
söylərkən, sanki ruhum qanadlanıb uzayın 
sonsuzluğunda uçurdu. Hüseyn Cavidin başına 
gələn fəlakətləri öyrəndiyim zaman çox ağır 
psixoloji sıxıntılar keçirmişdim. Xəstəhal 
olmuşdum. Savalanın ətəklərinə çəkilib 
təkbaşıma ağlamışdım. Savalanla üz-üzə 
dayanıb göz yaşlarımı tutamadan Cavidin 
monoloqlarını söyləmişdim. Savalan dağlarına, 
qayalıqlarına vuruş kimi çarpılan hayqırtılarım 
geri dönmüşdü.  
Cavidin başına gətirilən faciələri 
bildikdən sonra monoloqlarını daha da enerjili 
oxuyurdum. Hər oxuduğumda, sanki intiqam 
alırdım, Cavidin intiqamını. Dağın bağrına 
çarpılan hayqırışlarım göylərə yüksəlmişdi: 
“Ah, bilməm ki, bu aləm nərəsi?  
Bana bir söylə, cəhənnəm nərəsi?  
Şu sönük qəlbimə atəş dilərim,  
Ağlamaq istər ikən həp gülərim. 
Onlar, eyvah, o səfil insanlar,  
www.BayBak.com üçün PDF formasına salınmışdır. 23/10/2012 
 8 
Qəlbi, vicdanı sönük qaplanlar!..” 
Savalan ağrılarımı duymuş olmalı ki, 
mənimlə danışmağa başlamışdı: 
“Söylə, aç söylə, bilinsin dərdin,  
O sönük qəlbi ısındırmaq için, 
Nə dilərsin yaparım, etmə kədər..”* 
Və cavab vermişdim bu səsə: 
“İntiqam istərim, ancaq bu qədər!.. “  
Savalanın uçurumlarından yüksələn səs 
sorularına davam etmişdi:  
“Söylə kimdən? Əcaba, kimlərdən?” 
Və cavab vermişdim köksüm 
parçalanaraq bu suala: 
“Tanrıdan, yırtıcı sərsəmlərdən, 
Şu batan qanlı günəşdən, göydən.  
Heçliyin qəhqəhəsindən... 
Ey sən!  
Sən ki fəxr etmədəsin ədlinlə,**  
Bu nə xilqət, bu nə hikmət? Söylə!” 
Hayqırtılarım Savalanı sarmalamışdı. 
Sanki öz ruhumu da Cavidin şeirlərinə qatıb 
dinləyicilərin diqqətinə sunurdum. Heç vaxt 
                                                 
*
 Şeirlər “İblis” əsərindən parçalardır. 
**
 Ədl-ədalət, bərabərlik.  
www.BayBak.com üçün PDF formasına salınmışdır. 23/10/2012 
 9 
yadımdan çıxmaz: Təbrizdəki məclislərdə 
Cavidin monoloqlarını bütün enerjimlə 
oxuduğum zaman məclis əhli bunu təəccübllə 
qarşılayır və dərin sükuta dalırdı. Hər şeir 
oxuyuşumdan sonra məclisdəkilərin mənə olan 
sayqı və ehtiramları artırdı. Bu da mənim böyük 
iş gördüyümü göstərirdi. Böyük işləri böyük 
insanlarla görmək olur. Cavid mənim qəlbimdə 
və ağlımda yol göstəricim olmuşdu. Hətta 
məndən sonra muğam oxuyacaq insanlar da 
özlərini çətin toparlayıb konsertə başlayırdılar. 
Milli şüurum gəlişdikcə, dərinləşdikcə Cavidin 
ruhu və yaradıcılığı ilə təmas şəklim də 
dərinləşirdi. Cavidin yaradıcılığındakı dərinlik, 
üslubundakı epik tutum, dil zənginliyi məni 
tərbiyə edirdi. Ən çox əzbər bildiyim Hüseyn 
Cavid və Səhənd idi. Bu iki uluruh mənə enerji 
verirdi. Artıq mən yalnız deyildim o fars 
vurmuş, kimliyi itmiş, itirilmiş mühitdə. İçimdə 
Cavidin ruhunu daşıyırdım, yüksəlirdim, 
güclənirdim. Özümü tarixi bir görəvin adamı 
olduğumu sanırdım. O zaman ulusal görəvliliyin 
ən dərin və düşünsəl biçimini Cavidin 
əsərlərində görürdüm.  
*** 
www.BayBak.com üçün PDF formasına salınmışdır. 23/10/2012 
 10 
 
Bu şəkildə gəncliyimin ən enerjili 
çağında Hüseyn Cavid ruhuma girmiş və məni 
yönləndirməyə başlamışdı. Yazqım məni Bakıya 
sürüklədiyində içimdə Hüseyn Cavidin yaratdığı 
dünya ilə gedirdim. Heç bir zaman xəyallarım və 
şeir dünyam Hüseyn Cavidsiz olmadı. Əzbər 
bildiyim əsərlərini bəzən təkrar kitabın üzündən 
oxuma ehtiyacı duyurdum. Bu gün də elədir. 
Yeni dünyaya gəlmiş oğlum Alpərə Hüseyn 
Cavidin monoloqlarını yüksək səslə oxuyuram. 
Bakıda Hüseyn Cavidin nəslinin qalıb-
qalmaması ilə maraqlandım. Bir qızı həyatdadır, 
dedilər. Turan xanım adında. Turan xanım ailə 
qurmamış, kimsə cürət edib onunla evlənmək 
istəməmiş. Çünki atası Hüseyn Cavid 
kommunistlər tərəfindən xalq düşməni elan 
edilmişdi. Hüseyn Cavid öz millət sevgisinin 
cəzasını, sadəcə özü çəkməmişdir, qızı Turan 
xanım da çətin bir həyat yaşamağa məhkum 
edilmişdi. 2002-ci ildə Nasir Purpirarın “On iki 
əsr sükut” kitabını tərcümə edib Bakıda 
yayınladım. Kitabdan bəzi tanıdığım insanlara 
hədiyə verirdim. İki cild də Turan xanıma 
vermək istədim. Düşündüm ki, Hüseyn Cavidin 
www.BayBak.com üçün PDF formasına salınmışdır. 23/10/2012 
 11 
soyunu yaxından görmək üçün də yaxşı fürsət 
olar. Elmlər Akademiyasında Turan xanımın 
hüzuruna vardım. İllər boyu qəlbimdə daşıdığım 
Cavidimin soyundan birisini görə bilmə duyqusu 
məni həyəcanlandırırdı. İş otağında yalnız idi. 
Görüşdükdən sonra tərcümə etdiyim kitabın ilk 
səhifəsini yazaraq hədiyə etdim. Sonra da söhbət 
etdik. Haradan olduğumu soruşdu. 
“Ərdəbildənəm” dediyimdə gülümsəyərək “O 
tərəflərdən gələnlərə bənzəmirsən” dedi. “Çünki 
ana dilim üzərində çox zəhmət çəkmişəm, bu 
yolda Hüseyn Cavid də mənə yardımçı oldu” 
dedim. “Necə yardımçı oldu?” deyə sordu Turan 
xanım. Ona “əsərləri ilə, əsərlərini oxudum və 
əzbərlədim. Cavidi oxumaq Türk dilini 
dərinliyinə qədər öyrənmək deməkdir həm də” 
dedim və sonra da Cavidin iki kiçik şeirini 
oxudum Turan xanıma. Dalğın-dalğın dinləyirdi 
məni. Gözlərimi Turan xanıma zilləyib şeirləri 
oxuyarkən Hüseyn Cavidin bu xanımda ölməz 
ruhunun cizgilərini axtarırdım. Sibirdə sürgündə 
və işgəncə altında öldürülən Hüseyn Cavidin, 
qızının gözləri ilə məni görməsini istəyirdim. 
İstəyirdim görsün ki, uzun illərdən sonra 
Ərdəbilin kəndindən çıxmış bir gənc adam onun 
www.BayBak.com üçün PDF formasına salınmışdır. 23/10/2012 
 12 
ideallarının arxasındadır, onun açdığı yolda 
yürüməkdə qərarlıdır. Şeirləri oxuyarkən 
nədənsə gözlərimin yaşını tuta bilmirdim. Öz-
özünə axıb gedirdi. Turan xanım da səssizcə 
mənim göz yaşlarıma baxaraq şeir oxumağımı 
dinləyirdi. Şeir bitmişdi. Turan xanımın da 
gözləri dolmuşdu. Sanki göz yaşlarının 
yanaqlarından süzülməsini əngəlləmək istəyirdi, 
ancaq bacarmadı. Çantasından bir dəsmal çıxarıb 
göz yaşlarını sildi. Boğazım tutulmuşdu. Bir söz 
demək istəyirdim, ancaq boğazımı sıxan qəhər 
imkan vermirdi. Özümü toparlayıb “Mən zəif 
adam deyiləm Turan xanım. Hüseyn Cavidin 
ruhu və əsərləri ilə böyüyən insanlar güclü 
olurlar. Göz yaşlarım yüksəliş anlamındadır” 
dedim. Turan xanım oturduğu yerdən qalxıb 
mənə yaxınlaşdığında mən də yerimdən 
qalxdım. Yaxınlaşıb alnımdan öpərək “çox sağ 
ol!” söylədi. Mən də Hüseyn Cavidin qızının 
önündə baş əyib əlindən öpərək “Hüseyn Cavid 
yenilmədi, Cavid qalib gəlmiş Turan xanım. 
Onun monoloqları Savalan dağlarında öz əks-
sədasını bulmaqdadır” dedim.  
Turan xanım vəfat etmiş. Onu atasının 
məzarının yanında dəfn etmişlər. Ancaq Cavidin 
www.BayBak.com üçün PDF formasına salınmışdır. 23/10/2012 
 13 
əsərləri yaşayır. Yenə də Finlandiyanın 
ormanlarının dərinliklərində Cavidin 
monoloqlarını söyləyirəm. Qonşuları rahatsız 
etməyim deyə ikərləyimlə (velosipedimlə) çox 
uzaqlara gedirəm, kimsənin olmadığı yerlərə. 
Yalnız mən oluram və bir də Hüseyn Cavid. 
Bəzən də Finlandiyanın qorxunc buz bağlamış 
ormanlarında monoloq hayqırışlarım bəyaz 
səssizliyi qırır: 
Şərqin əsəbi yavrusu bilməz ki, nə yapsın,  
Bilməz ki, sağır göylərə, yaxud mənə tapsın… 
   
2008-Finlandiya 
 
 
 
 
 
 
 
 
 
 
 
 
www.BayBak.com üçün PDF formasına salınmışdır. 23/10/2012 
 14 
 
 
 
 
Sosialist—realistlər məhkəməsində Cavidin 
savunulması 
 
          1934-cü ildə Cabbarlı və Vurğun, Hüseyn 
Cavidi “sosialist-realist” olmamaqla suçlamışlar. 
Bu yazı suçlamalara cavab olaraq, yazılmışdır. 
Suçlama mətnini buradan oxuya bilərsiniz:  
(http://www.azadliq.org/content/article/2119591.
html) 
*** 
           
          Gerçək bir sənət adamının beyni və qəlbi 
arasında çox dərin və geniş ilişki olmalıdır. 
Sənət adamı, sanki beyni də qəlbində 
yerləşmişcəsinə varlığı anlar, anladar. Bu da 
varlıqla sənət adamının ilişkisini sezgi planına 
daşıyar. Sezgiçi bir yöntəmlə yaşamı, insanı və 
varlığı alqılayan (idrak edən) düşünür 
(mütəfəkkir) heç bir məktəbin dar çərçivəsinə 
sığmaz, sığamaz. Çünki sezgiçi bir yanaşma ilə 
varlıq özümsənər, özün (cövhərin) bir parçası 
www.BayBak.com üçün PDF formasına salınmışdır. 23/10/2012 
 15 
edilər. Cavidin “Yerə sığmam da səma 
şairiyəm” söyləməsi buna açıqca bir imləmədir 
(işarədir). Buradakı “yer”-“göy” nəsnəl  (maddi) 
anlamından daha çox Cavid dönəmindəki 
durumların göstəricisidir. “Yer”, beyinləri və 
düşüncələri söndürən ideologiyalar və “göy” isə 
özgür insan ruhunun məkanlarıdır. Cavid 
çağlayan ruhunu “sosializm-realizm” zindanında 
həbs edə bilməmişdi, həbs etmək istəməmişdi. 
Çünki Cavid yaradıcılığında sərgilənən 
dünyagörüşü insanı sırf dar bir zamana 
pərçinləmək istəməz. Cavidin anlatdığı insan 
bütün tarixi zamanların üfüqlərini indiki 
zamanda qaynaşdıraraq gərgin düşüncələr və 
duyqular içində yaşamaqda, varlıq və kəndisi 
arasındakı bağları anlamaq çabasındadır. 
“Yoxluq” və “varlıq” sorunlarını ruhunda 
yaşayan insanın içi soru-cavab dialektikasının 
meydanına dönüşür. “Yoxluq” duyqusunun 
sarsıntılarını ruhunda daşıyan insan “varlıq 
nədir?” sorusuna cavab aramaqdadır: 
“Dünyaları “yox”dan yaradan ey ulu Tanrı, 
Ey xaliqi-hikmət! 
www.BayBak.com üçün PDF formasına salınmışdır. 23/10/2012 
 16 
Duyduqca, düşündükcə olur qəlbimə târi*  
min şübhəli illət. 
Duyduqca, əvət pərdəli hikmətləri hər an, 
min türlü həqiqət. 
Min türlü müəmmalı həqiqət mənə xəndan, 
həpsində də zülmət. 
Bülbüllərin əlhanı, çiçəklərdəki əlvan, 
Ya şöleyi-əcram. 
Olmaz şu mənim çıldıracaq könlümə əlân 
Bir mənbəyi ilham. 
Ey “varlıq”ı yox, “yoxluq”u vardan daha 
dilbər! 
Ruhum səni izlər. 
Lütf et o gözəl çehrəni bir an mənə göstər! 
Könlüm səni özlər. 
Uydum da peyambərlərə, qanuna, kitabə, 
Duydum yenə qisvət*. (qisvət-çətinlik) 
Başdan-başa həp qəhru qəzəb, tövbə, inabə**:  
Həp zəəfə əlamət 
Hər fəlsəfə bir vəlvələ bir dadlı xəyalat 
Yox rəhbəri vicdan. 
                                                 
*
 Târı- birdən-birə insanın içində yaranan şübhə.  
*
 Qisvət-çətinlik.  
**
 İnabə-tövbə. 
www.BayBak.com üçün PDF formasına salınmışdır. 23/10/2012 
 17 
Sənsiz doğamaz qəlbimə vicdanıma, heyhat, 
bir şöleyi-irfan.  
En, gəl mənə, yaxud məni yüksəklərə qaldır, 
Gəzdir qonağında; 
Yerlərdə süründüm, yetişir, göylərə qaldır, 
Dindir qucağında, 
Qaldır məni, bir seyr edəyim xoşmu, gözəlmi, 
Cənnətdə mələklər? 
Qaldır məni, ta görməyim insandakı zülmü, 
 Bax, yer üzü inlər.” 
          İştə Cavidin əsərlərindəki şəxsiyətlər fərdi 
kimliklərini sosial qarışıqlıqların içində 
itirməyən özgün (orijinal) bir “mən”dirlər. 
Fərdin bütün sorunları onun sosial yaşamından 
oluşmamaqdadır. Fərdi topluma qurban edən 
görüşlərə qarşı Cavidin yaratdığı surətlər öz 
bireysəl (fərdi) kimliklərini savunmaqdalar. 
Özəlliklə toplumun ruhi ehtiyacları keçmişdən 
və gələcəkdən soyutlanmış (təcrid edilmiş) bir 
ideologiyadan oluşmaqdadırsa, o zaman toplum 
bireyləri (fərdləri) hissən, ruhən soysuzlaşma 
sürəci içindələr. Cavid böyləsinə bir dönəmdə öz 
içindəki insan surətləri ilə sorunları ələ almaqda, 
onlarla dialoq yapmaqdadır. İnsanın toplum 
içində bir ideologiyaya qul edilmə quramları 
www.BayBak.com üçün PDF formasına salınmışdır. 23/10/2012 
 18 
(teoriləri) ürətildiyi zaman Cavid insan üzərinə 
yeni açıqlamalar (interpretation) yapmaqdadır. 
Şübhəsiz ki, Cavidin düşlərində (xəyallarında) 
və düşüncələrindəki bu insan türünü “Sovet 
insan tipi” oluşdurmaq istəyən “sosialist-
realistlər” anlamaqda zorlanmışlar. Çünki 
onların insanı çoxyönlü görmə fitrətlərini bu 
ideologiya söndürmüşdü.  
          Əski Doğu uyqarlıqlarından örnək alaraq, 
tarixilik yönü dərin olan insan surətləri yaradan 
Cavidi panislamizmlə suçlamaq, yalnız bir 
insanın öz ağlını və ruhunu hansısa 
ideologiyanın zindanında həbs edərək mümkün 
ola bilər. Doğuda aydınlıq doğuran insanların 
bilgilərini, duyqularını indiki zamana daşımaq 
və onların hörütlərini (mətnlərini) mənəvi 
ehtiyac açısından özümsəyib açıqlamaq, 
aydınlanma dayanaqlarını köklü bir tarixə 
dayandırar. Doğunu anlamanın əsas sorunu onun 
bilgilərinin sənətlə dərindən dərinə iç-içə 
olmasıdır. Bu üzdən də Doğu düşüncəsində 
varlıq qarşısındakı heyrət yalın (sadə) bilgilərlə 
dilə gətirilməmiş, sənətlə, şeirlə anladılmışdır. 
Bu, bir gələnək (ənənə) halına gəlmişdir. İştə, 
Doğunun varlıq və insan qonusunda ortaya 
www.BayBak.com üçün PDF formasına salınmışdır. 23/10/2012 
 19 
çıxmış bilgilərini də ancaq öz yöntəmi ilə 
anlamaq mümkün ola bilər. İçsəl (daxili) və 
estetik yönlü ilişkilər bütünü bağlamında o 
hörütləri (mətnləri) anlamaq olanaqlı ola bilər. 
Bu istedadı öz varlığında daşımayanlar 
ideologiyaların dar dünyasında öz ruhlarını həbs 
etməyə daha çox yatqın olurlar. Bu açıdan 
“sosializm-realizm” ideoloji bir zindan kimi 
ortaya çıxmışdır. Cavidlə o dönəmdəki 
“sosialist-realist”lərin arasındakı anlaşmazlıq 
Cavidin bu zindana ruhunu təslim etməməsi ilə 
başlamışdır. Bu nədənlə də əski Doğu böyükləri 
ilə ruhsal ilişki qurduğundan dolayı çox qolay 
biçimdə Cavidi panislamizmlə suçlaya bilmişlər. 
Oysa Cavid “Xəyyam”, “Şeyx Sən´an”, “Əmir 
Teymur” kimi əsərlərin örnəyində zamanların 
qaynaşımını sağlaya bilmiş və bu böyük 
insanlarla “bu an”, “burada” olmaq olanağını 
ortaya qoymuşdur. Bunu sənət aracılığı ilə edə 
bilmişdi. Əski hörütləri (mətnləri) indiki 
zamanda anlaya bilmək özlüyündə bir sənətdir. 
Bunun üçün zamanlar arasında içdən-içə 
duyqusal ilişki qurulmalı. Yoxsa bu an Doğuda 
yayqın olduğu kimi tarix heyranlığı doğar. 
Düşüncələr əski zamanların arxasında həbs 
www.BayBak.com üçün PDF formasına salınmışdır. 23/10/2012 
 20 
edilər. Cavid isə, əskini sənətdə təsvir edərək 
indiki zamanla qaynaşdırmışdır. Xəyyamın 
varlıq qarşısındakı heyrətləri və insan doğasının 
varlığı özümsəmə əyilimləri (meylləri) bütün 
çağlardakı düşünsəl və duyqusal gərəksinimdir 
(ehtiyacdır). Şeyx Sən´anın şübhələri və sonunda 
insanşünaslığı ehkamlardan, öyrətilərdən 
soyutlanaraq (təcrid edilərək) sırf insanın 
kəndsinə yönəlməsi insanlığın başından bəri var 
olan və gələcəkdə də varlığını sürdürəcək olan 
düşüncə olayıdır. Bunları çağdaş insanın anlaya 
bilməsi üçün, anlaşılan, ancaq daha dərin bir 
dillə yazmaq panislamızm anlamında deyildir, 
ola bilməz. Çünki bu obrazlar öz zamanlarında 
da İslamı, sadəcə ehkamlar olaraq təqdim 
edənlərə qarşı çıxmışlar. Bunlar sadəcə Doğunun 
deyil, insanlıq tarixinin aydınlıq məzmunudur. 
Cavid özü də “Xəyyam”, “Şeyx Sən´an” kimi bir 
dini axıma söylənməmiş, xitab etməmişdir. 
İnsana xitab edir Cavid əfəndi. Bu insan “Şeyx 
Sən´an” kimi çətin, şübhəli yollardan keçə bilir. 
Çünki şübhə imana qarşı deyil, imana qarşı olan 
ümidsizlikdir. Bu düşüncəni Cavid, özəlliklə 
“Şeyx Sən´an” əsərində ayrıntıları ilə 
anlatmışdır. Cavid yaradıcılığında insan 
www.BayBak.com üçün PDF formasına salınmışdır. 23/10/2012 
 21 
özgürlüyünün ululuğu inanc özgürlüyünü 
doğurur. Qadamerin bir söyləmi ilə anladacaq 
olursaq, Cavid insanı “fəal tarixi şüur” 
bağlamında ələ almışdır. Sürəkli hərəkətdə olan 
şüur bağlamında. Bütün tarix boyu özgürlük 
axtarmaq üçün hərəkətdə olan insan bilinci 
Cavid yaradıcılığında öz macəralarını seyr edir. 
Cavid yaradıcılığında tarixilik tarixə qarşı etiraz 
olaraq meydana çıxar. Çünki Cavidin tarixdən 
günümüzə gətirdiyi surətlər də öz zamanlarında 
devirici, etirazçı olmuşlar. İnsanların 
özgürlüyünü sınırlayan yanlış inanclara, 
gələnəklərə, politikalara qarşı etiraz etmişlər. 
Cavid onların etiraz və üsyanlarını daha olqun 
və çağın genişləmə istəklərinə uyqun biçimdə 
dilə gətirir:  
 “Üsyan!..  
Keçmişlərə, keçmişdəki adətlərə üsyan!  
Hər üzdə təhəkküm izi vardı.  
Üsyan!..  
Məbədlərə, qalpaqlara, çarşaflara üsyan!..  
Şaşqınlığa yox zərrəcə imkan.  
Hər fəlsəfə, qanun dəyişirkən,  
Bir nöqtədə dursan da düşünsən,  
Məqbər yapacaqlar gəmiyindən.  
www.BayBak.com üçün PDF formasına salınmışdır. 23/10/2012 
 22 
Üsyan!..  
Həp əski xurufatlara üsyan!..” 
Cavidin amacladığı “üsyan” və “etiraz”ın tarixi 
kökləri var. Xəyyamların da təcrübəsi günümüzə 
daşınır. Burada “üsyan” sürəkli hərəkətdir, 
bireyin (fərdin) iç hərəkəti və sürəkli 
irəliləməsidir. Durağanlığa sürükləyən bütün 
inanclara, gələnəklərə və ideologiyalara qarşı 
çıxmaqdadır Cavid əfəndi. Bu nədənlə də 
dəyişimin önündə əngəl olan “sosializm-
realizm” də Cavidin üsyanına tuş olur. Çünki bu 
ideologiya da bütün iddialarına rəğmən, insanı 
ruhən durağanlığa sürükləməkdədir. Cavid isə 
durağanlığa qarşı yeniləşməyi savunmaqdadır: 
“Lazımsa cəhalətlə güləşmək, 
Bir çarə var ancaq: yeniləşmək” 
Yeniləşmək şüurun içində bir zərurət olaraq 
saxlı olmalıdır. Çünki nə qədər yeniləşmək 
duyqusu güclü olursa olsun, insan tarixin və 
gələnəklərin basqısı altındadır və heç bir zaman 
yeniləşmək istənilən sürətlə ortaya çıxa bilmir. 
Bunun da nədənini Cavid böylə açıqlar: 
“Bizlər yeniləşsək bilə daim, 
Bir əskilik az-çox bizə hakim.” 
www.BayBak.com üçün PDF formasına salınmışdır. 23/10/2012 
 23 
Ən doğru yol isə, yeniləşməni amac etmiş 
adamlara əngəl olmamaqdır. Onları 
ideologiyaların dar çərçivəsinə soxub 
hərəkətlərini əngəlləməməkdir. 
“Ən doğru yol iştə, 
Heç olmayalım onlara əngəl bu gedişdə.”  
Durum böylə ikən, “sosialist-realist”lər 
nədən Cavidin panislamizm ideologiyasına 
mənsub olduğunu iddia etmişlər? Bunun dörd 
səbəbi ola bilər. Sosialist-realistlər: 1. Nə 
Cavidin anlatdığı tarixi şəxsiyətlərin hörütləri 
(mətnləri) ilə içdən ilişki qura bilmişlər, nə də 
Cavidin öz əsərləri ilə. 2. Cavidi oxumanın bir 
yöntəmi və bir zövqü var. Cavidi o biçim 
oxumamışlar, ya da heç ciddi bir şəkildə 
oxumamışlar. 3. Cavid yaradıcılığına önyarqılı 
baxmışlar. 4. Cavid dühası qarşısında aşağılıq 
kompleksi hiss edərək, təhqir və inkarla 
yanaşmaq.  
Bunu Vurğunun Cavidi ittiham etdiyi 
şeirində daha açıq şəkildə görürük. Vurğun 
16.06.1937-ci ildə Hüseyn Cavidi ölümə 
göndərən şeirini ədəbiyat qəzetində yazmışdır. O 
şeirin ən kəskin misraları belədir: 
“Sən ey böyük günlərin adına böhtan atan, 
www.BayBak.com üçün PDF formasına salınmışdır. 23/10/2012 
 24 
Vətəninə, xalqına xain çıxan şarlatan! 
“Gözəllik aşiqiyəm” deyən deyilmiydin sən? 
Ömründə bir yaxşılıq gəlməyibdir əlindən. 
Adına millətçilər dedi: “Böyük sənətkar.” 
Gəlin düz araşdıraq, sənin sənətinmi var? 
“Azərbaycan şairi” olsa da murdar adın, 
Sultanların, şahların sinisini yaladın. 
O murdar arzuların torpaqlara gömüldü, 
Sənin yaratdıqların özündən əvvəl öldü.” 
Sanki Cavid, mənəviyatı axsaq olan sosialist-
realistlərin amansız və ədalətsiz saldırılarına bu 
misraları ilə cavab vermişdi: 
“Rəqsi təlim ediyor axsaqlar 
Əzəmət düşkünüdür alçaqlar” 
          İnsan şüurun zirvəsində özünü dörd divar 
arasında sıxılmış olaraq görər: Tarix, varlıq, 
cəmiyət, özü. Tarixdən danışarkən, insan və 
gələnəklər qonu edilər. Varlıqdan 
qonuşduğumuzda fəlsəfə ortaya çıxar. 
Cəmiyətdən söz açarkən siyasət söz qonusu olur. 
Özümüzü anladarkən şeir dünyasına giririk. 
Cavidin yaradıcılığı göz önündə 
bulundurulduğunda bu dörd ehtiyacın dördünü 
də bir yerdə bir bütün olaraq görürük. Bir sözlə, 
Cavid yaradıcılığı ontolojik dərinliyə sahibdir. 
www.BayBak.com üçün PDF formasına salınmışdır. 23/10/2012 
 25 
“Sosialist-realist”lər isə, bu dörd etkəndən 
(amildən) yalnız və yalnız birini önəmsəmişlər. 
O da “toplum və siyasət” sahəsi olmuşdur. Qalan 
üç etkən gərəkən düzeydə önəmsənməmişdir.  
         “Sosialist-realist”lərin idealizə etdikləri 
dünya sovetlər və Cavidin idealizə etdiyi mənəvi 
dünya isə, Turan olmuşdur. Sovet dünyasının 
öncül və yaradıcı milləti rus, Turan dünyasının 
yaradıcı və öncül ulusu isə, türk milləti 
olmuşdur. “Sosialist-realist”lərin uyqarlaşdırmaq 
(mədəniləşdirmək) istədikləri sovet dünyasına 
qarşı Cavid, Turan dünyasının uyqarlaşmasını 
savunar: 
“Turanda qılıcdan daha kəskin ulu qüvvət, 
Yalnız mədəniyət, mədəniyət, mədəniyət.” 
Sovet coğrafiyasına qarşı Turan 
coğrafiyası. Rus millətinin tarixi bir görəvi 
varmış iddiasına qarşı türk millətinin tarixi 
missionu ortaya qoyulmuşdur. Cavid 
dünyasında, Cavid yaradıcılığında Turan fiziki 
bir məsafə və turanlı da dar düşünən bölgəçi fərd 
deyildir. Turan mənəvi, duyqusal, düşünsəl bir 
məkandır, turanlı da cahanşümul düşünən özgür 
bireydir. Bu məkanın öndə olan ulusu türk 
millətidir, ya da böylə olmalıdır. Bu məkanda 
www.BayBak.com üçün PDF formasına salınmışdır. 23/10/2012 
 26 
yaşayan türk milləti “Türk Cahan Hakimiyəti 
Məfkurəsi”nə* dayanaraq, əbədi və tarixi bir 
görəvlə yaşamalıdır. Bu məkanın öncül ulusu 
dünyada barışın və eşitliyin, toplumsal 
bərabərliyin uğrunda durmadan düşüncə 
ürətməli, durmadan çabalamalıdır. Bu üzdən də 
Cavid yaradıcılığında turanlının etik anlayışı da 
cahanşümuldur. Turanlı olan birey bir bölgənin, 
bir ölkənin, bir qitənin əxlaq anlayışı ilə 
yaşamaz. Cahanşümül əxlaq anlayışı ilə 
yaşamaq zorundadır. Bir tək inanca mənsub 
olamaz, bütün inanclara eşit davranmaq 
zorundadır. Sosialist-realistlər bu görəvi rus 
millətinə buraxmışdılar. Bu üzdən də sosialist-
realistlərin Azərbaycanı rus-sovet məkanında 
bəxtiyar görmələrinə qarşın, Cavid 
Azərbaycanın bəxtiyarlığını Turan məkanında 
aramaqdadır, aranmasını önərməkdədir.  
         Cavid yaradıcılığında məkanlara anlam 
verən eşqdir. Eşqsiz bütün məkanlar 
cəhənnəmdir. Şəmsi-Təbriz, Füzuli, Əttar kimi 
uluların eşq təcrübəsi Cavid üçün çox önəmli 
olmuşdur. Cavid hansısa yaradıcılıq məktəbini 
                                                 
*
 Osman Turan´ın ünlü əsərinin adıdır.  
www.BayBak.com üçün PDF formasına salınmışdır. 23/10/2012 
 27 
aramaq yerinə, eşq axtarır və onun öz ruhunda 
hərəkətverici etkən də ancaq eşqdir. Cavid 
yaradıcılığı eşq əksənlidir (mehvərlidir): 
“Eşqdən başqa hər nə varsa, əvət, 
Tövbə, min tövbə, eylədim nifrət.” 
          Cavidi İslam Orta çağında burxulub 
qalaraq panislamizm yapmaqla suçlayanlar 
haqsızdırlar. İslam tarixi üzərinə Cavidin tənqidi 
yanaşdığını onlar bilməmişlər. Çünki Cavid 
ussal (rasional) olmayan heç inanışı qəbul 
etməmişdi. Ancaq Caviddəki “us” (ağıl) yalnızca 
tekniksəl və maddəci ağıl olmamışdır. Cavidin 
üzərində durduğu və savunduğu “ağıl” varlığın 
doğasıdır, tözüdür (cövhəridir). İştə bu nədənlə 
Cavidin ağlındakı modernitənin ışığında əski 
çağlar üzərinə ışıq tutulmaqdadır. Peyqəmbərin 
ərşə çıxması, me´raca getməsini Cavid də bir 
çox irfan əhli kimi ruhi yüksəliş olaraq 
anlatmaqdadır: 
“Olsa me´rac olur ruhani, 
Həp yalandır üruci- cismani 
Bir bəşərdir- diyordu- peyqəmbər, 
Heç görülmüşmü çıxsın ərşə bəşər?” 
Böyləcə istər İslam olsun, istərsə hər 
hansı bir inanc, Cavidə görə ussallıqla 
www.BayBak.com üçün PDF formasına salınmışdır. 23/10/2012 
 28 
(rasionalitə ilə) uyum içində olmalıdır. Bilgi 
arxasınca qoşmadan, yaradıcılıqla uğraşmadan 
ibadətin nə qədər gülünc olduğunu Cavid böylə 
tanımlar: 
“Quru, boş səcdənin yox aqibəti, 
Haq sevər yalnız əhli- mərifəti” 
Cavid kartezyən (dekartçı) bir şübhənin 
tərəfdarıdır. Şeyx Sən´an əsərində “me´rac”ın 
inkar edilməsini qınayan bir şeyxin  
“Sadə me´racı etmiyor inkar, 
Hələ tövhid üçün də şübhəsi var” fikirlərinə 
qarşı bu baxışı ortaya qoyar: 
“Şübhə artarsa, həm yəqin artar, 
Mərifət nuru şübhədən parlar.” 
          Cavidin “Peyqəmbər” əsərini tənqid edən 
“sosialist-realist”lər əsla Cavidi anlamamışlar. 
Bu qonu üzərində özəlliklə durmaq istərdim. 
Cavidin “Peyqəmbər” əsəri tarixi bir 
dönəmi ona yabancı olan çağdaş bir dönəmin 
ölçüləri ilə dəyərləndirməyə girişən əsərdir. 
Bilincin tarix planında kəndisini inşa etməsi, 
göstərməsi. Bu, bilincin aşqın (transsendental) 
evrəyə ulaşmasıdır. İndiki zamanın istəklərinə 
görə zamanların üfüqlərini qaynaşdıraraq, 
yaşanılan zamanda qullanılması mümkün estetik 
www.BayBak.com üçün PDF formasına salınmışdır. 23/10/2012 
 29 
və sənətsəl dərinliyi olan bilgilər ürətmə 
əyilimidir (təmayülüdür). Bütün bunlar Cavid 
yaradıcılığının ənginliyində kəndinə özgü bir dil 
gəlişdirmişdir. Çünki Heidggerin də söylədiyi 
kimi “anlaşıla biləcək tək varlıq dildir.” Cavid 
“”Peyqəmbər” əsəri ilə tin (ruh) və inanc 
bilimləri üçün estetik dərinliyi olan bir yöntəm 
gəlişdirmişdir. Bir tərəfdən sovet tabuları və 
yasaqları qırılır, sovetin yasaqladığı İslam 
dəyərləri “Peyqəmbər” əsərində açıqca təsvir 
edilir, digər tərəfdən də peyqəmbər günümüzdə 
bizimlə gözəllik fəlsəfəsindən danışır: 
“Mən gözəllərdə gözəl ruh araram, 
Ruhu düşkünləri çirkin sayaram. 
Yaxşı bir lövhə ki, yapmış rəssam, 
Daha xoşdur ona məftun olsam. 
Tanrı eşqilə yanan haq nuru  
Səndə yox, durma, çəkil get... Doğru.  
Zahirin xoşsa da, bəd batinsən, 
Bu gözəlliklə, əvət, çirkinsən.” 
          Böyləcə tabuların ortadan qaldırılışı 
tarixin axışını etkiləyən böyük bir insanın, 
peyqəmbərin idrak edilişi üçün olanaq (imkan) 
sağlamış olur. Cavid böyləcə də İslam 
Dünyasında peyqəbərin öyrətiləri və inancı 
www.BayBak.com üçün PDF formasına salınmışdır. 23/10/2012 
 30 
üzərinə ortaya qoyulmuş yöntəm bilimlərinə 
qarşı çıxır. Çünki doğruluğun (həqiqətin) 
anlaşılması üçün sürəkli yanlış yöntəmlər 
oluşdurulmuş sanki. Peyqəmbəri 1400 ildir 
yapay qutsallıq dumanlığında həbs etmişlər. 
Peyqəmbərin “Mən də sizin kimi bir insanam” 
deməsinə qarşın, onu toplumsal yaşamın ötəsinə 
çıxarıb və toxunulmaz, ulaşılmaz düşsəl varlığa 
dönüşdürmüşlər. Oysa Cavidin anlatdığı 
“peyqəmbər” güvənilir bir dost kimi gerçək 
yaşamın içində hiss edilir. Bütün bunlar da sırf 
yalın (bəsit) tarix bilgiləri ilə deyil, sənətsəl 
yöntəmlə gerçəkləşir. Yəni bunlar yaşamda 
gərəksiz bilgi olma yerinə, bizim hisslərimizi 
olqunlaşdıran, etik anlayışımızı dərinləşdirən, 
yaşam ölçülərinə dönüşən, davranışlarımızı 
düzənləyən canlı bilgilər olur. Böyləcə, Cavid 
tarixi bilgilərin və olquların (fenomenlərin) 
doğasını kəşf etmək üçün etik dərinliyi olan 
estetik sənət yöntəmi gəlişdirmişdir. Cavidin 
sənət dili ilə anlatdığı bu metod üzərinə fəlsəfə 
“Modern hermeneutik” adı altında geniş bilgi 
ürətmiş və tin (ruh) bilimləri qonusunda 
insanları aydınlatmağa çalışmışdır. Cavidin 
“Peyqəmbər” əsərində əski hörütlərdə 
www.BayBak.com üçün PDF formasına salınmışdır. 23/10/2012 
 31 
(mətnlərdə) “cənnət”, “cəhənnəm” kimi 
qavramlar yenidən dəyərləndirirlir. Bir çox 
qavramlar bu dünyadakı yaşam şəklinin türləri 
olaraq tanımlanır. “Bilgi” və “ədalət” bir yerdə 
doğruca toplumsal yaşam biçimini (cənnəti) 
oluşdururkən, bunların yoxluğu çətin bir yaşam 
türünü (cəhənnəmi) ortaya qoyar. Olumlu olan 
hər şey, ancaq bilgi (kitab) ilə və hüququn 
qoruyucusu olan ortaq toplumsal güc və iradənin 
rəmzi “qılıc”la sağlanır: 
“Bu qılıc, bir də bu mənalı kitab, 
İştə kafi sizə, yox başqa xitab. 
Siləcəkdir bu qılıc zülm izini, 
Açacaqdır bu kitab el gözünü. 
Haq, vətən, zövq, səadət, cənnət, 
Həp qılıc kölgəsi altında, əvət.” 
         Cavid yaşadığı zamanda tarixi zamanların 
mənalarını qaynaşdırıb və yaşanılan bütün 
zamanlar üçün zövqlü bilgi ürətdiyindən dolayı 
ölməz olmuşdur.  
08.08.2010 
 
 
 
 
www.BayBak.com üçün PDF formasına salınmışdır. 23/10/2012 
 32 
 
 
 
 
 
H. Cavidin “Şeyx Sən´an” əsəri üzərinə 
təsəvvüfi incələmə 
 
Giriş 
 
İslam doğusunda ədəbiyatın ana söyləmi 
”eşq” olmuşdur. Eşq isə, öyrənilən varlıq olaraq 
sunulmamışdır. Eşq özü gələr və gəldiyində də 
qarşısı alınamaz. Fəlakətlə sunuçlanar. Çünki 
eşq qovuşma anına qədər vardır. Qovuşmada ya 
tərk edər, ya da yox edər. Eşq qovuşmaq deyil, 
qovuşmamaqdır. Qovuşarkən də yox olmaqdır. 
Aşiqlər fələkzədə olaraq görünərlər. Ancaq içini 
eşq doldurmuş olan aşiqlər özlərini fələkzədə 
bilməzlər, sadəcə öyləsinə görünərlər. Onların 
içini eşq o qədər genişlədər ki, ağrını bilə hiss 
etməzlər. Dərisi soyulan Həllacın ağrı hiss 
etməməsi bu açıdan anlaşılır ola bilər.  Eşq 
əhlinin fəlakətləri haqqında oxuduğumuzda 
içimiz yaxılar, könlümüz ağrıyıb ağlar. Çünki, 
www.BayBak.com üçün PDF formasına salınmışdır. 23/10/2012 
 33 
ancaq eşqin özü gəlmədən haqqındakı bilgilər 
belə, yandırıcı, yaxıcıdır. Həllaclar özləri isə, bu 
acıları, ağrıları bizlərin duyduqları kimi 
duymazlar. Eşq gəlmiş və onların içlərini 
aydınladıb genişlətmişdir. Eşq gövdəni də 
dirənçli, dözümlü yaparmış. İstər tarixdə 
gerçəkləşmiş olan örnəklər açısından, istərsə 
sənət əsərlərində açıqlanan örnəklər olsun, eşq 
gəldiyində sonu və sonucu ölümlə bitmişdir. 
Çünki ölüm, eşqdə yarım olanı sonuclandıran 
əksiksiz tamlıq və bütünlük kimi ortaya çıxar. 
Ölüm olayların axışına son verib və olaysız 
bütünlük içində yaşamı sonuclandıran tamlıqdır. 
Eşqdəki ölüm bir yazqı deyil. Ölüm normalda 
həyatın yazqısıdır, həyatla ölüm arasında gediş-
gəliş var. Bu gediş-gəlişin də eşq məqamında 
anlaşıldığı, ya da sezildiyi irfan ədəbiyatında 
ortaya qoyulmuşdur. Çünki sezgi əqli sürəc 
deyildir yalnızca. Sezgi sürəcində ağıl ötəsi 
vicdan qavrayışları və vicdan özümsəmələri də 
qatqıda bulunar. Bu baxımdan genəl yaşamda 
ölüm bir aqibətdir, eşqdə isə ölüm bilincli 
seçimdir. Bu bilincin dərinlikləri iç dünyanın 
sonsuzluğuna və vicdanın sezgilərinə 
dayanmaqdadır. Eşq gəldiyində ölüm qorxusu 
www.BayBak.com üçün PDF formasına salınmışdır. 23/10/2012 
 34 
yox olar. Eşq ölümün üzərinə yürüməkdir. Ölüm 
eşqin içindən doğan bir ehtiyacdır. Eşq ölümü 
seçər. Ölümü aqibət olmaqdan çıxarıb, onu bir 
dost olaraq içinə alar. Onda yox olar. Bu üzdən 
də Əttarın, Mövlananın, Hafizin, Füzulinin və 
digər irfan əhlinin təsbitlərinə görə, eşq 
yolundan çıxmaq olmaz, orada yalnız can 
qoyular. Eşq gəldiyində susqun və verimsiz bir 
insan görəvliliklə yükümlənər. Bir toyuğun 
üzərinə yürüşüyümüzdə həmən qorxub 
uzaqlaşar. Bu toyuq balalarını yumurtadan 
çıxarıb dünyaya gətirdikdən sonra üzərinə 
yürüdüyümüzdə dirənməyə başlar, balalarını 
qorumaq üçün saldırılara qarşı çıxar, dirəniş 
göstərər. Bu da eşqin bir görünümüdür. Çünki, 
yalnız eşq cəsarət bağışlar, yalnız eşq dirəniş 
gücü və enerjisi doğurar. Eşq olmasa, arama 
iradəsi də olmaz. H. Cavid bu eşqi öz içində 
daşıyan olqun düşünürlərdən biridir. Eşq özü 
seçər. Cavid eşq tərəfindən seçilmişdi. Eşq 
özünü bəşəriyətə anlada bilməsi üçün Cavidi 
seçmişdir. Cavid yaradıcılığında eşq dilə gəlir. 
Cavidin “Şeyx Sən´an” əsəri  bir əşq əsəridir.  
*** 
 
www.BayBak.com üçün PDF formasına salınmışdır. 23/10/2012 
 35 
Cavidin açıqladığı bu eşq kitabında 
Sən´an 30 yaşında bir Türkdür. İslami bilgilərini 
artırmaq üçün Sən´an ölkədən-ölkəyə dolaşmış 
və sonunda Mədinədə sakinləşib orada 
yetkinləşmiş, olqunlaşmışdır. Mərifət 
bilgilərindən dolmuş olan Sən´an çevrəsindəki 
alimlər, özəlliklə alimlər alimi olan Şeyx Kəbir 
tərəfindən sayqınlıqla qarşılanmaqdadır. Şeyx 
Kəbirin qızı Zəhra Sən´ana aşiqdir. Daha sonra 
Sən´anın içini yaxacaq olan eşq əsərin 
başlanqıcında Zəhranı yandırıb-yaxmaqdadır. 
Lakin İslam kültüründə və gələnəksəl Doğu irfan 
ədəbiyatında qadınların eşq yolunda “hicrət”də 
bulunmalarına imkan olmadığından Cavid də 
Zəhranın eşqinin geniş şərhini vermədən 
hicrətdə bulunma imkanı olan Sən´anın eşqinin 
şərhini vermişdir. Hicrət böyük bir inanc və ülkü 
yolunda bir məkandan ayrılaraq başqa məkana 
getmək və orada yetkinləşərək geri dönməkdir. 
İslam tarixində ilk hicrəti Hz. Məhəmməd 
Məkkədən Mədinəyə etmişdir. Zəhranın 
söyləmləri və eşq haqqındakı düşüncələri çox 
önəmli və ilgi çəkicidir. Bu, başqa bir 
incələmənin qonusu ola bilər. Eşqin ölümdən 
başqa çarəsi olmadığından əsərin axışı içində 
www.BayBak.com üçün PDF formasına salınmışdır. 23/10/2012 
 36 
Zəhra da çox gənckən öləcəkdir. Sən´an 
Zəhranın fövqəladə gözəlliyi qarşısında heyrət 
edər. Zəhranın nəzakəti və mərifətinə heyrandır. 
Lakin bütün bunların hamısı bir yerdə eşq 
deyildir. Cavid bu əsəri yazarkən Fəridəddin 
Əttarın “Məntiq-üt təyr” (“quşların məntiqi”) 
kitabından əsinlənsə də, əsərə bir də Türklük 
düşüncələri əkləmişdir*. Oğuz və Özdəmir 
surətləri dürüst və cəsur kişilər olaraq, Türk 
savaşçı gələnəyinin təmsilçiləri kimi əsərdə yer 
almışlar. Şeyx Sən´an həm Zəhranın halından, 
həm də içindəki anlaşılmaz əsintilərdən dolayı 
üzgündür. Gecəsi-gündüzü bir-birinə qarışmış:  
“Qonşular söylüyor ki, həp gecələr, 
Uyumaq bilmiyor sabaha qədər. 
Qoşuyor hər səhər biyabanə, 
Həm də əsla qarışmaz insanə. 
Hâlı pəjmürdə, sanki bir məcnun, 
Anlaşılmaz nədir məramı onun. 
Şaşırıb həp Mədinə əhli bütün, 
Onu gördükçə müztərib, düşkün.” 
Sən´anın içində fırtınalar qopmaqdadır. Bir 
fırtınaya doğru sürüklənməkdədir iç dünyası. 
                                                 
*
 Əkləmək-artırmaq.  
www.BayBak.com üçün PDF formasına salınmışdır. 23/10/2012 
 37 
Onun pərişan və bəlirsiz durumu içi eşq atəşi ilə 
yaxılan Zəhranı da üzməkdədir. Zəhra 
üzüntülərini böylə dilə gətirər: 
“Nə təbiət bu səndə, həm nə tühaf! 
Yoxmudur səndə mərhəmət, insaf? 
Nərdə əvvəlki və´dlər əcaba? 
Əcəba yoxmu, yoxmu səndə vəfa? 
O məhəbbətlə parlayan gözlər, 
İndi bir başqa macəra özlər. 
Qalmamış məndə zərrə tabü təvan, 
Məni qəhr et də, lakin atma, aman!” 
Sən´an bu sözləri və çevrənin tənələrini eşitsə 
də, aldırış etməz. Onun ruh halı bir doğuş sancısı 
yaşamaqdadır. Bəsirət gözlərinin önündə 
anlaşılmaz bir şey görünməkdədir: Həqiqətin 
bəlirsiz görüntüsü. Bu görüntürlər Sən´anın iç 
dünyasını devindirməkdədir 
(hərəkətləndirməkdədir). Sonunda Sən´anı 
yüksəlişə çağıran o həqiqət tam olaraq özünü 
göstərər. Sən´an röyasında onu səsləyən 
həqiqətlə tam olaraq qarşılaşar. Yüksəklikdə 
durmuş olan Xumar həqiqətin surəti kimi əsərdə 
sunulmaqdadır. Xumar adında həqiqət Sən´anı 
səsləməkdədir: 
“Şeyx, gəl-gəl, sevimli Sən´an gəl! 
www.BayBak.com üçün PDF formasına salınmışdır. 23/10/2012 
 38 
Sənə layıq deyil o yer, yüksəl!” 
Gürcü qızı Xumar yüksəklikdə durmuş 
və Sən´anı yüksəlişə səsləyir. Sən´anın 
Mədinədəki bütün maddi-mənəvi qazanımları bu 
andan sonra şübhə altına girər, ərinci (hüzuru) 
pozular. Sən´anın ağlında “hicrət” düşüncəsi 
doğar. Cavid bu əsəri İslam dünyagörüşünə 
dayanaraq yazmışdır. İslamda və irfanda “hicrət” 
çox önəmli bir yerə sahibdir. Quranda “amənu” 
(iman gətirin), haciru (hicrət edin) və “cahidu” 
(cihad edin) qavramları bir-birinin arxasınca 
gələr. Hicrət bir inanc və həqiqət yolunda bir 
yerdən ayrılıb başqa yerə səfər etməkdir. Bu 
səfər sırasında insan hissi, əqli və davranış 
baxımından yetkinləşər. İslam tarixində ilk 
hicrəti Hz. Məhəmməd etmişdir. Məkkədən 
ayrılıb Mədinəyə getmişdir. Yalnız “hicrət”in bir 
də geriyə dönüşü var. Başqa məkanda 
olqunlaşıb, imkanlar əldə edib geriyə dönərək ilk 
məkanı fəth etmənin adı İslam tarixində və Hz. 
Məhəmmədin həyat örnəyində “hicrət” 
adlanmaqdadır. Quran və təsəvvüf ədəbiyatı da 
daha sonra bu üç ard-arda gələn qavramlar 
üzərinə bilgilər vermişlər. Sən´an birinci 
mərhələni, yəni “amənu” (iman gətirin) 
www.BayBak.com üçün PDF formasına salınmışdır. 23/10/2012 
 39 
mərhələsini bitirmişdir. O, Tanrıya iman 
gətirmiş və onun imanına şübhə yoxdur. Zatən 
insanın içində bu mərhələ tam olaraq olqunluğa 
ərişdikdən sonra ikinci mərhələ, yəni “haciru” 
(hicrət edin) duyqu və düşüncəsi doğar. Burada 
Sən´anın içində doğmuş olan “hicrət” düşüncə 
və duyqusunu Xumarın çağrıları açığa çıxarıb, 
ifşa edər. Xumar çağrılarına davam etdikçə 
Sən´anın içində “hicrət” düşüncəsi bir zərurət 
kimi ortaya çıxmağa başlar. Çünki eşq yolçuluq 
deməkdir, eşq yoldur. Sən´anın tərəddüdlərini 
ortadan qaldıran Xumarın çağrıları bir musiqi 
kimi Sən´anın ruhunu oxşar və onda səfər 
qərarlılığı oluşdurar: 
“Durma, yüksəl, ənisi-ruhim gəl! 
Mütərəddid görünmə, gəl, yüksəl! 
Oxunur gözlərində nuri-dəha, 
Yüksəl, ey şeyx, gəl, düşünmə daha!” 
Doğu irfan ədəbi anlatılarında həqiqət 
gözəl bir qadın kimi təzahür edə bilmişdir. 
Nizaminin “Xosrov və Şirin”, Füzulinin “Leyli 
və Məcnun” əsərlərində orada Şirin və ya 
Leylini bir düşüncə, bir həqiqət olaraq da 
anlamaq mümkündür. Özümsənməsi gərəkən bir 
düşüncə. İnsanın varmaq və kəşf etmək istədiyi 
www.BayBak.com üçün PDF formasına salınmışdır. 23/10/2012 
 40 
həqiqət. Cavidin “Sən´an” əsərində həqiqət 
“Xumar” adında bir gözəl qadın kimi görünər. 
Həqiqət, yəni eşq. Eşq Sən´anın gözlərinə 
görünmüş və bütün bilgilərini şübhə altına 
almışdır. “Şəriət” mərhələsində birikmiş olan 
bilgilər həqiqətin özünü göstərməsi ilə şübhələrə 
dönüşmüşdür. Sən´an o ana qədər öyrəndikləri 
bütün şəriət bilgiləri və şəriət söyləmlərini 
önəmsiz olaraq görməyə başlar. Böyük 
sayqınlığa sahib olan Sən´anın İslam rəvayətləri 
üzərinə şübhələri şeyxləri dəhşətə gətirər. Şeyx 
Mərvan Sən´anın şübhələri üzərinə öz heyrətini 
bu biçim dilə gətirər: 
“Vardı Sən´anla bir mübahisəmiz, 
Bağırıb söylüyordu pərvasız: 
Olsa me´rac olur ruhani, 
Həp yalandır üruci-cismani. 
“Bir bəşərdir” diyordu peyqəmbər, 
Heç görülmüşmü çıxsın ərşə bəşər?” 
Hz. Məhəmmədin ərşə çıxmasına şübhə 
etməyə başlamışdır Sən´an. İrfan ədəbiyatında 
yayqındır bu şübhə. Çünki irfana görə 
peyqəmbərin ərşə çıxmasına, göylərə 
yüksəlməsinə gərək yoxdur, zatən göylər bütün 
sonsuzluğu ilə Tanrı tərəfindən Hz. 
www.BayBak.com üçün PDF formasına salınmışdır. 23/10/2012 
 41 
Məhəmmədin ruhuna yerləşdirilmişdir. Cavid də 
“me´rac” qonusunda bu görüşü Sən´anın dili ilə 
savunar və cismi yüksəlişin anlamsız olduğunu 
söylər. Cismi yüksəlişin imkansız olduğunu 
deyil, anlamsız olduğu açıqlanar. Çünki Allah 
göydə deyil, “Allah insana şah damarından da 
yaxındır.” Böylə isə Allahı göylərdə aramanın 
anlamı yoxdur. Ayrıca, yer özü də uzayların 
boşluğundadır. Yəni insan aya getdiyində bu kəz 
yer özü göydə görünməyə başlar. “Me´rac” Orta 
Çağda yerin hərəkətsiz olduğu düşüncəsini 
savunan görüşdən doğan bir əfsanədir. Yəni yer 
də uzaydadır, ulduzlar, günəşlər və gəzəgənlər 
də. Böylə isə göylərdən də kitab gəlməz və 
“səmavi kitablar” da anlamsız sözlərdən başqa 
bir şey deyildir. Vəhy peyqəmbərin içinə 
yerləşdirilmiş bir düzəndir. Nə olduğunu yalnız 
Tanrının bildiyi bir düzən. Vəhy peyqəmbərin 
içində Tanrı iradəsi ilə hərəkətə keçdiyində Hz. 
Məhəmməd ilahi sözlər söyləmişdir: qaynağı 
vəhyə dayanan sözlər, ayətlər. Yoxsa zatən insan 
yer üzünə tutunaraq uzay boşluğunda, göylərin 
sonsuzluğundadır. “Yer-göy” kimi qavramlar 
varlığı dərk etmək üçün dil ürünləridir, gerçək 
məkanlar deyillər. Yer bir məkan və göy də 
www.BayBak.com üçün PDF formasına salınmışdır. 23/10/2012 
 42 
başqa bir məkanmış kimi düşünməni sağlayan 
yalnızca dildir. Gerçəkdə heç bir məkan yoxdur. 
Gerçəkdə bütün varlıq tək bir məkandadır, o da 
uzaydır. Uzay da məkan deyildir. Tək varlıq 
uzaydır. Uzayın sonsuz boşluğunda olan var 
olanlar uazy varlığında tutunarlar. Bu fəza Hz. 
Məhəmmədin içinə vəhy adı ilə yerləşdirilmişsə, 
Onun uzaya yüksəlişinin bir anlamı yoxdur. 
Sən´anın bu düşüncələri çevrəsindəki şəriətçi 
şeyxləri şaşırmaqdadır. Ancaq Sən´an şəriət 
(yasa) mərhələsini Xumarın çağrıları ilə aşmış 
və təriqətə (yola-yolçuluğa) ərmişdir. Yola 
çıxmaq üçün mövcud durumda bir əksiklik 
olmalıdır ki, yol davam etsin, o əksiklik başqa 
yerdə aransın. Yoxsa mövcud durumun ötəsinə 
varılmadan təriqət mərhləsinə girməyə də gərək 
qalmaz. Hər mərhələnin öz sancıları, ağrıları və 
“yəqin”ə götürən şübhələri var. Sən´anın 
şübhələrini şaşqınlıqla qarşılayan şeyxlərin 
tərsinə Onun şübhlərinə xoşgörü ilə baxan böyük 
şeyx də var. Zəhranın atası olqun və dünya 
görmüş Şeyx Kəbir Sən´anın şübhələrinin 
həqiqətə götürəcək yol ola biləcəyini söylər. 
Şeyx Kəbirə görə, Allahın məkanı yoxdursa, onu 
göylərdə aramanın anlamı da yoxdur. Allahı 
www.BayBak.com üçün PDF formasına salınmışdır. 23/10/2012 
 43 
göydə aramaq, göylərin bir yerində ona mə´va 
(məkan) düşünmək anlamındadır. Ancaq Allah 
laməkandır. Şeyx Kəbir şeyxlərin Sən´ana qarşı 
olan qızqınlıqlarını yatırmaq üçün böylə söylər:  
“Şübhədir hər həqiqətin anası, 
Şübhədir əhli-hikmətin babası, 
Şübhə etməkdə haqlıdır insan, 
Çünki hər kəscə bəllidir Yaradan. 
Ona məxsus yoxsa bir mə´va 
Ərşə çıxmaqda varmı bir məna?” 
          Həqiqəti görüb bayılmamaq mümkün 
deyildir. İnsanın dar batinini geniş batinə 
dönüşdürən həqiqət dar batinə sığmadığında 
bayqınlıq ortaya çıxar. Sən´anın gözlərinin 
önündə halə bağlayaraq görünüb çəkilən Xumar 
Sən´anın bayqınlığına səbəb olar. Bu həqiqət 
Sən´anın içində “şəriət” gələnəyinə uyqun 
olmayan düşüncələr oluşdurmaqdadır. Sən´an 
Allahı görməyincə ona pərəstiş edə 
bilməyəcəyini söyləmiş və İslamın birinci əsası 
olan “tövhid” (birləmə) üzərinə də 
şübhələnməyə başlamışdır. Allahı öz könlündə 
görməyincə ona inana bilməyəcəyini demiş! 
Bayqın Sən´anın başı üstündə toplaşan şeyxlər 
onun şübhələrindən qorxarlar.  
www.BayBak.com üçün PDF formasına salınmışdır. 23/10/2012 
 44 
Şeyx Nəim: 
“Sadə me´racı etmiyor inkar, 
Hələ tövhid için də şübhəsi var. 
Söylüyor: “Görməyincə xaliqi mən, 
İctinab eylərim pərəstişdən.” 
Sən´anın fitrətinə dərindən tanış olan Şeyx Kəbir 
yenə də şeyxlərin şaşqınlıqları və sözlü 
saldırıları qarşısında öz öyrəncisini savunar. 
Şeyx Kəbirə görə Sən´anın könlü arınmaq 
istədiyindən bu şübhələr onun üçün yüksəliş və 
Tanrıya yaxınlaşma fürsətləri doğuracaqdır. 
Çünki imana qarşı olan şübhə deyil, 
ümidsizlikdir. Şeyx Sən´an isə, bütün 
şübhələrinə baxmayaraq, ümidsiz deyil, 
ümidlidir. Həqiqəti bulma ümidini içində 
daşıyır. Fəlsəfi fitrətə sahib olan Sən´an üçün 
“yəqin” “şübhə”nin içindən doğacaqdır. Şeyx 
Kəbir Sən´ani bir şəkildə bu şübhələrlə ilgili 
olaraq haqlı göstərər: 
“Şübhə artarsa, həm yəqin artar, 
Mərifət nuru, şübhədən parlar. 
Zənn edərsəm, yanılmıyor Sən´an, 
Çünki xaliq için şərəfli məkan. 
İyi, parlaq könüllər olsa gərək, 
Kim ki, Allahı istiyor görmək. 
www.BayBak.com üçün PDF formasına salınmışdır. 23/10/2012 
 45 
Arasın qəlbi-tabnakində, 
Arasın kəndi ruhi-pakində. 
Feyləsofanə ruhə malik olan, 
Yaşamaz ayrı hərgiz Allahdan.” 
Sən´an Şeyx Kəbirin çoxlu öyrənciləri 
içində geniş batinə, geniş ruha sahib olan tək 
öyrəncidir. Digər şeyxlər dar könülləri ilə 
Sən´anı anlaya biləcək səviyədə deyillər. Şeyx 
Kəbir şeyxləri dar ruhlarından dolayı qınamağa 
başlar: 
“Böylə dar ruha malik olduğunuz 
Heç də laiq deyil... yetər, susunuz!” 
Şeyx Sən´anın içindəki dalğalanmalar 
davam edər. O, öz həyatının gələcək nəticəsini 
röyasında görər. Eşq yolçuluğuna girməyə 
başladığında röyasındakı şeyx həyatının eşq 
uğrunda Gürcüstanda sona çatacağını ona söylər. 
Sən´anın röyasına girib, onun gələcəyinin necə 
sonlanacağını bildirən də Şeyx Kəbirdir. 
Sən´anın önündə iki yol var. Sonu ölümlə bitən 
eşq yolu və bir də Mədinədə qalıb “şəriət” 
qurallarına görə coşqusuz həyat yolu. Sadəcə 
ibadətdən və kor itaətdən oluşan yaşam biçimi. 
Şeyx Sən´an eşq yolunu seçəcək olursa, öncə 
“şəriət”dən “təriqət”ə yüksəlmək zorundadır. 
www.BayBak.com üçün PDF formasına salınmışdır. 23/10/2012 
 46 
Təriqət, yəni yol. Eşq yolunu seçəcək olursa, yol 
əhli olmalıdır, təriqətə yüksəlməlidir. Əsərin tam 
bu həssas yerində Cavid Sən´anın Türk kimliyini 
ortaya çıxarar. Yol əhli olması üçün onun tarixi 
keçmişini xatırladar. O bir turanlı, bir Türkdür. 
Turanlı bu Türk bir çox aramalarda bulunaraq 
Mədinədə yerləşmiş. Ancaq anlaşılan odur ki, 
onun fitrəti Mədinədə “şəriət” həyat biçiminə 
sığmamaqdadır. Sən´an tam qərar vermə 
durumunda ikən, Şeyx Kəbir Onun keçmişini bu 
şəkildə anladar: 
“Səni annən doğurdu Turanda, 
Yaşadın bir zaman da İranda. 
Kəsbi-irfan için, fəzilət için, 
Sonra İranı tərk edib gəldin. 
Lakin ən son yerin zəki Sən´an, 
Olacaq son nəfəsdə Gürcistan.” 
 Sən´anın röyalarından çəkilməyən qadın sürəkli 
onun ərincini (hüzurunu) pozmaqdadır.  
“Mənə biganə zövqi-nəfsani 
Sevdiyim yalnız eşqi-ruhani” söyləyən Sən´an 
bir qadın üçün yola çıxacaq. Ancaq gerçəkdən o 
bir qadınmı? Aldadıcı xülyadırmı, yoxsa qadın 
cildində həqiqətin görüntüsüdürmü? Bunu 
əsərdə macəraların axışı içində görəcəyik. 
www.BayBak.com üçün PDF formasına salınmışdır. 23/10/2012 
 47 
Yalnız Xumar Sən´anın xəyallarında 
göründüyündə onun qarşısında bütün dözümünü 
itirməyə başlar.  
          On il həyat bu şübhələrlə Mədinədə 
davam edər. Sən´an yaşının olqun mərhələsinə 
çatmış. Artıq qırx yaşındadır. Bu arada onun 
ustadı Şeyx Kəbir vəfat etmiş, ancaq Sən´anı 
içindəki fırtınalı düşüncələr və Xumarın xəyalı 
tərk etməmişdir. Sən´an ustadı Şeyx Kəbirin 
yerində oturmuş və şeyxlər şeyxi olmuşdur. 
Şeyx Kəbirin öyrənciləri onun ölmündən öncəki 
tövsiyəsi üzərinə Sən´anı özlərinə mürşid 
seçmişlər. Mürşid düzeyinə (səviyəsinə) 
yüksəlmiş olan Sən´an artıq “hicrət” üçün qərar 
vermişdir. Gürcüstana yola düşəcəkdir. 
Müridləri olan şeyxlər də onunla birlikdə yola 
düşürlər. “Təriqət-yol” mərhələsi başlar. Sən´an 
onunla gəlmək istəyən şeyxləri saqındırar: 
“Arxadaşlar, bu yolda zəhmət var, 
İstirahət deyil, əziyət var.” 
Yolların çox çətin olacağını düşünən bəzi 
şeyxlər geri dönmək istərlər. Geri dönüb 
“şəriət”in təbliği ilə gələnəksəl həyatlarına 
davam etmək istərlər. Ömürlərini Tanrıya 
ibadətlə keçirərək, heç bir “hicrət”də 
www.BayBak.com üçün PDF formasına salınmışdır. 23/10/2012 
 48 
bulunmadan, çətin həyat qoşullarına 
qatlanmadan Allahın “sadiq” qulları olmaq 
istərlər. Şeyx Sən´an geri dönmək istəyən 
şeyxlərin istəklərini xoşgörü ilə qarşılayaraq 
söylər: 
“Heç zərər yox, dönün Mədinəyə siz, 
Bunu lakin unnutmayın hərgiz. 
Quru, boş səcdənin yox aqibəti, 
Haq sevər, yalnız əhli-mərifəti.” 
Yolçuluq bir neçə şeyxlə bir yerdə davam edər. 
Şeyx Sən´anın şəxsiyətinin təsiri çox 
yayqınlaşmışdır. Böylə bir din adamından 
yoxsullar, acizlər və ifliclər sağalmaları üçün 
yardım diləyində bulunarlar. Kor gözlərinin 
açılmasını diləyən korlara Şeyx Sən´anın cavabı 
böylədir:  
“Böylə ecazkar bir insan! 
Xayır, əsla yaratmamış yaradan. 
Bir qulum mən də pək həqir, aciz, 
Bu yalan iftirayə uymayınız.” 
Yalnız adamın kor olmasına bir qadının 
səbəbkar olduğunu duyduğunda Sən´anın içi 
burxular. Çünki Şeyx Kəbir ona da qadından 
zərər gələcəyini söyləmiş və indi isə, Sən´an bir 
qadının çağrılarına cavab olaraq yola 
www.BayBak.com üçün PDF formasına salınmışdır. 23/10/2012 
 49 
düşmüşdür. Kor adamlardan biri bir qadın 
sevgisi üçün ağlayaraq gözlərinin ışığını 
itirmişdir. Tarixdəki savaşların və fəlakətlərin də 
çoxunun səbəbkarı qadın. İnsanı doğru yoldan 
sapdıran da qadın. Eşqin də təzahür biçimi 
qadınla ortaya çıxdığından bu uğursuzluqlar 
önlənəmədən tarix boyu Hz. Adəmdən 
başlayaraq sürüb gəlmişdir. Hz. Adəmi də günah 
işləməyə sövq edən Həvva qadın. Bütün bunlar 
Sən´anın düşünclərinə bu biçim yansımaqdadır: 
“Həp cinayət, qadın cinayatı, 
Həp qadın cürmi-ehtirasatı. 
Hər səfalət doğar qadınlardan, 
Baş verir hər fəlakət onlardan. 
Öncə Həvva, o möhtəris nənəmiz, 
İşləyib bir cinayət, açdı bir iz: 
Qadın insanı haqdan ayrı salır, 
Həp qadınlar başa bəla sayılır.” 
Dünya gözəli Zəhranın eşqindən məmnun 
olmayan Sən´an könüllü olaraq fəlakət 
aramaqdadır. Onu mutlu edəcək gözəli deyil, 
onu bədbəxt edəcək və acılar çəkdirəcək gözəlin 
arxasıncadır. İrfanda acı insanı olqunlaşdıran bir 
durumdur. Acı yoxdursa, onu arayıb bulmaq 
www.BayBak.com üçün PDF formasına salınmışdır. 23/10/2012 
 50 
gərəkir. Bu düşüncə Sən´anın aramasında da 
özünü açıqca göstərməkdədir.  
          Hüseyn Cavid Sən´anın Qafqaz 
macəralarını anladırkən Türk və İslam kimliyi 
üzərində çox diqqətlə durmaqdadır. Cavid həm 
turanlı Sən´an örnəyində, həm də Qafqaz türkü 
olan Özdəmir və Oğuz örnəklərində İslamiyəti 
Türklüyün irfanı kimi sunmaqdadır. Böyük bir 
özgüvən və qürurla “Soyumuz Türk, dinimiz 
İslam” söyləyən Özdəmir və Oğuz timsalında 
azad, dürüst və güvənilir insan surəti çizilmişdir. 
Bu iki gənc adam Türklük bilinci ilə İslam 
irfanının təmsilçisi kimi davranmaqdadırlar. 
Qafqaz yolçuluğunda Sən´an bir də irfanın 
zirvəsində bulunan başqa bir Türk dərvişlə 
qarşılaşmaqdadır. “Şəriət”dən və “təriqət”dən 
ötəyə yüksəlib “həqiqət” məqamında olan 
dərvişin davranışları din bilgini Şeyx Sən´anı və 
yanındakı şeyxləri şaşırtmaqdadır. Özünü bütün 
dinlərin və din kitablarının üstündə və ötəsində 
görən dərviş. Dərvişə kimliyi qonusunda 
sorulduğunda böylə cavablar: 
“Saqın heç sorma bir divanəyim mən, 
Dəmadəm çırpınır pərvanəyim mən. 
Babam heyrət, anamdır şübhə... əsla 
www.BayBak.com üçün PDF formasına salınmışdır. 23/10/2012 
 51 
Bilinməz mən kiməm ey şeyxi-vala! 
Fəqət pəjmürdə bir səyyahi- zarım, 
Şəriətdən, təriqətdən kənarım. 
Həqiqət istərim, yalnız həqiqət! 
Yetər artıq şəriət,ya təriqət! 
Qulaq verməm mən əsla bir xitabə, 
Pərəstiş eyləməm heç bir kitabə. 
Əvət, Quran, Zəbur, İncil və Tövrat, 
Birər röya ki, zor təfsiri, heyhat! 
Birər röya bütün əlvahi-aləm, 
Birər əfsanə cənnət, ya cəhənnəm.” 
Əsərdəki dərviş surətinin üzərinə durmaq 
gərəkir. Dərviş böyük bir özgüvənlə “şəriət” və 
“təriqət”in ötəsində olduğunu açıqlamaqdadır. 
İrfanda “şəriət” dinin zahiri hökmlərini, namaz, 
həcc, fiqh və bu kimi hökmləri içərməkdədir. 
Fiqh genəldə şəriət üzərində durmuşdur. Fiqh və 
irfan ziddiyəti də buradan qaynaqlanmaqdadır. 
Təsəvvüfdə zahidlik və aşiqlik arasındakı 
çəlişkilər də hər zaman davam etmişdir. Şəriətin 
sözlük anlamı “su yolu” deməkdir. “Təriqət” 
şəriətdən daha sonra gələn yoldur. Təriqət 
sözlük olaraq “dəvə yolu, karvan yolu” 
anlamındadır. Əxlaqi mərhələni ehtiva edən 
təriqət məqamında insan kötü duyqularına qalib 
www.BayBak.com üçün PDF formasına salınmışdır. 23/10/2012 
 52 
gəlir. Həsədi, kini, nifrəti kontrol altına alaraq, 
onları olumlu və yaradıcı gücə dönüşdürməyi 
başarır. Ancaq Cavidin də anlatdığına görə, salik 
(yolçu) bunlarla sınırlı qala bilməz. “Məslək” 
sözlük olaraq üzüyoxuş yol anlamındadır. Salik 
isə, yoxuşa doğru yürüyən yolçu deməkdir. 
Həqiqət yolçusu salik, yolun sonunda yoxuşa 
tərəf dırmanmalıdır. Cavidin “Şeyx Sən´an” 
əsəri “şəriətşünaslıq”, “təriqətşünaslıq” və 
“həqiqətşünaslıq” üzərinə qurulmuşdur. 
Sən´anın yanında bulunan şeyxlər də 
mömindirlər. Möminlərdən şəriət və təriqət 
istənmişdir, həqiqət istənməmişdir. Həqiqət eşq 
məqamıdır. Həqiqətin başqa adı da eşqdir. 
Həqiqət mərhələsi insanın öz seçimi deyil və 
seçkinlərə xasdır. Bu seçkinləri seçib bu yola 
sövq edən Tanrıdır. Sən´anı da bu amac üçün 
görəvləndirən onun vicdanını oyadan Allahdır. 
İştə Sən´anın dərvişlə rastlanması onun həqiqətlə 
tanışması kimi əsərdə sunulmaqdadır. Həqiqət 
məqamında insanda bir şeylər haqla və həqiqətlə 
birləşmə (vəhdət) halına gəlir. Bu, həqiqətin 
bütününü anlamaq deyildir. Həqiqətin bütünü 
Cavid irfanında Allaha xasdır və o da 
anlaşılmazdır. Çünki Hz. Məhəmməd də “Səni 
www.BayBak.com üçün PDF formasına salınmışdır. 23/10/2012 
 53 
mərifətincə tanıya bilmədik” söyləmişdir. Lakin 
həqiqət məqamında insanın özümsədikləri onun 
içini ışıqla dolduracaq düzeydədir. Dərviş 
həqiqət məqamının örnəyi olaraq, cənnət və 
cəhhənnmi əfsanə saymaqdadır. Cavidin 
əsinləndiyi İslam irfanının qaynaqlarında insan 
nəfsi üç mərhələdən ibarətdir: 1- Nəfsi-əmmarə. 
Bu nəfs kötülüklərə və kötü əməllərə əmr edər. 
Bu durumda insan ruhu tam anlamı ilə tamudur 
(cəhənnəmdir). İnsan gizil (potansiel) bir 
canidir. Həyat bu evrədə, yalnız heyvani 
istəklərdən ibarətdir. 2- Nəfsi-ləvvamə. Bu 
mərhələ vicdanın oyanış məqamıdır. Kötülüklə 
yaxşılıq və tamu ilə uçmaq (cənnət) arasında bir 
yer. Vicdanın oyanışı sürəcində doğruluğa tərəf 
bir yönəlişdir, yönəlmişlikdir. Nəfsin istəkləri 
üzərinə vicdanın müdaxilə etmə mərhələsi. 
İnsanın yapdığı kötülüklərindən və xətalarından 
dolayı özünü tənqid etməsi. Nəfsin istəklərinə 
qarşı savaş açılması. “Ən böyük cihad nəfslə 
savaşdır” hədisinin də bu mərhələdə etkin 
olduğu ortaya çıxar. 3- Nəfsi-mütməinnə 
(güvənilir nəfs). Bu mərhələdə insan bir amaca 
bağlanmış, həqiqətə ərmiş və üsyankar nəfsi də 
təslim olmuşdur. Bu mərhələ uçmağa (cənnətə) 
www.BayBak.com üçün PDF formasına salınmışdır. 23/10/2012 
 54 
eşitdir, uçmağın özüdür,cənnətə getməyə gərək 
yoxdur. İrfanın irəli sürdüyü bu üç Quran 
qaynaqlı nəfs türlərindən anlaşıldığı kimi tamu 
(cəhənnəm) və uçmaq (cənnət) deyilən ortamlar 
insan ruhundadır, başqa yerdə varlıqları yoxdur. 
Cavid əsərdə dərvişi həqiqətə ərmişliyin və 
nəfsi-mütməinnənin surəti kimi sunar. Qurandan 
alınmış olan bu anlayışlar əsərdə estetik biçimdə 
açıqlanmışdır. Bu məqama ərmiş olan dərviş 
Sən´ana açıqca tənqidlər yönəldər və onun 
arxasınca yürüyən şeyxlərə işarə edərək 
Sən´anın hələ həqiqət məqamından uzaq 
olduğunu söylər. Çünki həqiqətə tərəf yolçuluq 
təkbaşına edilməkdədir və Sən´anın arxasınca 
yürüyən bu qədər müridlərə gərək yoxdur. 
Ölüm, eşq (həqiqət) fərdidir. Birey olaraq və 
bireysəlləşərək (fərdiləşərək) həqiqət yolunu 
yürümək gərəkir. Sən´anı hikmət çocuğu olaraq 
görən dərviş ondan həqiqət yolçuluğuna yalnız 
getməsini istər: 
“Bu şaşqın xalqa əsla vermə zəhmət! 
Fəqət yalnız bulun, ey tifli-hikmət!” 
Dərvişə ikili münasibət ortaya çıxar. 
Sən´anın yanındakı şeyxlər israrla onun dəli 
olduğunu söylərlər. Şeyxlər dərvişin dərisini 
www.BayBak.com üçün PDF formasına salınmışdır. 23/10/2012 
 55 
soya bilmədikləri üçün ona “dəli” deyirlər. 
Şeyxlik qurumu tarix boyunca bu kimi 
durumlarda həqiqətə ərmişlərin dərisini 
soymuşdur. Sözdə şəriət bəkçilərinin qurbanları 
bu açıdan qadınlar, düşüncə adamları və 
sənətçilər olmuşdur. Şəriətçilər diqqətlərini əl-
qol kəsməyə yönəltmişlər. Dərisini soyub 
cəzalandırma imkanları olmadıqlarında “dəli” 
deyərək iftiralarda bulunub ərdəmli kişiləri 
ərdəmsizləşdirmişlər, ya da 
ərdəmsizləşdirdiklərini sanmışlar. Sən´an isə, 
dərvişi və onun mənəvi məqamını övər: 
“Dəlilik başqa bir fəzilətdir, 
Dinsiz olmaq da bir təriqətdir. 
O, deyil gərçi zahirən Mənsur, 
Həp “ənəl-həq” diyor da çırpınıyor.” 
         Sən´anın gürcü qızı Xumarla rastlanmasını 
Cavid insanın həqiqətlə atəşin təması kimi 
açıqlar. Xumarın atası və papaz Sən´anı gerçək 
bir dəli sayarlar. İslam dinində şeyxlik kimi 
önəmli bir mərhələyə yüksəlmiş olan Sənan necə 
olur da xristian qız üçün bütün fikirlərindən vaz 
keçə bilir? Böylə isə, bu adamın ya inancında bir 
əksiklik var, ya da dəlidir. Sən´anın yanındakı 
şeyxlər də onun dini təmkini və davarnışlarını 
www.BayBak.com üçün PDF formasına salınmışdır. 23/10/2012 
 56 
bir yana buraxıb, Xumar üçün böylə 
davranmasını şaşqınlıqla qarşılarlar. Dərvişin 
söylədiyi kimi, artıq buradan o yana həqiqət 
yolçuluğu olduğu üçün səfər təkbaşına davam 
etməlidir. Bu üzdən də Sən´an ətrafındakı 
şeyxləri sərbəst buraxıb, artıq onların mürşidi 
olmadığını söylər:  
“Məndən olmaz bir istifadə sizə, 
Başqa mürşid bulun da kəndinizə. 
Şeyxiniz hər nə varsa, tərk etdi, 
Getdi, həp əski mənliyim getdi. 
İndi bir başqa fikrə məftunəm, 
Onun eşqiylə iştə məcnunəm.” 
Şeyxlər Sən´ana yalvarırlar ki, niyətini 
unutmasın. Unutmasın ki, Kəbədə yəmin edib və 
Qafqaza dinin təbliği üçün gəlmişdir: 
“Möhtərəm şeyx, unutma niyətini 
Bir düşün illəti-əzimətini 
Eylədin Kəbə qarşısında yəmin 
O, bu gün məhv olurmu bir qız için?” 
Sən´an bu söylənənlərin heç birinə aldırış 
etmədən yoluna davam edər. Şeyxlərin ondan 
uzaqlaşmalarını istər. Sən´anın ən çətin həyatı və 
sınaqları bundan sonra başlar. Xristianlığın şeyxi 
olan papaz Sən´anın timsalında onun inancından 
www.BayBak.com üçün PDF formasına salınmışdır. 23/10/2012 
 57 
intiqam almaq istər. Sən´anın köksündəki 
Qurana işarə edərək:  
“Heç bu mümkünmü İsəvi bir qız 
Bir müsəlmana varsın? Anladınız...” 
Şeyx Sən´an: 
“Birsə haq, cümlə din də bir... naçar 
Xalqı, yalnız ayırmış azqınlar.” 
Papaz Sən´andan eşqində sadiq olduğunu 
isbatlamaq üçün şərab içməsini və Quranı 
yaxmasını istər. Sən´an heç aldırış etmədən 
şərab içər. Zatən eşqdən sərməst olan Sən´an 
üçün şərab içmənin anlamı yox. Şərab içmək 
sərməst olmaq üçündürsə, Sən´an eşqdən tam 
sərməstdir. Papaz Sən´ana köksündən asması 
üçün bir xaç sunar. Xumarı sevirsə, onun 
uğuruna dinini dəyişdirib xristian olmalıdır. Bu 
xaçasma Sən´an üçün gülünc görünər. Gülünc və 
anlamsız. Məryəmoğlu Hz. İsanı yenidən 
köksündəki xaçda daramı asmalıdır canlı dar 
ağacı olaraq? Bu düşüncələrlə papaza böylə 
söylər: 
“İbni-Məryəm asıldı dâra fəqət, 
Onu təkrara varmıdır hacət? 
Bumu İsanın ərşə meracı? 
Mən nəyim indi? Canlı dar ağacı!” 
www.BayBak.com üçün PDF formasına salınmışdır. 23/10/2012 
 58 
Yanındakı şeyxlərin etirazlarına Sən´anın cavabı 
böylə: 
“Xayır, onsuz da həzrəti-İsa, 
Bizcə, ən möhtərəm böyük sima.” 
Papaz Sən´andan Quranı yaxmasını istər. Papaz 
israr edincə Sən´an Quranı yaxmaq üçün papaza 
verər. Yanındakı şeyxlərin şaşqın etirazlarına isə 
Sən´an cavab verər: 
“Hökmi-Quran ilələbəd yücəlir, 
Yaxılan həp kağız mürəkkəbdir.” 
Papaz Sən´anın kəndisinin Quranı yaxmasını 
istər. Sən´an “Quranda sizin inandığınız Hz. 
İsanın da adı keçər, onun yaxılmasının bir 
anlamı yox” söyləyincə Xumarın atası Quranın 
yaxılmasını önlər. Şeyx Sən´an nə kağız 
parçasına güvənər, nə də dinlərin şəriət 
yasalarına. O, artıq eşq məqamındadır. Eşq 
məqamında həqiqət aləmindədir. Eşqin dışında 
hər şey onun üçün anlamsız: 
“Eşqdən başqa hər nə varsa, əvət, 
Tövbə, min tövbə, eylədim nifrət.” 
Eşq məqamında Sən´an üçün hər şey 
öncəkilərdən fərqli anlam daşıyar. O üzdən də 
Xumarın atası Platonun: 
“Şeyxim, ancaq bir iş də yapmalısın, 
www.BayBak.com üçün PDF formasına salınmışdır. 23/10/2012 
 59 
İki il tam donuz otarmalısın” söyləməsini 
qəbul edər. İslamda əti haram olan donuz 
otarmağı sorun olaraq görməz. Çünki donuz 
işləri ilə uğraşmanın yasaqlığı şəriət qurallarıdır. 
Sən´an isə, “şəriət” və “təriqət” mərhələlərini öz 
ruhunda varıb keçmişdir. Çevrəsindəki şeyxlər 
bir səslə şaşqınca Sən´anın davranışlarına etiraz 
edərlər: 
“Şeyximiz atdı hökmi-Quranı, 
Şeyximiz satdı dini, imanı! 
Öncə İslama bir mürəvvic ikən, 
Xaç asıb çıxdı dinü məzhəbdən. 
Gedəlim ta ki, biz də sapmayalım, 
Gedəlim, biz də xaça tapmayalım.” 
Şeyx Sən´an: 
“Gediniz, arxadaşlarım, gediniz, 
Başqa bir şeyxə iqtida ediniz.” 
Şeyxlər Sən´andan ayrılıb Mədinəyə geri 
dönərlər. Şeyx Gürcüstanda təkbaşına qalar və 
iki il donuz otarmaqla məşğul olar. Bu arada 
Xumarı sevən qısqanc gürcülər Sən´anı 
öldürməyə qalxışarlar. Bu qısqancların öldürmə 
girişimləri Özdəmir və Oğuz tərəfindən önlənər. 
Təkrar Sən´anı uğursuz bir eyləmdə yandırmaq 
www.BayBak.com üçün PDF formasına salınmışdır. 23/10/2012 
 60 
istərlər. Bütün başına gələnləri Sən´an bu şəkildə 
alqılar: 
“Hər bəla, məncə, bir səadətdir, 
Hər cəfa, sanki bir məhəbbətdir. 
Kim ki, eşq atəşiylə oldu hədər, 
Onu yandırmaz öylə atəşlər. 
Məni öldürsələr də mən yaşarım, 
Tərk edib xalqı xaliqə qoşarım. 
Əbədiyət mənim məzarımdır, 
Çünki sultani -eşq yarımdır. 
Eşq üçün can nisar edər ərlər, 
Əbədi bir həyat içində gülər. 
Məni həp parça-parça doğrasalar, 
Ruhum ölməz, səmayi-eşqə uçar.” 
Şeyx Sən´andan ayrılıb Mədinəyə geri 
dönən şeyxlər onların Sən´anla bir yerdə 
dönmələrinin yolunu bəkləyən Şeyx Hadiyə 
vararlar. Şeyx Hadi bir kərə röyasında Sən´anı 
acılar içində qıvrıldığını görüb yuxudan 
oyanmışdı. Gürcüstandan dönən şeyxlər Şeyx 
Hadiyə Sən´an haqqında böylə bilgi verərlər: 
“Şeyximiz satdı dini, imanı, 
Şeyximiz atdı hökmi-Quranı. 
Hökmi-Quranı atdı bir qız için. 
Həm şərab içdi, həm xaç asdı bilin! 
www.BayBak.com üçün PDF formasına salınmışdır. 23/10/2012 
 61 
O qadından qaçan böyük Sən´an, 
Donuz otlatmaq üzrə oldu çoban.” 
Sən´annın fitrəti ilə içdən tanış olan Şeyx 
Hadi geri dönən şeyxləri qınar: 
“Hər nə yapdıysa, şübhəsiz, siz də, 
Siz də həp yapmalıydınız, siz də. 
Siz də həp olmalıydınız tərsa, 
Məsiyətdənmi qorxdunuz, yoxsa! 
Hal bu ki, küfrü Şeyx Sən´anın, 
O fəzilətli piri—irfanın. 
Sizin imanınızdan övladır, 
Haq bilir, həm də min qat ə´ladır.” 
Şeyx Hadinin bu görüşləri üzərinə 
şeyxlər peşman olurlar. Şeyx Hadi ilə bir yerdə 
yenidən Gürcüstana mürşidlərinin davrandığı 
kimi davranmaq üçün yola düşərlər. Ancaq 
şeyxlərin içində Sən´anı kafirliyin qaranlığı 
olaraq görən də var. Şeyx Mərvan şeyxlərin 
Gürcüstana dönüş qərarlarını böylə yorumlar:  
“Həpsi boş bir xəyala aldanıyor, 
Zülməti—küfrü nuri-haq sanıyor.” 
Gürcüstanda isə, Şeyxin donuz otarması 
davam edər. Xumarın gürcü aşiqlərindən biri 
rədd cavabı alınca intihar etmişdir. İki illik 
donuz otarma sürəsi dolunca Sən´an Xumarın 
www.BayBak.com üçün PDF formasına salınmışdır. 23/10/2012 
 62 
atasından verdiyi sözü tutmasını istər. Ancaq 
papazın fitnəsi ilə Xumarın atası əhdə vəfa 
etməz. Xumar da bu iki illik zamanın bitməsini 
və Sən´ana qovuşmasını səbirsizliklə 
bəkləməkdədir. Papaz Sən´anın yaxasını 
aralayıb köksündə xaçın olmadığını söyləyərək 
İslamdan dönmədiyini iddia edər. Papazın bu 
davranışına Sən´an böylə cavab verər: 
“Arif ol, arif, atma vicdanı, 
Ara qəlbində dini, imanı. 
Zahirin pək gözəl, fəqət nə çıxar? 
Oynaşır batinində şeytanlar.” 
Sən´an papazın fitnəsi və Xumarın 
atasının əhdə vəfasızlığı qarşısında oranı tərk 
edər. Sən´anın getdiyini xəbər alan Xumar da 
onun arxasınca yola düşər. Xumarın atası və 
papaz Xumarı durdurmaq üçün onun arxasınca 
qoşarlar. Digər tərəfdən də Mədinədən yenidən 
Gürcüstana varmış olan şeyxlər də Sən´anın 
arxasınca qoşmaqdadırlar. Sən´an uçuruma 
doğru yürürkən dərvişlə yenidən rastlanar. Artıq 
Sən´an özü də dərvişin mənəvi məqamındadır. 
Sən´anla dərviş arasındakı dialoqlar əsərin 
düşüncə və mənəvi hal baxımından zirvəsini 
oluşdurar. 
www.BayBak.com üçün PDF formasına salınmışdır. 23/10/2012 
 63 
Dərviş: 
“Nə qiyamət bu! Söylə, söylə nə var? 
Nərdə əvvəlki şeyxlər, xocalar? 
Söylə, ey şeyxi-dərbədər, bu, nə hal? 
Nərdə əvvəlki ehtişam və cəlal?” 
Sən´an arxasınca qoşan şeyxlərə və xristianlara 
işarə edərək: 
“Sanma İslama rəhbərim tənha 
Peyrəvimdir xristianlar da” 
Dərviş: 
“İştə, gördünmü din nələr doğurur? 
Nə bəlalər, nə fitnələr doğurur? 
Din bir olsaydı yer üzündə əgər, 
Daha məsud olurdu cinsi-bəşər.” 
Şeyx Sən´an: 
“Şeyx, ya şeyx, gəl də seyr eylə, 
Yandım atəşdə kəndi rəyimlə. 
Mən qulaq vermədim dəyərli sözə, 
Həp qadından gəlir, nə gəlsə bizə.” 
Dərviş: 
“Baxma, şeyxim, şu hali-pür qəminə, 
Giriyorsun həqiqət aləminə, 
Fəzli—haq runima kəmalında, 
Parlıyor nuri-haq cəmalında, 
Səndə bir əhli—hal əlaməti var, 
www.BayBak.com üçün PDF formasına salınmışdır. 23/10/2012 
 64 
Səndə indi xüda qiyafəti var.” 
Şeyx Sən´an uçurumun təpəsində ikən 
arxadaşlarının israrlı yalvarışlarına aldırış etməz. 
Çünki: 
“Yüksələn məhv olur, fəqət enməz! 
Nuri—haq daima yanar, sönməz!” 
Bu zaman Xumar da artıq Sən´ana 
qovuşmuşdur. Papaz, Xumarın atası və digər 
gürcü əyanları Xumardan geri dönməsini 
istərlər. Xumar qəbul etməz. Sən´an da 
Xumardan atasının ricasını dinləyib geri 
dönməsini istər. Ancaq Xumar da eşq yolundan 
dönməzlik qərarına gəlmiş və Sən´andan əsla 
ayrılmayacağını söylər. Papaza və atasına: 
“Bu təmənnayı bir də etmə, saqın! 
Can cəsəddən rəvamı ayrılsın!?” 
Sən´anın Xumara “atana dön!” istəyinə isə 
Xumar böylə cavab verər: 
“İstəməm, şeyxim, iltiması burax! 
İstəməm, sənsiz istəməm yaşamaq.”   
Gürcülər Sən´ana saldırıb, Xumarı ondan 
zorla ayırmaq istərlər. Bu zaman savaşçı Türklər 
Özdəmir və Oğuz səhnədə hazır olur və onların 
saldırısını önlərlər. Sən´an Xumardan 
uçurumdan bir yerdə uçmalarını istər. Savaşları 
www.BayBak.com üçün PDF formasına salınmışdır. 23/10/2012 
 65 
durdurmanın tək yolu da budur. O zirvədən 
geriyə dönüş olamaz. Həqiqətin zirvəsindən 
yenidən həqiqətsiz həyata dönmənin anlamı 
qalmamışdır. Bu zirvədə yalnız ölüm həqiqətə 
sahib çıxa bilər. Zirvədə ölüm həqiqətin tək 
güvənilir məkanı kimi seçənəksiz bir yol olaraq 
ortaya çıxar. Sən´an və Xumar əl-ələ verərək 
uçurumun zirvəsindən dərinliyə doğru uçarlar. 
Onların ölümə doğru uçuşlarını isə, yalnızca 
dərviş anlaya bilməkdədir. Orada bulunanları 
canlı cənazə və Sən´anı isə, həqiqətə qovuşan 
ruh olaraq görməkdədir dərviş: 
“Pək tühaf, mən nə söyləyim!... həpiniz 
Adəta canlı bir cənazəsiniz. 
Şeyx Sən´an Xumarı izləyərək, 
Rəqs edər göydə şimdi, sanki mələk. 
Hər kimin kor deyilsə vicdanı, 
Görür əla´n Xumarla Sən´anı.”        
*** 
Nəticə 
          “Şeyx Sən´an” əsərinin ontologiyası 
üzərinə də bəzi sözlər söyləmək gərəkir. Hüseyn 
Cavid ən etkili əsərlərini şeirlə yazmışdır. Çünki 
varlıq sirlərinin şeirlə açıqlanması daha da təsirli 
olmaqdadır. Həm estetik dərinlik, həm də 
www.BayBak.com üçün PDF formasına salınmışdır. 23/10/2012 
 66 
faciənin genişliyi şeirin anlatı olanaqları ilə 
birləşdiyində əsərin cazibəsi və təsir gücü daha 
da artmış olur. Çünki şeirin varlığındakı musiqi 
olayların anlatışı sürəcində təsir gücünü anbaan 
artırar.  
İnsan həyatında heç bir şey bir xəyalın 
arxasınca qoşmaq qədər güclü deyildir. Bu 
xəyalın arxasınca qoşu, kəndiliyindən insanın iç 
dünyasında böyük imkanlar meydana çıxarar. 
Arxasınca qoşulan xəyalın doğru, ya da yanlış 
olması çox da önəmsənməz. Önəmli olan o 
xəyala insanın könlünü qapdırmasıdır. Bu 
psixologiyanı, insanın bu ruh halını Hüseyn 
Cavid “Şeyx Sən´an” əsərində çox dərin və 
ayrıntılı biçimdə anlatmışdır. Sən´an bir xəyal 
uğruna yayqın tabuları qırmaq zorunda qalır. 
İnsanın yaradılış özəlliyi budur. Bir xəyala 
bağlandıqdan sonra ona qovuşma olanaqları 
insan ruhunda özünü doğurmağa başlayır. 
Sən´anın bu qoşuşu sırasında düşüncələrin şeirlə 
və şeirin tərkibindəki musiqi bütünləşməsi mətni 
çox çəkici qılmış, zövqlə oxunur duruma 
gətirmişdir.  
Əsərdə zahidlik və sufiliyin tarixi 
sorunları da ələ alınmışdır. Təsəvvüf 
www.BayBak.com üçün PDF formasına salınmışdır. 23/10/2012 
 67 
ədəbiyatında sürəkli tənqid edilən zahidlik 
(şeyx-ül islamlıq) qurumunun önləyici 
dünyagörüşü, yasaqlayıcı həyata baxışı ifşa 
edilir. Sufilik və zahidlik arasındakı dialoqlar 
tarixilik bağlamında ələ alınır. İslamiyəti 
hərəkətsiz və passiv hökmlər olaraq anlayan 
zahidlik qurumu ilə İslamiyəti devingən 
(hərəkətli) həqiqət olaraq bilən sufilik düşüncəsi 
arasında tarix boyu qarşıdurmalar olmuşdur. Bu 
düşünsəl dialoqlar “Şeyx Sən´an” əsərində 
ayrıntıları ilə anlatılmışdır. Zahidlik şəriətin 
yasaqlarında və yasaqlara qarşı əzici 
hökmlərində bənd olub qalmış. Sufilik sorular 
sormaq istəməkdədir. Soru sormaq isə, mazinin 
(keçmişin) əsarətindən qurtuluş anlamındadır. 
Zahidlik qurumu maziyə bağlı qaldığından 
soruları yasaqlamışdır. Şeyx Sən´anın soruları 
kafirlik kimi anlaşılır. Doğuda fəlsəfənin və 
düşüncənin doğmayışının səbəbi olaraq, bu 
yasaqlar göstərilə bilər. Soru sormaq, yəni 
düşünmək, yəni mövcud cavablarla yetinməmək. 
Səbəbşünaslıq üzərinə sorular sormaq zahidlik 
qurumu tərəfindən həm yasaqlanmış, həm də 
soru soranlar cəzalandırılmışlar. Çünki zahidlik 
qurumunun dünyagörüşünə görə, səbəbşünaslıq 
www.BayBak.com üçün PDF formasına salınmışdır. 23/10/2012 
 68 
insan heyrətini öldürür və insanı imana gətirən 
heyrətdir. Ancaq saxta heyrətlərin oluşdurduğu 
ortamı təsəvvüfün sorduğu sorular ortadan 
qaldırar. İnsan birbaşa yaradanla üzləşmək istər. 
Ən böyük xəyallardan biri və birincisi budur. 
Buna qovuşma yolunda içdən-içə yanıb yaxılan 
eşq əhli var. Hüseyn Cavid “Şeyx Sən´an” 
əsərində arifanə bir xəyalı və bu xəyal uğrunda 
fədakarlığı təsvir etmişdir.   
02.11.2011 
 
 
 
 
 
 
 
 
 
 
 
 
 
 
 
www.BayBak.com üçün PDF formasına salınmışdır. 23/10/2012 
 69 
 
 
 
Hüseyn Cavidin təsvir etdiyi Atatürk 
 
(Giriş) 
 
“İblis” dramı 1918-ci ildə yazılmışdır. 
Birinci Dünya Savaşının bitdiyi və Osmanlının 
savaşda yenildiyi il. Türklərin Anadoludan 
silinib atılma olasılığı var idi. Türklüyünün 
bilincində olan bir çoxları kimi Hüseyn Cavid də 
bu durumdan rahatsız idi. Türk millətinin 
tarixdən silinmə təhlükəsi var idi. Orduları 
dağıdılmış, başkəndi işğal edilmiş, qalib 
ölkələrin orduları hər tərəfində cövlan edən bir 
Anadolu. Hüseyn Cavid çox üzgündür, çox 
pərişandır və çox əndişəlidir. Bu nədənlə bir 
qurtuluş istəyi ilə duyquları, düşüncələri 
döyünməkdədir. Nə etməli? Bu “nə etməli?” 
sorusu üzərinə Hüseyn Cavid “İblis” dramını 
yazmışdır. Bu əsəri bir çox açıdan incələmək, 
haqqında dəyərləndirmələr yazmaq mümkündür. 
Biz isə, burada, Böyük Cavidin milli 
www.BayBak.com üçün PDF formasına salınmışdır. 23/10/2012 
 70 
həssasiyətlərini araşdırmağa çalışacağıq. Bir də 
bu açıdan “İblis” əsərini gözdən keçirəlim. 
* 
          “İblis” dram əsərinin baş obrazlarının 
hamısı Osmanlı sarayının və ya türk ordusunun 
görəvliləridir. Hələ Birinci Dünya Savaşı 
başlamadan, İstanbul işğal edilmədən yüz illər 
öncə Osmanlı zehniyyətini yabançı düşüncələr 
işğal etmişdi. Osmanlı düşüncəsində türklərdən 
başqa, bütün uluslara yer və sayqı var idi. 
Ulusunu sevən türklər sarayda ərəblər, ermənilər 
tərəfindən öldürülür və suç da başqa bir 
yurdsevər türkə yüklənirdi. Böyləcə, iqtidarın 
mərkəzində türkləri uzaqlaşdırma savaşları 
böyüməkdə, hər an türklərə tuzaq 
qurulmaqdadır. Osmanlı qafasındakı türklərə 
qarşı münasibət dəyişmədən, bu görüş 
sökülmədən türklüyün qurtuluşu mümkün 
deyildir düşüncəsi “İblis” dramında açıqca 
ortaya qoyulmuşdur: Türklüyün yeni çağı 
başlamalıdır, öz kimliyinə odaqlanan yeni çağ.    
          Əsərdə “Rəna”nın atası Osmanlı sarayında 
üst düzey bir görəvlidir. Rənanın atası 
öldürülmüş və Rəna atasının qatilini  bulub 
ondan intiqam alacağına yəmin etmişdir. 
www.BayBak.com üçün PDF formasına salınmışdır. 23/10/2012 
 71 
Osmanlının ən çox güvəndiyi ərəb general İbni-
Yəmin Rənaya aşiqdir. Rənanın atasının 
qatilinin bulunmasında ona yardım etməyə 
çalışır. Əslində isə, Osmanlı sarayında bütün 
fitnələri bu ərəblər törətməkdədir. İbni-Yəminlə 
bərabər Rəna atasının qatilini bulmaq üçün yola 
çıxar. İbni-Yəmin özünə güvənini hər an itirən 
bir surətdir. Bu, içində suçluluq duyqusu daşıyan 
adamın özəlliyidir. Zaman keçdikçə özünə 
güvəni itirər. Çünki olayların axışı içində onun 
kimliyi yavaş-yavaş ifşa edilməkdədir. Əsərdə 
Vasif və Arif adında çocuqluqda bir-birindən 
ayrı düşmüş iki qardaş surəti də var. Bir-birlərini 
tanımırlar. Vasif bir türk zabitidir. Hər ikisi də 
Rənaya aşiq. Vasif Rənanın atasının qatilinin 
kim olduğunu bilir. Arif isə daha sonra İbni-
Yəminin söhbətlərini təsadüfən dinləyərək 
qatilin kim olduğunu öyrənir. Əsərdəki 
şəxsiyyətlər qatilin kim olduğunu 
öyrəndiklərində şaşqınlıqdan ruh sarsıntısı 
keçirirlər. Çünki onların qorumaq istədikləri, 
yolunda savaşdıqları Osmanlı sarayının və 
Osmanlı qafasının türk kimliyindən büs-bütün 
boş olduğunu, türklərə qarşı olduğunu açıqca 
görürlər. Çünki Osmanlı dövlətinin yolunda 
www.BayBak.com üçün PDF formasına salınmışdır. 23/10/2012 
 72 
canını fəda edən türklərin heç bir etibarı yoxkən, 
dövlət büdcəsini savuran ərəblərin etibarı daha 
yüksəkdir. Nə var ki, guya peyqəmbər soyundan 
gəlməkdələr! Bu üzdən də hər kəs əndişəli, hər 
kəs umutsuz. Hər kəs Osmanlı 
devşirməçilyindən,* Osmanlı cəhalətindən 
bezgin. Bütün türkləri özünə düşmən olaraq 
görən Osmanlı sarayının görəvlisi ərəb oğlu 
İbni-Yəmin türk ordusuna etdiyi xəyanətlərindən 
dolayı çox məmnundur. Fitnələri ifşa edildikcə, 
öz-özünə güvən təlqin edir və istehza ilə deyir: 
“Bir böyük ordu, bir yığın insan, 
Mənim uğrumda oldu həp qurban. 
Keyfə sərf eylədim də milyonlar, 
Yenə dövlətcə etibarım var. 
Mən kiməm? Bir ərəb...nə zənn etdin? 
Bir çocuqdanmı qorxar İbni-Yəmin?” 
Rənanın, atasının qatilindən intiqam alma 
duyqusu onu İbni-Yəminə bağlamışdır. Çünki 
İbni-Yəmin həm də hiyləgər bir siyasətçidir. 
Rəna qatilin bulunmasında, yalnız İbni-Yəminin 
                                                 
*
 Devşirmələr- Osmanlı xristian çocuqları yuvalarından alıb 
onları müsəlmanlaşdıraraq dövlətin savaşçılarına 
dönüşdürürdü. Daha sonra dövlətin üst düzey yetkililəri 
halına gəlirdilər. Bunlar devşirmə deyilirdi.  
www.BayBak.com üçün PDF formasına salınmışdır. 23/10/2012 
 73 
yardım edə biləcəyini düşünür. Bu üzdən də 
İbni-Yəminlə bir yerdə qatili aramaq üçün 
çöllərə düşmüşdür. İntiqam arzusunu Rəna böylə 
dilə gətirir: 
“Babamın kim bulursa, qatilini, 
Ona mən səcdə eylərəm ələni. 
Məni çöllərdə gəzdirən duyqu, 
İntiqam eşqi...həp bu, yalnız bu.” 
Türk zabiti olan Vasif isə Osmanlıdakı 
bütün cinayətlərin kimlərin tərəfindən 
yapıldığını yaxşı bilməkdədir. Vasif bilir ki, 
Osmanlı sarayı və Osmanlı qafası türkləri 
tarixdən silmək üçün bir tuzaqdır. Vasif İbni-
Yəminin peşində qoşmaqda, onu təqib 
etməkdədir. Vasif sorunun qaynağını qurudacaq, 
yəni Osmanlını yıxacaq gücdə və iradədə 
deyildir. Bu üzdən də qaynağı qurutmaq yerinə 
ayrıntı ilə uğraşmaqdadır. Bir tək qatilin 
peşindədir. Oysa saray bütünüylə türk 
qatillərinin əlindədir. Qaynağı qurudacaq üst 
insanı Hüseyn Cavid olayların axışı içində 
ortaya çıxaracaq. Türk zabiti Vasif bu gedişdən 
çox əndişəlidir. Vasifi bu qədər əndişəli və 
dalqın görən kiçik zabit Vasifə deyir: 
 “Türk ordusu ətrafa bu gün həmlə edərkən, 
www.BayBak.com üçün PDF formasına salınmışdır. 23/10/2012 
 74 
İrana və ya Qafqaza imdada gedərkən, 
Rus ordusu durmaz, çəkilirkən önümüzdən, 
Vasif! Nə rəvadır ki, bu parlaq günümüzdən, 
Feyz almayaraq biz olalım qəflətə mail, 
Satmaz, satamaz milləti şəxsiyətə aqil.” 
Kiçik zabit sorunun nə olduğunu Vasif qədər 
ətraflı bilməməkdədir. Çünki Vasif bilir ki, türk 
ordusunun bu zəfərləri Osmanlı zehniyəti 
tərəfindən ihanətə uğrayacaq. Vasif bilir ki, 
türklər Osmanlıda sadəcə savaş materialı kimi 
qullanılmaqdadır və Osmanlı qafasında türkün 
kəsinliklə insani dəyəri yoxdur. O, bir savaş 
alətidir yalnızca. Ərəb-müsəlman kimliyinin 
savaş aləti. Bu gerçəkləri bilən Vasif çox gərgin 
ruh halı ilə öz əndişələrini böylə dilə gətirir:  
“Əfsûs ki, heçdir sonu, türk ordusu varsın, 
İstərsə, bütün Hindi də, Əfqanı da sarsın, 
İstərsə, bütün qarşı çıxan manii yıxsın, 
Turanı basıb bağrına, Altaylara çıxsın, 
Mümkün deyil, əsla olamaz naili-amal 
Etdikcə xəyanət əli bu milləti pamal.” 
Əvət, sarayda türk ulusuna, türk 
kimliyinə və türk ordusuna qarşı fitnələr gündən-
günə artdıqca bu zəfərlərin nə anlamı ola bilər 
ki? İhanət dövlətin tam başındadır. Vasifin 
www.BayBak.com üçün PDF formasına salınmışdır. 23/10/2012 
 75 
anlatdıqlarını kiçik zabit öyrəndikcə o da şaşqına 
dönür. Durum böylə isə, o zaman bu ihanətin 
qaynağını necə basdırmaq olar? Və kiçik zabit 
bu əndişələrini böylə sorar: 
“Lakin saparaq başqası eylərsə xəyanət, 
Seyr eyləyərək həp baxa dursunmu şu 
millət?” 
Ordu siyasət yapmaz. Ordunun işi ölkəni 
qorumaq, ölkənin sınırlarını gərəkən dönəmlərdə 
genişlətməkdir. Ancaq orduların bütün 
qazanımları siyasətlə bəlgələnir. Siyasət isə, 
Türk ulusunun çıxarlarını qoruyacaq qafaların 
əlində deyildir. Türk ordusunun qazanımlarını 
siyasi ihanət ortadan qaldırır. Osmanlı 
sarayındakı siyasi satılmışlığı Vasif içi yanaraq 
böylə dilə gətirir:  
“Türk ordusu daim basaraq ölkələr almış,  
Ən sonra siyasətdə basılmış və bunalmış. 
İdrakı sönük başçıların qəfləti ancaq, 
Etmiş, edəcək milləti əllərdə oyuncaq.” 
Cavidin bu söyləmi Atatürkün gəncliyə 
xitabında fərqli şəkildə dilə gətiriləcəkdir. İştə 
milləti əllərdə oyuncaq edən bir siyasi otoritə 
ortadadır. İdrakı sönük Osmanlı yönətimi. 
Durumun bu şəkildə irəliləməsi “Sevr” 
www.BayBak.com üçün PDF formasına salınmışdır. 23/10/2012 
 76 
anlaşmasını doğuracaqdı əlbəttə. Cavid dühası 
bunu öncədən görməkdə və önlənməsi üçün 
düşüncələrini qələmə almaqdadır. Açıqca, 
“Osmanlı devrilmədikcə, türkə azadlıq yoxdur. 
Bu əskimiş zehniyəti tarixə göməcək bir öndər 
çıxmalıdır” görüşünü ortaya qoymaqdadır. 
Ancaq ihanətləri bir-bir sayaraq, Osmanlı 
sarayında olub-bitənləri tablovlaşdıraraq bunları 
söyləməkdədir. Türk ulusunun qurtuluşu, ancaq 
ulusal uyqarlıq və çağdaşlaşma zəminində 
mümkündür ki, bu da Osmanlı qafasında 
mövcud deyildir: 
 “Turana qılıcdan daha kəskin ulu qüvvət, 
Yalnız mədəniyət, mədəniyət, mədəniyət.” 
Türk-rus ordularının qarşıdurmasında 
yaralı bir əsir ələ keçmişdir. Qazan türkü olsa da, 
rus ordusunda görəvlidir. Tatardan kimliyini 
sorarlar və tatar böylə yanıtlar: 
“Əfv edərsin, xayır, nə bir rusum, 
Nə lehim mən, nə kirli casusum, 
Bir müsəlman, qazanlı bir türküm, 
Məncə bir ya həyat və yaxud ölüm.” 
Yaralı əsirin türk olduğunu bildiklərində daha da 
qızarlar türk ordusunun mənsubları və:  
“Başqa millətdən olmuş olsaydın,  
www.BayBak.com üçün PDF formasına salınmışdır. 23/10/2012 
 77 
Yenə mümkündü əfvin... Ah, azqın! 
Türk olub, türkə atəş etmək için  
Yalınızca bir cəzaya layiqsin.  
O da edam...” 
Bu zaman Osmanlıda görəvli olan bir 
ərəb zabit gülə-gülə gəlir və türklərin məğlub 
edildiklərini sevinərək xəbər verir: 
“Açı vermiş hüdudu bulqarlar,  
Kevkəbi-tale eyləmiş də üful,  
İngilislərlə dolmuş İstanbul.” 
Ərəb zabitin bu qədər sevincini görən 
yaralı tatar əsiri dərindən ah çəkərək üzgün 
olduğunu göstərir. Çünki yaralı tatar əsir də 
Anadoluda türk ulusunun yenilgisini içinə 
sindirə bilmir. O, gerçək bir türkdür, ancaq 
yazqısı onu rus ordusunda əsgər etmişdir. Yaralı 
tatarın bir başqa üzüntüsü də Anadolunun 
qurtuluşu yolunda savaşa bilməməsi və öz soyu 
tərəfindən öldürüləcəyidir. Ərəb zabit gülə-gülə 
və tam bir sevinc içində İstanbulun ingilislər 
tərəfindən işğal edildiyini söylədiyi zaman tatar 
əsirin az qala ürəyi partlamaqdadır. Tatar əsir 
qızaraq söylər: 
“Ah ərəb, ruhu, qəlbi ərəb, 
Həm də məmnun... Nədir bu halə səbəb?” 
www.BayBak.com üçün PDF formasına salınmışdır. 23/10/2012 
 78 
Səbəbi anlar. Bu ərəbi əsir tatar 
tanımışdır. Türk ordusuna ihanət edib rusların 
yararına casusluq edən bir ərəbdir. Bu zaman 
tatar, türk ordusunda casus olan, ruslarla işbirliyi 
edən Osmanlı-ərəb zabitinə atəş açıb öldürər. 
İştə rus təbəəsi olan tatar, Osmanlıda zabit olan 
ərəbdən Anadolunu daha çox sevir. Böyük 
Atatürkün daha sonra dilə gətirəcəyi “Türkün 
türkdən başqa dostu yoxdur” düşüncəsini 
Hüseyn Cavid daha öncədən bu şəkildə təsvir 
etmişdi. Cavid böylə bir türklüyün dünyada var 
olmasını istəyir. Yoxdursa da, var olmalıdır, var 
edilməlidir. Yalan xəbərlər yayaraq, ya da 
ordunun içində yayılmaması gərəkən xəbərləri 
yayaraq türk ordusunda ruh düşkünlüyü yaradan 
Osmanlı-ərəb zabiti tatar türkünün qəzəbinə tuş 
gəlib öldürülür. Və tatar, türk ordusuna qatılır. 
Həyatının qalanını Anadolunun  qurtuluşu 
yolunda savaşmaq istər. Hüseyn Cavidin “İblis” 
əsərində anlatdığı bu macəra bizə İsmayıl 
Qaspirllaını xatırladar. İsmayıl Qaspirallı türk 
ordusuna qatılmaq üçün Fransada hərbi eyitim 
alır. İstanbula gəlib bir sürə yaşadıqdan sonra 
“Türkün tək düşməni Osmanlıdır” qənaətinə 
varır.  
www.BayBak.com üçün PDF formasına salınmışdır. 23/10/2012 
 79 
          Əsərdə gerçəkləri bilən türk zabitlərin 
rahatsızlıqları göstərilir. Ancaq bu zabitlərin heç 
biri Osmanlı varlığına, Osmanlı dəyərlərinə və 
xurafatına savaş açacaq düzeydə deyillər. 
Osmanlı dəyərlərinə savaş açılmadıqca da 
qurtuluş mümkün olmayacaqdır. İştə böyləcə 
“İblis” dramında qurtarıcı öndər örnəyinə yavaş-
yavaş yaxınlaşılır. “Elxan” adında bir türk. O da 
Osmanlı sarayında görəvli olmuş. Ancaq 
törədilən qətlləri, cinayətləri ifşa edib, suçluları 
yaxalamaq istədiyi üçün onun da səsini boğmaq, 
qafasını qoparmaq istəmişlər. İştə Elxan da bu 
üzdən saraydan ayrılmış, bir ormanda haydutlar 
kimi yaşamaqdadır. Yandaşları ilə bir yerdə 
haydutlar kimi yaşasalar da, Elxanın və 
arxadaşlarının böyük amacları vardır: Osmanlını 
və onun bütün dəyərlərini devirib, türk ulusunun 
tarixi qurtuluşunu sağlamaq. Hüseyn Cavid 
“Elxan” obrazı üzərində diqqətlə durmaqdadır. 
Çünki Elxanın karakterində, şəxsiyətində, 
əxlaqında ulussevərlik, ədalət, insansevərlik 
duyquları barınmaqdadır. Elxan bir ormanda 
saxlanmış və Anadolunun qurtuluşu üçün planlar 
hazırlamaqda, tərəfdar toplamaqdadır. Və bütün 
yollar gəlib Elxanın barındığı bu ormandan 
www.BayBak.com üçün PDF formasına salınmışdır. 23/10/2012 
 80 
keçər. Elxan ormanda Osmanlı ilə, Osmanlı 
dəyərləri ilə, Osmanlını təmsil edən yabançı 
ölçülərlə qarşılaşar. Elxan bu ormanda Osmanlı 
ilə tarixi bir hesablaşma yapacaq, Osmanlı 
sarayında yuvalanmış yabançı zehniyətdən türk 
ulusunun öcünü alacaqdır. Bütün yollar, bütün 
xainlərin və Osmanlı təmsilçilərinin yolu bu 
ormandan keçir və hər kəs burada ihanətindən 
dolayı türk ulusunun dəmir iradəsinin göstərgəsi 
olan Elxana hesab verməli, cəzasını almalıdır. 
Elxan türk ulusunun qurtuluş diləklərindən 
yoğrulan qurtarıcı öndər kimi sunulur. Bu öndər 
türk ulusunun oyanıq vicdanının bilgə simgəsi 
olaraq əsərdə Osmanlını tarixdən dışlamaqla 
görəvlidir. Elxanın ətrafındakılar Osmanlı 
tərəfindən haydut kimi tanıdılmışdı. Bu 
haydutlar hesab soracaqlar.  
“İştə boş suallar... 
Biz çöllərə hökm edən krallar...  
Baş mərkəzimiz şu vəhşi orman,  
Bac verməli, kim keçərsə burdan.” 
Əvət, ədalətin, türk ədalətinin qarşısında 
hər kəs hesab verməli, bac verməlidir. Elxanın 
yandaşları onun ədalətinə inanır, ona güvənirlər. 
Elxanın dürüstlüyü və comərdliyi bütün dürüst 
www.BayBak.com üçün PDF formasına salınmışdır. 23/10/2012 
 81 
türk insanlarını cəlb etməkdədir. Yalnız Elxan 
haqsız tökülən qanların qarşısını ala biləcək üst 
insandır. Yalnız onun iradəsi, onun dünyaya 
baxışı cinayətlərin, ihanətlərin qarşısını ala bilər. 
Bu üzdən də Elxanın “haydut” arxadaşları onu 
böylə tanıdarlar: 
“Bana bax, kim dökərsə haqsız qan,  
Ən ağır bir cəza verir Elxan.” 
Əsərdə bütün şəxslərin yolu bu ormandan 
keçir. Osmanlı sarayının ihanətlərini görüb 
Osmanlıya qarşı savaşma cəsarəti olmayan 
Asif  və Arif bu savaşçı öndərlə rastlanır, onun 
görkəmindəki öndərlik cazibəsini görürlər. 
Hüseyn Cavid Elxanın timsalında Anadolunun 
qurtarıcı öndərini qurqulamışdı. Bu üzdən də 
Onun səhnəyə çıxışını bir öndərin tarix 
səhnəsinə yüksəlişi kimi təsvir edərək bu 
sözlərlə açıqlar: “Bu sırada omuzunda əski 
siyah atqı-plaş, vüqarlı, müsəlləh, zabit 
qılıqlı, qalın bıyıqlı, gur, qara saqqallı, zində 
və məhib* simalı Elxan ağaclar arasından 
çıxar.” 
                                                 
*
 Məhib-vahiməli, qorxunc. 
www.BayBak.com üçün PDF formasına salınmışdır. 23/10/2012 
 82 
Əsərin qərarsız, şübhəci və iblisə tez-tez uyan 
karakteri Arif Elxanı görər-görməz onun 
görkəmi qarşısında heyrətdən donaraq söylər: 
“Parlıyor çöhrənizdə fəzlü zəka 
Sizə haydut denirmi? Yox, əsla!” 
Və Elxan: 
“Doğru, pək doğru... heç yanılmadınız, 
Deyilim haydut, iştə mən yalnız 
Etdim üsyan, bir əsgəri qaçağım, 
Yurdum orman, mağaralar yatağım.”  
Arif: 
“Bir səbəb var ya?” 
İştə Elxan üsyan edişinin, dövlətə qarşı çıxışının 
nədənini böylə anladar və bu anlatısında da 
gerçəklər su üzünə çıxar. Qatilin kim olduğu da 
ifşa edilər: 
“Var əvət, bir miskin 
Bir ərəb zabit, iştə bir xain... 
Mən açarkən onun xəyanətini, 
Baxdım asdırmaq istiyor o, məni, 
Buraxıb ordugahı... ah, nə deyim! 
Böylə haydutca gün keçirmədəyim.” 
Elxan haydutca yaşasa da, əsla yurdunu 
qurtarma ülküsündən vaz keçməmiş, uyqun 
zaman bəkləmişdir. Yalnız bəklədiyi bu uzun 
www.BayBak.com üçün PDF formasına salınmışdır. 23/10/2012 
 83 
zaman içində qurtuluşun boyutlarını yaxşıca 
düşünüb hazırlamışdır. Türk ordusu ərəb 
xainlərindən təmizlənməlidir. Türk ordusu türk 
ulusunun bireylərindən təşkil edilməlidir. Bu 
nədənlə türk ulusunun yaşaması üçün ihanət 
amillərinin hamısı silinməli, ortadan 
qaldırılmalıdır. Əsərin ən etkiləyici yanı odur ki, 
Elxandan başqa, İblis bütün karakterləri aldada 
bilir. Elxan, hədəfi bəlli olan, ilkələrindən heç 
bir şəkildə vaz keçməyən, qurtarıcı öndərdir. Bu 
öndəri 1918-ci ildə Hüseyn Cavid Anadolunun 
qurtuluşu üçün təsvir etmişdi. Tam bir il sonra 
“Elxan” karakteri Mustafa Kamal timsalında 
ortaya çıxmışdır.   
İbni-Yəminin də yolu Elxanın sığındığı 
ormandan keçər və Elxan onu görər-görməz 
tanıyar: 
“Məni asdırmaq istəyən şu ləin* 
İştə bir av ki, izlər avcısını.” 
Elxanın igidliyi, etkiləyici karakteri ilə İbni-
Yəmin qarşılaşar. Qaçacaq yeri yoxdur. 
Öndərlik özəlliyini özündə daşıyan Elxanın 
qarşısında ərəb oğlu İbni-Yəmin türk ulusuna, 
                                                 
*
 Ləin-lənətə gəlmiş. 
www.BayBak.com üçün PDF formasına salınmışdır. 23/10/2012 
 84 
türk ordusuna etdiyi ihanətlərindən dolayı hesab 
verməlidir. Burada İbni-Yəmin sadəcə bir fərd 
deyildir. O, bir zehniyəti, Osmanlı sarayında 
yuvalanmış anti-türk axımı təmsil etməkdədir. 
Türk ulusunun qurtarıcı öndəri kimi göstərilən 
Elxan bu axımlara qarşı öz kəsin iradəsini ortaya 
qoymalıdır. İbni-Yəminin yalvarışlarına qarşılıq 
olaraq Elxan deyir: 
“Heç təlaş etmə sayqısız qaplan, 
Çünki yox üzrə ehtiyac artıq.” 
Gerçəkdən də Osmanlı sarayında yuvalanmış və 
türk ordusuna arxadan saldıran, içəridə min türlü 
ihanət edən yabancı xainlər bağışlana bilməzdi. 
Burada bir ulusun tarixdə ölüm-dirimi söz 
qonusudur və Elxan əsərdə türk ulusunun 
yenilməz iradəsi kimi göstərilir. Elxan türk 
ulusunun yaşayacağına güvəncə olan, kəndinə 
güvənən bir üst insan kimi göstərilməkdədir. 
Ancaq Osmanlı sarayı sadəcə ərəb-erməni 
nəfərləri və zehniyəti ilə dolmuş, doldurulmuş 
deyildir. Elxanın ortadan qaldırması gərəkən bir 
də Osmanlı dəyərləri, Osmanlının dünyaya 
baxışı var. Bunlar ortadan qaldırılmazsa, ərəb-
erməni və digər yabancı amillər saraya, 
yönətimə yenidən soxula bilərlər. Haydutların 
www.BayBak.com üçün PDF formasına salınmışdır. 23/10/2012 
 85 
yaxalayıb Elxanın hüzuruna gətirdikləri bir 
papaz var: 
Növbətçi: 
“Şu papaz ermənidir, vaxtilə 
Ermənistana daşırmış qurşun, 
Həm də “incil” deyə!...” 
Papaz da Elxanın sorularına doğru cavab 
verməlidir. Elxan ədaləti papazları da 
sorqulayacaq. Elxan bir hökmdar qətiyəti ilə 
sorar: 
“Nərdən aldın o hissiyatı? 
Verdi “incil”mi bu təlimatı?” 
Türk ədaləti qarşısında sıxışdırılan papazın 
cavabı yox. O da əfv dilər: 
“Ah, suçum varsa da, əfv eylə məni.” 
Elxan: 
“Bəklə, dur, indi bulur haq yerini.” 
Sıra Anadolunu sarmış olan casuslarla 
hesablaşmağa gəlir. 
Növbətçi: 
“Bu fransız tərəfindən casus... 
Ərəbistanı köpürdən şu adam 
Bir yəhudi... Sanırım həm də xaxam...” 
Elxan:  
“Bu da “Tövrat”a uyan bir dəccal!” 
www.BayBak.com üçün PDF formasına salınmışdır. 23/10/2012 
 86 
Ancaq dəccal sadəcə “Tövrat”a uyanlarmı? 
“Quran”a uyanlardan dəccal olmazmı? Başına 
İslam simgəsi sarıqlar sarıyan dəccal, satqın 
olmazmı? Müsəlman din xadimləri ingilis, 
fransız casusları olmazmı? 
Elxan: 
“Ya şu əmmaməli şeytan nə diyor?” 
Növbətçi: 
“İngilis dəllalıdır İranda 
Nəşri-əfkar ediyormuş...” 
Elxan: 
“Şu dəni məsləki bir söylə xocam, 
Hangi “Quran” sənə etmiş ilham?” 
Elxan göylərdən gəldiyi sanılan dinlərin 
təfsirçilərini də İbni-Yəminin bəklədiyi yerə 
göndərər. Daha sonra sıra yayqın xürafələrlə 
savaşmağa gəlir. Toplumun içində bu xürafələr 
yox olmadıqca, onların kökü qazılmadıqca, 
gəlişmək, çağdaşlaşmaq, aydınlanmaq mümkün 
olamaz. Bir qadının yolu düşər ormanlığa. Xəstə 
oğlunu şəfa bulması üçün Kərbəlaya 
aparmaqdadır. Elxanın qadına sorduğu “Xəstə 
oğlunu nədən doktora göstərməyib də ölülərdən 
yardım ummağa gedirsən?” sorusu cavabsız 
qalır.  
www.BayBak.com üçün PDF formasına salınmışdır. 23/10/2012 
 87 
İştə bütün suçlular bir yerə toplanmışdır və 
Elxan suçluların cəzalanmaları üçün əmr verir. 
Elxanın arxadaşları atəş açarlar. Sarıqlı-cübbəli, 
xaxam, papaz, ərəb, erməni ögələri* nə varsa, 
məhv edilir. Bundan sonra türk ulusunun 
düşüncədə qurtuluşu sağlana bilər. Bütün bu 
məhv olanların hamısı türk kimliyinin, türk 
varlığının qarşısında əngəllərdir. Artıq qurtuluş 
mümkündür. Toplumu içindən gəmirən 
Osmanlıya aid nə varsa, çökərdilmişdir. Böylə 
bir gələcək ön görmüşdü Hüseyn Cavid. 
* 
Böyük Hüseyn Cavidin təsvir etdiyi 
“Elxan” obrazının yapdıqları ilə Mustafa Kamal 
Atatürkün yapdıqları və davranışları arasında 
çox bənzərlik var. Elxan Osmanlını devirmək 
üçün saraydan ayrılmışdır. Mustafa Kamal da 
eyni şəkildə. Elxan da Osmanlı gözündə bir 
qanun qaçağıdır, Mustafa Kamal da. Elxan da 
“Osmanlını devirmədən qurtuluş olmaz” 
inancına sahibdir, Atatürk də. Elxanın ormanda 
hesablaşdığı xainlərlə və Osmanlı dəyərləri ilə 
Atatürk də eyni şəkildə hesablaşmış, Osmanlını 
                                                 
*
 Ögə-ünsür, element. 
www.BayBak.com üçün PDF formasına salınmışdır. 23/10/2012 
 88 
ortadan qaldırıb bütün dəyərləri və yönətim şəkli 
ilə tarixə gömmüşdü. Elxan yönətimi ərəb və 
erməni casuslarından təmizləyir. Atatürk 1921-ci 
ildə Türk Ocaqları Konferansında “Dövlətin 
qurucusu olan biz türklər “nəcib millət” adı 
altında ərəblərə, sadiq millət adı altında 
ermənilərə və arnavutlara qul edilmişdik” deyir. 
Elxan da dövləti Osmanlı özgəçiliyindən alıb 
milliləşdirməyə çalışır, Atatürk də. İştə Hüseyn 
Cavidin təsvir etdiyi Elxan surəti gerçək həyatda 
öz təcəssümünü bulmuş olur. Hüseyn Cavid 
böylə bir qurtuluş düşləmişdi və Hüseyn Cavidin 
düşləri gerçək oldu. Hüseyn Cavid türklüyün 
qurtuluşu üçün bir tək seçənək sunmuşdu: 
Qurtarıcı öndərin ortaya çıxması. “Elxan” və 
Mustafa Kamal, yalnızca ulusun və ölkənin 
qurtarıcısı deyil, tarixin də qurtarıcısı kimi 
meydana çıxarlar. Biri Hüseyn Cavidin 
təsəvvüründə, digəri isə gerçək yaşamda.  
27.05.2010 
 
 
