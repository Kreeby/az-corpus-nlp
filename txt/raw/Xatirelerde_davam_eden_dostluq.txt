Səlahəddin Xəlilov 
 
 
 
Xatirələrdə davam 
edən dostluq 
(Şəxsiyyətlər, portretlər) 
 
 
 
 
 
 
Bakı - 2013 
 - 2 -
 
 
 
 
S.Xəlilov. Xatirələrdə davam edən dostluq 
(Şəxsiyyətlər, portretlər). Bakı, “Çaşıoğlu” nəş-
riyyatı, 2013, 160 səh. 
 
 
Kitaba müəllifin Azərbaycanın görkəmli almləri 
haqqında müxtəlif vaxtlarda qələmə aldığı xatirələri, 
təəssüratları daxil edilmişdir.  
Kitab geniş oxucu auditoriyası üçün nəzərdə 
tutulmuşdur.  
 
 
 
 
ISBN:  
 
 
 
 
©Xəlilov S., 2013 
 
 
 
 
 - 3 -
 
 
 
Ön söz 
 
Fəlsəfə də, ümumi, universal məsələlərdən 
bəhs etməsinə baxmayaraq, ayrı-ayrı insanların şəx-
si həyat təcrübəsindən və ictimai təcrübədən bəh-
rələnir.  
Düzdür, dünya haqqında fikirləşmək, onun 
hansı isə bir modelini qurmaq üçün bütün düyanı 
gəzib-görməyə ehtiyac yoxdur; dünyanı insan ancaq 
iç dünyası vasitəsi ilə, kosmik əqllə əlaqə yaradıl-
ması sayəsində təsəvvür edə bilər. Bu təsəvvür ək-
sər insanlarda duyğu halında olur və ancaq seçilmiş 
insanlar onu rasional idrak səviyyəsində, anlayış və 
kateqoriyalar vasitəsilə ifadə edə bilirlər.  
İnsan ancaq öz şəxsi təcrübəsindən, şəxsi duy-
ğu və təsəvvürlərindən çıxış etməklə həqiqətə çata 
bilməz. Həqiqət insana ya ilham, şövq, vəcd, kəşf 
səviyyələrində üzə çıxan sezgi vasitəsilə verilir, ya 
da digər insanların şəxsi təcrübələri və təsəvvürləri 
ilə diskurs sayəsində tədricən formalaşır. İkinci hal-
da söhbət həqiqətə addım-addım, pərdə-pərdə ya-
xınlaşmaqdan gedir.  
Digər şəxslər! Onlarsız ayrıca götürülmüş bir 
şəxs nə özünü, nə də dünyanı tanımaq, bilmək iqti-
darında deyil.  
 - 4 -
Hər bir insanın dünyagörüşünün formalaşma-
sında iştirak edən bu “digər şəxslər” əslində, onun 
ictimailəşmiş siması, özündənkənar mövcudluğu-
dur. “Mən”in məxsusiləşməsi, özləşməsi də, ancaq 
“sən” və “o”nun mövcudluğu sayəsində mümükün 
olur. Marksizm fəlsəfəsində bu cəhət o dərəcədə qa-
bardılmışdı ki, insan ancaq ictimai varlıq kimi qəbul 
olunurdu və onun fərdiliyi, özlüyü, “mən”i çox vaxt 
unudulurdu.  
Lakin ictimai mühit hələ “digər şəxslər”, sə-
ninlə əks-əlaqəni təmin edən, öz-ün formalaşmasına 
xidmət edən amil deyil. Əksinə, ictimai mühit 
“mən”in əridilməsinə, fərdiyyətin itməsinə xidmət 
edir. İctimai şüur da öz növbəsində hər bir şəxsin 
identifikasiyası, dünyaya özəl, şəxsi baxışlarının 
formalaşması üçün bir əngəldir. Şəxsi yaşantılar 
güclü olmayanda və insan öz psixi həyatını: duyğu 
və təsəvvürlərini anlayışlarla, sözlərlə ifadə edə bil-
məyəndə onun aşkar dünyagörüşü mühitlə, ictimai 
şüurla, ənənə və stereotiplərlə üst-üstə düşür, fərdiy-
yət isə ancaq anlaşılmayan, dumanlı hissiyyat kimi, 
“qeyri-şüuri” səviyyədə saxlanılmış olur. Bax belə-
cə, çoxlu sayda özünü dərk edə bilməyən, özündən 
xəbərsiz və mühitdə itib-batan insanlar yetişir. On-
ların ayrı-ayrı şəxslərlə münasibətləri də əslində, ic-
timai mühitlə, cəmiyyətlə münasibətin tərkib hissə-
ləridir.  
Bir sözlə, “normal” insanların – sosial varlıq-
ların münasibətləri də sosial mühitin özünə adek-
 - 5 -
vatdır və heç bir özəlliyə malik deyil. Daha doğru-
su, belə münasibətlərin fərdiliyi ancaq hissiyyat sə-
viyyəsində mümkündür. Birini başqasından doğma-
lıq və yadlıq hissləri ayırır. Yadlarla münasibət icti-
mai normativlər səviyyəsində; əxlaq və hüquq nor-
malarına uyğun olaraq qurulur. Doğmalarla müna-
sibətdə isə bura hissiyyat da əlavə olunur. Hər bir 
fərdi münasibət məhz bu hissiyyatın xarakteri və də-
rəcəsi ilə seçilir. Bütün yerdə qalan hallarda müna-
sibətlərin tənzimlənməsi məhz normativlərə, şablon-
lara uyğunlaşdığından belə münasibətlərin hər hansı 
bir özəlliyi olmur və onlar xatirə kimi saxlanmır.  
Beləliklə, xatirələr ya doğmalar haqqında his-
siyyat və yaşantılar səviyyəsində, ya da tək-tək hal-
larda rasional səviyyədə, əqli proseslərin “doğma-
laşması” şəklində işıq üzü görür. Birinci halda – 
poeziya, ikinci halda – fəlsəfə yaranır. 
 - 6 -
Bu kontekstdə ötən illərin bir xatirəsi yadıma 
düşdü. 80-ci illərdə mən Asif Əfəndiyevlə (Asif 
Ata) əməkdaşlığı dayandırıb ali məktəbdə fəaliyyə-
timi “normal” şəkildə davam etdirdiyim vaxtlarda o 
özünün yeni çıxmış kitabını mənə belə bir avtoq-
rafla göndərmişdi: “Yadlar içərisində doğmama”. O, 
mənim normativ mühitdə tezliklə əriyə biləcəyimə 
inanmırdı. 
“Palaza bürünüb elnən sürünənlərin” hansı isə 
əlahiddə bir mühitə ehtiyacları yoxdur. Çünki bü-
tövlükdə cəmiyyət onların mühitidir. Onların şüuru 
da ictimai şüurla sinxrondur. Şəxsiyyət isə o adam-
lara deyilir ki, onlar cəmiyyətlə tam üst-üstə düşmə-
diyindən dünyaya öz məxsusi baxışları, fərqli dü-
şüncə tərzi, fərqli idealları və hədəfləri olduğundan, 
onlar bir növ mühitsiz qalır, cəmiyyət üçün yad ün-
sürə çevrilir və istər-istəməz normativ qurumlar tə-
rəfindən sıxışdırılmış olurlar. Belə adamların tam 
təklənməməsi üçün öz mənəvi-intellektual varlıqla-
rına həmçins olan lokal mühitə ehtiyacları olur. 
Əksər hallarda cəmiyyətin inkişafı da məhz bu 
adamlar hesabına həyata keçir. Çünki ictimai var-
lığa uyğun olan ictimai şüur onu inkişaf etdirməyə 
qadir deyil. İnkişaf məhz fərqlənənlərin, daha doğ-
rusu, mövcud normativ səviyyənin fövqünə qalxan-
ların hesabına mümkün olur. “Ziyalı” dediyimiz in-
sanlar ilk növbədə məhz şəxsiyyət olmalıdırlar. Cə-
miyyətin işığında yaşayanlar onun inkişaf yoluna 
işıq sala bilməzlər. 
 - 7 -
Ziyalı mühiti! 1994-cü ildə Azərbaycan Uni-
versiteti nəzdində yaradılmış Şərq-Qərb Tədqiqat 
Mərkəzi əslində məhz bu missiyanı yerinə yetirirdi. 
Yaxşı yadımdadır, bir dəfə akademiklərdən biri çı-
xış edib Azərbaycan Universitetinin rəhbərliyinə, 
“şəxsən mənə” belə bir mənəvi-intellektual mühitin, 
yaradıcı düşüncə mərkəzinin təşkili üçün minnətdar-
lığını bildirirdi. Mən isə cavabında dedim ki, əslində 
mən sizə minnətdar olmalıyam, çünki bu mühitə ha-
mıdan çox mənim ehtiyacım var. Mən olsa-olsa bu 
görüşlərin baş tutması üçün maddi şərait yaradıram. 
Amma onun hərəkətverici qüvvəsi, intellektual 
mühitin real daşıyıcıları sizsiniz...  
Ziyalı mühiti olmasa, ayrı-ayrı şəxsiyyətlər nə 
qədər böyük düha sahibi olsalar da, nə qədər böyük 
əzm göstərsələr də cəmiyyətin ideya sükanını yön-
ləndirə bilməzlər.  
 
 - 8 -
 
 
 
İntellektual ünsiyyətin dostluq 
məqamı 
 
“Dostu dar gündə sınayarlar”, – deyib ataları-
mız. Amma dost dediyin nədir, sınağa çəkdiyin nə? 
Yaxud əvvəl gərək dostun ola ki, çətin işə gedəndə 
məhz onu seçəsən. Bütün paradoks bundan ibarətdir 
ki, dar gündə sınamaq artıq gec olur.  
Şərqdə necə ki, məhəbbət reallığın fövqünə 
qaldırılaraq ancaq onun ifrat, birtərəfli təzahürü ki-
mi tərənnüm olunur, eləcə də dostluğun şərtləri həd-
dindən artıq ağırlaşdırılır və reallığın fövqünə qaldı-
rılır. Əslində isə dostluq da, məhəbbət də iki kənar 
hal, qütb arasında olduqca müxtəlif rənglər qamma-
sını, bütöv spektri əhatə edən konkret təzahürlərdir.  
İnsanın mənəvi aləmi ağıl və ehtirası bir kom-
ponent kimi ehtiva edir. Müxtəlif insanlarda onların 
səviyyəsi müxtəlif olduğu kimi, nisbəti də müxtə-
lifdir. Bir adamın başqasına münasibətində də ağıl 
və ya hissin ön plana keçməsi fərdi məsələdir. Am-
ma Şərqin məhəbbət konsepsiyalarında ağıl kompo-
nenti sıfıra endirilir və insan ancaq müəyyən bir his-
sin əsirinə çevrilir. 
Dostluq da ünsiyyətdən, yoldaşlıqdan, iş birli-
yindən, simpatiyadan, qarşılıqlı hörmətdən, fikirlə-
 - 9 -
rin, zövqlərin, əqidənin və s. uyğunluğundan ayrıla-
raq nə isə mütləq bir şey kimi dəyərləndirilir. Bir 
insanın digər insana mütləq inamı, etibarı, mütləq 
simpatiyası, mütləq sədaqəti, mütləq qayğısı, müt-
ləq səxavəti; bir sözlə, başqasını özündən əziz, 
özündən uca tutmaq, özündən öncə onu düşünmək, 
onun yolunda canından keçmək və s.və s. keyfiy-
yətlər hamısı reallığın özündən daha çox, onun ifrat 
vəziyyətidir.  
 
Bəs reallıq necədir? Mütləqə yaxın təzahürlər 
tək-tək hallarda rast gəlinir və bunlar tarixdə, hafi-
zələrdə məhz xüsusi, əlahiddə bir hal kimi qalır. Biz 
isə reallıq dedikdə daha çox dərəcədə əksəriyyəti, 
orta statistik insanı nəzərdə tuturuq.  
İnsan tək yaşaya bilməz. O, cəmiyyətin bir 
üzvüdür. Oxumaq, təhsil almaq üçün, müəyyən bir 
iş görmək üçün başqaları ilə birlikdə fəaliyyət gös-
 - 10 -
tərir. Bu başqalarının kimliyi adətən təsadüfi olur. 
Hələ lap uşaqlıqdan baxçada kimlərlə birlikdə ol-
maq, məktəbdə hansı sinfə düşmək və kimlərlə bir 
sinifdə oxumaq, universitetdə tələbə yoldaşları, ya-
şadığı məhəllədə qonşular, işlədiyi yerdə iş yoldaş-
ları və s.-lə ünsiyyət ictimai həyatın zəruri şərtlə-
ridir. Amma bu böyük kollektivlər içərisində kim-
lərlə isə daha yaxın iş birliyi yaranır ki, bu da yenə 
çox vaxt bizim seçimimizdən asılı olmayıb, daha 
çox şəraitin, situasiyanın bizə təlqin etdiyi əlaqələr-
dir. Məsələn, tələbə yoldaşları içərisində kiminlə isə 
həm də qonşu olmaq və ya valideynlərin tanışlığı, 
nəqliyyat marşrutunun üst-üstə düşməsi – bütün 
bunlar təsadüflərdir. Amma məhz bu sıx əlaqələr ya 
rəqabət, ya da dostluq üçün əsas olur. Yoxsa kim isə 
özünün müəyyənləşdirdiyi meyarlar əsasında qapı-
qapı düşüb özünə dost axtarmır.  
Mühitin, şəraitin təlqin etdiyi yoldaşlıq o 
adamlarda dostluğa çevrilir ki, onların dostluq haq-
qındakı təsəvvürləri insani ləyaqətin tərkib hissəsi 
kimi, düşünülmüş surətdə bu yoldaşlığın üzərinə gə-
lir. Yəni sədaqət, etibar və s. keyfiyyətlərin insanın 
öz təbiətində öncədən olması bu keyfiyyətlərin kimə 
isə münasibətdə də təzahür etməsinə səbəb olur. Bir 
insan başqasını özünə dost hesab etməyə başlayır və 
onu heç düz-əməlli tanımadan, sınaqdan çıxarma-
dan, onunla “bir pud duz yemədən” öz rəftarını və 
münasibətini məhz bu prinsiplər üzərində qurur. 
Psixologiyada buna “köklənmə” (установка) deyir-
 - 11 -
lər. Qarşı tərəf də özünə olan diqqəti, etibarı və qay-
ğını hiss edərək, əgər öncədən həmin keyfiyyətlərə 
malikdirsə, adekvat addımlar atır. Lakin çox az hal-
larda hər iki adamın dostluq haqqında təsəvvürləri 
və şəxsi əxlaqi keyfiyyətləri yüksək mənəvi tələbat 
səviyyəsində olur. Əksər hallarda tərəflərdən biri 
öncədən dostluğa köklənməklə, özünü bu dostluğa 
inandırmaqla birtərəfli qaydada addımlar atır. Qarşı 
tərəf buna ancaq öz səviyyəsinə uyğun şəkildə ca-
vab verə bilir.  
 
Kant deyəndə ki, dostluq – ideyadır, tamamilə 
haqlıdır. Sadəcə olaraq, heç bir real dostluq 
“dostluq” ideyasına tam mütabiq deyil. Kant dost-
luğu özünə sevgi ilə başqasına sevginin dialek-
tikasından hasil edir. Kanta görə, dostluq mü-
nasibətlərində “özünə sevgi qarşılıqlı sevgi ideya-
 - 12 -
sında əriyir”1. Amma bu heç də həmişə mümkün 
olmur. Belə ki, insan qeyri-şüuri şəkildə də olsa, 
özünü həmişə başqalarından ayırır. Sadəcə olaraq 
əsl dostluq zamanı dostunu da “başqaları”, yəni 
yadlar cərgəsində yox, “öz”ü tərəfdə hesab edir. 
“Mən” və “başqaları” münasibəti “biz” və “başqa-
ları” münasibəti ilə əvəz olunur.  
Məlum atalar sözündə belə deyilir: “Dost 
dosta tən gərək, tən olmasa, gen gərək”. Əlbəttə, bu 
ancaq eyniyyətdən, yaxınlıqdan irəli gələn münasi-
bətlərə aiddir. Amma bu atalar sözü münasibətlərin 
ancaq bir formasını, növünü nəzərə alır. Halbuki 
fərq özü də dostluq üçün şərt ola bilər. Yəni insanlar 
məhz fərqlərinə görə bir-birini tamamlaya bilirlər. 
Necə ki, məhəbbət iki cür olur, yəni yaxınlıqdan, 
eyniyyətdən doğan məhəbbətlə yanaşı, fərqdən 
doğan məhəbbət də vardır, eləcə də dostluğun iki 
əsas forması vardır. Fərqli adamla yoldaşlıq inkişaf 
üçün impuls verir. Yəni başqası sənin bilmədiklərini 
bilir, sənin edə bilmədiklərini edir və nəticədə iki 
adam birləşəndə daha çox şey bacarır, daha güclü 
olur. Eyniyyətdən doğan dostluq halında isə iki ada-
mın bir yerdə olması əlavə heç nə vermir; əvəzində 
eyni bir keyfiyyət daha da vurğulanmış olur. Bir 
adamın düşüncəsi, mövqeyi bütün dostlar üçün üst-
üstə düşür. 
                                              
1 Кант И. Лекции по этике. М., Республика, 2000. с.184.  
 - 13 -
Dostluq hansı ehtiyacdan yaranır? Hansı cə-
hətlərdə fərq, hansı cəhətlərdə eyniyyət daha önəm-
lidir? Əqidənin, dini mənsubiyyətin, adət-ənənənin 
üst-üstə düşməsi dostluq üçün nə dərəcədə önəm-
lidir? Bəs ixtisasların, bilik və qabiliyyətlərin necə, 
eyni, yoxsa fərqli olması daha yaxşıdır? Eyni dildə 
danışmayanlar dost ola bilərlərmi?  
Əbu Turxan deyir: “Yolları eyni olmayanlar 
yoldaş ola bilmədikləri kimi, zövqləri, məqsədləri, 
amalları eyni olmayanlar da dost ola bilməzlər.”  
“Biz” və “başqaları” bölgüsünün təməlində 
hansı meyarlar dayanır? Bu suallara cavab axtaran-
da xeyli dərəcədə aydınlaşır ki, fərq əqidə və mənə-
viyyat yox, intellekt və əməli vərdiş sahələrində 
məqbul sayılır. Tərəflərdən biri fiziki cəhətdən, o 
biri intellektual cəhətdən üstündürsə, bu cür birlik 
işin xeyrinə də ola bilər. Amma biri nəcib, o biri na-
nəcibdirsə... Bir sözlə, “biz” ola bilmək üçün məhz 
mənəvi birlik tələb olunur.  
Azərbaycanda “dar günün dostu”, “gen gü-
nün dostu” ifadələri əslində “dost” anlayışını nisbi 
başa düşməkdən irəli gəlir. Məhz bu cür yanaşma-
nın nəticəsidir ki, əksər adamlar “dəvəsi düzə çı-
xanda” daha dar günün dostlarını axtarmırlar. Yəni 
hər mühitin özünə binəm dostları olması bir real-
lıqdır. Bu cür yanaşma dostluq ideyasından uzaq 
olub yoldaşlıq mənasında başa düşülməlidir. “Dar 
günün dostları” çox vaxt əyləncə, eyş-işrət məclis-
ləri üçün “işə yaramırlar”. Necə deyərlər, hərənin öz 
 - 14 -
təyinatı var. Ona görə də belə kontekstlərdə “dost” 
kəlməsindən istifadə etməmək məsləhətdir.  
Yaxud B.Franklin deyir: “Düşməninə həm də 
dost kimi bax, çünki bir çox səhvlərini ancaq ondan 
öyrənə bilərsən”. Amma həqiqi dost məhz qüsurları 
deyən dostdur. Bu başqa məsələ ki, dost guya qü-
surları görməyə də bilər. Amma biz düşünürük ki, 
insanda özünütənqid hissi varsa, dosta da tənqidi 
münasibət bəsləmək və onun qüsurlarını aradan 
qaldırmaq üçün səy göstərmək mühüm keyfiyyətdir.  
Elm aləmində tənqid, diskusiya, obyektivlik, 
prinsipiallıq kimi keyfiyyətlər dostluğa görə tərəf-
keşliyi istisna edir. Əksinə, xeyirli dost özü razı ol-
mamalıdır ki, dostu onun xətrinə həqiqətdən uzaq-
laşsın. Həqiqətin, ədalətin pozulmasını tələb edən 
münasibət əsl dostluq sayıla bilməz. 
Müasir dövrdə insanların həyat tərzinin dəyiş-
məsi “dostluq” məfhumuna da xeyli yeni mənalar 
gətirmişdir. İndi canlı ünsiyyət üçün məsafə qət 
edib görüşməyə ehtiyac qalmır. İnternet vasitəsilə 
də əlaqə saxlamaq olur. Bu, dostların işini asanlaş-
dırmaqla yanaşı, yeni tipli dostların da əmələ gəl-
məsinə səbəb olur. Məsələn, “Facebook dostluğu” 
yeni hadisədir. Burada söhbət əslində tanışlıqdan və 
ünsiyyətdən gedir. İnsanlar bir-biri ilə fikirlərini 
bölüşür və sanki həmfikir axtarırlar. Lakin fikir-
lərin, maraqların, zövqlərin uyğunluğu hələ dostluq 
üçün yetərli deyil. Zəmanə isə bu cür münasibətləri 
daha çox aktuallaşdırır.  
 - 15 -
Ümumiyyətlə, müasir zaman ünsiyyətin də, 
dostluğun da xarakterini dəyişir və onların yenidən 
dəyərləndirilməsinə ehtiyac yaranır. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 - 16 -
 
 
 
Müasiri olmadığım müasirim 
(Akademik Heydər Hüseynov haqqında) 
 
 
Sənət adamları və riyaziyyat-
çılar şöhrət çələngini tez geyinir-
lər. Müdriklik isə adətən ömrün 
yetkin çağında gəldiyindən fəlsəfə-
də gənc yaşlarından uğur qazanan 
insanları barmaqla saymaq olar. 
31 yaşından (1939-cu il) başlaya-
raq Azərbaycanda fəlsəfə və icti-
mai-siyasi elmlərə rəhbərlik edən, 
37 yaşında (1945-ci il) akademik 
olan, Azərbaycan Elmlər Akademiyasının əsasını 
qoyan və onun ilk vitse-prezidenti seçilən Heydər 
Hüseynovun hikmət çırağı, nə yaxşı ki, tez şölələndi 
və xalqımızın milli ideya tarixinin ən çətin bir 
dövrünə işıq saldı. Repressiyalardan sarsılmış Azər-
baycan mlli məfkurəsinin yeni dövrün nəbzini tuta 
bilən yeni dühalara ehtiyacı var idi. Belə çətin bir 
məqamda milli şüurun tarım çəkilmiş və incəlmiş 
varislik körpüsünü dağılmaqdan xilas etmək üçün 
tale Azərbaycana Heydər Hüseynov şəxsiyyətini 
bəxş etdi. 
 
 - 17 -
Dövrün faciəsi 
XX əsr Azərbaycanın dövlətçilik tarixində ən 
mürəkkəb, çətin və eyni zamanda ən şərəfli dövrlər-
dən biridir. Bu dövrdə siyasi həyatın təbəddülatları 
ictimai-siyasi fikrin də oyanışı, böhranı və sıçrayışlı 
inkişaf məqamları ilə zəngin olmasını şərtləndirmiş-
dir. Milli fikrin oyanışı ilə siyasi repressiyalar və 
ideoloji məhdudlaşdırmalar eyni dövrə təsadüf et-
diyindən siyasi, ictimai və fərdi şüurdakı ziddiyyət-
lər bir çox fərdi faciələrin də səbəbinə çevrilmişdir. 
Böyük şəxsiyyətlərin faciəsi də böyük olur. 
Ötən əsrin əvvəllərində Azərbaycanda gedən milli 
oyanış və milli-siyasi özünüdərk prosesləri ictimai 
şüurda böyük iz qoymuş və iki illik demokratik 
cümhuriyyət müddətində inkişaf tapmış milli döv-
lətçilik şüuru ilə birləşərək milli-siyasi şüurun for-
malaşması üçün əlverişli zəmin hazırlamışdı. İyir-
minci illərdə ədəbi-bədii yaradıcılığın və milli məf-
kurənin oyanış və inkişaf dalğaları öz siyasi haki-
miyyətini və ideologiyasını ictimai həyatın bütün 
sahələrinə transformasiya etməyə çalışan bolşevizm 
ilə üzləşməli oldu. Otuzuncu illərdəki siyasi repres-
siyaların Azərbaycanda həm də bütövlükdə ziyalıla-
ra qarşı bir irtica səciyyəsi daşıması bu amil ilə 
bağlı idi. Belə ki, məhz Bakı hələ çar Rusiyası döv-
ründən yeni iqtisadi münasibətlərə keçid və milli 
burjuaziyanın yaranması, milli fikrin oyanışı sahə-
sində digər bölgələrdən kəskin şəkildə seçilirdi və 
buradakı repressiyalar da SSRİ-nin başqa ərazilə-
 - 18 -
rindəkindən fərqli olaraq, siyasi ideoloji mülahizə-
lərdən başqa, həm də milli-siyasi və mədəni-mənəvi 
məzmun daşıyırdı. 
Otuzuncu illərdə ictimai-siyasi həyata təzəcə 
qədəm basan gənclər isə kommunist ideologiyasının 
açdığı yolla irəlilədiyindən təhlükəli görünmürdülər. 
Lakin uşaqlıq illərində formalaşmış milli qürur, 
dövlətçilik və xalqına sədaqətli xidmət hissiyyatı o 
dövrdə yetişən gənclərin bir qisminin zehnində, təh-
təlşüur qatında hələ qalmaqda idi. 
Sosialist quruluşunun yaratdığı bütün imkan-
lardan istifadə edərək xalqına xidmət göstərmək, 
milli-fəlsəfi fikir tarixini, ədəbi-bədii və milli-mənə-
vi dəyərləri öyrənməklə xalqın genetik yaddaşını 
bərpa etmək, siyasi-ideoloji müstəvidə qadağan 
olunmuş milli dövlətçilik məfkurəsini, heç olmazsa, 
bədii ədəbiyyat, mənəvi mədəniyyət prizmasından 
keçirərək yaşatmaq – bütün bu istəklər ötən əsrin 
iyirminci-otuzuncu illərindəki elitar gəncliyin zeh-
ninə və qəlbinə hopmuşdu. Səməd Vurğun, Rəsul 
Rza, Heydər Hüseynov, Mirzə İbrahimov kimi 
gənclər ictimai-siyasi və milli-mənəvi həyata artıq 
sosializm cəmiyyətində qədəm qoyduqlarından və 
bu cəmiyyətin tələblərini mənimsəmiş olduqların-
dan daxili aləmlərindəki ziddiyyətləri mümkün qə-
dər büruzə vermədən fəaliyyət göstərmək məcburiy-
yətində idilər. Babaların gen yaddaşını qırmızı bol-
şevik dəbilqəsində yaşatmaq və yeni nəsillərə təq-
dim etmək kimi çətin bir vəzifəni icra etməli olan 
 - 19 -
bu şəxsiyyətlərin faciəsi – dövrün faciəsi idi. Hələ 
əsrin əvvəllərində özünü təsdiq etmiş, yaradıcılıq 
istiqaməti və üslubu formalaşmış Mirzə Cəlil kimi, 
Hüseyn Cavid kimi şəxsiyyətlər yeni dövrə uyğun-
laşa bilməyərək, onunla üz-üzə dayanmaq məcbu-
riyyətində idilər. Daha doğrusu, dövr, ictimai-siyasi 
mühit özü onlarla üz-üzə dayanmışdı.  
Nisbətən sonrakı nəsl üçün isə başqa bir aqi-
bət hazırlanmışdı. Bu aqibəti yaşamaq məcburiyyə-
tində olanlardan biri də Heydər Hüseynov idi. Yeni 
cəmiyyətin «yetişdirməsi» olan, kommunist ideolo-
giyasının, marksist-leninçi fəlsəfənin mərkəzində 
dayanan, lakin milli varlığına bağlılığı qəlbindən 
çıxarıb ata bilməyən, sosialist cəmiyyətinin verdiyi 
bütün imkanlardan məhz millət üçün, xalq üçün is-
tifadə etməyə çalışan, milli mənəviyyatımız, mə-
dəni-mənəvi dəyərlərimiz, əbədi-bədii və fəlsəfi 
abidələrimiz kommunist ideologiyasının labirintlə-
rindən keçirib yaşatmaq uğrunda çalışan və bu 
sahədə böyük uğurlar qazanan Heydər Hüseynovun 
daxili ziddiyyəti, görünüşü ilə mahiyyəti arasındakı 
fərq günlərin bu günü bolşeviklərin diqqətini cəlb 
etsə də, artıq o öz işini görmüşdü. Milli məfkurənin 
estafeti yeni nəslə ötürülmüşdü. Əlbəttə, əslində çox 
gənc olan, yaradıcılıq enerjisi aşıb-daşan 42 yaşlı 
akademik millət üçün hələ çox işlər görə bilərdi. 
Lakin onun cismani həyatı dayandırıldıqda əsas 
missiya artıq yerinə yetirilmişdi. Milli mənəviyya-
tın, ictimai fikir tarixinin, dövlətçilik şüurunun, ədə-
 - 20 -
bi-bədii və fəlsəfi dəyərlərin qırmızı terror baryerin-
dən keçirilərək yeni nəslə ötürülməsi ilə mənəvi ta-
rixin kəsilməzliyi təmin olunmuşdu. Bu proseslərin 
ictimai təşkilatlanması da artıq başa çatmışdı: ka-
fedralar, fakültələr, elmi-tədqiqat institutları yara-
dılmış, Akademiyanın ictimai və humanitar elmlər 
bölməsinin fəaliyyəti mütəşəkkil və müntəzəm xa-
rakter almışdı BDU-nun nəzdindəki fəlsəfə fakültə-
sinin ilk məzunları ilk milli kadrlar olaraq təkcə 
marksist-leninçi fəlsəfənin deyil, həm də Azərbay-
canın fəlsəfi və ictimai-siyasi fikir tarixinin tədqiqi-
nə cəlb etmişdi. 
Bununla belə, şəxsiyyətin yoxluğu sonrakı da-
ha böyük vəzifələrin həyata keçirilməsinə imkan 
vermədi… 
 
Millətin faciəsi 
Millət özünüdərk səviyyəsinə qalxa bilmədik-
də, milli hissiyyat rasional düşüncəyə və oradan ic-
timai-praktik fəaliyyətə yönəldilə bilmədikdə, ancaq 
ayrı-ayrı böyük şəxsiyyətlərin məfkurəsində yaşa-
yan milli ruhun geniş ictimai təbəqələrə ötürülməsi 
və ictimai şüurun strukturunda qərarlaşması müm-
kün olmadıqda millətin faciəsi qaçılmazdır. 
İctimai şüurla, kütlənin hissiyatı ilə istədiyi 
kimi manipulyasiya edə bilmək üçün milli ruhun 
təklənmiş daşıyıcılarına qarşı repressiya imperiya 
siyasətinin ayrılmaz tərkib hissəsidir. Lakin bu 
repressiya çox vaxt Mərkəzin əli ilə deyil, milli 
 - 21 -
ruhdan məhrum edilmiş, manqurtlaşmış, «milli» 
kadrların öz əli ilə həyata keçirilir. 
Otuzuncu illərin repressiyası zamanı Kremlin, 
Mircəfər Bağırovun, yoxsa yerli ermənilərin daha 
fəal rol oynaması barədə bəzən mübahisələr gedir. 
Lakin əslində, bu tərəflər bütöv bir prosesin icla-
sında müxtəlif funksiyaları yerinə yetirməklə bir-
birini tamamlayırdılar. Proseslərin ümumi prinsip-
ləri «yuxarıdan» verilir, yerli rəhbərlik tərəfindən 
icra olunurdu. Ermənilərin iştirakı isə bu aksiyanın 
daha «effektli» həyata keçməsi, say-seçmə insanla-
ra, «ideoloji düşmənlərdən» daha çox, məhz milli 
ruhun daşıyıcılarına yönəldilməsinə xidmət edirdi. 
Heydər Hüseynova qarşı repressiyanın əsas 
ilhamçısı və subyekti isə bilavasitə Mircəfər Bağı-
rovun özü idi. Ona görə də, bir sıra tədqiqatçılar bu 
hadisəni imperiya siyasəti kontekstindən və deməli, 
mahiyyətlən ayıraraq hadisələr kontekstində təqdim 
edirlər. Və bu zaman manqurtlaşmış «milli» kadrla-
rın «mənəm»liyi, şəxsi maraqları və siyasi qısqanc-
lıq hissləri ön plana çəkilir. Professor Eldar İsmayı-
lovun həmin dövrün tarixinə həsr olunmuş kitabında 
da Heydər Hüseynovun intiharında Mircəfər Bağı-
rovun mövqeyi və şəxsi fəallığı əsas arqument kimi 
götürülür.1 Müəllif Heydər Hüseynovun ikinci dəfə 
Stalin mükafatına təqdim olunarkən Mircəfər Bağı-
rovun iradəsindən asılı olmayaraq, bilavasitə Mosk-
                                              
1 Эльдар Исмаилов. Власть и народ. Послевоенный 
сталинизм в Азербайджане: 1945-1953 гг. Баку, 2003. 
 - 22 -
vanın himayəsinə istinad etməsi faktını faciənin 
əsas səbəbi kimi göstərir. Kimin isə Moskva ilə 
birbaşa əlaqədə olması və müstəqil addımlar atması 
o vaxt Azərbaycanda şəriksiz lider olan Mircəfər 
Bağırovun xoşuna gələ bilməzdi. Ona görə xarak-
tercə despot olan Mircəfər Bağırov Heydər Hüsey-
nova qarşı kompromat axtarır və bu məsələdə aka-
demikin axırıncı kitabında Şeyx Şamilə simpatiya-
sından istifadə edir. Bunun üçün Şamil hərəkatına 
və müridizmə münasibətin dəyişdirilməsinə nail 
olur və bu yeni platformadan çıxış edərək Heydər 
Hüseynovun əvvəlcədən yazıb çap etdirdiyi kitabına 
qarşı hücumlar edir.  
Hadisələrin görünən tərəfi belə idi. Moskva 
dura-dura Azərbaycanın öz rəhbərliyi repressiya tə-
şəbbüsü ilə çıxış edirdi. Bu faktdır və millətin faciə-
sidir. Bu faciə Hüseyn Cavidin «Topal Teymur» 
əsərinin finalında, Yusif Səmədoğlunun «Qətl gü-
nü» romanında şairin hökmdara müraciətində, Bəx-
tiyar Vahabzadənin «Özümüzü kəsən qılınc» əsəri-
nin sərlövhəyə çıxarılmış mənasında və onlarca bu 
cür əsərlərdə böyük sənətkarlıqla qələmə alınmışdır. 
«Sapı özümüzdən olan baltalar», «ağacı içindən 
yeyən qurdlar» haqqındakı fikirlər atalar sözlərinə, 
zərb-məsəllərə çevrilmişdir. 
Lakin bu heç də bəzilərinin düşündüyü kimi 
bir milli xüsusiyyət, milli mentalitet faktı deyildir. 
Məqsəd bu hadisələrin arxasında milləti məqsəd-
yönlü surətdə bu faciəyə sürükləyən, qılıncı qılınca 
 - 23 -
kəsdirən, manqurtlaşdıran və ananı oğlun əli ilə öl-
dürən incə və məharətli imperiya siyasətinin köklə-
rini açmaqdır. Millətin anti-millimündəricədən xilas 
ola bilməməsinin səbəbləri onun öz daxilində deyil, 
daha böyük miqyaslı proseslərin yönəldici qüvvə-
sində axtarılmalıdır. 
Düzdür, bu gün biz imperiya buxovlarından 
azad ikən milliliyimizi bərpa olunmuş zənn edirik. 
Lakin qlobal siyasətlər cildini dəyişir və hər zaman 
yeni formalarda ortaya çıxır. İmperiyadan xilas olub 
qloballaşma dalğalarının qoynuna atılan millətlər 
özünüdərk yolunda hələ çox faciələr yaşamalı 
olacaqlar. Lakin faciəni hələ faciə kimi qavramaq 
qabiliyyəti itməyibsə, buna şükür etmək lazımdır. O 
gündən qorxmaq lazımdır ki, millət öz düşdüyü və-
ziyyəti dəyərləndirə bilməsin, ondan feyziyab olsun 
və hər şeyi qırmızı rəngdə təsvir etsin. Milli dal-
toniklərin müalicəsi isə təəssüf ki, hələ tapılmayıb.  
Çingiz Aytmatov manqurtlaşmanın səbəbini 
kənar qüvvədə, işğalçıların məqsədyönlü fəaliyyə-
tində axtarmaqla bu məsələyə münasibətdə daha də-
rinə getmiş, oğulları anaya, Vətənə qarşı yönəldən, 
beyinləri millilikdən və övladlıqdan «təmizləmə» 
İmperiya siyasətinin iç üzünü göstərməyə çalışmış-
dır. Bəli, Heydər Hüseynovun intiharında daha qa-
barıq şəkildə üzə çıxan, əslində isə həmin dövrdə 
yaşayan milli ruhlu bütün şəxsiyyətlərə qarşı yönəl-
dilmiş mənəvi repressiyanın kökləri daha dərindir. 
Heydər Hüseynovun faciəsi də, bizcə, hadisələr sə-
 - 24 -
viyyəsində deyil, ümumi siyasətin təkcə təzahürü 
kimi təqdim olunmalıdır. 
 
Fəlsəfə, ideologiya və milli ruh 
Bəziləri əsl fəlsəfi tədqiqat dedikdə Aristotel-
dən, Kantdan və s. klassiklərdən iqtibaslar gətir-
məklə və bir qədər də Moskvada çıxan yeni nəşrlərə 
əsaslanmaqla yazılan Qərbyönümlü və müasir gö-
rüntülü məqalələri, «monoqrafiyaları» nəzərdə tu-
turlar. Və Heydər Hüseynov elmi irsinə nəzər sa-
larkən söhbətin daha çox öz yazıçılarımızdan getdi-
yini, tədqiqat obyekti kimi Nizaminin, M.F.Axun-
dovun, Mirzə Kazım bəyin, Səməd Vurğunun əsər-
lərinin seçildiyini görərkən bunları öz «elmi-tədqi-
qat» standartlarına uyğunlaşdıra bilmirlər. Lakin 
əsil fəlsəfə bu «standartlardan» çox yüksəkdə durur. 
Heydər Hüseynov yeri gələndə dialektikadan, idrak 
nəzəriyyəsindən yazmasına, yeri gələndə Moskva-
dakı diskussiyalarda iştirakına, o cümlədən 
A.A.Jdanovun sədrliyi ilə keçirilən məşhur bir 
ideoloji məclisdə – Q.F.Aleksandrovun «Qərbi Av-
ropa fəlsəfəsi tarixi» kitabının müzakirəsində çıxış 
etməsinə və «Voprosı filasofii» jurnalının ilk 
nömrəsində çap olunmasına baxmayaraq, daha çox 
dərəcədə milli-fəlsəfi fikrin qaynaqlarını araşdırma-
ğa üstünlük verirdi. 
Məsələ burasındadır ki, biz ancaq başqa mil-
lətlərin ictimai-siyasi fikrini və yabançı məfkurələri 
öyrənməklə və ya ancaq marksizm-leninizm fəlsəfə-
 - 25 -
sindən çıxış etməklə heç vaxt milli özünüdərk sə-
viyyəsinə yüksələ bilməzdik. Qərb fəlsəfəsini və ya 
rus və sovet fəlsəfi fikrini bilmək, öyrənmək, əl-
bəttə, lazım idi. Lakin bu sahədəki nəzəri irsi mə-
nimsəmək, ümumiləşdirmək və gələcək nəsillərə 
çatdırmaq vəzifəsinin milli-mənəvi məsuliyyəti da-
ha çox dərəcədə bir ingilisin, almanın, ya da bir rus-
sovet tədqiqatçısının üzərinə düşürdü. Təbii ki, bu 
istiqamətdə tədqiqatçılar aparmaq və bu elmi-nəzəri 
irsi inkişaf etdirmək sahəsində Qərb filosoflarının 
şansı daha çox idi. Marksizm fəlsəfəsi də əslində 
klassik Qərb fəlsəfi fikrinin üzərində qurulmuşdu və 
bir sovet filosofu kimi Heydər Hüseynovun qarşı-
sında hər hansı bir başqa nəzəriyyəni deyil, məhz 
marksizmi və onun ideya-nəzəri qaynaqlarını tədqiq 
etmək vəzifəsi qoyulmuşdu. Lakin bu sahədə Mosk-
vadakı həmkarlarından səviyyəcə geri qalmadığını 
dəfələrlə sübut edən Heydər Hüseynov həm də bir 
azərbaycanlı olduğunu və bu baxımdan qarşısında 
duran mənəvi məsuliyyəti də unuda bilmirdi. Ona 
görə də, öz sələflərimizin dünyagörüşünü, fəlsəfi və 
ictimai-siyasi irsini öyrənmək və yeni nəslə çatdır-
maq, bu irsi ümumbəşəri fəlsəfi fikir kontekstində 
nəzərdən keçirməklə söz sahibi olduğumuz məqam-
ları üzə çıxarmaq missiyasını da öz üzərinə götür-
müşdü. Heydər Hüseynov dünyaya milli və ümum-
bəşəri fikrin vəhdəti prizmasından baxırdı. Və nə 
qədər təəccüblü olsa da, görünür özündən asılı ol-
 - 26 -
mayaraq, daxildən gələn bir hökmlə millilik kompa-
nenti üstünlük təşkil edirdi. 
Burada başqa bir məqama da diqqət yetirmək 
yerinə düşərdi. Milli-fəlsəfi fikrin spesifikası çox 
vaxt düzgün anlaşılmadığından bəzilərinə Şərq-İs-
lam fəlsəfi fikrinin, o cümlədən orta əsr Azərbaycan 
filosoflarının əsərlərinin ərəbcədən tərcüməsi və 
şərhi daha önəmli və daha elmi görünür. Düzdür, o 
dövrün fəlsəfi traktatları əsasən antik fəlsəfədən 
qaynaqlandığından, fəlsəfi terminologiya baxımın-
dan daha mükəmməl səciyyə daşıyır. Lakin ya islam 
fəlsəfəsini, ya da Aristotelə əsaslanan peripatetiklə-
rin yazdıqlarını rəhbər tutan orta əsr filosoflarımız 
millilikdən daha çox ümumbəşərilik mövqeyindən 
çıxış edirdilər. Həqiqi milli fikir isə daha çox şifahi 
xalq ədəbiyyatında, ədəbi-bədii əsərlərdə öz əksini 
tapırdı. Buna görə də Heydər Hüseynov, bir tərəf-
dən, qədim dövrlərdən üzü bəri peşəkar Azərbaycan 
filosoflarının elmi-nəzəri irsinin, ölkəmizdə yayıl-
mış və ictimai şüurda geniş iz buraxmış fəlsəfi cərə-
yanların üzə çıxarılması, tədqiq edilməsi və yeni 
nəslə çatdırılması istiqamətində görülən işlərinə 
əsasını qoyur və bu işləri təşkilatlandırırdısa, digər 
tərəfdən, böyük şairlərimizin, yazıçılarımızın əsərlə-
rini fəlsəfi fikir prizmasından keçirərək dəyərləndir-
mək, tarixçi, dilçi və ədəbiyyatşünas alimlərimizin, 
dövlət qulluğunda çalışan ziyalılarımızın fikirlərinin 
əsas fəlsəfi qayəsini və ideya yönümünü açmaq və 
bütün bu istiqamətlərdə hərtərəfli və sistemli tədqi-
 - 27 -
qatlar aparılması üçün zəmin hazırlamaq missiyasını 
öz üzərinə götürmüşdü. Sonrakı dövrlərdə məhz 
Heydər Hüseynovun bu missiyasının davamı olaraq 
Nizaminin, Füzulinin, A.Bakıxanovun, M.F.Axun-
dovun, Həsən bəy Zərdabinin və s. görkəmli Azər-
baycan mütəfəkkirlərinin yaradıcılığı fəlsəfi müstə-
vidə tədqiq edilmiş, bu mövzularda çoxlu disserta-
siya işləri, məqalələr və monoqrafiyalar yazılmışdır. 
Lakin hər bir işin əsasını qoymaq və yol göstərmək 
daha çətin və daha şərəflidir. Bütün bu şərəf çə-
ləngləri Heydər Hüseynova qismət olmuş, onun acı 
taleyini zinətləndirmişdir. 
Belə bir fikir geniş yayılmışdır ki, guya Hey-
dər Hüseynovun bolşevik repressiyasına məruz qal-
masına səbəb onun «Azərbaycanda XIX əsr ictimai-
fəlsəfi fikir tarixindən» adlı son əsərində fəsillərin 
birinə Şeyx Şamil haqqında deyilmiş bir fikri iqtibas 
seçməsi və ümumiyyətlə, Şeyx Şamil hərəkatına və 
onun ideyalarına müsbət münasibət bəsləməsi ol-
muşdur. Həqiqətən də, Mircəfər Bağırovun və onun 
təsiri ilə digər tənqidçilərin kitaba hücumları aşkar 
şəkildə məhz bu məsələ ilə əlaqələndirilmişdir. La-
kin doğrudanmı təzyiqlərin əsl səbəbi məhz bu aş-
kar ifadə olunan «şamilpərəstlik» günahından ibarət 
idi? 
Heydər Hüseynovun geniş və hərtərəfli icti-
mai-siyasi və maarifçilik fəaliyyətini diqqətlə izlə-
yərək belə qənaətə gəlmək mümkündür ki, Stalin 
mükafatına layiq görülmüş və guya Moskvanın dəs-
 - 28 -
təyini qazanmış və yalnız yerli hakimiyyət və yerli 
ictimai fikir tərəfindən Azərbaycana bilavasitə dəxli 
olmayan, Heydər Hüseynovun fəaliyyət sferası ilə 
əlaqəsi bir olmayan bir ideya, özü də hələ yüz ilə 
əvvəl Mirzə Kazım bəy tərəfindən söylənərək Ru-
siya mətbuatında çap olunmuş bir ideya səbəb yox, 
ancaq bəhanə ola bilərdi. Və bu bəhanə məhz Mosk-
vanın xoşuna gəlməyən həqiqi səbəblərdən yayın-
dırmaq vasitəsi idi. 
SSRİ dağıldıqdan sonra, bolşevizm ideologi-
yasının və ideya-siyasi repressiyaların həqiqi ma-
hiyyəti və səbəbləri daha çox dərəcədə aydınlaş-
dıqdan sonra tam qətiyyətlə demək mümkündür ki, 
Heydər Hüseynovun nəinki bir cümləsi və ya Şeyx 
Şamilə münasibəti, hətta onun bütövlükdə bu son 
monoqrafiyası və bütövlükdə ictimai-siyasi fəaliy-
yəti Moskvanın xoşuna gəlməmişdi və heç vaxt gələ 
bilməzdi. 
Məsələ burasındadır ki, Heydər Hüseynov sa-
dəcə bir tədqiqatçı deyildi. O, Azərbaycanda ümu-
mən ictimai və humanitar elmlərin başında duran və 
onlara tematik, ideoloji və metodoloji yön verən bir 
şəxsiyyət idi. Azərbaycanda gələcək tədqiqatların 
istiqaməti və dərsliklərin məzmunu onun dünyagö-
rüşündən, onun mövqeyindən çox asılı idi. Və bu 
mövqe Moskva üçün təhlükəli həddə gəlib çatmışdı. 
Heydər Hüseynov müttəfiq respublikalara verilmiş 
şərti, nisbi müstəqillik hüdudları çoxdan keçmiş və 
marksist ideologiyasının pozitiv məqamlarına isti-
 - 29 -
nad etməklə milli şüurun və milli mədəniyyətin 
inkişafı naminə imperiyanın yol verə biləcəyindən 
qat-qat çox işlər görmüşdü. Doğrudan da, 40-cı il-
lərdə respublikamızda ictimai elmlərin, ictimai-siya-
si fikrin, humanitar düşüncənin inkişaf tempi və 
vüsəti heyrətamiz dərəcədə yüksək idi ki, bu da re-
pressiya dönəmi üçün bir paradoksallıq və metamar-
foza sayıla bilərdi. 
Heydər Hüseynovun bütövlükdə və tamamilə 
xalqa məhəbbətdən və xalqa xidmətdən ibarət olan 
fəaliyyətini izlədikcə onun təkcə əsərlərinin yox, 
həm də əməli işlərinin qayəsini və ana xəttini təşkil 
edən milli mündəricəni, milli məfkurəni, həm də 
sadəcə şüarçılıq kimi deyil, çeşidli əməli fəaliyyətdə 
ifadəsini tapan və artıq bar verən bir məfkurəni necə 
sezməmək olardı? Təkcə elə axırıncı monoqrafiyaya 
salsaq buna neçə-neçə sitat tapmaq olar. «XIX əsrdə 
Azərbaycanda sosial-iqtisadi vəziyyət» adlanan bi-
rinci fəsildə Heydər Hüseynov Azərbaycanın bölün-
məsi məsələsinə öz münasibətini bildirir. Stalindən 
və M.Bağırovdan sonrakı, nisbətən rahat dövrlərdə 
Azərbaycan tarixçilərinin yazdıqlarından fərqli ola-
raq Heydər Hüseynov repressiyanın bu ağır illərində 
belə Şimali Azərbaycanın Rusiyaya birləşdirilməsi-
ni bir xoşbəxtlik kimi deyil, nisbətən «az ziyan» 
kimi təqdim edir, hadisəyə Rusiyanın müstəmləkə-
çilik siyasəti kontekstində yanaşır. Heydər Hüsey-
nov yazırdı: «Şimali Azərbaycan çarizmin müstəm-
ləkəsinə çevrildi. Azərbaycanın zəhmətkeş kütlələri 
 - 30 -
ikiqat zülmə məruz qaldılar; bir tərəfdən yerli feo-
dallar, digər tərəfdən çar hökuməti tərəfindən istis-
mar olundular. Çarizm Azərbaycana özünün müs-
təmləkəsi kimi baxmaqla, onu inkişaf edən Rus ka-
pitalist sənayesinin aqrar əlavəsinə çevirdi. Bundan 
əlavə, Rus çarizmi Azərbaycanda xalqın milli mə-
dəniyyətinin inkişafına çəpər çəkməyə başlayırdı».1 
Şərhə ehtiyac yoxdur. Sonrakı rahat dövrlərdə 
bu mövzuya toxunub Azərbaycanın ikiyə bölünmə-
sindən, Rusiyanın müstəmləkəçilik siyasətindən da-
nışanlar, hətta sənətçilər və şairlər belə, disident 
hesab olunur və az qala qəhrəmanlaşdırılırdılarsa, 
Stalinin sağlığında bunu rəsmi dairələrdə deməyə 
cəsarət tapan, yazıb Moskvaya göndərən bir dövlət 
adamı, marksist-leninçi ideologiyanın rəsmi təmsil-
çisi necə bir cəsarət sahibi, necə bir qəhrəman olma-
lı idi? Bir daha təkrar edirik ki, Heydər Hüseynov 
bu mövzuda sadəcə esse yazmır, deklomasiya de-
mir, rəsmi ideologiyanın özünü, bütövlükdə rəsmi 
ictimai şüuru bu səmtə yönəltməyə çalışır və bu 
sahədə əməli iş görürdü. Çarizmin imkan vermədiyi 
milli mədəniyyətin inkişafına Sovet imperiyası döv-
ründə nail olmağa çalışırdı. 
Heydər Hüseynovun nə kimi bir əqidə sahibi 
olduğunu dərk etmək üçün onun Mirzə Kazım bəy-
dən iqtibas gətirdiyi və epiqraf verdiyi bir fikrə nə-
                                              
1 Гейдар Гусейнов. Из истории общественной и 
философской мысли в Азербайджане ХIХ века. Б., 1949, 
стр.34. 
 - 31 -
zər salaq: «Qərb öz siyasəti ilə Asiyada maarifi bər-
qərar edə bilməz… Ölkəni dəyişdirənlər həmin öl-
kədə doğulmuşlar sırasından çıxmalıdır».1 – Bu 
günün özü üçün nə dərəcədə aktualdır! Yaxud Mir-
zə Kazım bəydən başqa bir iqtibas (Heydər Hüsey-
nova basqılar üçün «səbəb» olmuş həmin başı bəlalı 
fikir): «Şamilin adında tarixlik və vətənpərvərlik 
siqlətli fikirlər gizlənir. O qəhrəmandır – qəhrəman-
lar yetişdirən bir qəhrəman!».2 Mirzə Kazım bəyin 
yaradıcılığını və ideya dünyasını araşdıran Heydər 
Hüseynov onun məhz milli vətənpərvərliklə, milli 
azadlıq hərəkatı ilə bağlı fikirlərini ön plana çəkir, 
bununla da, böyük şərqşünas alim və mütəfəkkir 
Mirzə Kazım bəyin xristianlığı qəbul edərək çar Ru-
siyasına xidmət etmiş kosmopolit obrazına yeni bu-
caq altında, başqa rakursda nəzər salır və görüntü-
nün arxasında əsl mahiyyəti üzə çıxarır. Mirzə 
Kazım bəy öz milli hissiyyatını Şeyx Şamil haq-
qında yazdığı əsərində, Şamilə və onun rəhbərliyi 
ilə həyata keçirilən milli azadlıq hərəkatına münasi-
bətində biruzə verdiyi kimi, Heydər Hüseynov da 
özünün aşkar şəkildə deyə bilmədiklərini Mirzə Ka-
zım bəyin yazdıqlarına münasibətdə büruzə verir. 
Burada Mirzə Kazım bəy və Heydər Hüseynovun 
taleləri arasındakı oxşarlıq da diqqəti cəlb edir. 
Sinəsinə xaç asmış Mirzə Kazım bəy çar Rusiyasın-
da imperiya siyasəti və senzurası baryerini keçdiyi 
                                              
1 Göstərilən əsər, səh.182. 
2 Yenə orada, səh. 230. 
 - 32 -
kimi, döş cibində partbilet gəzdirən Heydər Hüsey-
nov da kommunist ideologiyasının və Rus şoviniz-
minin qoyduğu məhdudiyyətlərə rəğmən qəlbinin 
dərinliyində olanları gizlətmir. Əslində Heydər Hü-
seynov öz əsərində tərənnüm etdiyi Abbasqulu ağa 
Bakıxanov, Mirzə Kazım bəy, Mirzə Fətəli Axun-
dov kimi görkəmli şəxsiyyətlərin Rusiya dövlətinə 
rəsmi xidmətdə olmaq və burada yüksək rütbələr 
daşımaqla yanaşı, iki daşın arasında millətinə xid-
mət etmək təcrübəsini öz həyat yolu üçün də nü-
munə seçir. Azərbaycan KP MK-nın Partiya Tarixi 
İnstitutunun direktoru ola-ola daha çox dərəcədə 
Bəhmənyardan, Nizamidən, Şəbüstəridən, Füzuli-
dən, Mirzə Şəfi Vazehdən yazır, milli-fəlsəfi fikrin 
və milli ədəbiyyatın inkişafı naminə titanik əmək 
sərf edir. Azərbaycan SSR Elmlər Akademiyasında 
ictimai elmlərə marksizm-leninizm təliminin bir nü-
muyəndəsi olaraq rəhbər təyin edildiyi halda, Aka-
demiya üçün açılmış imkanlar çərçivəsində milli 
tariximizin, ədəbiyyatımızın, dilçiliyin və nəhayət, 
milli-ictimai fikrin və fəlsəfi fikir tarixinin tədqiqi 
və təbliği sahəsində misilsiz xidmətlər göstərir. Belə 
geniş profilli fəaliyyət üçün inzibati və ideoloji səla-
hiyyət qazanmaq naminə bir tərəfdən marksizm-le-
ninizm klassiklərinin əsərlərinin tərcümə və nəşrin-
də fəal iştirak edən, dialetik və tarixi materializm-
dən, faşizmin mahiyyətindən, rus inqilabi-demokra-
tik fikrindən, rus dilindən və mədəniyyətindən əsər-
lər yazan Heydər Hüseynov, digər tərəfdən Azər-
 - 33 -
baycanda milli özünüdərkin, fəlsəfi və ədəbi-bədii 
dəyərlər sisteminin inkişafı naminə geniş və hərtə-
rəfli tədqiqatçılıq və maarifçilik fəaliyyəti göstərir-
di. Kosmopolit kommunist ideologiyasının bütün 
möhtəşəm makinasından, həm də milli məfkurəyə 
xidmət üçün istifadə olunurdu. Lakin zaman başqa 
zaman idi. Çar Rusiyası dövründə keçilə bilən səd-
lər Qırmızı İmperiyanın daha mütəşəkkil qadağa 
sərhədlərini keçə bilməzdi. Heydər Hüseynovun fə-
aliyyəti isə Mərkəzin verdiyi nisbi müstəqillik həd-
lərini çoxdan aşıb keçmişdi. O, təkcə kommunist 
ideologiyasına deyil, həm də İmperiyanın, Rus şo-
vinizminin maraqlarına xidmət etməli olan elmi-təd-
qiqat və təbliğat institutlarını, o cümlədən Elmlər 
Akademiyasını və ali məktəblərdəki ictimai və hu-
manitar fənn kafedralarını milli maraqlara xidmət 
istiqamətində yönəldə bilmişdir. 
 
Sokrat aqibəti 
Bəli, Heydər Hüseynov intihar məcburiyyətin-
də qaldı. Lakin onun hərəkətə saldığı humanitar ma-
kina fəaliyyətini dayandırmadı. Düzdür, şəxsiyyət 
yoxluğu sonrakı illərdə bu makinanın işini tədricən 
cırlaşdırdı, bu odlu-alovlu vətəndaş alimin yerini tu-
tanların bəziləri bu kursu davam etdirmək əzmində 
olmadı, lakin Elmlər Akademiyasında Yusif Məm-
mədəliyev, Səməd Vurğun kimi şəxsiyyətlərin varlı-
ğı bu alovun sönməsinə imkan vermədi. Şəxsiyyət-
lərin təqib olunmağı isə davam edirdi. Fiziki repres-
 - 34 -
siyaların yerini zahirən daha yumşaq ideoloji rep-
ressiyalar tuturdu. Ta-a yeni şəxsiyyətlər yeni sta-
tusda zühur edənə yeni Heydərlər yetişənə qədər. 
Yaradıcılığının ən gur və səmərəli dövrünü 
yaşayan 42 yaşlı akademikin cismani intiharından 
yarım əsr keçdikdən sonra, artıq müstəqil Azərbay-
canın milli özünüdərk axtarışlarında, hər hansı bir 
buxovdan azad şəkildə öz milli-fəlsəfi fikrinə yeni 
nəfəs vermək səylərində biz Heydər Hüseynov ru-
hunun oyanışını görürük. 
Əllinci il otuz yeddinci il deyildi. Və Heydər 
Hüseynov öz «səhvlərini» etiraf etsəydi və sonrakı 
fəaliyyətini milli məzmundan azad edilmiş ideoloji 
fəaliyyətə, marksizm-leninizm təliminə həsr etsəydi, 
o, əlbəttə, yaşaya bilərdi. Lakin Heydər Hüseyno-
vun filosofluğu da elə ondadır ki, o, cismani varlığı-
nın deyil, ruhani varlığının, əqidə və amalının yaşa-
masına üstünlük verdi. Elmi-fəlsəfi fəaliyyəti ilə, 
böyük yaradıcılıq əzmi ilə, millətə təmənnasız xid-
məti ilə əsl qəhrəmanlıq göstərmiş olan Heydər Hü-
seynov «şərəfli ölüm» və «şərəfsiz həyat» seçimin-
də də böyük Sokratların tutduğu yolu davam et-
dirməklə qəhrəmanlığın daha bir nümunəsini gələ-
cək nəsillərə ərməğan etdi. 
 
“Xalq qəzeti”, 20 may 2003-cü il 
 - 35 -
 
 
 
Sevilin xələfləri 
(Akademik İzzət Orucova haqqında) 
 
Səhərlər instituta gedən-
də fikir vermişəm ki, hər gün 
saat doqquza on dəqiqə işləmiş 
Üzeyir Hacıbəyov küçəsi ilə 
metronun 26 Bakı komissarı 
adına stansiyasına sarı gedən 
bir qadınla rastlaşıram... Mən 
tələsəndə də, hələ dərsə xeyli 
vaxtım qalanda da çalışıram ki, 
instituta məhz həmin vaxtda 
gedim; ya metronun eskalatorunda, ya da küçədə 
onunla rastlaşım, auditoriyaya girməzdən əvvəl yur-
dumun qəhrəman qızını görüm. Bu qadın akademik 
İzzət Orucovadır. 
Onun açıq alnında, xoş sifətində düzlüyün, hə-
qiqətin əsl təcəssümü ifadə olunub. Onu görəndə 
mənim mənəvi varlığım süzgəcdən keçir, təmizlə-
nir, paklaşır, özümdə tükənməz qüvvət hiss edirəm, 
əyilməzlik, vüqar hissi təlqin olunur mənə. 
Antey torpaqdan qüvvət alarmış deyirlər. Şair 
– vətəndən, filosof – insandan, insanlıqdan ilham 
alar. Torpağımı, vətənimi, analığın, insanlığın tim-
salını görürəm o qadınla rastlaşanda. Xalqımın 
 - 36 -
mərdlik və qeyrət salnaməsi olan keçmişini, bu gü-
nümüzün böyük, əzəmətli qələbələrinin ifadəsini 
görürəm. Xoşbəxt sabahımıza inam yaranır məndə.  
Dünya ədəbiyyatında, bütün mədəni inkişaf 
tarixində misli görünməmiş bir haldır ki, obrazın 
səhnə təcəssümçüsü eyni zamanda onun canlı həyat 
təcəssümçüsünə çevrilir. Öz fərdi həyat nümunəsi 
ilə oynadığı rolun reallığını isbata yetirir, həm də 
arzu edilə biləcək ən yüksək səviyyədə... 
Sevil obrazının keçirdiyi səhnə təkamülünü 
gerçək həyatda ən parlaq şəkildə təkrar edən qadının 
məhz həmin rolun ilk ifaçısı olması heç də təsadüfi 
deyil. Biz burada rejissor axtarışı ilə dramaturq ide-
alının birləşməsini görürük. Məsələ burasındadır ki, 
Cəfər Cabbarlı Sevilin ifaçısını heç də asanlıqla tap-
mamışdır. O, bir aktrisa axtarırkən, eyni zamanda 
Sevilin canlı gələcəyini axtarmışdır. O zaman ak-
trisa kimi çıxış etməli olan qadın böyük inam, cəsa-
rət və mədəniyyət potensialına malik olmalı idi. 
Əslində müəllif belə bir adamı tapdığı andan öz 
idealında yanılmadığına əmin ola bilərdi. Bu fakt 
özlüyündə göstərirdi ki, Azərbaycan qadını həqiqə-
tən yüksələcək, nəyə qadir olduğunu isbat edəcək-
dir. Bu tək fakt kütləvi axına çevriləcəkdir. 
Lakin göstərilən məntiqi əsasa baxmayaraq, 
Azərbaycan qadınının tərəqqisində ilk ciddi addımın 
müəllifi olan İzzət xanımın axıradək öz mövqeyini 
qoruyub saxlaması hər halda heyrətamiz faktdır. 
 - 37 -
Bu artıq İzzət xanımın öz dühasının təntənə-
sidir. 
V.İ.Lenin adına APİ-nin ibtidai təhsil meto-
dikası fakültəsində belə bir qrup var: 549-cu qrup. 
Burada 6 nəfər əlaçı qız oxuyur. Altı nəfər: Yaqut 
Aslanova, Afət Qarayeva, Sayalı Yusubova, Rəhibə 
İsayeva, Rəbiyə Zeynalova, Kifayət Gülməmmədo-
va. İmtahandır. Onlar bilet çəkib cavab verirlər. 19 
yaşlı qız Hegelin fəlsəfə sistemini şərh edir, dünya-
nın universal qanun-
larından danışır, inki-
şafın dialektik prin-
siplərinin izahını ve-
rir. Bu cavabda uşaq 
sadəlövhlüyü ilə əsl 
alimlərə məxsus cid-
di mühakimə tərzi 
birləşmişdir. O, danı-
şır, danışdıqca tərəd-
düdlər yox olur, bir 
tələbə əvəzinə bir natiq çıxışını dinləyirəm. O da-
nışdıqca gözlərim önündə C.Cabbarlının Sevili can-
lanır. Həmin Sevil ki, Balaşın bir neçə dəfə təkrar 
etməsinə baxmayaraq, sadəcə “fəlsəfə” sözünü belə 
tələffüz edə bilmirdi. Sevilin timsalında analarımı-
zın savadsızlıq dövrü, mədəni gerilik dövrü canlanır 
gözlərimdə. Düşünürəm görən necə olub ki, ayrı-
ayrı dövrlərdə Məhsətilər, Natəvanlar yetişdirən 
Azərbaycan xalqı XX əsrin əvvəllərində ümumi 
 - 38 -
inkişafdan bu qədər geri qalıbmış. Görən necə olub 
ki, Şirinlər, Nüşabələr, Həcərlər Sevillərlə əvəz edil-
məli olub. Ziddiyyətlidir. Lakin sən demə, Sevil 
özündə əsrlərdən miras qalmış elə bir potensial im-
kan saxlayırmış ki, məqamında o dönüb böyük alim 
ola bilərmiş, elmi-texniki inqilab dövrünün qabaqcıl 
övladına çevrilə bilərmiş. Sevil həm də müqəddəs 
keçmişimizdən miras qalmış namusun, qeyrətin tim-
salıdır.  
Fikirlərin dumanı seyrəlir, mən tələbənin hə-
yəcan və sevinc qarışıq sifətini görürəm, onun da-
nışıqlarını daha aydın eşidirəm. İndi o ikinci sualı 
danışır: “Marksizm fəlsəfəsinin meydana gəlməsi və 
inkişafı”. Yadıma düşür ki, lap elə qonşu otaqda, 
mənimlə paralel kafedramızın baş müəllimi Şura 
Məmmədova marksizm fəlsəfəsindən imtahan götü-
rür. Yadıma düşür ki, indi respublikamızda neçə-ne-
çə qadın filosof var: fəlsəfə elmləri doktorları Şəfiqə 
Mirzəyeva, Zümrüd Quluzadə, Gülruh Əlibəyova, 
kafedramızın dosent və baş müəllimləri Huri Əh-
mədli, Ofelya Əliyeva, Şura Məmmədova, Leyla 
Həsənova. Onlar “fəlsəfə” sözünü tələffüz edə bil-
məyən Sevilin xələfləridir.  
Yenidən nəzərimdə İzzət xanımın zərif və 
əzəmətli obrazı canlanır. Öz-özümə deyirəm: İzzət 
xanım, ey Cabbarlı idealının parlaq və canlı təcəs-
sümü, siz bəlkə də akademik olduğunuz üçün yox, 
pak, təmiz səmimi Sevilin bu günü olduğunuz üçün 
həmişə yaşayacaqsınız.  
 - 39 -
Qoy analarımızın nəzərləri bizə namus, qey-
rət, paklıq hissləri təlqin etsin. Qeyrət varsa, mə-
həbbət varsa, böyük ideallara sədaqət varsa – elm də 
olacaq, mədəniyyət də, xoşbəxtlik də. Qoy özünün 
qəhrəman, alim, filosof oğullarına ilham verən, 
onlar üçün iftixar mənbəyi olan Sizin kimi analar 
çox olsunlar. Qoy, mənim altı nəfər əlaçı tələbəm 
böyüyüb hərəsi bir İzzət xanım olsun. 
Qoy, analarımız düzlük, saflıq və qüdsiyyətin 
canlı təcəssümü olsunlar. Onda qəhrəman oğulların 
biləklərinə qüvvət gələcək, şairlər ilham, alimlər əq-
li qida alacaq, filosoflar öz həqiqət yolunu tapacaq-
lar. 
 
 “Azərbaycan qadını”jurnalı, № 9, 1979 
 
 
 
 
 
 
 
 
 
 
 
 
 - 40 -
 
 
 
“Öncə öz millətim üçün!” 
(Müəllimim Xudu Məmmədov haqqında) 
 
Görkəmli kris-
talloqraf, təbii quru-
luş formaları ilə mil-
li naxışlar arasında, 
elmi və bədii yaradı-
cılıq arasında əlaqə-
lərin böyük tədqi-
qatçısı Xudu Surxay 
oğlu Məmmədov 1969-cu ildə doktorluq disserta-
siyasını müdafiə etmiş, 1976-cı ildə Azərbaycan 
Elmlər Akademiyasının müxbir üzvü seçilmişdir. 
Lakin bu formal göstəricilər Xudu Məmmədov 
haqqında çox az şey deyir. 
Hər bir alim iki koordinat sistemində də-
yərləndirilə bilər. Bir – öz ixtisası üzrə dünya ça-
pında, bir də bütün mənəvi-intellektual potensialı ilə 
öz xalqı, milləti üçün gördüyü işlərlə. Bir mütəxəs-
sis kimi onun xidmətlərini dəyərləndirmək mənlik 
deyil. Ona görə də mən ancaq onun bir ziyalı, elm-
şünas, filosof kimi qısa səciyyəsini verməyə çalışa-
cağam və xatirələrim də onun məhz bu istiqamətdə-
ki fəaliyyətinin işıqlandırılmasına xidmət edəcəkdir. 
 - 41 -
Əvvəlcə, həmkarlarının vurğuladığı bir faktı 
bir qədər başqa ampluada yada salmaq istəyirəm: 
Xudu Məmmədov bir neçə illik tədqiqatların ye-
kununa dair monoqrafiya yazmaq üçün London 
nəşrlərindən sifariş alsa da, ingilis dilini yaxşı bil-
məsinə baxmayaraq, bu monoqrafiyanı öz dilimizdə 
yazmışdı. Silikat kimyası üçün fundamental əhə-
miyyətə malik olan bu əsər Azərbaycan elm tarixin-
də kristallokimyaya dair doğma dilimizdə ilk kitab 
idi. Monoqrafiya ingilis və ya rus dillərində çap 
olunsa idi, dünya şöhrəti qazanmış gənc türk alimi-
nin dünya elminə böyük töhfəsi olardı. Ancaq «mə-
nim ilk oxucum öz millətim olmalıdır» kəlamları bu 
insan haqqında çox söz deyirdi.  
Xudu Məmmədov millətə, vətənə, doğma tə-
biətə bağlı adam idi. Təbiət vurğunluğu onun elmi 
yaradıcılığının da əsas ilhamverici amili idi.  
O, elmi tədqiqatla yanaşı, enerjisinin böyük 
bir qismini Azərbaycanda elmi-kütləvi fikrin yayıl-
masına, istedadlı gənclərin yaradıcı fəaliyyətə cəlb 
olunmasına, ictimai şüurun strukturunda elmi dü-
şüncənin payının artmasına sərf edirdi. Azərbaycan 
televiziyasında uzun müddət aparıcısı olduğu “Elm 
və həyat” verilişi neçə-neçə gəncin elmə münasibə-
tinin formalaşmasında böyük rol oynamaqla yanaşı, 
Azərbaycanda elmi-publisistik dil üslubunun forma-
laşmasına böyük təsir göstərirdi. Bu veriliş elm 
adamlarının, ziyalıların mənəvi-intellektual ehtiyac-
 - 42 -
larını ödəmək baxımından bu gün də TV kanalları 
üçün bir örnək, ən gözəl nümunədir. 
İncəsənətin məqsədi insanın emosional-mənə-
vi dünyasını zənginləşdirmək, onu daha saf, daha tə-
miz etmək – onun mənəvi imkanlarını artırmaqdır. 
Elmin məqsədi isə insanın intellektual dünyasını 
zənginləşdirmək, onu daha məlumatlı, daha bilikli 
etmək və bu biliyin qüvvəyə çevrilməsi sayəsində 
onun maddi təsir imkanlarını artırmaqdır. 
Elm əhli olmaq, hələ kamal əhli olmaq deyil. 
Kamalın qələbəsi üçün yüksək elmi-texniki səviyyə 
ona uyğun gələn yüksək mənəvi-əxlaqi səviyyə ilə 
tamamlanmalıdır.  
Belə bir sual ortaya çıxır ki, Xudu Məmmə-
dov – daha çox alim, müəllim, yoxsa ziyalı idi? 
Onun elmi yaradıcılıq fəaliyyəti barədə az-çox 
dərəcədə işıqlandırılmışdır. Amma mən onun haq-
qında bir müəllim və ziyalı kimi danışmaq istəyi-
rəm. Təkcə ona görə yox ki, o, mənim müəllimim 
olmuş, bizə “kristalloqrafiya” fənnini tədris etmiş-
dir, həm də ona görə ki, onun qeyri-adi, çox yüksək 
bir müəllimlik istedadı var idi. Tək universitet audi-
toriyası üçün yox, bütün ölkə miqyasında: televizi-
yada apardığı “Elm və həyat” proqramı, məclislər-
dəki çıxışları, gənclərə tövsiyələri ilə. Mən də ondan 
kristalloqrafiyadan daha çox, yaradıcı təfəkkür üsul-
larını, adi görünən şeylərə fərqli baxış imkanlarını 
öyrənmişəm. Əlbəttə, o dövrdə biz Xudu müəllimin 
 - 43 -
başqalarından fərqini bir o qədər də dərk edə bil-
məzdik. Tədris etdiyi fənni daha sistemli, daha əya-
ni və yaddaqalan şəkildə öyrədən müəllimlərimiz az 
deyildi. Təkcə onu xatırlatmaq kifayətdir ki, bizə o 
dövrdə Mehdi Əliyev, Kəriş Köçərli, Rəhmi Həsə-
nov, Mədət Sərdarlı kimi tanınmış metodistlər dərs 
keçirdilər. Əksinə, X.Məmmədov bu baxımdan on-
larla rəqabətə girə bilməzdi. Xudu müəllimin stan-
dartlardan, bəzən hətta mövzudan kənara çıxması, 
tez-tez diqqəti adi şüur səviyyəsində məsələlərə yö-
nəltməsi və adiliyin özündə heyrətamiz məqamları 
görüb düşünmək, düşündürmək, suallar qoymaq 
vərdişi aşılaması – bütün bunlar dəyərini indi-indi 
anladığımız böyük bir yaradıcılıq məktəbi idi.  
Universitet müəllimləri həm də elm adam-
larıdır, elmi tədqiqat vərdişlərinə malikdirlər. Əlbət-
tə, müəllimin ilk əsas vəzifəsi tədris etmək, məlum 
bilikləri öyrətməkdir. Lakin necə etmək olar ki, 
müəllimlik və alimlik tam müstəqil fəaliyyət sahə-
ləri kimi bir-birinə qarşı dayanmasın, əksinə, eyni 
məqsəd ətrafında birləşərək bir-birini tamamlasın? 
Axı, əsl müəllim heç də yalnız hazır biliklərin mə-
nimsədilməsi ilə kifayətlənməməli, tələbələrə həm 
də yeni bilik axtarılması yollarını öyrətməli, tədqi-
qat vərdişləri aşılamalıdır. Yaradıcı təfəkkür əldə et-
mədən, tələbə aldığı bilikləri uğurla tətbiq edə bil-
məz və yeni, qeyri-ənənəvi vəziyyətlərdə çıxış yolu 
tapa bilməyəndə durğunluğun, ətalətin, ehkamçılı-
ğın daşıyıcısı olar.  
 - 44 -
Hazır biliklərin öyrədilməsi ilə kifayətlənmə-
mək və tələbələrdə tədqiqatçılıq vərdişləri, yaradıcı 
təfəkkür formalaşdırmaq üçün isə tədris prosesinin 
özü real tədqiqat laboratoriyasına çevrilməlidir. Xu-
du Məmmədov tələbələrinə hansı isə hazır bilik-
lərdən daha çox, istənilən məsələyə elmi yanaşma-
nın – alimliyin yollarını öyrədirmiş. 
Biz universiteti bitirdikdən sonra da Xudu 
müəllimlə əlaqəni davam etdirir, ondan məsləhətlər 
alırdıq. Onun həm Fiziki kimya institutunda, həm də 
Fizika institutunda laboratoriyası var idi. Lakin bizi 
içəri buraxmaq üçün hər dəfə xüsusi icazə almalı 
olurduq. Bir dəfə bu ciddiyyətin və rəsmiyyətin sə-
bəbini soruşanda, o məsələni özünəməxsus yumorla 
belə izah etdi: “Siz elə bilirsiniz ki, burada çox 
məxfi nəticələr alınır və elmi sirləri qorumaq üçün 
belə ciddiyyət göstərilir? Yox, əslində kənar adam-
lar burada tədqiqat aparılmadığından xəbər tutma-
sınlar deyə, içəri buraxılmırlar”.  
Bəli, o vaxt elmin idarə olunması sosializm 
ənənələrinə müvafiq olaraq inzibatçılıq yolu ilə 
həyata keçirilirdi. Həmin dövrdə elmin spesifikasını 
nəzərə almadan elmi institutlarda və ali məktəb 
kafedralarında, təsərrüfat müəssisələrində analoji ni-
zam-intizam yaratmağa təşəbbüs göstərilir, «təşki-
latçılıq qabiliyyəti» olan adamlar elmdə də «dəmir 
qayda»ya nail olurdular. Akademiyanın qapısı ağ-
zına milis işçiləri qoyulması və ali məktəb müəllim-
lərinin, başqa müəssisələrdə çalışan alimlərin içəri 
 - 45 -
buraxılmaması, elmi işçilərdən elmi nəticə soruş-
maq əvəzinə, onların səkkiz saat şöbədə oturmala-
rının təmin edilməsi elmi işin və elmi əməkdaşlığın 
spesifikasını «unutmaqdan» irəli gəlirdi.  
Təəssüf ki, bəzən yenə də elmdə islahatdan 
danışılan kimi, yada düşən elə formal nizam-intizam 
olur. 
Xudu Məmmədov elmşünasliq problemlərinin 
böyük bilicisi idi. Bu problemləri bizə izah etmək 
üçün o, fikirlərini çox vaxt konkret misallar üzərin-
də qururdu. Bir dəfə o belə bir hadisə danışdı: Aka-
demik İ.Vekua Novosibirskdən qayıdaraq Gürcüs-
tan SSR Elmlər Akademiyasına prezident təyin 
olunandan sonra bir sıra dəyişikliklər həyata keçirir 
ki, köhnə stereotiplərə uyğunlaşmış adamlar bunu 
heç cür qəbul edə bilmirlər. Onun təşəbbüsü ilə yeni 
elmi-tədqiqat institutu açılır və bura yüksək maaşla 
istedadlı gənc alimlər cəlb olunur. Bu alimlər işə 
vaxtı-vaxtında gəlib getmədiyi üçün və hər kvartal-
da konkret nəticələr əsasında hesabat vermək əvə-
zinə taleyi qabaqcadan məlum olmayan «uzaq məq-
sədlər» uğrunda çalışdıqları üçün bir qrup “qanun-
pərəst” Moskvaya şikayət yazır ki, akademik İ.Ve-
kua dövlət pulunu havayı xərcləyir, işə gəlməyən 
adamlara yüksək maaş verir, onları növbəsiz mən-
zillə təmin edir. Yoxlama gəlib iş vaxtında deyilən-
lərin doğru olduğunu müəyyən edir. Axşam ko-
missiya üzvləri hansı isə yubiley məclisində iştirak 
edir və gecə yarısı banketdən qayıdanda akademik 
 - 46 -
İ.Vekua maşınları həmin institutun yanından sürmə-
yi xahiş edir. Baxıb görürlər ki, gündüz adamsız 
olan otaqların çoxunda gecə işıq yanır. Məlum olur 
ki, tədqiqatçılar məhz «iş vaxtı» adlanan müddətdə 
deyil, onlara yaradıcılıq üçün hansı vaxt münasib-
dirsə, o vaxtda işləyirlər. İşçilərə verilən bu sərbəst-
lik elmi işlərin səmərəsini daha da artırır. Onların 
hər kvartalda konkret nəticə tələbindən xilas edil-
məsi, onlara etimad göstərilməsi və şərait yaradıl-
ması diqqəti daha böyük problemlərə yönəltməyə, 
elmin təkcə bu günü üçün deyil, həm də sabahı üçün 
çalışmağa imkan yaradıb. 
Elmdə formal hesabat sisteminin tətbiq edil-
məsi nəinki məsuliyyət hissini artırmır, hətta əsl el-
mi meyarları pərdələməklə qarışqanı fil, fili qarışqa 
etməyə imkan yaradır, elm sahəsində «pripiska»nın 
yayılmasına səbəb olur. Əksər elmi-tədqiqat insti-
tutlarında və xüsusən ali məktəb kafedralarında plan 
üzrə görülən illik elmi iş dedikdə makinada səliqə 
ilə çap edilmiş müəyyən həcmli (yenə də kəmiyyət 
meyar kimi çıxış edir) yazı nəzərdə tutulur. Onun 
elmi dəyərini isbat etmək üçün istənilən iki nəfərdən 
rəy almaq kifayətdir. Nəticədə hamı bir-birinin işinə 
gözəl rəylər yazır və «tədqiqat işləri» müəllimin ça-
lışdığı şöbədə və ya kafedrada «müzakirə olunur». 
Rəqabət prinsipi işləməyən yerdə heç kim öz yol-
daşına qarşı «bədxahlıq» etmək niyyətinə düşmür. 
Əgər tək-tək istisnalar varsa, bunlar da elmi prinsi-
piallıqdan yox, şəxsi münasibətdən doğur. Çünki el-
 - 47 -
mi rəqabət mühiti və dəqiq elmi meyarlar olmayan-
da dəyərsiz «tədqiqatları» tərifləmək, həqiqi elmi 
sanbalı olan tədqiqatları isə «alt-üst» etmək müm-
kündür. 
Ali məktəbdə çalışan yüksək ixtisaslı elmi 
kadrlar elmi tədqiqat işi üçün lazımi şərait əldə edə 
bilmirlər. Ali məktəblərin elmi tədqiqat bölmələrin-
də əsasən tədris fəaliyyətinə cəlb olunmamış, bu və 
ya digər səbəbdən müəllim kimi ixtisara düşmüş və 
ya "ehtiyat qüvvəyə" daxil olan adamlar çalışırlar 
ki, bu da ən böyük elmi potensiala malik olan pro-
fessor-müəllim heyətinin yenə də fəal elmi tədqiqat-
dan kənarda qaldığına dəlalət edir. Nəticədə nəinki 
professor-müəllim heyətinin elmi tədqiqat imkanları 
reallaşmır, həm də bu imkanları tədricən itirməklə 
onlar yaradıcı müəllim kimi də çox şey itirmiş olur-
lar.  
Qərb dünyasında elm haqqında yazılan, onun 
mahiyyəti və funksiyalsrı ilə bağlı olan əsərlər çox-
dur. Şərq ölkələrində isə poeziya haqqında, musiqi 
haqqında yüzlərlə əsər yazılsa da, elm haqqında 
əsərlərə çox nadir hallarda rast gəlmək mümkündür. 
Xudu Məmmədovun “Qoşa qanad” əsəri isə daha 
çox dərəcədə yerli mühiti və mentaliteti də nəzərə 
almaqla yazıldığından bizim üçün qat-qat dəyərlidir. 
Düşünürük ki, milli mentaliteti bizə uyğun olan 
adamların elm haqqında fikirləri yerli şəraitdə elmə 
münasibətin formalaşması və elmun optimal təşki-
latlanması işində daha çox yardımçı ola bilər. 
 - 48 -
 
Əbdüs-Səlam, Xudu Məmmədov və Oqtay 
Sinanoğlu haqqında 
 
O vaxtlar – Xudu Məmmədovun bizə dərs 
dediyi 70-ci illərdə və universiteti bitirdikdən sonra 
müntəzəm xarakter almış görüşlərimiz zamanı biz 
kristalloqrafiyadan, təbiət hadisələrindən maddələ-
rin quruluşundan daha çox, insan təbiətindən, cə-
miyyətin quruluşundan bəhs edərdik. Kristalların və 
milli ornamentlərin strukturu, təbiətin yaddaşı ilə 
milli təfəkkür arasında eyniyyət məsələləri fəlsəfi 
yaradıcılıq yolunu seçmiş gənc fizik üçün maraqlı 
olmaya bilməzdi. Bizi bağlayan məhz təbiətə və in-
san həyatına fəlsəfi səviyyədə yanaşma tərzi idi. 
Mübahisələr də çox olurdu. Bir dəfə mən isbat et-
məyə çalışdım ki, biz Qərbin neçə yüz illər ərzində 
qalxdığı səviyyəni qısa bir müddətdə mənimsəyib 
onlarla yarışa bilmərik; ona görə də optimal bir yol 
seçmək lazımdır. Bu yol isə Qərbdən hazır elmi nə-
ticələri götürərək onların daha tez tətbiqinə nail ol-
maqdır. Görünür, mən həm də Yaponiya təcrübə-
sinə istinad edirdim. Lakin gözlədiyimin əksinə ola-
raq Xudu müəllim bu fikrə etiraz etdi və dedi ki, hər 
bir xalq dünya sivilizasiyasına nə qədər pay verirsə, 
ancaq o qədər də götürə bilər.  
O vaxtdan neçə illər keçmişdir və bizim ümu-
mi məhsuldan, dünya sivilizasiyasından daha çox 
pay götürmək iddialarımızın həmişə tərsinə çevrildi-
 - 49 -
yinin şahidi olmuşam. Nəyi isə əvəzsiz almaq ancaq 
illüziya imiş. Elmi-texniki sahədə aldıqlarımızın bə-
dəlini sən demə mənəviyyatımızla ödəyirmişik.  
Bəs çıxış yolu nədədir? 
Bunun üçün, əlbəttə, orta əsrlərdə islam dün-
yasının indiki Qərb ölkələrinə nisbətən çox irəlidə 
olmasına rəğmən, tədricən geri qalmasının səbəblə-
rini müəyyənləşdirmək lazımdır. Elmin ön cəbhə-
sindəki ayrı-ayrı nümunələr, yəni müsəlmanların 
normal elmi mühitdə çalışarkən, heç kimdən geri 
qalmayaraq böyük uğurlar qazanması faktları göstə-
rir ki, hər şey ictimai mühitlə bağlıdır. Yəni söhbət 
islami dünyagörüşünün guya elmin inkişafı üçün əl-
verişli olmaması haqqında yaradılmış mifin dağıdıl-
masından gedir. Problem cəmiyyətin təşkilatlanması 
və onun strukturunda elm üçün normal şərait yara-
dılması ilə bağlıdır. İngiltərədə təhsil alan və 
İtaliyada, özünün yaratdığı nəzəri fizika mərkəzində 
çalışan Əbdüs-Səlamın, ABŞ-ın ən məşhur universi-
tetlərindən olan Yel universitetində çalışan Oqtay 
Sinanoğlunun, habelə cəmi bir neçə il Moskvada və 
bir il İngiltərədə çalışdıqdan sonra vətənə dönən 
Xudu Məmmədovun timsalında biz bir daha bunun 
şahidi oluruq.  
Məktəb olimpiadalarında gənc fiziklərimizin, 
riyaziyyatçılarımızın, bioloqlarımızın uğurları, hər il 
neçə-neçə məktəblinin vətənə qızıl medalla qayıt-
ması artıq bir ənənəyə çevrilmişdir. Bəs sonra? Son-
ra əlverişli elmi mühitin yoxluğu ucbatından bu 
 - 50 -
gənc istedadlar ya xarici ölkələrə getməli olur, ya da 
qalıb paslanırlar.  
Eləcə də şahmat yarışlarında 10, 12, 14 yaşa 
qədər uşaqlar arasında birinci yerləri asanlıqla tut-
duğumuz halda, yetkin yaşlarda bu qələbələri təkrar 
etmək çətinləşir. Çünki genetik intellektual keyfiy-
yətlər gərək müvafiq mühitlə tamamlansın. Bizdə 
çatışmayan məhz mühitdir.  
Bir dəfə böyük riyaziyyatçı-alim Lütfi Zadə-
nin 75 illik yubileyinə həsr olunmuş bir mərasimdə 
hamı Azərbaycan aliminin və hətta Azərbaycan el-
minin böyük nailiyyətlərindən bəhs edərkən sual 
verdim ki, axı, Zadə hansı bir təsadüfləysə ABŞ el-
mi mühitinə düşməsə idi, Azərbaycanda qalsa idi, 
yenə indiki Zadə ola bilərdimi? Yox... Bəlkə biz 
onu heç doktorluq müdafiəsinə də buraxmazdıq. 
Ona görə də, beş dəfə azərbaycanlı alim deyəndə, 
bir dəfə də gəlin, Amerika elmi mühitini yada salaq.  
Haqqında söhbət açdığımız üç böyük alim: 
Əbdüs-Səlam, Xudu Məmmədov, Oqtay Sinanoğlu 
da məhz xarici elmi mühitdə özlərini təsdiqləyə 
bildilər. Lakin onların fərqləndirici cəhəti budur ki, 
yüksək milli ruh onları həmişə vətənlə bağlamış, 
bütün nüfuzlarını və elmi potensiallarını öz xalqla-
rının elmi intibahı üçün sərf etmişlər. Uzun müddət 
xaricdə çalışan Əbdüs-Səlam və Oqtay Sinanoğlu 
daha çox elmi nailiyyət əldə etmiş, dünya miqya-
sında daha çox tanına bilmişlər. Xudu Məmmədov 
isə gənc yaşlarında böyük şöhrət qazansa da, öz öl-
 - 51 -
kəsinə erkən qayıtdığı üçün dünya elm mərkəzlərin-
dən bir növ aralı düşmüş və nə yaxşı ki, böyük elmi 
potensialını fəlsəfi yaradıcılığa və elm maarifçiliyi-
nə yönəltməklə millətə heç olmasa, bu istiqamətdə 
fayda verə bilmişdir. Onun kristalloqrafiya sahəsin-
də ixtiraları elə o dövrdəcə dünya elmi tərəfindən 
mənimsənildiyi və indi bəlkə də köhnəldiyi halda, 
ümumiyyətlə elm haqqında, onun təşkilati məsələ-
ləri, ictimai tərəqqidəki rolu haqqında, habelə daha 
çox dərəcədə fəlsəfi məzmun daşıyan strukturların 
sənətdə və elmdə adekvatlığı barədə yazdığı əsərlər 
elmi dünyagörüşünün formalaşmasında öz böyük 
əhəmiyyətini indi də saxlayır.  
Əbdüs-Səlamın dünyanın ən məşhur elmi 
mərkəzlərində tədqiqat aparmaq imkanları olduğu 
halda, dönə-dönə vətənə qayıdaraq burada da müəy-
yən bir elmi mühit yaratmaq cəhdləri və nəhayət, bu 
da baş tutmadıqda Avropanın ən gözəl guşələrindən 
birində (Triyest, İtaliya) inkişaf etməkdə olan ölkə-
lərin gənc fizikləri üçün tədqiqat mərkəzi açdırmağa 
nail olması və hər il öz ölkəsindən və digər müsəl-
man ölkələrindən bura onlarla istedadlı gənc alim 
cəlb edərək bütövlükdə islam dünyasında elmin gə-
ləcək inkişafı üçün potensial hazırlaması – bütün 
bunlar alimin böyük vətəndaşlıq mövqeyinin təcəs-
sümü idi. Həm də bu milli qeyrət hissi təkcə vətən-
daşlıq miqyasında yox, daha böyük miqyasda – bir 
müsəlman təəssübkeşliyi şəklində də üzə çıxırdı.  
 - 52 -
Oqtay Sinanoğluda isə türkçülük daha qüvvət-
lidir. O, dindən də əvvəl dil haqqında, millət haq-
qında düşünür. Türk dünyasında müqtədir bir elm 
dilinin formalaşması uğrunda mübarizə aparır. Qa-
zandığı bütün nailiyyətlər, mükafatlar, titullar onun 
üçün ancaq millətə xidmət müstəvisində dəyər kəsb 
edir.  
Bu şəxslərin timsalında bəlkə də təsadüfən alı-
nan ən maraqlı cəhətlərdən biri islamçılıq, türkçülük 
və müasirlik ideyalarının vəhdətidir. Bu böyük şəx-
siyyətləri öz konkret tədqiqat sahələrindən kənara 
çıxaraq bütövlükdə elm və onun milli tərəqqidə rolu 
haqqında düşünməyə, öz ölkələrində elmi mühit və 
kadr potensialı yaratmaq üçün çalışmağa vadar edən 
də əslində eyni bir səbəbdir – əqidə müəyyənliyi, 
milli qeyrət, dövlətçilik ruhu!  
 
“Elm adamları elm haqqında” kitabına ön söz 
B., “Çaşıoğlu”, 2010 
 - 53 -
 
 
 
Şərq-Qərb tədqiqat mərkəzi hansı 
ideyadan yarandı? 
(Professor Aida İmanquliyeva haqqında) 
 
 
Bu gün dünya bir 
sıra qlobal problemlərlə 
üzləşmişdir və Qərb bu 
problemləri təkbaşına həll 
etmək iqtidarında deyil. 
Onun Şərq ruhuna ehtiya-
cı vardır. Aida xanım 
haqlı olaraq yazır: «Şərq-
də həyatın təkmilləşməsi 
üçün yalnız hissi aləm və 
fəlsəfi idrakın dərinliyi bəs olmadığı kimi, hələ mə-
dəni nailiyyətlər və texniki tərəqqi də insanın 
mənəvi və sosial dirçəlişi üçün kifayət deyil».  
Məhz məsələnin bu cür ənənədən kənar, yeni, 
orijinal qoyuluşu Aida xanıma əslində öz zəmanə-
sini qabaqlayaraq Azərbaycan gerçəkliyində Şərq və 
Qərbin vəhdəti ideyasını irəli sürməyə imkan ver-
mişdi. Onun nəzərində sadəcə poeziyanın, ruhanili-
yin beşiyi kimi qalmaq indi daha Şərq üçün kifayət 
deyildi. Şərq mütləq müasir elmi-texniki nailiyyət-
lərə yiyələnməli idi. Və bunun yolu Qərblə inteq-
 - 54 -
rasiyadan keçirdi. Lakin Şərq elm və texnologiyanı 
Qərbdən kor-koranə transfer etməklə bu sahədə 
böyük uğur qazana bilməzdi. Heç şübhəsiz, o məhz 
özünəməxsus dəst-xəttini, üslubunu tapmalıdır. Və 
bu üslubun öyrənilməsi, Aida xanımın fikrinə görə, 
yeni dövrdə şərqşünaslığın əsas məqsədlərindən, 
tədqiqat istiqamətlərindən biri olmalı idi. 
Məhz bu məqsədlə Şərqşünaslıq İnstitutu 
Aida İmanquliyevanın rəhbərliyi dövründə elm ta-
rixi və elmşünaslıq məsələlərinə böyük maraq gös-
tərirdi. Mənim bu İnstitutla əməkdaşlığım da bu-
nunla əlaqədar başlandı. 1990-cı ildə Şərqşünaslıq 
İnstitutunda «Şərq və elmi-texniki tərəqqi» mövzu-
sunda konfrans keçirmək qərara alındı və mən elm-
şünaslıq sahəsində yenicə doktorluq dissertasiyası 
müdafiə etmiş gənc mütəxəssis qismində, məruzəçi 
kimi dəvət edildim. Bu hadisədən sonra «Şərqdə və 
Qərbdə elmin inkişaf xüsusiyyətləri» problemi 
mənim elmi-fəlsəfi yaradıcılığımda əsas mövzular-
dan birinə çevrildi. O vaxta qədər Azərbaycanda an-
caq Aida xanımın məşğul olduğu Şərq-Qərb prob-
lematikası məni o dərəcədə cəlb etdi ki, bundan 
sonra mən öz tədqiqatlarımı bu yeni sahə ilə: Şərq 
və Qərb sivilizasiyalarının müqayisəli təhlili ilə 
bağladım. Aida xanımın bu problem üzrə bütöv bir 
elmi yaradıcılıq məktəbi yaratmaq arzusu, bu geniş 
miqyaslı elmi tədqiqat layihəsi, təəssüf ki, sonralar 
Akademiyada davam etdirilmədi. Lakin Aida xanım 
elə o vaxt Akademiyada olan və bütövlükdə Res-
 - 55 -
publikadakı idarəçilik üsulundan irəli gələn büro-
kratik əngəllərə yaxşı bələd idi və öz ideyasını, 
təməlini qoyduğu yeni tədqiqat istiqamətini yaşat-
maq, öz planlarını həyata keçirmək üçün alternativ 
yollar axtarırdı. 
 
 
 
 
Zamanın nəbzini gözəl duyan Aida xanım 
dövlət qurumları üçün səciyyəvi maneələrdən və 
bürokratiyadan uzaq olan, Azərbaycanda fəlsəfi fik-
rin və humanitar təhsilin nisbi-müstəqil inkişafına 
imkan açan yeni tipli elm-təhsil mərkəzinin, özəl 
Azərbaycan Universitetinin yaranmasına dəstək ver-
di və bu Universitetin açılış mərasimindəki çıxışın-
da «Şərq-Qərb» problemini bizə əsas elmi yaradı-
 - 56 -
cılıq istiqaməti kimi tövsiyə etdi. «Şərq-Qərb» Təd-
qiqat Mərkəzi və onun orqanı olan «İpək Yolu» 
jurnalının ideyası da elə o vaxt verildi. Lakin həssas 
qəlbli Aida xanım o vaxtkı ictimai-siyasi mühitin 
təbəddülatlarına, 20 yanvar faciəsinə, Dağlıq Qara-
bağla bağlı ədalətsizliklərə dözmədi və bu birgə 
yaradıcılıq planları yarımçıq qaldı. Nə yaxşı ki, 
ümumxalq lideri Heydər Əliyevin hakimiyyətə gə-
lişi ilə ictimai-siyasi sabitlik yaranması sayəsində 
biz bu ideya ətrafında yaradıcılıq fəaliyyətini bərpa 
edə bildik.  
Artıq on ildir ki, Azərbaycan Universitetinin 
nəzdində «Şərq-Qərb» Tədqiqat Mərkəzi fəaliyyət 
göstərir. Yeddi ildir ki, bu mərkəz özünün jurnalını 
– 1996-cı ildə Mətbuat Nazirliyində və daha sonra 
YUNESKO-da qeydiyyatdan keçmiş beynəlxalq 
elmi-publisistik «İpək Yolu» jurnalını nəşr edir. (O 
vaxt Azərbaycanın bütün fəaliyyət sahələrində uğur-
lu başlanğıclar Heydər Əliyevin ideyaları ilə bağlı 
idi. Böyük İpək Yolunun bərpası ideyası da, bunun-
la əlaqədar Bakıda 34 dövlət başçısının iştirakı ilə 
Beynəlxalq Konfrans keçirmək ideyası da Heydər 
Əliyevə məxsus idi. Lakin konfransdan sonra, ye-
kun iclasında hətta o da öz təəccübünü gizlətməmiş-
di: «Sən demə, bizdə «İpək Yolu» jurnalı da çıxır-
mış, həm də ingilis dilində…». Və dönüb salondakı-
lardan soruşmuşdu: Bu kimin təşəbbüsüdür? Lakin 
heç kim cavab verə bilməmişdi. İdeyanın Aida xa-
nım İmanquliyevaya məxsus olduğunu salondakılar 
 - 57 -
sadəcə olaraq bilmirdilər. Jurnalın üz qabığında, 
hətta ingilis dilindəki nömrədə də iri hərflərlə «Şərq 
və Qərbin vəhdəti bəşəriyyətin İpək Yoludur!» söz-
ləri yazılmışdı. İndi də yazılır. Bu, həmin ideyanın 
necə doğulmasına işarədir. 1991-ci ildə jurnal çap 
etmək hər cəhətdən çətin məsələ idi. Lakin Aida xa-
nım texniki problemlərin həllini də qabaqcadan 
planlaşdırmışdı. İran konsulluğu «Şərq» jurnalının 
(sonradan onu «Şərq və Qərb» adlandırmaq qərara 
alınmışdı) çapı üçün o vaxt üçün yenilik sayılan 
kompüter-mətbəə kompleksi bağışlamağı vəd etmiş-
di. Lakin Şərqşünaslıq İnstitutu müstəqil hüquqi 
şəxs olmadığından, biz bu ideyanı Azərbaycan 
Universitetinin bazasında həyata keçirmək təklifini 
vermişdik. Universitetin açılış mərasimində İran 
konsulunun iştirakı da bu planlarla bağlı idi. Düz-
dür, faciəvi itki başqa planlar kimi bunu da yarımçıq 
qoydu. Lakin ideya o dərəcədə cazibədar idi ki, 
«Şərq-Qərb» Tədqiqat Mərkəzi fəaliyyətə başlayan 
kimi, onun jurnalını da dərc etmək qərarına gəldik. 
Yeri gəlmişkən, Aida xanımın bu nəcib təşəbbüsü 
təkcə «İpək yolu» ilə davam etdirilmir. Azərbaycan-
da Şərq təməlinin milli sənət ənənələri timsalında 
təsdiqinə və Azərbaycan mədəni-mənəvi dəyərləri-
nin beynəlxalq miqyasda təbliğinə xidmət edən və 
yüksək zövqlə nəşr olunan «Azərbaycan – İRS» jur-
nalı da məhz Aida xanımın ideyalarının təcəssümü-
nə xidmət edir. 
 - 58 -
Bu Tədqiqat Mərkəzində Şərq və Qərb sivili-
zasiyaları arasında dialoq və qarşıdurma problem-
ləri, iqtisadi, siyasi və mədəni-mənəvi inteqrasiya 
prosesləri araşdırılır və Azərbaycanın bu proseslər-
də oynadığı rol, qarşıda duran vəzifələr tədqiq edi-
lir. Bu Mərkəzdə Azərbaycanın müxtəlif elm sahə-
lərini təmsil edən çox görkəmli alimləri müntəzəm 
olaraq fikir mübadiləsi aparır və alınan elmi nəti-
cələr hər il «Azərbaycan və müasir dünya» məc-
muəsində çap olunur. Alimlərimiz Aida xanım 
İmanquliyevanın ənənəsini davam etdirərək öz elmi 
nəticələri ilə beynəlxalq forumlarda elmi məruzə-
lərlə çıxış edir, Şərq-Qərb problematikasına dair 
tədqiqatlarını xarici ölkələrdə çap etdirirlər. Bu 
problem üzrə Tədqiqat Mərkəzinin üzvlərinin Qahi-
rədə, İstanbulda, Tehranda, Budapeştdə, Moskvada, 
Peterburqda, Minskdə, Brüsseldə, Romada, Oks-
fordda və digər şəhərlərdə çıxışlarının maraqla qar-
şılanması da ilk növbədə məhz problemin özünün 
aktuallığı ilə bağlıdır. Fərəhlə qeyd etmək istərdim 
ki, keçmiş SSRİ məkanında Şərq-Qərb problemini 
hər vəchlə əlində saxlamağa çalışan ermənilər daha 
artıq rəqabətə tab gətirmirlər. Moskvada rus və 
ingilis dillərində nəşr olunan beynəlxalq Qlobalisti-
ka Ensiklopediyasında Şərq-Qərb mövzusunda yazı-
nın bizim Tədqiqat Mərkəzinə həvalə edilməsi bu 
rəqabətdə böyük uğur kimi dəyərləndirilə bilər. Bu 
günlərdə Bakıda bu problem üzrə beynəlxalq elmi 
konfrans keçirilir. Burada Şərq-Qərb komparativis-
 - 59 -
tikası üzrə dünyanın görkəmli alimləri, filosofları iş-
tirak edir. Bakı Şərq-Qərb problematikasının tədqi-
qat mərkəzlərindən birinə çevrilmişdir və bütün bu 
uğurların təməli hələ o vaxt, 80-ci illərin axırlarında 
Aida xanım İmanquliyeva tərəfindən qoyulmuşdur.  
Azərbaycan müstəqillik qazandıqdan sonra, 
xalqımızın ümummilli lideri Heydər Əliyev Şərq-
Qərb münasibətlərinə böyük önəm vermiş və Azər-
baycanın bu prosesdə fəal iştirakına, Avropa ilə 
Asiyada körpü rolu oynamasına nail olmuşdur. Öz 
çıxışlarında həmişə diqqəti Azərbaycanın Şərqlə 
Qərbin qovuşmasında oynadığı mühüm rola yönəl-
dən Heydər Əliyev əslində həm də bu qovuşma pro-
sesini sürətləndirmək üçün həyata keçirilən bir sıra 
strateci layihələrin müəllifi idi ki, bunlardan təkcə 
ikisini: Böyük İpək Yolunun bərpası və Bakı-
Tbilisi-Ceyhan layihələrini xatırlatmaq kifayətdir. 
İftixarla qeyd etmək lazımdır ki, bu gün Azərbaycan 
Respublikasının prezidenti İlham Əliyevin rəhbər-
liyi ilə Şərq və Qərb arasında həm Aida xanımın 
ideyalarına əsaslanan humanitar və mədəni-mənəvi 
vəhdət layihəsi, həm də böyük Heydər Əliyevin əsa-
sını qoyduğu iqtisadi inteqrasiya və Avrasiya dəh-
lizi layihələri uğurla həyata keçirilməkdədir. 
Aida İmanquliyeva öz genetik-fərdi xüsusiy-
yətləri ilə də Şərq və Qərbin vəhdətini simvolizə 
edirdi. Zahiri görkəmi ilə Şərqin şeriyyətini, ülviy-
yətini təcəssüm etdirən Aida xanım öz elmə bağ-
lılığı, rasional düşüncəsi, təşkilatçılıq keyfiyyətləri 
 - 60 -
ilə və ən başlıcası, sözün əsil mənasında müasirliyi 
ilə çağdaş Qərb sivilizasiyasını təmsil edirdi. Gen-
dən gələn Şərq mahiyyəti ilə, müasir zamanın tələ-
batından gələn Qərb keyfiyyətlərinin vəhdəti ona 
məhz vəhdətin özünü tədqiqat predmetinə çevirmək 
səlahiyyəti vermişdi. 
Aida xanımın təkcə özü yox, ailəsi də bu vəh-
dətin parlaq təcəssümüdür. Humanitar sahənin, 
şərqşünaslığın nümayəndəsi olan Aida xanımın özü-
nə ömür-gün yoldaşı kimi müasir Qərb texnoloji sis-
temlərinin tədqiqatçısı olan Arif Paşayevi seçməsi 
də əslində təsadüfi görünmür. Bu izdivac özü də, 
müəyyən mənada Şərq və Qərbin ittifaqını simvoli-
zə edirdi. Bu yerdə Aida xanımın Əmin Ər-Reyha-
nidən misal gətirdiyi bir beyt yada düşür: 
 
Mən Şərqəm. Mən fəlsəfənin və dinin sahibiyəm, 
Kim mənə təyyarə verəcək bunlara görə?! 
 
Aida xanımın vurğuladığı kimi, Ər-Reyhani 
bunu acı rişxənd hissi ilə yazır. Şərq və təyyarə… 
az qala əks qütblər kimi simvolizə olunur. 
Lakin bu gün Heydər Əliyev adına Bakı Hava 
limanındakı ən müasir təyyarələri və bu təyyarələrin 
istismarı üçün elmi-texniki baza olan Milli Aviasiya 
Akademiyasını görəndə rişxənd hissi ümid qığılcımı 
ilə əvəz olunur. 
Şərqşünaslıq İnstitutu və Aviasiya Akademi-
yası! Qütblərin vəhdət simvolu!  
Lakin belə təəssürat yaranmasın ki, proseslə-
rin istiqaməti ancaq Şərqdən Qərbə doğrudur. Çin-
 - 61 -
giz Aytmatov demişkən, burada qatarlar yalnız 
Şərqdən Qərbə yox, Qərbdən də Şərqə gedir. Reak-
tiv təyyarənin iş prinsipini öyrənən, mürəkkəb tex-
noloji sistemlərlə, müasir təbabətin elmi əsasları ilə 
məşğul olan insanlar «Azərbaycan–İRS» jurnalını 
da çap etməyi unutmur və milli mədəniyyətə, kökə 
bağlılıqlarını, Şərq mahiyyətinə sədaqətlərini bir 
daha sübut edir, nəsillərə nümunə göstərirlər. Və nə-
hayət, bu günlərdə Mehriban xanım Əliyevanın tək-
cə Şərq və ya təkcə Qərb mədəniyyətini deyil, bü-
tövlükdə dünya mədəniyyətini təmsil edən 
YUNESKO-nun Xoş Məramlı Səfiri seçilməsi də 
məhz bu vəhdətin bəhrəsi, parlaq təcəssümüdür. Bu 
yüksək ad, bu ali mükafat əslində təməli Aida xa-
nım tərəfindən qoyulmuş və bu gün onun övladları 
tərəfindən əməli fəaliyyət müstəvisində uğurla 
həyata keçirilən vəhdət ideyasının təntənəsidir! 
 
“İpək yolu” jurnalı, N 2, 2004-cü il 
 - 62 -
 
 
 
“Günbatan fikirli, gündoğan 
duyğulu bir sima” 
(Prof.Dr. Cavad Heyət haqqında) 
 
Bu deyim Cəfər Cab-
barlıya məxsusdur. O, hə-
yatdan vaxtsız getsə də, bu-
günümüzün gerçəklərini gö-
zəl görmüş, gözəl təsvir et-
mişdir. Hətta müasirimiz 
olan doktor Cavad Heyəti 
də mənim indi yaxın məsa-
fədən gördüyümdən daha 
aydın görmüş, ona daha 
tutumlu və daha dəqiq bir şərh vermişdir. 
Cavad Heyət Azərbaycanın zəmanəyə bəxş et-
diyi ən böyük ziyalılardan biridir. Və bizim zama-
nın ziyalı idealını, məhz bir türk ziyalısını və məhz 
Cavad Heyəti bircə ifadə ilə, yığcam şəkildə təqdim 
etmək istəsək, bundan daha gözəl, bundan daha ob-
razlı və bundan daha dəqiq bir ifadə tapa bilmərik: 
«Beyni kitab arasında Parisdən, ürəyi isə mizraq 
ucunda Altay dağlarından alınmışdır» (Cəfər Cab-
barlı). 
Bəli, doktor Cavad Heyət həqiqətən Qərbin 
rasional düşüncəsinə mükəmməl surətdə yiyələnmiş 
 - 63 -
bir adamdır. Və o həqiqətən Parisdə təhsil almış, 
orada çalışmış və Paris Cərrahlıq Akademiyasının 
həqiqi üzvü səviyyəsinə yüksəlmişdir. Lakin o, tək-
cə təbabət sahəsində rasional və praktik biliklərə 
yiyələnməklə kifayətlənməmiş, Altaydan üzü bəri 
min illər boyu köç edərək dünyanın böyük bir qis-
mində özü kimilərlə birləşərək türk dünyası yarat-
mış böyük bir xalqın tarixini və milli varlığını məhz 
Qərb düşüncəsi ilə, obyektiv elmi tədqiqat metodları 
əsasında öyrənmiş, türkün «canlı ensiklopediyası-
na» (Vaqif Aslanov) çevirmişdir. 
Bütün bunları o, «günbatan fikirli bir sima» 
olaraq etmişdir. Lakin Cavad Heyət Altaydan bəri 
türk dünyasını rasional düşüncə mövqeyindən öy-
rənmək və həmin düşüncənin işiğında neçə-neçə 
ürəkləri yenidən döyündürməklə bərabər, öz ürəyi-
nin bakirəliyini saxlamış, onun gündoğan mənşəyini 
dəyişmək fikrinə düşməmişdir. Onun qəlb çırpıntı-
ları həmişə Altaydan bəri türk dünyasının nəbzi ilə 
eyni ritmdə, eyni ahəngdə vurmuşdur.  
Bütöv vətənimizin və xalqımızın tarixini, dili-
mizin tarixini, ədəbiyyatımızın tarixini bir vəhdət 
halında Cavad Heyət qədər dərindən bilən ikinci bir 
şəxs göstərmək çox çətindir. O, bütün dünyada ya-
şayan azərbaycanlıları, bu xalqın keçmişini, bu gü-
nünü və gələcəyini özündə ehtiva etmək, milli ruhu-
muzun canlı, real daşıyıcısı olmaqla yanaşı, eyni 
zamanda, bir rəmzdir; düşüncə və duyğu birliyinin, 
tarix və müasirliyin, mədəni-mənəvi vəhdətin rəmzi. 
 - 64 -
O, həm də bütün türk dünyasının mənəvi birlik rəm-
zidir. O, İranda da, Türkiyədə də, Azərbaycan Res-
publikasında də eyni məhəbbətlə sevilir, ona eyni 
dərəcədə böyük hörmət və ehtiram göstərilir. Bizcə, 
belə şəxslərin varlığı dövlətlər arasında münasibət-
lərə də bir sıcaqlıq gətirir. Mənəviyyat müstəvisində 
birliyin mümkünlüyü siyasət və əməli fəaliyyət 
müstəvisində də birlik üçün zəmin yaradır. 
 Şəxsi varlıq ümummilli varlığın təsdiqinə 
həsr olunur və «Varlıq» meydana gəlir… Burası xü-
susi tədqiqat tələb edi. Ancaq məqsədimiz tədqiqat 
olmadığından şəxsi təəssüratı mümkün etmiş bir 
məqama toxunmaq istərdim. Nə gözəl ki, doktor 
Cavad Heyətin geniş, çoxsahəli fəaliyyəti şəbəkə-
sində bizim universitetə də pay düşür. O, artıq 4 il-
dir ki, Azərbaycan Universitetinin fəxri professoru 
və «Şərq-Qərb» tədqiqat mərkəzinin üzvü kimi özü-
nəməxsus bir əzmlə fəaliyyət göstərir. «Azərbaycan 
Universiteti» nəşriyyatında onun daha bir kitabı 
(«Ədəbiyyatşünaslıq») işıq üzü görmüşdür. Univer-
sitetimizin disput-klubunda onun çıxışları həmişə 
böyük maraqla qarşılanır və gənclərin milli ruhda 
tərbiyəsinə güclü təsir göstərir. Klubun bütün üzv-
ləri, Azərbaycanın görkəmli alimləri, ziyalıları dok-
tor Cavad Heyətin çıxışını həmişə səbirsizliklə göz-
ləyir və elmi mübahisələrdə ona ən ali münsif kimi 
yanaşırlar. 
Doktor Cavad Heyətin böyük tibb alimi, cərrah 
olmaqla yanaşı, həm də görkəmli dilçi, ədəbiyyat-
 - 65 -
şünas, tarixçi olması çoxdan məlumdur. Lakin söh-
bətlərimizin birində mən özüm çox gözlənilməz bir 
vəziyyətlə qarşıladım. Məlum oldu ki, Cavad bəy 
adları çəkilən ixtisas sahələrində fəlsəfi təfəkkür 
səviyyəsinə yuksəlməklə bərabər, həm də peşəkər 
fəlsəfə sahəsində mütəxəssisdir. Və mən sərbəst 
söhbət tonunu dəyişməli, özümü yığışdırmalı ol-
dum.  
 
 
 
Çünki gözlənilmədən o, söhbəti fəlsəfənin çox 
mürəkkəb bir probleminə çəkmişdi və burada dəqiq 
terminoloji aydınlıq və fəlsəfə klassiklərinin 
əsərlərininə konkret müraciət tələb olunurdu. 
Bundan sonra mən doktor Cavad Heyətlə söh-
bət edərkən qarşımda Şərq və Qərb fəlsəfi fikrinə 
 - 66 -
dərindən bələd olan peşəkər filosof dayandığını nə-
zərə alır, fikirlərimi dəqiq ifadə edə bilmək üçün 
fəlsəfi terminlərdən istifadə etməyə çalışıram. Dok-
torla fəlsəfi mövzuda söhbətlər mənə və digər fəl-
səfə tədqiqatçılarına müxtəlif fəlsəfi terminlərin 
Azərbaycan dilində qarşılığını arayıb tapmaqla kö-
mək edir. Bununla doktor Cavad Heyət müasir 
Azərbaycan fəlsəfi dilinin formalaşmasında da fəal 
iştirak edir… 
Məlum olduğu kimi, BMT 2001-ci ili Şərq və 
Qərb sivilizasiyalarının görüş ili elan etmişdir. Şərq 
və Qərbin qovşağında yerləşən Azərbaycan və İran 
rəhbərlərinin dönə-dönə irəli sürdükləri bu fikir 
üçüncü minilliyin astanasında bütün dünya ictimaiy-
yətinin rəsmi şüarına çevirləcəkdir. Böyük Cəfər 
Cabbarlının əsrin əvvəlində sənətə gətirdiyi «günba-
tan fikirli, gündoğan duyğulu bir sima» əsrin sonun-
da real həyatda öz ümumbəşəri vəhdət idealını bü-
tün dünyaya bəyan edəcəkdir. İndiyədək türk dün-
yasının, xüsusən İran və Azərbaycanın vəhdət rəmzi 
kimi tanıdığımız Cavad Heyət də yeni əsrin başlan-
ğıcında daha bir missiyanı yerinə yetirəcək; Şərq və 
Qərb dünyalarının qarşılıqlı anlaşma və uyuşma 
prosesində canlı nümunə və rəmz rolunu oynaya-
caqdır. 
 
“İpək yolu” jurnalı, N 1 , 2000
 - 67 -
 
 
 
Dünya fikir xəzinəsində Cavad 
Heyət dəst-xətti 
(Bertran Rassel və Cavad Heyət) 
 
Azərbaycanın fəlsəfi fikir həyatında mühüm 
hadisə sayıla biləcək bir tərcümə əsərindən bəhs et-
mək istəyirəm. Prof.Dr. Cavad Heyətin təqdimatın-
da Bertran Rasselin “Qərb fəlsəfəsi tarixi” Azərbay-
can dilində işıq üzü görmüşdür.  
B.Rasselin fəlsəfə dünyasına ekskursu akade-
mik səpkidədir. Cavad Heyətin təqdimatında isə 
əsər sadələşir və mütəxəssis auditoriyasından çıxarı-
laraq geniş oxucu kütləsinə ünvanlanır. Bilavasitə 
mütəxəssis olmayan ziyalı təbəqəsi üçün yazılmış 
belə anlaşıqlı kitablar çox azdır. Halbuki, fəlsəfə 
ancaq bir qrup mütəxəssisin tədqiqat sahəsi olma-
yıb, bir mədəniyyət hadisəsi kimi, dünyagörüşü ki-
mi də önəmlidir.  
Böyük filosofların, o cümlədən, Hegelin, Ras-
selin yazdıqları fəlsəfə tarixləri isə bütün dünya fəl-
səfəsinin vahid bir mövqedən dəyərləndirilməsidir. 
Bu mənada Rasselin hər bir filosof haqqında yazdığı 
şərhdə biz həm də onun özünü görürük. Onun buna 
mənəvi və intellektual haqqı çatır. Amma bu əsərin 
başqa bir prizmadan, Şərq dəyərləri süzgəcindən 
 - 68 -
keçirilərək, bir növ yenidən yazılması çox ağır bir 
işdir. Belə bir məsuliyyəti ancaq Cavad Heyət miq-
yasında bir şəxs üzərinə götürə bilərdi. Bizcə, əs-
lində o məhz öz kitabını – dünya fəlsəfəsinə şəxsi 
baxışlarını yazsa, daha maraqlı olardı.  
... Bu isə əsərin sadəcə tərcüməsi olmayıb, 
dünya fəlsəfəsinin Rassel prizmasından keçdikdən 
sonra Cavad Heyətin də görüş dairəsindən keçiri-
lərək və daha geniş oxucu kütləsi üçün anlaşıqlı 
hala salınaraq və üstəlik doğmalaşdırılaraq təqdim 
olunmasıdır.  
Cavad Heyətin dəst-xətti təkcə bütün mətn bo-
yu terminlərin uyğunlaşdırılması, Şərq fəlsəfi ən-
ənələrinə müvafiq olaraq transformasiyası ilə məh-
dudlaşmayıb, həm də bəzi əlavələr edilməkdə özünü 
göstərir. Əvvəla, Cavad Heyət Rasselin dünya fəlsə-
fəsinə baxışlarında bir qərbçilik gördüyündən, “yad-
dan çıxarılmış” bəzi səhifələri əlavə etməyi lazım 
bilir; tamlıq, bütövlük naminə. Amma dünya fəlsə-
fəsi özü açıq bir prosesdir və onu tamamlamaq heç 
də qapatmaq mənasında başa düşülə bilməz. Hər bir 
filosofun, müstəqil dünyagörüşü olan fəlsəfə tədqi-
qatçısının öz “dünya fəlsəfəsi”, öz fikir panoramı 
var. Biz indi Cavad Heyətin nəyə görə məhz Molla 
Sədranı əlavə etməsi haqqında geniş söhbət açmaq 
istəmirik. Bircə bunu qeyd edək ki, Molla Sədra 
Yeni Dövrün başlandığı bir vaxtda – XVII əsrdə 
yazıb-yaratmış və bu mənada Dekartla, F.Bekonla 
eyni zaman paralelində müqayisə oluna biləcək 
 - 69 -
bəlkə də yeganə Şərq (İslam) filosofudur. İkincisi, 
belə bir təsəvvür mövcuddur ki, guya orta əsr İslam 
fəlsəfəsi XIII əsrdə bitmişdir və sonrakı dövrlərdə 
biz bu fəlsəfəyə sahiblik iqtidarında olmamış, onu 
davam etdirə bilməmişik. Bu fikirlə ancaq qismən 
razılaşmaq olar. XVII əsrdə Molla Sədranın öz var-
lığı və yaratdığı varlıq fəlsəfəsi isbat edir ki, İslam 
fəlsəfi fikri yeni dövrdə də yaşamaq əzmində ol-
muşdur. İki əsr sonra K.Marksın təqdim edəcəyi 
dialektik materializmin bir sıra müddəaları məhz 
Molla Sədranın təlimində təməlləndirilmişdir; həm 
də ifrat materializmin naqisliyinə mübtəla olmadan. 
Bu da əlamətdar haldır ki, yeni əsrdə bu təlimi bizə 
təqdim edən məhz müasir “Varlığın” yaradıcısı, 
cismani varlıqların sağlamlığını mühafizə etməklə 
 - 70 -
kifayətlənməyərək, zehniyyətimizi də sağaldan və 
ona saf mənəvi çeşmələrdən məlhəm qoyan doktor 
Cavad Heyətdir. Dilin varlığı, fikrin varlığı və cis-
mani mövcudluqla zehniyyətin dialektik vəhdətinin 
varlığı! Və nəhayət, imzalar içərisində imzamızın 
varlığı olan “Varlıq” jurnalı və bütün bu varlıqları 
özündə təcəssüm etdirən doktor Cavad Heyət!  
Cavad Heyət türk dünyasının böyük bir dü-
şünürü kimi, Azərbaycan xalqının indiki dövrdə hər 
şeydən əvvəl məhz fəlsəfəyə ehtiyacı olduğunu dərk 
edir və onu bizə öz dilimizdə və üslubumuzda çat-
dırmaq üçün yollar axtarır. Onun tariximiz, dilimiz 
və ədəbiyyatımızla bağlı araşdırmaları milli özünü-
dərk yolunda mühüm addımlardır. İndi təqdim olu-
nan kitab da klassik fəlsəfi nümunələrlə tanışlığa 
xidmət edən dəyərli vəsaitdir. B.Rassel kimi böyük 
bir riyaziyyatçı alim dünya fəlsəfi fikrinin öz xal-
qına sadə şəkildə çatdırılmasına nəyə görə ehtiyac 
hiss edirdisə, bu gün görkəmli cərrah, təbiətşünas 
alim Cavad Heyət də məhz həmin səbəbdən diqqə-
timizi fəlsəfəyə yönəldir.  
B.Rasselin riyaziyyat və riyazi məntiq sahə-
sindəki böyük xidmətlərinə rəğmən, onun dünya 
miqyasında məşhurlaşması da, Nobel mükafatına la-
yiq görülməsi də əsasən humanitar biliklərin yayıl-
ması, maarif və sülh sahəsindəki xidmətləri ilə bağ-
lıdır. B.Rasselin dindən, təhsildən, sevgidən, insan 
xoşbəxtliyindən bəhs edən əsərləri daha çox yayıl-
mışdır.  
 - 71 -
 
Azərbaycanda Cavad Heyəti məşhur həkim 
kimi tanıyan, onun tibbi xidmətindən istifadə edən-
lər də az deyil. Amma daha geniş təbəqə onu məhz 
maarifçilik xidmətinə görə, tariximizi, ədəbiyyatı-
mızı mükəmməl bilən, “dil içində dil bəsləyən”, di-
limizin nəinki istifadəsinə, həm də nəzəri tədqiqinə 
yönəli böyük işlər görən vətənpərvər ziyalı kimi 
tanıyır. Bu mənada “ensiklopedik zəka sahiblərinin 
dövrü keçmişdir” fikri ilə razılaşmaq düzgün ol-
mazdı. Çünki dar ixtisaslaşmanın labüdlüyü ilə ya-
naşı, bütövlük naminə müxtəlif sahələrdəki bilik-
lərin bir araya gətirilməsi də vacibdir. Yoxsa insan 
təfərrüatlar içərisində itib-batar, dünyanın ümumi 
mənzərəsinin canlanmasında çətinlik yaranar. Təsa-
düfi deyil ki, Cavad Heyətin təqdimatında dil də, 
ədəbiyyat da, sənət də, tarix də, fəlsəfə də eyni 
müstəviyə gətirilir. Onun “Türklərin tarix və mədə-
niyyətinə bir baxış” kitabı da belə bir təbii inteqra-
siyanın məhsuludur. Cavad Heyət yaradıcılığında 
isə müxtəlif sahələrdəki biliklər eyni bir ideya xətti 
boyunca ipə-sapa düzülür.  
Ümuminin zirvəsindən baxanda, xüsusilər da-
ha aydın görünür. Yəqin ona görədir ki, Cavad 
Heyətin yazdığı “Ədəbiyyatşünaslıq” kitabı çağdaş 
ədəbiyyatçılarımızın hələ də qalxa bilmədiyi yüksək 
nəzəri təfəkkür səviyyəsində qərar tutur və klassik 
nümunə rolunu oynayır: aydın, yığcam, sistemli... O 
 - 72 -
saat görünür ki, müəllif yazdıqlarına fəlsəfi fikir 
səviyyəsindən baxa bilir.  
Bir daha tərcümə məsələsinə qayıtsaq, bu ki-
tab belə bir zərurəti təkrarən vurğulamağa ehtiyac 
yaradır ki, hər hansı bir əsərin doğma dilimizdə ye-
nidən doğula bilməsi üçün əvvəlcə dilin özü, müva-
fiq terminologiya yetərincə inkişaf etməlidir. Bunun 
üçün isə həmin dildə orijinal əsərlər yazılmalıdır. 
Yəni biz milli fəlsəfi fikrimizi müasir düşüncənin 
tələbləri səviyyəsində yaşada bilməsək və bununla 
bahəm dilimizi də fəlsəfi məfkurə yönündə inkişaf 
etdirə bilməsək, başqa xalqların fəlsəfi yaradıcılı-
ğını mənimsəmək də çətin olacaqdır. Bu baxımdan, 
bir daha vurğulamaq istəyirəm ki, Cavad Heyətin bu 
addımı bir tərcümə xidməti olmaqdan daha çox, 
Azərbaycan fəlsəfəsinə bir dirçəliş, oyanış çağı-
rışıdır: “Gəlin, milli fəlsəfi düşüncə ənənələrini bər-
pa edək, dünyaya öz gözlərimizlə baxmağı öyrənək 
və başqa xalqların böyük filosoflarını da öz düşüncə 
auramıza daxil edək!” 
 
“525-ci qəzet”, 3 avqust 2013-cü il 
 - 73 -
 
 
 
 Ədəbiyyatdan fəlsəfəyə 
(Filosof-tənqidçi Yaşar Qarayev haqqında) 
 
Yaşar Qarayev nə yazıçı, 
nə də şairdir. O, hər şeydən əv-
vəl fikir sahibidir. Lakin onun fi-
kirləri bədii bir ahənglə ipə-sapa 
düzülür. Elmi fikir bədiiləşir. 
Yaşar Qarayev elm aləmi-
nin şairi, ədəbi-bədii aləmin ali-
midir. Onun təfəkkürü bədii du-
yumla rasional düşüncənin üzvi 
vəhdətindən yoğrulmuşdur. O, 
yəqin ki, hər iki istiqamətdə: həm elmi, həm bədii 
yaradıcılıq sahəsində uğur qazana bilərdi. Lakin Ya-
şar Qarayev intellektual poeziya nümunələri yarat-
maq deyil, poeziyada intellektual məqamları araş-
dırmaq yolunu tutmuşdur. O, tədqiqat predmeti ola-
raq elmi deyil, ədəbiyyatı, sənəti seçmişdir. Lakin 
sənət dünyasının araşdırılmasına elmi rasional dü-
şüncə potensialı ilə qatılmışdır.  
Ədəbiyyatçılar içərisində ifrat rasionallığı və 
mürəkkəb düşüncə tərzi ilə seçilən və bədiilik 
elementlərindən intellektin ancaq yüksək pilləsində 
istifadə edənYaşar Qarayev doğmalar içərisində yad 
adam təsiri bağışlayır. Tədqiqat predmetlərinin ey-
 - 74 -
niyyəti, mövzu yaxınlığı şəraitində bu yadlıq təəs-
suratı, görünür, intellektual məsafə fərqindən doğur.  
Azərbaycan xalqının milli inkişafında ədəbi-
bədii fikrin rolu həmişə böyük olmuşdur. Obrazlı 
düşüncə bir təfəkkür tərzi kimi rasional elmi dü-
şüncəni həmişə üstələmişdir. Xalqımızın milli-fəl-
səfi fikri də çox vaxt öz əksini elmi traktatlar 
monoqrafiyalarda deyil, bədii ədəbiyyatda tapmış-
dır. Ona görə də elmi düşüncəyə və fəlsəfi təfəkkürə 
gedən yolda əsasən ədəbiyyatdan keçmişdir. Obrazlı 
deyimlərin rasional elmi dilə «tərcümə edilməsi» 
xüsusi yönümlü bir istedad tələb edir. Ona görə də 
rasional idrak vərdişinə malik olan insanların ədə-
biyyat aləminə müraciət etməsinə böyük ehtiyac 
vardı. Bu baxımdan böyük elmi rasional düşüncə 
potensialına malik olan Yaşar Qarayev kimi şəxslə-
rin təbiətşünaslıqla deyil, ədəbiyyatşünaslıqla məş-
ğul olması bizim milli maraqlarımıza daha çox 
uyğundur. Çünki bu zaman o, ancaq bir şəxsin fərdi 
rasional düşüncəsinin bəhrəsini verməklə məhdud-
laşmayıb, əsrlər boyu yazıb-yaratmış böyük ədiblə-
rimizin ədəbi-bədii yaradıcılığındakı rasional dü-
şüncə məqamlarının da çağdaş oxucuya çatdırılma-
sına nail olur.  
Bu sahədə Yaşar Qarayevin xidmətinin üç is-
tiqamətində nəzərdən keçirmək olar. Birinci istiqa-
mətdə ədəbiyyatda infrastrukturu və funksiyaları 
araşdırılır. Tədqiqatçı bu və ya digər konkret ədəbi 
canrın ümumiyyətlə bəddi ədəbiyyatda, ədəbiyyatın 
 - 75 -
ümumiyyətlə sənətdə, sənətin ümumiyyətlə mədəni-
mənəvi həyatda yerini müəyyənləşdirməyə çalışır. 
Bu yol əslində ədəbiyyatşünaslıqdan daha çox fəlsə-
fi-estetik və sosial-fəlsəfi tədqiqatın yoludur. İkin-
cisi, o, bədii ədəbiyyatmızın müxtəlif anlarında özü-
nəməxsus bədii üsullarla ifadəsini tapmış ideyaların, 
fəlsəfi fikirlərin və konsepsiyaların üzə çıxarılması 
və onlara müasir elmi- fəlsəfi terminlərlə ikinci hə-
yat verilməsi istiqamətində böyük işdər görür. 
Üçüncü istiqamət bilavasitə ədəbi tənqiddir. Burda 
biz bədii əsərin məzmununun lokal miqyasdan çı-
xarılaraq daha böyük zaman və məkan kontekstinə 
salınmasının, konkret bir bədii nümunənin ucsuz-
bucaqsız ədəbiyyat kəhkəşanında müqayisəli şəkil-
də nəzərdən keçirilməsinin şahidi oluruq. Digər tə-
rəfdən, tədqiqatçı əsəri təhlil edərkən mahiyyət mə-
qamlarını üzə çıxarmaqla əslində bilavasitə fəlsəfi 
mündəricə daşımayan sənət əsərlərinin də elmi-fəl-
səfi təhlil obyektinə çevrilir.  
Müasir dövrdə ifrat siyasiləşmiş təfəkkür ədə-
biyyatında cari siyasi kontekstə salınmasına cəhd 
göstərərkən, ədəbi-bədi ənənələrmizin və sənətin ali 
memarlarının qorunub saxlanmasına daha böyük eh-
tiyacı vardır. Nə yaxşı ki, hələ sovet dövründə də 
kommunist ideologiyasının yaratdığı labirintlərdən 
məharətlə keçərək milli mədəniyyətin tərəqqisi, xal-
qın maarifləndirilməsi, ədəbi-bədii və fəlsəfi təfək-
kürün inkişaf etdirilməsi sahəsində böyük xidmətlər 
göstərən Yaşar Qarayev kimi alimlərmiz bu gün də 
 - 76 -
cari problemlərin cazibə dəirəsinə düşmədən və heç 
bir konyukturaya uymadan ümumbəşəri və milli-
mənəvi dəyərlərimizi tədqiq və təbliğ etməklə 
ümummilli tərəqqiyə xidmət edirlər.  
 
Yazıçı (“Oğuz Eli” qəzetinin ayrıca 
buraxılışı), № 6-7, 2000 
 
 
P.S.  
Yaşar Qarayevlə tanışlığımız hələ ötən əsrin 
70-ci illərindən başlamışdı. O, bir dəfə məni – 24 
yaşlı gənc fəlsəfə elmləri namizədini Ədəbiyyat İn-
stitutuna neçə-neçə tanınmış professorların iştirak 
etdiyi elmi seminara ədəbiyyat və fəlsəfə mövzu-
sunda məruzə üçün dəvət etmişdi. Mən o vaxtlar bu 
mövzu ətrafında çox az oxumuşdum. Amma mənim 
ədəbiyyat haqqında düşüncələrim Yaşar müəllimə 
maraqlı gəlirdi: görünür, ədəbiyyata bir fizik-filoso-
fun gözü ilə baxış ənənəvi təsəvvürlərdən kənara çı-
xırdı. Amma seminar iştirakçıları arasında ya prob-
lemə akademik və ənənəvi yanaşma vərdişindən do-
layı, ya da çox gənc və ədəbiyyatdan uzaq bir ada-
mın onlara məruzə oxumasından rəncidə olduqları 
üçün elə adamlar da tapıldı ki, onlar məni bir növ 
imtahan etmək məqsədi ilə “Hegelin estetikasında 
bu məsələyə münasibət necədir; yaxud Çernışevski, 
Belinski bu barədə nə demişdir?” kimi suallarla mü-
raciət etdilər. Yaşar müəllim isə özü onlara cavab 
 - 77 -
verdi ki, biz bu gənc fizik-filosofu estetika tarixin-
dən bəlli olan məsələləri nəql etmək üçün deyil, öz 
orijinal düşüncələrini bizimlə bölüşmək üçün dəvət 
etmişik. Şübhə etmirəm ki, mənim gələcək tədqiqat-
larımın fizikadan lirikaya doğru yerdəyişməsində bu 
görüşün xeyli təsiri olmuşdu. Əlbəttə, burada mə-
nim “elm və sənət” mövzusunda məşhur “Qoşa qa-
nad” əsərinin müəllifi Xudu Məmmədovla, o döv-
rün məşhur filosof-tənqidçisi Asif Əfəndiyevlə, gör-
kəmli mifoloq Mirəli Seyidovla da dostluğum, ha-
belə bunlardan daha öncə ədəbiyyat müəllimləri 
olan atam Hacı Sədrəddinin və əmim Əmirxan Xə-
lilovun da rolu var idi. Amma bizim Yaşar Qarayev-
lə müzakirələrimizin mövzusu xeyli dərəcədə fərqli 
 - 78 -
idi. Söhbət çox vaxt məhz ədəbiyyat-fəlsəfə münasi-
bətlərindən gedirdi.  
Qəbuluna professorların da çətinliklə düşdüyü 
İnstitut direktoru mənimlə söhbət üçün həmişə vaxt 
tapırdı. İkimiz də Baksovet səmtində yaşayırdıq və 
işdən sonra evə çox vaxt piyada gedirdik. “So-
vetski” məhəlləsində N.Nərimanovun heykəlinin 
yanından Bakı Soveti metrosuna qədər enən pillə-
kənlərdə şəhərə gözəl mənzərə açılırdı. Pillələrin üs-
tünə qəzet sərib oturduğumuz da olurdu. O mənim 
yazılarımı böyük maraqla oxuyub fikir bildirirdi.  
Sonralar mən Azərbaycanda ilk özəl Universi-
tet açarkən də köhnə dostların dəstəyinə arxalanmış-
dım. Məqsədimiz “çirkab dənizində təmiz ada yarat-
maq” idi. Universitetin Əsasnaməsinin hazırlanma-
sında, açılış mərasimində, ilk qəbul imtahanlarında 
da Yaşar müəllimin iştirakı görülən işin sanbalını 
artırırdı.  
Universitetin nəzdində bir ziyalı Mərkəzinin 
yaradılması işində də onun böyük rolu oldu. O vaxt 
əsasını qoyduğumuz Şərq-Qərb Tədqiqat Mərkəzi 
neçə-neçə görkəmli ziyalılar üçün mənəvi mühit 
rolunu oynayırdı. Yaşar Qarayev bu Mərkəzin ən 
ünlü üzvlərindən biri kimi müzakirə olunan məsələ-
lərdə həmişə fəal iştirak edir, “Gənc istedad” klubu 
üzvlərinin gələcəyin yaradıcı şəxsləri, alimləri, ziya-
lıları kimi yetişməsi üçün əlindən gələni əsirgəmir-
di. Əsasən təbiətşünas alimlər, görkəmli həkim, ri-
yaziyyatçı, fizik və s.-lə yanaşı, humanitar sahəyə 
 - 79 -
məxsus bir alimin müzakirələrə qatılması, söhbət-
lərin daha canlı, daha cazibədar keçməsinə şərait 
yaradırdı.  
Mənim H.Cavid və C.Cabbarlı haqqında yaz-
dığım kitabların redaktoru da təbii ki, Yaşar Qara-
yev idi. 2001-ci ildə çapdan çıxan “Cavid və 
Cabbarlı. Müxtəlifliyin vəhdəti” kitabının giriş mə-
qaləsində mən əsərin redaktoru haqqında əlamətdar 
bir qeyd yazmışam və onu burada yada salmaq istə-
yirəm:  
“İxtisasımın vurğulanması belə təəssürat yara-
da bilərdi ki, mən Cavid və Cabbarlının ilk dəfə ola-
raq yeni rakursda, fəlsəfi müstəvidə nəzərdən keçi-
rildiyini diqqətə çartdırıram. Məhz belə səhv təsəv-
vür yaranmasın deyə, xüsusi olaraq qeyd etmək istə-
yirəm ki, həqiqi ədəbi tənqid heç vaxt fəlsəfi baxış 
dairəsindən kənarda təsəvvür oluna bilməz. Ona gö-
rə də, Cavidin də, Cabbarlının da tədqiqatçıları ixti-
 - 80 -
sas etibarı ilə ədəbiyyatşünas olsalar da, istər-istə-
məz bu sənətkarların yaradıcılığında zəngin olan 
fəlsəfi ideyaların təhlilinə də müraciət etməli olmuş-
lar. Və bu sırada mən bir tədqiqatçını xüsusi fərq-
ləndirmək istərdim. Bu, rəsmi ixtisasına görə ədə-
biyyatçı olsa da, təfəkkür tərzinə görə filosof olan 
Yaşar Qarayevdir. O, həm Cavidin, həm də Cabbar-
lının poetik-dramaturji yaradıcılıq dünyasına, bu 
dünyanın ən dərin qatlarına bəlkə də hamıdan çox 
baş vurmuş, bu sahədə müstəsna uğurlar qazanmış-
dır. 
Neçə minillik tarixi olan rəsmi fəlsəfənin bü-
tün qayda-qanunları ilə təhlil aparıb gəldiyim qə-
naətlər son nəticədə çox vaxt Yaşar Qarayevin tən-
qidçi-filosof qələminin məhsulu ilə üst-üstə düşür. 
Bir fərqlə ki, keçdiyimiz yollar əsasən eyni olsa da, 
istiqamətlər müxtəlifdir. Mən fəlsəfədən ədəbiyyata 
gəlirəm, Yaşar müəllim ədəbiyyatdan fəlsəfəyə. Bi-
zim yaradıcılıq yolundakı görüşümüz bir növ Cavid 
və Cabbarlının görüşünü xatırladır (Bax: bu kitabın 
birinci fəsli). Elə fərq də daha çox metodlarda üzə 
çıxır. Yaşar Qarayev bütün incəliyi ilə bildiyi ədəbi-
bədii materialları ümumiləşdirməklə (induktiv me-
todla) ədəbi-elmi konsepsiya yaradır, mən ideyadan 
təsirlənərək esse yazıram və onu sonradan seçdiyim 
detallarla konkretləşdirməyə çalışıram.  
Girişdə məhz Yaşar Qarayevi yada salmağıma 
gəlincə, nə yaxşı ki, mən onun bu kitaba yazdığı ön 
sözə həssaslıqla yanaşa bildim. «Cavid və Cabbar-
 - 81 -
lı»ya ön söz olaraq Yaşar Qarayev «Bədii seyrə işıq 
fəlsəfədən düşür» adlı gözəl məqalə yazmışdır. Və 
burada kitaba münasibətdən daha çox, oradakı ide-
yaları daha da inkişaf etdirmək təşəbbüsü gördüm. 
Özü də bu təşəbbüs çox uğurlu alınmışdır. Ancaq 
Yaşar müəllimə məxsus bir təvazökarlıqla «bura-
dakı fikirlərin bir qismini mən artıq demişəm», – 
yox, «bu fikirləri belə də demək olar» formasında 
bir sətiraltı məna sezdim. Və götürüb Yaşar müəlli-
min dörd il öncə mənə bağışladığı «Tarix: yaxından 
və uzaqdan» kitabındakı müvafiq məqalələri diqqət-
lə oxudum. Və mənə daha yaxın olan fikirləri seçib 
hansı formadasa bu kitaba daxil etmək qərarına 
gəldim.” Yaşar müəllim bir söz deməsə də, bu əla-
vələrdən məmnun qaldığını düşünürəm.  
Bu kitab çıxandan sonra səhhəti ilə bağlı Ya-
şar müəllimlə az-az görüşürdük. Axırıncı dəfə evlə-
rində ona baş çəkdim. Yataqda olmasına rəğmən, 
son kitabını (iri həcmli bu kitab “Azərbaycan 
ədəbiyyatı: XIX və XX yüzillər” adlanırdı) öz əli ilə 
yazıb mənə bağışladı. Bu, bir növ yekun kitab idi.  
Şərq-Qərb Tədqiqat Mərkəzindəki son çıxışla-
rı yadıma düşür. Həmsöhbətləri prof. Cavad Heyət, 
prof. Nurəddin Rzayev və s... Görünür, həkimlərlə 
təmasdan irəli gəlirdi ki, son vaxtlar o, təbabətin 
terminologiyasından da yaradıcı və orijinal şəkildə 
istifadə edirdi. Özü infarkt keçirdikdən sonra insan 
orqanizminə məxsus bu xəstəliyin ictimai həyata 
transformasiyasına dair çox dəyərli bir məqalə 
 - 82 -
yazmışdı. Maləsəf, bir neçə il infarktla mücadilədən 
sonra xalqımız bu böyük təfəkkür sahibi ilə 
vidalaşmalı oldu. Şərq-Qərb Tədqiqat Mərkəzi ola-
raq biz öz sıralarımızdakı bu itkini özünəməxsus bir 
“yas mərasimi” ilə qeyd etdik. Xoşagəlməz bir təsa-
düf Mərkəzin ağsaqqallar korpusu ilə “Gənc iste-
dadlar” korpusu arasında balans yaratdı: gənc jur-
nalist Elşad Qaravalov da dənizdə boğularaq dünya-
sını dəyişmişdi. Və biz onların xatirəsinə həsr olun-
muş qeyri-ənənəvi yas mərasimində “Həyatın mə-
nası”, “Həyat və ölüm” mövzularında fəlsəfi diskurs 
təşkil etdik. Yaşar Qarayevin ailə üzvləri və 
AMEA-nın Ədəbiyyat İnstitutunun da nümayəndə-
ləri mərasimə qatıldılar.  
Bu gün ölkəmizdə ziyalı defisiti şəraitində 
Yaşar Qarayevin yeri çox aydın görünür. Amma o 
vaxt əsası qoyulan ənənələr ən azı Şərq-Qərb Təd-
qiqat Mərkəzində davam etdirilməkdədir.  
 
 
 
 
 
 
 
 
 
 
 
 
 - 83 -
 
 
 
İmtina fəlsəfəsi 
(Filosof-tənqidçi Asif Əfəndiyev haqqında) 
 
 Azərbaycanda 
fəlsəfi düşüncə ən-
ənələri həmişə şifahi 
xalq ədəbiyyatı və 
milli poetik fikirlə sıx 
surətdə bağlı olmuş-
dur. Rusiya ilə əlaqə-
lərin artmasına bax-
mayaraq, XX əsr Azərbaycan fəlsəfi fikri yenə də 
bədii ədəbiyyat, obrazlı fikir üzərində köklənmişdi. 
XIX əsrin axırlarından başlayaraq A.Bakıxanov, 
M.F.Axundov, H.B.Zərdabi və s. bu kimi maarif-
pərvər ziyalılarımızın bütün səyləri Qərb ziviliza-
siyasının, yeni elmi-fəlsəfi dəyərlərin ölkəmizdə ya-
yılmasına yönəldilmişdi. Bununla belə, peşəkar fəl-
səfi məktəb formalaşmamışdı. XX əsrin əvvəllə-
rində Məhəmməd Hadi, Hüseyn Cavid, Cəfər Cab-
barlı kimi böyük fikir sahibləri də öz ideyalarını 
əsasən ədəbi-bədii yaradıcılıqları vasitəsi ilə ifadə 
edirdilər. 
Oktyabr inqilabından sonra kommunist ideo-
logiyası və marksist-leninçi fəlsəfənin çərçivəsinə 
salınan fəlsəfi və bədii təfəkkür artıq öz yaradıcı 
 - 84 -
mahiyyətindən uzaqlaşaraq təsvirçilik və təbliğatçı-
lıq funksiyasını icra etməyə başladı. Belə bir şə-
raitdə hər hansı yeni fəlsəfi təlimin yaranması qeyri-
mümkün idi. Daha doğrusu, belə bir addım atmaq 
üçün əvvəlcə marksizm çərçivəsindən çıxmaq, kom-
munizm ideologiyasından imtina etmək lazım idi. 
37-ci ilin və sonrakı dövrün repressiyalarındın sonra 
belə bir addım atmaq üçün sadəcə yaradıcı fəlsəfi 
təfəkkür deyil, həm də inqilabçılıq missiyası, özünü 
fəda etməyə hazır olmaq, ideya səmasında kamikad-
zelik tələb olunurdu. 
Yaradıcı fəlsəfi təfəkkürün iflic vəziyyətində 
olduğu, dünya fəlsəfi məkanında gedən yeni proses-
lərin gizli saxlandığı və ya ancaq tənqid olunduğu 
bir dövrdə SSRİ-nin əsas elm və mədəniyyət mər-
kəzləri olan Moskva və Leninqrada da belə fərqli 
düşünən insanları, dissidentləri barmaqla saymaq 
mümkün idi. Yeni fəlsəfi təlim yaratmaq isə ki-
minsə heç ağlına da gələ bilməzdi. Belə bir şəraitdə 
– XX əsrin 70-ci illərində SSRİ-nin əyalətlərindən 
sayılan Azərbaycanda Asif Əfəndiyev fenomeni baş 
qaldırdı və əvvəlcə ədəbi-bədii prosesə fərqli mü-
nasibət kimi, sonra kommunist ideologiyasından 
imtina və yeni üslub, yeni metod kimi, daha sonra 
isə yeni düşüncə tərzi və müstəqil bir fəlsəfi təlim 
kimi formalaşdı. Ocaq hərəkatı yarandı. Bu hərəkat 
ideya despotizmindən bezmiş olan mütərəqqi dü-
şüncəli gənclərin böyük bir qismini arxasınca apa-
 - 85 -
ran yeni ideya istiqaməti və hətta yeni həyat tərzi 
kimi böyük vüsət aldı. 
Ocaq hərəkatı Moskvanın diqqətini getdikcə 
daha çox cəlb edirdi. Bu proseslərin inkişafına bir 
növ rəvac verən milliləşmiş respublika KQB-sinin 
«nəzarəti» təbii ki, Moskvanı razı sala bilməzdi, ona 
görə də nəzarəti öz əlinə götürməyə çalışırdı. 
Moskvanın təkidi ilə ciddi tədbirlər görüldü, Asif 
Əfəndiyev partiya sıralarından, daha sonra isə işdən 
azad edildi. Onun fikirdaşları da hər yerdə sıxışdı-
rılmağa başladı. Asif Atanın əsərlərinin çapı qada-
ğan edildi. Gənclər tərəfindən üzü köçürülüb yayı-
lan əlyazmalar hər yerdən yığışdırılıb yandırıldı. 
Bununla belə, ox artıq yaydan çıxmış, ideyalar qəlb-
lərdə və beyinlərdə qərar tutmuşdu. 
Biz demirik ki, Asif Əfəndiyevin yaratdığı tə-
lim qüsursuzdur və onu bir milli ideologiya nümu-
nəsi kimi qəbul etmək olar. Xeyr, Asif Ata təlimi 
maksimalist bir təlimdir, ifrat Şərq mövqeyinin ba-
riz nümunəsidir. Onun hətta şəxsi həyatında və xa-
rakterində müşahidə olunan bu ifratçılıq, maksima-
lizm əslində o dövrün məhsulu idi. Çünki Asif Ata 
təlimi kommunist ideologiyasına, doqmatizmə, eh-
kamçılığa reaksiya kimi yaranmışdı. Ehkamçı təfək-
kürə alternativ olaraq, ona qarşı ancaq inqilabçı və 
inkarçı bir təfəkkür yarana bilərdi. Və bu inkarçı 
təfəkkür ictimai-siyasi həyatda, mədəniyyətdə, ədə-
biyyatda qərarlaşmış ənənələrə qarşı bir üsyan idi. 
Təfəkkürün belə istiqamətlənmiş forması öz qarşı-
 - 86 -
sına sosializm realizminin, kommunist tərbiyəsinin 
müsbət cəhətlərinin də olmasını etiraf etmək, bu 
ənənələrdəki yaxşı cəhətləri üzə çıxarıb təqdir et-
mək məqsədini qarşıya qoya bilməzdi. Əksinə, Asif 
Ata kommunizm epoxasının zəif cəhətlərini önə çə-
kir, burada meyarların həqiqətə əsaslanmadığını, hər 
şeyin tərsinə qurulduğunu vurğulayırdı. Onun fik-
rinə görə, Qırmızı inqilab zaman əqrəbini geriyə 
çəkmək, təbii gedişatı tərsinə fırlatmaq təşəbbüsü 
idi.  
 
Palçıq üstə çıxdı, dağ altda qaldı, 
Şikəst üstə çıxdı, sağ altda qaldı, 
Zəmanə nehrəsi tərs çalxalandı, 
Ayran üstə çıxdı, yağ altda qaldı. 
 
Asif Əfəndiyev fikirlərin sintezindən çıxış et-
mədi, kompromisə getmədi və tam inkarçı bir möv-
qe tutdu. Öz həyatında da dövlətin və kommunist 
cəmiyyətinin açdığı imkanlardan və imtiyazlardan 
imtina etdi. Fəlsəfi ideyalarında da cəmiyyətin, so-
sial mühitin rolunu nəzərə almadan, bütün fikirlərini 
fərdi-mənəvi aləmin təkmilləşdirilməsinə, insani ka-
milliyin önə çəkilməsinə yönəltdi.  
Asif Əfəndiyev yaradıcılığına şəxsi münasi-
bətlər prizmasından baxan sənət adamları çox vaxt 
ondan inciyirlər. Çünki Asif Əfəndiyevin qələmi tə-
rifdən daha çox tənqid yazırdı. Lakin bu tənqidin 
səbəblərinin heç də ayrı-ayrı Azərbaycan yazıçıla-
rına münasibətlə deyil, bütövlükdə sovet ədəbi-bədii 
prosesinə, bütövlükdə qərbçiliyə və bütövlükdə ha-
 - 87 -
kim ideologiyaya münasibətlə bağlı olması faktı hə-
lə indi-indi üzə çıxır. Asif Əfəndiyevin mövqeyini, 
motivlərini başa düşmək çətin idi. Çünki o, ənənəvi 
meyarlardan deyil, yeni bir fəlsəfi baxışlar sistemin-
dən çıxış edirdi. 
Asif Əfəndiyev təliminin məzmununa toxun-
madan bircə bunu qeyd etmək kifayətdir ki, bu 
inkarçılığın özündə bir dəyər var idi. Gənclərin 
müstəqil düşüncəyə, azad fikirliliyə, yaradıcı təfək-
kürə cəlb edilməsi özlüyündə müsbət bir hadisə idi. 
Düzdür, Asif Ata təliminin məzmunu incələndikdə 
onun özünün də yeni bir ehkam, yeni bir ideologiya, 
hətta yeni bir təriqət yönümündə olması üzə çıxır. 
Lakin bu yeni ideologiyanı qəbul etmək üçün daha 
dərin kök atmış olan və heç şübhəsiz, daha ziyanlı 
olan kommunist ideologiyasından imtina lazımdır. 
Asif Əfəndiyevin gücü gənclərə bu imtina əzmini, 
bu imtina mədəniyyətini təlqin edə bilməsində idi. 
Mənəvi kamilliyə gedən yol imtinadan keçir. 
Xırda hisslərdən, maddi maraqlardan imtina! Döv-
lətin və cəmiyyətin verdiyi formal nüfuzdan, rəsmi 
vəzifə və titullardan, ictimai şüurun bəsitliyi sayə-
sində qazanılmış ad-sandan, saxta şöhrətdən imtina!  
 
«Ya şöhrət, ya vüqar», – dedi zəmanə, 
Şöhrətdən əl çəkib, tutdum vüqarı! 
 
Özü də elə bir şöhrətdən ki, XX əsrin 70-ci il-
lərində o filisof-tənqidçi Asif Afəndiyevi addım-ad-
dım izləyir, ondan əl çəkmək istəmirdi. Çoxlarının 
 - 88 -
həsrətində olduğu bü şöhrət çələngindən imtina Asif 
Əfəndiyevin əslində necə böyük bir məqsədə xid-
mət etdiyindən xəbər verir. Şan-şöhrətli filosof-tən-
qidçi öz yerini təqiblərə və tənələrə məruz qalan 
qəmli-kədərli bir filosof aqibətinə təslim etdi.  
 
Zəmanə hiddətlə dindirdi məni, 
İdrak gəmisinə mindirdi məni, 
Əzab ocağında yandırdı, yaxdı – 
Kədər dənizində çimdirdi məni! 
 
Lakin onun kədərində bir nəşə var idi. O, bu 
əzablı yolları özü seçmişdi. O, öz fəlsəfi idealını 
təkcə təlimi ilə deyil, şəxsi həyatı ilə də təsdiq et-
məyə çalışırdı. Əgər onun ideyaları neçə-neçə onil-
liyin qaranlıq pərdələrini keçərək hələ də işarmaqda 
davam edirsə və hələ də davamçılara malikdirsə, 
deməli, əzablı anlar hədər keçməyib.  
 
“Tənqid.net” jurnalı, 2007, № 4  
 
 
P.S.  
Mənim kommunist ideoloğiyasına və azad 
fikrin çərçivəyə salınmasına qarşı mövqeyim Asif 
Əfəndiyevin başladığı azad düşüncə hərəkatına uy-
ğun gəldiyinə ğörə, biz bir müddət sıx əməkdaşlıq 
etdik. Amma 1982-83-cü illərdən başlayaraq, mənə 
aydın olmayan səbəblərdən onun baxışlarında və 
təbli-ğatında islamla bir araya sığmayan, bəzən 
hətta ona qarşı olan, nə isə alternativ bir təriqəti 
 - 89 -
xatırladan məqamlar özünü ğöstərməyə başladı. 
Mən isə ənənəvi zehniyyətin sağlam sütunlarını 
qoruyub-saxlamaq tərəfdarı olduğumdan, ifrat in-
karçılıq və maksimalizm mövqeyini qəbul etmədi-
yimdən, bizim yollarımız ayrıldı. Kommunist ideo-
logiyasından imtina müqabilində dindən də imtina 
və üstəlik zehniyyətin yeni bir ehkamçılıq təhlükə-
siylə üzləş-məsi ilə razılaşa bilmədim. 
Buna baxmayaraq, Asif Əfəndiyevin və onun 
təbliğ etdiyi azad düşüncə tərzinin mənim sonrakı 
yaradıcılığıma müəyyən dərəcədə təsir etdiyini, 
müəyyən iz buraxdığını da etiraf etməmək olmaz. 
Bu sırada mən elmi-akademik dil üslubundan fərqli 
milli fəlsəfi dil üslubunu xüsusi qeyd etmək istə-
yirəm. Belə ki, Asif Əfəndiyevin esseləri Azərbay-
can dilinin zənginliyini yeni bir ampluada üzə çı-
xardı və milli fəlsəfi dilin inkişafı üçün ğeniş bir 
postament hazırladı.  
 
 
 
 - 90 -
 
 
 
Öyrənmək təşnəsi 
(Akademik Fəraməz Maqsudov haqqında) 
 
Mən Fəraməz Maq-
sudovu necə tanıyıram? 
Böyük riyaziyyatçı alim 
kimimi? Elmlər Akademi-
yasının Prezidenti, gör-
kəmli elm təşkilatçısı ki-
mimi? Bir deputat, millət 
elçisi kimimi? Siyasi 
həmfikirim, ictimai-xadim 
kimimi? Ağsaqqal bir dost 
və himayədar kimimi? Gözəl şer-sənət bilicisi, milli 
mədəniyyətimizin təmsilçisi kimimi?  
Bu suallara birmənalı cavab vermək çətindir. 
Çünki Fəramaz müəllim təvazökarlığın və sadəliyin 
təcəssümüdür. Lakin sadə olduğu qədər də mürək-
kəbdir, onu proqnozlaşdırmaq mümkün deyil. 
Fəramaz müəllim iti rasional düşüncəyə, ana-
litik təhlil qabiliyyətinə malik bir adamdır. Əsl 
alimdir. Lakin alim olduğu qədər də şairdir. Bəlkə 
daha çox dərəcədə məhz şairdir. Emosiyaları o qə-
dər güclüdür ki, çox vaxt rasional düşüncəni də üs-
təliyir. 
 - 91 -
Fəraməz müəllim əqidəsində möhkəm, siyasi 
mövqeyində sabit adamdır. Lakin başqa məsələlərdə 
olduqca dəyişkən ola bilər. Hansı isə hadisənin 
məntiqi təhlili emosianal fonla birləşərək, onun 
mövqeyini diametral surətdə dəyişə bilər. Düzdür, 
bir müddətdən sonra münasibət də olan invariant 
məqamlar yenidən öz yerini tutar, son nəticədə 
sabitlik dəyişkən üstələyər.  
Şəxsi münasibətlərdə donuq, statik mövqeyi 
olan adamlardan fərqli olaraq, Fəraməz müəllimin 
münasibət dünyası olduqca dinamikdir. Lakin bu di-
namika invariantlara söykənir.  
Sabit olduğu qədər də dinamik, məntiqli oldu-
ğu qədər də emosional, sadə olduğu qədər də mü-
rəkkəb daxili aləmə malik bu unikal adamla mən 
necə tanış olmuşam? 
Fəraməz Maqsudovla ilk tanışlığımız qiyabi 
olub. 1992-ci ildə rəhbərlik etdiyim özəl ali məktəb 
ilk gəlirindən Fəraməz müəllimin təsis etdiyi 
«Əlincə» xeyriyyə cəmiyətinə pul köçürüb. Bu ad-
dım şəxsən bir-birimizi tanımasaq da, ictimai-siyasi 
mövqelərimizin uyğunluğundan irəli gəlirdi. Bu 
vaxtandan mən, bu cəmiyyətin yaradıcısı ilə tanış 
olmaq üçün fürsət axtarmışam. 1993-cü ilin sent-
yabrında o, artıq ikinci iş yeri kimi bizim Universi-
tetin riyaziyyat kafedrasının müdiri idi və sıx əmək-
daşlığımız da o vaxtdan başlanmış və müxtəlif for-
malarda indi də davam etməkdədir. 
 - 92 -
Mən Fəraməz Maqsudovla bir sıra xarici öl-
kələrdə birgə səfərdə olmuşam. Vaşinqtonda Dünya 
azərbaycanlıların II Konqresində, onun dövlət 
bayrağına münasibətlə, milli məsələ ilə bağlı mü-
zakirələrdə necə həyəcan keçirtdiyinin şahidi olmu-
şam. İki dəfə, 1993-cü və 1998-ci illərdə prezident 
seçkiləri kompaniyasında Fəraməz müəllimlə bir 
yerdə olmuşuq. 1993-cü ildə prezidentliyə namizəd 
Heydər Əliyevin rəsmi seçki qərargahı və vəkilləri 
yox idi. Lakin Fəraməz müəllimin təşəbbüsü ilə 
bizim Universitetdə istedadlı politoloqlardan ibarət 
təbliğat qrupu yaradıldı. Universitetimizin nəzdində 
Heydər Əliyev lektoriyasının əsası da o vaxdan qo-
yulub. Mən bu proseslərdə Fəraməz Maqsudovun 
istedadlı gəncləri üzə çıxarmaq və bu ümumi işi-
mizə cəlb etmək sahəsində nə qədər ciddi səylər 
göstərdiyinin şahidi oldum. Baxmayaraq ki, Fəra-
məz Maqsudov bizim universitetdə ilk növbədə bir 
riyaziyyatçı kimi çalışırdı, bizim onunla əməkdaşlı-
ğımız əsasında əqidə birliyi, siyasi həmfikir olmağı-
mız durudu. O, yüksək dövlət vəzifələrinə irəli çə-
kildikdən sonra Azərbaycan Universitetində kafedrə 
müdirliyindən çıxsa da, ictimai-siyasi və elmi əmək-
daşlığımız bu günə qədər davam edir. 1998-ci ildə 
Fəraməz Maqsudov prezident seçkilərində Heydər 
Əliyevin seçki qərargahının rəhbəri idi və mən yenə 
də onun işə necə ürəkdən qoşulduğunun şahidi ol-
dum. Əlbəttə, biz hamımız əlimizdən gələni edirdik, 
amma Fəraməz müəllimin hiss-həycanlarını daha da 
 - 93 -
qabarıq təzahür edirdi. Yaşına baxmayaraq uşaq ki-
mi həycanlana bilmək, uşaq kimi sevinə bilmək ha-
mıya müəyəssər olmur. Görünür, bu yenə də Fəra-
məz Maqsudovun şairiliyindən irəli gəlir. 
 
 
Şairmi?! Fəraməz Maqsudovu hamı şair kimi 
yox, riyaziyyatçı kimi tanıyır. Elmlər Akademiyası-
na Prezident seçiləndə də, Beyəlxalq İslam Akade-
miyasına üzv seçiləndə də, ABŞ-da ilin adamı seçi-
ləndə də, Böyük Britaniyada Ümumdünya Bioqrafi-
ya İnstitutuna direktor seçiləndə də Fəraməz Maq-
sudovun məhz riyaziyyatçı kimi xidmətləri nəzər 
alınmışdır. Lakin onun şairi xarakterindəndir, bədii 
 - 94 -
təxəyyülün məntiqi üstələməsindədir. Lakin təxəy-
yül, görünür, böyük riyaziyyatçı olmaq üçün də 
vacib şərtdir. Təsadüfi deyildir ki, bir dəfə Hilbertə 
deyəndə ki, onun şagirdlərindən biri riyaziyyatı ata-
raq şairliyi seçmişdir, Hilbert – «görünür onun riya-
ziyyatçı olmaq üçün təxəyyülü çatmamışdır.», – de-
yə cavab vermişdir. 
Fəraməz Maqsudovun ən rasional elmi təmsil 
etsə də, təfəkkür tərzinə görə Şərq adamıdır. Onun 
düşüncəsindəki impulsivlik özünü çox qabarıq şə-
kildə biruzə verir. Şair təsirlənmədən yaza bilmədiyi 
kimi, o da təsirə qapılmadan düşünə bilmir. Öz ide-
yasının və ya hansı isə ideyanın təsiri altına düşəndə 
isə başqa sözləri eşitmir. Daha doğrusu, belə mə-
qamlarda ancaq təsiri altında olduğu mövzu ilə bağlı 
danışır və ancaq buna aid deyilənləri eşidir. 
Mən akademik Fəraməz Maqsudovu həmişə 
öyrənən görmüşəm. İstənilən vəziyyətdə, istənilən 
sahədə qarşıdakının özündən çox bildiyini zənn edir 
(hər halda belə təəssürat yaranır). Hər hansı məc-
lisdə, istənilən məsələ ilə əlaqədar söhbət gedirsə, 
Fəraməz müəllim yanında oturan adamdan həmişə 
nəyi isə soruşur, öyrənmək istəyir. Kənardan bax-
dıqda onun haqqında heç nə bilməyən, söhbətin 
nədən getdiyini anlamayan və ya eşitməyən adam 
təəssüratı yaranır. O, hansı səmimiyyətlə soruşursa, 
sən də həmin səmimiyyətlə cavab verməli olursan. 
Onun səmimiyyəti istər-istəməz müsahibini də sə-
mimi olmağa vadar edir.  
 - 95 -
Hər adam üçün ən çox səciyyəvi olan bir hal, 
vəziyyət olur. Həmin adamı ən çox həmin halda, 
onun üçün adi olan vəziyyətdə təsəvvür edirsən. Fə-
raməz müəllimin adi vəziyyət öyrənmək vəziyyə-
tidir. O, öz şagirdlərindən də öyrənməyə çalışır. Elə 
bil, ona elə gəlir ki, başqaları ondan yaxşı bilir… 
Şahmat klassiklərindən biri şahmat oynayan-
ları dörd qrupa bölmüşdür. Ən pisi zəif oynayan 
lakin zəif oynadığını bilməyənlər. Sonra zəif oy-
nayan və bunu bilən, daha sonra isə yaxşı oynayan, 
amma bundan xəbəri olmayan gəlir. Ən yüksək sə-
viyyədə yaxşı oynayan və yaxşı oynadığını bilənlər 
qoyulur. Fəraməz Maqsudovu səciyyələndirmək 
üçün bunlar heç biri kifayət deyil. Görünür, beşinci 
qrup şahmatçılar da var. – «Yaxşı oynayan, yaxşı 
oynadığını bilən, lakin onu biruzə verməyən, özün-
dən zəiflərdən də nə isə öyrənməyə çalışanlar» … 
Və ona görə də, çox yüksəkdə durduğu halda, çox 
güclü olduğu halda bəzən çox aşağı enən, özündən 
qat-qat zəiflərlə də oturub-duran, çətin anlaşılan, 
proqnozlaşdırıla bilməyən, sadə təzahürlü mürəkkəb 
zəka!... Adi insani hisslərə, emosiyalara təbe etdiril-
miş qeyri-adi ağıl, intellekt! 
 
“İpək Yolu”, №1, 2000 
 
 - 96 -
 
 
 
 Bir ocağin varisi 
(Akademik Kamal Talıbzadə haqqında) 
 
 
 Kamal Talıbzadə Azər-
baycan ədəbiyyatşünaslığının 
ağsaqqallarından biri, milli 
ədəbi tənqid tariximizin salna-
məsini yaradan görkəmli təd-
qiqatçı, Akademiyanın həqiqi 
üzvü, neçə-neçə orden və mü-
kafatlarla təltif olunmuş şanlı-
şöhrətli bir insan nə qədər 
məşhurlaşsa da, nə qədər xid-
mətlər göstərsə də, məlasəf çox vaxt başqa bir adın 
nüfuz və təsir dairəsindən çıxa bilmədi. Bütün iste-
dadına və xidmətlərinə rəğmən, Kamal Talıbzadə 
milli məfkurəmizin yaddaşında ilk növbədə Abdulla 
Şaiqin oğlu və Şaiq ocağının məşəlini tutan davamçı 
kimi qalmaqdadır. Bunun səbəbi Abdulla Şaiq uldu-
zunun zaman keçdikcə daha çox parlaması və yad-
daşlarda Azərbaycan ziyalılığının simvolu kimi 
möhkəmlənməsidir. Əslində Kamal Talıbzadə heç 
özü də bu parlaq ulduzun kölgəsindən çıxmağa, 
onun nüfuzunun təsir dairəsindən kənarda özünə 
fərqli bir nüfuz hazırlamağa can atmırdı. Onun 
 - 97 -
özünün də dönə-dönə dediyi kimi, ən böyük xidməti 
şəxsi tədqiqatlarından daha çox, Abdulla Şaiq ədəbi 
irsinin bir küll halında yeni nəsillərə çatdırılması, 
Şaiq ocağının ədəbi bir işıq mənbəyi kimi qorunub 
saxlanılmasından ibarət idi. Təsadüfi deyildir ki, 
tanışlığımızın və əməkdaşlığımızın intensiv dövrün 
 
də – ömrünün son illərində söhbətlərimizdə onun ən 
çox Abdulla Şaiqin ev muzeyi ilə, onun ədəbi taleyi 
və ədəbi-bədii irsi ilə məşğul olduğunu, özünü Şaiq 
çırağının işığında əritməyə hazır olduğunu duyur-
dum.  
Əslində mənim Kamal Talıbzadə ilə tanış ol-
maq arzum, onunla münasibətlərim heç də yalnız 
görkəmli ədəbiyyatşünas alim, Azərbaycanın ən nü-
fuzlu akademiklərindən biri ilə ünsiyyətdə olmaq 
arzusundan irəli gəlməmişdi. Mən ilk növbədə uşaq-
 - 98 -
lıqdan əsərlərini oxuduğum, bu əsərlərin arxasında 
nurlu simasını hiss etdiyim Abdulla Şaiqin varisi ilə 
təmasda olmaq, necə deyərlər, onun qoxusunu Ka-
mal müəllimdən almaq istəyirdim. Amma gözləmə-
diyim halda Kamal Talıbzadədən diametral əks bir 
maraq gördüm. İlk baxışda nə qədər təəccüblü olsa 
da o, mənim simamda sanki Abdulla Şaiqi gördüyü-
nü, onu xatırlatdığımı, həm əsərlərimdə, həm də 
təhsil quruculuğunda, istedadlı gənclərə göstərdiyim 
qayğı və diqqətə görə Şaiq işinin davamçısı oldu-
ğumu qeyd edirdi: – «Səlahəddin, səni görəndə, sə-
nin əməllərinlə tanış olanda, istedadlı gənclərə qay-
ğını görəndə düşünürəm ki, bəlkə Şaiq ruhunu sən 
hamımızdan çox yaşadırsan». Azərbaycan radiosu-
nun müxbiri Çiçək Veysəlovaya müsahibəsində də 
bu məqamı vurğulamışdı. Bu, – çox önəmli bir eti-
raf idi. Yəni, böyük şəxslərin, millətin simasını 
müəyyən edən insanların ruhunu ancaq genetik 
varislər daşımır. Milli ruh millət üçün çalışanların 
yanğısından qidalanır və eyni ideala xidmət edən 
vahid milli ruha qatılanlar bir-birinə bənzəməyə 
bilməzlər.  
Kamal Talıbzadə Abdulla Şaiqin oğlu olma-
ğın məsuliyyətini dərk edir və yüksək dərəcədə də-
yərləndirirdi. Azərbaycan Universitetinin fəxri pro-
fessoru olan Kamal Talıbzadənin universitetimiz 
üçün gördüyü ən böyük işlərdən biri də kitabxana-
mızda Abdulla Şaiq guşəsinin yaradılması olmuş-
dur. O, xəstə olmasına baxmayaraq, Abdulla Şaiqin 
 - 99 -
universitetdə keçirdiyimiz yubileyində, habelə 
«Azərbaycan Universiteti» nəşriyyatının buraxdığı 
«Abdulla Şaiqin romantizmi» (müəllifi professor 
Vəli Osmanlıdır) kitabının təqdimat mərasimində 
şəxsən iştirak etdi və gənc nəslin Şaiq irsinə bəs-
lədiyi yüksək marağa görə sevindiyini bildirdi.  
Şaiqlər unudulmursa, deməli ziyalılıq, maarif-
çilik hələ yaşamaqdadır. Keçən əsrin əvvəllərində 
xüsusilə böyük vüsət alan milli dirçəliş hərəkatı da, 
deməli davam etməkdidir.  
Son dərəcə təvazökar və səmimi olan Kamal 
müəllimin bir etirafını da yada salmaq istərdim. 
2000-ci ildə AMEA-ya seçkilər zamanı Kamal 
Talıbzadə humanitar bölmə üzrə hesablama komis-
siyasının sədri idi. Mən də seçkilərə qatılmışdım. 
Fəlsəfəyə ayrılmış yerlərdən ikisi tutuldu, biri isə 
boş qaldı. Sonradan məlum oldu ki, mən cəmi 13 
səs toplamışam və AMEA-nın müxbir üzvü olmaq 
üçün bir səs çatışmamışdır. Kamal müəllim böyük 
təəssüflə danışırdı ki, hesablama komissiyasının 
üzvləri səsi sayanda səhv ediblərmiş. Ona məlumat 
vermişdilər ki, Səlahəddin cəmi 12 səs toplayıb, 
amma seçkilərdən sonra bir də sayanda 13 səs 
olduğu aşkarlanıb. Mən də dedim ki, Kamal müəl-
lim, axı, nə fərqi var, əgər 14 səs toplanmayıbsa, 13 
də elə 12-nin tayıdır. Yox, – dedi, axı, yadımdan 
çıxıb, heç mən özüm deyəsən səs verməmişdim, 
mənim səsimlə məsələ həll olunardı. Onun bu sə-
mimi etirafı mənə o qədər xoş təsir bağışladı ki, 
 - 100 -
əslində mənim seçilməməyimdə həlledici rolu ol-
masına baxmayaraq, ondan heç ürəyimdə də inciyə 
bilmədim. Çünki bunları o, danışmaya da bilərdi. 
Bircə şeyə xüsusilə təəssüflənirəm ki, bu cür təmiz 
qəlbli insanların səmimiyyətindən sui-istifadə edən-
lər də var. İşgüzarların belə sui-istifadələrinə bax-
mayaraq, o, özü aydan arı, sudan duru idi.  
Akademik Kamal Talıbzadə təkcə səmimiy-
yəti və sadəliyi ilə deyil, həm də ağsaqqallıq, qo-
camanlıq missiyası ilə seçilirdi. Ondan xeyli yaşlı 
olan adamların iştirak etdiyi məclislərdə də hamı 
məhz Kamal müəllimi böyük, ağsaqqal hesab edir-
di. O, elə bil ki, keçən əsrdən, keçmişdən bizə ya-
digar idi.  
Zəmanə adamı deyildi. Əməllərində zamanla 
hesablaşmalı olsa da, qəlbən zamandan yüksəkdə 
dururdu.  
 
Kübarlıq məktəbi.  
“Xəzər Universiteti” Nəşriyyatı, 2007 
 - 101 -
 
 
 
Yüksək mədəniyyət təcəssümü 
(Akademik Fuad Qasımzadə haqqında) 
 
Akademik Fuad Qasım-
zadə – XX əsr Azərbaycan fəl-
səfi fikrini, fəlsəfi maarifçiliyi, 
ölkəmizdə fəlsəfəyə münasibəti 
səciyyələndirən və simvolizə 
edən ən önəmli şəxslərdən bi-
ridir. Ölkəmizdə fəlsəfi biliklə-
rin yayılması sahəsində onun 
böyük xidmətləri vardır. 
Əlbəttə, sovet dövründə 
yaşaması, onun məhz marksist-leninçi dünyagörüşü 
ilə bağlılığını zərurətə çevirirdi. Lakin hətta yad bir 
fəlsəfənin də doğma dilimizdə ifadə olunması, ölkə-
mizin həyatı ilə əlaqələndirilməsi və bizi əhatə edən 
mühitin daha düzgün dərk olunmasına yönəldilməsi 
həmin dövrün ziyalı missiyasına daxil olan vacib 
şərtlər idi. Fuad Qasımzadə bununla kifayətlənmə-
yərək, marksizmin hüdudlarından kənara çıxa bil-
mək üçün qədim və orta əsrlərə müraciət edir və hə-
min dövrün düşüncə tərzini milli mentalitetimizdən, 
ədəbi-bədii fikir ənənələrindən qaynaqlanan hikmət 
xəzinəsindən yeni nəsillərə ərməğan gətirirdi. O, 
Azərbaycanın fəlsəfi fikir tarixi sahəsində bir sıra 
 - 102 -
dəyərli əsərlərin müəllifidir. M.Füzuli, A.Bakıxanov 
və s. haqqında yazdığı monoqrafiyalar dəyərli təd-
qiqat əsərləridir. «Qəm karvanı» yaxud zülmətdə 
nur» kitabı böyük Azərbaycan şairinə həsr olunmuş 
ən gözəl əsərlərdən biridir. İndi Füzuli haqqında çox 
yazılır. Təsəvvüf fəlsəfəsinə yasaq da aradan götü-
rülmüşdür. Amma o vaxt, 60-70-ci illərdə Füzulinin 
fəlsəfi dünyagörüşünü, onun əsas ideyalarını ortaya 
çıxarmaq və geniş təhlil etmək böyük cəsarət və 
yaradıcılıq əzmi tələb edirdi. Ən əsası odur ki, Fuad 
müəllim konyuktura uyğun olaraq Füzulini bir ma-
terialist olaraq təqdim etməyə səy göstərməmiş, 
ideologiyanın verdiyi imkan daxilində daha obyek-
tiv araşdırmağa çalışmışdır. Məhz Fuad Qasımza-
dənin tədqiqatları sayəsində Füzulinin adı Azərbay-
canda çıxan fəlsəfə dərsliklərinə daxil edilə bilmiş-
dir. Bu dərsliklərin bir çoxunun müəllifi Fuad müəl-
limin özüdür. Onun dərslikləri uzun müddət ali 
məktəb tələbələrinin ana dilində istifadə etdiyi əsas 
vəsait olmuşdur. Xüsusilə, həmmüəlliflərlə yazdığı 
“Dialektik materializm”, “Tarixi materializm” ki-
tabları ruscadan tərcümə olunmuş dərsliklərlə rə-
qabətdə həmişə üstün idi. Çünki onlar sadəcə tər-
cümə olunmayıb, tələbələrin daha yaxşı bildiyi mi-
sallar və nümunələrlə zəngin idi.  
Düzdür, bizim fəlsəfi və ictimai-siyasi fikir 
tarixinin sistemli şəkildə öyrənilməsinin əsasını aka-
demik Heydər Hüseynov qoymuşdur, lakin onun 
başladığı bu nəcib işi davam etdirənlərin sırasında 
 - 103 -
Fuad Qasımzadə çox önəmli bir yer tutur. Onun xid-
mətləri ancaq tədqiqatla məhdudlaşmayıb, daha çox 
dərəcədə fəlsəfi biliklərin təbliği, ölkəmizdə fəlsəfə 
sahəsində tədqiqatçı kadrların yetişdirilməsi, bütün 
Sovet İttifaqı miqyasında Azərbaycan fəlsəfi fikri-
nin təmsil olunması sahələrində özünü göstərirdi. O 
vaxtlar bütün sahələrdə olduğu kimi, fəlsəfi fikir sa-
həsində də Müttəfiq Respublikalar arasında sanki 
bir yarışma var idi. Mərkəzdə çıxan ensiklopediya-
larda, dərsliklərdə, antologiyalarda hansı respubli-
kaya nə qədər yer ayrılması, Ümumittifaq konfrans-
larda neçə nəfərlə və hansı səviyyədə təmsil olun-
maq bir milli qürur məsələsi idi. Ona görə də, fəl-
səfəni yaxşı bilməklə yanaşı, rus dilində natiqlik 
məsələsi də önəmli idi. Akademik Fuad Qasımzadə 
fəlsəfənin istənilən sahəsində hazırlıqsız çıxış et-
mək, mühazirə oxumaq, fəlsəfə ilə ideologiyanı əla-
qələndirmək, bəhs etdiyi mövzunun aktuallığını 
əsaslandırmaq, imkan daxilində, fürsətdən istifadə 
edərək azərbaycançılığı da təbliğ etmək iqtidarında 
idi. Adı təkcə Azərbaycanda deyil, bütün SSRİ miq-
yasında ən nüfuzlu filosoflar sırasında çəkilirdi. O, 
xarici qonaqlarla maraqlı həmsöhbət olmaqla yana-
şı, söhbəti məharətlə idarə edir, fəlsəfədən aktual 
həyata, cari siyasətə, yeri gələndə tarixə, yeri gələn-
də müasirliyə yönəldir və yenidən fəlsəfəyə qayıda 
bilirdi.  
F.Qasımzadənin yaradıcılığı da zəngin və 
hərtərəflidir. O, idmanın estetikasından, müharibə-
 - 104 -
nin fəlsəfi tədqiqindən tutmuş fəlsəfə tarixinə və 
ictimai-siyasi həyatın aktual problemlərinə qədər 
olduqca müxtəlif mövzularda əsərlər yazmış, bey-
nəlxalq forumlarda məruzələr etmiş, ölkəmizi xarici 
ölkələrdə ləyaqətlə təmsil etmişdir.  
Akademik Fuad Qasımzadənin fəaliyyəti ən 
çox Bakı Dövlət Universiteti ilə bağlı idi. O, yarım 
əsr ərzində BDU-nun fəlsəfə kafedrasına rəhbərlik 
etmiş, universitetdə vaxtilə özünün də məzun oldu-
ğu fəlsəfə fakültəsinin bərpası üçün səylər göstərmiş 
və bu fakültə üçün kadr hazırlanmasında böyük rol 
oynamışdır. Bunu da qeyd etmək yerinə düşər ki, o, 
yarım əsr ərzində fəlsəfə üzrə Dissertasiya Şurasının 
sədri olmuş, bir müddət Azərbaycan Respublikası 
Prezidenti nəzdində Ali Attestasiya Komissiyasının 
Rəyasət Heyətinin üzvü kimi fəaliyyət göstərmişdir.  
Mən də 1973-cü ildə BDU-nun fizika fakültə-
sini bitirərək elə həmin ildə fəlsəfə kafedrasının as-
piranturasına daxil olmuş və Fuad Qasımzadənin 
rəhbərliyi ilə namizədlik dissertasiyası yazmışam. 
Əslində mən Fuad müəllimi bir az da əvvəl, üçüncü 
kursda oxuyarkən tanıyırdım. Mən o vaxt fəlsəfi 
mövzuda tələbə elmi işi yazmışdım və bizə tarixi 
materializm fənnini tədris edən dosent Cümşüd Ha-
cıyev məni kafedra müdiri ilə görüşdürdü və mən 
bu tədqiqat işini gələcəkdə də davam etdirmək 
barədə Fuad müəllimdən məsləhətlər aldım. Sonrakı 
ildə mənim yazdığım iş tələbə elmi işləri üzrə Res-
publika müsabiqəsinin qalibi oldu və Ümumittifaq 
 - 105 -
müsabiqəsinə təqdim edildi. Beşinci kursda oxu-
yarkən mənim ilk elmi məqaləm Fuad müəllimin 
tövsiyəsi ilə BDU-nun Elmi əsərlərində – “Tarix, 
Fəlsəfə və Hüquq” seriyasında çap olundu. Daha 
sonra tədqiqatlarımı aspiranturada davam etdirdim 
və 1976-cı ildə Fuad Qasımzadənin elmi rəhbərliyi 
ilə onun sədr olduğu Dissertasiya Şurasında nami-
zədlik işini müdafiə etdim.  
Bizim elmi yaradıcılıq əlaqələrimiz sonrakı 
illərdə də müntəzəm surətdə davam etmişdir. Düz-
dür, mən doktorluq dissertasiyasını bir qədər fərqli 
istiqamətdə yazdığımdan əsasən moskvalı həmkar-
larımla məsləhətləşməli olurdum, amma Fuad müəl-
limlə münasibətlərimiz başqa müstəvidə davam 
edirdi. Mən ilk növbədə Respublikamızda fəlsəfənin 
tədrisi ilə əlaqədar bir çox məsələlərin birgə mü-
zakirəsini nəzərdə tuturam. Pedaqoji Universitetdə 
 - 106 -
fəlsəfə kafedrasının müdiri olduğum müddətdə də 
Elmi-metodiki Şura xətti ilə BDU-nun fəlsəfə ka-
fedraları ilə və ilk növbədə Fuad müəllimlə əmək-
daşlıq edir, onun məsləhətlərini nəzərə alırdım. 
Azərbaycan Universitetində rektor olduğum müd-
dətdə ölkənin ən qabaqcıl mütəxəssislərini, ən yaxşı 
müəllimlərini tədrisə cəlb etmək proqramı çərçivə-
sində ilk dəvət etdiyim görkəmli professorlar sıra-
sında, heç şübhəsiz, akademik Fuad Qasımzadə də 
var idi. O, həm dərs deyir, həm də Universitetin 
nəzdindəki Şərq-Qərb Tədqiqat Mərkəzinin yığın-
caqlarında fəal iştirak edirdi. O, mənim bir neçə 
kitabımın redaktoru olmuş, ön söz yazmış, mətbuat-
da mənim elmi fəaliyyətimlə bağlı məqalələrlə çıxış 
etmişdi. Yaxşı xatırlayıram, Gülüstan sarayında mə-
nim Heydər Əliyevə həsr olunmuş “Lider. Dövlət. 
Cəmiyyət” kitabımın təqdimat mərasimində çıxış 
edərkən məni öz yetişdirməsi saydığını və bununla 
qürur duyduğunu bildirdi. Ümumiyyətlə, özünün ən 
böyük nailiyyətləri sırasında ilk növbədə yetişdirdi-
yi kadrlarla fəxr edərdi. Çətin elə adam göstərmək 
olar ki, fəlsəfə sahəsində alim hazırlığında Fuad 
müəllim qədər yüksək məhsuldarlıq göstərmiş ol-
sun.  
Biz yeni siyasi şəraitdə müstəqil Azərbaycan 
Respublikasında yeni ideologiyanın formalaşdırıl-
ması, fəlsəfə proqramlarının yenidən hazırlanması, 
ölkəmizdə fəlsəfi maarifçilik işinin canlandırılması 
və s. bu kimi məsələlərdə yenə də Fuad müəllimin 
 - 107 -
fəal həyat mövqeyinin şahidi olurduq. Fəlsəfə və 
Sosial-Siyasi Elmlər Assosiasiyasının (AFSEA) 
təsis qurultayında, AFSEA xətti ilə keçirilən kon-
franslarda, seminarlarda Fuad müəllimin çıxışlarını 
və təşkilati fəaliyyətini də xüsusi qeyd etmək istər-
dim. O, “Fəlsəfə” jurnalının yaradılmasında, Redak-
siya Heyətinin toplantılarında da lap son illərə qədər 
fəal iştirak edir, yaşını heç vaxt biruzə vermirdi.  
 
 
 
Fuad Qasımzadə lap gənc yaşlarından elmlər 
doktoru, professor və fəlsəfə kafedrasının müdiri 
olmaqla XX əsrin ortalarından başlayaraq ölkəmizin 
əksər ziyalıları, alimləri və sənət adamları ilə birgə 
tədbirlərdə iştirak etmiş, ən ali məclislərdə söz sa-
hibi olmuşdur. Ona görə də Fuad müəllimin çox 
zəngin xatirələri var idi; danışmaqla qurtarmaq bil-
mirdi. Biz əvvəlki nəslin bir çox ziyalıları haqqında 
məhz Fuad müəllimdən eşitmişdik.  
Akademik Fuad Qasımzadə həm də ictimai-
 - 108 -
siyasi xadim olmaqla dövlət işlərində öz köməyini 
əsirgəmir, ulu öndər Heydər Əliyevin həyata keçir-
diyi geniş quruculuq planlarının həyata keçirilmə-
sində və təbliğində xüsusi fəallıq göstərir, həmişə 
ön xətdə olurdu. Təsadüfi deyil ki, o, müstəqil Azər-
baycan Respublikasının ilk Konstitusiyasının hazır-
lanmasında da iştirak etmiş, Konstitusiya Komissi-
yasının üzvü olmuşdur. Bu da təsadüfi deyil ki, 
Azərbaycan filosofları içərisində ilk dəfə “İstiqlal” 
ordeninə layiq görülən də məhz Fuad müəllim idi.  
Fuad müəllim Azərbaycan fəlsəfi fikrinin gör-
kəmli nümayəndəsi olaraq bu sahədə çalışan alim-
lərin və müəllimlərin ağsaqqalı, xeyirxah və nəcib 
insan kimi hərtərəfli fəaliyyət göstərirdi. O, 
AFSEA-nın fəlsəfə bölməsinin və Təhsil Nazirli-
yinin ictimai elmlər üzrə metodşurasının sədri, Dini-
Elmi Şuranın və Şərq-Qərb Tədqiqat Mərkəzinin 
fəxri üzvü, Azərbaycan Ağsaqqallar Şurasının sədr 
müavini və jurnalımızın Redaksiya Şurasının fəal 
üzvlərindən biri kimi ölkəmizdə fəlsəfi və ictimai-
siyasi fikrin inkişaf etdirilməsi və təbliğində böyük 
xidmət göstərirdi.  
Mənim xatirimdə Fuad müəllim məhz belə 
hərtərəfli, ictimai-siyasi fəallığı ilə seçilən, istər fəl-
səfi fikir sahəsində, istərsə də ölkənin ictimai hə-
yatında həmişə ön xətdə dayanan yüksək mədəniy-
yətli xeyirxah insan, hərtərəfli tədqiqatları ilə se-
çilən alim, gözəl müəllim, mötəbər bir ziyalı kimi 
qalmışdır. 
 - 109 -
 
P.S.  
Təəssüflər olsun ki, mən Fuad müəllimin xati-
rəsinə həsr etdiyim bu yazını yenicə tamamlamış-
dım ki, onun ömür-gün yoldaşı Mələk xanımın da 
vəfat etdiyi xəbərini eşitdim. Hələ sağlıqlarında 
hamı onların bir-birinə bağlılığından, sədaqətindən 
danışırdı.  
İkisi də elm adamı idi, eyni bir universitetdə 
çalışırdılar. Mən hərdən məsləhət üçün və ya xəstə 
olduqda baş çəkmək üçün Fuad müəllim gilə ge-
dəndə, Mələk xanımın da onun aspirantlarına necə 
qayğı ilə yanaşdığının şahidi olmuşam. Xüsusilə 
onlar xarici səfərdən yenicə qayıtdıqları vaxtlarda 
təəssüratları dinləmək bizim dünyagörüşümüzün ge-
nişlənməsi üçün çox əhəmiyyətli idi. O dövrdə xa-
rici ölkələrə çıxış çox nadir hadisə idi və məlu-
matlar da olduqca məhdud və hətta saxtalaşdırılmış 
olurdu. Ancaq ilk əldən alındıqda onların düzgünlü-
yünə inanmaq olurdu.  
Fuad müəllim sovet dövründə də xarici ölkə-
ləri ən çox gəzən, müxtəlif beynəlxalq forumlarda 
bizi təmsil edən ziyalılarımızdan biri idi. Hər yerə 
də Mələk xanımla birlikdə gedərdi. Bu mənada 
Mələk xanımın Fuad müəllimi yenə tək buraxma-
ması nə qədər təəssüfləndirici olsa da, həm də təbii 
göründü.  
Şübhə etmirəm ki,bütün ömürlərini elmə, təh-
silə və gənc nəslin tərbiyəsinə həsr etmiş bu gözəl 
 - 110 -
insanlar yaddaşlarda həmişə xoş xatirələrlə qala-
caqlar. 
 
“İnana bilmirəm...”   
Bakı: “Elm”, 2012 
 - 111 -
 
 
 
Vətəndaş alim 
(Akademik Budaq Budaqov haqqında) 
 
 
Budaq müəllimlə aramız-
da kifayət qədər böyük yaş fər-
qi olduğundan dostluq müna-
sibətlərindən danışmaq, bəlkə 
də üzərimə düşməzdi. İxtisas-
larımız fərqli olduğundan bi-
zim elmi yaradıсılıq əlaqələri-
miz də yoxdur və deməli, bu 
münasibəti tələbə-müəllim mü-
nasibəti kimi də dəyərləndir-
mək olmaz. Lakin bizim münasibətimiz sadəсə qar-
şılıqlı hörmətdən ibarət deyil. Bizi yaxınlaşdıran, 
birləşdirən çox sıx, qırılmaz əlaqələr olduğuna şüb-
həm yoxdur. Bu əlaqənin, ümumi сəhətin məhz nə-
dən ibarət olduğunu müəyyənləşdirə bilsəm, Budaq 
müəllim haqqında deyəсəyim fikirlər də məhz bu 
yöndə olaсaqdır.  
Mən сoğrafiyaşünas deyiləm və bu sahənin 
alimləri haqqında bir mütəxəssis rəyi söyləmək id-
diasından çox uzağam. Bununla belə, elmlərin təs-
nifatı və elmşünaslıqla məşğul olduğum üçün, aka-
demik Budaq Budaqovun elmi-tədqiqat dairəsinin 
 - 112 -
bir fənn çərçivəsindən kənara çıxdığını və onun 
yaradıсılığını da anсaq сoğrafiyanın, geomorfologi-
yanın, landşaftşünaslığın, ekologiyanın, toponimi-
kanın çərçivəsi daxilində qiymətləndirməyin müm-
kün olmadığını görməyə bilmərəm. Bir elm hüdud-
ları ilə məhdudlaşmaq yox, müxtəlif elmləri əlaqə-
ləndirmək, onların kəsişməsindən üzə çıxan sinkre-
tik problemlərə nüfuz etmək, bütöv bir istiqamət 
üzrə elmi dünyagörüşünün formalaşmasında iştirak 
etmək və bütün tədqiq etdiyi məsələləri Azərbayсan 
gerçəkliyi ilə bağlamaq, azərbayсanlaşdırmaq, azər-
bayсanşünaslığı müstəqil bir elm səviyyəsinə qal-
dırmaq! Elm və həyat arasında körpü atmaq, сoğrafi 
və geoloji proseslərin dərinliyindən gündəlik həya-
tımızın çağdaş problemlərinə işıq salmaq!  
Bu baxımdan, Budaq Budaqovun, ümumiy-
yətlə, yalnız bir elm adamı kimi səсiyyələndirilməsi 
də onun fəaliyyət miqyasını məhdudlaşdırmış olar-
dı. Belə ki, Budaq müəllim təkсə elmdə yox, iсtimai 
həyatda da öz sözü, öz mövqeyi olan adamdır. An-
сaq dar bir ixtisas sahəsində elmi-tədqiqatla məşğul 
olan və bununla öz vəzifəsini bitmiş hesab edən 
alimlərdən fərqli olaraq Budaq müəllim сəmiyyətdə 
gedən proseslərin fəal iştirakçısıdır və prinsipial və-
təndaş mövqeyi nümayiş etdirir.  
Yaşlı adamlar çoxdur. Akademiklərin isə bö-
yük əksəriyyəti yaşlıdır. Lakin ağsaqqal nüfuzu qa-
zanmaq heç də hamıya müyəssər olmur. Budaq 
müəllim isə hələ xeyli vaxt bundan əvvəl, özündən 
 - 113 -
yaşсa böyüklər arasında da məhz ağsaqqal kimi 
tanına bilmişdir. Mən bu sözləri onun Respublika 
Ağsaqqallar Şurasının sədri olmasına görə demirəm. 
Sadəсə çox yaxşı haldır ki, bu seçim məzmunu ilə  
 
tam adekvatdır. Başqalarına yol göstərmək, məslə-
hət vermək haqqını qazanmaq üçün insan onların 
naminə öz şəxsi maraqlarından keçməyə hazır oldu-
ğunu sübut etməlidir. Budaq müəllimi də səсiyyə-
ləndirən сəhətlərdən biri budur ki, o, təkсə özü üçün 
yox, həm də el-oba üçün yaşayır. Sözün həqiqi mə-
nasında el adamıdır, el ağsaqqalıdır. Neçə onilliklər 
ərzindəki fəaliyyəti ilə xalqı təmsil etmək, xalq 
adından danışmaq səlahiyyəti qazanmışdır. 
 - 114 -
Alimlik və müdriklik fərqli şeylərdir. Heç təh-
sil görməmiş adam da müdrik ola bilər. Əgər o, hə-
yat həqiqətlərini fəhmlə duya bilsə, haqqı nahaqdan 
seçə bilsə və əməli məsələlərdə düzgün qərarlar qə-
bul edə bilsə – bunlar müdriklik əlamətidir. Budaq 
müəllimdə alimlik və müdriklik birləşir. Bu сəhət 
həm də iсtimai həyatda elm adamının nüfuzunun 
qalxmasına xidmət edir.  
 Akademik Budaq Budaqovu səсiyyələndirən 
сəhətlərdən biri də milli məfkurə, milli təəssübkeş-
lik hissidir. «Dağlıq Qarabağ problemi» ilə əlaqədar 
Budaq müəllim öz vətəndaş-alim mövqeyini sadəсə 
şüarlar söyləməklə, milli hissiyatını ifadə etməklə 
deyil, fundamental kitablarla, tədqiqat işləri ilə or-
taya qoydu. Bu tədqiqatlar içərisində mən əzəli türk 
məskəni olan Qərbi Azərbayсanda və Gürсüstanda-
kı сoğrafi adlara həsr edilmiş iki fundamental topo-
nimika kitabını xüsusi qeyd etmək istərdim. Lakin 
Budaq Budaqov bu məsələlərdə tədqiqatçılıqla kifa-
yətlənmir, milli iсtimai şüurun formalaşması üçün 
əlindən gələni edir, fəal həyat mövqeyi nümayiş et-
dirir. Bu mənada Budaq müəllim bir çox kosmopolit 
alimlərdən fərqli olaraq, həqiqi vətəndaş-alimin 
сanlı müсəssiməsidir.  
Budaq müəllim ləngərli, qol-budaqlı adamdır. 
Arxasınсa gedənlər, ona güvənənlər, ondan umanlar 
çoxdur. O, həm də сəsarətli, sözünü deyə bilən 
adamdır. Özü də, indiki dövrdə öz sözü, öz siması 
olan adamların defisiti şəraitində onun bu сəhəti 
 - 115 -
diqqəti сəlb edir.  
Budaq müəllimlə münasibətimizin görünən tə-
rəfləri isə onun ən çox mənim rəhbərlik etdiyim 
Azərbayсan Universitetinin tədbirlərində iştirakı ilə 
bağlıdır. O, Azərbayсan Universiteti nəzdindəki 
«Şərq-Qərb» tədqiqat mərkəzinin təsisçilərindən bi-
ri və daimi üzvüdür. Onun böyük elmi dünyagörüşü 
bu mərkəz çərçivəsində keçirilən müzakirələrdə, 
elmi tədbirlərdə iştirakçılar üçün həmişə faydalı 
olmuşdur. Budaq müəllim universitetdə nəşr olunan 
«Ipək yolu» оurnalının işində, «Istedad» klubunun 
tədbirlərində də fəal iştirak edir. Işinin çox olmasına 
baxmayaraq, istedadlı gənсlərlə görüşlərə həmişə 
vaxt tapır və öz köməkliyini onlardan əsirgəmir. 
75 illik həyat yoluna nəzər salarkən akademik 
Budaq Budaqovun simasında ilk növbədə, çağdaş 
Azərbayсan elmini yüksək səviyyədə təmsil edən, 
xalqa, Vətənə, millətə həqiqətən bağlı olan, сoğrafi 
vətənlə mənəvi vətəni öz həyat və yaradıсılığında 
ehtiva edən əsl vətəndaş-alim, əsl azərbayсanlı gö-
rürəm. 
 
“Elmin budağı”, Bakı, 2003 
 
 
 
 
 
 
 - 116 -
 
 
 
Daşların simfoniyası 
(Akademik Ömər Eldarov haqqında) 
 
Hüseyn Cavid mükafatı laureatı 
 Hüseyn Cavid 
özü milli məfkurə-
mizin formalaşma-
sında ən ünlü bələd-
çilərdən biri olduğu 
kimi,onun adına təsis 
olunmuş mükafatın 
həqiqi ünvanlarının 
axtarılıb tapılması işi 
də millətimizin bir çox şəxsiyyətlərini, əsl ziyalıları-
mızı tanımağıma bilavasitə səbəbkar olmuşdur.  
Azərbaycan Universitetinin rektoru kimi çalış-
dığım dövrdə Azərbaycan Yazıçılar Birliyi və Milli 
Elmlər Akademiyası ilə birgə təsis etdiyimiz Hü-
seyn Cavid mükafatının laureatları ilə yaxından ta-
nışlıq imkanı yarandı. Cavid parkında ucalan möh-
təşəm Cavid abidəsinə görə 1998- ci ilin mükafatına 
layiq bilinən görkəmli heykəltaraş, akademik Ömər 
Eldarovla ilk dəfə görüşürdüm. Şöhrəti bütün ölkə-
yə yayılmış bu şəxsin özü o dərəcədə təvazökar və 
səmimi idi ki, heç elə bil o böyük abidələrin müəl-
lifi deyildi.  
 - 117 -
İllər keçdi, mən bu ünlü sənətkarın yaradıcılı-
ğı ilə daha yaxın tanış olduqca, onun özü ilə də ye-
nidən görüşmək və onun öz əsərləri haqqında şəxsi 
təəssüratlarını dinləməyə getdikcə daha çox ehtiyac 
hiss etdim. Heykəllər nə isə deyirdi, amma yara-
dılmışların dedikləri başqa, yaradıcılıq prosesinin öz 
sirri-sehri bir başqa! Daşlara can verib yaşatmaq sə-
nəti. Cavid demişkən, “yaşamaq gözəldir, yaşatmaq 
daha gözəl!”  
 
Tədqiqat Mərkəzində istirahət ideyası 
2011-ci ilin isti yay mövsümündə yenə də hə-
mişəki kimi gərgin iş gününün sonunda Şərq-Qərb 
Mərkəzinin işçiləri, nəhayət, dilə gəlib, «bəlkə biz 
də arabir istirahət haqqında fikirləşək», – dedilər. 
– Amma bir şərtlə ki, istirahət sadəcə vaxt it-
kisi olmasın, tədqiqatımız üçün yeni qida versin, 
məsələn, Şərq və Qərbin yeni bir təmas xəttini 
tapaq, – dedim. 
Kim isə İstanbula getməyi, Avropa və Asiya 
qitələrini birləşdirən Boğaziçi körpüsü haqqında 
təəssüratları bölüşməyi təklif etdi. Başqa təkliflər də 
oldu... Amma iş çox idi və biz istirahət üçün cəmi 
bir gün ayıra bilərdik. 
– Şərq ilə Qərb özgə harada birləşir? – deyə 
soruşdum. 
– Üzeyir Hacıbəyovun musiqisində! 
– Bəli, Üzeyir Hacıbəyov! Onun sənəti doğ-
rudan da Şərq ilə Qərbin vəhdətini təcəssüm etdirir. 
 - 118 -
Onu ziyarət etməyin ən gözəl məkanı Şuşadır, am-
ma … 
– Bəs özgə harada? 
– Lütfi Zadənin təlimində. Onun Şərq düşüncə 
tərzi Qərb məntiqinə yeni çalar gətirmiş və dünya-
nın ən böyük kəşflərindən biri məhz bu vəhdət 
sayəsində mümkün olmuşdur. 
– Amma Amerika İstanbuldan da uzaqdır. 
–  Bizim milli təsviri sənəti, təbiətimizin və 
həyatımızın özünəməxsusluğunu ən müasir rəngkar-
lıq texnikasının açdığı yeni imkanlar zirvəsində Av-
ropada təmsil edən Toğrul Nərimanbəyovun sənət 
dünyası. Sanki Şərqin rəng qamması Qərbə transfer 
olunub.  
– Gözəl misaldır, amma Toğrul Nərimanbə-
yov çox güman ki, indi Fransadadı.  
Fikir axtarışlarında uğursuzluqdan az qala 
mütəəssir olmuşduq ki, birdən ağlımıza vəhdət 
təcəssümünün daha bir yüksək nümunəsi gəldi: 
– Ömər Eldarovun yaradıcılığında! Burada da 
iki düşüncə tərzi, iki mədəniyyət üzvi surətdə birləş-
mişdir. Həm də bu vəhdətin yaradıcısı ilə bilavasitə 
görüşmək şansımız var. 
– Necə olub ki, indiyə qədər müasirimiz olan 
və bizimlə bir şəhərdə yaşayan bu canlı klassikin 
özü və yaradıcılığı ilə yaxından tanış olmamışıq? 
Məgər Şərq-Qərb Mərkəzinin foyesində asılmış bö-
yük şəkil – hər gün işə gələrkən rastlaşdığımız bu 
sənət əsəri – Azərbaycanda bu problemin əsasını 
 - 119 -
qoymuş görkəmli şərqşünas alim Aida İmanquli-
yevanın qəbirüstü abidəsindən reproduksiya deyilmi 
və bu abidə də məhz akademik Ömər Eldarovun 
zəngin yaradıcılıq kolleksiyasından bir nümunə de-
yilmi?  
Bəzən biz uzaq ellərdə, qədim zamanlarda 
yaradılmış sənət abidələrini, bu abidələrin yaranma 
tarixçələrini təfərrüatlara qədər əzbər bilirik. «Uzaq 
elin halvası şirin olur», amma de, hansı sənət əsəri, 
hansı heykəl qəlbimizi Füzulinin abidəsi qədər riq-
qətə gətirə bilib? Hansı daş abidə poeziyanın lirik 
notlarını Natəvan heykəli kimi tək bir baxışla ifadə 
 - 120 -
edə bilir? Hansı mərmər parçası «Elegiya» kimi 
musiqiyə çevrilib? Bəs Heydər Əliyevin məğrur si-
masını qranitlərdə yenidən canlandırmaq hansı sə-
nətkarın qüdrətidir? Axı, nəyə görə biz öz klassiklə-
rimizi sağlığında yetərincə dəyərləndirə bilmirik?  
 
İki Akademiya 
Əslində akademik Ö.Eldarovun sənət dünyası 
ayrıca bir Akademiyadır. Onun yaradıcılığına həsr 
olunmuş «Ömər Eldarov. Heykəltəraşlıq…Bakı, 
2005» kitabi isə bu Akademiyaya giriş hesab oluna 
bilər. Burada sənətkarın həyat və yaradıcılığı haq-
qında yığcam bir məlumatdan sonra onun ayrı-ayrı 
əsərləri, yaratdığı sənət abidələri haqqında söhbət 
açılır, heykəllərin müxtəlif rakurslarda təsviri veri-
lir. Kitab öz oxucu-tamaşaçılarını rəsm əsərlərinə 
çevrilmiş heykəllərlə tanış edir; istər-istəməz bu 
abidələri üçölçülü fəzada, gerçək həyatda görmək 
arzusu baş qaldırır. Bunun üçün isə bütün Bakı şə-
hərini və hətta bütün ölkəni gəzmək kifayət etmir. 
Ö.Eldarovun bir sıra əsərləri bizi xarici ölkələrdə 
təmsil etməklə Azərbaycanın sənət elçilərinə çev-
rilmişdir. Amma «dənizin dadını bilmək üçün onu 
bütövlükdə içməyə ehtiyac yoxdur; elə bir damla da 
bəs edər» düşüncəsi ilə yaxında olan, əlçatan əsər-
lərlə canlı ünsiyyət qurduq. Daha sonra onun qurdu-
ğu ikinci bir akademiya ilə – Azərbaybaycan Dövlət 
Rəssamlıq Akademiyası ilə tanış olduq. 
 - 121 -
Ömər müəllimin son illərdə ərsəyə gətirdiyi 
ən mühüm əsərlərdən biri məhz bu Akademiyadır. 
Biz bu böyük sənətkarla görüşmək, onun yeni yara-
dıcılıq axtarışları ilə, davamçılarının, gənc heykəl-
təraşların işləri ilə tanış olmaq üçün Rəssamlıq Aka-
demiyasına yollandıq. 
Gənc sənətkarların əl işləri ilə, real yaradıclıq 
prosesləri ilə tanış olmaqda bizə Akademiyanın pro-
rektoru Validə xanım yardımçı oldu. Burada əsl ya-
radıcılıq mühiti, bir sənət ab-havası var idi. Biz 
müəllimlərlə tələbələr arasında səmimi, bərabər hü-
quqlu bir münasibətin şahidi olduq. Maləsəf, indi ali 
məktəblərimizin çoxunda çatışmayan bir mühit... 
Buna şərait yaradan bir neçə amili xüsusi 
qeyd etmək istərdim: 
Birincisi, mənəvi təmizlik. Çirkab içərisində, 
təmənna olan yerdə səmimiyyətdən söhbət gedə bil-
məz. 
İkincisi, münasibətlərdə bəlkə də sənətin özü-
nün təlqin etdiyi bir sevgi, doğmalıq, qayğı; gənc-
lərin özlərini öz evlərində, öz ailələrində hiss et-
məsi. 
Üçüncüsü, yaradıcı mühit. Daxili azadlığın tə-
xəyyülə açdığı meydan və gənc sənətkarların öz ide-
yalarını sınaqdan keçirə bilməsi üçün yaradılmış 
şərait, texniki təchizat da daxil olmaqla.. 
Və nəhayət, ustadlarla bilavasitə təmas, onla-
rın yaradıcılığını izləmək və bu prosesin iştirakçısı 
olmaq, öz xəyalları ilə baş alıb çox uzaqlara uçmaq-
 - 122 -
dan çəkinməmək, həmişə ustad bələdçinin dəstəyini, 
himayəsini hiss etmək. 
Əslində bu Akademiyada digər ali məktəb-lə-
rimiz üçün örnək ola biləcək çox cəhətlər vardır, 
amma indi mən bu Akademiyanın da, neçə-neçə 
böyük sənət əsərlərinin də müəllifi olan böyük sə-
nətkarımız Ömər Eldarovun özündən bəhs etmək 
istəyirəm. 
 
Ziyalı abidəsi  
Ömər Eldarovun əsərləri içərisində ən böyük 
abidələrdən biri də onun yaşatdığı ziyalı obrazıdır. 
Əslində bu dəfə mən onun əsərlərini yox, şəxsiyyə-
tini nəzərdə tuturam. Təəssüflər olsun ki, indiki zi-
yalı kasadlığı şəraitində Ömər Eldarov ziyalılığı 
yüksək səviyyədə təcəssüm etdirmək baxımından, 
özü də unikal bir abidədir – canlı abidə! Sadəliyi, 
təvazökarlığı, sənətə vurğunluğu ilə, işinə yüksək 
məsuliyyətlə yanaşması, yaşının bu çağında yaradı-
cılıq əzmi və nəhayət, təşkilatçılığı, dövlətə və xalqa 
bağlılığı ilə çoxlarından seçilən Ömər müəllim zi-
yalılığın və vətəndaşlığın yüksək timsalıdır. 
Ömər müəllimi səciyyələndirən cəhətlərdən 
biri də onun az danışması, çox vaxt sadəcə susması-
dır. Belə təəssürat yarana bilər ki, görünür, öz sözü-
nü sənətilə daha gözəl deyən Ömər Eldarov danış-
maqda, fikrini sözlə ifadə etməkdə çətinlik çəkir. 
Amma yaxından tanışlıq göstərdi ki, Ömər müəllim 
dərin fəlsəfi təfəkkürə malik bir şəxs olmaqla ya-
 - 123 -
naşı, öz düşüncələrini də məhz fəlsəfi dildə gözəl 
ifadə edə bilir. Çox vaxt susmağının səbəbi də əs-
lində elə bununla bağlı imiş. O məhz adi söhbətlərə 
qoşulmağı, boğazdan yuxarı, trafaret ifadələrlə da-
nışmağı xoşlamırmış. Amma gerçəkdən yeni bir 
ideya, sənət haqqında dərin bir düşüncə onu sil-
kələyir və o, fikrin alt qatındakı diskursda ən gözəl 
həmsöhbət olur. Bəsit söhbətləri sevməməsi, artıq 
danışıqlardan qaçması mənə onun sənəti ilə bağlı bir 
hikməti xatırlatdı. Hansı isə böyük bir heykəltəra-
şın, səhv eləmirəmsə, Rodenin dediyi kimi, hər daş-
da bir heykəl yatır; sənətkar bura nə isə əlavə etmir, 
əksinə, onun vəzifəsi artıqları yonub-götürməkdir. 
Mahiyyət ancaq artıqlar atılanda üzə çıxır. Ömər 
müəllim öz sənətində məhz bu işlə məşğuldur; üzdə 
olan, artıq olan və mahiyyəti malalayan nə varsa, 
ondan xilas olmaq. Söhbətlərində də zahirilikdən, 
bəsitlikdən, təkrarlardan qaçır. Ancaq zəruri olanı 
deyir, mahiyyəti ifadə etməyə çalışır: sözü ilə də, 
sənəti ilə də!  
 
Daşın poeziyası 
Nəyə görə poeziya haqqında çox yazılır, hər 
bir kiçik şeir də bəzən təhlil olunur, rəsm əsərləri və 
monumental sənət növü, heykəllər, abidələr haqqın-
da isə fikir mübadiləsi nadir hallarda aparılır? 
Görünür, sözü sözə çevirmək daha asandır. 
Poeziya sənət olsa da, hər halda sözlə ifadə olunmuş 
bir sənətdir. Onun nəbzi vurur, nəfəsi eşidilir, yarat-
 - 124 -
dığı obrazlar hərəkətli, dinamikdir. Heykəl isə su-
sur. Daş kimi soyuqdur və onun nəfəsini duymaq, 
nəbzini tutmaq elə də asan məsələ deyil. Onu can-
landırmaq üçün tək sənətkardan deyil, tamaşaçının 
özündən də böyük ruhani enerji tələb olunur. 
Heykələ çevrilmiş hər bir daş canlanmaq im-
kanına malik deyil. Daşın bətnində yatan böyük da-
xili enerjini hərəkətə gətirmək, heykəli dilləndirmək 
və onu timsalı olduğu prototipin real obrazına çevir-
mək qeyri-adi məharət tələb edir. Sənətkar onu ya-
radarkən ona ruh bəxş edə bilməyibsə, tamaşaçı nə 
qədər ezoterik enerji sərf etsə də, daş canlanmaz. 
Ömər Eldarovun heykəlləri isə sanki canlıdır, 
onlar nəinki danışa bilir, həm də proza ilə deyil, 
poetik dildə danışırlar. O, təcəssüm etdirdiyi şəxsin 
sadəcə zahiri görkəmini yox, həm də lirik «mən»ini, 
arzu və istəklərini, həyat enerjisini daşa köçürür. 
Əslində, bu enerji də, bu lirika da əsərin pro-
totipindən daha çox yaradıcı sənətkarın özünə məx-
susdur. Bir var, kimsə ürəyindən keçənləri sözlə 
ifadə edərək desin; bu – şairlik məqamıdır. Bir var, 
kimsə öz daxili halını zahirində, sifətinin ifadəsində 
biruzə versin; bu məqamı rəssamlar tərənnüm edir. 
Bir də var, insan hansı isə bir hərəkətə, hansı isə hə-
yəcanlı bir hadisəyə hazırlaşmağını sadəcə duruşu 
ilə, bədənin səmada vəziyyəti ilə ifadə etsin. Daxili 
istəyin, könül pərvazlanmasının, ehtizazın, ruhani 
yüksəlişin, şövqün daşa həkk olunması, fəza konfi-
qurasiyasının gözlə görünməyən daxili gözəlliyinin 
 - 125 -
üzə çıxarılması, Ömər Eldarovun özünün dediyi 
kimi, «sanki uçmaq üçün quşlardan qanad istəyi-
nin» bədii tərənnümü! Hərəkətə hazırlıq halında ifa-
də olunan bütün sonrakı hekayətlərin konsentrasiya 
olunmuş forması, ruhun həndəsi təsviri – bütün bun-
lar hərəkəti heykəlləşdirən bir sənətin möcüzələri-
dir. 
«Əyilməz vicdanın böyük heykəli», – deyirdi 
şair. Heç şübhəsiz, vicdanın heykəlini, ruhun fəza 
təcəssümünü ifadə etmək üçün sənətkardan böyük 
ruhani güc, pak-təmiz estetik vicdan tələb olunur! 
 
Romantika və reallıq 
Heykəltəraşlıq bütün digər sənət növləri içəri-
sində gerçəkliyi ancaq maddiyyat müstəvisində ifa-
də etmək baxımından ruhdan ən çox uzaqlaşdırılmış 
bir sənətdir. Hegelin dediyi kimi, bu sənət qarşısın-
da ruhu ağır materiyanın dili ilə təcəssüm etdirmək 
kimi çətin bir vəzifə dayanır. Hələ bu az imiş kimi, 
gerçək həyatdan zaman amili də götürülür və sənət-
karın ixtiyarında ancaq bir an qalır. Bu maddi dün-
yanın dondurulmuş bir məqamı! Dayanmış zamanda 
nəinki ruhu ifadə etmək çox çətindir, bu halda həm 
də hərəkəti və dinamikanı təcəssüm etdirmək üçün 
vasitələr yox dərəcəsindədir. Bu ən monumental sə-
nət həm də ən ləng, ən statik, ən ağır bir ifadə tex-
nikasına əsaslanan sənətdir. Bu baxımdan heykəltə-
raşlıq öz məqsədinə daha çox dərəcədə simvolların 
dili ilə çata bilir. Təsadüfi deyil ki, postmodernizm 
 - 126 -
dövründə bu sənət öz ifadə vasitələrini xeyli geniş-
ləndirməyə nail olmuşdur. Amma məhz klassik üs-
lubda yaratmaq, gerçəyə adekvat bir sənət yarat-
maq, bu cismani dünyanın ən cansız, ən ruhsuz sa-
yılan maddi vasitələrindən, daşından-kəsəyindən is-
tifadə edərək, ruhun sanki əks qütbündən başlayaraq 
ilahi bir məqama yüksəliş cəhdi göstərmək, – bu, ən 
çətin və ən nadir bir yaradıcılıq missiyası, əsl sə-
nətkarlıq əzmidir. Bəli, o şeyi ki, böyük zaman və 
məkan fəzasında sərbəst olaraq yaratmaq mümkün 
olur, o şeyi ki, bütün rəng çalarlarının və bütün səs 
qammalarının vasitəsilə ifadə etmək mümkün olur, 
o şeyi lokal məkanda və dayanmış zamanda ağır 
maddiyyatın timsalında ifadə etmək və bu ağır yükə 
qanad verərək onu uçurtmaq, səs verərək dilləndir-
mək, daxili impuls verərək hərəkətləndirmək sənət-
kardan qeyri-adi bir istedad, virtuozluq tələb edir. 
Təsadüfi deyil ki, sənət tarixində şairlərin, bəstəkar-
ların, rəssamların imzası kifayət qədər çox olsa da, 
böyük heykəltəraşların imzası tək-təkdir. 
Ömər Eldarovun yaradıcı gücünün düzgün tə-
səvvür oluna bilməsi üçün öncə onun seçdiyi bu sə-
nətin spesifikası, nə qədər məhdud imkanlara və va-
sitələrə malik olduğu nəzərə alınmalıdır. Maraqlıdır 
ki, digər sənət növləri ilə yanaşı heykəltəraşlıq sa-
həsində də incilər yaradan Leonardo da Vinçi müqa-
yisəli təhlil nəticəsində bu qənaətə gəlir ki, hey-
kəltəraşlıq məhz imkanlarının məhdudluğuna görə, 
sənətkarlıq baxımından ən çətin sahədir.  
 - 127 -
Biz bu sətirləri ona görə yazmırıq ki, Ömər 
Eldarovu, onun sənətini və bu sənətin həqiqi böyük 
qiymətini verməkdə acizliyimizi ifadə edək. Əksinə, 
ən incə mətləblər də məhz fəlsəfə aynasında daha 
aydın görünür. Kimsə deyə bilər ki, bütün rəsmi ti-
tullara layiq görülmüş, ən yüksək orden və medal-
larla təltif olunmuş Ömər Eldarov sənətinə bundan 
daha yüksək necə qiymət vermək olar ki? Amma 
nəzərə alınmalıdır ki, Ömər Eldarov sənəti hər cür 
rəsmi təltifdən yüksəkdə duran bir sənətdir. Ömər 
Eldarov azərbaycanlıdır. Lakin onun sənəti bir ölkə 
hüdudlarını keçərək ümumbəşəri dəyərlər xəzinə-
sinə elə töhfələr vermişdir ki, o öz yaşadığı lokal 
məkanın və zamanın hüdudlarına sığmır. 
Bütün böyük alimlər, yazıçılar, sənətkarlar öz 
fəaliyyət sahəsinin zirvəsinə qalxanda əslində filo-
sofluq məqamına yüksəlmiş olurlar. Mən Ömər El-
darovun simasında böyük bir sənətkarla yanaşı, həm 
də xalqımızın fəlsəfi fikrini, yaradıcı təfəkkürünü ən 
yüksək səviyyədə ifadə və təmsil edən bir şəxsiyyət 
gördüm. 
Sənət ilə fəlsəfənin görüşü, sənətin fəlsəfə zir-
vəsinə yüksəlişi və fəlsəfənin dönüb sənətə qiymət 
vermək və onun simasında milli-bədii təfəkkürdən 
qidalanmaq təşəbbüsü! 
 
Sağlığında klassikə çevrilənlər. 
 “Azərbaycan” qəzeti, 21 avqust 2011-ci il 
 
 - 128 -
 
 
 
Şairin özü və sözü 
(Xalq şairi Zəlimxan Yaqub haqqında) 
 
 Sənin nə ki, sazın-sözün, özün də, 
 Şeirsən, məna var hər bir sözündə. 
 
Hacı Sədrəddin  
 
Zəlimxan Yaqubun özü 
ilə çoxdan tanış olsam da, 
poeziyası zaman keçdikcə mə-
nə daha doğma gəlir. Ya onun 
poeziyası yaşa dolduqca fəl-
səfəyə yaxınlaşır, ya mən yaşa 
dolduqca akademik tədqiqat-
lardan, elm fəlsəfəsindən daha 
çox, şeirə, sənətə və gənclik 
xatirələrinə yaxınlaşıram.  
Zəlimxan Yaqubun 50 illik yubileyi münasi-
bəti ilə mən onun poeziya yolunu təkrar nəzərdən 
keçirərək “Ozan fenomeni və milli özünüdərk” adlı 
məqalədə ona fəlsəfi prizmadan qiymət verməyə ça-
lışdım. Daha 10 il keçdi. Zəlimxan poeziyasının fəl-
səfi yükü bir az da artdı və onun sadəcə ayrı-ayrı 
şeirləri, poemaları haqqında deyil, həm də bütövlük-
də dünyagörüşü, estetik və fəlsəfi baxışları haqqında 
 - 129 -
fikirlərimi “Sazla havalıyam, sözlə diriyəm” adlı 
məqalədə çap etdirdim. Beləliklə, Şairin özü ilə gö-
rüşlərimiz səngisə də, yaradıcılığı ilə, sözü ilə taniş-
lığım getdikcə dərinləşir, - desəm səhv etmiş olma-
ram.  
İndi isə Zəlimxan Yaqubun özü ilə tanışlığı-
mın 40 illiyini yad etmək istəyirəm. 1970-ci ildə 
BDU-nun fizika fakültəsinin ikinci kursunda oxu-
yarkən kitabxanaçılıq fakültəsində ədəbiyyat dərsi 
deyən əmim Əmirxan Xəlilov məni tələbələrindən 
biri ilə tanış edib, “gələcəyin böyük şairidir”, – dedi. 
O vaxt fakültələrimiz eyni mərtəbədə idi və biz tez-
tez görüşürdük. Amma Zəlimxan məndən iki kurs 
yuxarıda oxuduğundan universiteti də təbii ki, tez 
bitirib bizi tərk etdi. Sonra öyrəndik ki, o, kitab pa-
 - 130 -
sajında işləyir. Və biz də (bir neçə şeirsevər fiziklə 
birgə) kitab seçmək adı ilə tez-tez pasaja gedib Zə-
limxanın yeni şeirlərindən xəbər tuturduq. 1976-cı 
ildə mənim namizədlik dissertasiyamın müdafiəsin-
də o da iştirak edirdi. Moskvadan gəlmiş rəsmi op-
ponentim xalq şairi Osman Sarıvəllinin oğlu Rəfiq 
Qurbanovla söhbətləri yaxşı tutmuşdu. Müdafiəni 
“qeyd etmək” üçün “Çənlibel” restoranına da şair 
dostlarımızla getdik. Rəfiq müəllim köhnə dostu 
Vilayət Rüstəmzadəni, mən isə Zəlimxan Yaqubu 
dəvət etdim və gündüzkü fəlsəfə məclisini poeziya 
gecəsi ilə davam etdirdik. Tanıyanlar bilir ki, Vila-
yət Rüstəmzadə də sinədəftər şair idi. Elə Rəfiq Sa-
rıvəlli də böyük şeir bilicisi idi, əmim Əmirxan Xə-
lilov da. Və bir də gənc Zəlimxan Yaqub. Qalanını 
deməyə ehtiyac yoxdur. Həmin gün mənim rəsmən 
“filosof” olduğumu qeyd edirdik. Amma fəlsəfənin 
yolları hələ təzə açılırdı. O vaxtdan neçə onillər ke-
çəcəkdi və Zəlimxan poeziyanın “Peyğəmbər” qatı-
na yüksələcəkdi, mən isə fəlsəfənin poeziya qatına 
qədəm basacaqdım. Qədəmlərimiz mübarək, şair 
eloğlum!  
İllər bizi gah uzaqlaşdırır, gah yaxınlaşdırırdı. 
Gah da yaşadığımız ictimai-siyasi həyat bizi eyni 
bir məqamda birləşdirirdi, eyni bölgədən millət 
vəkili seçilib, eyni məclislərdə çıxış etməli olurduq. 
Zəlimxan Yaqubdan sonra çıxış isə necə çətin oldu-
ğunu izah etməyə, yəqin ki, ehtiyac yoxdur. Hamı 
 - 131 -
bilir ki, Zəlimxanın natiqliyi az qala şairliyi qədər 
heyrətamizdir.  
 
P.S. 
Şairin guya özü haqqında yazarkən, sual çıxdı 
ki, ayə, indi daha Zəlimxan sənin o tələbəlik illərin-
dən xatırladığın Zəlimxan deyil. İndi onun şəxsi hə-
yatı arxaya keçib, özü elə sözüdür. 
 
Zəlimxan da söz yolunda şam ola, 
Hər kəlməsi sevgi dolu cam ola, 
Təbiətin özü kimi tam ola, 
Əsillənə, nəsillənə, soylana. 
 
Düzdür, şair öz-dən söz-ə keçməyin bir eniş 
məqamını da görür:  
 
Dağ başında vallah adam dağ olar, 
Nahaq endik o dağların başından. 
 
Amma bir zirvədən başqasına keçməyin enişi 
də var, yoxuşu da.  
Atam deyərdi:  
 
Bu fani dünyanın iki üzü var, 
Qaranlıq gecəsi, şux gündüzü var,  
Dərəsi-təpəsi, dağı-düzü var,  
Enişli-yoxuşlu, şair eloğlum!  
 
Və bu sözləri məhz Zəlimxana müraciətlə de-
mişdi. Atam Hacı Sədrəddin şairlə birlikdə Həcc zi-
yarətində olmuşdular. Hər bir Borçalı ziyalısı kimi 
atam da aşıq poeziyasını çox sevirdi. Aşıq Abbas 
Tufarqanlıdan, Xəstə Qasımdan tutmuş Aşıq Ələs-
gərə, Aşıq Şəmşirə qədər – hamısını əzbər deyirdi. 
Zəlimxan Yaqub poeziyasına da məndən daha yaxşı 
 - 132 -
bələd idi. Ziyarətdən qayıtdıqdan sonra Zəlimxana 
“Şair eloğlum” rədifli bir şeir də həsr etmişdi.  
Bu ziyarət izsiz ötüşmədi. Şairin yaradıcılığın-
da Haqq mövzusu getdikcə genişləndi, “Peyğəm-
bər”ə, “Mövlana”ya zəmin yarandı.  
Vergi Allah vergisidir. Bu, qəlb evinin gizli 
xəzinəsidir, – üzə çıxır. Bu, təsirlənmək, duyğulan-
maq və bu təəssüratın qığılcımlarını üfürüb alovlan-
dırmaq, bu alovun istisinə isinmək, işığına işıqlan-
maq və öz hərarəti ilə başqalarını da hənirləndir-
mək, öz işığı ilə başqa qəlbləri də işıqlandırmaq əz-
midir. Bu məqama çatmağın da iki yolu var. Birin-
cisi, pillə-pillə yüksələrək görünən dünyanın dərkin-
dən adi gözlə görünməyən mətləblərin dərkinə doğ-
ru çətin bir yol keçmək. İkincisi, – Allah vergisi! 
Ustad ozanlardan dərs alıb aşıqlıqdan aşiqliyə yük-
səlmək və buta verilməklə “haqq aşığı” olmaq.  
Zəlimxan Yaquba yuxusunda buta verilibmi, 
verilməyibmi, – deyə bilmərəm. Amma onun yara-
dıcılığı, bir tərəfdən, “haqq aşığı” institutu ilə sovet 
aşıq məktəbinin, digər tərəfdən də, folklorla klassik 
Azərbaycan poeziyasının sanki bir sintezidir. Hər-
çənd bir sıra əsərlərinin dini-fəlsəfi, yaxud siyasi-
fəlsəfi yönü və mündəricəsi var, bütövlükdə baxan-
da Zəlimxan Yaqub daha çox saz və folklor üzə-
rində köklənib.  
Zəlimxan Yaqubun «Peyğəmbər» yazmaq ar-
zusu çoxdan var idi. Bu arzunu dost-tanışla bölüş-
məzdən hələ neçə illər öncə qəlbində gəzdirirdi. 
 - 133 -
Amma heç şübhəsiz, bu arzu və qərarın özünə ayan 
olduğu vaxtdan da çox-çox əvvəl bu yaradıcılıq əz-
mini qazanmaq üçün o, daxilən hazırlanırdı. İçində-
ki «Haqq aşiqliyi»ndən pay gec-tez onu bu qərara 
sövq edəcəkdi. Amma Zəlimxan Yaqub “Peyğəm-
bər” yazmaq sinninə asanlıqla gəlib çatmadı.  
“Peyğəmbər”i yazmaq üçün bir şair kimi püx-
tələşmək hələ az idi. Həcc ziyarəti ilə mənən təmiz-
lənmək, təzələnmək də yetərli deyildi. Mənəvi ka-
millik və ustad şairlik məqamından ziyadə, bu möv-
zu, necə deyərlər, ixtisaslaşmış bilik də tələb edirdi. 
Və şair Zəlimxan “Peyğəmbər” yazmaq üçün dizini 
yerə qoyub bir neçə il ilahiyyat və din tarixi üzrə 
qalın-qalın kitablar oxumalı oldu… Hekayətlər, rə-
vayətlər, hədislər az-çox dərəcədə ona doğma janrda 
idisə də, dini-elmi kitabların mənimsənilməsi əlavə 
səy tələb edirdi. Zəlimxan Yaqub buna da qatlaşdı.  
Düzdür, bütün bu zəhmətlər, intellektual səy-
lər, əzm və iradə şairin bu mövzuya necə böyük mə-
suliyyət və həssaslıqla yanaşdığını göstərir. Amma 
bir şey də var ki, ilhamla intellektin, bədahətlə zəh-
mətin bu sintezi ənənəvi Zəlimxan Yaqubdan xeyli 
fərqli görünür. Ona görə də bu əsəri ancaq poetik 
baxımdan dəyərləndirmək düzgün olmazdı. Əsər is-
lam tarixi və ümumiyyətlə islamşünaslıq baxımın-
dan da dəyərlidir. Bu artıq Zəlimxan Yaqubun bir 
şair olmaqdan daha çox, bir din maarifçisi kimi bö-
yük xidmətidir.  
 - 134 -
Əsərin yazılması ərəfəsində şair mənimlə söh-
bətlərində Cavidin və Cübranın “Peyğəmbər”ləri 
haqqında da söhbət açırdı. Görünür, mövzuya kök-
lənmək və gələcək müqayisələrə öncədən hazır ol-
maq üçün bunlar da lazım idi. Lakin Zəlimxan Ya-
qubun “Peyğəmbəri” həm janr və forma, həm də 
məzmun baxımından xeyli fərqlidir.  
Dinə münasibətdə başqa vəznə və başqa ha-
vaya keçə bilmək üçün isə şair təkcə Məkkə ziya-
rətinə getməklə kifayətlənmir, Yəsəvi, Mövlana və 
Yunus dünyalarına da baş çəkməli olur və təsəvvü-
fün lap astanasında gəlib dayanır.  
Desək ki, Zəlimxan Yaqub təsəvvüf fəlsəfəsi-
nin dərinliklərinə gedir və bu sahədə nə isə yeni fi-
kirlər söyləyir, əlbəttə, yanlış olardı. Amma önəmli 
olan budur ki, təsəvvüfün ruhu Zəlimxana yad deyil, 
hətta bir sıra məqamlarda onun dedikləri təsəvvüf 
notlarında köklənmişdir. Böyük sufi şairi Yunis 
İmrəni o dərəcədə sevən və ona bütöv bir dastan qo-
şan Zəlimxan Yaqub sufizmə biganə qala bilməzdi. 
Özünün təbiri ilə desək, sazdan doğulan şair zaman 
keçdikcə qopuzlanmış, tarımlanmış, sənətin ilham 
pərisi ilə izdivac qurmuş, meydən bihuş olmuş, ney-
dən vəcdə gəlmişdir.  
 
Doğrudan danışan, düzdən oxuyan, 
Ən nurlu kəlmədən, sözdən oxuyan, 
Odur ürəyimi gözdən oxuyan, 
Gizli nöqtələrdən agahım mənim. 
 
 - 135 -
Zəlimxan böyük bir xəzinənin üstündə otur-
muşdur. O, məhz dilimizdə yatan xəzinənin xirida-
rıdır. Hansı isə ideyanı, cərəyanı, təriqəti bilavasitə 
mənimsəmək və ifadə etmək bir şeydir (bu, filosof-
ların işidir), dilin yaddaşında yatan fəlsəfəni üzə çı-
xarmaq başqa şeydir. Sanki təbiətin özü də şair Zə-
limxanı əzizləmiş, bəsləmiş, onu «çiçəkdə şeh», 
«çəməndə meh» etmişdir: 
 
Uçuş yeri üfüqlərdi,  
  bəzədiyi şəfəqlərdi, 
Bir nəğmədi, bir əsərdi, 
  hər çırpınan anda ruhum. 
 
 “Könlü bu dünyanın gülüşündə gül açan” 
şair təbiətin ahəng dünyasından, harmoniyadan qida 
alır, ruhlanır və insan ruhunu təbiətin stixiyası ilə 
sinxronlaşdırır.  
Bəli, əsas məsələ ahəngi duymaq, insan, cə-
miyyət və təbiətin vəhdətindən çıxış etməkdir. Şai-
rin qəlbi dünyanın ahəngi ilə eyni ritmdə vurur. 
Əsas məsələ şeirə, musiqiyə, ülvi duyğulara, haqqa-
həqiqətə və gözəlliyə köklənməkdir.  
 
 
 
 
 
 
 
 
 
 - 136 -
 
 
 
Şərq tarixinin böyük tədqiqatçısı 
(Akademik Nailə Vəlixanlı haqqında) 
 
Biz hamımız bu 
və ya digər nisbətdə 
Şərq və Qərbin vəhdə-
tini təmsil edirik. Nailə 
xanım da istisna deyil. 
Bu vəhdət onun həm 
şəxsiyyətində, həm də 
yaradıcılığında öz ək-
sini tapmışdır.  
Onun zahiri gözəlliyi də, xarakteri də nə ən-
ənəvi Şərq, nə də ənənəvi Qərbdən xəbər verir. 
Vəhdətdən elə bil ki, tamamilə fərqli, yeni bir key-
fiyyət yaranmışdır. Müasir görünüşlü, müasir dü-
şüncəli, müasir davranışlı və eyni zamanda milli-
mənəvi dəyərlərimizi, adət-ənənələrimizi qoruyub 
saxlayan, sadə olduğu qədər də zəngin bir varlıq. 
Onun tədqiqat mövzusu Şərqin tarixi ilə bağ-
lıdır. Azərbaycanda Ərəb Xilafəti dövrünün ən gö-
zəl bilicisi, peşəkar tədqiqatçısıdır. Lakin tədqiqat 
üsulu Şərqə məxsus təəssüratçılıqdan, obrazlılıqdan, 
dəbdəbəli ibarətçilikdən azaddır. Elmin soyuq üslu-
bu, rasional düşüncənin dəqiqlik tələbi, hisslə deyil, 
məntiq və dəlillərlə əsaslandırmaq vərdişi, – bütün 
 - 137 -
bunlar elmdə Qərb ənənələrindən xəbər verir. Bəli, 
Nailə xanım Şərqin tarixini Qərb düşüncə tərzi və 
klassik elm ənənələrinə söykənərək tədqiq edir. 
Nailə Vəlixanlı ilə mənim 
elmi əməkdaşlığım ən çox 
Şərq-Qərb tədqiqat mər-
kəzindəki birgə fəaliyyətimizlə 
bağlıdır. Ona görə də Nailə 
xanım haqqında təəssürat və 
fikirlərimin də məhz Şərq-Qərb 
kontekstində söylənməsi 
təsadüfi deyildir. “İpək Yolu” 
jurnalının ərsəyə gəlməsində 
də Şərq və Qərb arasında körpü 
atmağa ən çox mənəvi haqqı 
olan şəxslərdən biri kimi Nailə 
Vəlixanlının böyük xidməti 
olmuşdur. 
 
“İpək Yolu” jurnalı, N2, 2000-ci il 
 
 
P.S. 
O vaxtdan neçə illər keçmişdir. Onda Nailə 
xanım Azərbaycan Universitetinin professoru və 
Şərq-Qərb Tədqiqat Mərkəzinin üzvü idi. 
Akademik Fəraməz Maqsudovla da bu Mər-
kəzdə tanış olmuşdular. Fəraməz müəllim Akademi-
yaya prezident seçildikdən sonra mən Nailə xanımın 
sənədlərini o vaxt boş olan Şərqşünaslıq institutu-
 - 138 -
nun direktoru vəzifəsinə təqdim etdim. Bir neçə gün 
sonra Fəraməz müəllim dedi ki, indi “Azərbaycan 
tarixi” muzeyi yaxşı vəziyyətdə deyil və ona rəhbər-
lik etmək, onun itmiş nüfuzunu bərpa etmək üçün 
yüksək mənəviyyatlı, təşkilatçı və məsuliyyətli bir 
adam axtarırıq. Bir halda ki, Nailə xanım haqqında 
belə yüksək fikir var, onun bu vəzifəyə getməsi 
daha məqsədəuyğundur.  
 Doğrudan da, Nailə xanım muzeyin direk-
toru vəzifəsinin öhdəsindən ləyaqətlə gəldi və üstə-
lik elmi tədqiqlarını davam etdirdi, Akademiyanın 
müxbir üzvü, daha sonra isə həqiqi üzvü seçldi, 
AMEA-nın vitse-prezidenti oldu. Amma vəzifə pil-
lələri onu zərrə qədər də dəyişmədi. Həmin sadə, tə-
vazökar, hər şeydən əvvəl alim, tədqiqatçı Nailə 
xanım!  
 
 
 
 
 
 
 
 
 
 
 
 
 
 
 
 
 - 139 -
 
 
 
Elm dünyası və alim dünyası 
(Professor Nurəddin Rzayev haqqında) 
 
 Başqa sahədə çalışan 
adamlar iş müddəti başa vur-
duqdan sonra şəxsi həyatları, 
ailələri, istirahətləri ilə məş-
ğul olurlar. Elm adamı isə öz 
işindən heç vaxt tam ayrıla 
bilmir. Düşüncələrini həmişə 
özü ilə gəzdirməli olur. Nə-
ticədə alimin işdən kənar 
vaxtdakı həyatı başqa adam-
larınkından fərqlənir.  
Alimin adi adamların dərd-sərsiz, xoşbəxt hə-
yatını yaşaya bilmək üçün əlavə səy göstərməlidir. 
Bu əlavə səy, əlavə enerji «beynin boşaldılmasına» 
sərf olunur. Və buna heç də həmişə müyəssər olmaq 
mümkün olmur. Elmi metodlarla düşünmək vərdişi 
çox vaxt ən adi məsələlərə münasibətdə də insanı 
dolayısı yollarla aparır və bəzən qəribəlik təəssürratı 
yaradır. Çox vaxt şairlər emosianlığın çoxluğundan 
normadan kənara çıxdığı kimi, alimlər də 
rasionallığının çoxluğundan diqqəti cəlb edirlər.  
Elə alimlər vardır ki, elmi yaradıcılıq həyatını 
adi məişət həyatından ayırmağa, qəribəlikləri ram 
 - 140 -
etməyə və böyük elm adamı olmaqla yanaşı, cəmiy-
yətdə və məişətdə də normal adam kimi həyat sür-
məyə müvəffəq ola bilirlər. Bunun üçün profes-
sional düşüncənin, analitik təfəkkürün baş alıb get-
məsinə imkan verməyən, yeri gəldikdə onları cilov-
laya bilən, kompensasiya edən adi insani müdriklik 
və bədii-estetik təfəkkürə malik olmaq lazımdır. 
Lakin hər alimdə bu olmur.  
Professor Nurəddin Rzayevlə mənim bu mə-
sələyə münasibətdə müəyyən fikir ayrılığımız var-
dır. Nürəddin müəllim filosofluğu alimiliyin yüksək 
səviyyəsi hesab edir. Belə yanaşdıqda hər bir böyük 
alim əslində filosof sayıla bilər. Lakin, məncə, alim-
lik səviyyəsi nə dərəcədə yüksək olursa-olsun, əgər 
o, bədii-estetik təfəkkürlə birləşməsə filosofluq mə-
qamına çata bilməz. Əksinə, birtərəfli rasional dü-
şüncə şəxsiyyətin bütövlüyünə, ahəngdarlığına de-
yil, kəskin yarımçılığına, mənəvi şikəstliyinə gətirib 
çıxara bilər. Nurəddin müəllim alimliyin insana təl-
qin etdiyi birtərəfliyi kompensasiya edə bilən, alim-
likdən gələn qəlibəliklərin fövqündə dayanan yük-
sək mədəniyyətli ziyalıdır.  
 - 141 -
 Nurəddin Rzayev filosofluq məqamına çat-
mış bir alimdir. Onun tibb elminə gətirdiyi yenilik-
lər barədə danışmaq mənim kompetensiyam xaricin-
dədir. Lakin biz onunla bir böyük həkim kimi, bir 
alim kimi deyil, bir filosof kimi ünsiyyətdə olur, bu 
və ya digər problemi fəlsəfi müstəvidə müzakirə 
edirik. Bununla belə, mənim müşahidələrimə görə, 
Nurəddin Rzayevin filosofluğu da, bədii-estetik du-
yumu da, hətta dindarlığı da onun həkimliyindən 
başlanmışdır. Belə ki, fəlsəfi təfəkkürü və poetik 
duyumu soyuq rasional düşüncədən fərqləndirən 
başlıca amil heyrət hissidir. Dəfələrlə şahidi olmu-
şam ki, Nurəddin Rzayevi ən çox heyrətləndirən 
insan orqanizminin fövqəladə dərəcədə incə, mürək-
kəb və qaydalı quruluşdur. Nurəddin Rzayev bir hə-
kim kimi insan orqanizmində gedən fizioloji pro-
seslərin incəliklərini bilməklə kifayətlənmir, bunun-
la bahəm, təbiətin bu ən böyük möcüzəsinə heyran-
 - 142 -
lıqla yanaşır… Onun Allaha inamının da ən böyük 
dəlil-sübutu ilk növbədə bu möcüzədir. Onun tə-
biətə vurğunluğunun, poetik duyumunun da təmə-
lində bu böyük möcüzədən doğan heyrət hissi da-
yanır. 
Bir sözlə, Nurəddin Rzayevi həkimlik səviy-
yəsindən həkimlik (filosofluq) səviyyəsinə qaldıran 
ilk təkan, məncə, başqa həkimlərin sadəcə soyuq 
ağılla dərk etdiyini onun həm də isti ürəklə, heyran-
lıqla dərk etməsi və vəsf etməsidir.  
Bizim elmi-mənəvi əməkdaşlığımız əslində 
Azərbaycan Universiteti nəzdindəki Şərq-Qərb təd-
qiqat mərkəzinin fəaliyyəti ilə başlanmışdır. Tədqi-
qat mərkəzində müntəzəm fəaliyyət göstərən ziyalı 
klubunun yığıncaqlarında tariximizlə, mədəniyyə-
timizlə, müasir ictimai həyatın aktual problemləri 
ilə əlaqədar istənilən məsələnin müzakirəsində Nu-
rəddin müəllimin mütəxəssis səviyyəsində fikir yü-
rütməsinin şahidi olmuşam. Həkim Cavad Heyətlə 
həkim Nurəddin Rzayevin müzakirələrdə iştirakı za-
manı tarixi mövzularda tarixçilərin, fəlsəfi mövzu-
larda filosofların, dilimiz, ədəbiyyatımızla bağlı 
mövzularda filoloqların, sivilizasiya ilə, mədəniy-
yətlə bağlı mövzularda kulturoloqların özlərini necə 
yığışdıqlarının, elmi məsuliyyət hissinin necə artdı-
ğının şahidi olmuşam. Nurəddin müəllim soykö-
kümüzlə, türk xalqının mənşəyi ilə bağlı apardığı 
konkret elmi araşdırmalar, hətta tarixçilərimiz indi-
yədək üzə çıxarmadıqları bir sıra faktlara istinad 
 - 143 -
edilməsi, pərakəndə tədqiqatların əsasında konsep-
tual sistem yaradılması təşəbbüsü xüsusi qeyd edil-
məlidir. 
Bu tədqiqatlar daha artıq yüksək intellektual 
səviyyəli bir ziyalının istənilən problemə öz müna-
sibətini bildirməsi deyildir. Onun bu sahədə gördü-
yü işlər peşəkar tədqiqatçılıq səciyyəsi daşıyır. On-
da sual ortaya çıxır ki, tamamilə bir-birindən fərqli 
elm sahələrində, məsələn, təbabətdə və tarixdə təd-
qiqatçılıq üçün Nurəddin müəllim necə vaxt tapır? 
Görünür, vaxtın düzgün bölünməsi, səmərəli istifa-
dəsi də yüksək mədəniyyətin təzahürlərindən biri-
dir. 
Bəs müxtəlif elm sahələrinə eyni dərəcədə 
marağın əsasında nə durur? 
Dünyanın maddi vəhdətindən çıxış edən Nu-
rəddin Rzayev müxtəlifliklər arasında əlaqəni, ümu-
miliyi görə bildiyindən onu öyrənərkən elmlər ara-
sında formalaşmış ənənəvi sərhədləri «görmür» - 
vahid dünyaya vahid elmi platformadan baxır. Bu 
da filosofluğun daha bir əlamətidir. Vəhdət halında 
götürülmüş barlı-bəhrəli, nizamlı-düzümlü bütöv 
dünyanın bütövlükdə ehtiva edilməsi olur. Bu hiss 
fəlsəfi ehtiras adlanır. 
Filosofluğun bir əlaməti də insanın özünədər-
ki ilə yanaşı, özünə sevgisi, özünə hörmətidir. Daha 
doğrusu, insanlığa sevgi və hörmət şəxsi timsalın 
prizmasından keçməlidir. 
 - 144 -
Nurəddin müəllim başqalarına hörmətlə ya-
naşmağa bacardığı kimi, özünə hörmət etdirməyi 
bacaran şəxsdir. Beynəlxalq miqyasda müxtəlif elmi 
forumlarda iştirak təcrübəsi və şəxsi mənəvi keyfiy-
yətlərinin sayəsində onda elmi tədbirləri yüksək sə-
viyyədə təşkil etmək səriştəsi formalaşmışdır. Elmi 
məclislərin spesifikasının nəzərə alınması, elmi po-
lemikanın qaydalarına əməl etməsi və başqalarını da 
bu qaydalara dəvət etməsi onu bir elm təşkilatçısı 
kimi də örnək edir. 
Nurəddin Rzayevin həyatında çox önəmli bir 
məqamı bir rəmz olaraq nəzərə salmaq istərdim. 70-
80-cı illərin ziyalıları çox sanballı şəxsiyyətin: alim 
Xudu Məmmədovun, şair Bəxtiyar Vahabzadənin, 
həkim Nurəddin Rzayevin və bir mahalın ağsaqqılı 
Zeynal Məmmədovun dostluğunu yaxşı xatırlayır-
lar. İnsanlar arasında dostluq nümunələri çoxdur. 
Lakin, məhz bu dostluq ona görə ictimaiyyətin ya-
dında saxlanıb ki, o, şəxsi miqyaslı hadisə deyildi, 
həmin dövrdəki ziyalı mühitinin gözəl timsalı, müx-
təlif sahələri təmsil edən adamların yaradıcı əmək-
daşlığının parlaq nümunəsi, rəmzi idi. Bu rəmz həm 
də Nurəddin Rzayev dünyasının hərtərəfli açılma-
sına imkan yaradır. Belə ki, Nurəddin Rzayev hə-
kimliyi, bir tərəfdən, onun elmi-fəlsəfi təfəkkür tərzi 
ilə, digər tərəfdən gözəl poetik duyumu və poeziya-
nı qiymətləndirmək istedadı və nəhayət, adi insani 
müdriklik səriştəsi ilə tamalanır. 
 - 145 -
Nurəddin Rzayevi bir çox başqa alimlərdən 
fərqləndirən əsas cəhətlərdən biri də onun intellek-
tual bütövlüyü, mənəvi-intellektual mühitə sıx bağ-
lılığıdır. 
Yüklü zərəciklər ətrafında elektrik sahəsi ya-
ratdığı kimi, intellektlə yüklənmiş adamlar da ətra-
fında milli-intellektual mühit yaradırlar. Elə bil ki, 
bu mühitlə qidalanır, burda nəfəs alırlar. Bu mühiti 
formalaşdıran yüklü mərkəzlərin sayı və sahənin in-
tensiliyi azalanda intellektual aclıq yaranır. 
Bəli, bioloji varlıq kimi insan üçün atmosfer 
nədirsə, bir balıq üçün su nədirsə, vətəndaş üçün 
milli-mənəvi mühit nədirsə, alim üçün elmi mühit 
nədirsə, ziyalı üçün də mənəvi-intellektual mühit 
odur. Bir tərəfdən ətrafa intelleklual sahə şüalandı-
rır, digər tərəfdən özü o şüalara möhtacdır. 
Çox geniş tədqiqat diapazonuna malik olan, 
istənilən elmi problemə fəlsəfi səviyyədə, metodo-
logiya müstəvisində baxmağı bacaran, mürəkkəb 
məsələləri çox sadə şərh etməyi, ilk baxışda sadə 
görünən məsələlərin isə dərin qatlarına enməyi ba-
caran, tək alimliyi ilə deyil, insanlığı və vətəndaşlığı 
ilə də seçilən, sayılan Nurəddin Rzayevin bütöv ob-
razını yaratmaq çox çətindir. Ona görə də, mən bu 
yazıda ancaq bəzi təəssüratlarımı qeyd etməklə ki-
fayətlənirəm. 
 
“İpək yolu”, 1999, №2 
 - 146 -
 
 
 
Qürbətdə milli ruhun nisgili 
(Professor Rafiq Qurbanov haqqında) 
 
Sovet dövrün-
də bütün ittifaq miq-
yasında olduğu kimi 
Azərbaycan fəlsəfi 
fikrində də böyük 
yeniliklər gözləmək 
sadəlövhlük olardı. 
Bununla belə xarici 
dilləri bilən filosof-
ların bir qismi Qərb fəlsəfi fikrində gedən prosesləri 
izləyir və yeri gələndə onlara tənqidi və «tənqidi» 
münasibət bəsləyirdilər. Moskva fəlsəfi məktəbi də 
əsasən marksist-leninçi təlim çərçivəsində fəaliyyət 
göstərmək məcburiyyətində idi. Bununla belə 
Moskva əyalətlərə, milli respublikalara nisbətən 
azad fikirlik dərəcəsinə görə seçilirdi. Xüsusən elm 
fəlsəfi sahəsində dünya fəlsəfi fikrinə inteqrasiya 
olunmaq imkanları çox idi. İstedadlı həmkarımız 
Rafiq Qurbanovu da Moskvaya çəkib aparan, görü-
nür məhz bu fərqli elmi mühitin cazibəsi idi.  
Rafiq müəllimdən əvvəl də Moskvada azər-
baycanlı filosoflar və elmin digər sahələri ilə məş-
ğul olan alimlər olmuşdur. Amma Azərbaycan el-
 - 147 -
minin Moskvadakı səfiri, təmsilçisi Rafiq müəllim 
idi. Adətən elm adamları çox zaman qapalı olur, öz 
elmi işləri ilə məşğul olurlar. Amma Rafiq müəllim 
özündən çox başqaları üçün çalışırdı, Vətəndən ayrı 
olmasının boşluğunu Azərbaycandan gələnlərlə dol-
dururdu. Moskvada özü üçün bir Azərbaycan mühiti 
yaratmışdı. Seçdiyi ixtisasdan asılı olmayaraq Və-
təndən gəlmiş bütün aspirantlara yardımçı olar, on-
ların yaşadıqları yataqxanaya tez-tez baş çəkər, istər 
elmi işləri, istərsə də yaşayış şəraitləri ilə maraqla-
nar, problemlərinin həllinə imkan daxilində öz kö-
məyini göstərərdi. Rafiq müəllimin hər kəsə bu qə-
dər diqqətli olması, başqalarının problemləri ilə 
məşğul olması barədə çox düşünmüş və həmişə də 
bu qənaətə gəlmişəm ki, onun qədər milli ruhlu, 
şerə-sənətə bağlı bir adam öz mühitindən ayrı düş-
müşdüsə, orada da özü üçün milli mühit yaratmalı 
idi. O, sanki dilemma qarşısında qalmışdı: ya elmi 
seçməli idi, ya da qəlbindən gələn bir tələbata uy-
ğun həyat yaşamalı idi. Ya əqlin tələbatını, ya da ru-
hun tələbatını ödəməli idi. O, əqlin yolunu seçmiş, 
onun naminə – fizikanın fəlsəfi məsələləri, elm fəl-
səfəsinin aktual problemləri üzrə tədqiqat aparmaq 
üçün SSRİ EA-nın Fəlsəfə İnstitutundan ona edilən 
təklifi qəbul etmişdi. Bu, Azərbaycan elmini İttifaq 
miqyasında, yeri gələndə dünya miqyasında təmsil 
etmək üçün böyük bir şans idi ki, Rafiq müəllim 
bundan imtina etməmişdi. Lakin o, təbiətcə, xarak-
tercə beyinlə, zehni işlə yaşamaqla yanaşı, daha çox 
 - 148 -
ürəklə yaşamaq istəyən adam idi. Hisslərdən, duy-
ğulardan yoğrulmuş bir adam kimi Rafiq müəllim 
nədən imtina etdiyini həmin məqamda bəlkə də hiss 
eləməmişdi. Açığını deyək ki, çox adam üçün fərqi 
yoxdur, – harada yaşayır. Çoxları istəyir ki, paytaxt-
da yaşasın, yaxşı elmi mühitdə olsun, irəli getsin, 
adı çıxsın, şöhrət qazansın. Bunun müqabilində bir 
o qədər də şey itirmir, çünki onun üçün fərqi yox-
dur; Moskvadamı yaşayır, yoxsa Vaşinqtondamı. 
Elə indi də köçüb xaricə gedənlərimiz vardır. Türki-
yədə yaşayıb fəaliyyət göstərənlər də çoxdur. Tür-
kiyə hər halda yenə mənəvi mühitinə görə bizə ya-
xındır. Burdan gedib Qərb ölkələrində yaşayanlar 
isə, şübhəsiz, çox şey itirirlər. Mən Rafiq müəllimin 
timsalında ümumiyyətlə bir azərbaycanlı elm ada-
mının xaricdə yaşaması, xarici elmi mühitə daxil ol-
ması müqabilində nəyi itirdiyini, bunun müqabi-
lində nə qazandığını, bu daxili dramatizmi, hisslə 
ağlın mübarizəsini ön plana çəkmək istəyirəm. Bə-
zən biz görürük ki, kimsə xaricə getdi, orada evlən-
di, yaşadı, zahirən bu çox nasiranə görünür. Amma 
bir şey var ki, insan həmişə seçim qarşısında olur. 
Böyük insanlar böyük ideallara bağlı olurlar və bir 
ideal naminə başqa idealdan imtina etmək o qədər 
də asan olmayan ağrılı bir prosesdir. Vətən naminə, 
millət naminə onun hənirtisindən, doğma mühitdən 
uzaqlaşmaq, bir tərəfdən fərəhli haldırsa, digər tə-
rəfdən ağrılı bir hadisədir. Mən məhz bunun drama-
tizmini izah etmək istədim. Elə indi də xaricə üz tu-
 - 149 -
tanlar var, ola bilsin ki, ilk məqamda bunu hiss et-
mirlər, amma zaman keçdikcə necə böyük fədakar-
lıq etdiklərinin, nələrdən imtina etdiklərinin fərqinə 
varmalı olurlar.  
Qürbətdə olan adi insanların hansı millətə 
mənsub olması adı və soyadından, danışdığı dildən 
bəlli olur. Amma filosofun bir missiyası var: o, tək-
cə özünü yox, bütövlükdə xalqının, millətinin mənə-
vi varlığını, ruhunu təmsil etməlidir. Bu ruhun əməli 
fəaliyyətdə təsdiqlənməsi, təsbit olunması uğrunda 
çalışmalıdır. Doğrudur, vətəndən ayrılaraq vətəni 
təmsil eləmək, millətdən ayrılaraq milli ruhu ifadə 
etmək çox çətindir, bununla belə milli ruhu öz du-
randa yaşatmalısan. Yəni sən yad mühitdə, qürbət 
eldə olanda da sənin varlığın Vətənin varlığından, 
milli ruhdan ayrılmamalıdır. Bunun üçünsə ətrafın-
da kiçik, lokal bir mühit yaratmalısan. Bu da bir əks 
əlaqə tələb edir. Tək bir insan çərçivəsində bu müm-
kün deyil. Bax, belə bir mənəvi ehtiyaJdan yaran-
mışdı ki, Rafiq müəllim Azərbaycandan gələn gənc 
elm adamlarını özü axtarar, onlara hər cür kömək 
edər, onlardan isə Vətən çiçəklərinin ətrini alardı.  
Düzdür, mən özüm bu hissləri çox yaşamamı-
şam, çünki Vətəndən çox qısa müddətlərə ayrılmı-
şam və həmişə də işimi tez başa vurub Vətənə qa-
yıtmağa çalışmışam. Bununla belə, Rafiq müəllimin 
duyğuları, keçirdiyi üzüntülər, üzə vurmadığı, ötəri 
baxışla görünməyən, ancaq yaxın adamlarının hiss 
elədiyi iztirablar mənə bəllidir, tanışdır. Bəlkə də 
 - 150 -
elə həmin iztirabların nəticəsi idi ki, o cür sağlam, 
idmanla məşğul olan, həmişə təbiətlə ünsiyyətdə 
olan bir insan əvvəllərdən Vətən həsrətindən aldığı 
mənəvi zərbədən xilas ola bilmədi, onun ağrı-acısı 
özünü göstərdi.  
Ağrı-acı əvvəllər də özünü göstərirdi və bu 
ürək sızıltıları onun poeziyasında açıq-aşkar ifadə 
olunurdu. Rafiq müəllimin şer yazdığını çox az 
adam bilirdi. Amma o, sadəcə olaraq Osman Sarı-
vəllinin oğlu və genetik baxımdan şairanəliyi oldu-
ğu üçün yox, həm də bu daxili iztirablarının ifadəsi 
üçün, qürbətin ağrısını hansı formadasa ifadə elə-
mək üçün şer yazırdı. Mən onun şerlərində bu nis-
gili həmişə hiss eləmişəm. Onun çox gözəl şerləri 
vardır. 
Rafiq Qurbanov öz milli hissiyyatını təkcə 
poeziyasında və həmvətənlərinə göstərdiyi xüsusi 
qayğıda və köməkliklərdə deyil, həm də elmi ya-
radıcılıq vasitəsi ilə ifadə olunurdu. Doğrudur, o, 
Moskavaya fizikanın fəlsəfi məsələləri ilə məşğul 
olmaq üçün getmişdi, «fizikada qarşılıqlı təsir» 
mövzusu üzrə və doktorluq dissertasiyaları müdafiə 
etdi, kitabları nəşr olundu. Amma, onun elmi-fəlsəfi 
yaradıcılığının böyük bir qismi o problemlə deyil, 
milli münasibətlərlə bağlı idi. SSRİ EA-nın Fəlsəfə 
İnstitutunun təbiətşünaslığın fəlsəfi məsələləri şöbə-
sində işləsə də, yaradıcılığında etnik-siyasi prob-
lemlər böyük yer tuturdu. 
 - 151 -
Yeri gəlmişkən deyim ki, SSRİ-nin dağılması 
ilə bağlı planlar haqqında Avropada ingilis dilində 
olan mənbələrdəki təhlillər haqqında mən birinci 
dəfə Rafiq müəllimdən eşitmişdim. İlk dəfə məhz 
ondan eşitmişdim ki, Qərb ideoloqları neçə ildən 
sonra SSRİ-nin əhalisinin yarıdan çoxunun türk 
xalqları olacağını, siyasi hakimiyyətin onların əlinə 
keçə biləcəyini və bunun da nəticəsində dünyanın 
geosiyasi xəritəsində nə kimi dəyşikliklər ola bilə-
cəyini hesablayır və bundan narahat olurlar. Rafiq 
müəllimin o vaxtlar açıq-aşkar olmasa da, bir qədər 
üstüörtülü şəkildə bu barədə mətbuatda yazıları çıx-
dı, milli münasibətlərlə bağlı bir kitabı da işıq üzü 
gördü. 
Rafiq müəllim təkcə öz övladlarında deyil, 
Moskvada yaşayıb elmin müxtəlif sahələri ilə məş-
ğul olan gənclərdə də milli ruhun qorunub saxlan-
masına çalışırdı. Bu məqsədlə tez-tez müxtəlif təd-
birlər keçirərək onların bir-biriləri ilə daha sıx tə-
masda olmalarına nail olurdu. İstəyirdi ki, Mosk-
vadakı gənc azərbaycanlı oğlan və qızlar bir-birilə-
rini tanısınlar, ailə quranda da gələcək həyat yoldaş-
larını başqa millətlərdən seçməsinlər. Adətən belə 
məclislər vaxtilə bəy ailəsi kimi Qazaxıstana sürgün 
edilən, sonralar isə Moskvada yaşayan Sürəyya bi-
bimin evində təşkil olunardı. 
Rafiq müəllim həddən artıq səmimi insan idi. 
Danışılmalı olmayanları da danışırdı. KQB ilə 
«əməkdaşlığını» da mənə nəql etmişdi. 
 - 152 -
Bir dəfə İnstitutun direktoru onu çağırır ki, 
hökumət adamları gəlib, səni təbrik etmək istəyirlər. 
Heç ağlına da gəlmirmiş ki, ad günüdür... Bir sözlə, 
gələnlər onu təbrik edib, hədiyyə də veriblər. Sən 
demə KQB-dən imişlər, məqsədləri də başqaymış. 
O vaxtlar Bakıda Asif Atanın (Əfəndiyevin) 
«Ocaq» klubu, mənim isə APİ-də (indiki Pedaqoci 
Universitetdə) fəlsəfə dərnəyim vardı. Sən demə 
bundan Moskvada da xəbərdar imişlər. Üstəlik mə-
nim Rafiq müəllimlə dostluğumu da bilirmişlər. 
Ona görə də Rafiq müəllimdən xahiş edirlər ki, mə-
nə təsir edib bu yoldan çəkindirsin. Rafiq müəllim 
isə bu hadisəni olduğu kimi mənə danışmışdı. Hətta 
zarafatla deyərdi ki, sənin hesabına ad günümdə hə-
diyyə qazandım.  
1990-cı ilin yanvar hadisələrindən sonra Rusi-
yaya qarşı bir növ qəlbim qırıldı. Düzdür, oradakı 
elm adamlarının bunda günahı yox idi, amma ada-
mın qəlbi qırılanda yavaş-yavaş əlaqələr də qırılır. 
Biz ondan sonra Rafiq müəllimlə xaricdə, ya da o, 
Bakıya gələndə görüşürdük. 
O, təkcə Azərbaycandan olanlara deyil, Orta 
Asiya respublikalarından və Qazaxıstandan gəlmiş 
gənclərə də eyni köməkliyi göstərirdi. Onlar da 
Rafiq müəllimi özlərinin Moskvadakı nümayən-
dələri hesab edir, bu şəhərə gələn kimi ilk növbədə 
onu axtarırdılar. Tək mənim yox, neçə-neçə gənc 
aspirantın milli dünyagörüşünün formalaşmasında – 
mən elmi tərəfdən çox, məhz bu aspekti irəli çək-
 - 153 -
mək istəyirəm – Rafiq müəllimin çox böyük rolu 
olmuşdur. O, bütün bunlara daha çox vaxt ayır-
dığından bəzən özünün elmi işi ilə müntəzəm məş-
ğul ola bilmirdi. Yoxsa o daha böyük uğurlar qa-
zanardı.  
Etiraf edim ki, mən müxtəlif adamlarla ünsiy-
yətdən daha çox öz elmi işimlə məşğul oluram. Bu 
da, görünür ondan irəli gəlir ki, mənim daxilən itir-
diyim hansısa hissiyyatı kompensasiya etməyə ehti-
yacım yoxdur. Mən həmişə Vətəndə olmuşam, on-
suz da millət üçün çalışıram, dərs deyəndə də azər-
baycanlı tələbələrə deyirəm, biliklərimi də azər-
baycanlı aspirantlara öyrədirəm. Rafiq müəllim isə 
Fəlsəfə İnstitutunda işləməklə yanaşı M.Lomonosov 
adına MDU-nun professoru idi, başqa ali məktəb-
lərdə də dərs deyirdi. Bir müəllim kimi orada dərs 
desə də, əlbəttə, millilik baxımından öz bildiklərini 
millətinin övladlarına öyrətmək istəyirdi. Moskvada 
yaşayıb fəaliyyət göstərsə də, Azərbaycana Bakıda 
olanlardan daha çox bağlı idi. Azərbaycan milli 
ruhunu daha yüksək səviyyədə təmsil edirdi və onun 
şeriyyətini, musiqisini öz həyatının ayrılmaz tərkib 
hissəsi etmişdi. 
Bir şeyi də qeyd etmək istəyirəm ki, onun 
ingilis dilini bilməsi də çox köməyinə çatırdı. Onu 
çox vaxt Moskvadakı Lenin adına Mərkəzi kitabxa-
nanın xarici dillər bölməsində görmək olardı. Mən 
tədqiqat işlərimlə bağlı doktorluq dissertasiyamda 
istinad etdiyim bir çox xarici mənbələri də onun va-
 - 154 -
sitəsi ilə əldə etmişdim. Yəni biz həmin mənbələrə 
bir yerdə baxmışıq və məni maraqlandıran yerləri o 
tərcümə etmişdir.  
Onunla birlikdə Rusiyada və digər xarici ölkə-
lərdə çox olmuşuq. Minskdə, Kazanda, Obninskdə, 
İstanbulda, Vaşinqtonda və s. elmi konfranslarda 
birgə iştirak etmişik. 
Hər beş ildən bir Ümumdünya Fəlsəfə Kon-
qresi keçirilir. 2003-cü ildə isə bu, İstanbulda oldu. 
İlk dəfəydi ki, burada keçirilirdi. Düzü, Rafiq müəl-
limlə orada görüşəcəyimi güman etmirdim. Rusiya-
dan daha geniş tərkibdə nümayəndə heyəti gəlmişdi, 
onlar İstanbula gəmiylə gəlmişdilər. Əslində, Rusi-
ya Fəlsəfə Cəmiyyəti mənə də məktub göndərmişdi 
ki, Moskvaya gəl, bizimlə birlikdə gedək. Amma 
vaxt azlığından mən birbaşa İstanbula getdim və 
orada gördüm ki, Rusiyadan gəlmiş nümayəndə 
heyətinin tərkibində Rafiq müəllim də var. O, həmi-
şə Rusiyanın fəlsəfə ictimaiyyəti ilə bizim aramızda 
körpü rolunu oynayıb. İstanbulda da birgə gö-
rüşlərimiz oldu. Burada Rafiq müəllimlə mən həm 
də Rusiyadan gəlmiş nümayəndə heyəti ilə Tür-
kiyəli filosoflar arasında bir əlaqələndirici olduq.  
İstanbul səfərindən bir məqamı ön plana çək-
mək istəyirəm. Rusiya nümayəndə heyətinin tərki-
bində Rafiq müəllimlə yanaşı bir nəfər də türkdilli 
filosof vardı. Tatar idi, onu da Rafiq müəllim gətir-
mişdi. Onun qeydiyyat vərəqəsi yox idi, birlikdə 
 - 155 -
kömək edib onun da konfransın iştirakçısı olmasına 
nail olduq. 
 
Konqresin keçirildiyi ərəfədə Rusiyadan gəl-
miş həmin o iki nəfər, Qazaxıstan Fəlsəfə İnstitutu-
nun direktoru, görkəmli filosof Əbdülmalik Nısam-
bayevin başçılıq etdiyi nümayəndə heyəti, Özbəkis-
tandan, Qırğızstandan, Azərbaycandan gəlmiş filo-
soflar Türkiyəli həmkarlarla birlikdə 2 dəfə dəyirmi 
masa keçirdik, ortaq türk fəlsəfi terminalogiyası mə-
sələsini müzakirə etdik. Düzü, ilk iclasda heç kim 
bilmirdi ki, Rusiya nümayəndə heyətinin tərkibində 
türk filosoflar ola bilər. Ona görə də dəyirmi ma-
saya üç nəfər rəhbərlik edirdi: Türkiyənin nümayən-
dəsi, Qalatasaray universitetinin fəlsəfə fakultəsinin 
 - 156 -
dekanı, professor Kənan Gursoy, Qazaxstandan Ə. 
Nısamubayev və Azərbaycandan mən. 
Sonra mən onlara izah etdim ki, Rusiya nüma-
yəndə heyətinin tərkibində də türkdilli filosof var və 
o bizim hamımızdan daha çox türkdür, türkdilli fəl-
səfənin inkişafında hamımızdan çox xidmətləri var, 
onu da dəvət etdilər, artıq ikinci iclasda diqqət mər-
kəzində Rafiq müəllim idi və hamı ona müraciət 
edirdi. 
Qazaxıstandan, Özbəkistandan gəlmiş nüma-
yəndələr Rafiq müəllimin dostları idi, vaxtı ilə 
hamısına kömək etmişdi. Bu mənada Rafiq müəllim 
bütün türk xalqları filosoflarının əsas əlaqələndirici-
si idi. Eyni zamanda türk filosofları ilə Rusiyalı filo-
soflar arasında da əsas əlaqələndirici kimi çıxış 
edirdi. Bizim orada çox yaddaqalan görüşlərimiz ol-
du. Rafiq müəllim həm də ingilis dilini dərindən 
bilməsi ilə mənim köməyimə çatdı. Belə ki, kon-
qresin materialları ingilis dilində hazırlandığından, 
Amerikadan və Avropa ölkələrindən gəlmiş filosof-
lar mənim Şərq-Qərb mövzusundakı məruzəmlə ta-
nış olmuşdular və qeyri-rəsmi görüşlərdə mənə ya-
xınlaşaraq suallarla müraciət edirdilər. Belə vaxtlar-
da ingilis dilini gözəl bilən Rafiq müəllim kömə-
yimə çatırdı. Ümumiyyətlə, o, istənilən məsələdə öz 
köməyini heç kimdən əsirgəməzdi. 
Onunla birlikdə Amerikada da olmuşuq. Va-
şinqtonda dünya azərbaycanlılarının II Konqresində 
birlikdə iştirak etdik, Corc Vaşinqton Universitetin-
 - 157 -
də olduq, sonra birlikdə Merilend Universitetinə 
getdik, oradakı həmkarımızla görüşdük, müzakirələr 
apardıq. Yeri gəlmişkən qeyd edim ki, Rafiq müəl-
limin oğlu Ərcan orada doktorant idi, hələ müdafiə 
eləməmişdi. Biz Ərcanın vasitəsi ilə oranın filosof-
ları ilə müəyyən əlaqələr yaratdıq. 
Mən onun ailəsini yaxşı tanıyıram. Onun öv-
ladlarının gələcəyi ilə bağlı keçirdiyi hisslərin şahi-
diyəm. Hər dəfə yayda Bakıya gələndə çalışardı ki, 
özü ilə bərabər uşaqlarını da gətirsin, onlara Azər-
baycanı daha yaxından sevdirsin. Rafiq müəllimin 
həyatda qazandığı ən böyük uğurlardan biri yad mü-
hitdə övladlarını azərbaycanlı kimi böyüdə bilməsi-
dir. Bunu hər adam bacarmazdı. Oğlu Ərcan bu gün 
Amerikada yaşasa da, onda milli ruh var. Hər görü-
şümüzdə mütləq milli mövzuda söhbətlər edirik. 
Hiss edirsən ki, ruhən azərbaycanlıdır. Biz Ərcanın 
simasında Rafiq Qurbanov ruhunun yaşadığının şa-
hidi olacağıq. 
 
“Ulu körpü” qəzeti, 15 may 2005-ci il 
 
 
 
 
 
 
 
 
 - 158 -
 
 
Mündəricat 
 
 
Ön söz...................................................................... 3 
 
İntellektual ünsiyyətin dostluq məqamı................. 8 
 
Müasiri olmadığım müasirim 
(Akademik Heydər Hüseynov haqqında) ............ 16 
 
Sevilin xələfləri 
(Akademik İzzət Orucova haqqında) ................... 35 
 
“Öncə öz millətim üçün!”  
(Müəllimim Xudu Məmmədov haqqında) ........... 40 
 
Şərq-Qərb tədqiqat mərkəzi hansı ideyadan 
yarandı?  
(Professor Aida İmanquliyeva haqqında) ........... 53 
 
“Günbatan fikirli, gündoğan duyğulu bir sima”  
(Prof.Dr. Cavad Heyət haqqında)........................ 62 
 
Dünya fikir xəzinəsində Cavad Heyət dəst-xətti 
(Bertran Rassel və Cavad Heyət) ......................... 67 
 
Ədəbiyyatdan fəlsəfəyə 
(Filosof-tənqidçi Yaşar Qarayev haqqında) ........ 73 
 
 - 159 -
İmtina fəlsəfəsi 
(Filosof-tənqidçi Asif Əfəndiyev haqqında) ........ 83 
 
Öyrənmək təşnəsi 
(Akademik Fəraməz Maqsudov haqqında) ......... 90 
 
Bir ocağin varisi 
(Akademik Kamal Talıbzadə haqqında) .............. 96 
 
Yüksək mədəniyyət təcəssümü 
(Akademik Fuad Qasımzadə haqqında) ............ 101 
 
Vətəndaş alim 
(Akademik Budaq Budaqov haqqında) ............. 111 
 
Daşların simfoniyası 
(Akademik Ömər Eldarov haqqında) ................ 116 
 
Şairin özü və sözü 
(Xalq şairi Zəlimxan Yaqub haqqında) ............. 128 
 
Şərq tarixinin böyük tədqiqatçısı 
(Akademik Nailə Vəlixanlı haqqında)............... 136 
 
Elm dünyası və alim dünyası 
(Professor Nurəddin Rzayev haqqında) ............ 139 
 
Qürbətdə milli ruhun nisgili .............................. 146 
(Professor Rafiq Qurbanov haqqında)  
 
 
 - 160 -
 
