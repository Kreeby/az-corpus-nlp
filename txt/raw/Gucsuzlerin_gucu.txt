VASLAV HAVEL
GÜCSÜ Z L ƏR İ N
GÜCÜ
BAK I 2 0 11
Redaktor:
Nərmin Kamal
Tərcüməçi heyət:
Pərvanə Persiani
Nicat Qarayev
Anar Məsimov
Fərid Əlibalayev
Rəşadət Axundov
Samirə Nəcəf
Nərmin Kamal
Китабын архасындакы фото
Томки Немеъя
мяхсусдур
ISBN 978-9952-444-60-5
© Vaslav Havel c/o Dilia:
Power of Powerless
1990
© АФУ
3
Oxucu üçün...
Vaslav Havelin “Gücsüzlərin gücü” əsəri bu gün də
dünyanın bir çox avtoritar ölkələrində gücsüzləri ruh‑
landırır, ümidləndirir və gücləndirir. 1978‑ci ildə bu ya‑
zı yazılanda Çexoslovakiya dərin mənəvi böhran və
siyasi durğunluq içində idi. “Xartiya‑77”‑nin iştirakçı‑
ları repressiyalara məruz qalırdı, dəyişikliyin baş verə‑
cəyi ümidlər yox səviyyəsinə enməkdə idi. Belə bir
böhranın içində bir çox dissidentlər Havelin yazısını
ümid çırağının yandırılması kimi bir hadisəyə bənzət‑
dilər. Əsərin yazılmasından bir neçə ay sonra Havel özu
həbs olundu və dörd il yarım müddətinə azadlıqdan
məhrum edildi.
Amma məhbus mütəfəkkirin yazısı daha da popul‑
yarlaşır və dəyişimin baş verməsinə öz əvəzolunmaz
töhfəsini verməkdə davam edirdi. 1989‑cu ildə güclülər
gücsüzlərin gücünə tab gətirə bilmədi və Çexoslovaki‑
yanın kommunist sistemi çökdü.
Bu əsər Azərbaycandakı bir çox aktual diskussiya‑
lara da öz töhfəsini verə bilər. Yalan və həqiqətin insa‑
nın kimliyinə təsiri, həqiqətin və ifadə azadlığının
qapalı sistemlərə yaratdığı təhlükələr, birbaşa siyasi işin
dəyəri və məhdudiyyətləri, qeyri‑siyasi yanaşmanın
gücü və potensialı ilə bağlı bilgilərlə yanaşı dəyişim
hardan gələ bilər, kim dissident sayıla bilər kimi sualla‑
ra cavab axtarırsınızsa, bu yazını hökmən oxuyacaqsı‑
4
nız. Elə burdaca “başımı aşağı salıb, işləyim” yanaşma‑
sının perspektivləri, “müxalifət” sözünün dekonstruk‑
siyası və digər maraqlı mövzulara da nəzər yetirilir.
Müəyyən tipli qapalı sistemlərdə və cəmiyyətlərdə
nələri edərək dəyişikliyə töhfə vermək mümkündür?
Paralel şəbəkələrin yaradılması, məsuliyyətin “indi və
burda” qəbul edilməsi, azadlıq mübarizəsinin təmizli‑
yinin təmin edilməsi kimi ciddi məsələlərə də toxunu‑
lan yazını oxuyarkən Azərbaycan reallığı barəsində
düşünməmək mümkün olmur.
Mən bu əsəri ilk dəfə 2009‑cu ildə həbsxanada olar‑
kən oxudum. Dostlarımın mənə göndərdiyi əsərin ingi‑
liscəyə tərcüməsi idi və hədiyyə çox yerinə düşmüşdü.
Məhz orda, məhz həmin anda bu əsərin mənə verdiyi
güc hava, su kimi gərəyim idi.
“Mən gücsüz deyiləm” deyib keçməyin. Gücsüz
olaraq gücünüzü görün.
Bu əsəri Azərbaycan dilinə tərcümə edən fədakar
gücsüzlər bu kitabı oxuyacaq gücsüzləri düşünərək, on‑
ların daha da güclü olması üçün hədiyyə edirlər. Gəlin
bu kitaba da bir hədiyyə kimi baxaq. Əgər sevgilinizin,
ailə üzvünüzün, dostlarınızın, qohumlarınızın və tanış‑
larınızın daha da güclü olmasını istəyirsinizsə, bu ya‑
zını onlara bayramlarda, ad günlərində və ya sadə bir
gündə hədiyyə edin. Onlara bu kitabla birgə ümid ver‑
diyinizi düşünün.
Gəlin bir‑birimizi sevindirək və gücləndirək.
Emin Milli
5
Václav Havel
Gücsüzlərin gücü
Jan Patockanın əziz xatirəsinə
“Gücsüzlərin gücü” əsəri (1978‑ci ilin oktyabr ayı) ‑
Polşa və Çexoslovakiyanı təmsil edən müəlliflərin azad‑
lıq və hakimiyyət mövzusunda birgə hazırladıqları es‑
selər toplusu üçün polemika mətni olaraq, sonralar
Havelin dediyi kimi, “qısa müddətdə” qələmə alınıb.
Həmin esse toplusu layihəsinin qaydalarına görə, işti‑
rakçılar Havelin essesini almalı və ona yazılı şəkildə
cavab verməli idilər. Hər iki tərəfdən 20 iştirakçı seçil‑
mişdi, lakin iş yalnız Çexoslovakiya tərəfindən tamam‑
landı.
Bu arada, 1979‑cu ilin mayında Havel də daxil ol‑
maqla, həm də bu layihənin iştirakçısı olan “VONS”
(Ədalətsiz Mühakimə Edilənlərin Müdafiə Komitəsi)
üzvləri həbs edildilər. Bundan sonra davam etmək, çex‑
oslovakiyalı iştirakçıların yazılarını ayrıca nəşr etmək
qərara alındı.
Havelin essesi Şərqi Avropada böyük təsirə malik
oldu. Bir dəfə “Solidarnost” (Həmrəylik) hərəkatının
fəallarından olan Zbygniew Bujak mənə dedi: “Bu esse
bizim əlimizə 1979‑cu ildə “Ursus” zavodunda artıq
yolun sonuna gəldiyimizi hiss etdiyimz anda çatdı. Biz
6
KOR‑dan (Polşa Fəhlələrinin Müdafiə Komitəsi) ruhla‑
naraq zavod, ölkə, siyasət haqda həqiqətləri çatdırmaq
üçün sexlərdə insanlarla söhbət edir, kütləvi görüşlərdə
iştirak edirdik.
Lakin elə bir məqam gəldi ki, insanlar bizi dəli sayır‑
dılar. Biz niyə belə edirdik? Niyə belə risklərin altına
girirdik? Az vaxtda real nəticələr görməyəndə bizdə et‑
diklərimizin mənasızlığı haqda şübhələr yaranmağa
başladı. Bəlkə başqa metodlar, başqa yollar tapmalıyıq?
Belə bir vaxtda Havelin essesi ortaya çıxdı. Onu oxu‑
maqla fəaliyyətimiz üçün nəzəri əsaslar qazandıq. O,
bizdə ruh yüksəkliyi yaratdı; təslim olmadıq və 1 ildən
sonra, 1980‑ci ilin avqustunda məlum oldu ki, partiya
aparatı və zavod rəhbərliyi bizdən qorxur. Biz əhəmiy‑
yət kəsb edirdik. Ətrafımızdakı insanlar bizə hərəkatın
liderləri kimi baxırdılar. Mən “Solidarnost” və “Xartiya
77”‑nin qələbələrinə baxanda onlarda Havelin ess‑
esindəki uzaqgörənliyin və biliklərin adamı heyrətə
salan tətbiqini görürəm”.
Paul Wilson tərəfindən tərcümə edilmiş “Gücsüzlə‑
rin gücü” ingilis dilində bir neçə dəfə nəşr edilib və
Steven Lukesin qələmə aldığı ön sözlə, John Keanenin
redaktəsi ilə “Gücsüzlərin gücü: Mərkəzi və Şərqi Avro‑
pada vətəndaşlar dövlətə qarşı” adı ilə məşhurlaşıb
(London: Hutchinson, 1985). Həmin nəşr orĳinal çex və
slovak məcmuələrindən 9 başqa esseni də ehtiva edir.
7
I
Şərqi Avropada bir kabus dolaşmaqdadır.Qərbin
göydəndüşmə bir şey deyil. Bu, bürüməyə başladığı
sistemin indiki tarixi mərhələsinin təbii və labüd
nəticəsidir. Minlərcə səbəb‑ dən, sistem daha özünə
qarşı müqavimətin bütün özü‑ nüifadə formalarını
məhv edərək, hakimiyyətin zalım, despot xarakterini
əsaslandıra bilməyəndə ortaya çıx‑ mışdı. Üstəlik,
sistem siyasi cəhətdən elə qəddarlaşmış‑ dı ki, faktiki
olaraq rəsmi strukturlar içində buna qarşı çıxmağa heç
bir yol yox idi.
“Dissident” adlandırılan adamlar kimlərdir? Onla‑
rın mövqeyi nəyə əsaslanır və mühüm cəhətləri nədir?
“Dissident”lərin cəm olduğu “müstəqil təşəbbüslər”in
əhəmiyyəti nədən ibarətdir və belə təşəbbüslərin uğura
nail olmaq üçün nə qədər real şansları var? “Dissident”‑
ləri müxalifət kimi qələmə vermək düzgündürmü?
Düzgündürsə, bu sistem çərçivəsində belə müxaliflik
tam olaraq nədir? Nə iş görür? Cəmiyyətdə nə kimi rol
oynayır? Belələri nəyə ümid edirlər və nəyə arxalanır‑
lar? Hakimiyyət istibleşmentindən kənardakı subvətən‑
daş kateqoriyası kimi, ‑ “dissident”lərin gücü bütün
cəmiyyətə və sosial sistemə hər hansı təsir etməyə
qadirdirmi? Onlar həqiqətən də nəyisə dəyişə bilər‑
lərmi?
 fərqli fikirlilik adlandırdığı kabus. Bu kabus elə‑belə,
8
Fikrimcə, bütün bu sualların təhlili, ‑ “gücsüzlər”in
potensialının təhlili ‑ yalnız bu gücsüz insanların
fəaliyyət göstərdiyi şəraitdə hökm sürən hakimiyyətin
təbiətinin təhlili ilə başlana bilər.
II
Bizim sistem adətən diktatura, yaxud daha dəqiq
desək, cəmiyyət üzərində iqtisadi və sosial səviyyədə
həyata keçirilən siyasi bürokratiyanın diktaturası kimi
xarakterizə edilir. Qorxuram, başqa nə cür anlaşıla
bilməsindən asılı olmayaraq, “diktatura” termini bu sis‑
temdə hakimiyyətin əsl təbiətini aydınlaşdırmaqdansa,
daha da anlaşılmaz etsin.
Bu termin bizdə adətən hər hansı ölkədə kiçik bir
qrup adamın hakimiyyəti zorla ələ keçirməsi ilə assos‑
sasiya olunur; onlar öz ixtiyarlarında olan birbaşa güc
vasitələrindən istifadə edərək hakimiyyəti açıq şəkildə
ələ keçirir və idarə etdikləri çoxluqdan sosial baxımdan
ilk baxışda fərqlənirlər.
Diktatura anlayışının əsas ənənəvi, yaxud klassik
cəhətlərindən biri onun müvəqqəti, gəldi‑gedər olması
və heç bir tarixi kökə malik olmaması fikridir. Diktatu‑
ranın ömrü onu yaradanların ömrü qədər olur. O,
adətən əhatəliliyinə və əhəmiyyətinə görə lokal olur,
özünə legitimlik qazandırmaq üçün istifadə etdiyi ide‑
ologiyadan asılı olmayaraq onun gücü əsgər və polis‑
lərinin sayına və silahlarının gücünə əsaslanır. Bu
mənada onun mövcudluğu üçün prinsipial təhlükə ‑
9
ondan daha yaxşı təchiz olunmuş başqa bir qüvvənin
ortalığa çıxaraq onu devirməsi ehtimalı hesab edilir.
Hətta bu səthi baxışdan aydın olur ki, yaşadığımız
sistemin klassik diktatura ilə ortaq cəhətləri çox azdır.
Əvvəla, o, coğrafi mənada lokal deyil, əksinə, iki su‑
pergücdən biri tərəfindən nəzarət edilən nəhəng güc
bloku üzərində hakimiyyəti əlində saxlayır. Onun təbii
olaraq bəzi yerli və tarixi dəyişkənliklər nümayiş et‑
dirməsinə baxmayaraq, bu variasiyaların həddi güc
bloku boyunca vahid, birləşdirici çərçivə ilə əhatə edilir.
Diktaturaların hər yerdə eyni prinsiplərə əsaslanması
və eyni yolla (yəni hakim supergüc tərəfindən təkmil‑
ləşdirilən yolla) qurulması yeganə məsələ deyil,
supergüc mərkəzinin idarə etdiyi manipulyasiya vasitə‑
ləri hər bir ölkəyə nüfuz edib, onu tamamilə öz
maraqlarına tabe etdirib. Pat edilmiş nüvə pariteti dün‑
yasında, sözsüz ki, bu şərait klassik diktaturalarla
müqayisədə sistemi presedenti olmayan dərəcədə xarici
stabilliklə təmin edir. Ayrıca götürülmüş bir ölkədə sis‑
temdə dəyişikliyə səbəb ola biləcək bir çox lokal böhran‑
lar blokun qalan üzvlərinin silahlı qüvvələri tərəfindən
həll edilə bilər.
İkincisi, klassik diktaturaların bir xüsusiyyəti on‑
ların tarixi köklərinin olmamasıdırsa (çox vaxt tarixi
həvəsdən, keçici sosial proseslərin, yaxud insan və kütlə
tendensiyalarının təsadüfi nəticələrindən başqa bir şey
olmurlar), bunu bizim sistemə asanlıqla şamil etmək
olmaz. Hətta bizim diktaturanın özünü onu yaradan
sosial hərəkatlardan tamamilə uzaqlaşdırmasına bax‑
10
mayaraq, bu hərəkatların mötəbərliyi (mən XIX əsrin
proletar və sosialist hərəkatlarını nəzərdə tuturam) ona
inkaredilməz tarixilik qazandırır. Bu köklər onu müasir
dünya düzəninin ayrılmaz hissəsi, bugünkü yeni sosial
və siyasi reallıq olana qədər üzərində duruş gətirə
biləcəyi möhkəm zəminlə təmin edib. O tarixi köklərin
bir xüsusiyyəti bu ilkin hərəkatların əmələ gəldiyi
dövrün sosial münaqişələrinin “düzgün” dərki idi. Bu
“düzgün” dərkin lap kökündə onun sonrakı inkişafına
xas olan dəhşətli özgələşməyə genetik meyil olması bu‑
rada əhəmiyyət daşımır. Hər halda bu element də o
dövrün iqlimindən üzvi surətdə yetişib və buna görə
də demək olar ki, öz mənbəyini həm də oradan götürür.
Bu əsl “düzgün” dərkin bir mirası və bizim sistem‑
ləri başqa müasir diktaturalardan fərqləndirən üçüncü
səciyyəvi xüsusiyyəti ondan ibarətdir ki, o, müqayisə
olunmayacaq dərəcədə daha konkret, məntiqi cəhətdən
strukturlaşdırılmış, ümumən əhatəli və son dərəcə
elastik ideologiya diktə edir. Əhatəliliyinə və bitkinliyi‑
nə görə dünyəviləşmiş din təəssüratı yaradır. Hər hansı
suala hazır cavabı var; o, yalnız qismən qəbul edilə bilir
və onun qəbul edilməsi insan həyatında dərin təsir bu‑
raxır. Metafizik və ekzistensial əminliklərin böhran
vəziyyətində olduğu dövrdə insanlar kökündən uzaq‑
laşanda, özgələşəndə, yaşamağın mənası haqda his‑
lərini itirəndə bu ideologiya müəyyən hipnozedici
cazibəyə malik olur. Dağınıq fikirli insanlara dərhal tu‑
tunacaq təklif edir: bu zaman insanın etməli olduğu
yeganə şey onu qəbul etməkdir, dərhal hər şey işıq
11
saçır, həyat yeni məna qazanır, bütün sirlər, cavabsız
suallar, narahatlıqlar və tənhalıq silinib gedir. Əlbəttə,
kimsə ürəkdən bu ucuz kirayə evi seçir; bu ideologiya‑
nın əsas tərəfi insanların öz əqli mühakimə və vicdan‑
larını ali hakimiyyətə əmanət etmək olduğundan, bu
evin qarşılığı, qiyməti həmin insanın öz mühakimə‑
sindən, vicdanından, cavabdehliyindən əl çəkməsidir.
Burada əsas prinsip odur ki, hakimiyyətin, iqtidarın,
gücün mərkəzi – həqiqətin mərkəzi ilə bir tutulur,
eyniləşdirilir (Bizim situasiyamızla Bizans teokratiyası
arasında birbaşa bənzərlik var: ən ali dünyəvi hakimiy‑
yətlə ən ali ruhani hakimiyyət eynidir).
Əlbəttə, doğrudur ki, hər şeyi bir kənara qoysaq,
daha ideologiyanın insanlar üzərində, ən azı bizim
blokda, böyük təsir qüvvəsi yoxdur (Rusiya istisnadır;
orada idarəçilərə kor‑koranə, fatalist hörmət, onların
bütün tələblərini, iddialarını avtomatik qəbul edən
təhkimçi mentalitet hələ də qüvvədədir və ənənəvi
olaraq imperiyanın maraqlarını insanlığın maraqların‑
dan üstün tutan super‑hakimiyyət patriotizmi ilə
çuğlaşmışdır). Amma nə olsun?! İdeologiya bizim sis‑
temdə öz rolunu çox gözəl oynayır (bu məsələyə yenə
qayıdacağam), bunu onun mahiyyəti tələb edir.
Dördüncüsü, ənənəvi diktaturalarda hakimiyyətin
həyata keçirilməsi texnikası mühüm bir amili ‑ im‑
provizə elementini ehtiva edir. Hakimiyyətə sahiblik
mexanizmləri bütövlükdə möhkəm bazada qurulmur
və orada qəza, hakimiyyətin ixtiyari və nəzarətsiz tət‑
biqi üçün əhəmiyyətli dərəcədə boşluqlar olur. Sosial,
12
psixoloji və fiziki mənada hələ də müxalifliyin müəy‑
yən formalarını həyata keçirmək üçün şərait olur. Qı‑
saca desək, səthdə çoxlu çala‑çuxur olur, buna görə də
hakimiyyət strukturu stabilləşməyə macal tapmamış
parçalana bilər.
Digər tərəfdən, bizim sistem 60 ildən artıq Sovet İtti‑
faqı tərkibində və təxminən 30 il Şərqi Avropada inkişaf
edib; bundan əlavə, onun kök salmış, bərkimiş bir çox
struktur xüsusiyyətləri Çar Mütləqiyyətində əxz ol‑
unub. Hakimiyyətin fiziki tərəfləri mənasında götürsək,
bu, bütün əhalinin birbaşa və dolayı yolla manip‑
ulyasiyası üçün elə mürəkkəb, hazırlıqlı mexanizmlər
yaradıb ki, fiziki güc bazası kimi o, indi tamamilə
yepyeni bir şeyi təmsil edir. Eyni zamanda gəlin unut‑
mayaq ki, sistem ‑ dövlət mülkiyyəti və bütün istehsal
vasitələrinin mərkəzi istiqaməti ilə daha effektiv quru‑
lur. Bu, hakim quruluşa özünə sərmayə qoymaq üçün
presedentsiz və ipə‑sapa yatmaz imkan verir (məsələn,
bürokratiya və polis sahələrində) və bu, o struktur üçün
yeganə təchizatçı kimi bütün vətəndaşların gündəlik
mövcudiyyətini manipulyasiya etmək imkanlarını
asanlaşdırır.
Son olaraq, inqilabi həyəcan, qəhrəmanlıq, özünü
fəda etmək və şiddətli zorakılıq atmosferi klassik dik‑
taturaları hərtərəfli xarakterizə edirsə, onda belə atmos‑
ferin son qalıqları da Sovet blokundan silinib gedib. Bu
gün üçün bu blok daha dünyanın inkişaf etmiş qalan
hissəsindən təcrid edilmiş və orada gedən proseslərə
qarşı immunitetli bir anklav deyil. Əksinə, Sovet bloku
13
indi böyük dünyanın ayrılmaz parçasıdır, dünyanın ta‑
leyini bölüşür və onu formalaşdırır. Konkret desək, bü‑
tün bunlar o deməkdir ki, Qərbin inkişaf etmiş
ölkələrində mövcud olan dəyərlər ierarxiyası bizim cə‑
miyyətdə də meydana gəlib (Qərblə uzunmüddətli bir‑
gəyaşayış bu prosesi yalnız sürətləndirmişdir). Başqa
sözlə, bizim cəmiyyət indi istehlak və sənaye cəmiyyə‑
tinin onu müşayiət edən sosial, intellektual və psixoloji
fəsadlarıyla birgə, sadəcə, başqa bir formasıdır. Bunları
nəzərə almadan bizim sistemdəki hakimiyyətin əsl
təbiətini düzgün anlamaq mümkün deyil.
Hakimiyyətin təbiəti mənasında, bizim sistemlə
sözün ənənəvi mənasındakı diktatura arasındakı fərq‑
lər, ümid edirəm ki, səthi də olsa, bu müqayisədən ay‑
dın oldu və məni bizim sistemə sırf bu essenin
məqsədinə müvafiq, münasib ad tapmağa sövq etdi.
Bundan sonra onu “post‑totalitar” sistem adlandırsam,
doğrudur, bu, çox da dəqiq termin olmayacaq, amma
bundan yaxşısını da düşünüb tapa bilmirəm. “Post”
sözönü ilə mən əsla sistemin artıq totalitar olmadığını
demək istəmirəm; əksinə, bunun klassik diktaturalar‑
dan tamamilə fərqli bir totalitar sistem olduğunu,
ənənəvi mənada anladığımız totalitarlıqdan fərqləndi‑
yini nəzərdə tuturam.
Mən xatırlatdığım şərtlər yalnız şərti amillərin bir
həlqəsini və post‑totalitar sistemdə hakimiyyətin faktiki
təşkili üçün bir növ fenomenal strukturu formalaşdırır
ki, onun da bəzi aspektlərini indi aydınlaşdırmağa ça‑
lışacağam.
14
III
Meyvə‑tərəvəz dükançısı soğan və yerkökü yeşik‑
lərinin arasına belə bir şüar yerləşdirir: “Dünyanın
bütün zəhmətkeşləri, birləşin!” O, niyə belə edir?
Dünyaya nə çatdırmağa çalışır? Doğrudanmı, dünyanın
bütün zəhmətkeşlərinin birləşməsi ideyası onu riqqətə
gətirir? Doğrudanmı, bu adamın o qədər böyük entuzi‑
azmı var ki, özündə ictimaiyyəti bu ideallarla tanış et‑
məkdən ötrü qarşısıalınmaz daxili təkan hiss edir? O,
bir anlıq da olsa düşünürmü ki, belə bir birlik necə
əmələ gələ bilər, bu birləşmə nə deməkdir?
Mənim fikrimcə, dükan sahiblərinin əksəriyyəti
pəncərələrinə qoyduqları şüarlar haqda heç vaxt nə
düşünür, nə də onlardan əsl mövqelərini ifadə etmək
üçün istifadə edirlər. Bu poster bizim dükana soğan və
yerkökü ilə birlikdə anbardan göndərilib. O, belə şüar‑
ları, sadəcə, ona görə pəncərəsinə qoyur ki, illərlə belə
edilib, hamı belə edir, bunun yolu budur. Əgər imtina
etsə, başına iş açar, problem yarana bilər. Pəncərəsində
lazımi dekorasiyanın olmamasına görə danlana bilər;
kimsə onu hətta qeyri‑sadiqlikdə günahlandıra bilər. O,
belə edir, ona görə ki, bu həyatda baş çıxarmaq üçün
belə edilməlidir. Bu, onların özlərinin dediyi kimi,
“cəmiyyətlə harmoniyada” sakit həyat təmin edən min‑
lərcə xırdalıqdan biridir.
Aydındır ki, dükançı üçün nümayiş etdirilən şüarın
semantik mənasının heç bir əhəmiyyəti yoxdur; o, bu
15
şüarı öz pəncərəsinə insanları şüarın ifadə etdiyi idealla
tanış etməkdən ötrü şəxsi istəyi ilə qoymur. Əlbəttə, bu
o demək deyil ki, onun hərəkətinin, ümumiyyətlə, heç
bir motivi və əhəmiyyəti yoxdur, yaxud şüar heç kəsə
heç bir məlumat ötürmür. Şüar ‑ işarədir və belə ba‑
xanda, bu işarədə şüuraltı, lakin çox dəqiq ismarıc olur.
Bu ismarıc belə ifadə oluna bilər: "Mən dükançı XY
burada yaşayıram və nə etməli olduğumu bilirəm. Ca‑
maatın məndən gözlədiyi kimi hərəkət edirəm. Mən qı‑
naqlardan asılıyam. İtaətkaram. Dinc yaşamağa haqqım
var." Bu ismarıcın, əlbəttə ki, yönəldiyi bir ünvan var və
bu ünvan yuxarılar, ‑ dükançının rəisləridir. İsmarıc
eyni zamanda dükançını potensial xəbərçilərdən
qoruyan bir qalxandır. Beləliklə, şüarın kökündə
dükançının ölüm‑qalım məsələsi durur. Bu şüar onun
həyati maraqlarını əks etdirir. Bəs bu həyati maraqların
özləri nədir?
Gəlin baxaq. Əgər dükançıya “Mən qorxuram və
buna görə də sorğu‑sualsız itaət edirəm!” şüarını nü‑
mayiş etdirməsi tapşırılsaydı, o, bu cümlənin mənasına
o qədər də biganə qalmazdı; hərçənd bu bəyanat həqi‑
qəti daha çox əks etdirmiş olardı. Dükançı öz dükanının
pəncərəsinə şəxsiyyətinin tənəzzülünə dair o cür şüar
qoymağa utanardı, axı o da insandır, onun da ləyaqət
hissi var. Bu çətinliyi aşmaq üçün onun sədaqətinin
ifadəsi elə bir işarə cildində olmalıdır ki, ən azı mətnin
üzündə təmənnasız, səmimi inanc nümayiş etdirsin. O,
dükançıya “Dünya zəhmətkeşlərinin birləşməsi niyə
alınmır?” deməyə imkan verməlidir. Beləliklə, bu işarə
16
dükançıya öz itaətkarlığının dərin əsaslarını özündən
gizlətməyə, eyni zamanda hakimiyyətin alt bünövrəsini
də gizlətmiş olmağa kömək edir. O, öz itaətkarlığını ali
bir şeyin xarici görünüşü arxasında gizlədir; bu, ‑ ide‑
ologiyadır.
İdeologiya dünyayla ünsiyyətin qəlp üsuludur. O, in‑
sana şəxsiyyət, ləyaqət və mənəviyyat illüziyası yaradır,
eyni zamanda şəxsiyyətdən, ləyaqətdən, mənəviyyatdan
üzülüşməyi insanlar üçün asanlaşdırır. Fövqəlşəxsi və
obyektiv bir şey kimi, ideologiya insanlara öz vicdan‑
larını aldatmağa, əsl vəziyyətlərini, şərəfsiz həyat tərz‑
lərini özlərindən və dünyadan gizlətməyə imkan verir.
O, çox praqmatik, eyni zamanda yuxarıda, aşağıda
və hər hansı tərəfdə olanların legitimləşdirilməsinin
məlum ağırbatman üsuludur. O, insanlara və Tanrıya
yönəldilir. O elə bir örtükdür ki, insanlar öz düşkün‑
ləşən varlıqlarını, bayağılaşmalarını, status‑kvoya
uyğunlaşmalarını onun arxasında gizlədə bilirlər. O elə
bir bəhanədir ki, ondan dünyanın bütün zəhmətkeşlə‑
rinin birləşməsi marağı arxasında öz işini itirmək qor‑
xusunu gizlədən dükançıdan tutmuş fəhlə sinfinə
xidmət ifadələri arxasında gizlənən, əslində isə ha‑
kimiyyətdə qalmaq istəyən ən yüksək vəzifəli şəxsə qə‑
dər, ‑ hər kəs istifadə edə bilər.
Buna görə də ideologiyanın əsas bəhanə funksiyası
post‑totalitar sistemin qurbanı və dayağı olan insanlar
üçün elə bir illuziya yaratmaqdır ki, guya ideologiya
insanın və kainatın istəklərilə, qaydalarıyla harmoni‑
yadadır.
17
Diktatura nə qədər balacadırsa və cəmiyyətin müa‑
sirliyi baxımından az təbəqələşibsə, diktatorun iradəsi
o qədər birbaşa həyata keçirilə bilər, başqa sözlə desək,
diktator dünyayla bağlı mürəkkəb proseslərdən və ide‑
ologiyanın ehtiva etdiyi özünü‑bəraətdən yayınaraq,
çılpaq dissiplindən istifadə edə bilər. Ancaq hakimiyyət
mexanizmləri mürəkkəbləşdikcə, diktaturaların əhatə
etdiyi cəmiyyət böyüdükcə və təbəqələşdikcə, diktator‑
lar daha uzun müddət hakim olduqca, kənardan daha
çox adam onlarla əlbir olmalı və ideologiyaya, ideoloji
bəraətə daha böyük əhəmiyyət yüklənməlidir.
İdeologiya rejim və insanlar arasında körpü rolunu
oynayır, onun vasitəsilə rejim insanlara, insanlar rejimə
yaxınlaşır. Bu, ideologiyanın post‑totalitar sistemdə
niyə belə mühüm rol oynadığını göstərir: fərdlərin, ier‑
arxiyaların, ötürücü vasitələrin, rejimin bütövlüyünü
heç nəyi şansa buraxmayaraq, çoxsaylı üsullarla təmin
edən dolayı manipulyasiya vasitələrinin mürəkkəb
maşını, ‑ bəraətsiz və maşının hər bir hissəsi üçün
bəhanə kimi fəaliyyət göstərən ideologiyasız, sadəcə
olaraq, ağlasığmaz olardı.
IV
Post‑totalitar sistemin məqsədləri ilə həyatın
məqsədləri arasında dərin uçurum var. Belə ki, həyat
mahiyyətcə plüralizmə, müxtəlifliyə, müstəqil özünü‑
idarətməyə, özünü‑təşkilə, qısası, insanın öz azadlığını
gerçəkləşdirməsinə doğru getdiyi halda, post‑totalitar
18
sistem uyğunlaşma, yeknəsəqlik və intizam tələb edir.
Həyat yeni və gözlənilməz şeylər yaratmağa can at‑
maqda ikən post‑totalitar sistem həyatı həmişəki, vərdiş
olunmuş halına qaytarmaq üçün çalışır.
Sistemin məqsədləri onun əsas xüsusiyyəti olan içə‑
dönüklüyü, getdikcə daha da bütövləşməyə doğru ge‑
dən hərəkatını açıb göstərir, bu isə o deməkdir ki, onun
təsir radiusu durmadan genişlənir. Bu sistem insanlara
‑ insanların ona xidmət edəcəyinə əmin olanadək xid‑
mət edir.
Sistem ‑ ona xidmətdən başqa hər şeyi, belə desək,
insanları əvvəlcədən təyin edilmiş rollarından irəli get‑
məyə sövq edən hər bir şeyi özünə hücum kimi
qiymətləndirir. Bu xüsusda hər bir pozuntu sistemin əsl
inkarı sayılır. Ona görə də post‑totalitar sistemin daxili
məqsədi ilk baxışdan göründüyü kimi, sadəcə, haki‑
miyyətin hakim qrupun əlində qorunub saxlanması
deyil. Özünümüdafiə sosial fenomeni daha yüksək bir
pilləyə, sistemi işlədən kor avtomatizmə tabe etdirilir.
Hakimiyyət ierarxiyasında hansı vəzifəni tutmaların‑
dan asılı olmayaraq, sistem insanları bu avtomatizmi
hərəkətə gətirən və ona xidmət etmək niyyətində olan
şeylərdən başqa, öz‑özlüyündə bir dəyər saymır. Buna
görə də hər hansı bir insanın hakimiyyət arzusunun is‑
tiqaməti yalnız sistemin avtomatizminin istiqaməti ilə
üst‑üstə düşəndə qəbuledilən olur.
Sistem və fərd arasında bəhanələr körpüsü yaradan
ideologiya sistemin məqsədləri ilə həyat məqsədləri
arasında olan uçurumu doldurur. Elə bir görüntü ya‑
19
radır ki, guya sistemin tələbləri həyatın tələbatlarından
doğur. Bu, gerçəklik kimi qəbul edilməyə çalışan görün‑
tülər dünyasıdır.
Post‑totalitar sistem insanlara hər addımda toxunur,
lakin bunu öz ideoloji əlcəkləri ilə edir. Ona görə də
bu sistemdə həyat hərtərəfli riyakarlıq və yalanla dolu
olur: bürokratik hökumət xalq hökuməti adlandırılır;
işçi sinif işçi sinfi adıyla qul edilir; fərdin xalis tənəz‑
zülü onun tam azadlığı kimi təqdim edilir; insanları
informasiyadan məhrum edib adını qoyurlar ki, insan‑
lar informasiya ilə təchiz edilir; hakimiyyətin manip‑
ulyasiya üçün istifadəsi hakimiyyətə ictimai nəzarət
adlandırılır, hakimiyyətin yersiz sui‑istifadəsi qanun‑
lar məcəlləsinə riayət kimi qələmə verilir; mədəniyyə‑
tin sıxışdırılması onun inkişafı adlandırılır; imperiya
təsirinin genişlənməsi əzilmişlərə dəstək kimi təqdim
edilir; özünümüdafiə azadlığının yoxluğu “azadlığın
ən yüksək forması” olur; saxta seçkilər demokratiyanın
təntənəsi kimi sırınır; müstəqil düşüncənin yasaqlan‑
ması dünyaya elmi baxış, hərbi təcavüz qardaş köməyi
kimi təqdim olunur. Rejim öz yalanlarının əsiri oldu‑
ğundan, hər şeyi saxtalaşdırmalıdır. Rejim keçmişi sax‑
talaşdırır. Rejim indini və gələcəyi saxtalaşdırır. O,
statistikanı saxtalaşdırır. O, əslində hər yola qadir olan,
prinsipsiz polis aparatı olduğunu boynundan atır. O,
guya insan haqlarına hörmət etdiyini deyir. Guya ki,
heç kəsi güdmür, izləmir. Guya heç nədən qorxmur.
“Guya”, yalandan heç nə etmədiyini göstərməyə
çalışır.
20
Fərdlərin bütün bu yalanlara inanmasına ehtiyac
yoxdur, lakin onlar inanırmış kimi davranmalı, ən azı
sakitcə dözməlidirlər və ya yuxarılara işləyənlərlə yaxşı
yola getməlidirlər. Buna görə də yalanlar içində yaşa‑
malıdırlar. Yalanı səmimi, qəlbdən qəbul etmələrinə
ehtiyac yoxdur, yalan içindəki həyatla barışmaları yetər.
Məhz bu fakta görə sistemi təsdiq edən, sistemin
istəyini yerinə yetirən, dəstəkləyən insanlar – sistemin
özüdürlər.
V
Biz dükançının şüarının zahiri mənası ilə şüarın əs‑
lində nə dediyi arasında heç bir əlaqə olmadığını gör‑
dük. Bununla belə, bu əsl məna kifayət qədər aydın və
anlaşıqlıdır, çünki məğz tanışdır: dükançı sədaqətini re‑
jimin eşidəcəyi tərzdə bəyan edir (o, bəyanatının qəbul
edilməsi üçün başqa heç nə edə bilməz); bu tərz ‑ töv‑
siyə olunmuş ritualları qəbul etmək, saxta görüntüləri
gerçəklik kimi qəbul etmək, verilmiş oyun qaydalarını
qeyd‑şərtsiz qəbul etməkdir. Beləcə, dükançı özünün
bu oyunda oyunçuya çevrilməsinə baxmayaraq, oyu‑
nun davam etməsinə, onun mövcud olmasına xidmət
edir.
Əgər əvvəllər ideologiya sistemlə insan olan fərd
arasında körpü idisə, zaman keçdikcə, o, bu körpü üzə‑
rində addımladıqca körpü eyni zamanda sistemlə siste‑
min tərkib hissəsi olan fərd arasında körpüyə çevrildi.
Bu o deməkdir ki, ideologiya əvvəllər psixoloji bəhanə
21
kimi çıxış edərək, hakimiyyətin təşkilini asanlaşdırırdı‑
sa (kənardan işləməklə), bəhanə qəbul edildiyi andan
etibarən o, hakimiyyəti içəridən təşkil etməyə və həmin
hakimiyyətin aktiv tərkib hissəsi olmağa başlayır. O,
hakimiyyət sistemi içərisində ritual kommunikasiyası‑
nın prinsipial vasitəsi kimi çıxış etməyə başlayır.
Bütün bu tərkib hissələrini birləşdirən, onlar arasın‑
da əlaqə yaradan, cavabdehliyin vahid metodunu diktə
edən, oyun qaydaları ilə, yəni tənzimləmələr, məh‑
dudiyyətlər, qanunlarla bütün bu tərkib hissələrin birgə
fəaliyyətini təmin edən müəyyən bir metafizik nizam
olmasaydı, bu bütöv hakimiyyət strukturu (onun fiziki
tərəfini artıq müzakirə etmişik) ümumiyyətlə, mövcud
ola bilməzdi. Bu metafizik nizam bütöv hakimiyyət
strukturunun bünövrəsi və standart xəttidir; bu, onun
kommunikasiya sistemini birləşdirir və məlumatların,
təlimatların daxili mübadiləsinə imkan verir. Daha çox
prosesə forma, quruluş verən yol‑nəqliyyat nişanlarına,
istiqamət işarələrinə oxşayır. Bu metafizik nizam total‑
itar hakimiyyət strukturunun daxili uyumunu təmin
edir. Bu metafizik nizam yapışqan kimi sistemi bir
arada tutur; onun bitişdirici prinsipi, nizam‑intizam
alətidir. Bu yapışqansız struktur totalitar quruluş kimi
yox olub gedər, tənzimlənməyən, xüsusi maraqları və
meyilləri ilə bir‑birilə xaotik şəkildə toqquşan ayrı‑ayrı
atomlara parçalanardı. Totalitar hakimiyyətin pirami‑
dası onu bir arada tutan, birləşdirən elementdən məh‑
rum olarsa, bir növ maddi dağıntı kimi öz başına uça
bilər.
22
Hakimiyyət strukutru tərəfindən reallığın interpreta‑
siyası olan ideologiya həmişə bu strukturun maraqlarına
tabe etdirilir. Buna görə də ona özünü reallıqdan uzaq‑
laşdırmaq, saxta görüntülər dünyası yaratmaq, ritual
olmaq kimi bir təbii tendensiya xasdır. O cəmiyyətlər‑
də ki, hakimiyyət uğrunda ictimai rəqabət və
hakimiyyətə ictimai nəzarət var, həmin cəmiyyətlərdə
təbii ki, həm də hakimiyyətin özünü ideoloji cəhətdən
legitimləşdirmək yoluna da ictimai nəzarət var. Müva‑
fiq olaraq, belə şəraitdə həmişə ideologiyanı reallıqdan
yayınmağa qoymayan islahedici qüvvələr olur. Totalita‑
rizm şəraitində isə bu islahedicilər yox olur, buna görə
də ideologiyanın reallıqdan getdikcə daha çox uzaq‑
laşmasının qarşısını alan heç nə olmur, o, tədricən post‑
totalitar sistemindəki vəziyyətini alır: görüntü dünyası,
yalnız ritual, reallıqla məna əlaqəsindən məhrum olmuş
formal dil və reallığı psevdoreallıqla əvəz edən ritual
işarələr sistemi. Gördüyümüz kimi, ideologiya eyni za‑
manda getdikcə hakimiyyətin mühüm tərkib hissəsinə
çevrilir, ona xarici legitimlik və daxili vəhdət verən bir
sütun olur. Bu aspektin əhəmiyyəti artdıqca, reallıqla
əlaqəsini itirdikcə ideologiya qəribə, lakin əsl güc əldə
edir. O özü bir reallığa çevrilir, ayrıca reallıq olur və
müəyyən səviyyələrdə (əsasən hakimiyyət strukturu
içində) reallıqdan daha ağır çəkiyə malik olur.
Tədricən ritual, alışqanlıq onun arxasında gizlənən
reallıqdan daha böyük əhəmiyyət kəsb edir. Fenomen‑
lərin mənası və əhəmiyyəti artıq bilavasitə fenomenin
özündən deyil, anlayış olaraq, ideoloji kontekstdə tut‑
23
duqları mövqedən qaynaqlanır. Reallıq nəzəriyyəni for‑
malaşdırmır, əksinə, nəzəriyyə reallığı formalaşdırma‑
ğa başlayır. Beləliklə, hakimiyyət tədricən reallıqdan
çox ideologiyaya yaxınlaşır; gücünü nəzəriyyədən alır
və tamamilə ondan asılı vəziyyətə düşür. Bunun belə
bir paradoksal nəticəyə gətirməsi labüddür: nəzəriyyə
və ya ideologiya hakimiyyətə xidmət etməkdənsə, ha‑
kimiyyət ideologiyaya xidmət etməyə başlayır. Yəni
sanki ideologiya hakimiyyətin gücünü mənimsəyir, o
özü diktatora çevrilir. Sonradan məlum olur ki, nəzə‑
riyyə, ritual, ideologiya özü insanlara təsir edən qərar‑
lar verir. Bu, belədir.
Əgər ideologiya hakimiyyətin daxili təşkilinin prin‑
sipial təminatıdırsa, o, eyni zamanda hakimiyyətin
davamlılığının da vacib təminatına çevrilir. Klassik dik‑
taturada hakimiyyətin varisliyi həmişə kifayət qədər
problemli məsələ hesab olunduğu halda (iddialılar öz
iddialarına legitimlik verə bilməyəndə, bu, onları haki‑
miyyətlə açıq konfrantasiyalara əl atmağa sövq edir),
post‑totalitar sistemdə hakimiyyət bir şəxsdən başqa‑
sına, bir qrupdan başqasına, bir nəsildən digərinə daha
müntəzəm şəkildə keçir. İddialıların seçimində yeni
“şah seçən” iştirak edir: bu, ritualın legitimləşdirilməsi‑
dir, rituala etibar etmək, onu yerinə yetirmək və ondan
istifadə etmək bacarığıdır, adamın yuxarı qaldırıl‑
masına əvvəllər olduğu qaydada imkan verməkdir.
Təbiidir ki, hakimiyyət uğrunda mübarizə post‑to‑
talitar sistemdə də gedir və onların çoxu açıq cəmiyyət‑
dəkindən daha qəddardır, ona görə ki, mübarizə açıq
24
deyil, demokratik qaydalarla tənzimlənmir, ictimai nə‑
zarətin subyekti deyil, səhnə arxasında gizlənib. (hakim
Kommunisit partiyasının birinci katibinin cürbəcür hər‑
bi və təhlükəsizlik qüvvələrinin təbili olmadan dəy‑
işdirilməsinə bircə nümunə gətirmək çətindir). Lakin
bu mübarizə sistemin əsl mahiyyəti və davamlılığını
(klassik diktaturalarda olduğu qədər) təhdid edə bil‑
məz. Uzaqbaşı, hakimiyyət strukturunu silkələyəcək,
ancaq o, tezliklə özünə gələcək, çünki birləşdirici sub‑
stansiya olan ideolgiya öz yerindədir.
Kimin kimlə əvəzlənməsinin fərqi yoxdur, varislik
yalnız səhnə arxasından və ümumi ritual çərçivəsində
mümkün olur. O ritualı rədd edərək bunu həyata keçir‑
mək mümkün deyil. Ritual diktaturasına görə hakimiy‑
yət həmişə tam anonim qalır. Fərdlər ritualın içində
demək olar ki, əriyib itirlər. Onlar ritual tərəfindən sili‑
nib atılmalarına imkan verir və çox vaxt belə görünür
ki, təkbaşına ritual insanları zülmətdən hakimiyyətin
aydınlığına aparır.
Bu post‑totalitar sistemin xarakterik xüsusiyyəti
deyilmi ki, hakimiyyət ierarxiyasının bütün səviy‑
yələrində fərdlər simasız, oyuncaq insanlar, ritualların
nökərləri və hakimiyyət şablonları tərəfindən sıxışdırı‑
lır? Hakimiyyət strukturunun avtomatik əməliyyatı be‑
ləcə qeyri‑insaniləşdirilir, anonimləşdirilir ki, bu da
sistemin fundamental avtomatizminin xüsusiyyətidir.
Görünür, hakmiyyət strukturu üçün fərdi iradəsi ol‑
mayan insanları seçən ‑ bu avtomatizmin diktator‑
larıdır, post‑totalitar sistemin avtomatizminin ayaqda
25
qalması üçün ən yaxşı təminat kimi boş sözlərdən isti‑
fadə edən adamları hakimiyyətə səsləyənin özü boş sö‑
zlər diktatorudur.
Qərb sovetşünasları çox vaxt post‑totalitar sistemdə
insanların rolunu şişirdir və bu fakta səthi yanaşırlar ki,
əsas fiqurlar hakimiyyətin mərkəzləşmiş strukturu vasi‑
təsilə böyük gücə malik olsalar da, onlar sistemin daxili
qanunlarının kor icraçılarıdır, onlar özləri bu qanunları
yaratmır, yarada və bunu heç ağıllarına da gətirə bilmə‑
zlər. Hər bir halda təcrübə bizə dönə‑dönə bu avtomatiz‑
min hər hansı fərdin istəklərindən daha güclü olduğunu
öyrədib; əgər kiminsə müstəqil bir istəyi varsa, o, bunu
ritual anonimlik maskası altında gizlətməlidir ki, ümu‑
miyyətlə hakimiyyət ierarxiyasına daxil olmaq imkanı
olsun. Nəhayət, həmin adam orada özünə yer tapırsa və
öz iradəsini yerinə yetirməyə çalışırsa, bu avtomtizmin
böyük ətalət qüvvəsi gec, ya tez qalib gəlir, ya bu fərd
zibil kimi sistemdən kənara atılır, ya da tədricən öz
fərdiyyətindən uzaqlaşmağa məcbur edilir, bu avtoma‑
tizmlə çulğaşır, özündən əvvəlkilərdən və sonrakılardan
fərqlənmədən bu avtomatizmin köləsinə çevrilir (Misal
üçün, Husák və ya Gomukkanın keçdiyi yolu xatır‑
layaq).
Ardıcıl olaraq ritualın arxasında gizlənmək və onun‑
la bağlı olmaq o deməkdir ki, hətta hakimiyyət struk‑
turunun ən çox maariflənmiş üzvləri də ideologiyaya
bulaşmış vəziyyətdədir. Onlar heç zaman çilpaq real‑
lığın tam içinə atılmaq iqtidarında deyillər və yekun
götür‑qoyda onlar həmişə bu reallığı ideoloji psevdore‑
26
allıqla qarışdırırlar (Fikrimcə, 68‑də Dubçek liderliyi
vəziyyətə nəzarəti məhz ona görə itirdi ki, onun üzvləri
fövqəladə hallarda və yekun məsələlərdə saxta görün‑
tülər dünyasından tam çıxa və özlərini reallıqlara kök‑
ləyə bilmədilər). Ona görə də demək olar ki, daxili
vəhdətin güc strukturunu təmin edən həmin daxili ün‑
siyyət vasitəsi kimi ideologiya post‑totalitar sistemdə
hakimiyyətin fiziki tərəflərinə üstün gəlir, ona nəzərə‑
çarpacaq dərəcədə dominantlıq edir və buna görə həm
də onun ömrünün uzanmasını təmin edir. O, sistemin
zahiri stabilliyinin dayaqlarından biridir. Amma bu
dayaq çox qeyri‑stabil bünövrə üzərində ‑ yalanlar
üzərində qurulub. Bu sistem yalnız adamlar yalanlar
içində yaşamaq istədiyi müddətdə işləyəcək.
VI
Bizim dükançı niyə sistemə öz sədaqətini dükanın
şüşəsində nümayiş etdirməli idi? Məgər artıq bu sə‑
daqəti öz çevrəsində müxtəlif adamlara kifayət qədər
göstərməyibmi? Axı həmkarlar ittifaqı iclaslarında o,
həmişə lazım olduğu kimi səs verib. Həmişə müxtəlif
müsabiqələrdə iştirak edib. Yaxşı vətəndaş kimi seçki‑
lərə gedib. O, hətta “anti‑Xartiya”ya da imza atıb. Bütün
bunlara rəğmən, niyə o öz sədaqətini açıq şəkildə də
bəyan etməli idi? Onsuz da onun dükanının yanından
keçənlər ayaq saxlayıb, bu tərəvəzsatanın ”Bütün
dünyanın zəhmətkeşləri birləşin” fikrini oxumaya‑
caqlar.
27
Onlar o şüarı, ümumiyyətlə, oxumurlar, bəlkə də
onu heç görmürlər. Əgər dükanın qarşısında dayanan
hər hansı bir qadın müştəridən vitrində nə gördüyünü
soruşsaydınız, çox güman ki, o sizə satışda pomidorun
olub‑olmadığını deyərdi. Nəinki şüarda nə deyildiyinə,
ümumiyyətlə, orada şüar olduğuna fikir vermədiyi
məlum olardı.
Tərəvəz satıcısından öz sədaqətini açıq şəkildə
bəyan etməsinin tələb olunması ilk baxışdan mənasız
görünür. Ancaq hər halda bunun bir mənası var. Adam‑
lar onun şüarına əhəmiyyət vermirlər, ancaq onlar ona
görə belə edirlər ki, bu cür şüarlar hər yerdə, başqa
dükanların pəncərələrində, işıq dirəklərində, elan löv‑
hələrində, evlərin pəncərələrində, binaların divar‑
larında, demək olar ki, hər yerdə var. Onlar gündəlik
həyat mənzərəsinin bir hissəsidir. Əlbəttə, adamlar
xırdalıqları nəzərə almasalar da, ümumi durumdan çox
yaxşı xəbərdardırlar. Tərəvəz satıcısının şüarı gündəlik
həyatın böyük portretinin kiçik tərkib hissəsidir. Tərə‑
vəz satıcısı şüarı vitrinə kiminsə oxuması, oxuyub ba‑
şını tərpətməsi ümidi ilə deyil, digər minlərlə şüarla
birlikdə hər kəsin bildiyi mənzərəyə öz payını, töhfəsini
vermək məqsədi ilə qoyub.
Bu mənzərənin təbii ki, həm də şüuraltı mənası var,
belə ki, o, insanlara harada yaşadıqlarını və onlardan
nə gözləndiyini xatırladır. O, başqalarının nə etdiyini
xəbər verir və əgər adamlar kənarda qalmaq, təcrid
olunmaq, özlərini cəmiyyətə yadlaşdırmaq, oyun qay‑
dalarını pozaraq öz əmin‑amanlıq, sakitlik və təlükəsiz‑
28
liklərini itirmək riski altında qalmaq istəmirlərsə, onlara
nə etməli olduqlarını da göstərir.
Tərəvəz satıcısının şüarına əhəmiyyət verməyən
müştəri qadın, elə bir saat bundan əvvəl bənzər şüarı öz
iş yerinin dəhlizində asmış ola bilər. Bəlkə də o, bunu
dükançı kimi, heç düşünmədən edib. Aydındır ki, o,
bunu ümumi mənzərənin fonunda, dükan vitrininin də
tərkib hissəsi olduğu ümumi mənzərədən xəbərdar ol‑
duğundan etmiş ola bilər. Əgər dükançı həmin qadının
ofisinə baş çəksə, divardakı çağırışa diqqət yetirməyəcək,
necə ki, müştəri qadın onun dükanında şüara fikir ver‑
məmişdi. Bütün bunlara baxmayaraq, onların çağırışları,
şüarları bir‑birindən asılıdır – hər ikisi ümumi mənzərə‑
dən xəbərdar olaraq, belə deyək, vəziyyətin diktəsi altın‑
da asılıb. Amma hər ikisi ümumi mənzərənin və müvafiq
olaraq həmin bu diktənin yaradılmasına kömək edirlər.
Dükançı da, ofis işçisi də yaşadıqları şəraitə uyğun‑
laşıblar və indi belə etməklə bu şəraitin yaranmasına kö‑
məkçi olurlar.
Onlar edilmişləri, ediləcəkləri, edilməli olanları edir,
bu saxta çağırışla eyni zamanda belə edilməsinin labüd‑
lüyünü təsdiqləyirlər. Onlar xüsusi bir tələbə boyun
əyir və bununla tələbin ömrünü uzadırlar.
Metafizik mənada, dükançının şüarı olmadan ofis
işçisinin şüarı, həmçinin bunun əksi mümkün olmazdı.
Hər biri digərinə müəyyən bir şeyin təkrarlanmasını
təklif edir, qarşı tərəf də bu təklifi qəbul edir. Onların
bir‑birlərinin çağırışlarına qarşı laqeyd olmaları vur‑tut
illüziyadır; əslində isə bu şüarları nümayiş etdirməklə
29
hər biri digərini oyun qaydalarını qəbul etməyə və belə‑
liklə, bu şüarlara böyük əhəmiyyət verən hakimiyyəti
təsdiq etməyə sövq edir. Hər biri digərinə itaətkar ol‑
maqda yardımçı olur. Hər ikisi nəzarət sisteminin
obyekti, eyni zamanda subyektidir. Onların hər ikisi sis‑
temin və onun alətlərinin qurbanıdır.
Əgər bütün mikrorayon, heç kəsin oxumadığı
çağırış posterləri ilə doludursa, bu, həm mikrorayon
katibindən rayon katibinə mesajdir, həm də burada
daha böyük məna var; bu, sosial avto‑totallıq prinsipinə
kiçik bir əməli nümunədir.
Post‑totalitar sistemin mahiyyəti qismən ondan
ibarətdir ki, o, hamını öz hakimiyyət sferasına çəkir, on‑
lar özlərini insan kimi dərk etməməyə başlayır, şəx‑
siyyətlərini sistemin xeyrinə təslim edir, sistemin
avtomatizminin casuslarına çevrilir, sistemin özü üçün
müəyyənləşdirdiyi hədəflər yolunda qula çevrilir, hə‑
dəflər uğrunda ümumi məsuliyyətdə iştirak edə bilir,
sistemin ‑ Mefistofelin Fausta etdiyi kimi, qurduğu tə‑
ləyə düşə bilirlər. Bundan əlavə, onlar ümumi normanın
yaradılmasında iştirakçı olur və bu yolla həmvətənlərinə
təzyiq göstərə bilirlər.
Bundan başqa, onlar prosesdə iştirakdan məmnun
olmağı öyrənə, bunun sanki təbii, qaçılmaz bir şey
olduğunu düşünə, nəticədə işə qarışmamağı, iştirak et‑
məməyi anormallıq, təkəbbür, özlərinə qarşı hücum,
cəmiyyətdən ayrı düşmə kimi qiymətləndirə bilirlər.
Post‑totalitar sistem hər kəsi öz təsir dairəsinə çəkməklə
hamını qarşılıqlı totallığın və cəmiyyətin avto‑total‑
30
lığının bir vasitəsinə çevirir.
Əslində təkcə dükançılar deyil, hamı prosesə cəlb
edilib və əsarət altındadır, hətta baş nazir də. İer‑
arxiyadakı vəzifələrin müxtəlif olması, sadəcə, iştirak
dərəcəsini müxtəlif edir. Yəni tərəvəz satıcısının rolu
azdır və müvafiq olaraq gücü də, hakimiyyəti də çox
azdır. Təbii olaraq, baş nazir böyük gücə malikdir,
əvəzində onun bu işdə iştirak payı da böyükdür. Hər
halda onların heç biri azad deyil, hərəsi bir cür məh‑
kumdur. Bu iştirak prosesində əsas cinayət yoldaşı
başqa bir şəxs deyil, sistemin özudur. Hakimiyyət ierar‑
xiyasındakı vəzifə ‑ məsuliyyət və təqsir dərəcəsini
müəyyənləşdirir, o, nə bir kəsin boynuna qeyri‑məh‑
dud məsuliyyət və suç qoyur, nə də ona tam bəraət
verir.
Beləliklə, həyatın məqsədləri ilə sistemin məqsədləri
arasındakı münaqişə iki ayrı sosial cəmiyyət arasındakı
münaqişə deyil; yalnız çox ümumi (hətta yalnız təqribi)
baxış bizə cəmiyyyəti idarə edənlərə və idarə olunan‑
lara bölməyə imkan verir.
Yeri gəlmişkən, bu məqamda post‑totalitar sistemlə
ənənəvi diktatura arasında mövcud olan ən ciddi
fərqlər üzə çıxır ki, bu fərqlər də sosial sinfə müvafiq
olaraq münaqişə xəttini cızmağa imkan verir. Post‑to‑
talitar sistemdə bu xətt faktiki olaraq hər bir adamdan
keçir, hər kəs özünəməxsus yolla sistemin həm qurbanı,
həm də dayağıdır.
Sistem deyərkən bir qrupun digər qrup üzərində
yaratdığı sosial quruluşu deyil, bütün cəmiyyətə nüfuz
31
edən, onu formalaşdıran, dərk və ya təyin edilməsi
qeyri‑mümkün görünən, ancaq cəmiyyət tərəfindən hə‑
yatın mənası kimi xarakterizə edilən bir şeyi başa dü‑
şürük. İnsanların yaratmış və hazırda yaratmaqda
olduğu, buna görə öz daxili şəxsiyyətlərindən məhrum
olduqları özbaşına sistem nə tarixin səhv başa düşül‑
məsinin, nə tarixin nə cürsə öz relsindən çıxmasının
nəticəsidir, nə də ki, naməlum səbəblərdən belə üsulla
bir qisim insana işgəncə verməyi qərara almış iblisanə
iradənin məhsuludur. Bu, yalnız ona görə baş verə bilər
və ya baş verib ki, müasir insanlıqda belə bir sistemi
yaratmağa və ya ən azı, ona qarşı dözümlü olmağa açıq‑
aşkar müəyyən meyil tendensiyası var. İnsanlarda bu
sistemə uyğun olan, cavab verən nəyinsə olması də‑
qiqdir, onlar nəyəsə reaksiya verir, nəyəsə uyğunlaşır‑
lar, onların içində nə isə var ki, üsyan səylərini iflic edir.
İnsanlar yalan içində yaşamağa məcbur olurlar, lakin
yalnız ona görə məcbur olurlar ki, əslində belə yaşa‑
mağa qadirdirlər.
Ona görə də yalnız sistem kütləni özgələşdirmir,
həm də özgələşmiş insanlıq bu sistemi öz qeyri‑ixtiyari
ana planı kimi, öz tənəzzülünün tənəzzülə uğramış
surəti kimi, xalqın ayrı‑ayrı fərdlər kimi məğlubiyyə‑
tinin hesabatı kimi dəstəkləyir.
Hər bir insanın təbii olaraq, həyat məqsədləri var.
Hər kəsin ürəyində bəşəriyyətin haqqı olan ləyaqət,
mənəvi bütövlük, ifadə azadlığı, mövcudat üzərində
üstünlük hissi üçün bir qədər həsrət var. Amma eyni
zamanda hər kəs az və ya çox dərəcədə yalan içində
32
yaşamaqla razılaşmağa qadirdir. Hər kəs bu və ya digər
şəkildə özünə xas, anadangəlmə insanlığının profan
bayağılaşdırılmasına və utilitarizmə güzəştə gedir. Hər
kəsdə müəyyən qədər ümumi kütləyə qarışmaq və
psevdo‑həyat çayının axını ilə üzüaşağı rahatca axmaq
istəyi var. Bu, iki şəxs arasında adi münaqişədən fərqli
bir şeydir. Bu pisdən də pis bir şeydir, bu, birbaşa
şəxsiyyət anlayışının özunə meydan oxumaqdır.
Sadə dildə desək, post‑totalitar sistemin bünövrəsini
diktatura ilə istehlak cəmiyyəti arasındakı tarixi
toqquşma təşkil edir. Yalanla yaşamağa uzunmüddətli
adaptasiya qabiliyyəti və sosial avto‑totallığın asanlıqla
yayılması ilə istehlaka meyilli adamların öz ruhi və
mənəvi təmizlikləri üçün bəzi maddiyyatları qurban
vermək istəməməsi arasında, çağdaş sivilzasiyanın ağlı
başdan alan, yoldan çıxaran şeyləri ilə qarşılaşanda ali
dəyərləri təslim etməyə hazır olması arasında, kütləvi
biganəliyin cəlbedici qüvvəsinə qarşı açıq, zəif olması
arasında müəyyən əlaqə var, elə deyilmi?
Nəhayət, məgər post‑totalitar sistemdə həyatın boz‑
luğu və boşluğu ümumilikdə müasir həyatın şişirdilmiş
karikaturası deyilmi? Əslində biz, Qərb üçün (siviliza‑
siya miqyasında çox‑çox geridə olsaq da) onun gizli
tendensiyalarını açıq göstərərək xəbərdarlıq rolu oy‑
namırıqmı?
33
VII
İndi isə fərz edək ki, bir gün bizim dükançı nəsə
fikirləşir və rəğbət qazanmaq üçün asdığı şüarı daha
asmır. Daha seçkilərdə iştirak etmir, çünki bunun
məzhəkə olduğunu bilir. Siyasi toplantılarda həmişəki
yalanı yox, əslində nə düşündüyünü deməyə başlayır.
Hətta vicdanının səsini dinləyib, dəstəklədiyi adamlarla
həmrəylik nümayiş etdirməyə cürət edir. Bununla o,
yalan içində yaşamağa qarşı çıxır. Rituallaşmış adətləri
rədd edir və oyun qaydalarını pozur. Tapdanmış mən‑
liyini və ləyaqətini yenidən kəşf edir. Azadlığına
konkret əhəmiyyət verir. Yalansız yaşamağa cəhd üçün
üsyan edir..
Əvəzi özünü çox gözlətməyəcək. O, mağazadakı
vəzifəsindən azad ediləcək və anbara keçiriləcək. Maaşı
azaldılacaq. Bolqarıstanda məzuniyyət haqda ümidləri
puç olacaq. Uşaqlarının ali təhsil müəssisələrinə qəbul
olunması şansı risk altına düşəcək. Rəisləri onu sıxış‑
dıracaq, iş yoldaşları onun qeybətini edəcəklər. Amma
ona qarşı belə münasibət göstərənlərin çoxu bunu öz
içlərindən gələn səbəblərdən yox, bir vaxtlar dükançını
formal şüar asmağa vadar edən səbəblərdən edəcək.
Onlar tərəvəz satıcısını təqib edəcəklər, ona görə
ki, bu, onlardan gözlənən addımdır, ona görə ki, sis‑
temə qarşı sədaqətlərini nümayiş etdirsinlər, yaxud da
ona görə ki, sadəcə olaraq, ümumi mənzərənin bir
hissəsi olsunlar, axı adamlar yaxşı bilirlər ki, şübhə
34
obyekti olmaq istəmirsənsə, belə məqamlarda necə
davranmalısan. Müvafiq olaraq icraçılar da az və ya
çox dərəcədə digərləri kimi, ‑ post‑totalitar sistemin
tərkib hissələri, onun avtomatizminin təmsilçiləri,
sosial avto‑totallığın kiçik alətləri kimi hərəkət edəcək‑
lər.
Beləliklə, hakimiyyət strukturu dükançıya qarşı
bütün bu sanksiyaları tətbiq edənlərin, onu sıxışdıran‑
ların, sistemin anonim tərkib hissələrinin vasitəçiliyi ilə
dükançını tüpürcək kimi yerə tüpürəcək. Sistem, öz zo‑
rakı varlığını büruzə verərək, onu üsyanına görə cəza‑
landıracaq. Sistem belə də etməlidir, onun avtomatizmi
və özünü‑müdafiə mexanizminin məntiqi bunu tələb
edir. Dükançı adi, özünə görə bir əməl etməyib, o, çox
ciddi bir cinayət törədib. Oyun qaydalarını pozmaqla
oyunun özünü pozub; bunun sadə, primitiv bir oyun
kimi görünməsinə səbəb olub. O, sistemin əsas sütunu
olan təzahürlər dünyasını alt‑üst edib. O, bütövlüyü
təmin edən elementləri bir‑birindən ayıraraq güc struk‑
turunu pis vəziyyətdə qoyub. O, yalan içində yaşadığı‑
nı aşkar edib. O, sistemin əzəmətini dağıdıb və
hakimiyyətin təməl əsaslarını ifşa edib. O, kralın lüt
olduğunu söyləyib! Kral doğrudan da lüt olduğundan,
olduqca təhlükəli bir şey baş verib; bu hərəkəti ilə o,
dünyaya xitab edib. O, hamıya pərdənin arxasına bax‑
mağa imkan yaradıb. O, hamıya yalansız yaşamağın
mümkün olduğunu göstərib. Yalanla yaşamaq yalnız
universal sistemdə mümkün ola bilər. Çünki bu prinsip
hər yerə nüfuz etməli və hər şeyi əhatə etməlidir. Cızığı
35
keçən hər kəs bu prinsipi inkar etdiyindən, ona tam təh‑
lükə törətmiş sayılır.
Bu, başadüşüləndir; nə qədər ki, görüntü gerçəkliklə
toqquşdurulmayıb, o, görüntü sayılmır. Yalanla yaşa‑
maqla yalansız yaşamaq üzləşdirilməyincə, onun saxta‑
karlığını ifşa etmək perspektivi qaranlıqdır. Alternativ
ortaya çıxan kimi mahiyyəti, necəliyi, əhatəliliyi baxı‑
mından, görüntünün və yalanla yaşamağın mövcud‑
luğunu təhlükə altına alır. Bu alternativin əhatə dairəsi
əhəmiyyət kəsb etmir, axı onun gücü fiziki xüsusiyyət‑
lərində deyil, sistemin sütunlarına və qeyri‑sabit təmə‑
linə işıq salmasındadır.
Dükançı sistem üçün malik olduğu hər hansı fiziki
və ya aktual gücə görə deyil, etdiyi hərəkət öz hüdud‑
larını aşdığına görə, onun ətrafını işıqlandırdığına görə
və təbii ki, bu işıqlandırmanın saya‑hesaba gəlməyən
nəticələrinə görə təhlükəli idi.
Ona görə də post‑totalitar sistemdə yalansız yaşa‑
maq ekzistensial ölçüdən (bəşəriyyətin öz ilkin təbiətinə
dönməsi), əqli ölçüdən (gerçəkliyi olduğu kimi görmək)
və ya mənəvi ölçüdən (başqalarına nümunə olmaq)
daha çox ölçülərə malikdir. Onun müəyyən bir siyasi
ölçüsü də var. Əgər sistemin əsas dayağını yalanla yaşa‑
maq təşkil edirsə, təəccüblü deyil ki, onun varlığına
qarşı əsas təhlükə yalansız yaşamaqdır. Bu səbəbdən
sistemə görə, yalansız, həqiqətlə yaşamağın qarşısı lap
başlanğıcdan amansızlıqla alınmalıdır.
Post‑totalitar sistemdə həqiqət – sözün ən geniş mə‑
nasında xüsusi məna daşıyır, başqa kontekstlərdə o mə‑
36
naya rast gəlinmir. Bu sistemdə həqiqət güc faktoru,
yaxud bilavasitə siyasi qüvvə amili kimi daha böyük
(həm də daha fərqli) rol oynayır.
Həqiqətin gücü necə işləyir? Həqiqət güc faktoru
kimi necə işləyir? Onun gücü, əsl güc kimi, necə başa
düşülə bilər?
VIII
İnsanlar yalnız o zaman özlərinə qarşı özgələşə bilər‑
lər ki, buna səbəb olsun. Bu pozuntunun relyefi onların
öz mövcudluqlarıdır. Yalansız yaşamaq beləcə, birbaşa
yalanla yaşamağın teksturasına hörülüb. Yalanla yaşa‑
maq yalansız yaşamaq da olduğuna görə mövcuddur.
Yalanlı həyat düzəninin altında başqa bir sfera – əsl
məqsədləri ilə həqiqətə açıq bir dünya ”mürgüləyir”.
Həqiqətlə yaşamağın nadir, partladıcı, saya‑hesaba
gəlməyən siyasi gücü ondan ibarətdir ki, açıq‑açıq
yalansız yaşamağın gözə görünməyən, ancaq hər yerdə
mövcud olan bir köməkçisi var – bu gizli sfera. Açıq
şəkildə yalansız yaşanan həyat bu gizli sferadan qay‑
naqlanır; o həyat bu sferaya üz tutanda anlayışla
qarşılanır. Kommunikasiya üçün potensial məhz bu‑
rada yerləşir. Ancaq bu yer gizlidir və ona görə də
hakimiyyət perspektivindən baxanda çox təhlükəlidir.
Onun daxilindəki mürəkkəb ferment yarı‑qaranlıqda
inkişaf edir və nəhayət, sistem üçün dəhşətli sürprizlər
toplusu tək gün işığına çıxdıqdan sonra artıq onu
əvvəlki üsullarla ört‑basdır etmək çox gec olur. Bu min‑
37
valla onlar rejimi təşvişə salan, davamlı olaraq çaxnaş‑
mada saxlayan, onu qeyri‑adekvat reaksiya verməyə
vadar edən bir situasiya yaradır.
Görünür, post‑totalitar sistemə qarşı, sözün geniş
mənasında, müxalif zəminin yaranması üçün ilkin şərt
‑ yalansız yaşamaqdır. Bu müxalif qüvvələr və
hakimiyyət arasında qarşıdurma, sözsüz ki, açıq cəmiy‑
yət və ya klassik diktaturadakından mahiyyətcə fərqli
forma alacaq. Əvvəla, bu qarşıdurma müxtəlif haki‑
miyyət alətlərinə arxalanan əsl, təşkilatlanmış, kəmiy‑
yətcə müəyyənləşmiş qüvvə səviyyəsində deyil, fərqli
səviyyədə – insan dərrakəsi və vicdanı, ekzistensial
səviyyədə baş verir. Bu özəl gücün səmərələlilik dərə‑
cəsi ardıcıllar, seçicilər və ya əsgərlərlə ölçülmür, çünki
o, sosial şüurun beşinci sütununda, həyatın gizli
məqsədlərində, insanların ləyaqəti və fundamental
hüquqları, əsl sosial və siyasi maraqlarının reallaşdırıl‑
ması istəklərində öz əksini tapır. Beləliklə, onun gücü
müəyyən sosial və siyasi qrupların qüvvəsində deyil,
rəsmi güc strukturlarının da daxil olduğu bütün cə‑
miyyətdə gizlənən potensialda toplanıb. Bu güc öz əs‑
gərlərinə deyil, düşmən əsgərinə arxalanır, yəni yalanla
yaşayan və həqiqət qüvvəsi tərəfindən istənilən anda
(ən azı nəzəri cəhətdən) vurula biləcək hər bir kəsə
(yaxud instinktiv olaraq, vəzifəsini qorumaq istəyin‑
dən, nəhayət, həqiqətə uyğunlaşa biləcək adamlara)
güvənir. O, belə demək olarsa, məqam yetişdiyi halda,
bütöv bir bölməni tərksilah etmək üçün bir mülki şəxs
tərəfindən istifadə edilən bakterioloji silahdır. Bu güc
38
hakimiyyət uğrunda birbaşa mübarizədə iştirak etmir,
onun təsiri nəzərə çarpmır.
Onun təkan verdiyi gizli hərəkatlar hər halda görü‑
nən bir şeydə ‑ əsl siyasi fəaliyyət və ya hadisədə, sosial
hərəkatda, vətəndaş narazılığının qəfil partlayışında,
açıq‑aydın monolit hakimiyyət strukturu daxilində kəs‑
kin münaqişədə, yaxud, sadəcə, sosial və intellektual
mühitdə qarşısı alına bilməyəcək transformasiyalarda
üzə çıxa bilər, amma bunun nə vaxt, harada, hansı şə‑
raitdə və miqyasda olacağını qabaqcadan demək çətin‑
dir. Bütün həyat əhəmiyyətli məsələlər və problemlər
qalın yalanlar qatı altında gizlədildiyindən, səbr kasa‑
sına son damlanın nə zaman düşəcəyi, bu damlanın nə
olacağı heç zaman tam aydın olmur. Bu da rejimin ya‑
lansız yaşamaq üçün ən sadə cəhdləri belə, qabaqcadan
kəskin təqib etməsinin səbəblərindəndir.
Soljenitsın niyə öz vətənindən qovulmuşdu? Əl‑
bəttə, ona görə yox ki, o, əsl güc birliyini təmsil edirdi,
ona görə yox ki, rejim təmsilçilərindən hər hansı biri
Soljenitsının onu devirib hökumətdəki yerinə keçəcəyi‑
ni sanırdı. Soljenitsının sürgün olunmasının başqa səbə‑
bi vardı: bu, sosial şüurda saysız‑hesabsız dəyişikliklərə
səbəb olacaq, nəticədə əvvəlcədən proqnozlaşdırıla bil‑
məyən siyasi məğlubiyyətlər törədə biləcək müdhiş hə‑
qiqət mənbəyini qətiyyətlə susdurmaq cəhdi idi. Beləcə,
post‑totalitar sistem öz yoluyla getdi: özünü qorumaq
üçün görüntülər dünyasını müdafiə etdi.
Yalanlar dünyasının qabığı qəribə maddədən düzəl‑
dilib. Nə qədər ki, o, bütün cəmiyyəti kip bürüyüb
39
bağlayır, adama elə gəlir ki, o, daşdandır. Ancaq kimsə
onun bir hissəsini dağıdırsa, “Kral lütdür!” deyə qışqı‑
rırsa, bircə nəfər oyun qaydalarını pozub, baş verənlə‑
rin, sadəcə, oyun olduğunu faş edirsə, hər şey qəfildən
işığın başqa bucağında görünür və onda qabığın yırtıl‑
dığı yerdə əslində parçadan düzəldildiyi görünür və
durmadan parçalanıb, sökülüb gedir.
Mən yalansız yaşamaq barədə danışarkən, təbii ki,
yalnız bir qrup intellektualın məktubu və ya etirazı
kimi konseptual təfəkkür məhsullarını nəzərdə tutmu‑
ram. Bu, hər hansı bir şəxsin və ya qrupun manip‑
ulyasiyaya qarşı üsyana qalxdığı hər hansı vasitə ola
bilər; bura, məsələn, intellektualların məktubundan tut‑
muş zəhmətkeşlərin tətilinədək, rok konsertdən tutmuş
tələbə nümayişinədək, saxta seçkilərdə iştirakdan
imtina etməkdən tutmuş bəzi rəsmi konqreslərdə açıq
nitq söyləməyə, aclıq aksiyasına qədər bir çox üsul dax‑
ildir.
Sərbəst yaşayış istəyinin boğulması mürəkkəb pro‑
sesdirsə, həyatın bütün sahələri özünü‑ifadənin mani‑
pulyasiyasına əsaslanırsa, onda hər bir sərbəst
özünü‑ifadə ‑ post‑totalitar sistemə dolayı siyasi təhlü‑
kədir. Başqa sosial sitemlərdə belə özünüifadələrə heç
kim nəinki hakimiyyət partlayışı, ümumiyyətlə, hər han‑
sı potensial siyasi məna verməzdi.
Praqa Baharı adətən əsl qüvvə səviyyəsində olan iki
qrup – sistemi olduğu kimi saxlamaq istəyənlərlə onda
islahatlar aparılmasını istəyənlər arasında toqquşma
kimi başa düşülür. Unudulur ki, bu qarşıdurma, sadəcə
40
olaraq, cəmiyyətin ruh və vicdan teatrında oynanılmış
uzun bir dram tamaşasının son səhnəsi, labüd nəticəsi
idi.
Bu tamaşanın əvvəlində hər şey onların pisliyinə
olsa belə, yalansız yaşamaq istəyən şəxslər var idi. O
adamların əsl gücə nə əlləri çatırdı, nə də buna can
atırdılar. Onların yaşadığı həqiqət sferası heç də siyasi
fikir mühiti deyildi, bu, vacib də deyil. Onlar şair, rəs‑
sam, musiqiçi və ya öz insan ləyaqətini saxlamağa qadir
sadə vətəndaşlar da ola bilərdilər.
Bu gün müəyyən fəaliyyət və ya qayənin verilən
mühitə nə zaman və hansı gizli, dolaşıq kanallar va‑
sitəsilə təsir etdiyini dəqiq müəyyənləşdirmək və yalan
dünyasının divarlarından keçərək, tədricən yayılaraq
onu dağıdan həqiqət virusunun izinə düşmək, təbii ki,
çətindir. Hər halda bir şey aydındır ki, siyasi islahat
cəhdi cəmiyyətin oyanışı səbəbindən deyil, həmin oy‑
anışdan doğan yekun səbəbindən idi.
Düşünürəm ki, indiki zaman da bu təcrübənin
işığında daha yaxşı başa düşülə bilər. Minlərlə Xartiyaçı
ilə post‑totalitar sistem arasındakı qarşıdurma o zaman
siyasi cəhətdən umidsiz hesab edilə bilərdi. Biz ona hər
bir siyasi qüvvənin başlıca olaraq real qüvvə səviyyə‑
sində malik olduğu mövqe ilə ölçülən açıq siyasi sis‑
temin ənənəvi linzasından baxsaq, təbii ki, bu belədir.
Bu perspektivdən baxanda Xartiya kimi kiçik par‑
tiyanın, sözsüz ki, heç bir şansı olmazdı. Amma əgər o
qarşıdurmanı post‑totalitar sistemdə gücün nə olması
haqda malik olduğumuz bilik fonunda nəzərdən keçir‑
41
sək, o, qarşımıza tam başqa bucaqda çıxır. “Xartiya 77”‑
nin yaranmasının, mövcudluğunun, gizli sferada fəaliy‑
yətinin və orada Xartiyanın vətəndaş şüurunu,
özünə‑əminliyini oyatmaq cəhdlərinin təsiri barədə
hal‑hazırda dəqiq bir şey söyləmək mümkün deyil. Bu
sərmayənin son nəticədə xüsusi siyasi dəyişikliklər for‑
masında nə zaman və necə dividentlər verəcəyini və
ya verməyəcəyini öncədən söyləmək isə daha çətindir.
Ancaq o, əlbəttə ki, yalansız yaşamağın bir hissəsidir.
Ekzistensial çözüm kimi, o, insanları öz şəxsiyyətlə‑
rinin möhkəm əsasına qaytarır, siyasət kimi isə onları
“ya hər şey, ya heç nə” qumar oyununa atır. Bu səbəb‑
dən bu işə yalnız riski göz altına alanlar, ya da Çexoslo‑
vakiyada bu gün siyasəti yüyənləməyin başqa yolu
olmadığı nəticəsinə gələnlər girişir. Bu nəticəyə yalnız
o şəxslər gələ bilər ki, özünü siyasətə qurban vermək
niyyətində deyil və ya belə bir qurban tələb edən siya‑
sətə inanmır.
Post‑totalitar sistem əsl qüvvə səviyyəsində olan
istənilən rəqib alternativə, həmçinin öz avtomatizminin
qanunlarından asılı olmayan hər hansı siyasət for‑
malarına nə qədər mane olursa, hər hansı potensial
siyasi təhlükənin ağırlıq mərkəzi daha böyük qətiyyətlə
ekzistensial və siyasətəqədərki sahəyə sürüşür; adətən
hər hansı şüurlu səy göstərmədən, yalansız yaşamaq
sistem avtomatizminin əleyhinə işləyən bütün fəaliyyət
növlərinin çıxış nöqtəsinə çevrilir.
Hətta belə fəaliyyətlər sonda yalansz yaşamaq sahə‑
sindən kənara yayılırsa (yəni onlar müxtəlif paralel qu‑
42
rumlara, hərəkatlara, təşkilatlara çevrilir, siyasi fəaliy‑
yət hesab edilir, rəsmi dairələrə əsl təzyiq əmələ gətirir
və əslində əsl güc səviyyəsinə müəyyən təsir etməyə
başlayırlarsa), həmişə onlarda mənşələrinə dair xüsusi
əlamət qalır. Ona görə də, mənə elə gəlir ki, hətta dissi‑
dent hərəkatları deyilən hərəkatlar da əmələ gəldikləri
bu xüsusi zəmini daim nəzərə almadan lazımınca başa
düşülə bilməzlər.
IX
Yalan içində yaşayışdan qaynaqlanan insan şəxsiy‑
yətinin dərin böhranı, belə bir həyatı mümkün edən
böhran, şübhəsiz ki, mənəvi ölçüyə də malikdir – o,
başqa məsələlərlə yanaşı, cəmiyyətdəki dərin mənəvi
böhran kimi büruzə verir. İstehlakçı dəyərlər sistemi ilə
şirniklənmiş, şəxsiyyəti kütləvi sivilizasiyanın qarışıq
məhlulunda həll olmuş, varlıq düzənində kökləri ol‑
mayan, sağ qalmaq instinktindən savayı heç bir mə‑
suliyyət hissi olmayan şəxs mənəviyyatsızlaşmış
şəxsdir. Sistem bu mənəviyyatsızlıqdan asılı vəziyyət‑
dədir, onu dərinləşdirir, əslində sistem bu mənəviyyat‑
sızlaşmanın cəmiyyətdəki inikasıdır. Bir məcburi
siyasətə qarşı bəşəri üsyan kimi yalansız yaşamaq isə,
əksinə, insanın öz məsuliyyət hissi üzərində nəzarətini
bərpa etmək cəhdidir. Başqa sözlə, bu, sırf mənəvi ad‑
dımdır, təkcə ona görə yox ki, baha başa gəlir, həm də
prinsipcə ona görə ki, bunda mənfəət güdülmür: bu
risk ümumi fayda, ümumi yaxşılaşma, düzəlmə şək‑
43
lində mükafat gətirə bilər, ya da gətirməz. Əvvəl də
qeyd etdiyim kimi, bu, “ya hər şey, ya da heç nə” prin‑
sipli şans oyunudur və bu gün veriləcək qurbanın
sabah, qoy lap ümumi təşəkkür formasında olsun,
mükafat gətirəcəyini zənn edərək belə bir macəraya gir‑
işən bir adamın “ağıllı” oluğunu təsəvvür etmək çətin‑
dir (Yeri gəlmişkən, hakim dairələrin nümayəndələri
yalansız yaşayanlara elə hey hakimiyyət yanğısı, şöhrət
və ya var‑dövlət kimi utilitar motivləri aid etməklə on‑
ları öz mənəviyyatsızlıq dünyalarına bulaşdırmağa
çalışırlar).
Post‑totalitar sistemdə yalansız yaşamaq müstəqil,
alternativ siyasi ideyalar üçün başlıca zəminə çevrilirsə,
bu ideyalarin xarakteri və gələcəyi haqqında bütün
düşüncələr bu mənəvi ölçünü mütləq siyasi hadisə
kimi əks etdirməlidir (İnqilabi Marksist əqidəsinin mə‑
nəviyyatı üstqurum məhsulu kimi qiymətləndirməsi,
hər hansı dostumuzun bu ölçünün əhəmiyyətini tam
anlamasına və onu dünyagörüşlərinə daxil etməyə hər
hansı yolla mane olur, bu, onların ziyanınadır; həmin
dünyagörüşü postulatlarına sədaqət, öz siyasi təsir
mexanizmlərini lazımınca dərk etməyə mane olur,
beləcə, nə qədər paradoksal olsa da, onları olduqları
adamlara, başqalarından yanlış dərketmənin qurbanları
olmalarına görə şübhələnənlərə, ‑ marksistlərə çevirir).
Post‑totalitar sistemdə mənəviyyatın xüsusi siyasi
əhəmiyyəti müasir siyasi tarixdə çox nadir rast gəlinən,
aşağıda göstərməyə çalışacağım kimi, uzaqmənzilli
nəticələrə malik ola bilər.
44
X
Şübhəsiz ki, 1969‑cu ildə Husak lider olandan sonra
Çexoslovakiyada ən vacib siyasi hadisə “Xartiya 77”‑
nin yaranması idi. Buna baxmayaraq, onun yaranması
zamanı mövcud olan ruhi‑mənəvi və intellektual ab‑
hava hər hansı siyasi hadisənin məhsulu deyildi.
Həmin ab‑hava “The Plastic People of the Universe” rok
qrupu ilə bağlı bir neçə gənc musiqiçinin məhkəmə
prosesi zamanı yaranmışdı.
Onların məhkəmə prosesi iki müxtəlif siyasi
qüvvənin və ya siyasi konsepsiyanın deyil, iki fərqli
həyat konsepsiyasının qarşıdurması idi. Bir tərəfdə
post‑totalitar təsisatın qısır puritanlığı, digər tərəfdə isə,
sadəcə, yalansız yaşamaq, xoşladığı musiqini ifa etmək,
həyat tərzlərinə uyğun mahnılar oxumaq, azad,
ləyaqətli, yoldaş kimi yaşamaq istəyən naməlum gən‑
clər vardı. Bu adamlar keçmişdə siyasi fəaliyyətlə
məşğul olmamışdılar. Onlar nə siyasi iddialara malik
müxalifətin yüksək motivasiyalı nümayəndələri idilər,
nə də hakimiyyət strukturlarından kənara atılmış
keçmiş siyasətçilər. Onlara status‑kvoya uyğunlaşmaq,
yalan içində yaşamaq prinsiplərini qəbul etmək,
bununla da hakimiyyətdəkilərin müdaxiləsi olmayan
bir həyatdan həzz almaq üçün hər cür imkan ver‑
ilmişdi. Ancaq onlar başqa yolu seçdilər.
Buna baxmayaraq və ya bəlkə də məhz buna görə
onların məsələsi hələ də ümidini itirməmiş hər bir kəsə
45
çox ciddi təsir göstərdi. Üstəlik, məhkəmə prosesi keçir‑
ilərkən illərin gözləntisindən, müqavimətin müxtəlif
formalarına qarşı apatiya və skeptisizmdən sonra yeni
bir əhvali‑ruhiyyə işarmağa başladı. Adamlar yorğun‑
luqdan usanmışdılar, onlar durğunluqdan, fəaliyyətsi‑
zlikdən, nəyinsə bir zaman düzələcəyinə, sadəcə, ümid
etməkdən bezmişdilər. Müəyyən mənada məhkəmə
prosesi son damla idi. O zamana qədər bir‑birindən
təcrid olunmuş, əməkdaşlığa həvəssiz olan və ya əmək‑
daşlığı çətinləşdirən fəaliyyət növlərinə üstünlük verən
müxtəlif meyilli qruplar qəflətən anladılar ki, azadlıq
bölünməzdir. Hamı anladı ki, çex anderqraund musi‑
qisinə hücum ən adi və vacib, faktiki olaraq, hamını bir‑
ləşdirən dəyərə, yalansız yaşamağın özünə, həyatın əsl
məqsədlərinə hücumdur. Rok musiqisi ifa etmək
azadlığı – insan azadlığı kimi dərk olundu, eləcə də fəl‑
səfi və siyasi tənqiddə iştirak azadlığı, yazmaq azadlığı,
cəmiyyətin müxtəlif sosial və siyasi maraqlarını ifadə
və müdafiə etmək azadlığı ‑ insan azadlığı kimi başa
düşüldü.
İnsanlar gənc musiqiçilərlə əsl həmrəylik hissi yaşa‑
maqdan ruhlanmış, anlamışdılar ki, yaradıcılığının nə
dərəcədə yaxın və ya uzaq olmasından, həyata müna‑
sibətindən asılı olmayaraq, başqalarının azadlığını
dəstəkləməmək, öz azadlığını əldən vermək deməkdir
(Qanun qarşısında bərabərlik olmadan azadlıq olmaz,
azadlıq olmadan qanun qarşısında bərabərlik olmaz;
“Xartiya 77” bu qədim fikrə yeni və özunəməxsus məna
verdi, bu isə Çexiyanın müasir tarixi üçün böyük
46
əhəmiyyətə malik oldu. “Altmış səkkiz” kitabının müəl‑
lifi Sládeček, öz parlaq əsərində bugünkü mənəvi və
siyasi iztirablarımızın kökündə “istisna prinsipi” (prin‑
ciple of exclusion) durduğunu yazır. Bu prinsip İkinci
Dünya müharibəsinin sonunda demokratlarla kommu‑
nistlər arasındakı qəribə gizli anlaşmadan yaranmış və
getdikcə inkişaf etmişdi. Onillərdən sonra ilk dəfə bu
prinsipin öhdəsindən “Xartiya‑77” gəldi; Xartiyada bir‑
ləşən bütün tərəflər ilk dəfə bərabərhüquqlu tərəfdaş
oldular. “Xartiya 77” – təkcə kommunistlərlə qeyri‑
kommunistlərin koalisiyası deyildi; elə olsaydı, bu, tar‑
ixi baxımdan yeni, mənəvi və siyasi baxımdan isə
inqilabi bir şey olmazdı, əksinə, bu ittifaq a priori hər
kəsə açıqdır və burada heç kəs tabe mövqe tutmağa
məcbur edilə bilməz). “Xartiya 77” məhz bu cür
şəraitdə yaranmışdı. Kim deyərdi ki, bir‑iki adi rok
qrupun məhkəmə işinin belə uzaqmənzilli nəticələri ola
bilər?
Zənnimcə, “Xartiya 77”‑nin kökləri yuxarıda göstər‑
mək istədiklərimi çox gözəl təsvir edir: post‑totalitar
sistemdə tədricən siyasi xarakter alan hərəkatların
kökündə adətən heç də açıq siyasi hadisələr, yaxud da
müxtəlif qüvvələr, ideyalar arasındakı açıq siyasi qarşı‑
durmalar dayanmır. Bu hərəkatların əksəriyyəti
haradasa başqa yerdə, daha geniş “siyasətəqədərki”
(pre‑politik) ərazilərdə, yalanla yaşamaqla yalansız
yaşamağın üz‑üzə durduğu, yəni post‑totalitar sistemin
tələblərinin həyatın əsl məqsədləri ilə ixtilafda olduğu
yerlərdə yaranır. Bu əsl həyat məqsədləri çox fərqli for‑
47
malar ala bilir. Bəzən onlar bir qrupun və ya şəxsin
maddi və ya ictimai maraqlarının əsası kimi çıxış edir;
başqa bir halda, müəyyən intellektual və ya ruhi
maraqlar, qalan hallarda insanların öz həyatlarını
şərəflə yaşamaq istəyi kimi daha çox fundamental və
ekzistensial tələblər formasında üzə çıxır. Bunların
siyasi xarakter almasının səbəbi ‑ həlli tələb olunan bu
problemlərin siyasi təbiətli olmasında deyil, post‑total‑
itar sistemin əsaslandığı, asılı olduğu  kompleks mani‑
pulyasiya sisteminin hər cür azad özünü‑ifadəni,
yalansız yaşamaq uğrunda atılan hər bir addımı özünə
qarşı təhdid və beləliklə, həm də mahiyyətcə siyasi
hərəkət saymasındadır.
Siyasətəqədərki periferiyadan qaynaqlanmış olan bu
hərəkatların hər cür siyasi ifadəsi – törəmə hadisədir.
Hərəkatlar siyasi layihə, siyasi proqram və ya siyasi im‑
puls kimi meydana çıxdıqları üçün deyil, sistemlə qaçıl‑
maz qarşıdurmaya girmələrinin nəticəsi kimi inkişaf
edir və yetkinləşirlər. 1968‑ci il hadisələri bunu bir daha
təsdiqləyir. Sistemdə islahat aparmaq istəyən kommu‑
nist siyasətçilər ona görə islahat proqramları ilə ortalığa
çıxmamışdılar ki, birdən‑birə onlara ilham gəlmişdi. İs‑
lahat proqramları ona görə ortalığa çıxmışdı ki, onlar
buna məcbur olmuşdular. Onları buna həyatın, sözün
ənənəvi mənasında, siyasətlə heç bir əlaqəsi olmayan
sahələrinin göstərdiyi ardıcıl və artan təzyiq məcbur et‑
mişdi.
Əslində insanlar ictimai həyatın hər səviyyəsini
əhatə edən və hər keçən gün daha açıq ifadə olunan
48
sosial münaqişələri (əslində bu münaqişələr sistemin
məqsədləri ilə həyatın məqsədləri arasındakı ixtilaf idi)
siyasi yolla həll etmək istəyirdilər. Cəmiyyətin güclu
dəstəyinə arxalanan alimlər və incəsənət adamları müx‑
təlif yollarla problemi aşkar edir, tələbələr isə problemin
həll olunmasını tələb edir. “Xartiya 77”‑nin yaranışı
həm də mənim bütün bu qeyd etdiklərimin mənəvi
tərəfinin xüsusi siyasi əhəmiyyətini nümayiş etdirir.
“Xartiya 77” ən müxtəlif qruplar arasında güclu həm‑
rəylik hissi olmadan, artıq dayanıb gözləməyin müm‑
künsüzlüyünü və həqiqəti birgə, ucadan deməyin
(cəzaların kəskinliyindən və dərhal hər hansı nəzə‑
rəçarpan nəticə verib‑verməyəcəyindən asılı olma‑
yaraq) vacibliyini anlamadan təsəvvür belə olunmazdı.
Jan Patocka ölümündən bir qədər əvvəl yazırdı: “Elə
şeylər var ki, uğrunda əzab çəkməyə dəyər” Fikrimcə,
xartiyaçılar bunun təkcə Potockanın kredosu deyil, həm
də onların gördükləri işin ən gözəl izahı olduğunu an‑
ladılar.
Kənardan, xüsusən də sistemin və onun hakimiyyət
strukturlarının gözündə “Xartiya 77” “açıq səmada
şimşək” kimi görünürdü. Doğrudur, ildırım heç də açıq
səmada çaxmamışdı, lakin bu təəssüratın mənası ay‑
dındır; bütün bunlara gətirib çıxaran əsaslar məhz
“gizli qat”da, hadisələrin çətinliklə təhlil olunduğu
həmin o alatoranda meydana gəlmişdi. O zaman Xar‑
tiyanın meydana gələcəyini qabaqcadan görmək indi
bu Xartiyanın haralara aparacağını hesablamaq qədər
çətin idi. Bir daha qeyd edim ki, bu, yalanla yaşayan in‑
49
sanların dünyasını yerindən oynadan bir şok idi. Bir
insan görüntülər dünyası quyusunun dərinliyinə nə
qədər düşübsə, belə bir şeyin baş verməsi onun üçün o
dərəcədə təəccüblü olur.
XI
Post‑totalitar rejimlərdə, sözun ənənəvi mənasında,
siyasət ictimai həyatdan tamamilə kənarlaşdırılıb. İnsan‑
ların nəinki siyasi baxımdan təşkilatlanmağa, heç siyasi
fikirlərini ictimai şəkildə ifadə etməyə də imkanları yox‑
dur. Yaranan boşluğu isə ideoloji ritual doldurur.
Belə bir vəziyyətdə insanların siyasətə marağı azalır
və çoxluq müstəqil siyasi fikri qeyri‑real, uydurma, bir
növ qumar, gündəlik həyatdan çox uzaq bir şey hesab
edir; siyasət bəlkə də gözəl, lakin mənasız görünür,
çünki bir tərəfdən, tamamilə utopik hesab edilirsə,
digər tərəfdən, rejimin bu istiqamətdə atılan hər ad‑
dımın qarşısını fövqəladə şövqlə alması onu həm də
təhlukəli bir oyuna çevirir. Ancaq hətta belə cəmiyyət‑
lərdə siyasəti ötəri bir həvəs kimi atmayan, bu və ya
digər vasitələrlə azad düşünməyə, özlərini ifadə et‑
məyə, bəzi hallarda isə siyasi təşkilatlanmaya can atan
insanlar, yaxud qruplar olur; çünki bu onların yalansız
yaşamaq istəklərlərinin bir parçasıdır. Belə insanların
və ya qrupların mövcud olmasının özü olduqca
mühüm və dəyərlidir. Ən ağır zamanlarda da onlar
siyasi fikrin davamlılığını təmin edirlər. Əgər hər hansı
bir hadisə “pre‑politik” qarşıdurmadan əsl siyasi im‑
50
pulsa çevrilərək yayılır və beləliklə, rejim üzərində nisbi
uğur qazanırsa, bu, əsasən həmin tək‑ tük, "ordusuz
generallar"ın sayəsində olur. Çünki onlar inanılmaz
çətinliklərə baxmayaraq, siyasi fəaliyyəti davam etdirir
və lazım olan məqamda öz siyasi fikirlərinin bəhər‑
lərinə yeni‑yeni təkanlar verə bilirlər. Çexoslovakiyada
buna dair misallar kifayət qədərdir.
Siyasi fikirləri siyasətdən uzaq əhvali‑ruhiyyəli və
mənən çökmüş cəmiyyətdə yaymaq kimi Don Kixot
sayağı cəhdlərinə görə açıq‑aşkar təzyiqlərə məruz
qalan 1970‑ci illərin siyasi dustaqlarının demək olar ki,
hamısının əbəs yerə əziyyət çəkdikləri düşünülsə də,
bu gün onlar ən aktiv xartiyaçıların arasındadırlar.
“Xartiya 77”‑də onların verdiyi erkən qurbanların
mənəvi irsi qiymətlidir, onlar bu hərəkatı öz təcrübə və
siyasi təfəkkür elementlərilə zənginləşdiriblər.
Ancaq mənə belə gəlir ki, heç vaxt siyasi işdən kə‑
narda durmayan və hər zaman birbaşa siyasi məsuliyyət
altına çiyin verməyə hazır olan dostlarım tez‑tez bir
xroniki səhvə yol verirlər: sosial və siyasi reallıq olaraq,
post‑totalitar sistemin tarixi unikallığını yetərincə an‑
lamırlar. Post‑totalitar sistemə xas olan gücün müstəsna
təbiəti haqda məlumatlarının az olması onların ənənəvi
mənada birbaşa siyasi fəaliyyətin əhəmiyyətini həddən
artıq qiymətləndirmələrinə səbəb olur. Bundan başqa,
onlar əsl siyasi dəyişikliklərin qaynaqlandığı “siyasətə‑
qədərki” hadisə və proseslərin əhəmiyyətinə göz
yumurlar. Siyasi fəal və ya sadəcə, siyasi ambissiyaları
olan adamlar kimi, onlar təbii siyasi həyatın dayandığı
51
yerdə fəaliyyət göstərməyə çalışırlar. Onlar normal
siyasi şəraitdə uyğun ola biləcək davranış modellərini
dəstəkləyir, özləri də bilmədən, yeni və başqalarından
kəskin fərqləri olan siyasi mühitə köhnə düşüncə tərzi,
adətlər, anlayışlar, kateqoriyalar və baxışlar gətirirlər.
Onların yuxarıdakı anlayışların post‑totalitar sistemdə
hansı məna daşıdığı, bu sistemdə nələrin siyasi təsiri və
potensialı olduğu, nəyi necə etmək barədə təsəvvürləri
yoxdur. Çünki hakimiyyət strukturlarından kənarlaşdı‑
rılmış, həmin strukturlara birbaşa təsir edə bilməyən
belə adamlar, həm də demokratik cəmiyyətdə, yaxud
klassik diktaturada az və ya çox dərəcədə oturuşmuş
siyasət ənənələrinə sadiq qaldıqlarından çox zaman re‑
allıqla əlaqəni itirirlər. “Niyə bizim təkliflərimizdən heç
birinin onsuz da qəbul olunmayacağı bir zamanda real‑
lığa güzəştə gedək?” ‑ deyərək, özlərini utopik düşün‑
cələr dünyasına məhkum edirlər.
Yuxarıda göstərmək istədiyim kimi, post‑totalitar sis‑
temdəki böyük siyasi hadisələrin qaynaqları demokra‑
tik rejimlərdəkindən fərqlənir. Əgər ictimaiyyətin böyük
bir hissəsi alternativ siyasi model və proqramlara, müx‑
alif siyasi partiyalara laqeyd və hətta şübhəylə yanaşırsa,
bu heç də ictimai əlaqələrə münasibətdə ümumi apatiya
olmasından, ali məsuliyyət hissinin itirilməsindən, baş‑
qa sözlə, sadəcə, ümumi mənəviyyatsızlaşmanın nəti‑
cəsi deyil. Onların bu yanaşmasında həm də bir qədər
sağlam sosial instinkt var. İnsanlar sanki intuitiv olaraq
hiss edirlər ki, daha heç nə göründüyü kimi deyil” və
bundan sonra hər şey tam başqa cür olmalıdır.
52
Əgər son dövrlərdə ilk dəfə Sovet bloku ölkələrində
ən mühüm siyasi hadisələr baş verdisə, bu, ona görə
belə oldu ki, onun önündə dayanan simalar özünü
siyasətçi hesab edənlər deyil, daha çox riyaziyyatçılar,
filosoflar, fiziklər, yazıçılar, tarixçilər, adi fəhlələr idi və
bu müxtəlif dissident hərəkatlarının aparıcı qüvvəsinin
qeyri‑siyasətçi peşələrindən olmasının səbəbi heç də on‑
ların özlərini bilavasitə siyasətçi sayanlardan daha ağıl‑
llı olması deyil. Ona görə belə alınıb ki, əgər bir adam
siyasətçi deyilsə, o, siyasətin ənənəvi qanunları ilə məh‑
dudlaşmır və nə qədər qəribə səslənsə də, əsl siyasi ger‑
çəklikdən daha çox xəbərdar olur, mövcud şəraitdə
hansı tədbirlərin görülə biləcəyini və görülməli oldu‑
ğunu daha yaxşı hiss edir. Bunun başqa yolu yoxdur:
alternativ siyasi model nə qədər gözəl olsa da, artıq
“gizli təbəqə”ylə danışa, insanları, cəmiyyəti əsl siyasi
həyəcana gətirə, ilhamlandıra bilmir.
Post‑totalitar sistemdə hər yer əsl potensial siyasət
sferasına daxildir. Çünki sistemin kompleks tələbləri ilə
həyatın məqsədləri arasında davam edən qarşıdurma
hər yerdədir; insanların birinin digəri ilə harmoniyada
yaşamağa elementar ehtiyacları var, mənsəb sahibləri
tərəfindən alçaldılmamalı, daim polis nəzarətində ol‑
mamalı, öz fikirlərini azad ifadə etməyi bacarmalı, qa‑
nuni təhlükəsizlikləri təmin olunmalı, yaradıcılıq üçün
müvafiq şəraitləri olmalıdır və s. Bu fundamental, uni‑
versal və həyati tendensiyaya aidiyyəti olan hər şey in‑
sanlar üçün maraqlıdır.
İdeal siyasi və ya iqtisadi düzən üçün mücərrəd lay‑
53
ihələr artıq maraqlı deyil; təkcə ona görə yox ki, insan‑
lar bütün bunların həyata keçirilmə şansının çox kiçik
olduğunu anlayırlar, həm də ona görə ki, bu gün insan‑
lar hansısa “iks günü”nə (“X‑day”) – öz baxışlarını hər
şeyin qaydasında olacağı qeyri‑müəyyən tarixə dik‑
məklə cəmiyyətin daha asanlıqla köləliyə, köləliyin yeni
formalarına salına biləcəklərini anlayırlar. Post‑totalitar
sistemdə yaşayan insanlar bir şeyi dəqiq bilirlər ki, əsas
məsələ bir və ya bir neçə siyasi partiyanın iqtidarda ol‑
ması və bu partiyaların özlərini necə təyin etmələrində,
özlərinə hansı yarlığı yapışdırmalarında deyil, əsas
olan, bu cür cəmiyyətdə, ümumiyyətlə, insan kimi yaşa‑
mağın mümkün olub‑olmamasıdır.
Ənənəvi siyasət kateqoriyalarının və vərdişlərinin
ağır yükünü aşmaqla insanlıq aləminə birbaşa baxmaq
və nəticəyə yalnız hadisələri dəqiq analiz etdikdən
sonra varmaq: bu, təkcə siyasi baxımdan daha real yol
deyil, həm də siyasi cəhətdən daha perspektivli yoldur.
Göstərməyə çalışacağım həqiqi, əsaslı və yaxşılığa
doğru davamlı dəyişiklik daha heç bir xüsusi ənənəvi
siyasi konsepsiyanın, yəni xarici, ‑ struktur və ya sis‑
tematik konsepsiyanın nəticəsində əldə oluna bilməz.
Belə dəyişiklik bu gün, heç zaman olmadığı qədər,
insan ekzistensiyasından, dünyada insanların mövqe‑
yinin fundamental rekonstruksiyasından, özlərilə, bir‑
birilərilə və kainatla münasibətlərindən doğmalıdır.
Əgər daha yaxşı siyasi və iqtisadi model yaradıl‑
malıdırsa, onda bu, hər zamankından daha çox, cəmiy‑
yətdəki əsaslı ekzistensial və mənəvi dəyişikliklərdən
54
irəli gəlməlidir. Bu, yeni bir maşın kimi dizayn olunub
təqdim ediləsi bir şey deyil. Əgər bu, köhnə, tənəzzülə
uğramış sistemin yeni versiyasından fərqli, daha yaxşı
bir şey olacaqsa, onda bu, hər şeydən əvvəl həyatın
özünü transformasiya prosesinin ifadəsi olmalıdır.
Əvvəlkindən yaxşı sistem dərhal əvvəlkindən yaxşı
həyat təmin etməyəcək. Əslində bunun əksi daha düz‑
gündür, belə ki, yalnız daha yaxşı həyat yaratmaqla
daha yaxşı sistem yaratmaq olar.
Bir daha təkrar edim ki, mən heç də siyasi fikir və
konseptual siyasi işin əhəmiyyətini azaltmaq istəmi‑
rəm. Əksinə, düşünərəm ki, bizim nail ola bilmədiyimiz
elə məhz əsl siyasi fikir və əməldir. “Əsl” dedikdə heç
vaxt qayıtmayacaq bir dünyadan bizim şəraitə idxal ol‑
unmuş ənənəvi siyasi sxematikadan arıdılmış düşüncə
və konseptual işi nəzərdə tuturam. Köhnə qaydalara
əsaslananlar isə, hətta beləsi mümkün olsa belə, heç bir
mühüm problemi birdəfəlik həll edə bilməz.
İkinci və Üçüncü İnternasional, digər bir çox siyasi
qüvvə və təşkilatlar kimi, bizim müxtəlif işlərimizə,
təbii olaraq, əhəmiyyətli siyasi dəstək verə bilərlər, lakin
onların heç biri bu problemləri bizim yerimizə həll et‑
məyəcəklər. Onlar başqa dünyada çalışır və başqa
mühitin məhsullarıdır. Onların nəzəri konsepsiyaları
bizim üçün maraqlı ola və təlimatçı rolunu oynaya bilər,
ancaq bir şey dəqiqdir ki, biz öz problemlərimizi, sa‑
dəcə bu təşkilatlarla eyniləşdirməklə həll edə bilmərik.
Bizim ölkədə gördüyümüz işləri demokratik cəmiy‑
yətlərin siyasi həyatında üstünlük təşkil edən bəzi müza‑
55
kirələrin kontekstində yerləşdirməyə cəhd etmək tama‑
milə mənasız işdir. Məsələn, bizim sistemi dəyişmək, ya‑
xud, sadəcə, islahat aparmaq istəyimizi ciddi‑ciddi
müzakirə etməyin nə mənası? Yaşadığımız şəraitdə bu,
psevdo‑problemdir, çünki bu zaman bizim hər hansı bir
hədəfə çatmağımız mümkün deyil. Biz heç islahatın ha‑
rada bitməsi, dəyişikliyin harada başlaması məsələsində
aydın təsəvvürə malik deyilik. Üstəlik, acı təcrübələri‑
mizdən bilirik ki, nə islahat, nə də dəyişiklik öz ‑ öz‑
lüyündə heç nəyin təminatı deyil. Nəticə etibarilə hər
hansı bir xüsusi doktrinanın kölgəsində yaşadığımız sis‑
tem islah olunmuş, yaxud dəyişilmiş kimi görünsə də,
bizim üçün hər şey yenə eyni qalacaq.
Bizi düşündürən odur ki, bu sistemdə şərəflə yaşa‑
maq olarmı? Elə etmək olarmı ki, daha çox xalq sistemə
deyil, sistem xalqa xidmət etsin? Biz bu hədəflərə yet‑
mək üçün mümkün və lazımlı hər vasitədən istifadə
edirik. Yaşadıqları siyasi banallıqda batmış Qərb jurnal‑
istləri bizim yanaşmamızı həddən artıq bürokratik,
riskli, revizionist, əks‑inqilabi, burjua, kommunist,
yaxud ifratsağçı, ifrat solçu adlandıra bilərlər. Amma
bu, bizi maraqlandıran ən sonuncu məsələdir.
XII
Tamamilə fərqli şəraitdən bizim şəraitimizə idxal
edildiyindən daim qarmaqarışıqlıq mənbəyi olan bir
anlayış var – müxalifət anlayışı. Post‑totalitar sistemdə
müxalifət dəqiq olaraq nədir?
56
Ənənəvi parlament hökumət sisteminə malik de‑
mokratik cəmiyyətlərdə siyasi müxalifət ‑ müəyyən
səviyyədə gücü olan, hakimiyyətdə təmsil olunmayan
qüvvə (adətən partiya və ya partiyalar birliyi) kimi başa
düşülür. O, ortaya alternativ siyasi proqram qoyur,
idarəçilik iddiaları var və hakimiyyət tərəfindən ölkə‑
nin siyasi həyatının ayrılmaz tərkib hissəsi kimi tanınır,
hörmət edilir. Müxalifət öz təsirini siyasi vasitələrlə
yayır və hakimiyyətə gəlmək üçün razılaşdırılmış hü‑
quqi tənzimləmələr əsasında rəqabət aparır.
Bu müxalifət formasından başqa, “əlahiddə parla‑
ment müxalifəti” fenomeni də mövcuddur ki, bunlar da
yenə az və ya çox dərəcədə təşkilatlanmış gücə sahib‑
dirlər, lakin onlar sistemin yaratdığı qaydalardan kə‑
narda fəaliyyət göstərir və həmin çərçivədə adət
ediləndən fərqli vasitələrdən istifadə edirlər.
Klassik diktaturada da müxalifət dedikdə alternativ
siyasi proqramlar təklif edən siyasi qüvvələr nəzərdə
tutulur. Onlar ya qanuni, ya da qanundankənar fəaliy‑
yət göstərirlər, amma heç bir halda onlar hakimiyyət
uğrunda müəyyən razılaşdırılmış təlimatlar çərçivə‑
sində rəqabət apara bilməzlər.
“Müxalifət” termini hakim qüvvəyə zorakı qarşı‑
durma hazırlayan, yaxud müxtəlif gerilla (partizan),
azadlıq hərəkatları kimi özlərini hakimiyyətlə qarşı‑
durma vəziyyətində hiss edənlərə də şamil olunur.
Post‑totalitar sistemdəki müxalifət isə yuxarıdakılar‑
dan heç birinə uyğun gəlmir. Elə isə bu termin hansı
mənada istifadə oluna bilər?
57
1. Bəzən Qərb jurnalistləri müxalifət deyərkən haki‑
miyyət strukturu içində olub, özlərini hakimiyyətlə giz‑
li münaqişədə hesab edən şəxsləri, yaxud qrupları
nəzərdə tuturlar. Bu münaqişəyə səbəb konseptual xa‑
rakterli müəyyən fikir ayrılıqları (heç də kəskin fərqli‑
liklər yox) ola bilər, amma bu, daha çox, sadəcə,
hakimiyyət həsrətidir, yaxud da hakimiyyəti təmsil
edənlərə qarşı şəxsi antipatiyadır.
2. Post‑totalitar sistemdə müxalifət həm də qeyd ol‑
unan mənada dolayı siyasi təsirə malik olan və ya ola
bilən hər şey kimi başa düşülür. Yəni post‑totalitar sis‑
temin özünə təhlükə saydığı, əslində isə sistemin
özünün təhlükə altına atdığı hər şey ‑ müxalifətdir. Bu
mənada dükançının dükanın pəncərəsinə hakimiyyəti
öyən şüarı qoymaqdan imtina etməsindən tutmuş azad
bir şeirə qədər, ‑ yalansız, həqiqətlə yaşamaq uğrunda
atılmış hər addım, başqa sözlə desək, həyatın əsl məq‑
sədlərinin sistemin məqsədlərinin müəyyənləşdirdiyi
hədləri aşdığı hər bir məsələ ‑ müxalifətçilikdir.
3. Daha çox isə müxalifət dedikdə (yenə də əsasən
Qərb jurnalistlərinə görə) öz müstəqil siyasi baxışlarını,
tənqidi mövqelərini ictimailəşdirən, az, ya çox dərəcədə
özünü siyasi güc sayan şəxslər və qruplar nəzərdə tu‑
tulur. Bu mənada müxalifət anlayışı dissident anlayışı
ilə müəyyən qədər üst‑üstə düşür, hərçənd ki, bu an‑
layışlar arasında böyük fərqlər də mövcuddur. Bu,
təkcə insanların öz güclərini birbaşa siyasi qüvvə kimi
qəbul etmələrindən və iqtidarda iştirak etmək ambis‑
siyalarının olub‑olmamasından deyil, həm də onların
58
hər birinin müxalifət anlayışını necə başa düşməsindən
asılıdır.
Yenə “Xartiya 77”‑dən bir nümunə gətirək: “Xar‑
tiya 77” öz bəyannaməsində vurğulayırdı ki, o, müx‑
alifət deyil, çünki alternativ proqram irəli sürmək
niyyəti yoxdur. “Xartiya 77” özünü tam başqa cür gör‑
düyündən, belə proqramlar təklif etmirdi. Faktiki
olaraq, əgər post‑totalitar sistemdə müxalifət anlayışı
alternativ proqramla müəyyən olunursa, “Xartiya 77”
müxalifət hesab edilə bilməz. Hərçənd, Çexoslovakiya
hökuməti ilk gündən “Xartiya 77”‑ni müxalifət birliyi
kimi qəbul edir və onunla müxalifət kimi rəftar edirdi.
Nəticə etibarilə, hökümət, təbii ki, müxalifət anlayışını
mənim verdiyim üçüncü tərifə uyğun olaraq qəbul
edir; yəni kütləvi manipulyasiyanın qarşısını almaqla
hökumətin fərdlər üzərində mütləqliyi prinsipini
inkar edən hər şey müxalifətdir. Müxalifətə verilən bu
tərifi əsas götürsək, onda, əlbəttə, biz də hökümət kimi
“Xartiya 77”‑ni əsl müxalifət hesab etməliyik, çünki
“Xartiya 77” yalanla yaşamağın universiallığı üzərində
qurulmuş post‑totalitar sistemin inkişafına ciddi təh‑
diddir.
“Xartiya 77”‑ni imzalayanların buna münasibəti isə
fərqlidir. Mənə belə gəlir ki, onların əksəriyyəti müxali‑
fət anlayışını demokratik cəmiyyətlərdə (və klassik dik‑
taturalarda) olduğu kimi ənənəvi mənada qavrayır;
nəticədə onlar müxalifəti (hətta Çexoslovakiyada) iqti‑
darda olmasa da, hakimiyyətin təyin etdiyi müəyyən
qaydalar çərçivəsində fəaliyyət göstərməsə də, bilava‑
59
sitə siyasi cavabdehliyi qəbul etmək üçün hazırlanmış
alternativ siyasi proqramı olduğundan, iqtidarda iştirak
imkanından imtina etməyən siyasi qüvvə kimi başa
düşürlər.
Xartiyaçıların əksəriyyəti özlərini bu tərifdə görmür‑
lər. Azlıq isə özünü məhz yuxarıdakı kimi qavrayır,
hərçənd “Xartiya 77” daxilində bu mənada “müxalif”
fəaliyyət göstərmək üçün heç bir imkan olmamasını an‑
layışla qarşılayırlar.
Eyni zamanda hər bir xartiyaçı post‑totalitar sis‑
temdəki şəraitin xüsusi təbiətilə kifayət qədər tanışdır
və buna görə də anlayır ki, bu, təkcə məxsusi siyasi
gücü olan, insan hüquqları uğrunda deyil, həm də
müqayisəolunmaz dərəcədə daha məsum məqsədlər
üçün mübarizədir, nəticədə onlar müəyyən aspektdən
müxalifət kimi qəbul oluna bilərlər. Heç bir xartiyaçı
bu mənada müxalifətçi hesab olunmağına etiraz et‑
məz.
İşləri əhəmiyyətli dərəcədə qəlizləşdirən başqa bir
məsələ də var. Onilliklər boyu Sovet blokunda cəmiy‑
yəti idarə edən qüvvə müxalifət sözünü ən pis ittiham,
“düşmən” sözünə sinonim kimi işlədib. Kimisə “müx‑
alifətçi” adlandırmaq o demək idi ki, həmin adam hö‑
küməti (sözsüz ki, imperialistlərin xeyrinə) dəyişmək,
sosializmə son qoymaq istəyir. Bu damğanın dar ağa‑
cına qədər apardığı zamanlar da olub və bu heç də
insanları müxalifətçi adlanmağa yumşaq desək həvəs‑
ləndirmir. Üstəlik, bu, sadəcə, sözdür, əsas məsələ isə
bu işə qoyulmuş ad deyil, görülmüş işin özüdür.
60
“Oppozisiya” sözünün mənasında bir neqativin ol‑
ması da bir çoxlarının bu termindən imtina etməsinin
səbəblərindəndir (“oppozisiya” ‑ əks‑mövqe; “müxal‑
ifət”‑ ixtilaf salan – t.). Belə ki, “oppozisiya”, “müxal‑
ifət” kəlməsi cəmiyyəti idarə edən hakim qüvvəyə
nəzərən əks mövqedə dayanmaq, öz mövqeyini rejimin
mövqeyindən yola çıxaraq təyin etmək deməkdir.
Sadəcə, yalansız yaşamağı seçən, düşündüyünü
ucadan dilə gətirəkdən çəkinməyən, həmfikirlərilə
həmrəyliyini ifadə edən, dilədikləri kimi harmoniya
içində yaşamaq və yaratmaq istəyən insanlar öz pozitiv
mövqelərini neqativ terminlə adlandırmaq istəmirlər;
axı bu insanlar kiməsə, nəyəsə qarşı deyillər. Yanlış an‑
laşılmanın qarşısını almağınsa yolu budur ki, “müxal‑
ifət” və “müxalifətçi” sözlərini işlətməzdən öncə bu
sözlərin mənasını aydınlaşdıraq və bizim şəraitimizdə
hansı mənada anlaşılmalı olduğunu izah edək.
XIII
Əgər demokratik cəmiyyətlərdən post‑totalitar sis‑
temə idxal olunan “müxalifət” termininin yeni, tam fər‑
qli şərtlər altında hansı məna verəcəyi barədə ümumi
fikir yoxdursa, “dissident” termini əksinə, Qərb jurnal‑
istləri tərəfindən seçilib və bu gün yalnız post‑totalitar
sisemə xas, demokratik cəmiyyətlərdə olmayan (ən azı
bu formada olmayan) fenomen kimi geniş işlədilir.
Kimdir bu “dissidentlər”? Belə görünür ki, bu ter‑
min ilk növbədə yalansız yaşamaq qərarına gəlmiş və
61
aşağıdakı meyarlara uyğun gələn Sovet bloku vətən‑
daşlarına aiddir:
1. Öz müstəqil, barışmaz mövqelərini və tənqidi
düşüncələrini çox aşağı imkanlar və vasitələr hesabına
ictimai və sistemli şəkildə ifadə edirlər, Qərbdə də bu
cəhətlərilə tanınırlar.
2. Öz ölkələrində nəşr olunmaq qadağalarına və
hökumətin verdiyi hər cür əziyyətlərə baxmayaraq,
yanaşmalarının gücü sayəsində həm cəmiyyət, həm də
hökumət tərəfindən hörmət qazanır, beləliklə, öz
mühitlərində əslində çox məhdud və dolayı təsir
gücünə malik olurlar. Bu təsir gücü onları ya təqibin ən
pis formalarından qoruyur, ya da ən azı onları təqib et‑
məyin hökumət üçün müəyyən siyasi çətinliklər yarat‑
masını təmin edir.
3. Onların tənqidi fikirləri yaşadıqları ərazinin və
peşələrinin üfüqlərinin dar çevrəsini tərk edərək ümu‑
miləşir, daha ümumi səbəbləri əhatə edir, siyasi xarak‑
ter alır. Özlərinin birbaşa siyasi qüvvələrinə verdikləri
qiymət fərqli olsa da, onların işi mahiyyətcə siyasi
hesab olunur.
4. Bu insanlar "yazı insanları"dır, onlar üçün yazılı
söz əsasdır və onların hökm etdikləri əsas, çox zaman
yeganə siyasi vasitə yazıdır. Məhz yazı vasitəsilə onlar
xüsusən xaricdən özlərinə diqqət qazana bilirlər. On‑
ların yalansız yaşamaq üçün əl atdıqları digər vasitələr
isə ya xarici müşahidəçiyə çata bilmir, lokal mühitin
qeyri‑müəyyənlikliyində itib‑batır, ya da müşahidəçi‑
lərin yazdıqlarına xırda əlavə kimi görünür.
62
5. Hazırda hansı işdə işləmələrindən asılı olma‑
yaraq, Qərbdə onlar barəsində daha çox siyasi fəal kimi
bəhs olunur, onların öz sahələrində gördükləri əsl işdən
çox, işlərinin siyasi aspektləri daha çox müzakirə edilir.
Şəxsi təcrübəmdən bilirəm ki, özün istəmədən, yaxud
heç xəbərin olmadan bir görünməz cızığı keçdiyin
andan etibarən sən vətəndaş mövqesi olan yazıçı deyil,
aradabir (boş vaxtlarında) həm də yazan “dissident”
sayılırsan.
Şübhəsiz ki, bütün bu meyarlara uyğun adamlar var.
Müzakirə obyekti ola biləcək məsələ odur ki, hər bir
qrup adam üçün xüsusi bir termin işlədilməli, yoxsa on‑
ları “dissident” adlandırmalıdır. Hər halda adlandırır‑
lar, biz buna qarşı heç nə edə bilmərik. Hər nə qədər
istəməsək də, ünsiyyəti asanlaşdırmaq üçün bu yarlığı
özümüz də öz haqqımızda işlədir, lakin bunu kinayə ilə
edir və bu sözü demək olar ki, həmişə dırnaqda yazırıq.
Fikrimcə, indi “dissident”lərin özlərinin bu adı niyə
bəyənmədiklərinin bəzi səbəblərini aydınlaşdırmaq
vaxtıdır. Əvvəla, sözün etimologiyası problemlidir.
Bizim mətbuatda bu söz “satqın” və “dönük” mə‑
nasında işlədilir. Ancaq dissidentlər kiməsə, nəyəsə
xəyanət ediklərini, dönük çıxdıqlarını düşünmürlər, axı
onlar, sadəcə olaraq, heç nəyi rədd etmirlər. Əksinə,
onlar öz şəxsiyyətlərini təsdiq etmək istəyirlər; qəbul
etmədikləri bir şey varsa, bu da yalanla yaşamaqdır.
Ancaq əsas məsələ bu deyil. “Dissident” termini çox
vaxt peşə sayılır, sanki normal peşələrlə yanaşı, bir də
ümumi vəziyyətə görə deyinmək kimi bir xüsusi peşə
63
var. Əslində isə “dissident” ‑ sadəcə, nə etməli oldu‑
ğunu hiss edən, hiss etdiyini eləyən və nəticədə rejimlə
açıq qarşıdurma vəziyyətinə düşən fizik, sosioloq, fəhlə,
şair və digər bu kimi adamlardır.
Onlar özlərini bilərəkdən bu duruma salmırlar;
düşüncələrinin, davranışlarının və ya əməllərinin daxili
məntiqi (bu məntiq çox zaman onların iradəsindən asılı
olmayan xarici mühitlə ziddiyyət təşkil edir) onları re‑
jimlə qarşıdurmaya sürükləyir. Başqa sözlə desək, “dis‑
sident”lərin, bəzi adamların dərzi, bəzilərinin dəmirçi
olmaq niyyəti kimi “peşəkar narazı” olmaq məqsədi
olmur. Faktiki olaraq, bir çoxları “dissident” olduqları‑
nın fərqinə çox sonradan varırlar.
“Dissident” heç də şan‑şöhrət kimi daxili arzulardan
qaynaqlanmır. Qısaca desək, onlar “dissident” olmaq
qərarına gəlmirlər. Əgər hətta buna 24 saatlarını həsr
etsələr, yenə də bu, peşə deyil, həyata baxış tərzi olacaq.
Bundan başqa, bu yanaşma özünə “dissident” adı
qazanmışların şəxsi mülkiyyəti deyil, çünki onlar artıq
qeyd etdiyimiz xarici təsadüfi şərtləri yerinə yetirməli
olurlar. Yalansız yaşayan və yaşamaq istəyən minlərcə
insan var ki, bunu bacarmırlar, ona görə ki, yaşadıqları
şəraitdə bunu etmək üçün onlara artıq bu istiqamətdə
ilk addımını atmışlardan on qat artıq cəsarət lazımdır.
Əgər bu adamların arasından ixtiyari olaraq müəy‑
yən sayda adam seçilsə və xüsusi bir kateqoriyaya daxil
edilsə, onda ümumi mənzərə kəskin dəyişəcək. Bu, iki
müxtəlif yol ola bilər. Birinci budur ki, sanki “dissi‑
dent”lər xüsusi imtiyazları olan görkəmli şəxsiyyətlər
64
qrupudur, qorunan təbəqədir və hökümət də, öz liber‑
allığının göstəricisi kimi, onların mövcudluğunda
maraqlıdır. İkincisi belə bir illüziyadır ki, bir qism
narazıdan başqa "dissident" yoxdursa, deməli, yerdə
qalan əksəriyyət hakimiyyətə loyal münasibətdədir ‑
əks təqdirdə, onlar da “dissident” olardılar. Lakin bu,
hamısı deyil. Bu təsnifat həm də elə təsəvvür yaradır ki,
sanki “dissident”lər ayrıca maraqlara malik və höku‑
mətlə xüsusi haqq‑hesabı olan qrupdur və bu qarşı‑
durma iki əks qrup arasındakı konflikt olduğundan,
“dissident”lərin iddialarının bütövlükdə cəmiyyətə
dəxli yoxdur. Lakin belə bir təsəvvür cəmiyyətin
maraqlarını müdafiə edən, başqa sözlə, danışmayan hər
kəsin yerinə danışan “dissident” mövqeyinə, “dissi‑
dent” yanaşmasına tamamilə ziddir.
Əgər “dissident”lərin hər hansı səlahiyyətləri varsa,
əgər onlara dəxli olmayan yerdə peyda olmuş ekzotik
həşəratlar kimi qovulmayıblarsa, bu heç də ona görə
deyil ki, hökumətin bu qrupdan və onların ideyaların‑
dan xoşu gəlir. Bu ondan irəli gəlir ki, hakimiyyət kök‑
ləri gizli qatda olan yalansız yaşamağın potensial siyasi
gücünə bələddir, “müxtəlif fikirliliyin” mənbəyinə və
mənsəbinə bələddir; bunlar gündəlik insan həyatı,
həyatın gündəlik məqsədləri ilə sistemin məqsədləri
arasındakı gündəlik gərginliklərdir.
(“Xartiya 77” yarananda bütün xalqın Xartiyaya
qarşı olduğunu, Xartiyanın haqsız olduğunu göstərmək
üçün hökumətin başlatdığı kampaniyadan daha aydın
misal ola bilərmi? Həmin məcburi yığılmış milyonlarca
65
imza, başqa sübutlarla yanaşı, əksinə, hakimiyyətin
haqsız olduğunu sübut edirdi).
Hökumət və polis orqanları “dissident”lərə ona görə
çox da böyük diqqət ayırmırlar ki, bu diqqət hökumətin
onlardan nəzərə alınmaları zəruri olan alternativ çevrə
kimi qorxduğu təəssüratını yarada bilər; çünki əslində
onlar doğrudan da nəzərə alınmalı olan qüvvədirlər, ‑
hakimiyyətsə özünü elə göstərir ki, sanki “dissident”‑
lərin də tələbləri adi məişət qayğıları səviyyəsindədir,
sadəcə, başqalarından fərqli olaraq onlar bunu ucadan
deyə bilirlər.
Mən artıq Soljenitsının siyasi nüfuzu haqda söz
açdım: bu siyasi çəki onun şəxs kimi malik olduğu
müstəsna siyasi qüvvədə deyil, onun genişləndirib mil‑
yonlarca başqa xoşməramlılar kütləsinə çatdırdığı mil‑
yonlarca QULAQ qurbanlarının təcrübəsindədir.
Tanınmış, görkəmli “dissidentlərin” bir qrupunun
təşkilatlandırılması, başqa sözlə, adət ‑ ritual halına
salınması onların fəaliyyətinin əsas mənəvi özəyini
inkar etmək deməkdir. Gördüyümüz kimi, “dissident”
hərəkatı insan hüquqları və azadlıqlarının birliyi və
bölünməzliyi məfhumu üzərində qurulmuş bərabərlik
prinsipindən törəyir. Məgər KOR‑da tanınmamış fəh‑
lələrin müdafiəsi naminə birləşənlər tanınmış “dissi‑
dentlər” deyildi? Məhz bu hadisə onları tanıtmadımı?
Məgər tanınmış “dissidentlər” “Xartiya 77”‑də tanın‑
mamış musiqiçiləri müdafiə məqsədi ilə bir araya gətir‑
ildikdən sonra birləşmiş və məhz bunun nəticəsində
tanınmamışdılarmı? Bu doğrudan da, sərt paradoks‑
66
dur; bir qrup vətəndaş digər vətəndaşların müdafiəsinə
qalxanda onları əslində həmin “digər vətəndaşlar”dan
ayıran sözlərlə işarələyirlər. Ümid edirəm ki, bu izah
esse boyu “dissident” sözünün dırnaq işarəsi içində
yazılmasının əhəmiyyətini aydınlaşdırmış olacaq.
XIV
Çex torpaqları və Slovakiya Avstriya‑Macarıstan im‑
periyasının tərkib hissəsi olduğu, çexlərin və slovak‑
ların öz kimliklərini bu imperiyanın hüdudlarından
kənarda axtarmalarına təkan verəcək nə tarixi, nə siyasi,
nə psixoloji, nə sosial şərtlər mövcud olmadığı vaxt‑
larda Tomáš Garrigue Masaryk “kiçik miqyaslı iş”
(droncí práce) anlayışına əsaslanan Çexoslovakiya milli
proqramının əsasını qoymuşdu. Bununla o, həyatın çox
müxtəlif sahələrində mövcud ictimai qaydalara əsas‑
lanan vicdanlı və məsuliyyətli, həmçinin milli ya‑
radıcılığa və özünəəminliyə stimul verəcək işi nəzərdə
tuturdu. O, təbii olaraq, intellektə, maariflənməyə əsas‑
lanan tərbiyə və təhsilə, həmçinin həyatın mənəvi və
humanitar aspektlərinə xüsusi vurğu salırdı. Masaryk
inanırdı ki, daha ləyaqətli bir milli taleyə yeganə açar
insanların özləridir. İnsanlığın ilkin vəzifəsi daha insani
bir həyat üçün şərait yaratmaqdır; Masarikə görə, mil‑
lətin vəziyyətinin dəyişilməsi vəzifəsi insanın transfor‑
masiyasından başlanır.
“Xalq naminə işləmək” məfhumu Çexoslovakiya
cəmiyyətində yaranmış, çox hallarda uğurlu olmuş və
67
bu gün də yaşamaqdadır. Rejimlə əməkdaşlıq etmək‑
dən ötrü bu məfhumdan bəhanə kimi istifadə edən‑
lərlə yanaşı (belələri hələ də çoxdur), bu idealı səmimi
dəstəkləyən ən azı bir neçə sahədə mübahisəsiz nailiy‑
yətləri olan insanlar da çoxdur. Həvəsdən düşməkdən,
sadəcə olaraq, imtina edərək, mütəmadi olaraq əllə‑
rindən gələni edən bu qədər çalışqan insan olmasaydı,
işlərin necə pis gedəcəyini ifadə etmək çətindir. Bu in‑
sanlar haqlı olaraq yaxşı işin hər parçasının pis si‑
yasətin dolayı tənqidi olduğunu, bəzi hallarda bu
yolla getməyin çox faydalı olduğunu düşünür, hər‑
çənd ki, bu, birbaşa tənqid etmək hüququndan vaz
keçmək deməkdir.
Lakin bu gün hətta 60‑cı illərlə müqayisədə bu
yanaşmaya aşkar məhdudiyyətlər qoyulub. Getdikcə
daha çox “kiçikmiqyaslı iş” prinsipini təcrübədən keçir‑
məyə cəhd edənlər post‑totalitar sistemə qarşı çıxır və
dilemma qarşısında qalırlar: onlar ya bu mövqedən geri
çəkilir, vicdan, məsuliyyət, məsuliyyətin əsaslandığı in‑
adkarlıqdan imtina edir və sadəcə, şəraitə uyğunlaşır
(çoxluğun yanaşması), ya da başladıqları yolu davam
etdirir və rejimlə qaçılmaz münaqişəyə girirlər (azlığın
yanaşması). Kiçikmiqyaslı iş məfhumundan mövcud
sosial və siyasi strukturda nəyin bahasına olursa, olsun,
sağ qalmaq üçün heç zaman imperativ kimi istifadə ol‑
unmayıbsa, (bu halda özlərinə o strukturdan kə‑
narlaşdırılmağa imkan verənlərin “xalq naminə
işləmək”dən vaz keçəcəkləri qaçılmazdır) bu gün
bunun o qədər də əhəmiyyəti yoxdur.
68
Ümumi davranış modeli, yəni düzgün, kiçikmiq‑
yaslı işin millətin xeyrinə və ziyanına olan məqamını
müəyyən edə biləcək universal qüvvədə olan bir model
yoxdur.
Aydındır ki, məsələ getdikcə kəskinləşir, artan temp‑
lə həyata keçirilən kiçikmiqyaslı iş elə bir həddə gəlib
çatır ki, münaqişədən qaçmamaq öz mahiyyətini təh‑
lükədə qoymaq deməkdir. 1974‑cü ildə, mən pivə za‑
vodunda işlədiyim vaxtlarda, tabe olduğum müdir pivə
hazırlama sənətindən çox yaxşı başı çıxan bir şəxs idi. O,
öz peşəsi ilə fəxr edir və bizim zavodun yaxşı pivə is‑
tehsal etməsini istəyirdi. O, demək olar ki, bütün vaxtını
işdə keçirir, mütəmadi olaraq təkmilləşdirmə işləri
barədə düşünür və adətən bizim də özümüzü narahat
hiss etməyimizə səbəb olurdu, çünki onun düçüncəsinə
görə, biz pivə işini onun sevdiyi qədər sevirdik. Sosial‑
izminin törətdiyi dağınıq biganəlik vaxtı ondan daha
konstruktiv bir işçini təsəvvür etmək çətin olardı. Pi‑
vənin hazırlanması öz işlərini ondan qat‑qat az başa dü‑
şən və bu işin o qədər də vurğunu olmayan, lakin böyük
siyasi təsir gücünə malik insanlar tərəfindən idarə olu‑
nurdu. Onlar zavodu dağılmağa doğru aparır, nəinki S‑
in təkliflərinə reaksiya vermir, əksinə ona qarşı düşmən
münasibəti bəsləyir, hər addımda onun yaxşı iş görmək
cəhdinin qarşısını almağa çalışırdılar. Tədricən vəziyyət
o qədər pisləşdi ki, S. baş menecerə bir uzun məktub
yazıb pivə zavodunun üzləşdiyi çətinlikləri təhlil etməyə
çalışdı. O, bu sahədə kimin işini pis hesab etdiyini yazdı
və bunun üçün kimin məsuliyyət daşıdığını göstərdi.
69
Onun səsini eşidə bilərdilər. Böyük siyasi gücə malik
olan, pivəçiliyə isə laqeyd münasibət bəsləyən menecer
dəyişdirilə, zavoddakı şərait S‑in təkliflərinə uyğun
olaraq yaxşılaşdırıla bilərdi. Belə olsaydı, kiçikmiqysalı
işə əla nümunə olardı.
Lakin bunun tam əksi baş verdi: Kommunist Par‑
tiyası dairə komitəsinin üzvü və yuxarı instansiyalarda
dostları olan zavod meneceri vəziyyətin öz xeyrinə həll
olunmasına nail oldu. S‑in təhlili “böhtan xarakterli
sənəd” kimi qiymətləndirildi, onun özü isə “siyasi sab‑
otajçı” kimi damğalandı. O, zavoddan qovuldu və
başqa bir pivə zavodunda heç bir bacarıq tələb etməyən
bir işə qoyuldu.
Burada kiçikmiqyaslı iş anlayışı post‑totalitar sis‑
temin divarı ilə baş‑başa gəlmişdi. Həqiqəti deməklə S.
qadağa xəttini keçmiş, qaydaları pozmuş, özünü kənara
atmış və düşmən kimi damğalanmışdı. İndi o istədiyini
deyə bilərdi, amma prinsipcə nə vaxtsa kiminsə tərəfin‑
dən eşidiləcəyini gözləməməliydi. O, “Şərq Bohemiya”
pivə zavodunun “dissident”inə çevrilmişdi.
Bu, mənim əvvəlki bölmədə dediyimi başqa bir
nöqteyi‑nəzərdən təsvir edən bir modeldir: siz, sadəcə
olaraq, günlərin bir günü bu qeyri‑adi karyeranı seçdi‑
yinizə görə “dissident” olmursunuz. Siz bu işin içinə bir
sıra xarici amillərlə bağlı şəxsi məsuliyyət hissinizdən
düşürsünüz. Siz mövcud strukturlardan kənara çıxır‑
sınız və beləcə, onlarla münaqişəyə girmiş olursunuz.
Bu, sizin öz işinizi yaxşı görməyə cəhd etməyinizlə
başlayır və cəmiyyətin düşməni adı qazanmağınızla bitir.
70
Buna görə də bizim vəziyyətimiz Avstriya‑Macarıstan
İmperiyası ilə müqayisəolunmazdır, belə ki, Bax mütlə‑
qiyyətçiliyinin ən ağır dövründə çex millətinin yalnız bir
əsl “dissident”i var idi, bu da Briksendə həbsdə olan Ka‑
rel Havliçek (Karel Havlíček) idi. Bu günsə, təvazökar‑
lıqdan uzaq olsa da, etiraf etməliyik ki, “dissidentlər”i hər
tində görə bilərik. “Dissidentlər”i “kiçikmiqyaslı işlər”i
atmaqda ittiham etmək, sadəcə, absurddur. "Dissident"
Masarikin anlayışına alternativ deyildir, bu daha çox
onun mümkün nəticələrindən biridir. Mən “daha çox”
deməklə bunun heç də həmişə belə olmadığını vurğula‑
maq istəyirəm. Mən yeganə dürüst və məsuliyyətli insan‑
ların yalnız mövcud sosial və siyasi strukturlara qarşı
çıxan adamlar olduğu fikrindən uzağam.
Pivəçi S bu savaşdan qalib çıxa bilərdi. Öz iş yer‑
lərini qoruyub saxlayanları isə, sadəcə, işlərini qoruyub
saxladıqlarına görə, başqa sözlə, “dissident” ol‑
madıqları üçün günahlandırmaq eynilə onları dəstək‑
ləmək kimi absurd olardı. Hər halda kiminsə insan
davranışını onun mahiyyətcə necə ‑ pismi, yaxşımı ol‑
masına görə deyil, bu cəhd filankəsi buna gətirib kimi
şəxsi xırdalıqlara görə mühakimə etməsi yalansız yaşa‑
mağa cəhd kimi qiymətləndirilən “dissident” qayəsinə
ziddir.
XV
Bizim dükançının yalansız yaşamaq cəhdi onun,
sadəcə, bəzi şeyləri etməməsi ilə kifayətlənə bilər. O
71
qərara gəlir ki, pəncərəsindən şüar asmasın, ‑ onu ora
asmaqda yeganə məqsədi nəzarətçinin qara siyahısına
düşməmək idi; saxta hesab etdiyi seçkidə iştirak etmir;
mövqeyini öz rəhbərlərindən gizlətmir. Başqa sözlə, sis‑
temin onun üzərinə qoyduğu bəzi tələblərə uyğunlaş‑
maqdan “nəzakətlə” imtina etməkdən uzağa gedə
bilməz (sözsüz ki, bu da balaca iş deyil). Bu, gələcəkdə
daha böyük işə çevrilə bilər. Satıcı konkret bir şey ‑ ma‑
nipulyasiya əleyhinə şəxsi özünümüdafiə reaksiyasın‑
dan uzağa gedən, yeni kəşf etdiyi ali məsuliyyət hissini
nümayiş etdirə bilən bir iş görə bilər.
Misal üçün, o, dükançı dostlarını öz maraqlarının
müdafiəsi uğrunda hərəkət etmək üçün təşkilatlandıra
bilər. O, ətrafındakı qanunsuzluqlara, ədalətsizliklərə
diqqət cəlb etmək üçün cürbəcür təşkilatlara məktublar
yaza bilər. Qadağan olunmuş ədəbiyyat nümunələrini
axtarıb tapa, surətini çıxara və dostlarına paylaya bilər.
Əgər yalansız yaşamaq adlandırdığımız anlayış bütün
“müstəqil vətəndaş təşəbbüsləri” və “dissident”, yaxud
“müxalifət” hərəkatları üçün ekzistensial (həmçinin,
sözsüz ki, potensial olaraq siyasi) bünövrədirsə, bu heç
də o demək deyil ki, yalansız yaşamaq üçün hər bir
cəhd avtomatik olaraq bu kategoriyaya aid olur. Əksinə,
sözün əsl və geniş mənasında yalansız yaşamaq hüdud‑
ları dəqiq görünməyən, çətin təyin olunan böyük
mənəvi ərazini əhatə edir. Bu ərazi insan iradəsinin tə‑
vazökar nümunələrilə doludur, bu nümunələrin bir
çoxu anonim qalacaq, onların siyasi təsiri yəqin ki, heç
vaxt, sadəcə, “ictimai mühit və əhvali‑ruhiyyənin bir
72
hissəsi”ndən daha konkret hiss və ya təsvir olunmaya‑
caq. Bu özünüifadələrin əksəriyyəti manipulyasiya
əleyhinə elementar etirazlar olaraq qalır: bununla siz,
sadəcə olaraq, belinizi dikəldib bir insan olaraq daha
vicdanlı yaşayırsınız. Bəzi adamların təbiəti, fərziy‑
yələri, peşələri, həmçinin yerli şəraitin özünəməxsus
xüsusiyyətləri, dostlar və s. kimi təsadüfi amillərin
sayəsində adda‑budda, orada‑burada, bu geniş və
anonim iç əyalətlərdən daha tutarlı və nəzərəçarpan
təşəbbüslər ortaya çıxa bilər, bu təşəbbüs, “sadəcə”
fərdi üsyan deyil, daha şüurlu, strukturlaşmış,
məqsədyönlü işbirliyinə çevrilə bilər.
Yalansız yaşamağın yalanlar içində yaşamağın sadə
inkarından daha artıq bir məfhuma çevrilərək, ayrıca
mövcud olduğu nöqtə “cəmiyyətin müstəqil mənəvi,
ictimai və siyasi həyatı” adlandırıla biləcək həyatın
doğulması nöqtəsidir. Bu müstəqil həyat ‑ həyatın yerdə
qalan hissəsindən (“asılı həyat”) kəskin xətlə ayrıl‑
mayıb. Bir çox hallarda eyni adamlar hər iki həyatı
birgə yaşayır. Amma müstəqil həyatın daxili azadlıq
səviyyəsi daha yüksəkdir. O, kiçik qayıqlar kimi manip‑
ulyasiya edilən həyat okeanında üzür, dalğalar onu
atıb‑tutur, amma həmişə “yalansız həyatın” aydın
carçıları kimi təqib olunan həyat məqsədlərini dilə
gətirirərək üzdə qalırlar.
Bəs cəmiyyətin müstəqil həyatı nə deməkdir? Onun
fəaliyyəti və ifadə dairəsi təbii ki, çox genişdir. Bu, azad
yaradıcı fəaliyyət və başqalarıyla ünsiyyət vasitəsilə
özünü maarifləndirmə və dünya haqda düşünməkdən
73
tutmuş müstəqil sosial özünü‑təşkilatlandırma da daxil
olmaqla, azad, sivil münasibətlərə qədər çox şeyi əhatə
edir. Qısası, bu, yalansız yaşamağın göz önündə
cərəyan etdiyi və maddiləşdiyi bir sahədir. Buna görə
də bundan sonra “vətəndaş təşəbbüsləri”, “dissident
hərəkatları” və ya hətta “müxalifət” kimi ifadə ediləcək
hadisələr aysberqin, yəni cəmiyyətin müstəqil həyatının
görünən hissəsinin onda biridir.
Başqa sözlərlə desək, cəmiyyətin müstəqil həyatı
sözün ən geniş mənasında yalansız yaşamaqdan qay‑
naqlandığı kimi, “dissident” də tədricən cəmiyyətin
müstəqil həyatından yaranır. Lakin burada əhəmiyyətli
bir fərq var: cəmiyyətin müstəqil həyatı yalansız yaşa‑
mağın ən yüksək forması kimi anlaşılsa da, “dissident”
hərəkatlarının cəmiyyətin müstəqil həyatının ən yüksək
forması olması mütləq deyildir. Onlar, sadəcə olaraq,
bunun təzahür formalarından biridir və baxmayaraq ki,
onlar bunun ən üzdə olan və ilk baxışda ən siyasiləşmiş
ifadə forması ola bilərlər, onlar heç də ən yetkin, ən
vacib element deyildir. Bu, təkcə ümumi sosial deyil,
hətta bilavasitə siyasi təsir mənasında da belədir.
Nəticədə “dissident” ona xüsusi ad verilməklə doğul‑
duğu yerdən qovulmuş olur. Faktiki olaraq bu barədə
onun inkişafının qaynaqlandığı və ayrılmaz hissəsi
olduğu, həmçinin onun həyati güc aldığı ümumi zə‑
mindən əlahiddə düşünmək mümkün deyildir. Hər
halda bu, indiki zamanda mövcud olan güclərin ən
siyasiləşmişi olan post‑totalitar sistemin xüsusiyyətləri
haqda artıq dediklərimizdən irəli gəlir. Bunun nə
74
dərəcədə həqiqi siyasi güc olması onun siyasətəqədərki
kontekstindən asılıdır.
Deyilənlərdən hansı nəticəyə gəlmək olar? Məsələ
belədir: ilk növbədə cəmiyyətin müstəqil həyatında işti‑
rak edən və qətiyyən “dissident” olmayan insanlar
haqqında danışmadan “dissidentlər”in nə iş gördük‑
ləri, onların işinin əhəmiyyəti barədə danışmaq olmaz.
Bu kateqoriyaya senzura və rəsmi qadağalara məhəl
qoymadan istədikləri kimi yazan və rəsmi naşirlərin
çapdan imtina etdikləri halda onu “samizdat” şəklində
özü çap edən yazıçılar daxildir. Bunlar filosoflar, tar‑
ixçilər, sosioloqlar və digər müstəqil elmlərlə məşğul
olanlar, rəsmi və ya yarı‑rəsmi kanallarla mümkün ol‑
madıqda öz işlərini “samizdat” şəklində yayan, yaxud
müzakirələr, mühazirələr və seminarlar təşkil edən in‑
sanlar ola bilər. Bu, gənclərə dövlət məktəbində dey‑
ilməsi qadağan olan faktları söyləyən müəllimlər ola
bilər. Öz idarəsində və yaxud kənarda sərbəst dini
həyat sürən ruhanilər, rəsmi təşkilatların necə qarşıla‑
masından asılı olmayaraq öz yaradıcılığını davam et‑
dirən rəssam, musiqiçi və müğənnilər, bu müstəqil
mədəniyyəti bölüşən və yayılmasına yardım edən hər
kəs, öz imkanları çərçivəsində işçilərin sosial ma‑
raqlarını qorumağa, həmkarlar ittifaqını geri çağırmağa
və yaxud buna bənzər başqa müstəqil təşkilatlar qur‑
mağa çalışan insanlar, rəsmilərin diqqətini baş vermiş
hər hansı ədalətsizliyə yönəltməkdən çəkinməyən, qa‑
nunların qorunmasına çalışan insanlar, özlərini manip‑
ulyasiyadan azad etməyə çalışan və öz seçdikləri həyat
75
tərzilə öz dəyərlər iyerarxiyasının ab‑havasında ya‑
şayan müxtəlif gənclər birlikləri ola bilər. Siyahını uzat‑
maq olar.
Çox az adam bu insanları “dissident” adlandırmaq
barədə düşünər. Ancaq məgər bütün məşhur “dissi‑
dentlər” bu insanlara bənzəmirmi? Bu fəaliyyətlərin
hamısı faktiki olaraq “dissidentlər”in etdikləri deyilmi?
Onlar da elmi iş yazıb bunu “samizdat” şəklində çap
etmirmi? Onlar da tamaşalar, romanlar, poemalar
yazmırmı? Onlar da xüsusi “universitetlər”də mü‑
hazirə oxumurmu? Onlar da ədalətsizliyin müxtəlif for‑
malarına qarşı mübarizə aparmırmı, əhalinin müxtəlif
təbəqələrinin sosial maraqlarının ifadəsi və bərpası
üçün çalışmırmı?
“Dissident” anlayışının mənbələrini, daxili quru‑
luşunu və bəzi digər aspektlərini göstərməyə çalış‑
maqla mən öz baxışımı, ‑ “dissidentlər”in əslində nə
etdiklərini, təşəbbüslərinin necə nümayiş etdirildiyini
və bunun nəyə aparıb çıxardığını araşdırmağa yönəlt‑
dim. Gəldiyimiz birinci nəticə budur ki, fəaliyyətin
bütün başqa sahələrini müəyyən edən orĳinal və ən
vacib fəaliyyət sahəsi aydın formalaşdırılmış yalansız
yaşamaq ifadəsi kimi, sadəcə, cəmiyyətin müstəqil həy‑
atının yaradılması və dəstəklənməsinə cəhddir. Başqa
sözlə, davamlı, məqsədyönlü olaraq həqiqətə xidmət
etmək və bu xidməti təşkil etməkdir.
Bütün bunlardan sonra təbiidir ki: əgər yalansız
yaşamaq insanların sistemin təzyiqinə etiraz etməkdən
ötrü göstərdiyi hər cəhdin məqsədidirsə, əgər bu siyasi
76
ifadənin hər hansı müstəqil hərəkətinin yeganə mənalı
özülüdürsə və nəticədə bu, “dissident” qayəsinin ən
bariz ekzistensial mənbəyidirsə, o zaman hətta “dissi‑
dent” manifestinin belə, həqiqətə, yalansız həyata və
həyatın əsl məqsədləri üçün şərait yaratmağa xidmət‑
dən başqa bir özülünün olduğunu təsəvvür etmək
çətindir.
XVI
Post‑totalitar sistem insanlar üzərinə tam hücuma
keçir, insanlar buna qarşı tək və sərgərdan qalırlar.
Buna görə də bütün “dissident” hərəkatlarının müdafiə
hərəkatları olması təbiidir; onlar insanları və həyati
məqsədləri sistemin məqsədlərinə qarşı müdafiə etmək
üçün mövcuddurlar.
Bu gün KOR polyak qrupunun adı “Sosial Özünü‑
müdafiə Komitəsi”dir: “Müdafiə” sözü Polşadakı başqa
bu kimi qrupların da adlarında var. Hətta “Sovet Hel‑
sinki monitorinq qrupu” və bizim “Xartiya 77” təbiət
etibarilə açıq‑aşkar müdafiə xarakteri daşıyırlar.
Ənənəvi siyasət baxımından, bu müdafiə proqramı
minimal, keçici, neqativ görünə biləcəyinə baxmayaraq,
ağlabatandır. O, heç bir yeni konsepsiya, model və ya
ideologiya təklif etmir, buna görə də, sözün əsl mə‑
nasında, siyasət deyil, belə ki, siyasət həmişə pozitiv bir
proqram qəbul edir və özünü kimisə nədənsə müdafiə
etməklə məhdudlaşdırmır. Fikrimcə, bu cür yanaşma
məsələlərə ənənəvi siyasi yanaşmanın məhdudiyyətlə‑
77
rini üzə çıxarır. Post‑totalitar sistem xüsusi bir hökumə‑
tin yürütdüyü xüsusi bir siyasi xətt təzahürü deyil. Bu,
tamamilə fərqli bir şeydir; cəmiyyətə qarşı kompleks,
dərin, uzunmüddətli zorakılıq forması, başqa sözlə,
cəmiyyətin özünü, özünə zorlatdırmaqdır.
Sadəcə, fərqli bir siyasi xətt quraraq hökumətdə
dəyişiklik etmək üçün mübarizə aparmaq təkcə qeyri‑
real deyil, həm də bu, məsələnin kökünə toxunmağa
yaxın da getmədiyindən tamamilə qeyri‑adekvat olardı.
Problem siyasi xətt və ya proqramda deyil, bu, birbaşa
həyat problemidir. Beləcə, həyatın məqsədlərinin mü‑
dafiəsi, insanlığın müdafiəsi təkcə daha realist yanaşma
deyil, elə bu dəqiqə başlaya biləcəyinə və insanların
gündəlik həyatlarına aid problemlərə toxunduğundan
potensial olaraq daha populyar olduğuna görə, eyni za‑
manda (ola bilər ki, elə məhz bu səbəbdən) hadisələrin
birbaşa mahiyyətini hədəflədiyi üçün bir növ daha tu‑
tarlı yanaşmadır.
Elə məqamlar var ki, gün işığında ulduzları görmək
üçün quyunun dibinə enməli olduğumuz kimi, həqiqəti
anlamaq üçün biz öz iztirablarımızın dibinə enməliyik.
Mənə elə gəlir ki, bu gün bu “keçici”, “minimal” və
“neqativ” proqram ‑ insanların “sadə” müdafiəsi ‑
müəyyən mənada optimal və ən pozitiv proqramdır,
çünki bu, siyasəti öz yeganə başlanğıc nöqtəsinə, köhnə
səhvlərin heç birinin olmadığı yeganə münasib baş‑
lanğıc nöqtəsinə qayıtmağa məcbur edir insanlara. İn‑
sana qarşı zorakılıqların bu qədər aşkar və qəddar
olmadığı demokratik cəmiyyətlərdə siyasətdə hər halda
78
bu fundamental inqilab baş verməlidir və həmin inqila‑
ba olan təcili zərurət siyasətdə əks olunmazdan əvvəl
ehtimal ki, müəyyən məsələlər pisləşəcək.
Bugünkü dünyamızda, məhz içində yaşadığımız sə‑
falətdən dolayı, bizə elə gələ bilər ki, siyasət artıq bu
transformasiyadan keçib: siyasi düşüncənin başlıca
narahatlığı artıq özünü xilas etməyin mücərrəd görün‑
tüləri, “pozitiv” modellər (və əlbəttə ki, bir sikkənin o
biri üzü olan opportunist siyasi üsullar) deyil, bu mo‑
dellər və onların təcrübəsindən əziyyət çəkən insan‑
lardır.
Sözsüz ki, hər bir cəmiyyətin müəyyən dərəcədə
təşkilatlanmağa ehtiyacı vardır. Əgər bu təşkilatlanma
insanlara xidmət etmək məqsədi daşıyırsa, o zaman in‑
sanlara azadlıq verilməli və onların özlərini istədikləri
şəkildə təşkilatlandırmaları üçün şərait yaradılmalıdır.
İnsanların əvvəlcə (“insanların nəyə ehtiyacı oldu‑
ğunu” həmişə daha yaxşı bilən kiminsə tərəfindən) bu
və ya digər şəkildə təşkilatlandırıldığı, yuxarıdakının
əksi olan yanaşmanın mənəviyyatsızlığına isə biz öz
həyatımız timsalında çox yaxşı bələdik.
Dediklərimizi yekunlaşdırsaq, ənənəvi siyasi düşün‑
cəyə çox bağlı olan insanların əksəriyyəti “dissident”
hərəkatlarının zəif cəhətini onların sırf müdafiə xarak‑
terli olmasında görürlər. Mənsə bunu, əksinə, “dissi‑
dent” hərəkatlarının ən böyük gücü hesab edirəm.
Düşünürəm ki, məhz bu, belə hərəkatların pror‑
qamının qeyri‑adekvat olduğunu düşünən siyasəti di‑
vara dirədiyi məqamdır.
79
XVII
Sovet blokunun “dissident” hərəkatlarında insanın
müdafiəsi adətən insan və vətəndaş hüquqlarının
müdafiəsi formasında həyata keçirilir ki, bu da Beynəlx‑
alq İnsan Hüquqları Bəyannaməsi, İnsan Hüquqları
haqqında Beynəlxalq Pakt, Helsinki Yekun Aktı Sazişi
kimi bir sıra rəsmi sənədlər və ayrı‑ayrı dövlətlərin kon‑
stitusiyaları ilə təsbit edilib. Bu hərəkatlar bu hüquqlar
ruhunda hərəkət etdiklərindən, təqib olunan insanların
müdafiəsi üçün yaradılır, rejim insan və vətəndaş
hüquqlarını tanıyıb onlara hörmət edənə qədər təkid‑
lərindən dönmürlər. Onların işi hüquq, qanun prinsip‑
inə əsaslanır: onlar ictimai və açıq şəkildə fəaliyyət
göstərir, yalnız qanunauyğun fəaliyyət üçün israr et‑
mirlər, həm də qanuna hörmətə nail olmaq onların
məqsədlərindən biridir. Onların fəaliyyət çərçivəsini və
mövqeyini müəyyən edən bu hüquqilik prinsipi Sovet
blokunda olan bütün “dissident” qrupları üçün sə‑
ciyyəvidir, baxmayaraq ki, ayrı‑ayrı qruplar heç zaman
bu barədə rəsmi razılığa gəlməyiblər.
Bu, ortalığa mühüm bir sual çıxarır. Hakimiyyətdən
sui‑istifadənin geniş yayıldığı və qayda olduğu bir
şəraitdə niyə hüquq, qanun prinsipləri bu cür ümumi
və bilavasitə şəkildə qəbul olunur? İlk növbədə, qa‑
nuniliyin üzərinə bu cür vurğu salınması post‑totalitar
sistemdə mövcud olan spesifik şərtlərin təbii ifadəsi və
bu spesifikliyin sadə anlaşılmasının nəticəsidir. Əgər
80
azad cəmiyyət uğrunda mübarizənin iki əsas yolu
varsa, bunlar qanuni yol və üsyandır (silahlı və ya silah‑
sız); sonuncu alternativin post‑totalitar sistemdə nə
qədər qeyri‑münasib olduğu yəqin ki, aydındır. Üsyan
şəraitin açıq‑aydın hərəkətdə olduğu, misal üçün, mü‑
haribə zamanı, yaxud sosial və ya siyasi münaqişələrin
kulminasiya nöqtəsinə çatdığı vəziyyətlərdə məqbul‑
dur. Bu, yeni‑yeni qurulan, yaxud dağılmaq mərhələ‑
sində olan klassik diktaturalarda münasib olur. Başqa
sözlə, bu, gücü bir‑birilə müqayisə oluna biləcək sosial
qüvvələrin (məsələn, işğalçı hökumət və öz azadlığı
uğrunda vuruşan xalq) həqiqi güc səviyyəsində mü‑
naqişəyə girdiyi zaman, yaxud qəsbkar hakimiyyətlə
boyun əyən əhali arasında açıq‑aşkar ixtilaf olanda,
cəmiyyətin aşkar böhran vəziyyətində olduğu hallarda
məqbuldur.
Post‑totalitar sistemdəki şərait isə, Macarıstandakı
“iggo” kimi kəskin situasiyaları çıxmaq şərtilə, məlum
olduğu kimi, bunların tamamilə əksidir. Belə şərait sabit
və dəyişməz, sosial böhranlar isə əsasən latent şəklində
mövcud olur (hərçənd ki, daha dərinə işləyir). Cəmiy‑
yət siyasi güc qütblərinə bölünməyib, lakin gördüyü‑
müz kimi, münaqişənin fundamental xətləri hər bir
insana toxunur. Belə olan halda heç bir üsyan cəhdi
cəmiyyətin yerdə qalan hissəsində əks‑səda doğurmağa
heç ümid belə edə bilməz, çünki bu cəmiyyət yuxuya
dalıbmış kimi tamamilə post‑totalitar sistemə uyğun‑
laşıb (sistemin avtomatizmində iştirak edir və onun
agenti rolunu oynayırlar) və üsyan tipli hər hansı olay
81
onun üçün qəbuledilməzdir. Bu cəmiyyət üsyanı öz
üzərinə hücum kimi qiymətləndirə bilər və onu dəstək‑
ləməkdənsə, çox güman ki, sistemə münasibətdə ön‑
yarğı intensivləşdirməklə reaksiya verəcək, belə ki,
cəmiyyətin fikrincə, sistem ən azından müəyyən kvazi‑
qanuniliyə təminat verir.
Bundan əlavə, post‑totalitar sistemin ixtiyarında
tarix boyu tayı‑bərabəri olmayan bilavasitə və dolayı
nəzarət kompleks mexanizmi var və təkcə hər hansı
üsyan cəhdi siyasi cəhətdən dalana dirənmir, bunu
idarə etmək də texniki cəhətdən demək olar ki, müm‑
künsüzdür. Çox güman ki, bu cəhd öz niyyətini həyata
keçirmək imkanı əldə etməzdən əvvəl məhv ediləcək.
Hətta üsyan mümkün olsaydı belə, o, bir neçə təcrid
olunmuş şəxsin fərdi jesti olaraq qalar və onlar təkcə
milli (və supermilli) gücün nəhəng aparatı ilə deyil,
həm də ilk növbədə uğrunda üsyan etdiyi cəmiyyətin
özü ilə üz‑üzə qalmış olardı (Yeri gəlmişkən, bu, rejim
və onun təbliğatının niyə “dissident” hərəkatlarına ter‑
ror məqsədləri pərçimləməsi, onların qeyri‑qanuni və
konspirativ metodlarda təqsirləndirilməsi üçün daha
bir səbəbdir).
Bununla belə, bütün bunlar “dissident” hərəkat‑
larının qanunilik prinsipini dəstəkləmələrinin əsas
səbəbi deyil. O səbəb “dissident” qayəsinin ən alt qat‑
larında, daha dərinlikdə yerləşir. Bu qayə zorakılıqla
gələn dəyişikliyə ‑ bu, zorakılığa inam yaratdığından
köklü şəkildə düşmən münasibətdədir və belə də ol‑
malıdır (Ümumiyyətlə, “dissident”lik zorakılığı yalnız
82
ekstremal hallarda qəbul edə bilər ki, bu da bilavasitə
zorakılığın qarşısının yalnız zorakılıqla alınması müm‑
kün olduğu vaxtda və qalan passiv kütlənin də zo‑
rakılığı dəstəklədiyi yerdə ola bilər: misal üçün,
kor‑koranə Avropa pasifizminin İkinci Dünya mühari‑
bəsinə zəmin yaradan amillərdən biri olduğunu yada
salaq).
Qeyd etdiyim kimi, “dissidentlər” köklü dəyişiklik‑
lərə yalnız sistemdə və ya hökumətdə dəyişiklik yarat‑
maqla (metoddan asılı olmayaraq) nail olmaq
prinsipinə əsaslanan siyasi fikrə və belə dəyişikliklərə
olan inama skeptik yanaşırlar, çünki onlar “daha az fun‑
damental” şeylərin, yəni insan həyatının qurban ver‑
ilməsinə “fundamental” bəraət sayılır. Burada nəzəri
konsepsiyaya hörmət insan həyatına olan hörmətə
üstün gəlir. Bu isə məhz insanlığa yenidən istismar təh‑
didi yaradan məqamdır.
"Dissident" hərəkatları, göstərməyə çalışdığım kimi,
buna tam əks mövqedə olur. Onlar sistem dəyişikliyini
səthi, ikinci dərəcəli, özü‑özlüyündə heç nəyə təminat
verməyən bir anlayış kimi başa düşürlər. Beləcə,
gələcək haqda mücərrəd siyasi təsəvvürlərdən konkret
insanlara, həmçinin onları burada və indi effektiv şəkil‑
də müdafiə etməyə doğru istiqamətini dəyişən bir qayə
yaxşı gələcək adı altında törədilən hər növ zorakılığa
təbii, ardıcıl antipatiya ilə qarşı çıxır və zorakılıqla qu‑
rulumuş gələcəyin mövcud vəziyyətdən daha pis ola‑
cağına, başqa sözlə, gələcəyin onu qorumaq üçün
istifadə olunan vasitələrin özlərilə ölümcül damğa‑
83
lanacağına ürəkdən inanır. Lakin bu qayə siyasi müha‑
fizəkarlıq və ya siyasi mülayimliklə səhv salınmamalı‑
dır. “Dissident” hərəkatları zorakı siyasi devrimdən
onun həddən ziyadə radikal olmasına görə boyun
qaçırmırlar, əksinə, bu, onlara yetərincə radikal görün‑
mür. Onlara görə problem, sadəcə, sistem, hökumət və
ya texnologiya dəyişiklikləri ilə nizamlanmayacaq
qədər dərindir.
XIX əsrin klassik marksist doktrinalarına sadiq olan
bəzi insanlar bizim sistemi istismarçı sinfin istismar
edilən sinif üzərində hegemonluğu kimi qəbul edir və
istismarçıların öz güclərini heç zaman könüllü şəkildə
təslim etməyəcəkləri postulatından çıxış edərək, yeganə
çıxış yolunu inqilab etməklə istismarçıları süpürüb bir
kənara atmaqda görürlər. Onlar istismarçılarla saxta
hüquq, qanun çərçivəsində danışıqlar aparmaq kimi
şübhəli fikri doğurduğu üçün insan hüquqları uğrunda
mübarizə kimi şeyləri təbii olaraq, ümidsiz hüquqi, al‑
dadıcı, opportunist və son dərəcə yanlış hesab edirlər.
Problem ondadır ki, onlar inqilabı idarə etmək üçün
qərarlı olan birini tapa bilmədiklərinə görə, acı, skeptik,
passiv və apatetik xarakter alırlar, başqa sözlə, onlar sis‑
temin elə onları görmək istədiyi yerdə olurlar. Bu, post‑
totalitar şəraitdə başqa bir dünyanın və dövrün ideoloji
modellərinin mexaniki şəkildə tətbiq edilməsinin nə
qədər yanlış olmasına dair bir misaldır.
Şübhəsiz ki, bütün qanunların, xüsusən insan hü‑
quqları ilə bağlı ümumi qanunların yalnız zahiri
görüntü, arxasında total manipulyasiyanın dayandığı
84
adi oyundan başqa bir şey olmadığı halda, o qanunlara
müraciətin hər hansı məna verib‑vermədiyini soruşmaq
üçün heç də zorakı inqilabın tərəfdarı olmaq gərək
deyil. "Onlar hər şeyi ratifikasiya edə bilərlər, onsuz da
onlar davam edəcək, istədiklərini edəcəklər,” – biz bu
fikirlə tez‑tez qarşılaşırıq. Onları hər dəfə söz verərkən
yaxalamaq, yalnız özlərinin istədiyi halda qüvvədə olan
qanunlara istinad etmələri – bu, riyakarlıq, Şveyksayağı
əngəlləmə siyasəti və nəhayət, onların təklif etdiyi
oyunda iştirakçı olmaq, özünü aldatmağın başqa for‑
ması deyilmi? Başqa sözlə, ümumilikdə bu qanunçuluq
mövqeyindən yanaşma ilə “yalansız yaşamaq” prinsipi
bir araya sığırmı? Bu sual yalnız qanunlar məcəlləsinin
post‑totalitar sistemdə necə işləməsinə daha geniş as‑
pektdən nəzər salmaqla cavablandırıla bilər.
Klassik diktatura rejimində, post totalitar rejimdən
daha artıq, idarəedicinin iradəsi birbaşa, tənzimlənməz
şəkildə həyata keçirilir. Diktaturanın öz təməllərini
gizlətməsi, hakimiyyətin əsl işlərini ört‑basdır etməsi
üçün heç bir səbəb yoxdur, buna görə də özünü hər
hansı hüquqi məcəllə ilə yükləməyə ehtiyac duymur.
Post‑totalitar sistem isə hər şeyi bir düzənə bağlamağa
dərin ehtiyac duyur: belə ölkədə həyat təlimatlar,
bəyannamələr, direktivlər, normalar, sərəncamlar və
qaydalar toplusu ilə idarə olunur (Nahaq yerə deyil ki,
bunu bürokratik sistem adlandırırlar). Bu normaların
əksəriyyəti post‑totalitar sistemə xas şəkildə, həyatın
kompleks manipulyasiyası üçün birbaşa istifadə olunan
alətlərdir. Fərdlərlə nəhəng bir mexanizmin dişcikləri
85
kimi rəftar edilir və onların əhəmiyyəti bu mexanizmdə
gördükləri işlə məhdudlaşdırılır. Onların işi, evi, hərə‑
kətləri, sosial və mədəni fəaliyyətləri, qısası, hər şey
mümkün qədər möhkəm saxlanmalı, əvvəlcədən
müəyyənləşdirilməli, tənzimlənməli və nəzarət edilmə‑
lidir. Həyatın əvvəlcədən müəyyənləşdirilmiş kursun‑
dan hər bir yayınmaya səhv, hədsiz sərbəstlik və
anarxiya kimi baxılır. Bürokratik aparatın icazəsi ol‑
madan müştərilərinə xüsusi nəsə hazırlamağa ixtiyarı
olmayan aşbaz, bürokrat təsdiqi olmadan öz yeni mah‑
nısını konsertində ifa edə bilməyəm müğənni, bir sözlə,
həyatlarının bütün sahələrində hər kəs post‑totalitar sis‑
temin qaçılmaz məhsulu olan bürokratizmin toruna
salınır. Sistem davamlı olaraq həyatın bütün özünüi‑
fadə və məqsədlərini öz məqsədlərinin ruhuna, öz bir‑
başa, avtomatik əməliyyatının mənafelərinə bağlayır.
Nisbətən dar mənada hüquqi məcəllə post‑totalitar sis‑
temə həm də birbaşa xidmət edir, belə ki, məcəllə də
yasaqlar və tənzimləmələr dünyasının bir hissəsini
əmələ gətirir. Eyni zamanda bu xidmət dolayı yolla
göstərilmiş olur, bu xidmət hüquq məcəlləsini hüququn
sistemə nə dərəcədə uyğunlaşdırılmasından asılı olaraq
ideologiyaya nəzərəçarpan dərəcədə yaxınlaşdırır və
bir çox hallarda onu həmin ideologiyanın tərkib hissəs‑
inə çevirir.
1. İdeologiya kimi hüquqi məcəllə də vəsilə kimi
fəaliyyət göstərir. O, hakimiyyətin tətbiqinin əsasını
hüququn bəzəkli libası ilə örtür, ədalətin təmin olun‑
duğunu, cəmiyyətin qorunduğunu və hakimiyyətin
86
həyata keçirilməsinin obyektiv tənzimləndiyini əks et‑
dirən çəhrayı illuziya yaradır. Bütün bunların məqsədi
post‑totalitar hüquqi təcrübənin həqiqi mahiyyətini –
cəmiyyətin total manipulyasiyasını ört‑basdır etməkdir.
Əgər Çexoslovakiyadakı həyat haqqında heç nə bilmə‑
yən kənar bir müşahidəçi yalnız bu ölkənin qanunlarını
öyrənsəydi, o, bizim nədən şikayət etdiyimizi, ümu‑
miyyətlə, anlamazdı. Məhkəmə və dövlət ittihamçıla‑
rının gizli siyasi manipulyasiyası, hüquqşünasların öz
müştərilərinin müdafiə etmələrinə qoyulan limitlər,
məhkəmələrin faktiki olaraq qapalı keçirilməsi (və qa‑
palı təbiəti), təhlükəsizlik qüvvələrinin qanundankənar
hərəkətləri, hakimiyyətin məhkəmə üzərindəki mövqe‑
yi, məcəllənin bəzi mücərrəd maddələrinin absurd
dərəcədə geniş tətbiqi və dövlətin həmin məcəllənin
pozitiv maddələrinə (vətəndaş hüquqları) qarşı etinasız
münasibəti, ‑ bütün bunlar bizim xarici müşahidəçimi‑
zə qaranlıq qalan məsələlər olacaqdı. O, bizim hüquq
məcəlləmizin, ‑ bəlkə bir siyasi partiyanın əbədi idarəet‑
mə hüququnun Konstitusiyada möhkəmlənməsi və
dövlətin qonşu super güclü dövlətə bəslənən sevgisi
kimi müəyyən məqamları çıxmaq şərtilə, ‑ heç də başqa
sivil dövlətlərin hüquq sistemlərindən pis və ya fərqli
olmadığı qənaətinə gələcəkdi. Lakin məsələ bununla
bitmir. Məsələn, əgər bizim müşahidəçinin idarəçiliyin,
hüquqi prosedur və təcrübələrin rəsmi tərəflərini, bu
prosedurların “kağız üzərində” necə göründüyünü
öyrənmək imkanı olsaydı, görərdi ki, əksər hallarda
cinayət prosesinin ümumi qaydalarına əməl olunur,
87
yəni adam öz ittihamına uyğun, məcəllədə yazılmış
qaydada müəyyən olunmuş müddətə həbs olunur, qət‑
namə və çıxarılışlar normaya uyğun olaraq həyata
keçirilir, ittiham olunan tərəf vəkillə təmin olunur və s.
Başqa sözlə, hamının bəhanəsi var – hamısı qanuna ri‑
ayət edib.
Əslində isə başqa cürdür: onlar bəlkə də yazıları
qadağan olunmuş yazıçının romanının nüsxələrini
“samizdat” çıxardığına, yaxud istintaq zamanı polis
onun ifadəsini saxtalaşdırdığına görə (hakimdən hüquq
müdafiəçisinə qədər hər kəsin bundan xəbəri var) –
qəddarlıqla və lazımsız yerə bir gəncin həyatını məhv
edir. Fəqət bütün bunlar arxa planda qalır. Təhrif olun‑
muş ifadə məhkəmə sənədlərindən bəlli olmur və Cina‑
yət Məcəlləsinin müvafiq maddəsi qadağan olunmuş
yazıçının əsərlərinin nüsxəsini çıxarmağa görə vətən‑
daşı cinayət məsuliyyətindən azad etmir.
Başqa sözlə, qanun məcəlləsi – ən azından, bir sıra
sahələri ‑ tamaşadan başqa bir şey deyil, görüntülər
dünyasının bir tərəfidir.
O zaman sual yaranır: axı bu nəyə lazımdır?
Məhz ideologiyanın lazım olduğu səbəbdən! İde‑
ologiya sistemlə insanlar arasında bəhanələr körpüsü
yaradır, hüquq məcəlləsi də həmçinin fərd və sistem
arasında bəhanələr körpüsü yaradır, onların hakimiy‑
yət strukturuna daxil olmalarını və hakimiyyətin ixti‑
yari tələblərinə xidmət etmələrini asanlaşdırır. Bu
bəhanə insanlara özlərini aldatmaq imkanı verir. Onlar
inanırlar ki, hüququn aliliyini qoruyur və cəmiyyəti
88
cinayətkarlardan müdafiə edirlər (Təsəvvür edin, bu
bəhanə olmasaydı, yeni nəsil hakimləri, dövlət itti‑
hamçılarını, istintaq məmurlarını işə cəlb etmək nə
qədər çətin olardı!). Görüntülər dünyasının bir tərəfi
kimi isə qanun məcəlləsi nəinki dövlət ittihamçılarının
vicdanını, həmçinin ictimaiyyəti, xarici muşahidəçiləri
və hətta tarixin özunü aldadır.
2. İdeologiya kimi hüquqi məcəllə də hakimiyyət‑
dən kənardakı ritual kommunikasiyanın əsas alətidir.
Məhz qanun məcəlləsi hakimiyyətin həyata keçirilməsi‑
nə forma verir, onu çərçivəyə salır, müəyyən qaydalara
uyğunlaşdırır. Məhz bu məcəllə sistemin bütün kom‑
ponentlərinə bir‑biri ilə əlaqə yaratmaq, özlərini müsbət
təqdim etmək, və hakimiyyətlərini legitimləşdirmək
imkanı verir. Bu, onların bütün oyununu qaydalar
mühəndislərini isə texnologiyalar ilə təmin edir.
Post‑totalitar hakimiyyətin həyata keçirilməsini
ümumilikdə, hakimiyyət strukturlarının müvafiq sek‑
torlarını birləşdirməyə ümumi dil kimi xidmət edən bu
universal ritualsız təsəvvür etmək olarmı? Hakimiyyət
strukturunda repressiv aparatın tutduğu yer nə qədər
vacib olsa, həmin aparatın müəyyən formal məcəllələrə
bir o qədər ehtiyacı olur. Əgər hakimlər, dövlət itti‑
hamçıları, istintaq məmurları, hüquq müdafiəçiləri,
məhkəmə stenoqrafçıları, qalaq‑qalaq fayllar və bütün
bunları birləşdirən bir nizam‑intizam olmasaydı, qada‑
ğan olunmuş kitabın nüsxəsini çıxarmağa görə insan‑
ları bu qədər asanlıqla və aşkar həbs etmək mümkün
olardımı?
89
Simasından günahsızlıq (məsumiyyət) yağan bölmə
rəisi necə? Onsuz olmazmı? Təbii ki, olar. Bütün bunları
qanun məcəlləsi və onun ‘aksessuarları’ olmadan da et‑
mək olar, amma bu sivil bəşəriyyətin böyük bir hissə‑
sini ağuşuna alan və müasir dünyanın daxili, stabil və
hörmət edilən bir hissəsi olan sistemdə (dövlətdə) de‑
yil, hansısa Uqanda qulduru tərəfindən idarə olunan
ötəri diktaturada mümkündür. Bu, nəinki düşüncə
kimi, texniki cəhətdən də sadəcə olaraq, qeyri‑mümkün
olardı. Hüquqi məcəllə adəti üzrə birləşdirici qüvvə
olaraq fəaliyyət göstərməsə, post‑totalitar sistem möv‑
cud ola bilməz. Ritualın, tamaşaların və bəhanələrin
rolu ən aydın şəkildə təbii ki, qanun məcəlləsinin və‑
təndaşın nəyi etməməli olduğu və müxtəlif cinayətlərin
hansı uyğun cəzalarının olması bölməsində deyil, və‑
təndaşın nəyi edə biləcəyi və hansı hüquqlarının olması
bölməsindədir. Bu bölmə yalnız söz yığınından ibarət‑
dir. Lakin məhz bu hissə sistem üçün böyük əhəmiyyə‑
tə malikdir. Bu hissə sistemin vətəndaşlar, məktəblilər,
beynəlxalq ictimaiyyət və tarix qarşısında öz legitim‑
liyini bərqərar etdiyi hissədir. Sistem məcəllənin bu
bölməsini nəzərə almaya bilməz, ona görə ki, sistem
söykəndiyi ideologiyanin fundamental postulatlarına
şübhə yaratmağa imkan verə bilməz – bu onun möv‑
cudluğu üçün son dərəcə vacibdir (Biz artıq hakimiyyət
strukturunun öz ideologiya və ideoloji nüfuzu tərəfin‑
dən necə təhkim olunduğunu görmüşük). Bunun əksini
etmək – məcəllənin adıçəkilən bölməsinə etinasız ya‑
naşmaq sistemin özünü təqdim etdiyi imici inkar et‑
90
mək, bununla da sistemin əsas sütunlarından birini,
görüntülər dünyasının vəhdətini baltalamaq deməkdir.
Hakimiyyətin işləməsini, tətbiqini hakimiyyət struk‑
turu boyunca insan damarlarında qanın axması kimi
dövr etməsinə bənzətsək, qanun məcəlləsinə bu damar‑
ların divarlarını möhkəmləndirən bir şey kimi baxa
bilərik. O olmasa, hakimiyyətin qanı nizamlı dövr edə
bilməz və cəmiyyətin bədənində qəfil qansızmalar baş
verə bilər. Nizam‑intizam çökər. Təkcə insan hüquqla‑
rına dair qanunlara deyil, ümumiyyətlə, bütün qanun‑
lara ardıcıl, sonsuz müraciətlər, istinadlar o demək
deyil ki, belə müraciətləri edənlər bizim sistemimizdə
qanunun nə olduğunu bilmir, onun olduğundan daha
çox şeyə qadir olduğu illüziyasına qapılıblar. Onlar qa‑
nunun nə rol oynadığını yaxşı bilirlər. Onlar bilirlər ki,
sistem qanunlardan, daha doğrusu, qanunların ali
xarakterindən nə dərəcədə asılıdır. Onlar həm də bu
davamlı və daimi istinadların, müraciətlərin nə dərəcə‑
də vacib olduğunu bilirlər. Sistem qanunsuz keçinə
bilmədiyinə görə, qanunlara riayət olunduğuna dair
tülkülük edilməsinə bağlı olduğu üçün belə müraciət‑
lərə müəyyən qədər reaksiya verməyə məcburdur.
Qanunların işlək olmasını tələb etmək isə yalansız yaşa‑
maq aktı deməkdir ki, bu da öz növbəsində bütünlükdə
yalan üzərində qurulmuş sistemə onun yalançılığının
ən yüksək dərəcəsində təhlükə yaradır. Hər dəfə bu cür
müraciətlər qanunların tamamilə ritual xarakterli
olduğunu cəmiyyətə göstərir və güc strukturlarında
yerbəyer olmuşların üzünə çırpır. Bu müraciətlər qa‑
91
nunların əsl maddi mahiyyətinə diqqət çəkir, dolayısı
ilə qanunlar arxasında gizlənənlərin istinad etdikləri
bəhanələri, bu kommunikasiya vasitələrini və öz ira‑
dələrini cəmiyyətə yeritdikləri sosial arteriyaları mö‑
həmlətməyə çalışanları çətin vəziyyətdə qoyur. Onlar
(qanunlar arxasinda gizlənənlər) öz vicdanları, xarici‑
lərdə yaratdıqları təəssurat və hakimiyyətdə qalmaq
istəkləri (bu istək sistemin özü‑özünün mövcudluğunu
təmin edən bir mexanizmin və vəhdət prinsipinin bir
hissəsidir), yaxud, sadəcə olaraq, sözügedən ritualı yer‑
inə yetirə bilmədiklərinə görə qınanacaqlarından qorx‑
duqları üçün buna məcburdurlar. Onların başqa seçimi
yoxdur; axı öz oyunlarının qaydalarına etinasız yanaşa
bilməzlər, bu qaydalara yalnız daha yaxşı riayət etmək
seçimləri var. Şikayətlərə reaksiya verməmək isə özlə‑
rinə quyu qazmaq və qarşılıqlı ünsiyyət sisteminə nəza‑
rəti itirmək deməkdir.
Qanunların adi görüntü olduğunu, heç bir dəyəri ol‑
madığını və onlara müraciət etməyin əhəmiyyətsiz
olduğunu düşünmək qanunların məhz görüntü və rit‑
ual yaradan aspektlərini möhəmləndirməyə davam
etmək deməkdir. Bu, qanunların görüntü dünyasının
bir hissəsi olduğunu təsdiqləmək bundan istifadə edən‑
lərin ən asan (və ən yalan) bəhanə formasıyla rahat
yaşamalarına imkan vermək olardı.
Mən polislərin, dövlət ittihamçilarının və ya hakim‑
lərin çox təcrübəli bir müxalif və ya cəsarətli bir hüquq
müdafiəcisinin işi ilə məşğul olanda, əgər onların adları
ictimai diqqətdədirsə (adları aparatın anonimliyi ilə
92
daha qorunmayan adamlar), ritualda heç bir çat əmələ
gəlməməsi üçün qəfildən, həyəcanla çalışdıqlarını çox
görmüşəm. Bu, despot hakimiyyətin həmin ritual arx‑
asında gizlənməsi faktını dəyişdirmir, lakin mə‑
murların narahatlığının mövcudluğu o despotizmin
əməliyyatına məhdudiyyət qoyur, onu yavaşıdır. Bu, əl‑
bəttə ki, kifayət deyil. Lakin “dissident” yanaşmasının
ayrılmaz bir hissəsi onun konkret zamanda və yerdə
insan reallığından əmələ gəlməsidir. Bu, kiçik bir vətən‑
daşın iztirablarnı yalnız cüzi azalda bilsə də, qeyri‑
adekvat görünə bilsə belə, qeyri‑müəyyən gələcəkdəki
mücərrəd fundamental çözümdənsə, bu yanaşma tez‑
tez təkrarlanan, ardıcıl konkret hərəkətin əhəmiyyətini
artırır. İstənilən halda, məgər bu fakt vaxtilə “dissident”
anlayışının kəskin təzadda olduğu “kiçik miqyaslı iş”
anlayışının (Masarik) başqa forması deyilmi?
Onların (post‑totalitar sistemin məmurlarını) öz söz‑
ləri ilə desək, ‘yaxalamaq’ siyasətinə doğru gedərkən
müəyyən daxili məhdudiyyətləri vurğulamadan bu
bölməni bitmiş hesab etmək olmaz. Məsələ burasın‑
dadır ki, hətta ən ideal hallarda belə, qanunlar həyatda
mövcud olan yaxşı şeyləri pis şeylərdən qorumaq üçün
istifadə olunan qeyri‑mükəmməl, zahiri üsullardan
biridir. Özü‑özlüyündə qanun daha yaxşı bir şey yarada
bilməz. Qanunun məqsədi xidmət göstərməkdir; mə‑
nası isə qanunun özündə deyil. Qanuna hörmət yarat‑
maq avtomatik olaraq yaxşı həyat vəd etmir, çünki
yaxşı həyat yaratmaq qanunların və təsisatların deyil,
insanların üzərinə düşən vəzifədir. Yaxşı qanunları
93
olan, bu qanunlara tam hörmət edilən bir cəmiyyət
təsəvvür etmək olar ki, orada yaşamaq mümkün ol‑
masın. Əksinə, qanunları mükəmməl olmayan və qü‑
surlu tətbiq olunan elə bir cəmiyyət təssəvəvür etmək
olar ki, orada yaşamaq çətin deyil. Çünki qanunların
həyatı dəyərləndirib dəyərləndirməməsi, işləyib işlə‑
məməsi deyil; vacib olan həmişə həyatın keyfiyyətidir
(Çox vaxt qanunlarin sərt tətbiqi insan ləyaqətinə məh‑
vedici təsir göstərir). İnsani, ləyaqətli, zəngin və xoşbəxt
həyat nə Konstitusiyada, nə də Cinayət Məcəlləsində
deyil; bunlar, sadəcə, təyin edir ki, nəyi etmək olar, nəyi
etmək olmaz. Bunlar həyatı asanlaşdıra da, çətinləşdirə
də bilər. Qanunlar məhdudlaşdıra, yaxud icazə verə,
cəzalandıra, təmkin göstərə, yaxud müdafiə edə bilər,
lakin qanunlar heç vaxt həyata məna və mahiyyət verə
bilməz. “Qanun” uğrunda mübarizə hər zaman arxa
planda real həyatı nəzərdə tutaraq aparılmalıdır.
Həyatın gözəllik və iztirablarının əsl ölçülərinə açıq
gözlə baxmadan, həyata mənəvi münasibət bəslə‑
mədən bu mübarizə gec‑tez özlərinə bəraət qazan‑
dıran sxolastik (akademik‑elitar, mənfi mənada – t.)
sisteminin qayalarına çırpılacaq. Adam beləcə, özü də
istəmədən getdikcə bizim sistem haqda yalnız
məhkəmə sənədlərinə əsaslanan və müvafiq qanun‑
ların yerinə yetirilməsilə qənaətlənən bayaqkı kənar
müşahidəçiyə bənzəyəcək.
94
XVIII
“Dissident” hərəkatlarının əsas işi həqiqətə xidmət və
deməli, həyatın məqsədlərinə xidmət etməkdir, əgər
zərurətdən irəli gələrək, bu, inkişaf edərək insanların
azad və yalansız həyat yaşamaq hüquqlarının müdafiəsi‑
nə çevrilirsə (bu, insan hüquqlarının müdafiəsi və qa‑
nunlara hörmət edilməsi uğrunda mübarizədir), o
zaman bu yanaşmanın digər bir mərhələsi və bəlkə də
indiyə qədər mövcud olan ən yetkin mərhələsi Vaclav
Bendanın təklif etdiyi “Paralel strukturlar”ın inkişafıdır.
Yalansız yaşamağa qərar verənlərin mövcud sosial
strukturlara hər hansı birbaşa təsirinin qarşısı alınırsa
(bu strukturlarda iştirak imkanından söhbət gedə
bilməz) və insanlar əvvəl də dediyim kimi, cəmiyyətin
müstəqil həyatını yaratmağa başlayırlarsa, bu müstəqil
həyat öz‑özünə müəyyən bir yolla strukturlaşmağa
başlayır. Bəzən sözügedən strukturlaşma prosesinin
yalnız rüşeymləri nəzərə carpır, bəzənsə strukturlar ki‑
fayət qədər yetkin olur. Onların mənşəyi və təkamülü
“fərqlifikirlilik” fenomenindən ayrılmazdır, hərçənd ki,
onlar həmin terminlə işarə olunan hər hansı fəaliyyət
sahəsindən daha geniş məna ifadə edirlər. Bəs bunlar
nə kimi strukturlardır?
İvan Yiros Çexoslovakiyada “ikinci mədəniyyət” an‑
layışını formalaşdıran və tətbiq edən ilk şəxs olub.
Əvvəlcə qeyri‑konformist rok musiqisi və yalnız bu
cərəyanın xarakterinə uyğun olan ədəbi, mədəni təd‑
95
birləri nəzərdə tutmasına baxmayaraq, “ikinci mədə‑
niyyət” termini tezliklə müstəqil və sıxışdırılan mə‑
dəniyyətin bütün sahələri haqda işlədilməyə başlandı;
bu, yalnız incəsənət və onun müxtəlif istiqamətlərinə
deyil, həm də sosial, humanitar elmlərə, fəlsəfi düşün‑
cəyə də aid edildi.
İkinci mədəniyyət təşkilatlanmanın elementar for‑
malarını ‑ kitab və jurnalların “samizdat” nəşrlərini,
özəl tamaşa və konsertlər, seminarlar, sərgilər və s.
yaratdı (Polşada bütün bunlar daha təkmil şəkil alıb;
orada müstəqil nəşriyyatlar, çoxlu, hətta siyasi jurnallar,
surətlərin sürətlə çoxaldılması üçün vasitələr və s. var.
Sovet İttifaqında “samizdat”ın daha uzun tarixi
ənənələri var və buna görə onun müxtəlif formaları
inkişaf edib).
Beləliklə, mədəniyyət paralel strukturların ən yüksək
inkişaf etmiş formada müşahidə edilə biləcəyi sahədir.
Benda, əlbəttə ki, bu strukturların digər sahələrdəki
potensial və embrional formalarına da: bir paralel
məlumat şəbəkəsindən təhsilin paralel formalarına (özəl
universitetlər), paralel həmkarlar ittifaqlarına, paralel
xarici əlaqələrə, paralel iqtisadiyyatadək – diqqət yetirir.
Bu paralel strukturlar əsasında sonra o, “paralel polis”,
yaxud paralel şəhər anlayışını inkişaf etdirir. Bu struk‑
turlarda belə bir polisin qalıqlarını görür.
İnkişafının müəyyən bir mərhələsinə çatdıqda
cəmiyyətin müstəqil həyatı və “dissident” hərəkatları
müəyyən qədər təşkilatlanmadan və təsisatçılıqdan
qaça bilməzlər. Bu, təbii inkişaf yoludur və cəmiyyətin
96
müstəqil həyatı, nə cürsə sərt təqib olunmasa, sıradan
çıxarılmasa bu tendensiya artacaq. Bununla yanaşı, pa‑
ralel siyasi həyat da inkişaf edəcək; müəyyən dərəcədə
bu, artıq Çexoslovakiyada mövcuddur. Az və ya çox də‑
rəcədə siyasi xarakterli müxtəlif qruplar özlərini siyasi
cəhətdən təyin etməyə, bir‑birinə qarşı durmağa davam
edəcəklər. Bu paralel strukturlar, belə deyək, yalansız
yaşamağın bu günə qədərki ən aydın formalaşmış
ifadəsini təmsil edir. “Dissident” hərəkatlarının ən
vacib işlərindən biri onları dəstəkləmək və inkişaf et‑
dirməkdir. Bu bir daha o faktı təsdiq edir ki, cəmiyyətin
sistemin təzyiqinə qarşı bütün müqavimət cəhdlərinin
əsas başlanğıcları “siyasətəqədərki” sahədədir. Paralel
strukturlar öz hədəfləri ilə harmoniyada olan, özünü o
məqsədlərlə harmoniyada strukturlaşdıran fərqli bir
həyatın yaşanıla biləcəyi sahədən başqa nə üçündür?
Sosial özünütəşkildə o ilkin cəhdlər cəmiyyətin
müəyyən bir hissəsinin cəmiyyət olaraq yalansız yaşa‑
maq, özünü totalitarizmdən xilas etmək, beləcə, özünü
post‑totalitar sistemdə iştirakdan radikal şəkildə uzaq‑
laşdırmaq səylərindən başqa nədir? Bu, insanların dax‑
illlərindəki sistemi inkar etmək və öz həyatlarını yeni –
öz kimlikləri zəminində qurmaq üçün qeyri‑zorakı
cəhdi deyilmi? Bu tendensiya vurğunun real insanlar
üzərinə qayıtması prinsipini bir daha təsdiq etmirmi?
Nəhayət, paralel strukturlar nəzəri olaraq, sistem
dəyişikliklərinin nəzəri təsəvvürləri nəticəsində deyil
(bura siyasi qurumlar daxil deyil), məhz həyatın məq‑
sədləri və real insanların özünəməxsus ehtiyaclarından
97
yaranır. Əslində sistemdə ən elementar formalarında
müşahidə edə biləcəyimiz bütün mümkün dəyişikliklər
aşagıdan başlamışdı; ona görə yox ki, həyatı nə cürsə
müəyyən istiqamətə, yaxud dəyişikliyə yönəltmişdilər,
ona görə ki, həyat özü buna vadar etmişdi. Tarixi təc‑
rübə bizə göstərir ki, insanın həyatında əhəmiyyət kəsb
edən hər hansı bir məqamda adətən universallıq ele‑
menti olur. Başqa sözlə, bu əskilmək, yalnız məhdud ic‑
ma üçün əlçatan və başqa icmalara keçirilə bilməyən bir
dəyişiklik deyil. Əksinə, bu, potensial olaraq hər kəsə
əlçatan olmalıdır; özü ilə ümumi çözüm gətirməlidir,
ona görə də bu, yalnız insanların özləri üçün içədönük,
məncil məsuliyyət deyil, dünya üçün və dünya qarşı‑
sında məsuliyyətdir. Beləliklə, paralel strukturları və
paralel polisi yalnız bu kursu seçənlərin rifahına xidmət
edib başqalarına qarşı biganə olanlara aid gettoya çəkil‑
mək və təcrid fəaliyyəti kimi başa düşmək yanlış olardı.
Qısası, bunu mahiyyətcə ümumi situasiyaya heç bir
aidiyyəti olmayan qrup çözüm hesab etmək olmaz. Belə
bir anlayış ilk gündən başqaları üçün qayğı, narahatlıq
olan yalansız yaşamaq anlayışını özündən uzaqlaşdırar,
onu axır məqamda yalanla yaşamağın bir, daha mürək‑
kəb versiyasına çevirmiş olardı. Elədə təbii ki, bu, fərd‑
lər və qruplar üçün hərəkət nöqtəsi olmaq şansını
itirərdi və “dissidentliyin” hakimiyyətlə xususi dialoqa
gedən, müstəsna maraqları olan müstəsna qrup kimi
yanlış anlaşılmasını xatırladardı.
İstənilən halda, hətta paralel strukturlarda həyatın ən
yüksək inkişaf etmiş formaları, hətta paralel polisin ən
98
yetkin forması da yalnız ‑ ən azı post‑totalitar şəraitdə,
insanın minlərlə müxtəlif əlaqələrin “birinci”, rəsmi
strukturunda yerləşdirildiyi zaman mövcud ola bilər. Əl‑
bəttə, paralel polisdə çiçəklənən rəngli həyat təsəvvür
etmək olar, lakin belə təsəvvür etdiyimiz bir həyat qapalı
və “xüsusi” yaşanılarsa, indi hamının bu və ya digər şək‑
ildə yaşamalı olduğu yalan içində şizofrenik həyatın
sadəcə başqa versiyası olmazmı? Başqalarına tətbiq olun‑
mayan, nümunəvi çözüm olmayan belə bir hərəkət
nöqtəsi fərd üçün nə məna daşıya bilər axı? Patoçka
deyərdi ki, məsuliyyətin ən maraqlı tərəfi odur ki, biz
onu özümüzlə hər yerə aparırıq. Bu o deməkdir ki, mə‑
suliyyət ‑ bizimdir; biz onu yerindəcə, buradaca, bu
anda, Allahın bizi yerləşdirdiyi məkanda – qəbul et‑
məliyik, biz ozümüzü aldadıb yerimizi dəyişməklə,
hindu məbədinə, yaxud paralel polisə getməklə bu mə‑
suliyyətdən qaça bilmərik.
Qərbli gənclər şəxsi və qrup problemlərini həll
etmək üçün məbədə çəkilməyin bir nəticə vermədiyini
tez‑tez görürlərsə, bunun səbəbi yalnız və yalnız bu‑
rada universallıq elementinin yoxluğudur; hamı
məbədə çəkilə bilmir. Xristianlıq bunun əksinə nü‑
munədir: mən istədiyim anda istədiyim yerdə xristian
ola bilərəm, ona görə ki, hər kəs hər yerdə, istənilən
vaxt bunu edə bilər. Başqa sözlə, paralel polis bir
adamın hamı üçün, hamı qarşısında məsuliyyətinin
dərinləşməsi aktı kimi, bu məsuliyyətdən qaçmaq yox,
onun hədəfini tapmaq üsulu kimi məna daşıyır.
99
XIX
Mən artıq yalansız yaşamağın siyasi potensialından,
belə bir həyatın nə zaman və hansı real dəyişikliklərə
apara biləcəyinin məhdudiyyətlərindən danışmışam.
Həmçinin bu məsələdə müstəqil təşəbbüslərin ayrılmaz
xüsusiyyətinin ən azı, “ya hər şey, ya heç nə” oyunu
olduğunu, risklərin hesablanmasına çalışmağın necə
ümidsiz bir şey olduğunu qeyd etmişəm.
Lakin “dissident” hərəkatlarının gördükləri bir sıra
işlərin cəmiyyətə təsirinin müxtəlif formalarından,
başqa sözlə, cəmiyyət üçün və cəmiyyət qarşısında mə‑
suliyyətin reallığa çevrilmə formalarından (şərt deyil
ki, onlar həmişə rellığa çevrilsinlər) ümumi də olsa, söz
açmasaq, mənzərə yarımçıq qalar. İlk növbədə vurğu‑
lamaq lazımdır ki, cəmiyyətin müstəqil həyatını ehtiva
edən bütöv bir sahə və hətta “dissident” hərəkatı post‑
totalitar sistem altında yaşayan xalqların tarixinə təsir
etmək iqtidarında olan yeganə potensial amil deyil. Bu
cür cəmiyyətlərdəki gizli sosial böhran istənilən vaxt bu
hərəkatlardan müstəqil şəkildə geniş siyasi dəyişiklik‑
lərə səbəb ola bilər. Hakim strukturu sarsıdaraq cür‑
bəcür gizli qarşıdurmalar yarada və ya mövcud olanları
sürətləndirərək fiziki, əqli və “iqlim” dəyişiklikləri edə
bilər. Bu, həyatın ümumi ab‑havasına əhəmiyyətli
dərəcədə təsir edərək, gözlənilməz, proqnozlaşdırıl‑
mamış, qəfil sosial iğtişaş və narazılıq partlayışları
törədə bilər.
100
Blok (Sovet Sosialist bloku nəzərdə tutulur – t.)
mərkəzində hakimiyyət dəyişiklikləri müxtəlif ölkə‑
lərdəki vəziyyətlərə müxtəlif cür təsir edə bilər. Qlobal
dünyanın geniş tendensiyaları kimi, iqtisadi amillər
təbii olaraq, xüsusi təsirə malikdir. Köklü dəyişikliklərə
və siyasi çevrilişə səbəb ola biləcək çox vacib bir sahə
beynəlxalq siyasətdir, digər super‑güc (ABŞ nəzərdə tu‑
tulur – t.) və bütün başqa ölkələrin yürütdüyü siyasət,
beynəlxalq maraqların dəyişən quruluşu və bizim
blokun tutduğu mövqedir. Hətta yüksək vəzifələrə
yiyələnmiş şəxslərin rolu da əhəmiyyətsiz deyil,
hərçənd ki, mən bayaq post‑totalitar sistemlərdə aparıcı
şəxsiyyətlərin əhəmiyyətinin şişirdilməməli olduğunu
qeyd etmişəm. Bu kimi bir çox təsirlər və təsirlər kombi‑
nasiyası mövcuddur. “Dissident” hərəkatlarının müm‑
kün siyasi təsiri yalnız sadaladığımız ümumi təsirlərin
fonunda və bu fonun yaratdığı kontekstdə müm‑
kündür. Bu təsir siyasi inkişafa xidmət edən bir çox fak‑
torlardan heç də ən vacibi deyil, onlardan yalnız biridir
və bəlkə də bütün digər faktorlardan yalnız o cəhətilə
fərqlənir ki, “dissident” hərəkatları əsas fokusu insan‑
ların müdafiəsi nöqteyi‑nəzərindən siyasi inkişafda
inikas olunur və bu inikasın birbaşa tətbiqini arayır.
Bu hərəkatların xarici istiqamətinin başlıca məqsədi,
gördüyümüz kimi, hakimiyyət struturuna, birbaşa və
təcili də olsa, təsir etmək deyil, cəmiyyətə təsir göstər‑
məkdir. Müstəqil təşəbbüslər gizli sferanı təmsil edir:
onlar yalansız yaşamağın insanların və cəmiyyətin seçə
biləcəyi alternativ olduğunu nümayiş etdirir və belə bir
101
həyatın ərazisini genişləndirmək uğrunda mübarizə
aparırlar; onlar, dolayı yolla olsa da, vətəndaşların öz‑
lərinə əminlik hissinin artmasına, görüntülər dünyasını
dağıtmağa və hakimiyyətin əsl təbiətini üzə çıxarmağa
kömək edirlər. Onlar məsih rolu oynamırlar, missiyası
“şüursuz” kütlələrin “şüurunu qaldırmaq” olan, hər şe‑
yin ən yaxşısını bilən sosial avanqard və ya elit qrup de‑
yillər. Heç kəsə liderlik etmək istəmirlər. Onlar öz
təcrübəsindən və işindən nə götürüb‑götürməyəcəyinə
qərar verməyi hər kəsin öz ixtiyarına buraxırlar (Rəsmi
Çexoslovak təbliğatının xartiyaçıları “özləri özlərinə
təyinat verənlər” adlandırması xartiyaçıların avanqard
iddialarını vurğulamaq üçün deyil, rejimin necə düşün‑
düyünü, başqalarını özünə görə mühakimə etməsinin
təbii ifadəsi idi. Ona görə ki, sistem istənilən tənqidin
arxasında hakimiyyətdəkiləri oturduqları kürsülərdən
kənarlaşdırmaq arzusunu görür, onları “xalqın adın‑
dan” danışmaqda ittiham edir, çünki illər boyu bu de‑
vizdən bəhanə kimi istifadə edən məhz rejimin özü
olmuşdur). Bu səbəbdən də “dissident” hərəkatları cə‑
miyyətin bir hissəsi olaraq hakimiyyətə dolayı yolla
təsir edir; rejimlə real güc səviyyəsində qarşıdurmaya
girmək məsələsi olmadığından, onlar ilk növbədə cə‑
miyyətin gizli sahələrinə xitab edirlər. Mən artıq bunun
iş üsulunu göstərmişəm: qanunlardan xəbərdar olmaq
və onlara riayət olunmasına diqqət etmək üçün mə‑
suliyyət daşımaq.
Bu, aydındır ki, daha geniş təsirin, yalansız yaşa‑
maqdan, azad fikirdən, alternativ dəyərlər və davranış‑
102
dan, müstəqil cəmiyyətin özünü dərk etməsindən qay‑
naqlanan dolayı (bilavasitə) təzyiqin xüsusi halıdır.
Hakimiyyət istəsə də, istəməsə də, bu təzyiqə müəyyən
dərəcədə reakisya göstərməlidir. Bu reaksiya isə həmişə
iki istiqamətdə baş verir: repressiya və adaptasiya. Bu
istiqamətlər bir‑birlərini əvəz edirlər. Məsələn, Polşada
“uçan universitet” layihəsi hakimiyyət tərəfindən rep‑
ressiyaya məruz qaldı, bu universitetin “uçan muəllim‑
ləri” təqib edildilər. Eyni zamanda əsl universitetlərin
əsl professorları “uçan universitetin” dolayı təzy‑
iqindən təsirlənərək, öz mühazirələrini qadağan olun‑
muş bir neçə mövzu ilə zənginləşdirməyə çalışırdılar
(universitet professorları əksər hallarda siyasi rejimin
bir hissəsi idilər). Bu adaptasiyanın motivləri idealla
(gizli sahə ismarıc, vicdan və iradəyə malik olduğu
üçün) xalis mənafe arasında dəyişə bilər. Rejimin sağ
qalmaq instinkti onu, dəyişən ideyaları, sosial və
psixoloji mühiti görməyə və buna müvafiq elastik
davranmağa vadar edir. Son təsiri bu motivlərdən han‑
sının törətdiyi isə mühüm deyil.
Adaptasiya rejimin müsbət reakisyasıdır. O, əksər
hallarda çoxlu forma və mərhələlərlə müşayiət olunur.
Bəzi dairələr insanların “paralel dünyada”kı dəyərlərini
rəsmi strukturlara calamağa, onları uyğunlaşdırmağa,
bir az özlərini onlara, bir az da onları özlərinə bənzət‑
məyə və beləliklə, açıqca pozulmuş balansı yenidən
düzəltməyə çalışa bilər. 1960‑cı illərdə proqressiv (ye‑
niliyə açıq olan) kommunistlər bəzi örtülü mədəni
dəyərləri və fenomenləri “kəşf etməyə” başladılar. Bu,
103
müsbət, lakin təhlükəli bir addım idi, çünki “uyğun‑
laşdırılmış”, “birləşdirilmiş” dəyərlər öz müstəqillik və
orjinallıqlarını itirərək rəsmiliyin libasına çevrilirdilər
və onlara inam zəifləyirdi. Növbəti mərhələdə bu adap‑
tasiya rəsmi strukturlar tərəfindən cürbəcür məqsəd və
struktur islahatlarına cəhdlə nəticələnə bilər. Bu cür is‑
lahatlar adətən yarımçıq tədbirlərdir və cəmiyyətin real
həyatı ilə post‑totalitar avtomatizmi birləşdirməyə,
uyğunlaşdırmağa yönəlir. Başqa cür ola da bilməz.
Onlar vaxtilə yalansız və yalanla yaşamaq arasında olan
aydın xətti bulanıqlaşdırırlar. Onlar ümumi vəziyyəti
dumanla örtür, cəmiyyəti miflərə bürüyür və insanlar
üçün əxlaqlarını qorumaği çətinləşdirirlər. Lakin bu heç
zaman bir faktı inkar etmir: bu islahatlar yeni boşluqlar
yaratdıqları üçün mahiyyətcə yaxşıdırlar, hərçənd, bu,
“qəbul olunası” və “qəbulolunmaz” kompromisləri
ayırmağı çətinləşdirir.
Adaptasiyanın digər yüksək mərhələsi rəsmi struk‑
turlarda baş verən daxili parçalanma prosesidir. Bu
strukturlar özlərini az‑çox plüralizmə açıq edir, çünki
həyatın məqsədləri bunu tələb edir (məsələn, mədəni
həyatın mərkəzləşmiş və təşkilatlanmış əsasını dəy‑
işmədən aşağıdan edilən təzyiq nəticəsində yeni
nəşriyyat evləri, jurnallar, incəsənət dərnəkləri, paralel
araşdırma mərkəzləri və s. qurumlar yaranır. Başqa bir
misal, dövlət tərəfindən idarə olunan vahid, yekcins
gənclər təşkilatının real tələblər qarşısında bir neçə Uni‑
versitet Tələbələrinin Birliyi, Orta Məktəb Tələbələr Bir‑
liyi, İşçi Tələbələr kimi az‑çox müstəqil təşkilatlara
104
ayrılmasıdır). Aşağıdan qaynaqlanan təşəbbüslərin hiss
olunmasına imkan verən bu kimi parçalanmalarla
paralel, müstəqil, eyni zamanda rəsmi strukturların
müxtəlif dərəcələrdə hörmət etdiyi və ya dözümlülük
göstərdiyi yeni qurumların yaranması arasında birbaşa
əlaqə var. Yeni yaranmış qurumlar sadəcə real həyatın
real tələblərinə uyğunlaşan liberallaşmış rəsmi struk‑
turlar deyillər, onlar artıq cəmiyyətdə aktual olan
tələblərin birbaşa ifadələridir. Başqa sözlə, bu təşkilatlar
(rəsmi strukturlardan ayrılan təşkilatlar nəzərdə tutu‑
lur) cəmiyyətin təşkilatlanmaya olan meylini göstərir
(Çexoslovakiyada KAN, Qeyri‑Kommunistlər Qrupu,
K231, keçmiş siyasi məhbuslar birliyi və s. bunlara aid
edilə bilər).
Bu prosesin ən son mərhələsi post‑totalitar sistemin
avtomatizminə qulluq edən agentliklər olaraq, rəsmi
strukturların sıradan çıxması və tamamilə başqa for‑
mada, aşağıdan inkişaf edən yeni strukturlarla əvəz ol‑
unmasıdır. Əlbəttə ki, həyatın tələblərinin cəmiyyətin
manipulyasıyasını zəiflətdiyi başqa üsullar da təsəvvür
etmək olar. Mənim burada müzakirə etdiyim yalnız
1968 və sonrakı illərdə Çexoslovakiyada baş verən dəyi‑
şikliklər, bu dəyişikliklərin üsullarıdır. Əlavə etməliyəm
ki, bütün bu konkret hadisələr xüsusi tarixi prosesin bir
hissəsidir və post‑totalitar sistemə yeganə alternativ
kimi düşünülməməlidir. Hətta mənim öz ölkəmdə belə,
təkrarlanmasının mümkün olmaması faktı bu dəyişik‑
liklərdən öyrəniləcək ümumi dərslərin vacibliyinə
şübhə yaratmır.
105
Çexoslovakiyadakı 1968‑ci il hadisələrindən danı‑
şarkən bu dövrə aid bəzi aspektləri nəzərdən qaçırma‑
malıyıq. Bütün baş verən dəyişikliklər – istər ümumi,
istər əqli, istərsə də struktural olsun, bu gün yaranan
paralel strukturlardan qaynaqlanan təzyiq nəticəsində
baş verməmişdi. Rəsmi strukturların anti‑tezisi hesab
etdiyimiz bu tip strukturlar o zaman mövcud deyildi.
O zaman (1968 ‑ Praqa baharı nəzərdə tutulur – t.) heç
bugünkü mənada “dissident” də yox idi. Dəyişikliklər
müxtəlif formalı, bəziləri bütöv və məqsədyönlü,
bəziləri isə dolayı ardıcıl təzyiqlərin nəticəsi idi. Bu
təzyiqlər azad düşüncə, müstəqil yaradıcılıq, siyasi
özünüifadə naminə spontan cəhdlər idi. Bu səylər rəsmi
strukturların daxilinə sakit formada yaranan müstəqil
həyatın uzunmüddətli, spontan və nəzərəçarpmayan
nüfuzetməsi idi. Başqa sözlə, bu tədrici baş verən və
gizli sahələrin yavaş‑yavaş üzə çıxdığı sosial oyanış idi.
Bu oyanışın arxasında olan motiv heç də yalnız
cəmiyyətin müstəqil həyatından qaynaqlanmalı deyildi
(baxmayaraq ki, bu belə oldu və buna görə sevin‑
məliyik). Ola bilərdi ki, rəsmi strukturlarda mövqe
tutan insanlar rəsmi ideologiyanın əsl təbiətindən hali
olub, gizli sosial böhrandan duyuq düşüb nəticə
çıxararaq, yaradılmış reallığa qarşı çıxsınlar (Burada
məni düşündürən antidoqmatik islahat kommun‑
stləridir ki, onlar rəsmi strukturlar içində illərlə
yetişmişdilər). Bugünkü “dissident” hərəkatları erasın‑
dan bildiyimiz məhdud, özünü təşkilatlandıran, rəsmi
strukturlardan kəskin kənar duran və blok tərəfindən
106
tanınmayan müstəqil təşəbbüslər üçün nə münasib
şərtlər, nə də mövcudluq səbəbi var idi. O vaxtlar Çex‑
oslovakiyadakı post‑totalitar sistem bu gün mövcud
olan durğun və bəhrəsiz formasına qədəm qoy‑
mamışdı, o formalar ki, insanları özlərinin təşkilatçılıq
qabiliyyətlərindən geri çəkilməyə məcbur edir. Bir çox
tarixi və sosial səbəblərə görə rejim 1968‑ci ildə daha
açıq idi. Stalinist despotizm ilə əldən salınan və
köməksizcə ağrısız islahatlar axtaran hakimiyyət struk‑
turunun çürüməsi labüd idi, çünki o dəyişikliklər əh‑
val‑ruhiyyəsinə qarşı, gənc üzvlərinin hörmət etdiyi
yola və siyasətəqədərki səviyyədə rəsmi və qeyri‑rəsmi
geniş siyasi məkanda törəyən həyatın minlərlə özünüi‑
fadələrinə ağıllı müxalifət təklif edə bilmirdi.
Daha geniş bucaqdan baxanda, başqa tipik şərait
daha böyük əhəmiyyət kəsb etməyə başlayır: 1968‑ci
ildə kulminasiya nöqtəsinə çatan sosial mayalanma –
faktiki struktur dəyişiklikləri mənasında – heç vaxt ik‑
inci dərəcəli əhəmiyyət daşıyan islahatdan, struktur dif‑
ferensasiyası və ya yerdəyişməsindən o yana getmədi.
Post‑totalitar sistemdə hakimiyyət strukturunun əsas
məğzinə, yəni siyasi model, sosial təşkilatın fundamen‑
tal prinsipləri, hətta bütün iqtisadi gücün siyasi
hakimiyyətə tabe edildiyi iqtisadi modelə təsir etmədi.
Ordu, polis, məhkəmə sistemi və s.‑də də hər hansı
əhəmiyyətli struktur dəyişikliyi olmadı. Bu səviyyədə
məsələ əhvali‑ruhiyyə, şəxsi, siyasi xətt dəyişikliyi və
hakimiyyətin tətbiqində dəyişiklikdən o yana getmədi.
Qalan hər şey müzakirə və planlama mərhələsində
107
qaldı. Bu istiqamətdə qəbul edilən 2 proqram bu mə‑
nada ən uzağa gedən proqramlar oldu: Çexoslovakiya
Kommunist Partiyasının 1968 Fəaliyyət proqramı və
İqtisadi islahatlar üçün təkliflər. Fəaliyyət proqramı zid‑
diyətlərlə və hakimiyyətin fiziki aspektlərinə toxun‑
mayan yarımçıq addımlarla dolu idi, başqa cür ola da
bilməzdi. İqtisadi təkliflər iqtisadi sferada həyatın
məqsədlərini təmin etmək üçün xeyli məsafə qət etsə
də (onlar maraqların və təşəbbüslərin plüralizmi, di‑
namik stimullar, iqtisadi amirlik sisteminə məh‑
dudiyyətlər kimi anlayışları qəbul etdilər), əsl istehsal
vasitələrinin sosial mülkiyyəti əvəzinə iqtisadi hakimiy‑
yətin əsas dayağını, yəni dövlət prinsipini toxunulmaz
saxladı. Beləliklə, burada bir boşluq var ki, bu boşluğu
Macarıstandakı o bir neçə günlük üsyanı istisna etsək,
post‑totalitar sistemdəki heç bir sosial hərəkat doldura
bilməz.
Gələcəkdə başqa hansı inkişaf alternativləri mey‑
dana çıxa bilər? Bu suala cavab vermək sırf spekul‑
yasiya aləminə girmək olardı. Bu gün deyilə bilər ki,
sistemdəki gizli sosial böhran həmişə (onun belə davam
etməyəcəyinə inanmamaq üçün heç bir səbəb yoxdur)
müxtəlif sosial və siyasi ixtişaşlara səbəb olmuşdur (Al‑
maniya 1993‑cü il, Macarıstan, SSRİ, Polşa 1956‑cı il,
Çexoslovakiya 1968‑ci il, Polşa 1968, 1970, 1976‑cı illər).
Onların hamısının zəmini, gedişatı və son nəticəsi bir‑
birindən fərqlənir. Əgər biz belə ixtişaşlara yol açan
müxtəlif amillərin nəhəng kompleksinə və damla‑
damla yığılan hadisələrin gizli sferadan qəfildən gün
108
işığına çıxmasına gətirən təsadüfi damlanın (səbr
kasasına düşən son damla) qabaqcadan deyilməsinin
mümkünsüzlüyünə nəzər salsaq, bir tərəfdən “blok”un
getdikcə artan dərin inteqarsiyası və onun daxilində
hakimiyyətin ekspansiyasını, o biri tərəfdən qeyri‑
Rusiya ərazilərində milli şüurun oyanması təzyiqi al‑
tında SSRİ‑dən ayrılma perspektivləri (Bu istqamətdə
Sovet İttifaqı milli azadlıq hərəkatlarından həmişəlik
sığortalana biləcəyini gözləyə bilməz) kimi iki əks ten‑
densiyanı əsas götürərərək, gələcəyin necə olacağını
deməyin mümkünsüzlüyünü nəzərə alsaq, o zaman
uzunmüddətli proqnoz verməyə çalışmağın necə ümid‑
siz olduğunu görərik.
Hər bir halda mən inanmıram ki, bu cür
spekulyasiyanın “dissident” hərəkatları üçün hər hansı
birbaşa əhəmiyyəti olsun, çünki hər şeydən öncə, bu
hərəkatlar spekulyativ düşüncədən yetişmir və belə‑
liklə, özlərini o təməldə möhkəmlətməsi onların öz
kimliklərinə özgələşməsi demək olardı.
Dissident hərəkatları üçün perspektiv belə davam
etdikcə gələcək hadisələrin iki təcrid, əlaqəsiz, biganə
qurumun ‑ əsas polisin və paralel polisin uzunmüddətli
yoldaşlığına aparıb çıxaracağı ehtimalı çox aşağıdır.
Belə davam etdikcə yalansız yaşamaq praktikası sis‑
temə təhlükə olaraq qalacaq. Onun yalanla yaşamaq
praktikası ilə birgəyaşayışını dramatik gərginliklər ol‑
madan davam etdirəcəyini təsəvvür etmək olmur
(Olduğu kimi davam etdikcə). Post‑totalitar sistemlə
(bu şəkildə, yəni hamı üçün və hamının qarşısında ye‑
109
nilənmiş məsuliyyətlər mərkəzi kimi davam etdikcə)
müstəqil həyat arasındakı əlaqə gizli və ya açıq mü‑
naqişədə olacaq. Belə olan halda iki ehtimal qalır: ya
post‑totalitar sistem inkişaf etməyə davam edəcək (yəni
inkişafa davam etməyə qadir olacaq). Beləcə, mütləq
manipulyasiya haqda Orvelsayağı qorxunc dünya‑
baxışının yaxınlaşacağı labüddür, orada yalansız yaşa‑
mağa dair bütün özünüifadələr aradan çıxacaq. Yaxud
da “dissident” hərəkatları da daxil olmaqla, cəmiyyətin
müstəqil həyatı (paralel polis) yavaş‑yavaş, lakin əmin‑
liklə əhəmiyyəti artan sosial fenomenə çevriləcək, artan
aydınlıqla cəmiyyətin həyatında real rola malik olacaq,
ümumi situasiyaya təsir edəcək. Sözsüz ki, o, həmişə
situasiya təsir edən bir neçə amildən biri olacaq və
fonda deyil, digər amillərlə birgə, fona müvafiq yolda
olacaq.
O, diqqətini rəsmi strukturlarda islahatlaramı,
oradakı parçalanmanı alovlandırmağamı, onların yeni
strukturlarla əvəzlənməsinəmi yönəldəcək, məqsəd sis‑
temi yaxşılaşdırmaqmı, ya əksinə, onu yıxmaqmı ola‑
caq, ‑ bu və bu kimi suallar psevdo‑problemlər
olmadığından, yalnız xüsusi vəziyyətlər kontekstində,
hərəkat konkret vəzifə ilə üz‑üzə qalanda “dissident”
hərərkatının özü tərəfindən qoyula bilər. Başqa sözlə,
o, sualları yarandığı anda, həyatın həqiqi ehtiyaclarının
konkret dərkindən yola çıxaraq, qoymalıdır. Bu cür su‑
allara abstrakt cavab vermək və hansısa fərziyyəyə
əsaslanan gələcək üçün siyasi proqramlar hazırlamaq,
məncə, ənənəvi siyasətin ruh ve metodlarına geri qayıt‑
110
maq, gələcək üçün ən yaxşı perspektivlərə malik
olduğu anda dissidentliyi məhdudlaşdırmaq, işini
özgələşdirmək olardı. Artıq bir neçə dəfə qeyd etdiyim
kimi, “dissident” hərəkatları öz başlanğıclarını “dava‑
mlı/sistematik dəyişikliklər yaratmaq”‑dan deyil, real
və daha yaxşı həyat üçün gündəlik, cari mübarizədən
götürürlər. Həyatın yaratdığı siyasi və struktural sis‑
temlər aydındır ki, müəyyən müddət məhdud,
yarımçıq, qeyri‑kafi, zəif taktikalarla çirklənmiş olacaq.
Başqa cür ola da bilməz. Biz bunu qəbul etməliyik və
bu, bizi ruhdan salmamalıdır. Əsas məsələ odur ki, in‑
sanların daha azad, daha həqiqi və şərəfli yaşamaq
uğrunda apardıqları gündəlik, tükənməz mübarizə heç
vaxt özünə hər hansı məhdudiyyət qoymasın, yarımçıq
və ziddiyyətli olmasın, siyasi taktikaların tələsinə
düşməsin, öz fəaliyyətinin nəticəsinə, gələcəyə dair
təsəvvürlərinə şübhə ilə yanaşmasın. Söhbət post‑total‑
itar qurulmlarla aktual qarşıdurmadan gedəndə bu
mübarizənin təmizliyi optimal nəticələrin ən yaxşı
təminatıdır.
XX
Normal siyasi həyatın olmadığı, əsaslı siyasi dəyişik‑
liyin gözlənilmədiyi post‑totalitar şəraitin bir müsbət
tərəfi var: o, bizə hazırkı vəziyyətimizi dərindən dəyər‑
ləndirmək və gələcəyimizi dünyanın qlobal, uzunmüd‑
dətli perspektivləri kontekstində qurmaq imkanı verir.
İnsanlarla sistem arasında ən vacib və əsaslı qarşıdur‑
111
manın ənənəvi siyasi platformada deyil, daha geniş bir
səviyyədə baş verməsi atılan addımların istiqamətini
müəyyənləşdirməkdə xüsusi rol oynayır.
Bu səbəbdən də bizim diqqətimiz ən mühüm
məsələyə, çağdaş texnoloji cəmiyyətin bütövlükdə
üzləşdiyi, filosof Haydeqqerin “texnologiyanın planetar
qüvvəsi ilə üzləşərkən bəşəriyyətin keçirdiyi səbatsız‑
lıq” kimi təsvir etdiyi böhrana yönəlir. Texnologiya –
müasir elmin, müasir elm isə müasir metafizikanın
övladıdır. O, insanlığın nəzarətindən çıxıb, daha bizə
xidmət etmir, bizi özünə əsir edib, bizi öz məhvimizin
hazırlanmasında iştiraka məcbur edir. Bəşəriyyət bun‑
dan çıxış yolu tapa bilmir; problemləri yenidən insan
nəzarətinə qaytarmağa kömək etmək üçün ağlımıza heç
nə gəlmir, buna inamımız yoxdur, heç siyasi mayamız
da yoxdur.
Biz öz yaratdığımız soyuqqanlı mexanizmin bizi ud‑
masını, bizi, məsələn, sözün geniş mənasında, biosfer‑
dəki yerimiz kimi təbii bağlılıqlarımızdan qoparmasını,
bizi Varlıqdan ayırıb mövcudluqlar dünyasına atmasını
ümidsizliklə müşahidə edirik (Vaclav Havel burada
insan şəxsiyyətinin əxlaqi və mənəvi cəhətlərinin itir‑
ilməsini və onların fiziki cəhətlərlə əvəz olunmasını
nəzərdə tutur – t.). Bu vəziyyət bir çox perespek‑
tivlərdən təsvir olunmuş, ayrı‑ayrı fərdlər və sosial
qruplar bu vəziyyətdən çıxış yolu tapmaq üçün çox
çalışmışlar (məsələn, Şərq fəlsəfi fikri ilə yaşamaq,
yaxud kommunalar yaratmaq). Bu vəziyyətdən çıxmaq
üçün zəruri universallıq elementi (cəmiyyət üçün və
112
cəmiyyət qarşısında məsuliyyət) ehtiva edən yeganə
sosial, daha çox siyasi cəhd ‑ ümidsiz və qarmaqarışıq
dünyanın içində öləziyən, hətta bu cəhdin texnololoji
diktaturaya qarşı durmaq üçün texnologiyadan necə is‑
tifadə etməli kimi bir xüsusi düşüncəylə məhdud‑
laşdırıldığı yerdə də, ‑ ekoloji hərəkatın səsidir.
Haydeqqer deyirdi: “İndi bizi yalnız Tanrı xilas edə
bilər.” O, “başqa cür düşünməyin” vacibliyini, yəni fəl‑
səfənin yüzillərlə tutduğu yoldan çıxmağın, insanın
özünü, dünyanı və özünün dünyadakı yerini dərketmə
tərzində kəskin dəyişikliyin vacibliyini vurğulayırdı. O,
heç bir yol təklif etmirdi. Yeganə tövsiyyəsi “gözlən‑
tilərə hazır olmaq” idi.
Bir çox düşüncə adamları və hərəkatlar hələlik
naməlum olan bu çıxış yolunun ümumi desək, böyük
“ekzistensial inqilab” ola biləcəyini düşünürlər. Mən bu
baxışla razıyam, lakin həm də düşünürəm ki, prob‑
lemin həlli biristiqamətli, yəni sırf müəyyən xarici dəy‑
işiklik təklifləri, ya sırf fəlsəfi, sırf sosial, sırf texnoloji,
hətta sırf siyasi olmamalıdır. Bütün bu sahələr birlikdə
ekzistensial inqilabda hiss oluna bilər və olunmalıdır;
onların hədəfi isə sözün ən dərin mənasında, yalnız
insan ola bilər. Bu, hər kəsə tətbiq oluna biləcək yeganə
etik bazisdir və əlbəttə ki, nəticə etibarilə, cəmiyyətin
siyasi yenidənqurmasıdır. Bir zamanlar Orteqa i Qas‑
setin “kütlələrin qiyamı,” bizimsə istehlakçı və sənaye
(yaxud post‑senaye) adlandırdığımız cəmiyyət,
həmçinin bu gün dünyadakı intellektual, mənəvi, siyasi
və sosial səfalət bəlkə də sadəcə bəşəriyyətin qlobal
113
texnoloji sivilizasiyanın avtomatizmi tərəfindən kömək‑
sizcəsinə sürükləndiyi dərin böhranın bir parçasıdır.
Post‑totalitar sistem – müasir insanlığın öz vəziyyət‑
inə hakim ola bilməməsinin yalnız bir, amma xüsusən
həlledici və öz köklərini ifşa edən aspektidir. Post‑total‑
itar sistemin avtomatizmi sadəcə, texnoloji siviliza‑
siyanın qlobal avtomatizminin kəskin versiyasıdır.
Post‑totalitar sistemdə inikas olunan insan iflası müasir
insanlığın ümumilikdə iflasının yalnız bir variantıdır.
İnsanların vəziyyətinə qarşı yaranan bu ümumdünyəvi
təhlükə, təbii ki, həmçinin Qərb dünyasında baş verir.
Fərq yalnız bu təhlükənin aldığı siyasi və ya ictimai for‑
madadır; Haydeqqer açıq‑aşkar, demokratiya böhranını
nəzərdə tuturdu. Qərb demokratiyasının, yəni ənənəvi
parlament tipli demokratiyanın əsaslı çözümlər təklif
etdiyini göstərən heç bir dəlil yoxdur. Hətta belə bir
fikir irəli sürülə bilər ki, həyatın öz məqsədləri üçün
Qərb demokratiyasında (bizim dünyayla (Çexoslo‑
vakiya ilə – t.) müqayisədə) nə qədər geniş yer olsa,
böhran insanlardan bir o qədər yaxşı gizlənir, insanlar
bu böhranın içinə bir o qədər çox batırlar. Belə çıxır ki,
ənənəvi təmsilçi demokratiyalar texnoloji siviliza‑
siyanın avtomatizminə və istehlak sənaye cəmiyyətinə
qarşı heç bir əsaslı müxalifət təşkil edə bilmir, çünki
onlar da köməksizcə sürüklənirlər. İnsanlar totalitar
cəmiyyətlərdə istifadə olunan qəddar üsullardan daha
mahir və təkmilləşmiş yollarla manipulyasiya edilirlər.
Peşəkar aparatların idarə etdiyi və vətəndaşı konkret
və şəxsi məsuliyyətin bütün formalarından azad edən
114
xasiyyəti möhkəm, vicdanı sürüşkən və siyasəti praq‑
matik olan kütləvi siyasi partiyalar, gizli manipulyasiya
və ekspansiya vasitəsilə kapital toplanması mərkəzləri,
hər yerdə rast gəldiyimiz istehlak, istehsal, reklam,
kommersiya, istehlak mədəniyyəti və bütün bu infor‑
masiya axını, ‑ bütün bunlar o qədər çox müzakirə və
təhlil edilib ki, çətin ki, bəşəriyyətin özünü yenidən
kəşfi mənbəyi sayılsın.
1978‑ci ilin iyununda Harvardda oxuduğu mü‑
hazirəsində Soljenitsın şəxsi məsuliyyətə əsaslanmayan
azadlığın aldadıcı təbiətini, zorakılıq və totalitarlığa
qarşı dura bilmək üçün ənənəvi demokratiyaların
xroniki qabiliyyətsizliyini təsvir edir. Demokratiya
şəraitində insanlar bizə məlum olmayan bir çox şəxsi
azadlıqlara və təhlükəsizliklərə malik olurlar, amma
onların insanlara heç bir xeyri yoxdur, çünki insanlar
da yuxarıda qeyd edilən avtomatizmin qurbanına
çevrilirlər, öz şəxsiyyətləri haqda fikirlərini müdafiə et‑
məyə, polisin (yuxarıdakı mənada polis – t.) məğrur və
məsuliyyətli üzvü olmaq, onun taleyinin yaradılmasına
əsl xidmət etmək üçün öz şəxsi xilasları haqda müxtəlif
narahatlıqlarının qarşısını almağa qabil olmurlar.
Yaxşılığa doğru əhəmiyyətli dəyişiklik üçün bizim
bütün planlarımız uzaqmənzillidir, bu, bizi ənənəvi
demokratiyanın üzləşdiyi dərin böhran haqda düşün‑
məyə vadar edir. Əlbəttə ki, əgər Sovet Blokundakı bəzi
ölkələr üçün demokratik şərait yaradılsaydı (hərçənd,
bu ehtimal getdikcə azalır), bu bəlkə də problemin
uyğun həlli ola bilərdi. Belə bir şəraitin yaradılması
115
qarşısı alınmış vətəndaş fəaliyyətinin bərpa olunma‑
sına, demokratik müzakirənin yenilənməsinə, həyatın
məqsədlərinin ifadə edildiyi elementar siyasi plü‑
ralizmə imkan verərdi. Amma ənənəvi demokratiyadan
siyasi ideal kimi yapışmaq, yalnız bu sınanmış və həqiqi
siyasi formanın insanlara cəmiyyətdə qalıcı ləyaqətli,
müstəqil yaşamağa zəmanət verdiyi gümanına qapıl‑
maq, məncə, ən azı bəsirətsizlik olardı.
Mən insanlar üzərində siyasətin yenilənmiş diqqə‑
tinin Qərb (yaxud burjua da deyə bilərsiniz) demok‑
ratiyasının gündəlik mexanizmlərinə adi qayıdışdan
daha dərin olduğunu görürəm.
1968‑ci ildə mənə elə gəlirdi ki, müxalif partiya
yaratmaqla Kommunist Partiyası ilə hakimiyyətə gəl‑
mək üçün ictimai rəqabət aparmaq, bununla da prob‑
lemimizi həll etmək olar. Məsələnin bu qədər asan
olmadığını, heç bir müxalif partiyanın və heç bir yeni
qanunun özü‑özlüyündə cəmiyyəti hər hansı formada
zorakılıqdan xilas edə bilməyəcəyini anlamağım xeyli
zaman çəkdi. Heç bir “quru” təşkilati tədbirlər öz‑
özlüyündə bu zəmanəti verə bilməzdi və gec‑tez bizi
yalnız Tanrının xilas edəcəyi qənaətinə gələcəkdik.
XXI
Yəqin ki, sizdə belə bir sual yarandı: O zaman nə et‑
məliyik?
Alternativ siyasi modellərə, həmçinin sistemə bağlı
islahat və dəyişikliklərin bizi qurtaracağına şübhə ilə
116
yanaşmağım o demək deyil ki, mən ümumilikdə siyasi
fikrə qarşı skeptikəm.
Eyni şeyi mənim real insanların problemlərini hədəf
almağın vacibliyini vurğulamağım barədə demək olar;
bundan çıxan mənfi mənada struktur nəticələri inkar
etmirəm. A deyildisə, B də deyilməlidir.
Mən bəzi ümumi məsələlərə toxunmaq istərdim.
Hər şeydən öncə, istənilən “ekzistensial inqilab” cəmiy‑
yətin mənəvi yenidənqurmasına ümid yaratmalıdır. Bu
yenidənqurma insan münasibətlərinin radıkal yenilən‑
məsi və “insan düzəni”nin yaranması deməkdir. Heç
bir siyasi düzən insan düzənini əvəz edə bilməz.
Varlığın yeni təcrübələri, kainata yenidən köklənmə,
ali məsuliyyət hissinin yenidən qavranılması, digər in‑
sanlara və cəmiyyətlərə qarşı münasibətin yeni əsaslar
üzərində yaradılması kimi faktorlar bizim hansı is‑
tiqamətdə addımlamalı olduğumuzu aydın göstərir.
Bəs bu addımların siyasi nəticələri necə olacaq? Bö‑
yük ehtimalla, bu nəticələr siyasi münasibətlər və zə‑
manətlərin formallığında deyil, yeni ruhdan, insan
faktorundan doğan strukturların quruluşunda əks olu‑
nacaq. Başqa sözlə, əsas məsələ inam, açıqlıq, məsuliy‑
yət, həmrəylik, sevgi kimi dəyərlərin yenidən
bərpasından ibarətdir. Mən hakimiyyətin icrasının tex‑
niki tərəfinə istiqamətlənmiş strukturlara deyil, onun
hər kəs tərəfindən paylaşılan müsbət hislər üzərində
qurulmasının əhəmiyyətinə inanıram.
Açıq, dinamik və kiçik qurumlar mövcud ola bilər
və olmalıdır, çünki müəyyən dərəcədən sonra şəxsi
117
inam və şəxsi məsuliyyət kimi bağlar zəifləməyə
başlayır. Prinsipcə elə strukturlar olmalıdır ki, müxtəlif
strukturların əmələ gəlməsinə mane olmasın. Gücün
istənilən formada mərkəzləşməsi (avtomatizmin xü‑
susiyyətlərindən biri) bu strukturlara yad olmalıdır. Bu
strukturlar təşkilatlar və ya institutlar formasında yox,
icma kimi mövcud olmalıdır. Onların səlahiyyəti kütlə‑
vi siyasi partiyalar kimi uzunmuddətli və mənasız ənə‑
nələrə deyil, konkret situasiyaya necə girmələrinə
əsaslanmalıdır. Rəsmiləşdirilmiş təşkilatların strateji
birliyindənsə, konkret məqsədlər üçün böyük şövqlə
birləşən və məqsədə çatandan sonra itib gedən təşkilat‑
lar yaxşıdır. Liderlərin səlahiyyəti onların şəxsiyyətin‑
dən qaynaqlanmalı, onların öz mühitlərində sınanmalı,
hər hansı nomenklaturada nə vəzifə tutmalarına bağlı
olmamalıdır. Onların yüksək səviyyədə özlərinə əmin‑
liyi və bu əminliyə əsaslanan qanunyaratma gücləri ol‑
malıdır.
Yalnız bu yolla ənənəvi demokratik təşkilatların
klassik natamamlığından qurtulmaq mümkündür.
Çünki bu təşkilatlar adətən qarşılıqlı güvənə deyil, in‑
sanların bir‑birlərinə qarşı inamsızlığına, kollektiv mə‑
suliyyətə deyil, məsuliyyətsizliyə əsaslanır.
Yalnız cəmiyyətin hər bir üzvünün tam dəstəyi ilə
totalitarizmə qarşı daimi qalxan qurmaq olar.
Bu strukturlar özünəməxsus sosial özünütəşkil
nəticəsi kimi aşağılardan meydana gəlməlidirlər. Onlar
real həyatın real ehtiyacları ilə canlı dialoqdan ortaya
çıxırlar və bu ehtiyaclar aradan qalxanda bu strukturlar
118
da aradan qalxmalıdırlar. Onların daxili təşkilatlanma
prinsipləri çoxşaxəli olmalı və kənardan müdaxiləyə
yol verməməlidir.
Bu özünütəşkilin qərarverici meyarı mücərrəd nor‑
malar deyil, qaydalar deyil, qurumun özünün mahiy‑
yətində olmalıdır. Həm siyasi həm də iqtisadi həyat
belə dinamik ortaya çıxan və yox olan təşilatların müx‑
təlif və çoxtərəfli əməkdaşlığına əsaslanmalıdır.
Cəmiyyətin iqtisadi həyatı mövcud olduqca mən
özünü idarə prinsipinə inanıram. Bütün sosialist nəzə‑
riyyəçilərin arzuladıqları cəmiyyətə, – işçilərin iqtisadi
qərarların qəbul edilməsində iştirakı, kollektiv əmək
üçün əsl məsuliyyət hissinin olması ‑ çox güman ki, yal‑
nız bu prinsip əsasında nail olmaq mümkündür. Nə‑
zarət və idarə prinsipləri özünə‑nəzarət və özünü‑idarə
prinsipləri ilə əvəzlənməlidir.
Bu cür ekzistensial inqilabın sistemli nəticələri
klassik parlamentli demokratiyanın çərçivəsindən
əhəmiyyətli dərəcədə kənara çıxır. Bu müzakirənin
məqsədlərinə müvafiq olaraq, “post‑totalitar” ter‑
minini təklif etmişkən, az öncə təsvir etdiyim anlayışa
da sırf bu məqam üçün “post‑demokratik” sistem kimi
istinad etmək yerinə düşərdi. Şübhəsiz ki, bu anlayış
daha da inkişaf etdirilə bilər, lakin məncə, bu axmaqlıq
olardı, çünki ideyanı özündən uzaqlaşdırardı. “Post‑
demokratiya” da mahiyyətcə birbaşa həyatdan, yeni
mühitdən və yeni ruhdan inkişaf edə bilər (siyasi fikir
də bu prosesdə rol oynayır, amma rəhbər kimi deyil,
sadəcə bələdçi kimi). Bu sistemin təbiətinin struktural
119
nəticələrini proqnozlaşdırmağa çalışmaq isə həmin
təbiət mövcud olmadıqca, onun konkret siması bəlli
olmadıqca, ‑ fərziyyədən başqa bir şey olmazdı.
XXII
O zaman belə bir sual ortaya çıxır: Post‑demokratik
strukturlara bu baxış müəyyən mənada bizə “dissi‑
dent” qruplarının və ya öz mühitimizdən bildiyimiz
müstəqil vətəndaşların təşəbbüslərini xatırlatmırmı?
Məgər bu azsaylı birliklər minlərlə ümumi problem
ətrafında birləşmirlərmi? Bu cəmiyyətlər insanlar ara‑
sındakı münasibətləri insani siyasi münasibətlərə və
əlaqələrə çevirmirmi? Məgər bu birliklər (təşkilatdan
daha dəyərli birliklər) birbaşa, gözədəyən uğur şansları
olmadığından, işin böyük əhəmiyyətinə ümumi inam‑
dan ruhlanaraq məhz həmrəylik, qardaşlıq hisləri va‑
sitəsilə rəsmi qurumlarda mövcud olan formal və
rituallaşdırılmış münasibətləri sıxışdırıb sıradan çıxar‑
mırlarmı?
Qarşlıqlı inam “post‑demokratik” münasibətləri və
onlara əsaslanan qeyri‑formal insan hüquqları bütün bu
ümumi çətinliklər zəminindən yaranmırmı? Bu qruplar
çürük ənənələrin ağırlığından içini açıb danışan
konkret və real ehtiyacların təzyiqi altında yaranıb
yaşayıb yox olmurlarmı? Məgər onların cəhdi yalansız
yaşamağın açıq formasını yaratmaq, apatetik cəmiy‑
yətdə daha yüksək məsuliyyət hissini bərpa etmək, el‑
ementar formada olsa belə, mənəvi yenidənqurmaya
120
nail olmaq uğrunda deyilmi? Başqa sözlə, “paralel
polis”i təşkil edən bu qeyri‑rəsmi, qeyri‑bürokratik, di‑
namik və açıq birliklər məgər daha yaxşı cəmiyyətin
özülü ola biləcək “post‑demokratik” siyasi qurumların
bir növ ibtidai obrazı, simvolik bir modeli deyilmi?
Mən minlərlə şəxsi təcrübədən bilirəm ki, “Xartiya
77”‑nin imzalanması necə dərin və xeyli açıq munasi‑
bətlərin əsasını qoydu, əvvəllər bir‑birlərini tanımayan
insanlar arasında qəfil və güclü hisslərə əsaslanan əsl
birlik doğurdu. Belə hadisələr uzun illər hansısa ap‑
atetik ofisdə birlikdə işləyən insanlar arasında belə,
olmur; olsa da, çox nadir hallarda. Belə çıxır ki, ümumi
işi, paylaşılan təcrübəni sadəcə dərk və qəbul etmək in‑
sanları və onların həyatlarını dəyişmək üçün yetərlidir.
Bu, ictimai işə, istənilən başqa halda olduğundan daha
çox, insan faktoru bəxş edir.
Bəlkə də bütün bunlar ümumi təhlükənin nəticə‑
sidir. Bəlkə də təhlükənin sovuşduğu və ya fasilə
verdiyi anda onun yaranmasına kömək etdiyi ovqat da
dağılıb gedir (Bizə təhlükə yaradanların məqsədi isə
bunun tamamilə əksini deyir. Onların təhlükə ilə
üzləşən cəmiyyətdəki insan münasibətlərinə vurduğu
zərbə və bunun üçün cürbəcür xəbis üsullarla
ayırdıqları enerji insanı şoka salır). Buna baxmayaraq,
əgər belə olsaydı da, mənim qoyduğum suallarda heç
nə dəyişməzdi. Bu dünyanın dərdlərindən çıxış yolu
bilməsək də, gördüyümüz kiçik işlərin problemin fun‑
damental həlli üçün vacib olduğunu görmək bizə un‑
udulmaz şərəf verərdi. Belə birliklərin içində olmaq,
121
gördükləri işlərdə iştirak etmək, həyati problemlərinə
həlinə kömək etmək yeganə dəyərli işdir.
Post‑totalitar şərait haqda bütün düşüncələri, insan‑
ları və onların şəxsiyyətini belə şərtlər altında müdafiə
etmək üçün get‑gedə artan təşəbbüslərin daxili quru‑
luşunu nəzərə alaraq, qoyduğum sualların düzgün
olduğunu düşünürəm. Bu suallar ən azı konkret bizim
təcrübəmiz haqda götür‑qoya dəvət edir. Bəlkə bu
təcrübənin müəyyən elementləri bizim özümüzün də
xəbərimiz olmadan daha uzağı hədəf alır, bəlkə elə bu‑
radaca, gündəlik həyatımızda bəzi problemlər sakitcə
oxunacaqları və anlaşılacaqları məqamı gözləyir.
Əsas məsələ parlaq gələcəyin doğrudanmı hər
zaman çox uzaqda olub‑olmamasıdır. Bəlkə bu parlaq
gələcək artıq uzun müddətdir ki, burada bizimlədir?
Yalnız öz korluğumuz və zəifliyimiz bizi ətrafımızdakı
və içimizdəki bu parlaqlığı görməkdən, onu inkişaf et‑
dirməkdən məhrum edir?
122
123
Prezident olan dramaturq
Vaclav Havel 5 oktyabr 1936‑cı ildə Praqada
məşhur ailələrdən birində dünyaya gəlib. Xronikalar‑
da onun ulu babası barədə deyilir: O, dəyirmançı və
şəhərdə böyük hörmət sahibi olan bir insan idi. Son‑
rakı nəsillərin nümayəndələri ailə mövqeyini güclən‑
dirərək, övladlarına yüksək səviyyədə təhsil veriblər.
1954‑cü ildə gimnaziyanı bitirən Havel FAMU‑da
(Kino və Musiqi İncəsənəti Akademiyası) imtahan
verir, amma cəhdi uğursuz alınır. Daha yaxşı seçimi
olmadığını düşünən Havel Çexiya Ali Texniki Mək‑
təbinə (nəqliyyat iqtisadiyyatı) daxil olur. 1955‑ci ildə
Havel ilk dəfə ədəbi tənqidçi kimi çıxış etdi və tezliklə
ədəbi dairələrdə kifayət qədər tanındı.
1957‑ci ildə Havel başqa ali məktəbə keçmək istə‑
yir, amma bu istəyi baş tutmur. Burjuaziya əsilli oldu‑
ğuna görə Havel uzun müddət arzusunda olduğu
humanitar təhsili ala bilmir. Sonra isə ordu. Hərbi xid‑
məti Çeska‑Budeevitsada istehkamçı olaraq keçir, teatr
kollektivi təşkil edir, özü də tamaşalarda rollar ifa edir;
bundan başqa, Karel Brındla birlikdə “Həyat qabaq‑
dadır” adlı hərbi vicdan haqqında kifayət qədər siyasi
pyes yazır.
1959‑cu ildə birpərdəli pyes (“Ailə gecəsi”) yazır və
teatr tənqidi və nəzəriyyə məşğuliyyətini bərpa edir.
“Divadlo” (Teatr), “Kultura” jurnallarında məqalələr
dərc edir. Tənqidçi‑sənətşünasdan siyasi publisistə və
124
kifayət qədər geniş maraq dairəsi olan esseistə qədər
inkişaf edir.
1965‑ci ildə Havel “Tvaj” (“Sima”) jurnalının ədəbi‑
bədii redaksiyasının tərkibinə daxil olur. Çexoslo‑
vakiya senzurası tərəfindən onun əsərlərinə qoyulmuş
ilk qadağalar həmin dövrə aiddir. Elə həmin dövrdəcə
xaricdə nüfuz qazanır. 1966‑cı ildə o, həmçinin Praqa
İncəsənət Akademiyasının teatr fakültəsinin qiyabi
şöbəsini bitirməyə müvəffəq olur.
1968‑ci il “Praqa Baharı” hadisələrindən sonra artıq
azad təfəkkürlülüyü ilə kifayət qədər məşhur olan
Havel dəfələrlə həbs olunur. Elə həmin dövrdə fəal
şəkildə əsərlər yazır. Xaricdən gələn qonorarlar Havelə
uzun müddət qazanc üçün işləməməyə imkan verib.
1975‑ci ildə onun “Qustav Qusaka açıq məktub”u
meydana çıxır. Havel “Xartiya 77” imzalanmasının
təşəbbüskarlarından biri olub. 1979‑cu ildə Vatslav
Havelə və beş digər çex dissidentinə qarşı təxribatçılıq
fəaliyyəti ilə bağlı ittiham irəli sürülür.
Vaclav Havel əsərlərində tez‑tez Absurdistan
sözündən – absurd şeylərin normaya çevrildiyi, ‑ xü‑
susən siyasətdə və hökumətdə, ‑ bir ölkənin istehzalı
adından istifadə edirdi. İlkin olaraq termin dissident‑
lər arasında yayıldı, onlar Şərqi Avropanın sosialist
ölkələrini belə adlandırırdılar. Son vaxtlar termindən
Yaxın Şərq ölkələrində və postsovet məkanı ölkələ‑
rində geniş istifadə olunur.
1989‑cu ilin payızında Çexoslovakiyada Praqa tələ‑
bələrinin çıxışları ilə “Məxməri inqilab” başladı. Havel
125
Çexiyada müxalif qüvvələrdən birinə çevrilmiş “Və‑
təndaş Forumu” yaradılmasının təşəbbüskarlarından
biri oldu. Havel siyasətçi kimi sürətlə məşhurlaşırdı.
28 dekabr 1989‑cu ildə tətbiq edilən qanuna əsasən,
parlamentdə istefalar nəticəsində boşalmış üç kommu‑
nist yeri ən böyük siyasi partiyaların razılığı əsasında
yeni deputatlar tutdu.
29 dekabr 1989‑cu ildə ÇSSR‑in Federal Yığıncağının
hər iki palarasının birgə iclasında Havel yekdilliklə
prezident seçildi. İctimai‑ siyasi həyatda demokratik‑
ləşməni, ilk iqtisadi islahatları və Çexoslovakiyanın
Qərbi Avropa ölkələri və ABŞ‑la yaxınlaşmasını onun
adı ilə bağlayırlar. Eyni zamanda Havel vahid Çexoslo‑
vakiyanın qalmasının tərəfdarı idi.
5 iyul 1990‑cı ildə prezident seçildikdən sonra Va‑
clav Havel hələ də hamı üçün canlı əfsanə, məf‑
tunedici dərəcədə inqilab simvolu, humanist və
dözümlü biri idi. İstənilən tənbəl onun idarəetməsi
dövründə özünü prezidentlə müqayisədə cəsur inqil‑
abçı hesab edə bilərdi. 1992‑ci ildə Çexoslovakiyanın
iki dövlətə parçalanması prosesi gedərkən prezidentə
qarşı simpatiya azalmağa başladı: 20 iyul 1992‑ci ildə
ikinci müddətə seçilə bilmədi və müəyyən müddətə
siyasətdən uzaqlaşdı.
2 fevral 1993‑cü ildə Havel müstəqil Çexiyanın ilk
prezidenti oldu.
1998‑ci ildə yenidən prezident seçilən Havel, 2003‑
cü ilin fevral ayında siyasi rəqiblərindən olan Vaclav
Klausa məğlub olur.
126
Son dövr Çexiya tarixinin ən əhəmiyyətli intellektu‑
allarından hesab edilən Havel 6 kitab müəllifidir.
Olqaya məktublar (1988)
Açıq məktublar (1991)
Sülhü pozma (1991)
Yay meditasiyası (1992‑1993)
Gücsüzlərin gücü (1985)
Mümkün olmayanın sənəti (1998)
127
Чапа имзаланмышдыр: 08.05.2011
Формат: 70х100 1/32. Ф.ч.в
8
Сайы: 500
«Апостроф» Чап Еви
АЗ 1009, Бакы, Азярбайъан, М.Ибращимов 43.
