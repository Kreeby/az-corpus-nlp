 
 
 2 
 
 
ƏLLİNCİ KİTAB 
————— 
FEVRAL 2012 - APREL 2012 
 
 
 
 
 
 
 
 
AZƏRNƏŞR  
BAKI - 2017 
 3 
 
 
 
ÇIXIŞLAR * NİTQLƏR 
 
BƏYANATLAR * MÜSAHİBƏLƏR 
 
MƏKTUBLAR * MƏRUZƏLƏR 
 
MÜRACİƏTLƏR  
 
 
 
AZƏRNƏŞR  
BAKI – 2017 
 4 
BBK 32 
Ə 56             
Buraxılışına məsul 
akademik 
 
                                    RAMİZ MEHDİYEV 
 
ƏLİYEV İLHAM 
Ə 56  İnkişaf – məqsədimizdir. B., Azərnəşr, 2017,  400 səh.  
 
Azərbaycan Respublikasının Prezidenti İlham Əliyevin 
oxuculara təqdim olunan «İnkişaf–məqsədimizdir» çoxcildliyinin    
50-ci – yubiley nəşrində dövlət başçısının Xorvatiya, Koreya və Çexiyaya 
səfərləri, həmçinin Gürcüstan və Qırğız prezidentlərinin Azərbaycana 
səfərləri zamanı  bu ölkələrin dövlət və hökumət rəhbərləri ilə çoxşaxəli 
əlaqələrin inkişafından, enerji və qeyri-neft sektoruna aid bağlanan 
müqavilələrdən, sazişlərdən, beynəlxalq əməkdaşlığın daha da 
möhkəmləndirilməsindən bəhs olunur.  
Digər cildlərdə olduğu kimi, bu cilddə də Azərbaycanın uğurla 
aparılan daxili və xarici siyasətinə, iqtisadi potensialının  
möhkəmlənməsinə, ordu quruculuğuna, regionların sosial inkişafının 
həyata keçirilməsinə, cəmiyyətimizin demokratikləşdirilməsi 
istiqamətində önəmli nailiyyətlərinə və ictimai-siyasi həyatın digər 
sahələrinə dair nitqləri, çıxışları, tövsiyələri öz əksini tapmışdır.  
Azərbaycan Prezidenti bütün görüş və danışıqlarda diqqəti Ermənistanın 
işğalçılıq siyasətinə yönəldib, dünya ictimaiyyətini regionun inkişafına 
əngəl olan  Dağlıq Qarabağ münaqişəsinin beynəlxalq hüququn norma və 
prinsipləri çərçivəsində həllinə dəstək olmağa çağırıb.  
Bu cilddə, həmçinin ölkəmizə gəlmiş bir sıra beynəlxalq 
təşkilatların nümayəndələri, mədəniyyət və din xadimləri ilə görüşləri, 
kütləvi informasiya vasitələrinə və xarici telekanallara verdiyi 
müsahibələri də yer almışdır 
 
ISBN  978-9952-8100-7-3 
32-ББК                         
2017651(07)М
0801000000
Я   

 
© Azərnəşr, 2017 
 5 
 
BAKIDA XALQ QƏHRƏMANI KOROĞLUNUN 
ABİDƏSİNİN AÇILIŞI MƏRASİMİNDƏ İŞTİRAK  
 
21 fevral 2012-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva fevralın 21-də Bakıda xalq qəhrəmanı 
Koroğlunun xatirəsinə ucaldılmış abidənin açılışı mərasimində 
iştirak etmişlər. 
Azərbaycan Dövlət simfonik orkestri dahi bəstəkar Üzeyir 
Hacıbəylinin «Koroğlu» operasının uvertürasını ifa etdi. 
Dövlətimizin başçısı abidənin üzərindəki örtüyü götürdü və 
abidənin önünə əklil qoydu. 
Dövlət başçısı Azərbaycanın elm, təhsil və mədəniyyət 
ictimaiyyətinin tanınmış nümayəndələri ilə görüşdü. 
İ l h a m   Ə l i y e v: Əziz dostlar! Bu gün şəhərimizin 
tarixində çox əlamətdar və unudulmaz bir gündür. Bu gün 
Bakının mərkəzində, şəhərimizin gözəl guşəsində biz böyük 
şəxsiyyət, Azərbaycan xalqının qəhrəman oğlu Koroğlunun 
abidəsinin açılışına toplaşmışıq. Bu gözəl hadisə münasibətilə 
sizi və Azərbaycan xalqını ürəkdən təbrik edirəm. 
Koroğlu bizim xalq qəhrəmanımızdır. Koroğlu vətən-
pərvərlik, igidlik rəmzidir. Bütün dövrlərdə Koroğlunun xalq 
qarşısında etdiyi xidmətlər Azərbaycan xalqının xatirəsində 
yaşamışdır və bu gün də yaşayır. 
Müxtəlif dövrlərdə bizim böyük sənətkarlarımız «Koroğlu» 
mövzusuna müraciət etmişlər. Dahi bəstəkarımız Üzeyir 
Hacıbəylinin keçən əsrin 30-cu illərində yazdığı «Koroğlu» 
operası bu gün də yaşayır və əbədi yaşayacaqdır. Bütün 
təntənəli mərasimlərdə «Koroğlu» operasının uvertürası 
səslənir. Bu bizim Dövlət himnimizlə bərabər, Azərbaycan 
xalqının ayrılmaz böyük dəyəri kimi bu gün də yaşayır. 
Ölkəmizin müxtəlif şəhərlərində Koroğlunun abidələri 
ucaldılmışdır. Ancaq Bakıda Koroğlunun abidəsi yox idi və bu 
 6 
boşluğu biz indi aradan qaldırdıq. Mən 2009-cu ildə Bakıda 
Koroğlunun abidəsinin ucaldılması haqqında müvafiq sərəncam 
imzalamışam. Bizim istedadlı heykəltəraşımız Tokay Məm-
mədov gözəl və əzəmətli əsər yaratmışdır. Koroğlu abidəsi üçün 
müvafiq yerin seçilməsi prosesi başlanmışdı. Mən çox 
istəyirdim ki, şəhərimizin gözəl yerində gözəl, əzəmətli abidə 
ucaldılsın və bu gün biz bu tarixi hadisənin şahidiyik. 
Gənc nəslin tərbiyə edilməsində «Koroğlu» dastanı çox 
mühüm bir vasitədir. Gənc nəslimiz vətənpərvərlik ruhunda 
böyüməli, tərbiyə almalıdır. Müstəqil Azərbaycanın vətəndaş-
ları öz Vətənini, xalqını sevməlidirlər. Koroğlu xalq içərisindən 
çıxmış, xalq üçün yaşamış gözəl insan, böyük sərkərdə, eyni 
zamanda, istedadlı insan idi – həm şair, həm aşıq idi. Koroğlu 
abidəsinin ucaldılması bir tərəfdən tarixi ədaləti əks etdirir, 
digər tərəfdən də Azərbaycan xalqının nə qədər böyük xalq 
olduğunu əyani şəkildə göstərir. 
Biz öz dahi şəxsiyyətlərimizin xatirəsinə böyük hörmətlə 
yanaşırıq. Təkcə keçən il Bakıda görkəmli şəxsiyyətlərin – Zi-
vərbəy Əhmədbəyovun, Fikrət Əmirovun abidəsi ucaldılmışdır. Bu 
gün biz Koroğlunun abidəsinin açılışını qeyd edirik. Yaxın 
gələcəkdə Bakıda, şəhərimizin gözəl yerlərində Babəkin, Qara 
Qarayevin, Bülbülün abidələri ucaldılacaqdır. Artıq müvafiq göstə-
rişlər verilmişdir. 
Sovet dövründə də ulu öndər Heydər Əliyevin təşəbbüsü ilə 
xalqımızın görkəmli şəxsiyyətlərinin şərəfinə abidələr 
ucaldılmışdır. Bu gün bu siyasət davam etdirilir. Bu abidələr bir 
daha onu göstərir ki, Azərbaycan xalqı nə qədər böyük, nə 
qədər istedadlı xalqdır, bizim nə qədər böyük tarixi 
şəxsiyyətlərimiz olubdur.  
Bu gün ölkəmizdə hər bir sahədə olduğu kimi, milli- mənəvi 
sahədə də dirçəliş, inkişaf vardır. Biz güclü, müasir dövlət 
qururuq. Ancaq ənənələrimizə, tariximizə, keçmişimizə çox 
bağlıyıq. Dünyada qloballaşma prosesləri gedir, istər-istəməz 
bizə də təsir edir. Bu heç bir ölkədən yan keçə bilməz. Xüsusilə 
bu dövrdə milli dəyərlərə diqqət daha da böyük olmalıdır. 
 7 
İnsanlar milli ruhda tərbiyə olunmalıdırlar. Öz Vətəninə, öz 
keçmişinə, tarixinə, dahi şəxsiyyətlərinə hörmətlə 
yanaşmalıdırlar.  
Bu abidənin açılışı eyni zamanda, bu gözəl parkın abad-
laşmasına da şərait yaratdı. Abidənin yaradılması ilə bərabər, 
Bakı Şəhər İcra Hakimiyyətinə göstəriş vermişdik ki, bu park da 
abadlaşsın, gözəlləşsin. Bakıda böyük quruculuq işləri aparılır. 
Bütün parklar, bağlar yenidən qurulur, abadlaşır. İnsanlar üçün 
gözəl istirahət yerləri yaradılır. Bakı doğrudan da indi dünyanın 
ən gözəl şəhərlərindən biridir. Bakının tarixi gözəlliyi vardır. 
Tarixi, qədim binalar şəhərimizə gözəllik verir. Bakının müasir 
meqapolisə çevrilməsi prosesi də uğurla gedir. Bu iki istiqamət 
arasında heç bir ziddiyyət olmamalıdır və yoxdur. Həm müasir 
binalar, həm qədim Bakı bir-birini tamamlamalıdır və 
tamamlayır. Şəhərimizin gözəlləşməsi hər bir Bakı sakini, hər 
bir Azərbaycan vətəndaşı üçün çox vacib olan məsələdir. 
Bakıya gələn hər bir qonaq şəhərin gözəlliyinə heyran olur. 
Bakı da bizim böyük, milli sərvətimizdir. 
Mən bu gün bir daha qeyd etmək istəyirəm ki, Koroğlunun 
abidəsinin ucaldılması böyük məna daşıyır. Bu həm tarixi 
şəxsiyyətə hörmətimizin əlamətidir, həm keçmişimizə olan 
münasibətdir, həm də Koroğlunun etdiyi fədakarlığa görə 
Azərbaycan xalqının qiymətidir. Bu gözəl əsər əminəm ki, 
bütün Azərbaycan xalqını sevindirəcəkdir. Koroğlu abidəsi 
məhz belə olmalı idi. Gözəl, möhtəşəm, qürurlu və əzəmətli. 
Bir daha əsərin müəllifinə, görkəmli heykəltəraş Tokay 
Məmmədova minnətdarlığımı bildirirəm. Əsərin yaradılmasında 
iştirak etmiş insanlara minnətdarlığımı bildirmək istəyirəm. 
Bakı sakinlərini və bütün Azərbaycan xalqını bu gözəl hadisə 
münasibətilə bir daha təbrik edirəm.  
T o k a y   M ə m m ə d o v (abidənin müəllifi, Azərbayca-
nın Xalq rəssamı): Hörmətli xanımlar və cənablar! Bu gün 
mənim üçün çox əlamətdar bir gündür. «Koroğlu» 30 il iş-
lədiyim bir mövzudur, mənim üçün əziz bir obrazdır, xalqımızın 
qəhrəmanlıq rəmzidir. Mən dəqiq bilirdim ki, Azərbaycanın 
 8 
paytaxtı üçün bu heykəl lazım olacaqdır. Nəhayət, 2 il əvvəl 
möhtərəm cənab Prezident Bakıda Koroğlunun abidəsinin 
ucaldılması haqqında sərəncam imzaladı və bu işə təkan verildi. 
Heykəlin qurulmasında çox adamların zəhməti oldu. Bu gün 
açılış mərasimində mən müəllif kimi, hamıya təşəkkürümü 
bildirmək istəyirəm. Ən böyük minnətdarlığım Sizədir, hörmətli 
Prezident! 
N i z a m i   C ə f ə r o v (Azərbaycan Milli Elmlər Akade-
miyasının müxbir üzvü): Möhtərəm cənab Prezident! 
Hörmətli mərasim iştirakçıları! 
Bu gün biz həqiqətən tarixi anların şahidiyik. Möhtərəm 
Prezidentimiz hər şeyi söylədi. Bu gün çoxlu mübahisələr gedir. 
Koroğlu doğrudan tarixi şəxsiyyətdirmi, ya deyilmi? Bu 
mübahisələri davam etdirmək də olar, amma əsas məsələ odur 
ki, Koroğlu bu xalqın ruhunun məhsuludur, bizim milli 
mövcudluğumuzun bir dəyəridir. Tarixi şəxsiyyət ola da, 
olmaya da bilər. Amma onun obrazı istənilən tarixi şəxsiyyətin 
obrazından daha güclüdür. 
Koroğlu sadəcə, qəhrəman, fiziki güc sahibi deyil, ruh 
adamıdır, aşıqdır, şairdir. Koroğlu sadəcə, qəhrəman deyil, həm 
də dövlət, cəmiyyət qurucusudur. Koroğlu Çənlibelin 
müəllifidir. Koroğlu mütəfəkkirdir. Koroğlu filosofdur. Ko-
roğlunun sözü vardır, deyir ki: 
«Uca-uca dağlar başı 
Çənli də olur, çənsiz də olur. 
Çalış ki, bir işə yara, 
Sənli də olur, sənsiz də olur». 
A n a r  (Xalq yazıçısı):  Hörmətli cənab Prezident! 
Hörmətli xanımlar və cənablar! 
Bakımızın minillik tarixində şəhərimizdə ilk dəfə atlı heykəl 
ucaldılıb. Bu, xalqımızın əfsanəvi qəhrəmanı Koroğlunun 
heykəlidir. Burada artıq deyildi, Koroğlu həm qəhrəman, həm 
də sənətkar, aşıq, şair idi. Bir əlində Misri qılınc idi, bir əlində 
saz. Koroğlu dastanın həm iştirakçısı, həm yaradıcısı idi. 
Koroğlu obrazı əsrlər boyu xalqımızın yaddaşında, qəlbində 
 9 
yaşayıb, bizim böyük sənətkarları ilhamlandırıb. Ölməz Üzeyir 
bəy «Koroğlu» operasını,  Tahir Salahov isə rəssamlıqda 
«Koroğlu» obrazını yaradıb. «Koroğlu» filmi vardır. Bu gün başqa 
bir görkəmli sənətkarımız Tokay Məmmədov Koroğlunu 
heykəltəraşlıqda təcəssüm etdirib. 
Mən bir daha, cənab Prezident, Sizi təbrik edirəm, heykəlin 
müəllifi Tokay Məmmədovu təbrik edirəm və bütün bakılıları, 
bütün azərbaycanlıları təbrik edirəm.  
  
* * * 
 
Sonra prezident İlham Əliyevə və xanımı Mehriban Əliyevaya 
abidə və onun yerləşdiyi Koroğlu parkı haqqında ətraflı 
məlumat verildi. 
Bildirildi ki, geniş abadlıq və yaşıllaşdırma işləri aparıl-
mışdır. Ümumi sahəsi 1,3 hektar olan parkın 4620 kvad-
ratmetrlik ərazisinə qranit piltələr döşənmişdir. Burada əhali-
nin istirahəti üçün nümunəvi şərait yaradılmışdır. 
Prezident İlham Əliyev Koroğlu parkında görülmüş işlərdən 
razılığını bildirdi. 
 
 
 
 10 
 
FİZİKA-RİYAZİYYAT ELMLƏRİ DOKTORU, 
AKADEMİK SERGEY KAPİTSAYA 
 
Hörmətli Sergey Petroviç! 
İcazə verin, Sizi elmi biliklərin təbliği sahəsində görkəmli 
nailiyyətlərinizə görə Rusiya Elmlər Akademiyasının Qızıl 
medalı ilə təltif olunmağınız münasibətilə təbrik edim, Sizə 
möhkəm cansağlığı və yeni elmi uğurlar arzulayım. 
Sizin elmin inkişafına və elmi biliklərin geniş miqyasda 
təbliğinə verdiyiniz böyük töhfə bütün dünyada, o cümlədən 
Azərbaycanda yüksək qiymətləndirilir. Ötən il Bakıda «XXI 
əsr: ümidlər və çağırışlar» devizi ilə keçirilmiş Beynəlxalq 
Humanitar Forum çərçivəsində Sizinlə görüşümü məmnunluqla 
xatırlayıram. Sizin Heydər Əliyev Fondunda keçirdiyiniz görüş 
də Azərbaycan ilə Rusiya Federasiyası arasında humanitar 
sahədə əməkdaşlığın genişləndirilməsi işinə öz töhfəsini 
vermişdir. 
Sizi Rusiya Elmlər Akademiyasının yüksək mükafatı ilə 
təltif olunmağınız münasibətilə bir daha təbrik edir, Sizə elmi 
yaradıcılığınızda yeni-yeni uğurlar arzulayıram. 
 
Hörmətlə, 
                                                       İLHAM ƏLİYEV 
                                Azərbaycan Respublikasının 
Prezidenti 
 
Bakı, 22 fevral 2012-ci il 
 
 
 
 
 
 
 
 11 
 
XOCALI SOYQIRIMININ 20-ci İLDÖNÜMÜ İLƏ 
ƏLAQƏDAR AZƏRBAYCAN XALQINA 
MÜRACİƏT 
 
Əziz həmvətənlər! 
XX əsrin ən dəhşətli və qanlı faciələrindən hesab edilən 
Xocalı  soyqırımının  20 ili  tamam olur. 1992-ci il  fevralın 25-
dən 26-na keçən gecə erməni hərbi birləşmələri keçmiş sovet 
ordusunun Xankəndi şəhərində yerləşən 366-cı motoatıcı 
alayının iştirakı ilə aylarla mühasirədə saxlanılan Xocalıya 
hücum edərək, bir gecənin içində şəhəri yerlə yeksan etmişdir. 
Bu qanlı aksiya zamanı dinc əhaliyə amansızlıqla divan 
tutulmuş, 613 nəfər qətlə yetirilmiş, meyitlər təhqir olunmuş, 
1275 nəfər girov götürülmüşdür. Onlardan 150  nəfərin  taleyi  
hələ də  məlum  deyil. Qətlə  yetirilənlərin 63 nəfəri uşaq, 106 
nəfəri qadın, 70 nəfəri ahıl və qoca idi. Hərbi təcavüz 
nəticəsində 8 ailə tamamilə məhv edilmişdir. 
Son iki əsrdə erməni millətçiləri tarixi Azərbaycan torpaqları 
hesabına mifik «Böyük Ermənistan» ideyasını gerçəkləşdirmək 
məqsədilə dəfələrlə xalqımıza qarşı terror, kütləvi qırğın, 
deportasiya və etnik təmizləmə kimi bəşəri cinayətlər 
törətmişlər. XX əsrin sonunda dünyanın gözü qarşısında baş 
verən, qəddarlığı və amansızlığı ilə fərqlənən Xocalı soyqırımı 
isə bu təcavüzkar siyasətin ən qanlı səhifəsi idi. Bu ağır 
cinayətə görə siyasi-hüquqi məsuliyyət birbaşa Ermənistanın o 
zamankı və indiki rəhbərliyinin, Dağlıq Qarabağdakı separatçı 
rejimin üzərinə düşür. 
Azərbaycan dövləti erməni faşistlərinin törətdiyi Xocalı 
faciəsi haqqındakı həqiqətlərin dünya ictimaiyyətinə çatdırıl-
ması və beynəlxalq aləmdə soyqırımı kimi tanıdılması is-
tiqamətində 20 ilə yaxındır ki, məqsədyönlü və sistemli iş 
aparır. Son illərdə «Xocalıya ədalət!» beynəlxalq kampaniyası 
çərçivəsində soydaşlarımızı təmsil edən çoxsaylı vətəndaş 
cəmiyyəti institutları, gənclər təşkilatları və diaspor qurumları 
bu sahədə hakimiyyət strukturları ilə birgə səmərəli fəaliyyət 
 12 
göstərirlər. Yalan və saxtakarlıq üzərində qurulmuş erməni 
təbliğat maşınının iç üzü ifşa olunur və dünya ictimai fikri 
Xocalı həqiqətlərini qəbul etməyə başlayır. İslam Əməkdaşlıq 
Təşkilatı Parlament İttifaqı bu faktı «insanlığa qarşı törədilmiş 
kütləvi cinayət» hadisəsi  kimi tanımış və üzv dövlətləri həmin 
faciəyə müvafiq siyasi-hüquqi qiymət verməyə çağırmışdır. 
Pakistan və Meksikanın parlamentlərində bu qətliamın 
soyqırımı aktı kimi tanınması barədə qətnamə qəbul edilmişdir. 
Azərbaycan Respublikası hazırda dünya təhlükəsizlik siste-
mində və beynəlxalq terrorizmə qarşı mübarizədə mühüm rol 
oynayır. Harada baş verməsindən asılı olmayaraq, biz hər cür 
irqi ayrı-seçkiliyi, etnik və dini zəmində düşmənçiliyi 
bütövlükdə bəşər cəmiyyətinə qarşı cinayət hesab edirik. 
Dövlətimiz bundan sonra da Xocalı soyqırımına, Azərbaycan 
torpaqlarının Ermənistan tərəfindən işğalına obyektiv qiymət 
verilməsi və tarixi-hüquqi ədalətin bərpası üçün öz fəaliyyətini 
davam etdirəcək, bütün siyasi və hüquqi vasitələrlə belə hallara 
qarşı barışmaz mübarizə aparacaqdır. 
Xocalı soyqırımını törətməkdə düşmənin məqsədi Azərbaycan 
xalqını sarsıtmaq, suverenlik və ərazi bütövlüyü uğrunda 
mübarizədən çəkindirmək və torpaqlarımızı zorla ələ keçirmək olsa 
da, bu ağır faciə xalqımızı daha da mətinləşdirmiş, qəhrəman oğul 
və qızlarımızı müqəddəs Vətən və milli dövlətçiliyimiz naminə 
qətiyyətli və mütəşəkkil mübarizəyə səfərbər etmişdir. 
Bu ümummilli hüzn günündə bir daha Xocalı faciəsinin 
günahsız qurbanlarının əziz xatirəsini ehtiramla yad edir, bütün 
şəhidlərimizə Allahdan rəhmət diləyirəm. Sizi əmin etmək 
istəyirəm ki, Xocalı soyqırımını həyata keçirənlər gec-tez ədalət 
məhkəməsi qarşısında cavab verərək layiqli cəzalarını alacaq, 
şəhidlərimizin qanı yerdə qalmayacaqdır. 
 
                                                                 İLHAM ƏLİYEV 
                        Azərbaycan Respublikasının Prezidenti 
 
Bakı, 23 fevral 2012-ci il 
 
 13 
 
TÜRKİYƏNİN DAXİLİ  İŞLƏR NAZİRİ İDRİS 
NAİM ŞAHİNİN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
Prezident sarayı   
 
23 fevral 2012-ci il 
 
Azərbaycan Respublikasının Prezidenti İlham Əliyev 
fevralın 23-də Türkiyə Respublikasının Daxili İşlər naziri İdris 
Naim Şahinin başçılıq etdiyi nümayəndə heyətini qəbul 
etmişdir. 
Daxili İşlər naziri İdris Naim Şahin Türkiyə Respublikasının 
Baş naziri Rəcəb Tayyib Ərdoğanın salamlarını və ən xoş 
arzularını dövlətimizin başçısına çatdırdı. 
Görüşdə Azərbaycan ilə Türkiyə arasında dostluq və qar-
daşlıq münasibətlərinin bütün istiqamətlərdə, o cümlədən daxili 
işlər orqanları arasında uğurla inkişaf etdiyi vurğulandı, Tür-
kiyənin Daxili İşlər naziri İdris Naim Şahinin Azərbaycana 
səfərinin bu sahədə əlaqələrin daha da genişləndirilməsi işinə 
təkan verəcəyinə əminlik ifadə olundu. 
Görüşdə, həmçinin cinayətkarlığa qarşı birgə mübarizə, bu 
sahədə koordinasiyanın və informasiya mübadiləsinin önəmi 
qeyd olundu. 
Dövlətimizin başçısı Türkiyə Respublikasının Baş naziri 
Rəcəb Tayyib Ərdoğanın salamlarına görə minnətdarlığını 
bildirdi, onun da salamlarını Baş nazirə çatdırmağı xahiş etdi. 
 
 
 
 
 
 
 
 14 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
Hörmətli xanım Prezident! 
Buenos-Ayres şəhərində baş vermiş dəmiryol qəzası 
nəticəsində çoxlu sayda insanın həlak olması və xəsarət alması 
xəbəri məni son dərəcə kədərləndirdi. 
Bu faciə ilə əlaqədar Sizə, həlak olanların ailələrinə və yaxın 
adamlarına, bütün Argentina xalqına şəxsən öz adımdan və 
Azərbaycan xalqı adından dərin hüznlə başsağlığı verir, 
yaralananların tezliklə sağalmasını arzulayıram. 
 
 
                                                                 İLHAM ƏLİYEV 
                                Azərbaycan Respublikasının 
Prezidenti 
 
Bakı, 24 fevral 2012-ci il 
 
 
 
 15 
 
LATVİYANIN XARİCİ İŞLƏR NAZİRİ  EDQARS 
RİNKEVİÇS  İLƏ GÖRÜŞ 
 
Prezident sarayı   
 
24 fevral 2012-ci il 
 
Azərbaycan Respublikasının Prezidenti İlham Əliyev 
fevralın 24-də Latviya Respublikasının Xarici İşlər naziri 
Edqars Rinkeviçsi qəbul etmişdir. 
Xarici İşlər naziri Edqars Rinkeviçs Latviya Respublikasının 
Prezidenti Andris Berzinşin və keçmiş prezident Valdis 
Zatlersin salamlarını dövlətimizin başçısına çatdırdı. 
Görüşdə Azərbaycan ilə Latviya arasında ikitərəfli əlaqə-
lərin müxtəlif sahələrdə uğurla inkişaf etdiyi vurğulandı, 
münasibətlərimizin Azərbaycan–Avropa İttifaqı əməkdaşlığı 
çərçivəsində önəmi qeyd olundu, Xəzəryanı dövlətlərlə Baltik 
dənizi ölkələri arasında əməkdaşlıq və digər məsələlər ətrafında 
fikir mübadiləsi aparıldı. 
Dövlətimizin başçısı Latviya Respublikasının Prezidenti 
Andris Berzinşin və keçmiş prezident Valdis Zatlersin sa-
lamlarına görə minnətdarlığını bildirdi, onun da salamlarını 
Latviyanın dövlət başçısına və keçmiş prezident Valdis Zatlersə 
çatdırmağı xahiş etdi. 
 
 
 
 
 
 
 
 
 16 
 
XOCALI SOYQIRIMININ 20-ci İLDÖNÜMÜ  
İLƏ ƏLAQƏDAR BAKIDA ÜMUMXALQ 
YÜRÜŞÜNDƏ İŞTİRAK 
 
26 fevral 2012-ci il 
 
Azərbaycan Respublikasının Prezidenti İlham Əliyev 
fevralın 26-da Bakıda XX əsrin ən dəhşətli və qanlı faciələ-
rindən biri olan Xocalı soyqırımının 20-ci ildönümü ilə əla-
qədar ümumxalq yürüşündə  iştirak etmişdir. 
Paytaxtın Azadlıq meydanından başlayan, 85 mindən çox 
insanın iştirak etdiyi ümumxalq yürüşü Xocalı faciəsi qur-
banlarının xatirəsini ehtiramla yad etmək və erməni faşistləri 
tərəfindən insanlığa qarşı törədilmiş bu vəhşi cinayəti yenidən 
dünya ictimaiyyətinin diqqətinə çatdırmaq məqsədi daşıyırdı. 
Ön sırada prezident İlham Əliyevin olduğu yürüş işti-
rakçıları Azadlıq meydanından Xocalı soyqırımının qurban-
larının xatirəsinə Bakının Xətai rayonunda ucaldılmış abidəyə 
doğru hərəkətə başladılar. Ümumxalq yürüşünün iştirakçıları-
nın və onların keçdiyi prospekt, küçələr boyu düzülmüş minlərlə 
gəncin əllərində qanlı qırğının günahsız qurbanlarının – xüsusi 
qəddarlıqla qətlə yetirilmiş uşaqların, qadınların və qocaların 
portretləri, 20 il bundan əvvəl baş vermiş hadisələrin dəhşətli 
səhnələrini əks etdirən fotoşəkillər, faciənin təqsirkarlarından 
cavab tələb etmək, onları cəzalandırmaq, bu soyqırımına 
beynəlxalq səviyyədə obyektiv siyasi-hüquqi qiymət vermək 
barədə çağırışlar və soyqırımı qurbanlarının adları, soyadları 
yazılmış plakatlar və transparantlar var idi. İzdihamın başı 
üzərində «Dünya Xocalı soyqırımını tanımalıdır!», «Xocalıya 
ədalət!», «Xocalını unutmayın», «Rədd olsun erməni faşizmi!», 
«Xocalı – XX əsrin soyqırımı», «Cinayətkarlar cəzasız 
qalmayacaqlar!» və s. çağırışlar yazılmış minlərlə plakat və 
transparant dalğalanırdı. 
 17 
İnsanların hüznlü çöhrələrinə baxanda görünürdü ki, ötən 
20 il Xocalının dinc sakinlərinə qanlı divan tutulmasının 
dəhşətlərini yaddaşlardan silməmişdir. Bircə gecədə yerlə yek-
san edilmiş bu Azərbaycan şəhərinin adı indi Xatın, Liditse və 
Sonqmi ilə qoşa çəkilir. 
Bütövlükdə bu ümumxalq yürüşünü Azərbaycanın Xocalı 
soyqırımı ilə bağlı apardığı genişmiqyaslı tədbirlərin  kul-
minasiya nöqtəsi hesab etmək olar. Dünya Xocalı qırğını 
haqqında əsl həqiqəti bilməli, başa düşməlidir ki, XX əsrin 
sonunda bütün sivil bəşəriyyətin gözləri qarşısında törədilmiş 
bu vəhşiliyə laqeydlik, yüzlərlə dinc insanın ölümündə təqsirkar 
olanların cəzalandırılmaması belə faciələrin planetin hər bir 
nöqtəsində təkrarlanmasına gətirib çıxara bilər. Bu yürüş həm 
də Azərbaycan xalqının sıx birliyini, onun öz şəhidlərinin 
xatirəsinə ehtiramını, işğal altındakı torpaqların azad olunması 
və ölkənin ərazi bütövlüyünün bərpası üçün əlindən gələni 
etmək əzmini nümayiş etdirdi. 
Xocalı soyqırımı qurbanlarının abidəsinin yanında Fəxri 
qarovul dəstəsi və tər çiçəklər düzülmüşdü. 
Prezident İlham Əliyev abidənin önünə əklil qoydu, faciə 
qurbanlarının xatirəsini ehtiramla yad etdi. 
Baş nazir Artur Rasizadə, Milli Məclisin Sədri Oqtay Əsə-
dov, Prezident Administrasiyasının rəhbəri Ramiz Mehdiyev 
Azərbaycanın birinci xanımı Mehriban Əliyeva, Heydər Əliyev 
Fondunun vitse-prezidenti Leyla Əliyeva abidənin önünə tər 
çiçəklər qoydular. 
Dövlət və hökumət rəsmiləri, Milli Məclisin deputatları, 
nazirlər, komitə və şirkətlərin rəhbərləri, diplomatik korpusun 
nümayəndələri, dini konfessiyaların başçıları, habelə qırğından 
xilas ola bilmiş Xocalı sakinləri də abidənin önünə güllər 
düzdülər. 
1992-ci il fevralın 25-dən 26-na keçən gecə Dağlıq Qara-
bağın Xocalı şəhərində ermənilərin törətdikləri dəhşətli hadi-
sələr Azərbaycanın tarixinə qanlı hərflərlə yazılmışdır. O gecə 
silahlı erməni dəstələri keçmiş sovet ordusunun Xankəndidə 
 18 
yerləşən 366-cı motoatıcı alayının ağır texnikası və şəxsi he-
yətinin köməyi ilə Azərbaycanın bu qədim şəhəri üzərinə hücum 
etmiş və onun dinc əhalisinə amansızcasına divan tutmuşlar. 
Aylarla blokadada qalaraq zəifləmiş Xocalı şəhərinin 
müdafiəçiləri sayca onlardan qat-qat çox olan, təpədən-dırnağa 
qədər silahlanmış ermənilərin hücumunu dəf edə bilməmişlər. 
Xocalı soyqırımının qanlı statistikası belədir: Hücum zamanı 
şəhərdə olmuş 3 min nəfərdən 613-ü, o cümlədən 106 qadın, 63 
uşaq və 70 qoca xüsusi qəddarlıqla öldürülmüş, 487 nəfər, o 
cümlədən 76 uşaq ağır yaralanmış, 1275 nəfər girov 
götürülmüş və insanı alçaldan işgəncələrə məruz qalmışdır, 150 
nəfərin taleyi hələ də məlum deyildir. 8 ailə tamamilə məhv 
edilmişdir. Bu rəqəmlər insanı dəhşətə gətirir. Həmin insanlar 
yalnız etnik mənsubiyyətlərinə – azərbaycanlı olduqlarına görə 
amansızcasına öldürülmüş, işgəncələrə məruz qalmış və şikəst 
edilmişlər. 
Ermənilərin bu cəza tədbiri hərtərəfli planlaşdırılmış və 
yeganə bir məqsədlə törədilmişdir – dinc sakinləri milli mən-
subiyyət əlamətinə görə qismən və ya tamamilə məhv etmək. 
Beynəlxalq hüquqa görə belə hərəkətlər «soyqırımı» anlayışına 
uyğundur və dünya ictimaiyyəti tərəfindən bu cür tanınmalıdır. 
Xocalı haqqında həqiqətin dünyada bilinməsi, bu faciənin 
xalqımıza qarşı soyqırımı aktı kimi tanınması ümummilli lider 
Heydər Əliyev Azərbaycanda siyasi hakimiyyətə qayıdandan sonra 
başlanmışdır. Ulu öndərin təşəbbüsü ilə Xocalı soyqırımına siyasi-
hüquqi qiymət verilmiş, fevralın 26-sı «Xocalı soyqırımı günü» 
elan edilmişdir. 2009-cu ildə Heydər Əliyev Fondunun vitse-
prezidenti, İslam Konfransı Gənclər Forumunun mədəniy-
yətlərarası dialoq üzrə baş əlaqələndiricisi Leyla Əliyevanın 
təşəbbüsü ilə başlanmış «Xocalıya ədalət!» beynəlxalq kampa-
niyası bu istiqamətdə təbliğat işini daha da fəallaşdırmışdır. 
Faciə ilə əlaqədar dəhşətli faktlar bu kampaniya çərçivəsində 
aparılan işlər sayəsində geniş beynəlxalq ictimaiyyətə çat-
dırılmış, planetin bütün guşələrində milyonlarla insan erməni 
millətçilərinin əsl simasına bələd olmuş, bilmişlər ki, onlar öz 
 19 
sərsəm ideyalarını həyata keçirmək naminə heç nədən, o 
cümlədən uşaqları qətlə yetirməkdən çəkinmirlər. İslam Əmək-
daşlıq Təşkilatı Parlament İttifaqı ermənilərin Xocalıda törət-
diyi mənfur əməlləri «insanlığa qarşı kütləvi cinayət» kimi 
tanımış və üzv dövlətləri bu faciəyə lazımi siyasi-hüquqi qiymət 
verməyə çağırmışdır. Pakistan və Meksika parlamentləri də bu 
qırğının soyqırımı aktı kimi tanınması haqqında qətnamələr 
qəbul etmişlər. 
Bu il Heydər Əliyev Fondunun dəstəyi ilə dünyanın 100 
nöqtəsində Xocalı soyqırımının qurbanlarının xatirəsini anma 
mərasimləri keçirilir. Bu aksiyaların iştirakçılarına fond tərə-
findən hazırlanmış, Qarabağın və Ermənistan–Azərbaycan, 
Dağlıq Qarabağ münaqişəsinin tarixindən bəhs edən material-
lar, bukletlər, fotoalbomlar və kitablar paylanılır. 
Aksiyalar çərçivəsində ermənilərin vəhşiliklərindən bəhs 
edən sənədli filmlər nümayiş etdirilir, uşaq rəsmləri sərgiləri 
təşkil olunur. Qardaş Türkiyədə, Böyük Britaniyada və bir sıra 
digər Avropa dövlətlərində, müsəlman ölkələrinin çoxunda 
keçirilmiş anım tədbirləri ictimaiyyət arasında böyük əks-səda 
doğurmuşdur. 
Prezident İlham Əliyevin Azərbaycan xalqına müraciətində 
deyilir ki, «Xocalı soyqırımını törətməkdə düşmənin məqsədi 
Azərbaycan xalqını sarsıtmaq, suverenlik və ərazi bütövlüyü 
uğrunda mübarizədən çəkindirmək və torpaqlarımızı zorla ələ 
keçirmək olsa da, bu ağır faciə xalqımızı daha da mətin-
ləşdirmiş, qəhrəman oğul və qızlarımızı müqəddəs Vətən və 
milli dövlətçiliyimiz naminə qətiyyətli və mütəşəkkil mübarizəyə 
səfərbər etmişdir». 
 
 
 
 
 
 
 
 20 
 
YƏMƏN RESPUBLİKASININ PREZİDENTİ  
ZATİ-ALİLƏRİ  
CƏNAB ABDURABBİH MƏNSUR HADİYƏ 
 
Hörmətli cənab Prezident! 
Yəmən Respublikasının Prezidenti vəzifəsinə seçilmə-
yiniz münasibətilə Sizi səmimi-qəlbdən təbrik edirəm. 
Ümidvaram ki, Azərbaycan ilə Yəmən arasındakı dostluq və 
əməkdaşlıq münasibətləri xalqlarımızın mənafelərinə uyğun 
olaraq bundan sonra da inkişaf edəcək və genişlənəcəkdir. 
Sizə möhkəm cansağlığı, xoşbəxtlik, dost Yəmən xalqının 
rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
                                                                 İLHAM ƏLİYEV 
                           Azərbaycan Respublikasının Prezidenti 
 
Bakı, 27 fevral 2012-ci il 
 
 
 
 
 
 
 
 
 
 
 
 
 
 
 
 
 21 
SERBİYA OLİMPİYA KOMİTƏSİNİN SƏDRİ 
VLADE DİVATSIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
27 fevral 2012-ci il 
 
Azərbaycan Respublikasının Prezidenti İlham Əliyev 
fevralın 27-də Serbiya Olimpiya Komitəsinin sədri, «Ana və 
Vlade Divats Fondu»nun təsisçisi Vlade Divatsın başçılıq etdiyi 
nümayəndə heyətini qəbul etmişdir. 
Dövlətimizin başçısı Azərbaycan ilə Serbiya arasında iki-
tərəfli münasibətlərin uğurla inkişaf etdiyini bildirdi. Ölkə-
lərimiz arasında möhkəm tərəfdaşlıq əlaqələrinin olduğunu 
vurğulayan prezident İlham Əliyev Serbiya prezidenti Boris 
Tadiçin Azərbaycana, özünün isə Serbiyaya səfərini məm-
nunluqla xatırladaraq əlaqələrimizin genişlənməsində yüksək 
səviyyəli qarşılıqlı səfərlərin önəmini qeyd etdi. Dövlətimizin 
başçısı ölkələrimiz arasında idman sahəsində də əməkdaşlığın 
genişləndirilməsinin zəruriliyini qeyd etdi. 
Ölkəmizə ilk dəfə səfər etməsindən məmnunluğunu bildirən 
Vlade Divats təmsil etdiyi region üçün Azərbaycanın gördüyü 
işlərə görə şəxsən prezident İlham Əliyevə minnətdarlığını ifadə 
etdi. O, Azərbaycan ilə Serbiya arasında humanitar sahədə 
əməkdaşlığın genişləndirilməsinin önəmini qeyd etdi. 
Sonra Vlade Divats Azərbaycan və Serbiya, həmçinin Bal-
kan ölkələri arasında çoxşaxəli əlaqələrin inkişafına verdiyi 
dəyərli töhfələrə, Azərbaycan və Balkan xalqlarının yaxınlaş-
masında xüsusi xidmətlərinə, Belqraddakı «Taşmaydan» və 
«Bayraklı» parklarının yenidən qurulması və abadlaşdırılması, 
görkəmli Azərbaycan bəstəkarı Üzeyir Hacıbəylinin abidəsinin 
ucaldılması, Novi Sad şəhərində «Müqəddəs Petaka» kilsəsinin 
tikintisi, Novi Pazar şəhərində Mədəniyyət evinin yenidən 
qurulması, Sarayevo şəhərində «Bakı» küçəsinin və «Dostluq 
 22 
parkının» yenidən qurulması və abadlaşdırılması, Belqraddakı 
Körpələri, Uşaqları və Gəncləri Müdafiə Mərkəzinin Analar və 
Uşaqlar Ambulatoriyasına, həmçinin Voyvodina bölgəsində 
məskunlaşmış qaçqınlara humanitar yardımın göstərilməsi, 
Monteneqronun Virpazar bölgəsində daşqından əziyyət çəkən 
insanların humanitar yardımla təmin edilməsi, tanınmış 
serbiyalı yazıçı Milorad Paviçin «Xəzər lüğəti» kitabının 
Azərbaycan dilində çap olunmasına hərtərəfli dəstəyin 
göstərilməsi, dünya şöhrətli serbiyalı alim Nikola Teslanın 
Bakıda abidəsinin ucaldılması qərarının verilməsi, nümunə ola 
biləcək müxtəlif mədəniyyətlərin yaxınlaşması, humanizm, 
xeyriyyəçilik və dini tolerantlığın möhkəmləndirilməsinə töhfə-
lərinə görə Azərbaycan Respublikasının Prezidenti İlham 
Əliyevin «Ana və Vlade Divats Fondu»nun «Balkanların ləya-
qətli dostu» beynəlxalq mükafatına layiq görüldüyünü dedi və 
mükafatı dövlətimizin başçısına təqdim etdi. 
Mükafata görə təşəkkürünü bildirən dövlətimizin başçısı 
bunu Azərbaycan–Serbiya dostluq münasibətlərinin nümunəsi 
kimi dəyərləndirdi. 
 
 
 
 23 
 
RUMINİYA PREZİDENTİNİN TƏHLÜKƏSİZLİK 
MƏSƏLƏLƏRİ ÜZRƏ MÜŞAVİRİ  
YULİAN FOTA İLƏ GÖRÜŞ 
 
Prezident sarayı  
 
27 fevral 2012-ci il 
 
Azərbaycan Respublikasının Prezidenti İlham Əliyev 
fevralın 27-də Rumıniya prezidentinin Təhlükəsizlik Məsələləri 
üzrə müşaviri Yulian Fotanı qəbul etmişdir. 
Dövlətimizin başçısı Azərbaycan ilə Rumıniya arasında 
ikitərəfli əlaqələrin uğurla inkişaf etdiyini vurğuladı. Prezident 
İlham Əliyev özünün Rumıniyaya, Rumıniya prezidenti Trayan 
Beseskunun isə ölkəmizə səfərlərini məmnunluqla xatırlatdı. 
Azərbaycan ilə Rumıniya arasında qarşılıqlı faydalı 
əməkdaşlığın olduğunu deyən dövlətimizin başçısı bildirdi ki, 
əlaqələrimizin inkişafına dair imzalanan sənədlər ölkələrimizin 
tərəfdaşlığının strateji əhəmiyyət daşıdığını əks etdirir. Prezi-
dent İlham Əliyev ölkələrimizin müxtəlif istiqamətlərdə, o cüm-
lədən iqtisadi, siyasi, təhlükəsizlik, eləcə də NATO–Azərbaycan 
əlaqələri çərçivəsində əməkdaşlığının önəmini qeyd etdi. 
Yulian Fota Rumıniya prezidenti Trayan Beseskunun sa-
lamlarını və ən xoş arzularını dövlətimizin başçısına çatdırdı. 
Bir il bundan əvvəl ölkəsinin prezidenti ilə Azərbaycana səfər 
etdiyini məmnunluqla xatırladan qonaq ötən dövr ərzində 
Azərbaycanda gedən sürətli inkişaf proseslərinin şahidi 
olduğunu dedi. 
Dövlətimizin başçısı Rumıniya prezidenti Trayan Beses-
kunun salamlarına görə minnətdarlığını bildirdi, onun da sa-
lamlarını Rumıniya dövlətinin başçısına çatdırmağı xahiş etdi. 
 
 
 
 24 
 
REGİONLARIN 2009–2013-cü  İLLƏRDƏ  
SOSİAL-İQTİSADİ İNKİŞAFI DÖVLƏT 
PROQRAMININ İCRASININ ÜÇÜNCÜ  
İLİNİN YEKUNLARINA HƏSR OLUNMUŞ 
KONFRANSDA İŞTİRAK 
 
«Baku Expo» Mərkəzi   
 
28 fevral 2012-ci il 
 
Azərbaycan Respublikasının Prezidenti İlham Əliyev fev-
ralın 28-də «Baku Expo» Mərkəzində «Azərbaycan Respub-
likası regionlarının 2009–2013-cü illərdə sosial-iqtisadi inkişafı 
Dövlət Proqramı»nın icrasının üçüncü ilinin yekunlarına həsr 
olunmuş konfransda iştirak etmişdir. 
Mərkəzdə Dövlət Proqramının üçüncü ilinin yekunları ilə 
bağlı təqdimat oldu. Təqdimatda ölkəmizin son illərdə sosial-
iqtisadi inkişaf sahəsində əldə etdiyi uğurlar əksini tapmışdır. 
2011-ci ildə ölkəmizdə həyata keçirilən sosial müdafiə 
tədbirləri, o cümlədən tikilən və əsaslı təmir olunan təhsil və 
səhiyyə müəssisələri və digər sosial obyektlər barədə ətraflı 
məlumatların yer aldığı təqdimatda əhalinin elektrik enerjisi və 
təbii qazla təchizatının yaxşılaşdırılması, yol-nəqliyyat 
                                            
      Реэионларын 2009–2013-ъц иллярдя сосиал-игтисади инкишафы 
Дювлят Програмынын иърасынын цчцнъц илинин йекунларына 
щяср олунмуш конфрансында Игтисади Инкишаф назири Шащин 
Мустафайев, Эянъя Шящяр Иъра Щакимиййятинин башчысы Елмар 
Вялийев, «Атена» сцд заводу вя щейвандарлыг комплекси Идаря 
Щейятинин сядри Елшад Рясулов, Аьдаш Район Иъра 
Щакимиййятинин башчысы Рафиг Нифтялийев, Аьсу Район Иъра 
Щакимиййятинин башчысы Янвяр Сейидялийев, «Нахчыван» 
автомобил заводу Мəщdуд Мясулиййятли Ъямиййятинин иърачы 
директору Полад Садыхов, Лерик Район Иъра Щакимиййятинин 
башчысы Рювшян Баьыров чыхыш етдиляр. 
 25 
infrastrukturunun təkmilləşdirilməsi istiqamətində görülmüş 
işlər müxtəlif cədvəl və diaqramlarla diqqətə çatdırıldı. 
Təqdimatda Heydər Əliyev Fondunun dəstəyi ilə ölkəmizdə 
inşa olunan təhsil və səhiyyə müəssisələri haqqında göstəricilər 
ətraflı şəkildə əks olunmuşdur. 
Naxçıvan Muxtar Respublikasına həsr olunan bölmədə ötən 
il muxtar respublikada sosial-iqtisadi sahədə əldə edilən 
uğurlardan söhbət açıldı. 
Sahibkarlığın inkişafına həsr olunan stendlərdə ümumi 
daxili məhsulun artımında, müxtəlif istehsal və xidmət 
sahələrində özəl bölmənin payı barədə statistik rəqəmlər 
yerləşdirilmişdir. 
Təqdimatda ölkəmizdə və beynəlxalq səviyyədə keçirilən 
yarışlarda idmançılarımızın qazandığı uğurlar, yeni idman 
komplekslərinin tikintisi, idmanın inkişafına olan dövlət qayğısı 
barədə məlumat verildi. 
Ekoloji məsələlərə həsr olunan bölmədə isə Azərbaycanda 
həyata keçirilən meşə-bərpa və digər ekoloji tədbirlər barədə 
məlumatlar əksini tapmışdır. 
İnformasiya-kommunikasiya texnologiyalarının iqtisadiyya-
tın mühüm sahələrindən birinə çevrilməsi bu mövzuya həsr 
olunan təqdimatda statistik rəqəmlər və diaqramlarla nümayiş 
etdirilmişdir. 
Ötən il Azərbaycanın «Eurovision–2011» müsabiqəsində 
qələbəsinə həsr olunan xüsusi guşənin yaradıldığı təqdimatda 
ölkəmizin turizm potensialının inkişafı sahəsində görülən işlər 
də əksini tapmışdır.                                
Azərbaycan prezidenti İlham Əliyev konfransda giriş nitqi 
söylədi. 
    * * * 
                          
– Ölkəmizin uğurlu inkişafı artıq reallıqdır. Bunu Azər-
baycan əhalisi bilir və görür. Dünya ictimaiyyəti də Azərbay-
canın uğurları haqqında kifayət qədər dolğun məlumat əldə edir. 
Uğurlarımızın təməlində düşünülmüş siyasət, ölkəmizdə 
 26 
mövcud olan ictimai-siyasi sabitlik və uğurlu iqtisadi islahatlar 
dayanır. 
İctimai-siyasi sabitlik Azərbaycanda  keçən əsrin 90-cı 
illərində təmin edilmişdir. 90-cı illərin əvvəllərində ölkəmizdə 
hökm sürən xaos, anarxiya ölkəmizi uçuruma aparırdı. Ölkəmiz 
üçün həlledici illərdə bütün xoşagəlməz hallara ulu öndər 
Heydər Əliyevin rəhbərliyi altında son qoyuldu və 
Azərbaycanın uğurlu inkişafı təmin edildi. Məhz o illərdə 
yaradılmış və bu gün daha da möhkəmlənən ictimai-siyasi 
sabitlik ölkəmizə investisiyaların gətirilməsinə şərait yaratmış 
və ölkəmizin uğurlu inkişafına imkan vermişdir. Əsas iqtisadi 
islahatlarımız da 90-cı illərin ortalarında başlamışdır. Bu gün bu 
islahatlar davam edir və keyfiyyətcə yeni mərhələyə qədəm 
qoyur. İnkişafımızın təməlində siyasətimiz dayanır. Ölkəmizdə 
siyasət həm ictimai, həm də iqtisadi sahədə bir məqsədi güdür: 
Azərbaycan xalqının maraqlarını təmin etmək, ölkəmizi 
gücləndirmək, regionda mövqelərimizi möhkəmləndirmək! 
Əsas istiqamətimiz bundan ibarətdir. 
Müasir dövrdə ölkəmizin sürətli inkişafına nail olmaq üçün 
kifayət qədər geniş proqramlar icra edilir. Bu proqramların ən 
önəmlisi və ən vacibi 2004-cü ildə qəbul edilmiş regionların 
sosial-iqtisadi inkişafı Dövlət Proqramıdır. Bu proqramın qəbul 
edilməsindən sonra ölkəmizin bölgələri çox sürətlə inkişaf 
etməyə başlamışdır. 
Proqramın qəbul edilməsi 2004-cü ilə təsadüf edir. Proqram 
haqqında mən ondan əvvəlki illərdə də fikirləşirdim və 2003-
cü ilin prezident seçkiləri ərəfəsində bildirmişdim ki, əgər xalq 
mənə etimad göstərərsə, qəbul edilmiş proqramlar nəticəsində 5 
il ərzində – yəni 2008-ci ilə qədər ölkəmizdə 600 minə qədər yeni iş 
yeri açılacaqdır. O vaxt bəziləri bu rəqəmlərə inanmırdı, şübhə ilə 
yanaşırdı. Ancaq mən bilirdim ki, bunu etmək mümkündür. Çox 
şadam ki, qısa müddət ərzində – təxminən dörd il ərzində 600 
min yeni iş yeri yaradılmışdır. Bütövlükdə 2004–2008-ci illərdə 
ölkəmizdə 760 min yeni iş yeri açılmışdır ki, bu da həm 
işsizliyin aradan qaldırılması, həm də yoxsulluğun aşağı 
 27 
salınması üçün xüsusi əhəmiyyət kəsb edir. 2004-cü ildə qəbul 
edilmiş proqram bizim bütün iqtisadi inkişafımıza təkan 
vermişdir. 
İqtisadiyyatımızın böyük hissəsi neft-qaz sektorunda for-
malaşır. Ancaq neft-qaz sektorunda böyük sayda iş yerlərinin 
yaradılması mümkün deyildir. Ona görə bizim əsas istiqa-
mətimiz qeyri-neft sektoruna yönəldilmişdir. Bu sektorun 
inkişafı həm ölkə iqtisadiyyatının şaxələndirilməsinə, həm də 
işsizliyin aradan qaldırılmasına yönəldilməli idi və belə də oldu. 
Bəzi hallarda bizim uğurlu iqtisadi inkişafımızı yalnız neft-
qaz amili ilə bağlayırlar. Əlbəttə, neft-qaz amili mühüm rol 
oynayır və bundan sonra da oynayacaqdır. Ancaq əsas neft ixrac 
kəmərimiz – Bakı–Tbilisi–Ceyhan neft kəməri yalnız 2006-cı 
ilin yayında istifadəyə verilmişdir. Proqram isə 2004-cü ildə 
qəbul edilmişdir və qəbul edildikdən dərhal sonra icra edilməyə 
başlanmışdır. 
2009-cu ilin əvvəlində proqramın yeni dövrü başlamışdır. O  
proqram Dövlət İnkişaf Proqramı adlandırıldı. Proqramın əsas 
istiqaməti yenə də bölgələrin inkişafına yönəldilmişdir. 3 ildir 
ki, ikinci Dövlət Proqramı icra edilir, bütün vəzifələr 
artıqlaması ilə icra edilir. Birinci proqrama gəldikdə, orada 
nəzərdə tutulmuş məsələlər təbii ki, öz həllini tapmışdır. Onda 
əlavə tədbirlər də görülmüşdür. İndi də məhz belə mənzərə 
müşahidə olunur. Biz bu proqramı daha böyük həcmdə icra 
edirik və beləliklə, inkişafımıza davam edirik. 
Birinci mərhələdə əsas istiqamət biznes imkanlarının 
genişlənməsinə, sənaye potensialının formalaşmasına yönəl-
dilmişdi. Bu məqsədlə ilk növbədə elektrik enerjisi məsələləri 
öz həllini tapmalı idi. Ona görə biz bu məsələni prioritet kimi 
nəzərə almışdıq və qısa müddət ərzində enerji təhlükəsizliyimizi 
təmin edə bilmişdik. Əvvəlki dövrdə istehsal olunan elektrik 
enerjisi tələbatımızı ödəmirdi. İndi elə güclü sistem yaratmışıq 
ki, nəinki öz tələbatımızı ödəyirik, həm də bütün qonşu ölkələrə 
elektrik enerjisini ixrac edirik. 
 28 
Ondan sonrakı mərhələdə infrastruktur layihələrinin icrası 
prosesi başlamışdır. Bu da çox geniş bir istiqamətdir. Biz 
infrastruktur deyəndə hər şeyi nəzərdə tuturuq. Həm yollar, həm 
elektrik enerjisi, qazlaşdırma, su ilə təchizat, sosial infrastruktur 
məsələləri də çox vacibdir. Proqramımızda, yəni indiki 
proqramda bütün bu məsələlər öz əksini tapır. İstiqamətlərin 
biri infrastruktur layihələri ilə bağlıdır. Biz bu sahəni dövlət 
tərəfindən qoyulan vəsait hesabına inkişaf etdirə bilmişik. Digər 
istiqamət sosial infrastruktur ilə bağlıdır. Birinci proqram qəbul 
olunandan sonra ölkəmizdə 2300-dən çox yeni məktəb tikil-
mişdir. Keçən il 200-dən çox məktəb tikilmiş və təmir edil-
mişdir. Bu il isə 400-dən çox məktəb tikiləcək və əsaslı təmir 
ediləcəkdir. 
Səhiyyə infrastrukturunun yaradılması böyük əhəmiyyətə 
malik olan bir məsələdir. Azərbaycanda 400-dən artıq müasir 
tibb ocağı yaradılmışdır. Magistral yolların inkişafı böyük 
əhəmiyyətə malik idi. Çünki yollarımız çox bərbad vəziyyətdə 
idi. Yol olmadan inkişaf ola bilməz. Heç bir müəssisə, heç bir 
turizm obyekti tikilə bilməz. Biznesin inkişafı üçün yol, elektrik 
enerjisi əsasdır. İnsanların rahat yaşaması üçün isə sosial 
infrastrukturun yaradılması prosesi sürətlə gedir və hazırda biz 
bu layihələri daha da sürətlə inkişaf etdiririk. Hazırda böyük su-
kanalizasiya layihələri icra olunur ki, bu bütün ölkəni əhatə 
edir. Bu layihə sırf sosialyönümlüdür. Əgər elektrik enerjisinin 
təchizatı ilə bağlı verilən göstərişlər həm sosialyönümlü, həm 
biznesyönümlüdürsə, su layihələri sırf sosial məna daşıyır. İndi 
imkanımız var ki, sosial infrastrukturun yaradılmasına daha da 
böyük həcmdə vəsait qoyaq.  
Dünyada neftlə zəngin olan kifayət qədər çox ölkələr vardır. 
Bizdən qat-qat çox neft, qaz hasil edən, ixrac edən ölkələr 
vardır. Ancaq heç də hər bir ölkədə iqtisadi inkişaf bizdəki kimi 
sürətli deyildir. Mən bir daha demək istəyirəm ki, uğurlarımızın 
təməlində düşünülmüş iqtisadi siyasətdir, iqtisadi islahatlardır. 
Bu islahatlar dünya birliyi tərəfindən qiymətləndirilir. Dünyanın 
aparıcı iqtisadi qurumları Azərbaycanda gedən prosesləri 
 29 
dəstəkləyir, qiymətləndirir və bəzi hallarda bizdə gedən 
prosesləri heyranlıqla müşahidə edir. Böyük reytinq agentlikləri 
inkişaf etmiş ölkələrin kredit reytinqlərini aşağı salır, 
Azərbaycanın kredit reytinqlərini qaldırırlar. Böhranlı illərdə ən 
aparıcı beynəlxalq maliyyə qurumları Azərbaycanda gedən 
islahatları yüksək qiymətləndirirlər.  
2011-ci il də ölkəmizin inkişafı üçün uğurlu il olmuşdur. 
2011-ci ilin xüsusiyyətlərindən biri də ondan ibarətdir ki, 
Azərbaycanda qeyri-neft sektoru sürətlə artmışdır. Budur bizim 
vaxtilə qəbul etdiyimiz proqramların nəticəsi – qeyri-neft 
sektorunun, qeyri-neft sənayesinin inkişafı. İndi bu ilin birinci 
ayının yekunları da onu göstərir – qeyri-neft sənayesi 10 
faizdən çox artmışdır. Çox güclü sənayeləşmə prosesi gedir. Bu 
məsələ ilə bağlı bir neçə il əvvəl danışmışdım. Demişdim ki, 
Azərbaycanda sənayeləşmə prosesi sürətlə getməlidir və biz 
bunu görürük. 
Yaradılan və yaradılmaqda olan yeni sənaye müəssisələri 
bizim uzunmüddətli inkişaf strategiyamızı müəyyən edəcəkdir. 
Azərbaycan dövləti öz üzərinə düşən bütün vəzifələri icra edir. 
Azərbaycandakı kimi, özəl sektora dəstək bəlkə heç bir ölkədə 
yoxdur, ilk növbədə də siyasi dəstəkdir. 
Sahibkarlarla təkcə Bakıda deyil, bölgələrdə də mütəmadi 
görüşlərim olur. Mənim iştirakımla bölgələrdə 500-ə qədər 
sənaye müəssisəsi açılmışdır. Mənim iştirakım olmadan da 
çoxlu müəssisələr açılmışdır. Bütövlükdə 40 mindən çox yeni 
müəssisə yaradılmışdır. Müəssisə yaradılması iş yerləridir, 
maaşdır, yerli istehsaldır, idxalı əvəzləmək üçün imkanlardır, 
ölkəmizin inkişafıdır.  
Azərbaycan dövləti sahibkarlara siyasi dəstəkdən başqa, 
iqtisadi dəstək də verir. Sahibkarlığa Kömək Milli Fondunun 
xətti ilə bu günə qədər, əgər 2012-ci ili də nəzərə alsaq, güzəştli 
şərtlərlə 900 milyon manat kredit verilmişdir. Onların mütləq 
əksəriyyəti bölgələrə və demək olar ki, hamısı iqtisadiyyatın 
real sektoruna yönəldilib. Bu kreditlərin hesabına böyük işlər 
görülür və mən çox şadam ki, sahibkarlar da dövlətin bu 
 30 
dəstəyinə çox böyük məsuliyyətlə yanaşırlar. Kreditlərin hamısı 
vaxtında qaytarılır və hazırda bu il üçün nəzərdə tutulmuş 200 
milyon manat kreditin böyük hissəsini əvvəlki illərdə verilən və 
qaytarılan kreditlər təşkil edir. Bu böyük bir məbləğdir. Əlbəttə 
ki, sahibkarlara veriləcək kreditlərin həcmi ildən-ilə artacaq və 
hər bir sahibkara daha da böyük məbləğdə kreditin verilməsi 
mümkündür. 
Uğurlarımızın təməlində iqtisadi siyasət, islahatlar və bir də 
güclü nizam-intizam dayanır. Nizam-intizam olmadan, biz 
uğurlara nail ola bilməzdik. Bütün icra orqanlarının rəhbərlərinə 
demişdim, bu gün də deyirəm ki, sahibkarlarla bir yerdə olun, 
onlara kömək edin, onların işinə qarışmayın, maneçilik 
törətməyin. Ölkəmizin inkişafı sahibkalığın inkişafından 
asılıdır. Biz bu istiqaməti seçmişik və bu istiqamət bizə uğurlar 
gətirir. Bununla bərabər, indi böhran içində çabalayan inkişaf 
etmiş ölkələrin təcrübəsini öyrənərək bir daha yəqin edirik ki, 
sırf bazar iqtisadiyyatı prinsipləri bəzi hallarda işləmir. 
Avropada biz nəyi görürük? Dövlət öz üzərinə böyük öhdəliklər 
götürür. Bankları, böyük müəssisələri müflisləşmədən xilas 
etmək üçün dövlət tərəfindən vəsait qoyulur. Biz bu siyasəti 
2004-cü ildən başlamışıq. O vaxt daha çox beynəlxalq maliyyə 
qurumlarının kreditlərindən asılı idik. Bizə məsləhətlər, 
tövsiyələr verilirdi ki, dövlət bu işlərə qarışmasın, özəl sektor 
özü inkişaf etsin, dövlət kənarda dayansın. Necə ola bilər?! Bu 
bizim ölkəmizdir. İstər dövlət, istər özəl şirkət olsun, bu, 
Azərbaycan şirkətidir. Necə ola bilər ki, kömək etməyək?! Ona 
görə bizim dəstəyimiz vacibdir. Həm siyasi sahədə, həm də 
Azərbaycanda hökm sürən gözəl ictimai ab-hava bu dəstəyi 
gücləndirdi. 
Maliyyə dəstəyi, kreditlərin verilməsi və xüsusilə kiçik 
sahibkarlar üçün biznes planların hazırlanması da artıq dövlət 
işi olmuşdur. İqtisadi İnkişaf Nazirliyi çox dəqiq tövsiyə 
planları hazırlamışdır. Onlar sahibkarların imkanları ilə bağlı 
olan planlardır. Kimin nəyə imkanı çatır, o həcmdə də özü üçün 
biznes qura bilər, təki inkişaf olsun. Sahibkarlar kənd təsər-
 31 
rüfatında bütün vergilərdən – torpaq vergisi istisna olmaqla– 
azaddırlar. Bu qərar 1990-cı illərdə o vaxt kənd təsərrüfatını 
stimullaşdırmağa verilmişdi. İndi kənd təsərrüfatını stimul-
laşdırmağa o qədər də böyük ehtiyac yoxdur. Ancaq bu qərar 
qüvvədədir, onu ləğv etmirik ki, sahibkarlara kömək edək. 
Gübrələr, yanacaq güzəştli şərtlərlə verilir. Hər hektar taxıl 
əkini üçün vəsait verilir. Sahibkarlar da öz tərəflərindən öz işləri 
ilə həm özlərinə, həm də dövlətə qulluq etməlidirlər. Mənim 
sahibkarlardan tələblərim bundan ibarətdir ki, yaşadıqları 
bölgələrdə və fəaliyyət göstərdikləri sahələrdə yaxşı işləsinlər, 
vergiləri vaxtında ödəsinlər. Dövlət qarşısında heç bir borcları 
olmasın. İş yerləri yaratsınlar, bizneslərini daha da genişlən-
dirsinlər, daha da yaxşı yaşasınlar, daha da zəngin olsunlar.  
Sahibkarlar müxtəlif sosial layihələrə qoşulduqda, bu mənim 
onlara münasibətimi daha da yaxşılaşdırır. Deyə bilərəm ki, son 
illərdə sahibkarlar bu sahədə də məsuliyyət göstərirlər və 
sosialyönümlü layihələri icra edirlər. Bölgələrdə xüsusilə 
məktəb tikintisinə, sosialyönümlü tədbirlərə, yardımlar edirlər. 
Mən bunu dəstəkləyirəm. Ancaq yenə də deyirəm, belə bir tələb 
onların qarşısında qoyulmur. Bu, könüllü məsələdir. Etsələr, sağ 
olsunlar. Etməsələr, edənlərə baxıb onlar da çalışsınlar, bu 
işlərə öz dəstəklərini versinlər. 
Azərbaycan dövləti bundan sonra da ölkəmizin hərtərəfli 
inkişafı üçün əlindən gələni edəcəkdir. Bizim düşünülmüş 
proqramımız, siyasətimiz vardır. 2013-cü ilə qədər ikinci Döv-
lət Proqramı icra ediləcəkdir. Mən əminəm ki, 2009-cu ildə 
qəbul edilmiş proqram artıqlaması ilə icra ediləcəkdir. Be-
ləliklə, 2013-cü ilin sonuna qədər ölkəmizdə əsas infrastruk-
tur məsələləri öz həllini tapmalıdır və tapacaq. Çünki icrası 
davam edən və bitmək üzrə olan böyük infrastruktur layihələri 
artıq bu inamı yaradır. Hesab edirəm ki, gələcək 2 il ərzində biz 
hamımız çox fəal işləməliyik ki, Dövlət Proqramını vaxtından 
əvvəl və böyük həcmdə icra edək, ölkəmizin uğurlu inkişafını 
təmin edək. 
 32 
Azərbaycana böyük həcmdə investisiya qoyulur. Bu çox 
müsbət haldır. Biz xarici investisiyaları alqışlayırıq. Uğurlu 
iqtisadi inkişafımız məhz xaricdən gələn investisiyalar hesabına 
başlamışdır. «Əsrin müqaviləsi»nın imzalanması Azərbaycanı 
dünyaya tanıtdırdı və birinci dövrdə xarici şirkətlər qeyri-neft 
sektoruna vəsait qoymaq istəmirdilər. Onları məcbur etmək də 
mümkün deyildi. Ancaq biz neftin satışından əldə edilən 
gəlirləri qeyri-neft sektoruna istiqamətləndirdik və beləliklə, 
dövlət investisiya yükünü öz üzərinə götürdü. Əgər neft-qaz 
sektorunda bu vaxta qədər əsas investisiyalar xaricdən gəlirdisə 
– halbuki indi bu balans da dəyişilir – qeyri-neft sektorunda 
əsas yük Azərbaycan dövlətinin üzərindədir. Keçən il ölkəmizə 
20 milyard dollardan çox investisiya qoyulmuşdur və onlardan 
13 milyardı daxili investisiyalardır. Builki Dövlət İnvestisiya 
Proqramı da çox böyükdür. Ümumiyyətlə, ancaq dövlət xətti ilə 
bu il ölkə iqtisadiyyatına 7 milyard manat investisiya qoyuluşu 
gözlənilir. Onlardan 5,7 milyard manatı Dövlət İnvestisiya 
Proqramı, yəni büdcə hesabına 1,3 milyard dövlət zəmanətli 
kreditlər hesabına qoyulacaqdır. Bu çox böyük məbləğdir. Bu 
məbləğ bizə imkan verəcək ki, 2012-ci ildə iqtisadi inkişafımızı, 
xüsusilə qeyri-neft sektorunun inkişafını yüksək templərlə 
təmin edə və daha da böyük işlər görə bilək. Ümid edirəm ki, bu 
il özəl sektorda təxminən o səviyyədə sərmayə qoyulmalıdır. 
Bunun üçün imkanlar vardır. İcrada olan və yeni başlayan 
layihələr belə imkanları yaradır. Bu il də ölkə iqtisadiyyatına 
qoyulacaq investisiya 20 milyard dollardan aşağı olmamalıdır. 
Bu investisiyaların nəticəsində ölkəmizin hərtərəfli inkişafını 
daha da sürətlə təmin edəcəyik. Proqramın icrası və əslində 
ölkəmizin inkişafı daha da uğurlu olacaqdır. 
Bir daha demək istəyirəm ki, bütövlükdə ölkə qarşısında 
iqtisadi sahədə mən heç bir problem görmürəm. Biz dünya 
maliyyə və iqtisadi böhranı illərində – 2008–2009-cu illərdə də 
uğurlu inkişafımızı təmin edə bilmişik. Azərbaycan əhalisi, 
demək olar ki, o böhranın fəsadlarını hiss etməmişdir. İndi 
böhranın ikinci mərhələsi haqqında dünyada müzakirələr gedir. 
 33 
Ancaq Azərbaycanda bu da hiss olunmur. Nəyə görə?! Çünki 
bizim siyasətimiz düşünülmüş siyasətdir, ağıllı siyasətdir. Biz 
imkanlarımıza görə öz proqramlarımızı icra edirik. Bizə 
lazımdır ki, belə vəziyyətdə, belə şəraitdə, sakit şəraitdə 
Azərbaycan inkişaf etsin. 
Mən dəfələrlə demişəm, bu gün də demək istəyirəm ki, 
hədəfimiz inkişaf etmiş ölkələrin sırasına daxil olmaqdır. Bir 
neçə il bundan əvvəl mən bu sözləri deyəndə ola bilər, bəziləri 
buna şübhə ilə yanaşırdı. Əminəm, hamı görür ki, bu 
mümkündür. Ölkəmizin siyasi çəkisi artır. Biz dünya işlərində 
həlledici sözə malik oluruq. Bizi dünya ictimaiyyəti dəstəkləyir. 
Biz BMT Təhlükəsizlik Şurasına üzv olmuşuq. Regionda 
imkanlarımız genişlənir. Bizimlə əməkdaşlıq etmək istəyənlərin 
sayı artır. İndi Azərbaycan investisiyalarını öz ölkələrinə cəlb 
etmək üçün başqa ölkələrdə müəyyən dərəcədə işlər gedir. Öz 
sərmayəmizlə, öz şirkətlərimizlə xarici bazarlara çıxırıq. Bu 
barədə hələ mən danışacağam, biz öz şirkətlərimizi nəinki 
Azərbaycanda, xaricdə də dəstəkləməliyik. Bizim Dövlət Neft 
Şirkəti beynəlxalq enerji şirkətinə, böyük nüfuza, böyük biznes 
imkanlarına malik olan şirkətə çevrilibdir. Avropada, başqa 
qitələrdə SOCAR-ın fəaliyyət dairəsi genişlənir. Bəzi ölkələrin 
yanacaq balansında Azərbaycanın rolu 20–30 faizə çatıbdır. Biz 
enerji təhlükəsizliyi məsələlərini uğurla həll edirik. Bugünkü 
toplantı qeyri-neft sektorunun inkişafına həsr edilibdir. Ancaq 
biz yaxşı bilirik ki, əgər enerji siyasətində hər hansı birimiz 
səhv buraxsaydıq, bugünkü uğurlardan danışmaq mümkün 
olmazdı. 
Bizim enerji siyasətimiz qüsursuzdur. Neft strategiyamızın 
təməlini ulu öndər  keçən əsrin 90-cı illərinin əvvəllərində qoy-
muşdur və bu strategiya davam edir. Yeni məsələlər, yeni 
çağırışlar ortaya çıxır. Azərbaycan həm neft, həm qaz ixrac 
edən ölkəyə çevrilir və dünya üçün qaz ixrac edən ölkə kimi, 
bəlkə daha da önəmlidir. Biz bu məsuliyyətə hazırıq. Ölkə 
daxilində və strateji tərəfdaşlarımızla birlikdə elə təşəbbüslər 
irəli sürürük ki, yalnız və yalnız Azərbaycana uğur gətirəcəkdir. 
 34 
Biz heç bir mövqemizi əldən verməmişik, əksinə, 
mövqelərimizi möhkəmləndiririk, iradəmizi müdafiə edirik.  
Bu gün Azərbaycanın qaz resursları Avropanın enerji 
təhlükəsizliyinin təmin edilməsi üçün vacib rol oynayır. 
Gələcək illərdə bu rol daha da artacaqdır. Biz bunu bilirik. Onu 
da bilirik ki, qaz bərpa olunan enerji növü deyildir. Avropanı 
qazla təchiz edən bəzi ölkələrin qaz ehtiyatları tükənir. 
Avropada qaza tələbat getdikcə artacaqdır. Bunu da biz bilirik 
ki, nə dərəcədə artacaqdır. Yaponiyada baş vermiş dəhşətli qəza 
nəticəsində bəzi Avropa ölkələrində nüvə enerjisinə qadağa 
qoyulur, qaza olan tələbat daha da artacaqdır. Belə olan halda, 
Azərbaycan qazına tələbat xeyli dərəcədə artacaqdır. 
Bizim enerji siyasətimiz ondan ibarətdir ki, çoxşaxəli ixrac 
imkanları yaradaq və əslində yaratmışıq. 4 qaz kəmərimiz var. 
Əksər qonşulara Azərbaycan qazı nəql edilir. Gələcəkdə daha 
böyük həcmdə nəql olunacaqdır. Bu sahədə biz qazın sahibi və 
ixracatçısı kimi, öz siyasətimizi müdafiə edirik. Siyasətimiz 
istehlakçıların maraqlarına da uyğundur. İndi böyük transmilli 
layihələr üzərində işləyirik. Bu layihələr həyata keçirilərsə, 
ölkəmizin uzunmüddətli uğurlu inkişafı təmin ediləcəkdir. Bu 
layihələrlə Azərbaycan daha da güclü dövlətə çevriləcəkdir. 
Azərbaycanın sözü daha da əhəmiyyətli olacaqdır. Həm 
regionda, həm dünyada mövqelərimiz daha da təsirli olacaqdır. 
Mən bunu istəyirəm. Biz güclü dövlət yaradırıq. Güclü 
iqtisadiyyat və güclü siyasət əsasında güclü dövlət yaradırıq. 
Bizim iqtisadi potensialımız, şaxələndirilmiş iqtisadiyyat, 
neft-qaz amili, tranzit imkanlarımız – hansı ki biz özümüz 
yaratmışıq – çox böyük dəyərlərdir. Azərbaycanın güclü olması 
bölgə üçün, dünya üçün çox vacib məsələdir, siyasətimiz 
xoşniyyətlidir,  əməkdaşlığa yönəldilibdir. Enerji siyasətimiz də 
düşmənçiliyə yox, dostluğa yönəldilibdir. Enerji siyasətində bir 
çox hallarda dostlarımıza kömək göstəririk. Çünki buna onların 
ehtiyacı vardır. İkincisi, ona görə ki, bizim fəlsəfəmiz belədir. 
Üçüncüsü də, dostluq münasibətləri biznes maraqlarımızı daha 
artıq dərəcədə təmin edəcəkdir. Bu gün enerji sahəsində 
 35 
Azərbaycan ilə işləmək istəyənlərin sayı artır. Azərbaycanı, 
SOCAR-ı özəlləşdirmə layihələrinə dəvət edirlər. Çünki bizə 
inanırlar, güvənirlər və bizimlə hesablaşırlar. 
Bundan sonra da bütün istiqamətlər üzrə müstəqil siya-
sətimizi davam etdirəcəyik. Azərbaycan bu gün artıq regional 
müstəvidən çıxıbdır, dünya müstəvisindədir. Biz artıq «Böyük 
iyirmilik»in toplantılarında iştirak edirik. Bu yaxınlarda 
Meksikada keçirilmiş «Böyük iyirmilik»in Xarici İşlər 
nazirlərinin yığıncağında bizim Xarici İşlər naziri iştirak 
etmişdir. Oraya cəmi 10, yəni «iyirmilik»ə daxil olmayan 
ölkələr dəvət edilmişdi. Onlardan biri Azərbaycan idi. Reallıq 
bundan ibarətdir. 
Ölkəmizi daha da sürətlə inkişaf etdirmək üçün mən bir daha 
qayıdıram bizim əsas mövzumuza. Biznes şəraitinin 
yaxşılaşdırılması davam etdirilməlidir, sahibkarlığa daha da 
yaxşı şərait yaradılmalıdır. Dövlət öz üzərinə düşən vəzifəni 
icra edir. Ölkədə hələ də mövcud olan xoşagəlməz hallara qarşı 
ciddi mübarizə aparılır. Korrupsiyaya, rüşvətxorluğa qarşı 
mübarizə bir gün də dayanmır. Bu mübarizənin artıq yaxşı 
nəticələri var, daha da yaxşı nəticələri olacaqdır. Biz bu böyük 
bəlanı ölkəmizdən yığışdırmalıyıq, təmizləməliyik. Elə 
etməliyik ki, Azərbaycan hər sahədə – həm siyasi, həm iqtisadi, 
həm korrupsiyaya, rüşvətxorluğa qarşı mübarizə sahəsində 
nümunə olsun və olacaqdır. 
Beləliklə, bugünkü toplantının keçirilməsi proqramın 
icrasına yeni təkan verəcəkdir. İclasda həm sahibkarlar, həm 
yerli icra orqanlarının rəhbərləri iştirak edirlər. Bu format artıq 
ənənəvi xarakter daşıyır. Bu gün aparılan müzakirələr və 
bundan sonra veriləcək qərarlar 2012-ci ildə Dövlət 
Proqramının icrası üçün yeni imkanlar yaradacaqdır. 
  
                               YEKUN NİTQİ 
 
   2012-ci ildə Dövlət İnvestisiya Proqramında nəzərdə 
tutulmuş bütün məsələlər əminəm ki, öz həllini tapacaqdır. 
 36 
Ölkəmiz üçün bu il də uğurlu olmalıdır, xüsusilə qeyri-neft 
sektorunda böyük inkişaf gözlənilir. 
Əvvəlki dövrdə başlanmış və indi davam edən layihələr öz 
bəhrəsini verməkdədir. 2012-ci ildə də böyük müəssisələr, 
zavodlar açılacaqdır. Beləliklə, qeyri-neft potensialımız daha da 
artacaqdır. Sahibkarlığın inkişafı üçün, bir daha demək 
istəyirəm ki, bütün imkanlar vardır. Burada sahibkarların və icra 
hakimiyyəti başçılarının çıxışlarında bölgələrdə gedən proseslər 
haqqında məlumatlar verildi. 
Hər bir bölgədə, hər bir rayonda təxminən eyni mənzərəni 
müşahidə edirik. İnkişaf, abadlıq, quruculuq, sosial layihələrin 
icrası və ümumiyyətlə, böyük canlanma prosesi gedir. Bu  məni 
çox sevindirir. Mən mütəmadi qaydada bölgələrdə oluram, 
vəziyyətlə tanış oluram və hər dəfə müsbətə doğru dəyişiklikləri 
görəndə çox sevinirəm. Ölkəmizin çox böyük imkanları, böyük 
potensialı vardır. Bu potensialı Azərbaycan xalqının istedadı 
yaratmışdır və biz elə etməliyik ki, müəyyən olunmuş bütün 
vəzifələr həm dövlət qurumları, həm də özəl sektor tərəfindən 
icra edilsin. 
Son illərdə özəl sektorun ümumi daxili məhsuldakı çəkisi 
artır. Ümumiyyətlə, ümumi daxili məhsulumuz çox sürətlə artır. 
Son 8 il ərzində 3 dəfə artmışdır. Heç bir başqa ölkədə belə 
nəticə olmamışdır. Çox sevindirici haldır ki, özəl sektorun 
çəkisi artır, təxminən indi bu pay 83 faiz civarındadır. Bu onu 
göstərir ki, Azərbaycanda bazar iqtisadiyyatına keçid prosesi 
artıq çoxdan başa çatmışdır. Mən bir müddət bundan əvvəl 
demişəm ki, biz artıq keçid dövrümüzü başa vurmuşuq. 
Azərbaycan indi keçid dövrünü yaşayan ölkə deyildir. Biz 
sürətli inkişaf dövrünü yaşayan ölkəyik, inkişafda olan ölkəyik 
və bir daha demək istəyirəm ki, inkişaf etmiş ölkəyə çevrilmək 
üçün biz siyasətimizi davam etdirəcəyik. 
Giriş sözümdə qeyd etdiyim kimi, böyük Dövlət İnvestisiya 
Proqramı icra ediləcəkdir. 7 milyard manat böyük məbləğdir. Elə 
etməliyik ki, bu məbləğ böyük səmərə ilə istifadə olunsun və 
bütün layihələrdə işlər getsin. Heç bir yubanma olmasın, biz 
 37 
bürokratik əngəlləri gərək tamamilə aradan qaldıraq və eyni 
zamanda, bu böyük dövlət layihələrinə nəzarət daha da güclü 
olmalıdır. Çünki nəzarət olan yerdə işin keyfiyyəti də təmin 
edilir. 
Bu il əvvəlki illərdəki kimi, infrastruktur layihələrinə böyük 
vəsait ayrılacaqdır – xüsusilə yol tikintisinə. Magistral yollarda 
işlər gedir. Keçən il olduğu kimi, bu il də kənd yollarına eyni 
qaydada böyük sərmayə qoyulmağa başlanılıb.  Əvvəlki 
dövrlərdə də biz bu sahəyə diqqətimizi əsirgəməmişdik. 
Ancaq xüsusilə 2012–2013-cü illərdə bu sahəyə daha da 
böyük məbləğdə vəsait qoyulacaqdır. Kənd yollarının tikintisi 
birbaşa yerli icra orqanlarına tapşırılmışdır. Onlar bu işi böyük 
səmərə ilə və böyük keyfiyyətlə görməlidirlər. Bu, böyük mə-
suliyyətdir, əvvəlki dövrdə bu işlərlə mərkəzi icra orqanları 
məşğul idi. Mərkəzi icra orqanlarının digər layihələri vardır. 
Onlar əsas diqqəti magistral, şəhərlərarası yollara 
yönəltməlidirlər. O ki qaldı kənd yollarına, yerli icra orqanları 
bu işləri daha yaxşı bilir. Keçən ildən başlayaraq hər bir 
bölgədən sifarişlər gəldi, məruzələr edildi və plan tərtib olundu. 
Gördüyünüz kimi, ilin əvvəlindən həm dövlət büdcəsi, həm 
Prezidentin ehtiyat fondu hesabına bölgələrə vəsait ayrılır. 
Qarşıya məqsəd qoyulubdur ki, biz bütün kənd yollarını 
abadlaşdıraq. Bu, əlbəttə ki, maksimum məqsəddir. 
2013-cü ilin sonuna qədər qarşıya real məqsəd də qoyul-
muşdur, bütün hesablamalar aparılmışdır, həm maliyyə 
imkanlarımız, həm texniki imkanlar. Beləliklə, kəndlərdə 
yaşayan əhalinin 80 faizi 2013-cü ilin sonuna qədər gözəl 
yollardan istifadə edəcəkdir. İmkanlarımız hələ ki, buna çatır. 
Daha sürətli inkişafa nail ola bilsək, həm bu il, həm gələn il bu 
proqrama əlavələr edə bilərik. Qarşıya hədəf qoyulubdur ki, 
kəndlərdə yaşayan əhalinin 80 faizi mütləq əsaslı təmir edilmiş 
və tikilmiş yollardan artıq istifadə edəcəkdir. Məqsəd kənd 
yollarının 100 faiz qaydaya salınmasıdır. Biz bu məqsədə də 
çatacağıq. 
 38 
Bölgələrdə qazlaşdırma prosesi gedir. Dövlət Neft Şirkətinə 
müvafiq göstərişlər verilmişdir. Baxmayaraq ki, Dövlət Neft 
Şirkəti böyük şirkətdir, ancaq dövlət dəstəyini də əsirgəmirik. 
Dövlət İnvestisiya Proqramında bölgələrin dövlət büdcəsi 
hesabına qazlaşdırılması üçün böyük məbləğ nəzərdə tutulubdur. 
Qarşıya real məqsəd qoyulubdur ki, 2013-cü ilin sonuna qədər 
Azərbaycanda qazlaşdırma 95 faizə çatsın. Bu, real hədəfdir və 
biz buna çatsaq, hesab edirəm ki, qazlaşma ilə bağlı bütün 
məsələləri həll etmiş olarıq. Bu, böyük vəsait tələb edən 
məsələdir, böyük texniki imkanlar olmalıdır. Həm yeni xətlər 
çəkilir, həm vaxtilə çəkilmiş, çürümüş xətlər dəyişdirilir. Bu 
proses həm bölgələrdə, həm Bakıda gedir. Biz iki istiqamət üzrə 
hərəkət etməliyik. Əvvəlki illərdə yaradılmış, köhnəlmiş 
infrastrukturun bərpası və yeni infrastrukturun yaradılması 
paralel şəkildə aparılır. Yeni texnologiyalar, yeni boru 
kəmərləri, xətləri var ki, onların ömrü çox uzundur və biz 
onlardan istifadə edirik. 
Mən giriş sözümdə qeyd etdim ki, biz birinci proqramın 
icrası ilə bağlı infrastruktur layihələrinin içərisində daha çox 
elektrik enerjisi təchizatına fikir vermişik. Baxmayaraq ki, artıq 
özümüzü elektrik enerjisi ilə tam təmin etmişik, bu gün də bu 
məsələ aktualdır. Çünki ölkə iqtisadiyyatı artır, strateji inkişaf 
planımız, baxışlarımız vardır. 10 ildən, 20 ildən sonra 
iqtisadiyyatımız sürətlə artacaqdır. Yeni müəssisələr, biznes 
üçün yaradılan yeni şərait gözəl imkanlar açır. Beləliklə, bizdə 
tələbat daim artacaq, daxili istehlak daim artacaqdır. Mövcud 
olan enerji gücləri daxili istehlakdan ən azı 10 faiz artıq 
olmalıdır. Baxmayaraq ki, biz bu gün enerji təhlükəsizliyimizi 
təmin etmişik və xaricə ixrac edirik, hazırda böyük layihələr 
icra edilir. Onlardan ən böyüyü Şirvan şəhərində yerləşən 780 
meqavat gücündə «Cənub» Elektrik Stansiyasıdır. Bu stansiya 
bu il istifadəyə verilməlidir. Şüvəlan qəsəbəsində yerləşən 400 
meqavat gücündə «Şimal-2» stansiyasının təməli keçən il 
qoyulmuşdur və gələn il istifadəyə verilməlidir. 
 39 
Bu il 25 meqavat gücündə Füzuli Su-Elektrik Stansiyası 
istismara verilməlidir. Gələn il Taxtakörpü Su Anbarında 25 
meqavat gücündə su-elektrik stansiyası istifadəyə verilməlidir. 
Keçən il təməl daşını qoyduğumuz və bu il inşası davam 
etdirilən yeni layihələrlə bərabər, kiçik çaylarda kiçikhəcmli su-
elektrik stansiyalarının tikintisi davam edir. Bərpa olunan enerji 
növlərinin yaradılması başlamışdır. Mən keçən il Qobustan 
rayonunda birinci stansiyanın açılışında iştirak etdim. Çox gözəl 
təcrübədir, bu layihələrin böyük perspektivi vardır. Artıq 
Azərbaycanda günəş panelləri istehsal edən müəssisə yaradılır. 
Günəş–külək enerjisindən daha geniş şəkildə istifadə etməliyik və 
Bakıda 300 meqavat gücündə yeni elektrik stansiyasının tikintisi 
də nəzərdə tutulur. Bu il texniki layihələndirmə işləri aparıl-
malıdır. Bu ilin investisiya proqramında ötürücü xətlərin 
bərpasına vəsait nəzərdə tutulur. Bu sahədə hələ ki, görüləsi 
işlər çoxdur. Ötürücü xətlərin müəyyən hissəsi nasaz vəziyyət-
dədir. Bölgələrdə külək əsən kimi, bəzən dirəklər yıxılır və 
kəndlər işıqsız qalır. Ona görə «Azərenerji»yə göstəriş veril-
mişdir ki, bu sahəyə xüsusi diqqət göstərilsin və dövlət büdcəsi 
tərəfindən dəstək veriləcəkdir. 
İçməli su və kanalizasiya layihələri icra edilir. Burada bu 
layihələr haqqında söylənildi. Bir daha demək istəyirəm ki, bu 
çox böyük sosialyönümlü, böyük vəsait tələb edən layihədir. 
Yüz milyonlarla manat, bəlkə milyardlarla manat vəsait tələb 
edən layihədir. Bakı, Bakıətrafı qəsəbələr, bütün şəhərlər, rayon 
mərkəzləri kanalizasiya, içməli su ilə təmin edilməlidir və bu 
istiqamətdə atılan addımlar ümidvericidir. Qarşıya böyük 
hədəflər qoyulub. Amma yenə də deyirəm, bu hədəflər reallığı 
əks etdirməlidir. 
Çox istərdim ki, 2013-cü ilə qədər bütün şəhər və ra-
yonlarımızda bu layihələr başa çatsın, amma  yəqin ki, mümkün 
olmayacaq. Real hədəf ondan ibarətdir ki, gələn ilin sonuna 
qədər əksər şəhər və rayonlarımızda içməli su, kanalizasiya 
layihələri başa çatsın. Hesab edirəm ki, biz buna 100 faiz nail 
olacağıq. Yenə də baxarıq, bu il, gələn il əlavə maliyyə 
 40 
imkanlarımız yaranarsa, bu vəsaiti içməli su, kanalizasiya 
layihələrinə yönəltməliyik. Hazırda bütün bölgələrdə, hər bir 
rayonda içməli su, kanalizasiya layihələri ya başlamışdır, ya da 
başlamaq üzrədir. Çaylar boyu yerləşən kəndlərdə modul tipli 
sutəmizləyici qurğuların quraşdırılması prosesi davam 
etdirilməlidir. Mənə verilən məlumata görə, hazırda 188 kənddə 
belə qurğular quraşdırılıb. Vaxtilə insanlar çaylardan, 
kanallardan su içirdilər. İndi təmizlənmiş su içirlər və belə 
insanların sayı 300 mindən çoxdur. Kəndlərdə 340 min əhali bu 
imkanlara malikdir. Göstəriş verilmişdir ki, bu il və gələn il 
əlavə tədbirlər görülsün və çaylar boyu yerləşən kəndlərdə 
əhalini biz maksimum dərəcədə təmiz su ilə təmin etməliyik. 
Bu il və gələn il yenə də meliorasiya məsələləri diqqət 
mərkəzindədir. Bu barədə artıq deyildi. İki böyük layihə icra 
edilir. Həm bu sahədə ən böyük layihələr və bəlkə də ölkə 
miqyasında, qeyri-neft sektorunda ən böyük investisiyalar məhz 
bu sahəyə yönəldilir. Biz iki böyük su anbarı yaradırıq. Əslində 
böyük göllər yaradırıq – Taxtakörpü və Şəmkirçay anbarları. 
On minlərlə hektar yeni torpaq sahələri dövriyyəyə daxil 
ediləcəkdir və beləliklə, kənd təsərrüfatına çox güclü təkan 
veriləcəkdir. Bunlar çox böyük vəsait tələb edən layihələrdir, 
gələcəyə qoyulan investisiyalardır. Bu investisiyalar dərhal 
qayıtmayacaq və qarşıya məqsəd də qoyulmayıb ki, onlar dərhal 
qayıtsın. Əlavə məhsulun yetişdirilməsi nəticəsində, ilk 
növbədə fermerlərin cibinə qayıdacaq və ondan sonra dövlətə. 
Bu da dövlət tərəfindən özəl sektora verilən böyük dəstəkdir. 
Kənd təsərrüfatı tamamilə özəl sektorun sərəncamındadır. Bu 
layihələri sahibkarlığın inkişafına atılmış addımlar kimi qiymət-
ləndirsək, səhv etmərik. 
Kənd təsərrüfatının inkişafı ilə bağlı əlavə tədbirlər görülə-
cəkdir, kifayət qədər ciddi proqramlar qəbul edilibdir. 
Taxılçılıqla bağlı yeni təşəbbüslər icra edilir. Bir il əvvəlki 
müşavirədə demişdim ki, biz tezliklə taxılçılıq üzrə iri fermer 
təsərrüfatlarının yaradılmasına başlamalıyıq. Ancaq bir il keçdi, 
hələ ki, nəticə yoxdur. Bilirəm ki, bu böyük, ciddi məsələdir. 
 41 
Yeni torpaq sahələri müəyyən edilməli, infrastruktur layihələri 
icra olunmalı, suvarma məsələləri öz həllini tapmalıdır. Mən 
hesab edirəm ki, bu işlərə daha da böyük diqqət göstərilməlidir. 
Hesab edirəm ki, gələnilki müşavirədə artıq biz birinci 
uğurlardan danışmalıyıq, əks-təqdirdə mənim göstərişlərimə 
laqeyd yanaşanlar cəzalandırılacaqlar. Bunu bilin. Bu, 
ölkəmizin ərzaq təhlükəsizliyinin təmin edilməsi üçün lazımdır. 
Bu, vaxtında irəli sürülmüş təşəbbüsdür. Yubanmadan icra 
edilməlidir və mən bu barədə bütün müvafiq qurumlara göstəriş 
vermişəm. Bu iş müvafiq qurumlar tərəfindən əlaqələndirilmiş 
şəkildə aparılmalıdır. Bütün müvafiq qurumlar bu işlərlə məşğul 
olmalıdır. Ümumi nəzarət Nazirlər Kabinetinə tapşırılır. 
Heyvandarlığın inkişafı ilə bağlı böyük addımlar atılır. Bu 
yaxınlarda Prezidentin ehtiyat fondundan Kənd Təsərrüfatı 
Nazirliyinə 10 milyon manat vəsait ayrılmışdır ki, yenidən o, 
cins mal-qaranın gətirilməsinə nail olsun. Artıq bir neçə ildir ki, 
bu proses başlamışdır. Mal-qara cinsi  yaxşılaşdırılmalıdır. 
Xaricdən gətirilən mal-qara çox məhsuldardır və biz 
çalışmalıyıq ki, tədricən böyük heyvandarlıq və südçülük 
fermer təsərrüfatları yaradılsın, artıq burada Ağcabədidən olan 
iş adamı bu barədə danışdı. O doğrudan da Azərbaycanın ən 
böyük südçülük müəssisəsidir. Çox şadam ki, artıq orada hey-
vandarlıq da, maldarlıq məsələləri də öz həllini tapır. Belə 
müəssisələr bizə lazımdır. Bir azdan deyəcəyəm, ümumiyyətlə, 
daxili istehsal tələbatımızı nə qədər təmin edir. Südçülük, 
heyvandarlıq, taxılçılıq sahələrinə xüsusi diqqət göstərilməlidir. 
Keçən ilin sonunda üzümçülüyün inkişafına dair Dövlət 
Proqramı qəbul edilmişdir. Bu da dövlətin niyyətini göstərir. 
Keçən il üzümçülüklə bağlı öz fikirlərimi geniş şəkildə bildir-
dim. Vaxtilə Azərbaycanda üzümçülük nə üçün məhv edildi?! 
O barədə də danışdım və təkrar etməyə ehtiyac yoxdur. Bu 
proqram dövlətin prioritetlərini göstərir. Özəl sektor bu işlərlə 
məşğul olub, məşğul olur və olmalıdır. Yeni üzüm bağları 
salınır, biz bunu alqışlayırıq. 
 42 
Proqramın məqsədi ondan ibarətdir ki, özəl sektora necə 
daha da böyük həcmdə kömək edə bilərik ki, üzümçülük 
Azərbaycanda inkişaf etsin və  XX əsrin 80-ci illərində ulu 
öndər tərəfindən yaradılmış gözəl ənənə bərpa edilsin. Bu həm 
ölkə iqtisadiyyatı, həm də ilk növbədə, fermerlər üçün lazımdır. 
Fermerlər yaxşı bilirlər ki, üzümçülükdə əldə edilən gəlirləri 
başqa sahədə bəlkə də əldə etmək mümkün deyildir. Bu 
proqramın da təməlində yenə də sahibkarlığın inkişafı dayanır 
ki, fermerlər, kəndlilər daha da çox pul qazansınlar, daha da 
yaxşı yaşasınlar. 
Bağçılıqla, xüsusilə müasir texnologiyalar əsasında bağ-
çılıqla bağlı layihələrin icrasına başlanılmışdır. Mən keçən il 
Quba rayonunda bir təsərrüfatla tanış oldum. İntensiv bağçılıq 
təsərrüfatıdır. Baxmayaraq ki, Quba zonası, ümumiyyətlə, bağ-
çılıqla məşhurdur, gözəl alma bağları var, amma yeni sistem 
məhsuldarlığı bəlkə bir neçə dəfə artırır. Bu da əlavə gəlirlər, 
əlavə məhsul yetişdirilməsi deməkdir. İntensiv bağçılıq da daim 
diqqət mərkəzindədir. 
Bütövlükdə kənd təsərrüfatında müasir texnologiyaları daha 
geniş şəkildə tətbiq etməliyik. Bu məqsədlə kənd təsərrüfatında 
böyük inkişafa nail olmuş ölkələrə heyətlər göndərilmişdir, 
onların təcrübəsi öyrənilmişdir və biz ən müasir texnologiyaları 
gətirməliyik. Necə ki, inşaatda, yol tikintisində, memarlıqda, 
başqa sahələrdə biz ən müasir texnologiyaları gətiririk, bu 
sahəyə də gətirməliyik. Onda məhsuldarlıq, hətta indiki torpaq 
fondunu nəzərə almaqla, xeyli dərəcədə artacaqdır. Nəzərə 
alsaq ki, böyük meliorasiya layihələri icra edilir, on minlərlə, 
bəlkə yüz min hektara qədər yeni torpaq dövriyyəyə 
veriləcəkdir, görün kənd təsərrüfatının inkişafı üçün nə qədər 
şərait yaradılacaqdır. 
Ərzaq təhlükəsizliyi məsələləri hər bir ölkə üçün vacibdir. 
Biz bu məsələlərlə bir neçə ildir ki, məşğuluq. Görəndə ki, biz 
öz daxili istehsalımıza arxalanmalıyıq, bu sahədəki addım-
larımız daha da təsirli olmuşdur. Yenə də iqtisadi, maliyyə 
böhranı, ondan sonra bəzi ölkələrdə quraqlıq ona gətirib çıxartdı 
 43 
ki, bir neçə il bundan əvvəl taxılla bağlı problemlər yarandı. 
Ənənəvi təchizatçılar ixracata qadağa qoymuşdular. Baxmaya-
raq ki, kontraktlar bağlanmışdı, ancaq taxılın idxalı dayanmışdı 
və biz onda fikirləşməyə başladıq ki, nəinki taxılçılıq sahəsində, 
hər bir sahədə tələbatımızı daxildə təmin etməliyik. Buna imkan 
var – bizim gözəl torpağımız, zəhmətkeş insanlarımız, dövlət 
dəstəyi vardır. Ona görə ərzaq təhlükəsizliyi enerji, nəqliyyat 
təhlükəsizliyi ilə bərabər, çox ciddi məsələdir. 
Biz keçmişdə özümüzü heç vaxt ərzaq məhsulları ilə təmin 
etməmişdik. Sovet dövründə ümumxalq təsərrüfatı kompleksi 
var idi və bütün əsas ərzaq məhsulları başqa respublikalardan 
gəlirdi. Biz qısa müddət ərzində ciddi dönüş yarada bilmişik. 
Ancaq hələ ki, ərzaq təhlükəsizliyimizi tam şəkildə təmin 
etməmişik, baxmayaraq ki, çox ciddi irəliləyiş vardır. Ona görə 
mən indi bəzi rəqəmləri səsləndirmək istəyirəm. Bunu daim 
diqqət mərkəzində saxlayırıq və biz bu rəqəmlər əsasında 
Sahibkarlığa Kömək Milli Fondunun xətti ilə kreditlərin 
verilməsini də müəyyən edirik. Biz daha çox o sahələrə 
kreditləri verməliyik ki, həmin istehsal daxili tələbatı ödəyə 
bilsin. 
Taxıl istehsalı hazırda tələbatımızın 65 faizini təşkil edir. 
Görüləcək tədbirlər nəticəsində 2013-cü ilin sonunda 84 faiz 
olacaqdır. Bu yaxşı rəqəmdir, ancaq son rəqəm deyildir. Ət 
məhsulları ilə özümüzü 88 faiz səviyyəsində təmin edirik. 2013-
cü ildə proqnoz 95 faiz olacaqdır. Quş əti istehsalı hazırda 81 
faizdir. Bu yaxınlarda quşçuluğa daha da çox kreditlər verildi. 
Ona görə də istehsal artdı və 2 ildən sonra, gələn ilin sonuna 
qədər 92 faiz olmalıdır. Kartof istehsalı artıq 102 faizdir, 114 
faiz olacaqdır. Meyvə  117 faiz, yəni ki, ixrac potensialı vardır. 
Bostan məhsulları 100 faiz, yumurta 77 faiz, gələn ilin sonunda 
100 faiz olmalıdır. Şəkər istehsalı 160 faizdir. O da həqiqətdir 
ki, şəkərin xammalı əsasən xaricdən gətirilir, bununla bərabər,  
daxili istehsal 160 faizdir, böyük ixrac imkanları vardır. 
Azərbaycanda duz istehsalı 47 faizdir, 75 faiz olmalıdır. Süd və 
süd məhsulları hazırda tələbatımızın 70 faizini ödəyir, gələn ilin 
 44 
sonunda təxminən 80 faiz olacaqdır. Bitki yağı 65 faiz, kərə 
yağı 50 faizdir. Bu da artmalıdır. Bunlar əsas ərzaq 
məhsullarıdır, bu  rəqəmlər birinci növbədə onu göstərir ki, 
doğrudan da çox ciddi dönüş yaradılıbdır. İkinci nəticə ondan 
ibarətdir ki, gələn ilin sonuna aid gətirdiyim rəqəmlər artıq 
reallığa əsaslanır. Bu bizim niyyətimiz deyil. Veriləcək kreditlər 
hesabına və işə salınacaq yeni müəssisələrin fəaliyyəti nəticə-
sində belə olacaqdır. Eyni zamanda, rəqəmlər onu göstərir ki, 
biz bəzi pozisiyalar üzrə hələ ki, daxili tələbatı ödəyə bilmirik. 
Ola bilər ki, buna 4-5 il vaxt lazım olacaqdır. Ancaq biz bunu 
təmin etməliyik. Həm kərə yağı, bitki yağı, həm taxıl – biz bunu 
təmin etməliyik. İnvestisiya planlarımızı müzakirə edərkən bu 
cədvəli qarşımıza  qoymalıyıq və kənd təsərrüfatının inkişafını 
bunun əsasında təmin etməliyik. 
Hər bir sahədə olduğu kimi, qabağa baxmalıyıq ki, 10 il, 20 
il bundan sonra nə olacaqdır. Ümid edirəm ki, 2015-ci ilə qədər 
əsas ərzaq məhsulları ilə özümüzü 100 faiz təmin edəcəyik. 
Həm kreditlər veriləcək, həm yeni torpaqlar dövriyyəyə daxil 
ediləcək və s. Ondan sonra nə olacaq? Ondan sonra biz yeni 
bazarlar axtarmalıyıq, yeni bazarlar tapmalıyıq və ənənəvi 
bazarlara daha da böyük həcmdə öz məhsullarımızı 
çıxarmalıyıq. Mən artıq İqtisadi İnkişaf Nazirliyinin qarşısında 
belə vəzifə qoydum ki, yeni bazarların araşdırılması prosesi 
indidən başlanmalıdır. İndidən ki, biz hazırlıqlı olaq. 2015–
2016-cı illərdə bizim çox böyük həcmdə ixracyönümlü kənd 
təsərrüfatı məhsulumuz olacaqdır. Biz onları ixrac etməsək, 
onda kənd təsərrüfatının inkişafını təmin edə bilmərik. Çünki 
daxili bazar dolacaq – düzdür, əhali artır, tələbat artır, amma o 
qədər də böyük həcmdə artmır. Bizdə əhali hər il 1,5 – 1,7 faiz 
artır. Ona görə yeni bazarlara çıxışımız olmasa, bu, kənd 
təsərrüfatının inkişafını məhdudlaşdıracaqdır. Yeni bazarlara 
çıxış üçün işləməliyik, işləyirik və bu məsələdə müvafiq 
qurumlar əlaqəli şəkildə işləməlidirlər. Biz idxalı 
əvəzləyəcəyik, ixracyönümlü məhsullarla başqa ölkələrin bazar-
larına çıxmalıyıq. Ona görə Kənd Təsərrüfatı Nazirliyi, İqtisadi 
 45 
İnkişaf Nazirliyi və Xarici İşlər Nazirliyi bu məsələ ilə bağlı 
gərək müzakirə aparsınlar, lazım olarsa, işçi qrupu yaradılsın. 
Bizim dünyadakı tərəfdaşlarımızın sayı artır. Mən giriş 
sözümdə də dedim, Azərbaycan ilə əməkdaşlıq etmək istə-
yənlərin sayı artır, biz də istəyirik əməkdaşlığımızı genişlən-
dirək və öz məhsullarımızla yeni bazarlara çıxaq – həm ənənəvi 
bazarlara, həm yeni bazarlara. Xüsusilə Avropa bazarlarına 
kənd təsərrüfatı məhsulları ilə çıxmalıyıq. Bunun üçün təkcə 
bizim istəyimiz kifayət deyil, keyfiyyətli məhsullar 
yetişdirilməlidir. Bizim kənd təsərrüfatı məhsullarımız – 
meyvələr, tərəvəzlər keyfiyyətlidir, təbiidir. Bu da çox vacib 
məsələdir. Kəmiyyət dalınca qaçmamalıyıq, kəmiyyət dalınca 
qaçanlar keyfiyyəti itirirlər. Elə olmasın ki, bir neçə ildən sonra 
bizdə də bu meyvə-tərəvəz süni dad versin, necə ki, bəzi 
ölkələrdə yeyəndə heç bilmirsən hansı meyvədir, ya tərəvəzdir. 
Ona görə biz bu təbiiliyi, keyfiyyəti mütləq saxlamalıyıq, 
kəmiyyəti keyfiyyətin hesabına artırmamalıyıq. Emal müəssisə-
lərimiz indi çox müasirdir, xüsusilə son illər ərzində tikilən 
müəssisələr. Orada bütün sertifikatlar, standartlar olmalıdır. 
Avropa İttifaqının bazarlarına çıxmaq üçün biz elə müəssisələr 
yaratmalıyıq ki, bu imkanlar olsun. Bu çox ciddi məsələdir. 
İnşaat materiallarının istehsalını daxildə artırmalıyıq və 
artıracağıq. Hazırda Azərbaycanda sement istehsalı daxili 
tələbatın 44 faizini təmin edir, 2013-cü ildə 75 faiz, 2014-cü 
ildə 125 faiz olacaqdır. Azərbaycanda tikilməkdə olan yeni 
sement zavodları istifadəyə veriləcək və 2 ildən sonra bizdə 25 
faiz əlavə ixrac məhsulu olacaqdır. Biz bunu hara satacağıq? 
İndi sement bazarları üçün mübarizə gedir. Bizə sement satmaq 
istəyənlər çoxdur. Biz də daxili tələbatımızı təmin edəndən 
sonra xaricdən sement almayacağıq. Hara satacağıq, bu barədə 
nə vaxt fikirləşməliyik? Çünki bu, 2014-cü ildə 125 faiz 
olacaqdır. İndidən işlərimizi elə qurmalıyıq ki, 2014-cü ildə heç 
bir problem olmasın. 
Dövlətin dəstəyi ilə yaradılan böyük müəssisələr işə düşür. 
Gəncədə alüminium zavodu açıldı, 50 min ton yüksək 
 46 
keyfiyyətli alüminiumun istehsalı təmin edildi. Açılış zamanı 
mənə məlumat verildi ki, bu rəqəm 100 minə, 200 minə qalxa-
caqdır. Alüminium elə məhsuldur ki, istənilən yerə satılır. Bu 
məhsula görə bazar axtarmaq lazım deyildir. Ancaq biz nə 
etməliyik? Gəncə alüminium zavodunun yanında texnopark 
yaratmalıyıq. Özəl sektor bu işə qoşulmalıdır. Dövlət yerlər 
ayırmalıdır, infrastrukturu təmin etməlidir, özəl sektor isə hazır 
məhsulları buraxmalıdır. Alüminiumu külçə kimi də sata bilə-
rik, ancaq bu, yarımçıq bir iş olacaqdır. Niyə alüminium 
məhsullarını xaricdən almalıyıq? Özümüz alüminium istehsal 
edirik, özümüz də hazır məhsulu istehsal edək, daxildə sataq, 
xaricdən gələnin qabağını kəsək və sonra xaricə də ixrac edək. 
Xahiş edirəm ki, bu məsələ ilə ciddi məşğul olun, həm 
sahibkarlar, həm İqtisadi İnkişaf Nazirliyi. Gəncədə alümi-
niumyönümlü texnopark yaradılmalıdır. 
Kimya sənayesində texnoparkın yaradılması prosesi başla-
mışdır. Böyük neft-kimya kompleksi tikiləcəkdir. «Azərikim-
ya»ya bütün göstərişlər verilmişdir, Sumqayıtda torpaq sahələri 
ayrılmışdır. Biz kimya sənayesində də hazır məhsulun 
buraxılmasına nail olacağıq. Kimya texnoparkının yaradılması 
artıq başlamışdır. Bütövlükdə texnoparkların yaradılması 
prosesi gedir. Bu, müsbət prosesdir. Sumqayıt texnoparkı 
fəaliyyət göstərir, orada 10-a yaxın müəssisə fəaliyyətdədir, 
minlərlə iş yeri açılmışdır, hazır məhsul da istənilən ölkəyə 
ixrac edilə bilər. Bir texnopark da Balaxanıda məişət 
tullantılarının yandırılması zavodunun yanında yaradılacaqdır. 
Orada da iş yerləri açılacaqdır və bir sahəni də Balaxanı 
texnoparkı öz üzərinə götürəcəkdir. Dəfələrlə qeyd etdiyim 
sənayeləşmə prosesinə daha da ciddi təkan veriləcəkdir. 
Azərbaycan şirkətlərini xarici bazarlara çıxarmalıyıq. Ha-
zırda Dövlət Neft Şirkəti xaricdə fəal işləyir. Çalışmalıyıq ki, 
digər dövlət şirkətlərinə də köməklik göstərək. O şirkətlər ki, 
xarici bazarlarda işləyə bilər. Dövlət Neft Şirkətinin imkanları 
artıq genişlənir. Hesab edirəm ki, bizim aviaşirkətimiz «AZAL» 
xarici bazarlara çıxmalıdır, baxmalıdır, bəlkə hansısa başqa 
 47 
aviaşirkəti almaq olar. Hansısa başqa ölkələrdə iş qurmaq olar. 
Bu da dövlət dəstəyi hesabına mümkün olacaqdır. «Azərenerji» 
– düzdür, indi daxildəki layihələrlə məşğuldur və bu da təbiidir. 
Amma vaxt gələcək daxildə bu layihələr başa çatacaq və onunla 
paralel olaraq xarici bazarlara çıxmalıdır. Bizim Dövlət Neft 
Şirkəti bəzi ölkələrdə qaz şəbəkəsini artıq idarəçiliyə götür-
müşdür. «Azərenerji» şirkəti də bu istiqamətdə addımlar ata 
bilər. Xəzər Gəmiçiliyi xarici fəaliyyətini genişləndirməlidir, öl-
kə daxilində dövlət tərəfindən verilən vəsait hesabına bərələr, 
tankerlər, gəmilər alınır. Biz eyni sistemi xaricdə də yarada 
bilərik. Bu barədə də düşünmək lazımdır. 
Özəl şirkətlərə də kömək göstərməliyik ki, xarici bazarlara 
çıxsınlar. Xarici İşlər Nazirliyi, İqtisadi İnkişaf Nazirliyi birgə 
işləsinlər və mənə konkret təklif versinlər. Birinci dəfə deyil ki, 
bu barədə danışıram, hələ ki, real nəticə görmürəm. Mənə 
konkret təkliflər verilsin. Başqa ölkələrlə hökumətlərarası 
komissiyalarımız vardır. O komissiyalarda bu məsələ müzakirə 
edilməlidir. Azərbaycan şirkətləri üçün tərəfdaş olduğumuz 
ölkələrdə xüsusi güzəştli şərait yaradılmalıdır. Özəl şirkətləri də 
xarici bazarlara çıxarmalıyıq. Bizim banklar xarici bazarlara 
çıxmalıdır, çıxır, daha sürətlə çıxmalıdır. Bir yox, iki yox, beş, 
on bankımız niyə başqa ölkələrdə işləməsin?! Niyə orada böyük 
mövqelərə nail olmasın?! Dövlət öz tərəfindən dəstək 
verəcəkdir. Lazım olsa siyasi dəstək də, başqa dəstəklər də.  
Azərbaycanda böyük nəqliyyat və logistika mərkəzi 
yaradırıq. Beş beynəlxalq aeroportumuz, ən müasir təyyarə 
parkımız var. Heydər Əliyev Beynəlxalq Aeroportu tikilir, yeni 
aerovağzal binası nadir memarlıq abidəsi olacaq. Ələtdə 
Beynəlxalq Dəniz Ticarət Limanı tikilir. Bu, Xəzərdə ən böyük 
liman olacaq. Bakı–Tbilisi–Qars dəmir yolu Azərbaycan 
dövlətinin təşəbbüsü və maliyyə dəstəyi ilə reallaşan layihədir, 
tikilməkdədir, ümid edirəm ki, yaxın illərdə istifadəyə ve-
riləcək. Beləliklə, Azərbaycan bu bölgədə icra edilən layihələr 
hesabına dünya miqyasında logistika və nəqliyyat mərkəzinə 
 48 
çevriləcək. Bizim istəyimiz bundan ibarətdir, buna nail olacağıq 
və oluruq. 
Bizim coğrafi vəziyyətimiz əlverişlidir, ancaq coğrafi 
vəziyyət infrastruktur olmadan heç nəyi dəyişmir. Bizim bu 
sahədəki siyasətimiz çox düzgündür – avtomobil yolları, dəmir 
yolları, hava nəqliyyatı, dəniz nəqliyyatı. Azərbaycan dövləti 
hər il bərələrin, tankerlərin, təyyarələrin alınmasına, dəmiryol 
layihəsinin icrasına və s. büdcədən nə qədər vəsait ayırır. 
Bütövlükdə gələcək haqqında söhbət aparanda mən artıq bir 
neçə dəfə bu fikri səsləndirmişəm və bir daha demək istəyirəm 
ki, ikinci Dövlət Proqramı uğurla icra ediləcəkdir. Heç bir 
şübhəm yoxdur ki, 2013-cü ilə qədər bütün məsələlər öz həllini 
artıqlaması ilə tapacaqdır. Biz strategiyamızı müəyyən etmişik 
və növbəti onillik üçün strateji inkişaf planımızı hazırlamalıyıq 
– 2013–2023-cü illəri əhatə edən strateji inkişaf planı. 
Bir daha hədəfi müəyyən etmək istəyirəm. Hədəf ondan 
ibarətdir ki, növbəti 10 ildə – 2013–2023-cü illərdə Azərbaycan 
əhalisi yüksəkgəlirli ölkəyə çevrilməlidir. Növbəti 10 ildə 
qarşıya hədəf qoymalıyıq ki, ümumi daxili məhsul 2 dəfə artsın. 
Bu çox böyük, çətin hədəfdir. Nəzərə alsaq ki, ümumi daxili 
məhsulumuz artıq 3 dəfə artmışdır, indi 3 dəfə artmış 
iqtisadiyyatı daha 2 dəfə artırmalıyıq. Neft və qazın hesabına 
bunu artırmaq mümkün olmayacaqdır. Çünki neft hasilatının 
yüksək həddinə çatmışıq, ondan çox artırmaq da lazım deyil. 
Hesab edirəm ki, hasilatı bu səviyyədə saxlamalıyıq ki, daha da 
uzun müddət ərzində insanlarımız bundan istifadə etsinlər. 
Ancaq biz buna qeyri-neft sektorunun hesabına nail ola bilərik. 
2013–2023-cü illərdə dövlət və özəl qurumların birgə fəaliyyəti 
yeni mərhələyə qədəm qoyacaqdır. Dövlət və özəl qurumların 
birgə fəaliyyət planı işlənməlidir. 
Dövlət İnkişaf Proqramını  qəbul edəcəyik. 2014–2018-ci 
illəri əhatə edən beşillik proqram qəbul ediləcək. Eyni zamanda, 
dövlət və özəl qurumların birgə fəaliyyəti üzrə strateji 
istiqamətləri yenidən işlənməlidir. Nəzərə almalıyıq ki, özəl 
sektor 10 il əvvəlki deyil, dayanıqlı, güclü özəl sektordur və 
 49 
görüləcək tədbirlər nəticəsində daha da güclənəcəkdir. Bu 
vəzifələr icra olunarsa, özəl sektor daha da güclü olacaqdır. 
Uğurlarımıza sevinənlərin sayı kifayət qədər çoxdur. Amma 
istəməyən qüvvələr də, bədxahlar da var. Onları da bir neçə 
qrupa bölmək olar. Birinci növbədə əsas düşmənlərimiz dünya 
erməniliyi və onların təsiri altında olan riyakar, korrupsioner, 
rüşvətxor siyasətçilərdir, həqiqəti görmək istəmir və müxtəlif 
yerlərdə Azərbaycanı ləkələməklə məşğuldurlar. Bəzi 
parlamentlərin erməni lobbisinin pulu ilə dolanan üzvləri, bəzi 
siyasi xadimlər və sair. Onların hamısını biz yaxşı bilirik. Digər 
qrup isə Azərbaycanın müstəqil siyasətini qəbul etməyənlərdir. 
Qəbul etmirlər ki, Azərbaycan müstəqil siyasət apara bilər. Bu 
siyasət, bir daha demək istəyirəm ki, Azərbaycan xalqının 
maraqlarına xidmət edir. Başqa heç kimin maraqlarına xidmət 
etmir və etməyəcəkdir. Azərbaycan xalqının maraqları hər 
şeydən üstündür. Nəticələr və yaxın tarix göstərir ki, biz hətta 
təkbaşına mübarizədə qalib gələ bilirik. 
Üçüncü qrup isə sadəcə olaraq, bizə paxıllıq edənlərdir. İndi 
Azərbaycanın reallıqları belədir ki, doğrudan da bizim tariximiz 
inkişaf edir və uğurlar tarixidir. Baxın, biz son müddət ərzində 
həm siyasi, həm iqtisadi sahədə nə qədər böyük nailiyyətlərə 
çatmışıq. Bir daha demək istəyirəm ki, inkişaf etmiş ölkələrin 
reytinqləri aşağı düşdüyü halda, bəzi inkişaf etmiş ölkələr defolt 
ərəfəsində olduğu halda, «Standard & Poors» Azərbaycanın 
kredit reytinqini qaldırır. 
Dünyanın iqtisadi sahədə ən mötəbər «beyin mərkəzi» olan 
Davos Dünya İqtisadi Forumu ölkələrin rəqabət qa-
biliyyətliliyinə görə Azərbaycanı 55-ci yerə layiq görür, bütün 
MDB məkanında birinciyik. Bu hansısa qondarma qeyri-
hökumət təşkilatı deyil ki, ağzına gələni danışsın. Dünya 
İqtisadi Forumu dünya şöhrətli beynəlxalq təşkilatdır, bu da 
onların rəyidir. 
Azərbaycan gənc müstəqil ölkədir. Müstəqilliyimizin cəmi 
20 yaşı var. Dünyanın ən birinci qurumunun üzvüyük. BMT 
Təhlükəsizlik Şurasının üzvüyük. Biz bu haqqı çətin müba-
 50 
rizədə qazanmışıq. Çünki yolumuzdan dönməmişik, ədalətli 
olmuşuq və dünya ictimaiyyətinin böyük rəğbətini qazanmışıq. 
155 ölkə Azərbaycanın namizədliyini dəstəkləmişdir. İctimai 
rəy və beynəlxalq ictimaiyyət deyəndə bu hadisəni yada salmaq 
lazımdır. Beynəlxalq ictimaiyyət hansısa təşkilatın üzvləri deyil. 
O təşkilatın önəmindən asılı olub-olmayaraq, o təşkilat və onun 
üzvləri beynəlxalq ictimaiyyətin rəyini əks etdirmir. Beynəlxalq 
ictimaiyyət Birləşmiş Millətlər Təşkilatıdır, orada 200-ə qədər 
ölkə vardır. Onların 155-i Azərbaycanı dəstəkləmişdir. Bu, 
böyük siyasi uğurumuzdur və biz artıq dünyada gedən bütün 
proseslərə öz təsirimizi göstəririk, öz sözümüzü deyirik. Biz bu 
tarixi gündə, o quruma üzv seçilən gün mən demişəm ki, Təhlü-
kəsizlik Şurasında ədaləti bərpa edəcəyik, ədaləti müdafiə 
edəcəyik və edirik də. 
«Böyük iyirmilik»in Xarici İşlər nazirlərinin toplantısına 
Azərbaycanı dəvət edirlər. Bu onu göstərir ki, ölkəmiz dünya 
üçün çox əhəmiyyətlidir. «Böyük iyirmilik»ə 20 ölkə daxildir, 
ona görə də «Böyük iyirmilik» adlandırılır. O qrupa daxil 
olmayan 10 ölkə dəvət edilmişdi, onlardan biri Azərbaycan idi. 
Keçmiş Sovet İttifaqından ancaq Azərbaycan oraya dəvət edildi.  
Dünyanın ən gözəl şəhərlərindən birində yaşayırıq. Bakı 
dünyanın ən gözəl şəhərlərindən biridir. Tarixən belə olub, indi 
də biz böyük əmək qoymuşuq, şəhərimizi daha da gö-
zəlləşdirmişik. Üstəgəl bizim istedadlı gənclərimizin  «Euro-
vision» yarışmasında uğuru bütün Azərbaycan xalqının, 
dövlətimizin uğurudur. 
Həm BMT Təhlükəsizlik Şurası, həm «Böyük iyirmilik»ə də-
vətimiz, dünyanın mötəbər iqtisadi qurumları tərəfindən Azər-
baycana yüksək qiymətin verilməsi, «Standard & Poors»un 
qiymətləndirməsi, «Eurovision» müsabiqəsində qələbə – bunlar 
bizi istəməyənlərin gözünü deşir. Ona görə də  təəccüblən-
məməliyik ki, haradasa kim nə isə yazdı, kim isə ağzını büzdü. 
Buna fikir verməməliyik, belə hallar təbiidir. Əsas odur ki, 
uğurlarımız hərtərəflidir və bu uğurlar hər sahədə davam edəcək. 
Azərbaycan daha da güclü olacaq. Haqqımızda böhtan dolu mə-
 51 
qalələr yazan yazıların müəlliflərinə ən gözəl cavab işimizdir, 
uğurumuzdur. 
Azərbaycan dinamik və güclü ölkədir. Dostlarımızın sayı 
artır, istəməyənlər də var və olacaqdır. Ancaq onların ayağımıza 
dolaşması bizi seçdiyimiz yoldan döndərə bilməz. Bizim 
yolumuz ədalət yoludur, haqq yoludur, inkişaf yoludur, tərəqqi 
yoludur. Biz bu yolla uğurla gedirik və gedəcəyik.  
 
 
 52 
 
PAKİSTAN SENATININ SƏDR MÜAVİNİ   
MİR CAN CAMALİNİN BAŞÇILIQ  
ETDİYİ NÜMAYƏNDƏ HEYƏTİ  
İLƏ GÖRÜŞ 
 
Prezident sarayı 
 
28 fevral 2012-ci il 
 
Azərbaycan Respublikasının Prezidenti İlham Əliyev 
fevralın 28-də Pakistan İslam Respublikası Senatının sədr 
müavini Mir Can Camalinin başçılıq etdiyi nümayəndə heyətini 
qəbul etmişdir. 
Dövlətimizin başçısı Azərbaycan ilə Pakistan arasında dostluq 
və tərəfdaşlıq münasibətlərinin uğurla inkişaf etdiyini vurğuladı, 
Ermənistan–Azərbaycan, Dağlıq Qarabağ münaqişəsinin nizama 
salınması ilə bağlı ölkəmizə verdiyi davamlı dəstəyə və Pakistan 
parlamentinin Xocalı faciəsini soyqırımı kimi tanımasına görə 
Pakistan İslam Respublikasına minnətdarlığını ifadə etdi. İqtisadi 
sahədə əməkdaşlığımıza toxunan dövlətimizin başçısı Azərbaycan–
Pakistan Hökumətlərarası birgə iqtisadi komissiyanın fəaliyyətini 
intensivləşdirməyin zəruriliyini bildirdi, Azərbaycan ilə Pakistanın 
beynəlxalq təşkilatlarda bir-birilərini daim dəstəkləmələrini 
nümunə kimi dəyərləndirdi. 
Mir Can Camali ölkəmizə ilk dəfə 1993-cü ildə səfər etdiyini və 
ulu öndər Heydər Əliyevin Azərbaycan dövlətçiliyinin möhkəm-
ləndirilməsi istiqamətində mühüm addımlar atdığını ehtiramla 
xatırlatdı. O, ölkəsinin Ermənistan–Azərbaycan, Dağlıq Qarabağ 
münaqişəsinin nizama salınması ilə bağlı Azərbaycanın mövqeyini 
bundan sonra da dəstəkləyəcəyini bildirdi, ölkələrimiz arasında 
əməkdaşlığın  iqtisadi və parlamentlərarası əlaqələr sahəsində 
daha da genişləndirməyin zəruriliyini qeyd etdi. 
 
  
 53 
 
PAKİSTANIN BİRLƏŞMİŞ QƏRARGAH 
RƏİSLƏRİ KOMİTƏSİNİN  SƏDRİ XALİD ŞAMİM 
VAYNIN BAŞÇILIQ ETDİYİ NÜMAYƏNDƏ 
HEYƏTİ  İLƏ GÖRÜŞ 
 
Prezident sarayı 
 
29 fevral 2012-ci il 
 
Azərbaycan Respublikasının Prezidenti İlham Əliyev 
fevralın 29-da Pakistan İslam Respublikasının Birləşmiş Qərar-
gah Rəisləri Komitəsinin sədri Xalid Şamim Vaynın başçılıq 
etdiyi nümayəndə heyətini qəbul etmişdir. 
Görüşdə ölkələrimiz arasında dostluq münasibətlərinin 
müxtəlif istiqamətlərdə, o cümlədən müdafiə sahəsində uğurla 
inkişaf etdiyi bildirildi, Pakistan İslam Respublikasının Birləş-
miş Qərargah Rəisləri Komitəsinin sədri Xalid Şamim Vaynın 
Azərbaycana səfərinin ölkələrimizin müvafiq qurumları 
arasında əməkdaşlığın daha da genişləndirilməsi işinə xidmət 
edəcəyinə əminlik ifadə olundu. 
 
 
 
 
 54 
 
TÜRKİYƏNİN TRT TELEVİZİYA KANALINA 
MÜSAHİBƏ 
 
29 fevral 2012-ci il 
 
Azərbaycan Respublikasının Prezidenti İlham Əliyev 
fevralın 29-da Türkiyənin TRT televiziya kanalının Bakı təm-
silçisi Yüksel Degercana müsahibə vermişdir.  
S u a l: Cənab Prezident, əvvəlcə, qapılarınızı bizə – TRT 
ailəsinə açdığınız üçün Sizə çox təşəkkür edirəm. 
Müsahibəmizə Fransa mövzusu ilə başlamaq istəyirəm. 
Son dönəmdə Fransa mövzusu həddən artıq gündəmdə idi. 
Xüsusilə Fransa parlamentinin ardından Senatın da qəbul 
etdiyi uydurma «erməni soyqırımı» iddialarının inkarını 
cinayət sayan qanun layihəsi Konstitusiya Şurasına getdi və 
Konstitusiya Şurası bu layihəyə «Dur!» – dedi, rədd etdi. Bu 
işdə Azərbaycanın və Türkiyənin böyük xidmətləri var. 
Konstitusiya Şurasının bu qərarını necə dəyərləndirirsiniz? 
Bu Sizdə hansı duyğuları oyatdı? 
C a v a b: İlk növbədə, mən bütün türk xalqını və Azər-
baycan xalqını, dünyada bütün ədalətsevər insanları bu qanunun 
ləğv edilməsi ilə əlaqədar ürəkdən təbrik etmək istəyirəm. 
Hesab edirəm ki, Fransanın Konstitusiya Məhkəməsi ədaləti 
bərpa etdi. Bu qanun heç bir tarixi reallığa əsaslanmayan, tarixi 
həqiqəti təhrif edən yalan üzərində qəbul edilmişdi. Türkiyə və 
Azərbaycan ictimaiyyəti və dövlət qurumları dərhal öz səylərini 
göstərdilər. Mən çox şadam ki, bu səylər uğurla nəticələndi və 
Fransa Konstitusiya Məhkəməsi bir daha onu göstərdi ki, yalan 
üzərində qurulmuş iddialar heç vaxt qüvvəyə minməyəcəkdir. 
Qanunun ləğv edilməsi söz azadlığına verilən böyük töhfədir. 
Təsəvvür edin, əgər bu qanun qüvvəyə minsəydi, onda söz 
azadlığı, fikir azadlığı haqqında, ümumiyyətlə, söhbət açmaq 
mümkün olmazdı. Çox şadam ki, bizim birgə səylərimiz və bey-
 55 
nəlxalq dəstəyin nəticəsində bu qanun qüvvəyə minmədi və 
beləliklə, ədalət bərpa edildi. 
S u a l: Türkiyə və Azərbaycan qardaşlığı son dövrdə, 
xüsusilə Xocalı faciəsinin dünyaya çatdırılması 
istiqamətində görülən işlərdə bir daha özünü göstərdi. 
Xüsusilə Bakı və Taksimdə çox böyük yürüşlər və mitinqlər 
keçirildi. Türkiyənin dörd bir tərəfində Xocalı qətliamında 
şəhid olanların xatirəsi anıldı və dünyanın 70 ölkəsində çox 
böyük tədbirlər keçirildi. Xüsusilə Taksim və Bakıdakı 
böyük yürüşləri, mitinqləri necə dəyərləndirirsiniz? Bu, 
birlikdən doğan gücün göstəricisidirmi? 
C a v a b: Əlbəttə, elədir. Xocalı faciəsi bizim böyük 
dərdimizdir, böyük faciədir. Erməni faşistləri tərəfindən XX 
əsrin sonlarında törədilmiş çox böyük cinayətdir, erməni 
vəhşiliyinin, erməni faşizminin eybəcər sifətini bütün dünyaya 
göstərmişdir. Dinc əhaliyə qarşı bu qədər qəddarlıq, dünya 
miqyasında bəlkə də görünməmiş qəddarlıq bizim hamımızı 
dərindən kədərləndirir, hiddətləndirir. 613 günahsız insan – 
onlardan 106-sı qadın, 63-ü uşaqdır – ermənilər tərəfindən qətlə 
yetirilmişdir. 
Bu il Xocalı faciəsinin 20-ci ildönümünü həm Türkiyədə, 
həm Azərbaycanda qeyd etdik. Bu nümayişlər, yürüşlər, 
Türkiyə və Azərbaycan xalqlarının birgə mövqeyi, ilk növbədə 
qardaşlığımızın nə qədər güclü olduğunu göstərir. Bizim 
ürəklərimiz bir döyünür. Həm Taksim meydanında, həm Bakıda 
on minlərlə insan öz etirazını və həlak olan şəhidlərin xatirəsinə 
ehtiramını ifadə etmək üçün küçələrə çıxmışdılar. Bu, böyük 
birliyin, ədalətin təzahürüdür. Əminəm ki, Xocalı qurbanlarının 
qanı yerdə qalmayacaq. Türkiyədə və Azərbaycanda göstərilən 
həmrəylik və dayanışma təbiidir. Çünki xalqlarımız 
qardaşdırlar. Biz daim bir yerdəyik. Bütün məsələlərdə Türkiyə 
və Azərbaycan bir yumruq kimi fəaliyyət göstərir. Əminəm ki, 
bu birlik gələcək illərdə daha da gücləndiriləcəkdir. 
Siz birinci sualda Fransadakı qanuna toxundunuz. Deyə 
bilərəm ki, Azərbaycan ictimaiyyəti, dövləti, parlamenti 
 56 
ədalətsiz qanun qəbul olunduğu gündən hərəkətə başlamışdır. 
Prezident Administrasiyası bəyanatlar vermişdir. Xarici İşlər 
Nazirliyi çox ciddi bəyanat vermişdir. Fransanın Azərbay-
candakı səfiri Xarici İşlər Nazirliyinə dəvət edilmişdir və ona 
etiraz bildirilmişdir. Azərbaycan parlamenti iki dəfə bu məsələ 
ilə bağlı öz mövqeyini bildirmişdir. Həm bəyanat qəbul 
edilmişdir, həm Fransa parlamentinə müraciət qəbul 
olunmuşdur. Biz Fransadakı dostlarımızla çox sıx təmaslarda 
olduq. Fransa senatorlarının Azərbaycana gəlməsi və səfər 
zamanı bu müzakirənin geniş şəkildə aparılması bizim qardaşlıq 
borcumuzdur. 
Bizim Fransa ilə əlaqələrimiz 20 illik tarixə malikdir. 
Fransada bizim dostlarımız var. Bütün imkanlardan istifadə 
etməyə çalışdıq ki, ədalət pozulmasın, bərpa edilsin. Siz yaxşı 
bilirsiniz ki, Fransada qanunlara görə Konstitusiya 
Məhkəməsinə qanunun çıxarılması üçün senatorlar səs verməli 
idilər. Əgər onlar bu səsləri yığmasaydılar, Konstitusiya 
Məhkəməsi bu məsələyə heç baxmazdı və avtomatik olaraq bu 
ədalətsiz qanun qüvvəyə minərdi. Ancaq senatorlar da çox 
böyük müdriklik göstərmişlər və bizim birgə səylərimiz 
nəticəsində bu qanun qüvvəyə minmədi. Onu da qeyd etmək 
istəyirəm ki, bizim Fransadakı səfirliyimiz Türkiyə səfirliyi ilə 
bərabər böyük işlər aparmışlar və öz imkanları çərçivəsində 
sübut etməyə çalışmışlar ki, bu qanun ədalətsizdir, bu, söz 
azadlığına vurulan zərbədir. Əgər bu qanun qüvvəyə minərdisə, 
ikitərəfli münasibətlərə çox mənfi təsir göstərə bilərdi. Çox 
şadam ki, həm ədalət bərpa edildi, həm də Türkiyə–Azərbaycan 
birliyi artıq dünya müstəvisində öz gücünü göstərdi. 
Mən dəfələrlə demişəm, bu gün də demək istəyirəm ki, 
uğurlarımızın əsas mənbəyi birliyimizdir. Bu gün Türkiyə və 
Azərbaycan iki qardaş ölkə kimi, bölgədə güclü nüfuza malikdir 
və bu nüfuz bölgənin kənarına təsirini göstərməkdədir. Biz nə 
qədər bir yerdə olsaq, gücümüz də o qədər artacaqdır. Bizim 
aramıza girmək istəyənlər var, biz onları tanıyırıq, qınayırıq və 
onlara qalib gəlirik. Birliyimiz o qədər sıx olmalıdır ki, orada 
 57 
heç bir boşluq olmasın, bizi istəməyən bədxah, pisniyyətli 
qüvvələr öz arzularına çatmasınlar. Onlar arzularına heç vaxt 
çatmayıblar və çatmayacaqlar. Türkiyə–Azərbaycan birliyi 
Xocalı soyqırımını anım günlərində, Fransadakı olaylarda 
özünü göstərdi və bütün başqa məsələlərdə bu özünü göstərir. 
S u a l: Cənab Prezident, keçən il İzmirdə Yüksək Sə-
viyyəli Strateji Əməkdaşlıq Şurasının birinci iclası keçirildi. 
Bu çərçivədə də çoxlu sayda qərarlar qəbul edildi, 
müqavilələr imzalandı. Enerji müqavilələrindən tutmuş, bir 
çox sahədə bu müqavilələr yavaş-yavaş həyata keçirilməyə 
başlandı. Transanadolu qaz boru xətti müqaviləsi 
imzalandı. Bu çərçivədə Türkiyə–Azərbaycan əlaqələrinin 
iqtisadi və enerji sahəsindəki hazırkı vəziyyətini və 
Türkiyə–Azərbaycan əlaqələrinin gələcəkdəki vəziyyətini 
bizə dəyərləndirə bilərsinizmi? 
C a v a b: Müstəqillik dövrü ərzində Türkiyə–Azərbaycan 
əlaqələri yüksələn xətlə inkişaf etmişdir və düşünürəm ki, indiki 
zamanda bu əlaqələr ən yüksək zirvədədir. Dünyadakı ən birinci 
dostumuz, müttəfiqimiz Türkiyədir. Əminəm ki, Türkiyə üçün 
də dünyada bir nömrəli dost, qardaş və müttəfiq Azərbaycandır. 
Bu, böyük dəyərdir, böyük nemətdir, bu dəyəri qorumalıyıq və 
möhkəmləndirməliyik.  
Keçən il İzmirdə Strateji Əməkdaşlıq Şurasının iclasının 
keçirilməsi, hesab edirəm ki, Türkiyə–Azərbaycan əlaqələrinin 
mahiyyətini açan bir vasitə idi. Bu Şura çox önəmli bir 
qurumdur və birinci toplantı çox uğurlu keçmişdir. Siz qeyd 
etdiyiniz kimi, çoxsaylı sənədlər, müqavilələr imzalanmışdır ki, 
onlar da Türkiyə–Azərbaycan əlaqələrini irəliyə aparacaqdır. 
Əməkdaşlığımızın 20 yaşı vardır,  işbirliyimiz bundan sonra 
əbədiyyətə qədər davam edəcəkdir. 
Bu gün biz siyasi əlaqələri möhkəmləndirməklə, iqtisadi 
sahədə də gözəl imkanlar yaradırıq. Enerji məsələsinə gəldikdə, 
bu gün Türkiyə–Azərbaycan enerji işbirliyi nəinki bölgə üçün, 
dünya üçün əhəmiyyətlidir. Birgə təşəbbüslərimiz – Bakı–
Tbilisi–Ceyhan, Bakı–Tbilisi–Ərzurum neft-qaz kəmərləri, 
 58 
Transanadolu qaz layihəsi, bütün bunlar bizim birliyimizi daha 
da sıx edəcək, bölgədə və dünyada təsir imkanlarımızı daha da 
artıracaqdır. 
Azərbaycanın çox böyük neft-qaz ehtiyatları vardır. Türkiyə 
çox böyük iqtisadi gücə malik ölkədir. Türkiyə ərazisindən 
keçən Azərbaycan nefti və qazı həm Türkiyənin enerji 
təhlükəsizliyini təmin edəcək, həm də başqa ölkələrə Türkiyə 
vasitəsilə bizim resurslarımız nəql ediləcəkdir. Biz bu qay-
naqları, tranzit imkanlarını, iqtisadi gücü birləşdirərək istənilən 
məsələdə mövqemizi müdafiə edə biləcəyik. Çünki bu gün 
dünya və Avropa üçün enerji təhlükəsizliyi məsələləri ön plana 
çıxır. Gələcəkdə Xəzər hövzəsində yerləşən qaynaqlar böyük 
rol oynayacaqdır və bu məsələdə birinci sırada yenə Azər-
baycandır. 
Bizim strateji enerji layihələrimiz digər sahələrə də təsir 
göstərir, Bakı–Tbilisi–Qars dəmir yolunu biz bərabər tikirik. 
Ümid edirəm ki, yaxın illərdə biz bu yolu açacağıq. Beləliklə, 
dünyanı birləşdirəcəyik. Türkiyə–Azərbaycan qitələri bir-
ləşdirəcəkdir. Coğrafiyamız belədir, gücümüz də artır, enerji 
qaynaqlarımız da, siyasi iradə də vardır. Ancaq və ancaq biz 
gələcəkdə bu işbirliyini gücləndirməliyik. 
Gələcəyə gəldikdə şübhə etmirəm ki, Türkiyə və Azər-
baycan xalqlarının müdrikliyi imkan verməyəcəkdir ki, biz bu 
strateji işbirliyindən bir addım kənara ataq. Çünki siyasətimizin 
təməlində xalqlarımızın iradəsidir. Xalqlarımız bir-birinə 
bağlıdır və həm Fransadakı olaylar, həm Xocalı soyqırımının 
yad edilməsi bunu bir daha göstərdi, həm bizə, həm dünyaya. 
Hər kəs bu birliklə hesablaşmalıdır. 
Ümid edirəm ki, gələcək illərdə biz ikitərəfli strateji 
işbirliyimizi daha da artıracağıq. Gələcəkdə işlər çoxdur, daim 
təmasdayıq, əlaqə saxlayırıq və çalışırıq ki, beynəlxalq müs-
təvidə də öz siyasətimizi koordinasiya edək. Xatırlayırsınızsa, 
İzmirdəki gözəl mərasimlər və tarixi günlər Azərbaycanın BMT 
Təhlükəsizlik Şurasına üzv seçilməsinə təsadüf etmişdir. O vaxt 
İzmirdə çıxış edərkən söylədim ki, bu bizim yerimizdir və bu 
 59 
sizin yerinizdir, bizim müştərək yerimizdir. Biz bütün 
beynəlxalq təşkilatlarda Türkiyəni dəstəkləyirik və Türkiyə də 
bütün beynəlxalq təşkilatlarda Azərbaycanı dəstəkləyir. 
Ona görə mən deyəndə ki, bu işbirliyi və müttəfiqlik nadir 
xarakter daşıyır, məhz bunları nəzərdə tuturam və bir daha 
demək istəyirəm ki, bu, böyük sərvətdir. Əsrlər boyu xalqla-
rımız bir yerdə yaşamışlar, belə yaşamağı bizə vəsiyyət etmişlər 
və biz də bu vəsiyyətə sadiq olmalıyıq. 
S u a l: Cənab Prezident, söylədiyiniz kimi, həqiqətən biz 
«bir millət – iki dövlətik» və bunun gələcəkdə də çox 
mühüm ölçüləri olacaqdır. İki ölkə hakimiyyəti bu əlaqələri 
daha yaxşı səviyyəyə gətirəcəkdir. 
Cənab Prezident, Azərbaycanın ən mühüm 
problemlərindən biri də Dağlıq Qarabağ münaqişəsidir. 
Azərbaycanın qanayan yarası olduğu qədər də Türkiyənin 
qanayan yarasıdır. Qarabağ probleminin həllində, cənab 
Prezident, son mərhələ, son durum necədir? Qısaca, «TRT 
Xəbər» vasitəsilə bütün dünyaya necə səslənəcəksiniz? 
C a v a b: Deyə bilərəm ki, bu məsələ ilə bağlı Türkiyə və 
Azərbaycan xarici işlər nazirlikləri mütəmadi qaydada əlaqə 
saxlayırlar və biz bu məsələləri müzakirə edirik. Ona görə, Qa-
rabağ məsələsinin həlli ilə bağlı son duruma gəldikdə Türkiyə 
hökuməti bütün bu işlərdən xəbərdardır. İctimaiyyətə gəldikdə, 
bir daha demək istəyirəm ki, bu məsələnin həlli beynəlxalq 
hüquqdan keçir. Beynəlxalq hüququn kənarında heç bir 
razılaşma mümkün deyildir. Birincisi, Dağlıq Qarabağ tarixi və 
əzəli Azərbaycan torpağıdır. «Qarabağ» sözü bizim 
sözümüzdür. Erməni dilində «Qarabağ» sözü heç bir məna 
daşımır. Biz bilirik ki, ermənilər oraya necə gəliblər, kim 
erməniləri oraya yerləşdirib və nə vaxt yerləşdirib. 1923-cü ildə 
Dağlıq Qarabağa Azərbaycan daxilində muxtar vilayət statusu 
verilmişdir. Bu, məsələnin tarixi tərəfidir. 
O ki qaldı hüquqi tərəfə, bütün dünya Dağlıq Qarabağı 
Azərbaycanın ayrılmaz hissəsi kimi tanıyır. Heç bir ölkə – 
Ermənistan da daxil olmaqla – Dağlıq Qarabağın müstəqilliyini 
 60 
tanımır. Bu da təbiidir, çünki Dağlıq Qarabağ Azərbaycanın 
içində, ortasında yerləşir. Heç sovet dövründə də Dağlıq 
Qarabağın inzibati hüdudları Ermənistan Respublikasının 
inzibati hüdudları ilə bir deyildi. Azərbaycanın içində yerləşən 
kiçik bir vilayət idi. 
Beynəlxalq hüquq tələb edir ki, torpaqlarımız işğaldan azad 
edilsin, bütün qaçqınlar doğma torpaqlarına qayıtsınlar. 
Ermənilər bizə qarşı etnik təmizləmə siyasəti aparmışlar. Bir 
milyondan artıq azərbaycanlı öz doğma torpağında qaçqına 
çevrilmişdir və torpaqlarımızın təxminən 20 faizi hələ də işğal 
altındadır. Birləşmiş Millətlər Təşkilatı Təhlükəsizlik Şurası 
dörd qətnamə qəbul etmişdir. Bu qətnamələrdə tələb edilir ki, 
erməni qüvvələri Dağlıq Qarabağdan və ətraf bölgələrdən qeyd-
şərtsiz çıxsın. Ancaq bu qətnamələr icra edilmir. Ən böyük 
ədalətsizlik məhz bundadır. Bəzi hallarda BMT Təhlükəsizlik 
Şurası qətnamə qəbul edir və bir neçə saatdan sonra bu qətnamə 
icra edilməyə başlayır. Bizə gəldikdə, bu ədalətsizlik 20 ildir ki, 
davam edir. 
Ona görə beynəlxalq hüquq normaları bərpa edilməlidir, 
qaçqınlarımız öz doğma torpaqlarına qayıtmalıdırlar. O ki qaldı 
Dağlıq Qarabağda yaşayan ermənilərə, onlar orada necə 
yaşayıblar, elə də yaşayacaqlar. Bizim buna etirazımız yoxdur. 
Hər bir ölkədə, Ermənistan istisna olmaqla, müxtəlif xalqlar 
yaşayır, Türkiyədə, Azərbaycanda, demək olar ki, dünyanın 
əksər ölkələrində. Ermənistan monodövlətdir, orada 
ermənilərdən başqa heç kim yaşamır, çünki yaşaya bilmir, onlar 
başqa milləti yaşatmırlar. 
Ona görə Azərbaycan çoxmillətli dövlət kimi, orada yaşayan 
ermənilərə də şərait yaradacaqdır, kömək edəcəkdir və onlar 
gələcəkdə Azərbaycan dövlətinin vətəndaşları kimi, bütün 
hüquqlardan istifadə edəcəklər. Əgər Ermənistan reallığı və 
Azərbaycanın xeyrinə dəyişən vəziyyəti nəzərə alsa, onda 
düzgün qərar qəbul edəcək, işğal edilmiş torpaqlardan 
çəkiləcək, sonra sülh bərpa ediləcək, bütün yollar açılacaq, 
bütün ölkələr, xüsusilə Qafqazda və bizim coğrafiyamızda 
 61 
yerləşən ölkələr bir-biri ilə yaxın əlaqədə olacaqdır. Bizim 
istəyimiz bundan ibarətdir. Bizim Ermənistanın bir qarış 
torpağında gözümüz yoxdur. Baxmayaraq ki, oralar tarixi 
Azərbaycan torpaqlarıdır. İrəvan xanlığı, Zəngəzur mahalı, 
Göyçə mahalı bizim torpaqlarımızdır və Ermənistan bu 
torpaqlarda dövlət qurub. Azərbaycan torpağında ikinci erməni 
dövlətinin qurulmasına biz heç vaxt imkan verməyəcəyik. Əgər 
Ermənistan indiki reallığı, Azərbaycanın artan siyasi çəkisini, 
iqtisadi gücünü nəzərə alıb düzgün addım atsa, işğal edilmiş 
torpaqlardan çıxsa, Dağlıq Qarabağda yaşayan ermənilərə də 
xidmət etmiş olar. Əgər bunu anlamasa və işğalçı siyasətini 
davam etdirsə, o zaman Ermənistan üçün, Dağlıq Qarabağ üçün 
nəticələr çox acı ola bilər. 
S u a l: Necə düşünürsünüz, münaqişə nə vaxta həll olu-
nar? Hansı üsullarla, bir az əvvəl «biz bunu hüquqi yolla 
istəyirik» – dediniz, amma fərqli yollara baş vurula bilərmi? 
C a v a b: Biz beynəlxalq hüquqdan kənarda bir çözüm 
görmürük. Azərbaycan dövləti və xalqı heç vaxt Dağlıq 
Qarabağa müstəqillik verməyəcəkdir. Ermənistan bunu nə qədər 
tez anlasa, o qədər yaxşıdır. Ermənistan əslində mövqeyindən 
geri çəkilməlidir. Onların mövqeyi Dağlıq Qarabağı müstəqil 
ölkə kimi görməkdir. Ancaq bu mümkün olmayacaqdır. 
Azərbaycanın razılığı olmadan bu ola bilməz. Biz isə buna heç 
vaxt razılıq verə bilmərik. Ona görə, əgər Ermənistan bu 
mövqedən geri çəkilərsə, o zaman biz tezliklə məsələnin həllinə 
nail ola bilərik. O zaman ermənilərin Dağlıq Qarabağda 
yaşaması, yəni normal yaşaması, təhlükəsizlik şəraitində 
yaşaması mümkün olacaqdır. İndi onlar qorxu içində yaşayırlar. 
İnsanlar daim qorxu içində yaşaya bilməz. Onlar da gözəl 
bilirlər ki, bu gün Azərbaycan Ordusu Dağlıq Qarabağda öz 
suverenliyini asanlıqla bərpa edə bilər, asanlıqla! Sadəcə olaraq, 
biz istəmirik ki, yenə qan tökülsün, istəmirik yenidən müharibə 
başlasın. Biz çalışırıq ki, bunu sülh yolu ilə, danışıqlar yolu ilə 
edək. Kim istəyər ki, yenidən müharibə başlasın?! Ancaq biz bu 
 62 
vəziyyətlə də barışa bilmərik. Ümumiyyətlə, bu vəziyyət çox 
davam edə bilməz. 
Əgər fikir vermisiniszə, Minsk qrupunun həmsədr ölkə-
lərinin prezidentləri və Xarici İşlər nazirləri bəyanatlar verirlər 
ki, status-kvo qəbuledilməzdir, status-kvo dəyişilməlidir. Bu 
bəyanatları onlar yalnız keçən ildən verməyə başlamışlar. Nə 
üçün?! Çünki hamı yaxşı anlayır ki, status-kvo belə qala bilməz. 
Gündən-günə güclənən Azərbaycan və gündən-günə zəifləyən, 
yoxsullaşan Ermənistan. Necə ola bilər ki, bizim torpaqlarımız 
işğal altında qalsın? Mümkün deyil. Hər gün, hər ay, hər il 
Azərbaycan əhalisi artır, Ermənistan əhalisi azalır. Erməni 
rəhbərliyi bu məsələyə reallıq prizmasından yanaşmalıdır. Heç 
olmasa, bir beş il, on il qabağı proqnozlaşdırmalıdır ki, görsün, 
burada beş ildən, on ildən sonra güclər nisbəti necə olacaqdır?! 
Azərbaycan dövləti heç vaxt bu vəziyyətlə barışmayacaqdır. 
Azərbaycan gəncləri bu vəziyyətlə barışmayacaqlar. 
Ermənistanda bəzi hallarda yanlış bir fikir var idi ki, nəsillər 
dəyişəcək, gənc nəsil yetişəcək, onlar heç Qarabağda 
olmayıblar, onlar Qarabağa qayıtmaq istəməyəcəklər. Bu 
tamamilə yanlış bir yanaşmadır. Bəlkə bu, ermənilərə xas olan 
xüsusiyyətdir, amma Azərbaycan xalqının tarixi yaddaşı vardır. 
Bakıda, çadır şəhərciyində doğulan, Qarabağdan olan hər bir 
gənc Qarabağa qayıtmaq arzusu ilə yaşayır. Qarabağ heç vaxt 
unudula bilməz, heç vaxt! Ona görə, gec-tez biz öz ərazi 
bütövlüyümüzü bərpa edəcəyik. Mənim buna şübhəm yoxdur. 
Sadəcə olaraq, mən istəyirəm ki, bu, tezliklə olsun və əgər 
mümkündürsə, qan tökülmədən olsun. 
M ü x b i r: Çox təşəkkür edirəm, cənab Prezident.   
İ l h a m  Ə l i y e v: Sağ olun.  
 
 
 
 
 
 
 
 63 
 
İSLAM ƏMƏKDAŞLIQ TƏŞKİLATINA ÜZV 
DÖVLƏTLƏRİN «BEYİN MƏRKƏZLƏRİ»NİN  
III FORUMUNUN İŞTİRAKÇILARINA 
 
İslam Əməkdaşlıq Təşkilatına üzv dövlətlərin «beyin 
mərkəzləri»nin III forumunun iştirakçılarını səmimi-qəlbdən 
salamlayır və hər birinizə ölkələrinizin gələcəyi naminə fəaliy-
yətinizdə uğurlar arzulayıram. 
İslam sivilizasiyası əsrlər boyu sülh və tolerantlığı, bəşəri 
ideyaları təşviq etmiş və milyonlarla insanı bu ali dəyərlər 
ətrafında birləşdirmişdir. Uzun illərdir ki, Azərbaycanda islam 
mədəniyyəti və islam dini ilə yanaşı, başqa dinlərə hörmət, 
dözümlülük, müxtəlif dinlərə mənsub insanların əməkdaşlıq və 
sülh şəraitində yaşayışı həyat tərzinə çevrilib. 
Ölkəmiz İslam Əməkdaşlıq Təşkilatının fəal üzvü kimi, 
sivilizasiyalar və mədəniyyətlərarası dialoqun təşviqinə qar-
şılıqlı hörmət və anlaşma əsasında öz töhfəsini verir. Azərbay-
canın İƏT-in xətti ilə keçirilən çoxsaylı tədbirlərin məkanına 
çevrilməsinin həm coğrafi, həm tarixi, həm də elmi-mədəni 
əsasları vardır. İslam Əməkdaşlıq Təşkilatına üzv ölkələrin III 
forumunun Bakıda işinə başlaması əlaqələrin ənənəyə 
çevrilməsi, mütərəqqi ideya və innovasiyaların təqdimatı və 
mübadiləsi üçün əlverişli mühit yaradacaqdır. 
İnanıram ki, forum iştirakçılarının aktual problemlər və 
çağırışlar, milli təcrübələr ətrafında fəal dialoqunun təşkil edilməsi 
müxtəlif qitələrdən olan intellektualların səylərini bir araya 
gətirməklə dünyada sülhə, rifah və əmin-amanlığa xidmət 
edəcəkdir. 
Bir daha sizin hamınızı Azərbaycanda ürəkdən salamlayır və 
forumun işinə uğurlar arzulayıram. 
İLHAM ƏLİYEV 
  Azərbaycan Respublikasının Prezidenti 
 
Bakı, 1 mart 2012-ci il 
 
 64 
 
NİZAMİ VƏ XƏTAİ RAYONLARINDA 
KÖRPƏLƏR EVİ VƏ UŞAQ BAĞÇALARININ 
ƏSASLI TƏMİR VƏ YENİDƏNQURMA 
İŞLƏRİNDƏN SONRAKI VƏZİYYƏTİ İLƏ 
TANIŞLIQ 
 
1 mart 2012-ci il 
 
Azərbaycan Respublikasının Prezidenti İlham Əliyev 
martın 1-də Bakının Nizami və Xətai rayonlarında körpələr evi 
və uşaq bağçalarının əsaslı təmir və yenidənqurma işlərindən 
sonrakı vəziyyəti ilə tanış olmuşdur. 
Prezident İlham Əliyev əvvəlcə paytaxtın Nizami rayonundakı 
110 saylı körpələr evi və uşaq bağçasına gəldi. Bakı Şəhər İcra 
Hakimiyyətinin başçısı Hacıbala Abutalıbov binada əsaslı təmir və 
yenidənqurma zamanı görülən işlərlə bağlı prezident İlham 
Əliyevə məlumat verdi. Bildirildi ki, bağçanın binası 1965-ci ildə 
inşa olunub. Son dəfə 1976-cı ildə əsaslı təmir edilib. Müəssisə 12 
qrupdan ibarət 220 uşaq üçün nəzərdə tutulub.  
Dövlətimizin başçısı İlham Əliyev Xətai rayonundakı 251 saylı 
körpələr evi və uşaq bağçası binasının da yenidənqurmadan son-
rakı vəziyyəti ilə yaxından tanış oldu. Burada görülən işlərlə bağlı 
prezidentə məlumat verildi. Qeyd olundu ki, bu körpələr evi və 
uşaq bağçasının binası 1984-cü ildə inşa olunub. 120 yerlik 
bağçada 6 qrup fəaliyyət göstərir.  
Müəssisənin 3500 kvadratmetrlik həyətyanı sahəsində də 
abadlaşdırma işləri aparılıb, uşaqların əylənməsi üçün lazımi 
şərait yaradılıb. İşıqlandırma sistemi yeniləri ilə əvəz edilib. 
Körpələr evi və uşaq bağçalarının hər ikisində təhlükəsizlik 
kameraları quraşdırılıb. 
Görülmüş işlərlə yaxından tanış olan prezident İlham Əliyev 
müvafiq tapşırıqlarını verdi. 
 
 
 
 65 
 
II İQTİSADİ SİYASƏT FORUMUNUN 
İŞTİRAKÇILARINA 
 
Hörmətli forum iştirakçıları! 
Sizi Bakı şəhərində keçirilən II İqtisadi siyasət foru-
munun açılışı münasibətilə səmimi-qəlbdən təbrik edirəm. 
Azərbaycan Respublikası dövlət müstəqilliyinin bərpa-
sından sonra ötən müddət ərzində sosial-iqtisadi quruculuq 
sahəsindəki ardıcıl uğurları ilə dünyada özünə layiqli yer 
tutmuşdur. Qısa bir zamanda sürətli inkişaf sayəsində ölkənin 
iqtisadi vəziyyəti yaxşılaşmış, yoxsulluq səviyyəsi aşağı 
düşmüş, həyatın ən müxtəlif sahələrində mühüm nailiyyətlər 
əldə olunmuşdur. 
Respublikamız gerçəkləşdirilən effektiv islahatlar nəticəsində öz 
inkişaf dinamikasını qlobal böhran şəraitində belə, qoruyub saxlaya 
bilmişdir. Azərbaycanın yeni inkişaf strategiyasının məqsədi 
əhalinin rifah halının yüksəldilməsi, milli gəlirin səviyyəsinin daha 
da artırılması və iqtisadiyyatın rəqabət qabiliyyətinin gücləndiril-
məsindən ibarətdir. Strategiya ölkənin mövcud potensialının səmə-
rəli reallaşdırılmasına, şaxələnmiş və ixracyönümlü dayanıqlı iqtisa-
diyyatın formalaşdırılmasına yönəlmişdir. 
Müasir çağırışlar kontekstində Dünya Bankının və nüfuzlu 
beynəlxalq ekspertlərin ölkəmizin perspektiv imkanlarının 
qiymətləndirilməsi ilə bağlı məsələlərə böyük maraq göstərməsi 
bu baxımdan təqdirəlayiq haldır. 
Ümidvaram ki, forum zamanı aparılan faydalı müzakirələr 
respublikamızın gələcək inkişafı naminə yeni konsepsiyaların 
hazırlanıb həyata keçirilməsinə əlverişli zəmin yaradacaqdır. 
Hər birinizə işlərinizdə müvəffəqiyyətlər, cansağlığı və xoş-
bəxtlik arzulayıram. 
 
                                                                 İLHAM ƏLİYEV 
                            Azərbaycan Respublikasının Prezidenti 
 
Bakı, 2 mart 2012-ci il 
 66 
ARGENTİNA RESPUBLİKASININ  
XARİCİ İŞLƏR NAZİRİ  
HEKTOR TİMERMAN İLƏ GÖRÜŞ 
 
Prezident sarayı   
 
2 mart 2012-ci il  
 
Azərbaycan Respublikasının Prezidenti İlham Əliyev 
martın 2-də Argentina Respublikasının Xarici İşlər naziri 
Hektor Timermanı qəbul etmişdir. 
Görüşdə Azərbaycan ilə Argentina arasında siyasi əlaqə-
lərin yaxşı səviyyədə olduğu vurğulandı, ölkələrimizin bey-
nəlxalq təşkilatlar çərçivəsində əməkdaşlığının önəmi qeyd 
edildi, ikitərəfli əlaqələrin enerji, turizm, kənd təsərrüfatı və bir 
sıra digər sahələrdə inkişaf etdirilməsi üçün yaxşı imkanların 
mövcudluğu bildirildi. 
 
 
 
 
 
 
 
 
 
 
 
 
 
 67 
 
QƏTƏR ƏMİRİ ŞEYX HƏMƏD BİN XƏLİFƏ  
ƏL-TANİ İLƏ GÖRÜŞ 
 
Prezident sarayı   
 
2 mart 2012-ci il 
 
Azərbaycan Respublikasının Prezidenti İlham Əliyev 
martın 2-də ölkəmizə işgüzar səfərə gəlmiş Qətər Dövlətinin 
Əmiri Şeyx Həməd bin Xəlifə əl- Tani ilə görüşmüşdür. 
Görüşdə Azərbaycan ilə Qətər arasında ikitərəfli münasi-
bətlərin müxtəlif sahələri, beynəlxalq təşkilatlar çərçivəsində 
əməkdaşlıq və birgə iqtisadi təşəbbüslərlə bağlı məsələlər 
ətrafında fikir mübadiləsi aparıldı. 
 
 
 
 68 
 
MALAYZİYANIN KEÇMİŞ BAŞ NAZİRİ 
MAHATHİR MOHAMAD İLƏ GÖRÜŞ 
 
Prezident sarayı   
 
2 mart 2012-ci il 
 
Azərbaycan Respublikasının Prezidenti İlham Əliyev 
martın 2-də Malayziyanın keçmiş Baş naziri Mahathir Mo-
hamadı qəbul etmişdir. 
Görüşdə Azərbaycan ilə Malayziya arasında ikitərəfli 
münasibətlərin, o cümlədən iqtisadi sahədə əməkdaşlığın fəal 
şəkildə inkişaf etdirilməsi üçün yaxşı imkanların olduğu vur-
ğulandı, əlaqələrimizin daha da genişləndirilməsi ilə bağlı 
məsələlər ətrafında fikir mübadiləsi aparıldı, İslam Əməkdaşlıq 
Təşkilatına üzv dövlətlərin «beyin mərkəzləri»nin Bakıda 
keçirilən III forumunun önəmi qeyd olundu. 
 
 
 
 69 
 
8 MART – BEYNƏLXALQ QADINLAR GÜNÜ 
MÜNASİBƏTİLƏ AZƏRBAYCAN QADINLARINA 
TƏBRİK 
 
Hörmətli xanımlar! 
Əziz analar və bacılar! 
Sizi, bütün Azərbaycan qadınlarını 8 Mart – Beynəlxalq 
Qadınlar Günü münasibətilə ürəkdən təbrik edirəm. 
Tariximizin hər bir dövründə qadınlarımız cəmiyyətin 
sarsılmaz mənəvi dayağı olmuş, ölkəmizin bugünkü simasının 
müəyyənləşməsi üçün böyük fədakarlıqlar göstərmişlər. Onlar 
dünyanın bir çox qabaqcıl ölkələrinin qadınlarından daha əvvəl 
seçib-seçilmək hüququ sayəsində cəmiyyət həyatının fəal 
iştirakçısı olmaq imkanı əldə etmişlər. Öz tükənməz enerjilərini 
və zəkalarının gücünü bütünlüklə Vətən, xalq yolunda sərf edən 
qadınlarımız ötən dövr ərzində çoxsaylı nailiyyətlər 
qazanmışlar. Milliliklə müasirliyin ahəngdar vəhdəti onların 
zəngin mənəviyyatının ayrılmaz xüsusiyyətidir. Qürur hissi ilə 
qeyd etmək istəyirəm ki, Şərq qadınları arasında mədəniyyətin 
və incəsənətin, elmin və texnikanın ayrı-ayrı sahələrində ilk 
addımlar da bizim ölkənin qadınları tərəfindən atılmışdır. 
Xalqımızın müstəqillik ideyası ətrafında sıx birləşən 
Azərbaycan qadını bu gün milli dövlət quruculuğu proseslə-
rinin, ictimai-siyasi hadisələrin fəal iştirakçısı olaraq respub-
likamızın sosial-iqtisadi, elmi-intellektual potensialının artı-
rılmasına əvəzsiz töhfələr verir. O xüsusən təhsil və səhiyyə 
sistemlərində dolğun fəaliyyəti ilə maarifpərvər qadın ziyalı-
larımızın ideyalarını müvəffəqiyyətlə həyata keçirir. Cəmiyyəti-
mizdə qadının daim artan nüfuzu və hazırkı yüksək ictimai 
mövqeyi Azərbaycanın müasir həyatının diqqətəlayiq 
hadisəsidir. Qloballaşan dünyada dəyərlər sisteminin sürətli 
dəyişikliklərə məruz qaldığı indiki vaxtda məhz analarımız 
milli-mədəni zənginliklərimizin və əxlaqi-mənəvi sərvətləri-
mizin qorunub saxlanılmasının həqiqi təminatçılarıdır. Gənc 
 70 
nəslin qədim adət-ənənələrimizə, milli məfkurəyə və dövlətçilik 
ideallarımıza sədaqət ruhunda tərbiyəsinə xüsusi diqqət 
yetirməklə onlar üzərlərinə düşən işlərin öhdəsindən hər zaman 
olduğu kimi, yenə şərəflə gəlirlər. 
İnanıram ki, Azərbaycan qadını respublikamızın dinamik 
inkişafı və tərəqqisi naminə qüvvəsini bundan sonra da əsir-
gəməyəcəkdir. 
Hamınıza cansağlığı, səadət və işlərinizdə yeni-yeni uğurlar 
arzulayıram. 
Bayramınız mübarək olsun! 
 
                                                                İLHAM ƏLİYEV 
                                Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 71 
 
RUSİYA FEDERASİYASININ PREZİDENTİ 
ZATİ-ALİLƏRİ  
CƏNAB VLADİMİR PUTİNƏ 
 
Hörmətli Vladimir Vladimiroviç! 
Rusiya Federasiyasının Prezidenti vəzifəsinə seçilməyiniz 
münasibətilə səmimi təbriklərimi qəbul edin. 
Sizin seçkilərdə qələbəniz rusiyalıların Sizə və Sizin ölkədə 
siyasi və sosial sabitliyin, iqtisadi artımın təmin edilməsinə, 
demokratik təsisatların daha da inkişaf etməsinə, qanunçuluğun 
və hüquqi qaydanın möhkəmlənməsinə, cəmiyyətin həyatında 
mənəvi, əxlaqi dəyər və normaların müdafiəsinə yönəlmiş 
proqramınıza yüksək etimad göstərmələrinə dəlalət edir. 
Ölkələrimiz arasında çoxəsrlik xoş ənənələrə əsaslanan 
dostluq, mehriban qonşuluq münasibətləri bu gün hərtərəfli və 
dinamik inkişaf edir. Əminəm ki, bizim birgə səylərimiz 
sayəsində Azərbaycan Respublikası ilə Rusiya Federasiyası 
arasında dövlətlərarası qarşılıqlı fəaliyyət, strateji tərəfdaşlıq 
xalqlarımızın rifahı, regionda sülh, sabitlik və təhlükəsizlik 
naminə daha da möhkəmlənəcək və genişlənəcəkdir. 
Əziz Vladimir Vladimiroviç, Sizə möhkəm cansağlığı, xoş-
bəxtlik və firavanlıq arzulayıram. Dost Rusiyanın tərəqqisi 
naminə dövləti fəaliyyətinizdə Sizə böyük uğurlar diləyirəm! 
 
Dərin hörmətlə, 
                                                                 İLHAM ƏLİYEV 
                              Azərbaycan Respublikasının Prezidenti 
 
Bakı, 5 mart 2012-ci il 
 
 
 
 
 72 
 
POLŞA RESPUBLİKASININ PREZİDENTİ  
ZATİ-ALİLƏRİ  
CƏNAB BRONİSLAV KOMOROVSKİYƏ 
 
Hörmətli cənab Prezident! 
Ölkənizdə baş vermiş dəmiryol qəzası nəticəsində in-
sanların həlak olması və xəsarət alması xəbərindən olduqca 
kədərləndim. 
Bu faciə ilə əlaqədar Sizə, həlak olanların ailələrinə, bütün 
Polşa xalqına şəxsən öz adımdan və Azərbaycan xalqı adından 
dərin hüznlə başsağlığı verir, yaralananların tezliklə sağalmasını 
arzulayıram. 
 
                                                                 İLHAM ƏLİYEV 
                                 Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 73 
 
PAKİSTAN İSLAM RESPUBLİKASININ 
PREZİDENTİ ZATİ-ALİLƏRİ 
CƏNAB ASİF ƏLİ ZƏRDARİYƏ 
 
Hörmətli cənab Prezident! 
Milli bayramınız – Pakistan Günü münasibətilə Sizə və 
Sizin simanızda bütün xalqınıza öz adımdan və Azərbaycan 
xalqı adından ən səmimi təbriklərimizi yetirməkdən məmnunluq 
duyuram. 
Azərbaycan–Pakistan münasibətlərinin hazırkı səviyyəsi 
məmnunluq doğurur. Əminəm ki, bir-birinə möhkəm dostluq 
telləri ilə bağlı olan ölkələrimiz arasındakı mövcud siyasi, 
iqtisadi və humanitar əlaqələrin daha da genişləndirilməsi, istər 
ikitərəfli qaydada, istərsə də beynəlxalq qurumlar çərçivəsində 
əməkdaşlığımızın inkişaf etdirilməsi yolunda qarşılıqlı 
səylərimizi bundan sonra da ardıcıl şəkildə davam etdirəcəyik. 
Bu xoş gündə Sizə möhkəm cansağlığı, işlərinizdə uğurlar, 
dost Pakistan xalqına əmin-amanlıq və firavanlıq arzulayıram. 
 
Hörmətlə, 
                                                                 İLHAM ƏLİYEV 
                                Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 74 
 
YUNANISTAN RESPUBLİKASININ PREZİDENTİ 
ZATİ-ALİLƏRİ  
CƏNAB KAROLOS PAPULYASA 
 
Hörmətli cənab Prezident! 
Ölkənizin milli bayramı – Müstəqillik Günü münasibətilə 
Sizi və xalqınızı öz adımdan və Azərbaycan xalqı adından 
təbrik edirəm. 
Əminəm ki, Azərbaycan–Yunanıstan münasibətlərinin, 
ölkələrimiz arasındakı dostluq əlaqələrinin möhkəmləndiril-
məsi, ikitərəfli və çoxtərəfli qaydada əməkdaşlığımızın inkişafı 
yolunda atdığımız addımlar bundan sonra da xalqlarımızın 
rifahına xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost Yunanıstan xalqına əmin-amanlıq və firavanlıq 
arzulayıram. 
 
Hörmətlə, 
                                                                 İLHAM ƏLİYEV 
                                 Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 
 
 
 
 75 
 
İRLANDİYANIN PREZİDENTİ  
ZATİ-ALİLƏRİ  
CƏNAB MAYKL HİGGİNSƏ 
 
Hörmətli cənab Prezident! 
İrlandiyanın milli bayramı – Müqəddəs Patrik Günü mü-
nasibətilə Sizi və bütün xalqınızı öz adımdan və Azərbaycan 
xalqı adından ürəkdən təbrik edirəm. 
Ümidvaram ki, Azərbaycan–İrlandiya münasibətləri xalqla-
rımızın mənafelərinə uyğun olaraq bundan sonra da dostluq və 
əməkdaşlıq məcrasında inkişaf edəcəkdir. 
Bu əlamətdar gündə Sizə ən xoş arzularımı yetirir, dost 
İrlandiya xalqına əmin-amanlıq və firavanlıq diləyirəm. 
 
Hörmətlə, 
                                                                 İLHAM ƏLİYEV 
                                 Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 76 
 
BANQLADEŞ XALQ RESPUBLİKASININ 
PREZİDENTİ ZATİ-ALİLƏRİ  
CƏNAB ZİLLUR RƏHMANA 
 
Hörmətli cənab Prezident! 
Banqladeş Xalq Respublikasının milli bayramı – Müs-
təqillik Günü münasibətilə Sizi və Sizin simanızda bütün 
xalqınızı öz adımdan və Azərbaycan xalqı adından səmimi- 
qəlbdən təbrik edirəm. 
Əminəm ki, Azərbaycan ilə Banqladeş arasındakı dostluq və 
əməkdaşlıq münasibətləri xalqlarımızın mənafelərinə uyğun 
olaraq daim inkişaf edəcək və genişlənəcəkdir. 
Bu bayram günündə Sizə ən xoş arzularımı yetirir, dost 
Banqladeş xalqına əmin-amanlıq və tərəqqi diləyirəm. 
 
Hörmətlə, 
                                                                  İLHAM ƏLİYEV 
                                 Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 
 
 77 
 
TUNİS RESPUBLİKASININ PREZİDENTİ  
ZATİ-ALİLƏRİ 
CƏNAB MUNSEF ƏL-MƏRZUQİYƏ 
 
Hörmətli cənab Prezident! 
Ölkənizin milli bayramı – Müstəqillik Günü münasibətilə 
Sizə və bütün xalqınıza ən səmimi təbriklərimizi yetirirəm. 
Əminəm ki, Azərbaycan ilə Tunis arasındakı dostluq və 
əməkdaşlıq münasibətlərinin inkişafı daim xalqlarımızın 
mənafelərinə xidmət edəcəkdir. 
Sizə möhkəm cansağlığı, işlərinizdə uğurlar, dost Tunis 
xalqına sülh və tərəqqi arzulayıram. 
 
Hörmətlə, 
                                                                 İLHAM ƏLİYEV 
                               Azərbaycan Respublikasının 
Prezidenti 
 
Bakı, 5 mart 2012-ci il 
 
 
 
 
 
 
 78 
 
POLŞA RESPUBLİKASININ PREZİDENTİ 
BRONİSLAV KOMOROVSKİ İLƏ  GÖRÜŞ 
 
Prezident sarayı   
 
5 mart 2012-ci il 
 
Əfqanıstana səfər edən Polşa Respublikasının Prezidenti 
Bronislav Komorovski martın 5-də yolüstü Bakıda olmuşdur. 
Azərbaycan Respublikasının Prezidenti İlham Əliyev Polşa Res-
publikasının Prezidenti Bronislav Komorovski ilə görüşmüşdür. 
Görüşdə ölkələrimiz arasında ikitərəfli münasibətlərin müx-
təlif istiqamətlərdə, o cümlədən siyasi, iqtisadi, enerji və digər 
sahələrdə uğurlu inkişafından məmnunluq ifadə edildi, 
əlaqələrimizin bundan sonra da genişlənəcəyinə əminlik bil-
dirildi. 
 
 
 
 
 
 
 
 
 
 
 
 
 
 79 
 
ÇİLİNİN KEÇMİŞ PREZİDENTİ, DEMOKRATİYA 
VƏ İNKİŞAF FONDUNUN SƏDRİ RİKARDO 
LAQOSLA GÖRÜŞ 
 
Prezident sarayı   
 
5 mart 2012-ci il 
 
Azərbaycan Respublikasının Prezidenti İlham Əliyev 
martın 5-də Çili Respublikasının keçmiş Prezidenti, Demokra-
tiya və İnkişaf Fondunun sədri Rikardo Laqosla görüşmüşdür. 
Dövlətimizin başçısı Rikardo Laqosun Azərbaycan höku-
mətinin Dünya Bankı ilə birgə təşkil etdikləri yüksək səviyyəli II 
İqtisadi siyasət forumunda iştirakının önəmini qeyd etdi. 
Çili Respublikasının keçmiş Prezidenti, Demokratiya və 
İnkişaf Fondunun sədri Rikardo Laqos forumun sessiyasında 
Azərbaycanın əldə etdiyi nailiyyətlərlə bağlı göstəricilərin onda 
böyük təəssürat yaratdığını məmnunluqla qeyd etdi. 
 
 
 
 
 80 
 
RUSİYA FEDERASİYASI TATARISTAN 
RESPUBLİKASININ BAŞ NAZİRİ  
İLDAR XALİKONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı   
 
5 mart 2012-ci il 
 
Azərbaycan Respublikasının Prezidenti İlham Əliyev 
martın 5-də Rusiya Federasiyası Tatarıstan Respublikasının 
Baş naziri İldar Xalikovun başçılıq etdiyi nümayəndə heyətini 
qəbul etmişdir. 
Dövlətimizin başçısı Rusiya Federasiyası Tatarıstan Res-
publikasının Baş naziri İldar Xalikovu və bütün Rusiya xalqını 
prezident seçkilərinin uğurla başa çatması münasibətilə təbrik 
etdi. Azərbaycan Respublikası ilə Rusiya Federasiyasının ayrı-
ayrı subyektləri, o cümlədən Tatarıstan Respublikası arasında 
əməkdaşlığın dinamik şəkildə inkişaf etdiyini vurğulayan 
prezident İlham Əliyev bu əlaqələrin daha da genişləndirilməsi 
üçün yaxşı imkanların olduğunu dedi. Münasibətlərimizin 
möhkəmlənməsində qarşılıqlı səfərlərin önəmini qeyd edən 
dövlət başçısı Tatarıstan Respublikası Baş nazirinin ölkəmizə 
səfərinin bu münasibətlərin daha da genişləndirilməsi işinə 
xidmət edəcəyinə ümidvar olduğunu bildirdi. 
Tatarıstanın hökumət strukturlarını, biznes, maliyyə və bank 
sektorunu təmsil edən böyük nümayəndə heyəti ilə Azərbaycana 
səfər etdiklərini deyən Rusiya Federasiyası Tatarıstan 
Respublikasının Baş naziri İldar Xalikov əməkdaşlığımızı 
genişləndirməyin önəmini vurğuladı. 
 
 
 81 
  
ATƏT-in  MİNSK QRUPUNUN HƏMSƏDRLƏRİ 
VƏ ATƏT-in  HAZIRKI SƏDRİNİN XÜSUSİ 
NÜMAYƏNDƏSİ İLƏ GÖRÜŞ 
 
Prezident sarayı   
 
5 mart 2012-ci il 
 
Azərbaycan Respublikasının Prezidenti İlham Əliyev 
martın 5-də ATƏT-in Minsk qrupunun həmsədrləri İqor Popovu 
(Rusiya), Robert Bradtkeni (ABŞ), Jak Foru (Fransa) və ATƏT-
in hazırkı sədrinin xüsusi nümayəndəsi Anji Kasprşiki qəbul 
etmişdir. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması ilə bağlı danışıqların hazırkı 
vəziyyəti və perspektivləri ilə bağlı məsələlər müzakirə edildi. 
 
 
 
 
 82 
 
DÜNYA BANKININ STRATEGİYA VƏ 
ƏMƏLİYYATLAR ÜZRƏ DİREKTORU  
TEODOR AHLERSİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı   
 
5 mart 2012-ci il 
 
Azərbaycan Respublikasının Prezidenti İlham Əliyev 
martın 5-də Dünya Bankının Strategiya və Əməliyyatlar üzrə 
direktoru Teodor Ahlersin başçılıq etdiyi nümayəndə heyətini 
qəbul etmişdir. 
Dünya Bankının Strategiya və Əməliyyatlar üzrə direktoru 
Teodor Ahlers Azərbaycan hökumətinin Dünya Bankı ilə birgə 
təşkil etdikləri yüksək səviyyəli II İqtisadi siyasət forumunda 
aparılan müzakirələrdə iştirak etməsindən məmnunluğunu 
bildirdi. 
Dövlətimizin başçısı yüksək səviyyəli II İqtisadi siyasət 
forumunun önəmini qeyd etdi. Prezident İlham Əliyev bildirdi 
ki, Azərbaycan iqtisadi inkişafının birinci mərhələsini başa 
vurduqdan sonra gələcək illərdə də qeyri-neft sektorunun daha 
da inkişaf etdirilməsi əsas prioritet sahələrdən biri olacaqdır. 
Görüşdə Azərbaycan ilə Dünya Bankı arasında bank sahə-
sində uzun illər davam edən uğurlu əməkdaşlıqdan məmnunluq 
ifadə edildi, bu əməkdaşlığın bundan sonra da davam etdirilə-
cəyinə əminlik bildirildi. 
 
 
 
 
 83 
 
GÜRCÜSTAN RESPUBLİKASININ PREZİDENTİ  
MİXEİL SAAKAŞVİLİNİN  
AZƏRBAYCANA RƏSMİ SƏFƏRİ 
 
6 mart 2012-ci il 
 
Azərbaycan Respublikasına rəsmi səfərə gələn Gürcüstan 
Respublikasının Prezidenti Mixeil Saakaşvilinin martın 6-da 
rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi Azərbaycan Respublikasının 
Prezidenti İlham Əliyevə raport verdi. 
Prezident İlham Əliyev Gürcüstan prezidenti Mixeil 
Saakaşvilini qarşıladı. 
Fəxri qarovul dəstəsinin rəisi Gürcüstan prezidentinə raport 
verdi. 
Gürcüstanın və Azərbaycanın dövlət himnləri səsləndi. 
Dövlət başçıları Fəxri qarovul dəstəsinin qarşısından keçdi-
lər. Gürcüstan prezidenti Azərbaycan əsgərlərini salamladı. 
Azərbaycanın dövlət və hökumət nümayəndələri prezident 
Mixeil Saakaşviliyə, Gürcüstan nümayəndə heyətinin üzvləri 
prezident İlham Əliyevə təqdim olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 
 
 
 
 84 
 
GÜRCÜSTAN RESPUBLİKASININ PREZİDENTİ  
MİXEİL SAAKAŞVİLİ  İLƏ TƏKBƏTƏK GÖRÜŞ  
 
Prezident sarayı   
 
6 mart 2012-ci il 
 
Martın 6-da rəsmi qarşılanma mərasimindən sonra Azər-
baycan Respublikasının Prezidenti İlham Əliyevin və Gürcüstan 
Respublikasının Prezidenti Mixeil Saakaşvilinin təkbətək görüşü 
olmuşdur. 
Görüşdə ölkələrimiz arasında ikitərəfli münasibətlərin müx-
təlif sahələrdə uğurla inkişafından məmnunluq ifadə olundu. 
Yüksək səviyyəli qarşılıqlı səfərlərin əhəmiyyəti qeyd edildi və 
bu səfərlərin əməkdaşlığımızın daha da möhkəmləndirilməsi 
işinə xidmət etdiyi vurğulandı. 
Əlaqələrimizin bundan sonra da genişlənəcəyinə əminlik 
ifadə olunduğu görüşdə ikitərəfli, regional və beynəlxalq mə-
sələlər barədə fikir mübadiləsi aparıldı. 
 
 
 
 85 
 
GENİŞ TƏRKİBDƏ GÖRÜŞ 
 
Prezident sarayı   
 
6 mart 2012-ci il 
 
Martın 6-da təkbətək görüş başa çatdıqdan sonra Azər-
baycan Respublikasının Prezidenti İlham Əliyevin və Gür-
cüstan Respublikasının Prezidenti Mixeil Saakaşvilinin nüma-
yəndə heyətlərinin iştirakı ilə geniş tərkibdə görüşü olmuşdur. 
Prezident İlham Əliyev Gürcüstan dövlətinin başçısını 
Azərbaycanda bir daha salamladı. «Biz tez-tez həm Azər-
baycanda, həm Gürcüstanda, həm də digər ölkələrdə görüşürük 
və müzakirələr aparırıq» – deyən dövlətimizin başçısı bildirdi 
ki, həmişə ikitərəfli münasibətlərin cari məsələləri ilə bağlı fikir 
mübadiləsinə ehtiyac vardır. 
Görüşdə regiondakı vəziyyət və ikitərəfli layihələrlə 
bağlı fikir mübadiləsinin aparıldığını, ölkələrimiz ara-
sında əməkdaşlığın uğurla inkişaf etdiyini qeyd edən 
prezident İlham Əliyev bütün istiqamətlər üzrə, o cüm-
lədən siyasi, iqtisadi, energetika sahələrində ölkələrimiz 
arasında tam anlaşmanın, əlaqələndirmənin və qarşılıqlı 
dəstəyin mövcud olduğunu vurğuladı. Azərbaycan dövlə-
tinin başçısı əmin olduğunu bildirdi ki, budəfəki səfər 
əlaqələrimizin inkişafına, dostluq və qardaşlıq münasi-
bətlərinin gələcək inkişaf yollarını müəyyənləşdirməyə im-
kan verəcəkdir. 
«Doğrudan da hər dəfə Bakıya gəldikdə nəinki tərəqqiyə, 
Azərbaycanın sıçrayışlı inkişafına heyran qalırsan. Bu, iqtisadi 
çəkisi, siyasi mövqeyi və inkişaf nümunəsi olması baxımından 
Azərbaycanın böyük regional lider kimi, həm ölkə daxilində, 
həm də beynəlxalq arenada keçdiyi yolu göstərir. Bu bizi 
məmnun edir» – deyən Gürcüstan prezidenti Mixeil Saakaşvili 
 86 
Azərbaycan prezidenti İlham Əliyevin sayəsində ölkələrimizin 
əməkdaşlığının nümunəvi xarakter daşıdığını diqqətə çatdırdı. 
 
 
 
 87 
 
SƏNƏDLƏRİN İMZALANMASI MƏRASİMİ  
 
Prezident sarayı   
 
6 mart 2012-ci il 
 
Martın 6-da geniş tərkibdə görüş başa çatdıqdan sonra 
Azərbaycan prezidenti İlham Əliyevin və Gürcüstan prezidenti 
Mixeil Saakaşvilinin iştirakı ilə Azərbaycan–Gürcüstan 
sənədlərinin imzalanması mərasimi olmuşdur. 
«Azərbaycan Respublikasının Dövlət Statistika Komitəsi və 
Ümumi hüququn hüquqi şəxsi – Gürcüstanın Milli Statistika 
Xidməti arasında statistika sahəsində əməkdaşlıq haqqında 
Anlaşma Memorandumu»nu Azərbaycanın Dövlət Statistika 
Komitəsinin sədri Arif Vəliyev və Gürcüstanın Milli Statistika 
İdarəsinin icraçı direktoru Zaza Çelidze imzaladılar. 
«Azərbaycan Respublikası Hökuməti və Gürcüstan Res-
publikası Hökuməti arasında idman sahəsində əməkdaşlıq haq-
qında Saziş»i Azərbaycanın Gənclər və İdman naziri Azad 
Rəhimov və Gürcüstanın İdman və Gənclər ilə İş üzrə naziri 
Vladimir Vardzelaşvili imzaladılar. 
 
 
 
 88 
 
GÜRCÜSTAN RESPUBLİKASININ PREZİDENTİ 
MİXEİL SAAKAŞVİLİ İLƏ BİRGƏ MƏTBUATA 
BƏYANATLARLA  ÇIXIŞLAR 
 
6 mart 2012-ci il 
 
Sənədlərin imzalanması mərasimindən sonra Azərbaycan 
Respublikasının Prezidenti İlham Əliyev və Gürcüstan 
Respublikasının Prezidenti Mixeil Saakaşvili mətbuata bəyanat-
larla çıxış etlər. 
  
Azərbaycan prezidenti İlham Əliyevin bəyanatı 
 
Hörmətli cənab Prezident, əziz dost! 
Hörmətli qonaqlar, xanımlar və cənablar! 
Mən Sizi, hörmətli cənab Prezident, Azərbaycanda səmi-
miyyətlə salamlayıram. Bu gün Siz Azərbaycanda rəsmi səfər-
dəsiniz. Deyə bilərəm ki, səfər çox uğurlu keçir. Bu gün 
apardığımız danışıqlar bir daha onu göstərir ki, Gürcüstan–
Azərbaycan əlaqələri yüksək səviyyədədir. Sizin səfəriniz bu 
əlaqələrin inkişafına güclü təkan verəcəkdir. Əlaqələrimizin 
tarixi də çox zəngindir. Əsrlər boyu gürcü və Azərbaycan 
xalqları mehriban qonşuluq, qardaşlıq şəraitində yaşamışlar və 
biz bu gözəl ənənələri bu gün də davam etdiririk. Çox şadam ki, 
iki müstəqil dövlət kimi, Gürcüstan və Azərbaycan uğurla 
əməkdaşlıq edir. 
Bizim tariximizdə çox oxşar məqamlar vardır. Müstə-
qilliyimizin tarixi də eynidir. 20 ildir ki, biz müstəqil dövlətlər 
kimi yaşayırıq və bu illər ərzində böyük uğurlara nail olmuşuq. 
Sizin rəhbərliyiniz altında Gürcüstan inamla inkişaf edir. 
Gürcüstanda aparılan islahatlar çox böyük qiymətə malikdir və 
Sizin rəhbərliyinizlə Gürcüstanın inkişafı artıq reallıqdır. Biz bir 
dost, qardaş kimi buna sevinirik və əminik ki, gələcəkdə də 
Gürcüstanın inkişafı çox uğurlu olacaq və ölkə qarşısında duran 
bütün vəzifələr Sizin rəhbərliyiniz altında öz həllini tapacaqdır.  
 89 
Bu gün Sizinlə ikitərəfli məsələlərin, demək olar ki, bütün 
aspektlərini müzakirə etdik. Bir daha gördük ki, aramızda heç 
bir problem yoxdur. Əksinə, birgə təşəbbüslərimiz həm 
ölkələrimizi zənginləşdirir, ölkələrimizin imkanlarını artırır, 
həm də başqa regionlara da öz müsbət təsirini göstərir. 
Gürcüstan–Azərbaycan əlaqələri regional çərçivədən 
çıxıbdır və bu gün bizim birgə təşəbbüslərimiz artıq beynəlxalq 
əhəmiyyətə malikdir. Siyasi əlaqələrimiz çox yüksək səviyyə-
dədir. Qarşılıqlı səfərlər mütəmadi qaydada həyata keçirilir. 
Azərbaycan şirkətləri Gürcüstana iqtisadi sahədə böyük həcmdə 
investisiyalar qoymağa başlamışlar. Bu investisiyaların böyük 
gələcəyi var və keçən ilin göstəriciləri də çox müsbətdir. 
Aramızda olan mal dövriyyəsi sürətlə artır və əminəm ki, bu il 
də artacaqdır. 
Enerji məsələləri yenidən müzakirə edildi. Bu məsələlər 
yoluna qoyulubdur. Bakı–Tbilisi–Ceyhan, Bakı–Tbilisi–Ərzu-
rum və Bakı–Supsa neft-qaz kəmərləri bölgənin geosiyasi 
vəziyyətini köklü şəkildə dəyişmişdir. Bu layihələr həm 
ölkələrimizin inkişafına xidmət göstərir, həm də enerji 
təhlükəsizliyi məsələlərinə öz töhfəsini verir. 
Enerji təhlükəsizliyi məsələlərinə gəldikdə, biz birgə səylərlə 
Avropanın enerji təhlükəsizliyini daha da böyük həcmdə təmin 
edəcəyik – istər neft, istərsə də qaz sahəsində.  Azərbaycan 
Gürcüstanın enerji təhlükəsizliyinə də öz töhfəsini vermişdir. 
Bu gün müzakirə etdiyimiz məsələlər arasında nəqliyyat 
məsələləri də böyük yer tutdu. Bizim müvafiq qurumların 
rəhbərləri məruzə etdilər. Tranzit məsələləri müzakirə edildi. 
Humanitar sahədə əməkdaşlıq çox yaxşı səviyyədədir. Bu 
əməkdaşlığın çox böyük tarixi vardır. Gürcüstanda yaşayan 
azərbaycanlılar və Azərbaycanda yaşayan gürcülər humanitar 
sahədə və bütövlükdə bütün başqa sahələrdə gedən proseslərə 
müsbət təsir göstərirlər. Onların ölkələrimizdə rahat yaşaması 
bizim vəzifəmizdir.  Soydaşlarımızın istər Gürcüstanda, istərsə 
də Azərbaycanda problemləri uğurla həll edilir. Bu amil daim 
ikitərəfli gündəliyin içindədir. Bir sözlə, aramızda dostluq, 
 90 
qardaşlıq münasibətləri reallıqdır. Bu reallıqdır, bugünkü günün 
tələbidir. Şübhə etmirəm ki, bundan sonra da uzun illər 
Gürcüstan və Azərbaycan iki dost və qardaş ölkələr kimi 
birlikdə olacaqlar. Biz yalnız birlikdə istədiyimizə nail ola 
bilərik və ölkələr qarşısında duran vəzifələri yalnız birlikdə icra 
edə bilərik.  Beynəlxalq arenadakı fəaliyyətimiz haqqında bir-
iki kəlmə söz demək istəyirəm. Beynəlxalq təşkilatlarda bir-
birimizi dəstəkləyirik. Bu dəstək çox əhəmiyyətlidir. 
Beynəlxalq təşkilatlarda bir-birimizin lehinə səslərimizin 
verilməsi Gürcüstan–Azərbaycan əlaqələrinin strateji 
əhəmiyyətini bir daha vurğulayır. Bundan sonra da Azərbaycan 
beynəlxalq təşkilatlarda Gürcüstanı dəstəkləyəcəkdir. Eyni 
dəstəyi biz bundan sonra sizdən də görəcəyik. 
Bir daha Sizi ölkəmizdə səmimiyyətlə salamlayıram. Siz 
bizim yaxın dostumuzsunuz. Bizi şəxsi dostluq əlaqələri 
bağlayır ki, bu da ikitərəfli əlaqələrə müsbət təsir göstərir. 
Azərbaycana xoş gəlmisiniz! Sizi ürəkdən salamlayıram. 
Sizə və Gürcüstan xalqına yeni uğurlar arzulayıram.  
 
Gürcüstan prezidenti Mixeil Saakaşvilinin bəyanatı 
  
Hörmətli cənab Prezident! 
Azərbaycana səfər etmək hər zaman bizim üçün xoşdur. 
Bu nəinki rəsmi səfərdir, əslində bizi böyük dərəcədə 
ilhamlandıran bir səfərdir. Bu bizə çox müsbət enerji verir. Bu 
müsbət enerji əslində bu cür səfərlərdən irəli gəlir və 
ölkələrimiz arasında əməkdaşlığımızı qidalandırır. Bildirmək 
istəyirəm ki, Azərbaycan hər zaman çox yaxşı perspektivlərə 
malik bir ölkə olubdur. 
Cənab Prezident, Sizin rəhbərliyinizlə bu gün Azərbaycan 
nəinki sürətlə inkişaf edən ölkədir, həmçinin regionun lideridir 
və qlobal səviyyədə tanınan bir dövlətdir. Azərbaycan bir çox 
beynəlxalq təşkilatlarda öz maraqları əsasında fəaliyyət göstərir. 
Bu gün Azərbaycan artıq BMT Təhlükəsizlik Şurasının 
üzvüdür. 
 91 
Azərbaycan bütün məsələlərdə birmənalı olaraq müsbət rol 
oynayır. Biz istənilən məsələdə Azərbaycanın yardımını hiss 
edirik. Ölkələrimizi birləşdirən münasibətlərin gücü  bundadır. 
Bu əslində regiondakı sabitliyin və inkişafın təməl daşıdır. Bu 
məhz Sizin fəaliyyətiniz, Sizin güclü iradəniz, Azərbaycan 
xalqının iradəsi əsasında baş verir. Siz həm daxildə, həm 
xaricdə əsl müstəqil ölkəsiniz. Regionda bir çox dövlətlər üçün 
nümunə ola bilərsiniz. Azərbaycan bizim üçün, həmçinin 
digərləri üçün yaxşı bir nümunədir. Əslində biz bunu adi bir hal 
kimi qəbul etməli deyilik. Biz həmçinin regionda digər 
hadisələri də görmüşük və hesab edirik ki, məhz bu baxımdan 
Azərbaycan xüsusi bir istisnadır. 
Mən hər zaman qardaşım İlham Əliyevlə görüşməyə məm-
nunam. Biz bir çox məsələlər üzrə konkret əsaslarla məsləhət-
ləşmələr aparırıq. Böyükmiqyaslı dəmiryol layihəsini həyata 
keçiririk. Azərbaycan bu layihə çərçivəsində 320 milyon ABŞ 
dolları məbləğində sərmayə yatıracaqdır. Bu bizi Avropaya 
birləşdirən birgə marşrutumuz olacaqdır. Burada yüklərin, 
sərnişinlərin daşınması baş tutacaqdır. Hər il 2 milyon insan Bakı–
Tbilisi–Qars dəmir yolu ilə Azərbaycandan gələcək, Gürcüstan 
ərazisindən keçib Türkiyəyə gedəcək və beləliklə, Avropaya çıxışı 
əldə edəcəkdir. Nəticədə, Gürcüstan Avropa ilə münasibətlərini 
daha da genişləndirəcək və Azərbaycan isə buna öz töhfəsini 
verəcəkdir. Bu baxımdan, münasibətlərimiz qarşımıza qoydu-
ğumuz inkişaf məqsədlərinin mühüm amilidir. 
Biz enerji sahəsində əməkdaşlıq aparırıq. Əslində bu əmək-
daşlıq çoxşaxəlidir. Gürcüstan da sürətlə inkişaf edir. Bu 
inkişafın əsas səbəbi məhz qardaş Azərbaycanın yardımıdır. Bu 
inkişaf Azərbaycandan əldə etdiyimiz yardım sayəsində baş 
verir. Azərbaycanın müstəqilliyi həm də Gürcüstanın müstəqil 
olması deməkdir. Biz elektrik enerjisi şirkəti yaratmaq 
fikrindəyik. Bu şirkət elektrik enerjisini üçüncü ölkələrə ixrac 
edəcəkdir. Bu da nəticə etibarilə o deməkdir ki, biz yeni su-
elektrik stansiyaları tikəcəyik və Azərbaycanın vəsaitləri bir çox 
sahələrə sərmayə kimi yatırılacaqdır. Bu bizim üçün, 
 92 
Gürcüstanda yaşayan vətəndaşlarımız üçün bir çox yeni 
imkanlar açacaqdır. Bu imkanlarımızı – Gürcüstanda mövcud 
olan enerji sahəsindəki imkanları genişləndirmək fikrindəyik. 
Mən həmçinin qeyd etmək istəyirəm ki, biz razılığa 
gəlmişik. Bu razılıq Poti və Kulevi arasında zavodun tikintisi ilə 
bağlıdır. Bu il onun tikintisi artıq başlayacaqdır və bu bizim 
qarşılıqlı faydaya əsaslanan əməkdaşlığımızı nümayiş etdirən 
layihədir. Azərbaycan Gürcüstanda sərmayə yatırır və 
şirkətlərimiz ölkələrimizdə müvafiq iş aparırlar. Məsələn, 
Azərbaycanın ən böyük Dövlət Neft Şirkəti Gürcüstanda 
fəaliyyət göstərir, artıq bir çox sərmayələri yatırmışdır və 
fəaliyyətini bundan sonra da genişləndirəcəkdir. Bu fəaliyyət 
bütün region üçün, regionun əhalisi üçün olduqca vacibdir. Biz 
çox şadıq ki, bu fəaliyyət artıq regionun hüdudlarından kənara 
da çıxır. Biz bundan çox məmnunuq. 
Beləliklə, Bakı tərəfindən bölgədə böyük infrastruktur 
layihələri həyata keçirilir. Həmçinin yolların yaxşılaşdırılması – 
Gürcüstan sərhədinə qədər və Gürcüstan sərhədindən digər 
ölkələrə doğru – artıq bizim imkanlarımızı genişləndirir. Bakı–
Tbilisi magistral yolu dostluğumuzun möhkəmləndirilməsi üçün 
əlavə mühüm vasitələrdən birinə çevriləcəkdir. Həmçinin 
təlimlər sahəsində əməkdaşlıq aparmalıyıq. Hesab edirik ki, 
sərnişinlərimizin sərhədlərdən keçməsi prosedurlarını da 
asanlaşdırmalıyıq. Onlar bürokratik əngəllərdən azad olmalı və 
sərhədləri sadə, sərbəst şəkildə keçməlidirlər. Bu əslində hər iki 
ölkənin xalqının arzusudur ki, yaxşı həyat şəraitləri təmin 
edilsin. 
Biz burada dostluq haqqında danışdıq. Keçirdiyimiz görüşlər 
zamanı biz onun şahidi olduq ki, razılaşmalarımız, əldə 
etdiyimiz nailiyyətlər rəqəmlərlə ölçülür. Məsələn, bir il ərzində 
bizim ticarət dövriyyəmiz 1 milyard ABŞ dollarından artıq 
olmuşdur. Ticarət balansına gəldikdə hələ ki, bu, Gürcüstan 
üçün mənfidir. Əslində bu təbiidir. Lakin Gürcüstandan 
Azərbaycana ixrac da ilbəil artmaqdadır. Bu əslində onu 
göstərir ki, münasibətlərimiz qarşılıqlı fayda verir və bütün 
 93 
bunlar Heydər Əliyevin strateji baxışlarına əsaslanır. Dostum 
İlham Əliyev bunu qeyd etdi və bildirdi ki, bu münasibətlərin 
tarixi kökləri vardır. 
Mən həmçinin Milli Məclisdə də çıxış edəcəyəm və 
bildirmək istəyirəm ki, əsrlər boyu inkişaf etmiş münasibətlər 
bizə imkan yaradır görək ki, ölkələrimiz bir-biri ilə nə qədər sıx 
bağlıdır. Bu baxımdan dostluq, qardaşlıq münasibətləri hər 
birimiz üçün vacibdir və bu, hiss olunur. Bu bizim aramızda sırf 
emosional bir bəyanat deyil. İlham Əliyevin rolu hər bir sahədə 
vacibdir. Azərbaycan bu siyasəti yürüdür. Məhz bu siyasətin 
sayəsində Gürcüstan öz müstəqilliyini qoruyub saxlamışdır. 
Azərbaycan, həmçinin öz sərmayələri vasitəsilə bizdə də iş 
şəraitinin daha da yaxşı şəkildə formalaşdırılmasına imkan 
yaradır. Bununla belə, geosiyasi vəziyyət hələ ki, mürəkkəbdir. 
Burada çox müxtəlif istiqamətlər vardır. Lakin dostlar bu cür 
anlarda hər zaman əl-ələ verib bir yerdə olmuşlar. Biz güclü 
şəkildə əməkdaşlıq aparırıq ki, bütün bu maneələri aradan 
qaldıraq. 
Bir daha Sizə səmimi-qəlbdən təşəkkürümü bildirirəm. Bu 
xoş qəbula və həmçinin bütün bu uğurlu, gözəl nəticələrə görə 
Sizə minnətdaram. Əslində bu, vətəndaşlarımız üçün, 
gələcəyimiz üçün olduqca vacibdir. Sağ olun.  
 
 
 
 
 
 
 
 
 
 
 
 
 
 94 
 
HEYDƏR ƏLİYEV FONDU İLƏ TANIŞLIQ 
 
6 mart 2012-ci il 
 
Azərbaycan Respublikasında rəsmi səfərdə olan Gürcüs-
tan prezidenti Mixeil Saakaşvili martın 6-da Heydər Əliyev 
Fondunda olmuşdur. 
Gürcüstan dövlətinin başçısını Azərbaycan Respublikasının 
Prezidenti İlham Əliyev qarşıladı. 
Ali qonağa Azərbaycan xalqının ümummilli liderinin 
xatirəsinə yaradılmış Fondun məqsədi və fəaliyyəti barədə 
məlumat verildi. Bildirildi ki, Fond ümummilli liderin zəngin 
irsini öyrənir və təbliğ edir, sosial-iqtisadi, humanitar layihələr 
həyata keçirməklə Azərbaycan mədəniyyətinin inkişafına və 
tarixinin öyrənilməsinə köməklik göstərir. 
Fondla tanışlıq zamanı Gürcüstan prezidentinə məlumat 
verildi ki, ümummilli liderin hakimiyyətdə olduğu dövr 
Azərbaycan tarixinin ən şərəfli səhifələrindən biridir. Bu gün 
beynəlxalq birlik tərəfindən ölkəmizin misilsiz uğurları kimi 
qəbul edilən sosial-iqtisadi inkişaf, əldə olunan nailiyyətlər 
məhz ümummilli liderin fəaliyyətinin bəhrələridir. 
Ali qonaq fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə,  
nüfuzlu elm, mədəniyyət və incəsənət xadimlərinin ulu öndər 
haqqında fikirləri ilə tanış oldu, xarici ölkələrin liderləri ilə 
görüşlərdə çəkilmiş şəkillərə maraqla baxdı. 
Gürcüstan prezidenti Mixeil Saakaşvili Fondla tanışlıqdan 
sonra Xatirə kitabına ürək sözlərini yazdı. Ali qonağa xatirə 
hədiyyəsi təqdim olundu. 
Prezident Mixeil Saakaşvili Heydər Əliyev Fondundan 
zəngin təəssüratla ayrıldı. 
 
 
 95 
 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK 
 
6 mart 2012-ci il 
 
Azərbaycan Respublikasının Prezidenti İlham Əliyevin 
adından ölkəmizdə rəsmi səfərdə olan Gürcüstan Respub-
likasının Prezidenti Mixeil Saakaşvilinin şərəfinə rəsmi ziyafət 
verilmişdir.  
«Bizim şəxsi və dövlətlərarası münasibətlərimiz gözəl tarixə 
malikdir və dostluğa, qardaşlığa, qarşılıqlı dəstəyə əsaslanır» – 
deyən prezident İlham Əliyev əmin olduğunu bildirdi ki, bu 
münasibətlərin gözəl gələcəyi vardır. 
Prezident İlham Əliyev səfər çərçivəsində müzakirə olunan 
məsələlərə toxunaraq dedi ki, danışıqlarda ikitərəfli münasi-
bətlərin gündəliyi, regional və beynəlxalq məsələlər müzakirə 
olunub. 
Gürcüstan ilə Azərbaycan arasında münasibətlərin gələcəyi 
ilə bağlı tam qarşılıqlı anlaşmanın olduğunu deyən dövlətimizin 
başçısı qeyd etdi ki, bu münasibətlərin möhkəm əsası vardır. 
Bundan əlavə, xalqlarımız arasında sıx qonşuluq tarixi 
mövcuddur və müstəqillik illərində bu münasibətlər daha da 
möhkəmlənib. 
«Budəfəki danışıqlar zamanı ikitərəfli münasibətlərin 
gələcək prioritetləri müəyyənləşdirilib və əminəm ki, əmək-
daşlığın müsbət nəticələri gələcəkdə daha da çoxalacaq» – 
deyən prezident İlham Əliyev iki ölkə arasında nəqliyyat və 
enerji təhlükəsizliyi ilə bağlı layihələrdən danışdı. Bildirdi ki, 
bu istiqamətlərdə səylər nə qədər sıx əlaqələndirilsə, həmin 
layihələrin uğuru bir o qədər çox olacaqdır. 
Azərbaycanın və Gürcüstanın beynəlxalq təşkilatlarda bir-
birini daim dəstəklədiyini deyən dövlətimizin başçısı ikitərəfli 
münasibətlərin nadir xarakter daşıdığını bildirdi. 
 96 
Gürcüstana və gürcü xalqına böyük hörmətlə yanaşdığını 
deyən prezident İlham Əliyev vurğuladı ki, Gürcüstan böyük 
ənənələri, zəngin mədəniyyəti və qədim tarixi olan ölkədir. 
Azərbaycanın Gürcüstanın əldə etdiyi uğurlara sevindiyini 
deyən dövlətimizin başçısı qeyd etdi ki, uğurlu inkişaf yalnız 
səylərin sıx birləşməsi nəticəsində mümkündür. «Azərbaycan və 
Gürcüstan iki dost və iki qardaşdır. Belə olub, belədir və belə 
də olacaq» – deyə prezident İlham Əliyev vurğuladı. 
Gürcüstan prezidenti Mixeil Saakaşvili ölkələrimiz arasında 
mövcud münasibətlərdən danışdı, xalqlarımızın bir-birinə olan 
hörmət hisslərinin tarixdən qaynaqlandığını diqqətə çatdırdı. 
Azərbaycan xalqının ümummilli lideri Heydər Əliyevin ölkə-
miz qarşısındakı xidmətlərini yüksək qiymətləndirən prezident 
Mixeil Saakaşvili onunla görüşlərini xatırlatdı. 
Hər səfərində Azərbaycanda böyük dəyişikliklərin şahidi 
olduğunu, ölkəmizdə gedən inkişafın onu sevindirdiyini deyən 
Gürcüstan prezidenti Azərbaycanın gözəl perspektivə malik ölkə 
olduğunu bildirdi. Gürcüstan dövlətinin başçısı Azərbaycanın 
BMT Təhlükəsizlik Şurasına üzv seçilməsini ölkəmizin gələcək 
uğurlarından xəbər verdiyini dedi. Vurğuladı ki, 
Azərbaycandakı inkişaf Heydər Əliyev siyasətinin prezident 
İlham Əliyev tərəfindən uğurla davam etdirilməsi sayəsində 
mümkün olub. 
«Bu gün Gürcüstanın belə sürətlə inkişaf etməsini Azər-
baycanın dəstəyi olmadan təsəvvür etmək mümkün deyil» – 
deyən prezident Mixeil Saakaşvili Azərbaycanın Gürcüstana çə-
tin məqamlarda köməyini xatırlatdı və gürcü xalqının bunu heç 
vaxt unutmadığını vurğuladı. 
«Əminəm ki, Azərbaycan sonadək güclü və müstəqil dövlət 
olacaqdır» – deyən prezident Mixeil Saakaşvili Azərbaycan–
Gürcüstan dostluğunun gələcək nəsillərə ötürüləcəyinə inandı-
ğını diqqətə çatdırdı. 
 
 
 
 97 
 
KONQO RESPUBLİKASININ PREZİDENTİ  
ZATİ-ALİLƏRİ  
CƏNAB DENİ SASSU-NQESSOYA 
 
Hörmətli cənab Prezident! 
Brazzavil şəhərindəki hərbi anbarda baş vermiş part-
layışlar nəticəsində çoxsaylı insan tələfatı xəbəri məni olduqca 
kədərləndirdi. 
Bu faciə ilə əlaqədar Sizə, həlak olanların ailələrinə və yaxın 
adamlarına, bütün Konqo xalqına öz adımdan və Azərbaycan 
xalqı adından dərin hüznlə başsağlığı verir, yaralananların və 
xəsarət alanların tezliklə sağalmasını arzulayıram. 
 
                                                                 İLHAM ƏLİYEV 
                              Azərbaycan Respublikasının Prezidenti 
 
Bakı, 7 mart 2012-ci il 
 
 
 
 
 
 
 
 
 
 
 
 
 
 
 
 
 
 98 
 
NİDERLAND KRALLIĞININ İNFRASTRUKTUR 
VƏ ƏTRAF MÜHİT NAZİRİ XANIM MELANİ 
ŞULTZ VAN  HAEGENİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
7 mart 2012-ci il 
 
Azərbaycan Respublikasının Prezidenti İlham Əliyev 
martın 7-də Niderland Krallığının İnfrastruktur və Ətraf Mühit 
naziri xanım Melani Şultz  van Haegenin  başçılıq etdiyi 
nümayəndə heyətini qəbul etmişdir. 
Xanım Melani Şultz van Haegen Niderlandın Baş nazirinin 
salamlarını dövlətimizin başçısına çatdırdı. Niderlandlı nazir 
ölkəsinin Bakıda, Azərbaycanın isə Haaqada səfirliyinin 
fəaliyyət göstərməsinin əlaqələrimizin genişləndirilməsi 
baxımından önəmini qeyd etdi.  
Dövlətimizin başçısı Niderland Krallığının infrastruktur və 
ətraf mühit nazirinin iş adamlarından ibarət böyük nümayəndə 
heyəti ilə Azərbaycana səfərindən məmnunluğunu ifadə etdi və 
səfərin ölkəmizi yaxından tanımaq üçün qonaqlara yaxşı fürsət 
yaradacağını dedi. Dövlətimizin başçısı səfirliklərin fəaliyyətə 
başlamasından sonra ölkələrimiz arasında əlaqələrin uğurla 
inkişaf etdiyini vurğuladı. 
Görüşdə Azərbaycan ilə Niderland Krallığı arasında əmək-
daşlığın müxtəlif istiqamətlərdə, o cümlədən su təsərrüfatı, 
infrastruktur, ekologiya, nəqliyyat və digər sahələrdə inkişaf 
perspektivləri ətrafında fikir mübadiləsi aparıldı. 
Dövlətimizin başçısı Niderland Krallığı Baş nazirinin 
salamlarına görə minnətdarlığını bildirdi, onun da salamlarını 
Baş nazirə çatdırmağı xahiş etdi. 
 99 
 
bp-nin  İDARƏ HEYƏTİNİN SƏDRİ  
KARL-HENRİK SVANBERQ İLƏ GÖRÜŞ 
 
Prezident sarayı  
 
7 mart 2012-ci il 
 
Azərbaycan Respublikasının Prezidenti İlham Əliyev 
martın 7-də bp-nin İdarə Heyətinin sədri Karl-Henrik Svan-
berqi qəbul etmişdir. 
Görüşdə bp-nin ölkəmizdəki uzunmüddətli uğurlu fəaliy-
yətinin önəmi qeyd olundu, həyata keçirilən layihələrin icrası 
ilə bağlı məsələlər müzakirə edildi, Azərbaycan ilə bp arasında 
əməkdaşlığın perspektivləri ətrafında fikir mübadiləsi aparıldı. 
 
 
 
 100 
 
DÜNYA AZƏRBAYCANLI GƏNCLƏR 
BİRLİYİNİN TƏSİS QURULTAYININ 
İŞTİRAKÇILARINA  
Əziz gənclər!  
Sizi – Dünya Azərbaycanlı Gənclər Birliyinin təsis qurul-
tayının iştirakçılarını səmimi-qəlbdən salamlayır və xoş ar-
zularımı çatdırıram.  
Müstəqil dövlət kimi, 20 illik yol keçmiş Azərbaycan Res-
publikası qısa dövr ərzində milli dövlətçiliyini möhkəm-
ləndirmiş, iqtisadi qüdrətini və siyasi nüfuzunu artırmış, dünya 
birliyinin layiqli üzvünə çevrilmişdir. Yeni ideyaları və 
quruculuq həvəsi ilə seçilən Azərbaycan gəncliyi qazanılan 
bütün uğurlara öz töhfəsini vermiş, ölkəmizin ictimai-siyasi, 
sosial-mədəni inkişafında fəal rol oynamışdır.  
Azərbaycanın gələcəyi gənclərimizin təhsilindən, yeniliyi 
tətbiq etmək bacarığından, vətənpərvərliyi və milli-mənəvi 
dəyərlərə sədaqətindən asılıdır. Gənclərin hərtərəfli inkişafı, 
sosial problemlərinin həlli və cəmiyyətdə layiqli yer tutması 
üçün əlverişli şəraitin yaradılması dövlət siyasətinin başlıca 
istiqamətlərindəndir. Respublikamızda gənclərlə bağlı son 
illərdə mühüm qanunlar, xüsusi dövlət proqramları qəbul 
olunmuş və hazırda uğurla icra edilir.  
Gənclərimizin təhsilə, elmə və müasir informasiya-kom-
munikasiya texnologiyalarına artan marağı, vətənpərvərliyi və 
yüksələn ictimai fəallığı gələcəyə daha böyük ümidlərlə 
baxmağa əsas verir. Sevindirici haldır ki, harada yaşamasından 
və ictimai statusundan asılı olmayaraq, hər bir azərbaycanlı 
gənc öz doğma Vətəni ilə qürur duyur, milli maraqların 
qorunması naminə səyini əsirgəmir.  
Düşünürəm ki, Dünya Azərbaycanlı Gənclər Birliyi gənc 
nəslin mütəşəkkilliyinin artırılması, Azərbaycan həqiqətlərinin 
dünya ictimaiyyətinə çatdırılması, diasporun möhkəm-
ləndirilməsi və mədəni irsimizin təbliği istiqamətində gənc-
lərimizin fəaliyyətini daha yaxşı əlaqələndirməyə imkan verə-
 101 
cəkdir. İnanıram ki, bu mötəbər məclisin keçirildiyi gün 
Azərbaycan gənclər hərəkatının tarixinə əlamətdar hadisə kimi 
daxil olacaqdır.  
Sizi bir daha təbrik edir, qurultayın işinə uğurlar arzu-
layıram. 
                                                                
                                                                İLHAM ƏLİYEV 
                              Azərbaycan Respublikasının Prezidenti 
 
Bakı, 9 mart 2012-ci il 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 102 
 FRANSANIN MƏDƏNİYYƏT VƏ KOMMUNİKA-  
 SİYA NAZİRİ  FREDERİK MİTTERANIN  BAŞÇI- 
 LIQ ETDİYİ NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
9 mart 2012-ci il 
 
Azərbaycan Respublikasının Prezidenti İlham Əliyev mar-
tın 9-da Fransa Respublikasının Mədəniyyət və Kommunikasiya 
naziri Frederik Mitteranın başçılıq etdiyi nümayəndə heyətini 
qəbul etmişdir. 
Dövlətimizin başçısı Azərbaycan ilə Fransa arasında əla-
qələrin müxtəlif istiqamətlərdə, o cümlədən mədəniyyət sahə-
sində uğurla inkişaf etdiyini vurğuladı. Mədəniyyətlə bağlı 
keçirilən çoxsaylı tədbirlərə toxunan prezident İlham Əliyev 
əlaqələrimizin sürətli inkişafında bu tədbirlərin önəmini qeyd 
etdi. Dövlətimizin başçısı Fransa Respublikasının Mədəniyyət 
və Kommunikasiya naziri Frederik Mitteranın ölkəmizə sə-
fərinin əməkdaşlığımızın daha da genişləndirilməsi işinə xidmət 
edəcəyinə ümidvar olduğunu bildirdi. 
Ölkəmizə səfərindən məmnunluğunu bildirən Frederik Mitte-
ran dedi: «Cənab Prezident, qəbula görə Sizə minnətdaram, 
atanız Heydər Əliyevin layiqli davamçısı kimi, Sizinlə 
görüşümdən böyük şərəf duyuram». 
Nazir Azərbaycanın birinci xanımı, Heydər Əliyev Fondunun 
prezidenti Mehriban Əliyevanın mədəniyyət sahəsindəki fəaliy-
yətini yüksək qiymətləndirərək onun təşəbbüsü ilə Fransada keçiri-
lən təqdimat tədbirlərinin Azərbaycanın tanınmasında böyük rol 
oynadığını qeyd etdi. Bakıda keçiriləcək «Fransa inciləri. Fransız 
incəsənəti Renessansdan bu günədək» sərgisinin də Heydər Əliyev 
Fondunun təşəbbüsü və dəstəyi ilə təşkil olunduğunu vurğulayan 
Frederik Mitteran ölkələrimiz arasında mədəniyyət sahəsində 
əməkdaşlığın bir sıra istiqamətlərdə genişləndirilməsinin 
zəruriliyini bildirdi. 
 
 103 
TOFİQ BƏHRAMOV ADINA RESPUBLİKA 
STADİONUNDA HƏYATA KEÇİRİLMİŞ  
ƏSASLI TƏMİR VƏ YENİDƏNQURMA 
İŞLƏRİNİN GEDİŞİ İLƏ TANIŞLIQ  
 
Prezident sarayı  
 
9 mart 2012-ci il 
 
Azərbaycan Respublikasının Prezidenti İlham Əliyev 
martın 9-da Tofiq Bəhramov adına Respublika stadionunda 
həyata keçirilmiş əsaslı təmir və yenidənqurma işlərinin gedişi 
ilə tanış olmuşdur. 
Tofiq Bəhramov adına stadionda görülən işlərlə bağlı 
dövlətimizin başçısına məlumat verildi. Bildirildi ki, ümumi 
sahəsi 85 min 700 kvadratmetr olan stadionda əsaslı təmir və 
yenidənqurma işlərini Koreya Respublikasının «Samhoa» 
şirkəti həyata keçirir. 29 min 870 tamaşaçı yeri olan stadionda 
daha 2500 yer artırılacaq və nəticədə tamaşaçı yerlərinin sayı 
31 min 200-ə çatacaqdır. Burada «ailə otağı» adlanan 16 
xüsusi otaq inşa olunacaqdır. 
Stadiondakı oturacaqların tamamilə yenidən qurulacağı 
qeyd olundu. Bunun üçün bütün oturacaqların alt hissələrinin 
təzədən betonlandığı bildirildi. FİFA-nın və UEFA-nın 
standartlarına uyğun olaraq stadionun hasarı boyu hər biri 250 
nəfərlik yeni sanitariya qovşaqları inşa edilir. Stadionda əlavə 
olaraq üç yarımstansiyanın inşa ediləcəyi nəzərdə tutulur. 
Həyata keçirilən əsaslı təmir və yenidənqurma işlərinin gedişi 
ilə yaxından tanış olan prezident İlham Əliyev müvafiq 
tapşırıqlarını verdi. 
 
 
 104 
 
XORVATİYA RESPUBLİKASININ PREZİDENTİ 
İVO YOSİPOVİÇİN AZƏRBAYCANA  
RƏSMİ SƏFƏRİ 
12 mart 2012-ci il 
 
Azərbaycan Respublikasına rəsmi səfərə gələn Xorvatiya 
Respublikasının Prezidenti İvo Yosipoviçin martın 12-də rəsmi 
qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü.  
Fəxri qarovul dəstəsinin rəisi prezident İlham Əliyevə raport 
verdi.  
Azərbaycan Respublikasının Prezidenti İlham Əliyev və 
xanımı Mehriban Əliyeva Xorvatiya Respublikasının Prezidenti 
İvo Yosipoviçi və xanımı Tatyana Yosipoviçi qarşıladılar.  
Fəxri qarovul dəstəsinin rəisi Xorvatiya Respublikasının 
Prezidentinə raport verdi.  
Xorvatiyanın və Azərbaycanın dövlət himnləri səsləndi.  
Dövlət başçıları Fəxri qarovul dəstəsinin qarşısından keç-
dilər.  
Xorvatiya Respublikasının Prezidenti Azərbaycan əsgərlə-
rini salamladı.  
Azərbaycanın dövlət və hökumət nümayəndələri prezident 
İvo Yosipoviçə, Xorvatiya nümayəndə heyətinin üzvləri 
prezident İlham Əliyevə təqdim olundu.  
Fəxri qarovul dəstəsi hərbi marşın sədaları altında dövlət 
başçılarının qarşısından keçdi.  
 
 105 
 
XORVATİYA PREZİDENTİ  İVO YOSİPOVİÇ İLƏ 
TƏKBƏTƏK GÖRÜŞ  
 
Prezident sarayı  
12 mart 2012-ci il 
 
Martın 12-də rəsmi qarşılanma mərasimindən sonra 
Azərbaycan Respublikasının Prezidenti İlham Əliyevin və 
xanımı Mehriban Əliyevanın Xorvatiya Respublikasının Prezi-
denti İvo Yosipoviç və xanımı Tatyana Yosipoviç ilə birgə 
görüşü olmuşdur.  
Sonra Azərbaycan Respublikasının Prezidenti İlham Əliyevin 
və Xorvatiya Respublikasının Prezidenti İvo Yosipoviçin 
təkbətək görüşü keçirildi. 
Görüşdə Azərbaycan ilə Xorvatiya arasında ikitərəfli 
münasibətlərin müxtəlif sahələrdə inkişafından məmnunluq 
ifadə olundu. Dövlətlərimiz arasında əlaqələrin daha da geniş-
ləndirilməsi üçün yaxşı potensialın olduğu vurğulandı.  
Xorvatiya prezidenti İvo Yosipoviçin Azərbaycana rəsmi 
səfərinin ölkələrimiz arasında əməkdaşlığın daha da möhkəm-
ləndirilməsi baxımından əhəmiyyəti qeyd olundu.  
Görüşdə ikitərəfli, regional və beynəlxalq məsələlər ətra-
fında fikir mübadiləsi aparıldı. 
 
 
 
 106 
 
GENİŞ TƏRKİBDƏ GÖRÜŞ   
Prezident sarayı  
12 mart 2012-ci il 
 
Təkbətək görüş başa çatdıqdan sonra Azərbaycan Res-
publikasının Prezidenti İlham Əliyevin və Xorvatiya Respubli-
kasının Prezidenti İvo Yosipoviçin nümayəndə heyətlərinin 
iştirakı ilə geniş tərkibdə görüşü olmuşdur.  
İ l h a m   Ə l i y e v: Hörmətli cənab Prezident! 
Hörmətli qonaqlar! 
Sizi Azərbaycanda bir daha salamlayıram, ölkəmizə xoş 
gəlmisiniz! 
Əminəm ki, Sizin səfəriniz ölkələrimiz arasında müna-
sibətlərin inkişafında çox mühüm rol oynayacaqdır. Biz 
ikitərəfli əməkdaşlığa aid bir çox məsələləri müzakirə etdik. Bu 
çox səmimi və açıq müzakirələr oldu. Əminəm ki, səfərinizin 
nəticələri çox uğurlu olacaq və əməkdaşlığımız genişlənərək bir 
çox sahələri əhatə edəcəkdir.  
Bu gün müzakirə etdiyimiz kimi, aramızda çox fəal siyasi 
dialoq mövcuddur. Siyasi münasibətlərimizin səviyyəsi əladır. 
Səfəriniz bunun yaxşı göstəricisidir. Hesab edirəm ki, 
həyatımızın digər sahələrinə də nəzər yetirməliyik. Bu gün biz 
iqtisadi əməkdaşlığı, sərmayə imkanlarını müzakirə etdik. 
Fikrimcə, ikitərəfli münasibətlərimizin uğurlu inkişafı 
regionlarımız arasında da daha yaxşı əlaqələrin qurulmasına 
yardım edəcəkdir. Azərbaycan Xəzər dənizi regionunda olduqca 
mühüm rol oynayır. Siz öz regionunuzda aparıcı dövlətlərdən 
birisiniz. Bir sözlə, ölkələrimiz arasında sıx əlaqələr birmənalı 
olaraq regional əməkdaşlığa çox yaxşı təsir göstərəcəkdir. 
Əminəm ki, səfərinizin nəticələri uğurlu olacaq və ölkə-
lərimiz bir-birinə daha yaxın olacaqdır.  
Dəvətimizi qəbul etdiyinizə və Azərbaycana gəldiyinizə 
görə Sizə çox minnətdarıq. Bu haqda biz əvvəlki görüşlərimizin 
 107 
birində razılığa gəlmişdik. Ümidvaram ki, Sizin maraqlı və 
məhsuldar səfəriniz olacaqdır.  
Ölkəmizə xoş gəlmisiniz! 
İ v o   Y o s i p o v i ç: Cənab Prezident, səmimi qəbula və 
qonaqpərvərliyə görə minnətdaram. Mən və nümayəndə 
heyətimiz burada olmağımızdan çox məmnunuq. Buna səbəb 
təkcə siyasi əməkdaşlıq deyil, o cümlədən iqtisadi və mədəni 
sahələrdə əməkdaşlıq üçün yaxşı imkanların olmasıdır. Bir 
sözlə, nümayəndə heyətimiz gələcək iqtisadi əməkdaşlığımızı 
təfərrüatı ilə müzakirə etməyə hazırdır. Sizin regionda sərmayə 
qoymaqla bağlı böyük planlarınızdan məlumatımız vardır. 
Cənub-Şərqi Avropa regionu ilə Qafqaz regionu arasında yaxşı 
əməkdaşlıq imkanları mövcuddur. Ölkələrimizin kəşməkəşli 
tarixi olubdur. Tarixi baxımdan təcrübəmiz oxşardır. İkitərəfli 
münasibətlərimiz qarşılıqlı anlaşmaya əsaslanır. Bu gün biz üç 
saziş imzalayacağıq. Bu da vacibdir və iqtisadi əməkdaşlığımıza 
şərait yaradacaqdır.  
Qonaqpərvərliyinizə görə minnətdaram. Tam əminəm ki, 
nəinki bu görüş, o cümlədən bu gün keçirəcəyimiz digər gö-
rüşlər də səmərəli olacaqdır.  
 
 
 108 
 
SƏNƏDLƏRİN  İMZALANMASI MƏRASİMİ 
Prezident sarayı  
 
12 mart 2012-ci il 
 
Martın 12-də Azərbaycan Respublikasının Prezidenti 
İlham Əliyevin və Xorvatiya Respublikasının Prezidenti İvo 
Yosipoviçin nümayəndə heyətlərinin iştirakı ilə geniş tərkibdə 
görüşü başa çatdıqdan sonra Azərbaycan–Xorvatiya sənəd-
lərinin imzalanması mərasimi olmuşdur. 
«Azərbaycan Respublikası Hökuməti və Xorvatiya Respub-
likası Hökuməti arasında minalara qarşı fəaliyyət və 
minalardan təmizləmə sahəsində əməkdaşlıq haqqında Anlaşma 
Memorandumu»nu Azərbaycan Respublikası Ərazilərin 
Minalardan Təmizlənməsi üzrə Milli Agentliyinin (ANAMA) 
direktoru Nazim İsmayılov və Xorvatiya Respublikası Xarici və 
Avropa İşləri üzrə nazirinin müavini Yoşko Klisoviç imza-
ladılar.  
«Azərbaycan Respublikası Hökuməti və Xorvatiya Res-
publikası Hökuməti arasında diplomatik və xidməti pasportlara 
malik şəxslərin viza tələblərindən azad edilməsi haqqında Saziş»i 
Azərbaycan Respublikasının Xarici İşlər naziri Elmar 
Məmmədyarov və Xorvatiya Respublikası Xarici və Avropa İşləri 
üzrə nazirinin müavini Yoşko Klisoviç imzaladılar.  
«Azərbaycan Respublikası və Xorvatiya Respublikası ara-
sında gəlirlərə və əmlaka görə vergilərə münasibətdə ikiqat 
vergitutmanın aradan qaldırılması və vergidən yayınmanın 
qarşısının alınması haqqında Saziş»i Azərbaycan Respub-
likasının Xarici İşlər naziri Elmar Məmmədyarov və Xorvatiya 
Respublikası Baş nazirinin birinci müavini, İqtisadiyyat naziri 
Radimir Çaçiç imzaladılar.  
 
 
 109 
 
XORVATİYA PREZİDENTİ İVO YOSİPOVİÇ  
İLƏ BİRGƏ  MƏTBUAT KONFRANSINDA 
BƏYANATLARLA ÇIXIŞLAR   
12 mart 2012-ci il 
 
Martın 12-də sənədlərin imzalanması mərasimindən 
sonra Azərbaycan Respublikasının Prezidenti İlham Əliyevin və 
Xorvatiya Respublikasının Prezidenti İvo Yosipoviçin mətbuat 
konfransı olmuşdur. 
Dövlət başçıları əvvəlcə bəyanatlarla çıxış etdilər. 
  
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar, xanımlar və cənablar! 
Əvvəlcə, cənab Prezident, Sizi Azərbaycanda bir daha sa-
lamlamaq istəyirəm. Çox şadam ki, Siz ölkəmizə böyük nüma-
yəndə heyəti ilə gəlmisiniz, həmçinin biznes dairələrinin də 
nümayəndələri vardır. Bu gün bizim onlarla görüşümüz 
olacaqdır. Əminəm ki, bu səfər münasibətlərimizin gələcək 
inkişafında və həmçinin ikitərəfli əlaqələrin genişlənməsində 
mühüm rol oynayacaqdır. 
Ölkələrimiz arasında əlaqələr çox uğurla inkişaf edir. 
Bildirmək istəyirəm ki, mən artıq bu haqda Sizə öncədən mə-
lumat verdim ki, məhz Sizin regionunuzda Xorvatiya birinci 
ölkədir ki, Azərbaycan öz səfirliyini açdı. Bu da onu göstərir 
ki, ölkələrimiz arasında münasibətlər yaxşı inkişaf edir. Şadam 
ki, münasibətlərimizin çox yaxşı dinamikası və potensialı 
mövcuddur. Siyasi münasibətlərimiz əladır. Biz beynəlxalq 
təsisatlar çərçivəsində əməkdaşlıq edirik. Azərbaycan NATO 
ilə həyata keçirilən proqramlarda fəal iştirak edir, Avropa 
İttifaqı ilə əməkdaşlıq edir. Mən Sizi Avropa İttifaqına üzvlük 
məsələniz münasibətilə təbrik etmək istəyirəm. Hesab edirəm 
ki, hətta Avropa İttifaqının üzvü olan Xorvatiya yenə də 
 110 
Azərbaycana, Azərbaycanın Avropa təsisatlarına 
inteqrasiyasında dəstəyini davam etdirəcəkdir. 
Bu gün biz ikitərəfli münasibətlərimizə, siyasi və iqtisadi 
əlaqələrimizə aid olan məsələləri müzakirə etdik. İnanıram ki, 
bizim nümayəndə heyətləri bundan sonra da müzakirələri 
davam etdirəcəklər. Aramızda çox güclü münasibətlər möv-
cuddur. Qeyd edək ki, bu günə qədər iqtisadi əməkdaşlığımız 
kifayət dərəcədə olmamışdır. Həmçinin bizim ticari dövriy-
yəmizin balansına gəldikdə də məhz bunu demək olar. Hesab 
edirəm ki, məhz enerji sektoru bizim qarşılıqlı ticari 
dövriyyəmizin də artmasına zəmin yaradır. Əminəm ki, biznes 
dairələri arasında bu məqsədlərə nail olmaqda bizə yardımçı 
olacaqdır. Biz həmçinin bu baxımdan Azərbaycan şirkətlərini 
Xorvatiyada sərmayələr yatırmağa həvəsləndiririk. Hesab 
edirəm ki, nümayəndə heyətinin digər üzvləri ilə də bu 
məqsədlə məsləhətləşmələr aparılacaqdır. 
Bizim çox geniş iqtisadi və siyasi əməkdaşlığımız mövcud 
olacaqdır. Bu, əsasən planlarımızın həyata keçirilməsindən 
sonra baş verə bilər. Bəzi ənənəvi fəaliyyət sahələrinə gəldikdə, 
biz müzakirə apardıq, Azərbaycanın Xəzər Dəniz Gəmiçilik 
Şirkəti Xorvatiyadan gəmilər almaq fikrindədir. Əslində 
öncədən bilirik ki, sizin belə imkanlarınız vardır. Bu da 
münasibətlərimizin yeni bir ölçüsüdür. Həmçinin hesab edirəm, 
biz bundan sonra da düşünməliyik ki, səylərimizi hansı digər 
sahələrdə göstərə bilərik. Azərbaycan yeni sərmayə bazarlarını 
– istər dövlət sərmayəsi, istər özəl sərmayə bazarlarını axtarır. 
Biz həmçinin Xorvatiya şirkətlərinin Azərbaycanda investorlar 
və podratçılar, bizim tərəfdaşlar qismində işləməsini 
alqışlayardıq. Bu gün keçiriləcək tədbirdə Azərbaycanın biznes 
imkanları da təqdim olunacaqdır. Burada məhz Dövlət 
İnvestisiya Proqramının həyata keçirilməsinə dair məlumat 
veriləcəkdir. 
Bir sözlə, bütün bu komponentlər bizim ümumi ideyala-
rımıza və ölkələrimiz arasındakı tərəfdaşlığa dəstək verəcəkdir. 
Bu tərəfdaşlıq, əslində nəinki ölkələrimiz, həmçinin yerləş-
 111 
diyimiz regionlar üçün vacibdir. Qafqaz və Xəzər regionu, 
Balkanlar regionu sıx iqtisadi-siyasi əməkdaşlıq və inteqrasiya 
üçün yaxşı imkanlara malikdir. Bu baxımdan Azərbaycan çox 
mühüm rol oynaya bilər. 
Bu gün biz, həmçinin regional təhlükəsizlik məsələlərini 
müzakirə etdik. Mən cənab Prezidentə Ermənistan–Azərbaycan, 
Dağlıq Qarabağ münaqişəsinin həlli ilə bağlı aparılan danışıqlar 
haqqında məlumat verdim. Artıq 20 ildir ki, Azərbaycan 
torpaqları işğal altındadır. Baxmayaraq ki, BMT Təhlükəsizlik 
Şurası erməni qoşunlarının Azərbaycan torpaqlarından dərhal 
çıxmasını tələb edən 4 qətnamə qəbul etmişdir. Ermənistan 
tərəfindən azərbaycanlılara qarşı aparılmış etnik təmizləmə 
siyasəti nəticəsində bir milyondan artıq soydaşımız qaçqın və 
məcburi köçkün vəziyyətinə düşmüşdür. Biz həmçinin ATƏT-in 
Minsk qrupunda həmsədrlik edən ölkələrə bildirdik ki, bu status-
kvo qəbul edilməzdir. Biz ümidvarıq ki, torpaqlarımızın işğalına 
son qoyulacaq və təcavüzkar məcbur ediləcək ki, bu işğala son 
qoysun. 
Biz enerji əməkdaşlığımızı da müzakirə etdik. Əslində bu 
bizim ticari dövriyyəmizə böyük töhfə verir. Biz həmçinin qaz 
sektorunda da gələcək əməkdaşlığımızı müzakirə etdik. 
Əminəm ki, nümayəndə heyətinin üzvləri bu müzakirələri 
davam etdirəcəklər. Çünki Azərbaycan özünün təbii qazını 
daşıma marşrutlarını şaxələndirir və bu baxımdan Avropa 
bazarları bizim üçün çox cəlbedicidir.  
Bir daha, cənab Prezident, Sizə və nümayəndə heyətinizə 
minnətdaram. Sizi salamlayıram və çox sağ olun ki, Azər-
baycana səfərə dəvətimizi qəbul etdiniz. Əminəm ki, Sizin 
səfəriniz maraqlı və məhsuldar olacaqdır. 
  
 112 
 
Xorvatiya prezidenti İvo Yosipoviçin bəyanatı 
 
Çox sağ olun, cənab Prezident! 
Hörmətli nümayəndə heyətinin üzvləri, hörmətli qonaqlar! 
Xorvatiya tərəfi səmimi qəbula görə çox minnətdardır. Biz 
özümüzü dostlarımızın arasında hiss edirik. Ölkələrimiz 
arasında olan siyasi münasibətlər qeyd edildiyi kimi, əladır. İndi 
bizim qarşımızda duran vəzifə iqtisadi əməkdaşlığımızın inkişaf 
etdirilməsi ilə bağlıdır. Bu səbəbdən Azərbaycana belə bir 
mühüm nümayəndə heyəti ilə gəlmişik. Cənab Çaçiç bizim 
hökumətin üzvüdür, Baş nazirin birinci müavinidir. O, iqtisadi 
məsələlərlə xüsusi olaraq məşğul olur. Həmçinin çox 
məmnunam ki, bu gün biz sərmayədarlarımızın, bizim pod-
ratçıların, müəssisə rəhbərlərinin forumunda iştirak edəcəyik. 
Onlar istəyirlər ki, əməkdaşlıq etsinlər və onların bəziləri artıq 
Azərbaycan hökuməti və Azərbaycan müəssisələri ilə 
əməkdaşlıq barədə danışıqlar aparırlar.  
Sizin burada qeyd etdiyiniz bütün məsələlər bizim çox 
məhsuldar danışıqlarımızı və söhbətimizi əks etdirir. Xüsusi 
olaraq qeyd etmək istəyirəm ki, biz iqtisadi əməkdaşlığımızı 
regional yanaşma baxımından inkişaf etdirməliyik. Biz enerji, 
gəmi tikintisi, kənd təsərrüfatı, hərbi müdafiə sənayesi, 
istehkam əməliyyatları sahələrində və bir çox digər sahələrdə 
əməkdaşlıq edə bilərik.  
Siz hazırkı dünyada münaqişələr məsələsinə də toxundunuz. 
Dağlıq Qarabağ münaqişəsi tək deyildir, belə münaqişələr 
çoxdur. Xorvatiyada da müharibə zamanı biz torpaqlarımızın 
zəbt olunması ilə üzləşdik. Çox şadam ki, məhz Sizin 
yanaşmanız məsələnin daha çox sülh yolu ilə həllinə yönəlib. 
Bilirəm ki, sülh olmadan yaxşı münasibətlər – ticari, iqtisadi 
münasibətlər mümkün deyildir. Nümayəndə heyətlərimiz, 
həmçinin fərdi qaydada bir çox məsələləri – nəinki iqtisadi 
əməkdaşlığı, digər məsələləri də müzakirə edəcəklər.  
 113 
Bu gün imzaladığımız üç saziş gələcək əməkdaşlığımız üçün 
olduqca vacibdir. İnanırıq ki, onlar münasibətlərimizə töhfə 
verəcək və biz turizm sahəsində əməkdaşlıqda çox maraqlıyıq. 
Bu gün nəinki Avropadan, Şərqi Avropadan, Şərqdən də 
turistlərin gəlişini müşahidə edirik. Çox şad olardıq ki, 
azərbaycanlı dostlarımızı da Xorvatiyada görək.  
Müzakirə etdiyimiz olduqca mühüm məsələlər nəinki iqti-
sadi əməkdaşlığa, o cümlədən mədəni əməkdaşlığa da aiddir. 
Mədəni sahədə qarşılıqlı anlaşma həm siyasi, həm iqtisadi 
münasibətlərin inkişafı üçün də vacibdir.  
Mən Sizin məhz regiondakı sərmayələrlə bağlı bəyanatınızla 
çox maraqlandım. Bu bizim üçün çox vacibdir. Çünki hər iki 
ölkənin müxtəlif sahələrdə potensialı mövcuddur. Mən 
həmçinin Sizin məhz sosial sahəyə daha məsuliyyətlə 
yanaşmağınızla bağlı bəyanatınızla da maraqlandım. Bu da çox 
vacibdir, çünki Xorvatiya sosialyönümlü ölkədir. Əslində biz 
məhz insanları nəzərə alan iqtisadiyyatın inkişaf etdirilməsində 
maraqlıyıq. 
Qonaqpərvərliyə görə çox sağ olun. Münasibətlərimizin 
daha da yaxşılaşdırılmasına və iqtisadi əməkdaşlığın inkişafına 
yönəltdiyiniz səylərə görə təşəkkürümüzü bildiririk.  
 
                                                    * * * 
Sonra dövlət başçıları jurnalistlərin suallarını cavablandır-
dılar. 
 
D r a q a n   N i k o l i ç (Xorvatiya televiziyası): Mənim 
sualım Xorvatiya prezidenti cənab Yosipoviçədir. Sualım 
belədir: Azərbaycanın enerji baxımından Avropa İttifaqı 
üçün və həmçinin Xorvatiyaya qaz təchizatı baxımından 
potensialını nəzərə alaraq bilmək istəyirəm ki, məhz 
Azərbaycan qazının alınması ilə bağlı hər hansı bir 
müzakirə olubmu? 
İ v o   Y o s i p o v i ç: Biz nəinki bu məsələni, ümumiy-
yətlə, bütövlükdə enerji ilə bağlı olan vəziyyəti müzakirə etdik. 
 114 
Baş nazirin birinci müavini cənab Çaçiç də bu müzakirələrdə 
iştirak etdi. Biz istəyirik ki, əməkdaşlıq edəcəyimiz bu sahələri 
genişləndirək. Bilirik ki, məhz bu sahədə Avropaya təchizatlar 
artıq başlayır. Biz bu layihələrdə iştirakda çox maraqlıyıq. 
Nümayəndə heyətlərimiz, xüsusən də onun bəzi üzvləri bu gün 
hökumətin üzvləri ilə görüşəcəklər. Bildirmək istəyirəm ki, Baş 
nazirin birinci müavini cənab Çaçiç bu gün Azərbaycanın 
İqtisadiyyat naziri ilə görüşəcəkdir. Bütün bunlar bizim üçün 
əhəmiyyətlidir.  
Ş a i q   M ə m m ə d o v (Azərbaycan televiziyası): Mənim 
sualım hər iki prezidentədir. Azərbaycan Xorvatiyada məhz 
hansı konkret sahələrdə sərmayələr qoya bilər? 
İ l h a m   Ə l i y e v: Biz bu məsələni cənab Prezident ilə 
müzakirə etdik. Hesab edirəm ki, nümayəndə heyətimizin 
üzvləri bunu geniş şəkildə müzakirə edəcəklər. Mən cənab 
Prezidentə məlumat verdim ki, hazırda Azərbaycan öz maliyyə 
imkanlarını şaxələndirir. Biz artıq planlaşdırırıq və demək olar 
ki, ölkəmizin hüdudlarından kənarda sərmayələri qoymağa 
başlamışıq. Bizim ölkələrimizin və müəssisələrin yaxşı 
reputasiyası vardır. Mən cənab Prezidentə bildirdim ki, biz hər 
zaman öz sərmayə planlarımızı məhz bu sərmayələr üçün 
planlaşdırdığımız ölkələrin hökumətləri ilə əlaqələndiririk. Mən 
həmçinin cənab Prezidentə məlumat verdim ki, bizim 
sərmayələr, adətən, mühüm sosial layihələrlə bağlı olur. Çünki 
yaxşı biznes imkanlarına malik olmaq üçün bizim potensial 
investorlar – şirkətlərimiz ictimai rəy tərəfindən də 
dəstəklənməlidir. Bu məhz o səbəbdən irəli gəlir ki, Azərbaycan 
şirkətləri yaxşı nüfuza malikdirlər. Çünki onlar icmaların, 
əhalinin sosial tələbatlarını da nəzərə almalıdırlar. O yerlərdə ki, 
sərmayələrimizi qoyacağıq, təbii ki, planlarımızı da 
əlaqələndirəcəyik, sərmayə sektorları ilə bağlı məsləhətləşmələr 
aparacağıq. 
Hesab edirik ki, enerji sektoru maraqlı ola bilər. Bu sahədə 
bizim təcrübəmiz vardır. Digər ölkələrin də enerji sektoruna 
qoyduğumuz sərmayələr onu göstərir ki, biz çox məsuliyyətli 
 115 
investorlarıq və sərmayələrimiz nəinki şirkətlərimizə öz 
sərmayələrini şaxələndirməyə kömək edir, o cümlədən 
ölkələrimizə də xidmət edir. 
Digər bir mühüm sahə kənd təsərrüfatı ilə bağlıdır. Bir-
mənalı olaraq burada turizm sahəsi də vardır. Biz bunu müza-
kirə etdik və qarşımızda həyata keçirilmə prosesində olan 
planlarımız vardır. Balkanlar regionuna gəldikdə, qeyd etdim ki, 
Xorvatiya bu regionda ilk ölkədir ki, səfirliyimizi açmışıq. Biz 
məhz bu sahəyə də öz sərmayələrimizi yönəltmək istəyirik. 
Mən ilk növbədə, həyata keçirilməli prioritetləri açıqladım. 
Lakin hesab edirəm ki, biznes-forum çərçivəsində bu məsələlər 
müzakirə olunacaqdır. Bu tədbir bizə digər sahələr haqqında da 
– hansı sərmayə imkanlarının, hansı qanunvericilik 
imkanlarının mövcudluğu barədə məlumat əldə etməyə imkan 
verəcəkdir. Əminəm ki, bu biznes-forum bir çox məsələlərə 
aydınlıq gətirəcək və bizim qarşılıqlı maraqlara əsaslanacaqdır.  
İ v o   Y o s i p o v i ç: Mənim əlavə etməyim üçün bir 
məsələ yoxdur. Biz elə bu məsələləri müzakirə etdik. Qeyd 
etdiyim kimi, Xorvatiya şirkətləri vardır ki, onlar Azərbaycan 
ilə əməkdaşlıq edir, xüsusən də gəmi tikintisi sahəsində. Hazırda 
bir Xorvatiya şirkəti ölkədə fəaliyyət göstərir. Ümidvaram ki, ona 
daha çox imkanlar açılacaqdır. Hesab edirəm ki, həm Azərbaycan 
şirkətləri üçün Xorvatiyada, həm də xorvat şirkətləri üçün 
Azərbaycanda yaxşı şərait yaradılacaqdır və hər iki tərəf məhz 
bunu etiraf edə bilər. Azərbaycan da biznes tərəfdaşları üçün bu 
cür imkanlar yaradır. Çox sağ olun.  
 
 
 116 
 
AZƏRBAYCAN–XORVATİYA  
BİZNES-FORUMUNDA İŞTİRAK  
12 mart 2012-ci il 
 
«Hilton Baku» otelində Azərbaycan prezidenti İlham 
Əliyevin və Xorvatiya prezidenti İvo Yosipoviçin iştirakı ilə 
Azərbaycan–Xorvatiya biznes-forumu keçirilmişdir.  
Dövlətimizin başçısı Xorvatiya prezidenti İvo Yosipoviçi 
qarşıladı.  
Forum iştirakçıları dövlət başçılarını hərarətlə qarşıladılar.  
İ l h a m   Ə l i y e v: Hörmətli cənab Prezident! 
Hörmətli qonaqlar, dostlar! 
Bu gün burada olmağımdan çox məmnunam. Böyük 
məmnunluq hissi ilə Xorvatiya prezidentini Azərbaycanda 
salamlayıram. Prezidentin səfəri çox uğurla başlayıb. Bu gün 
səhər-səhər bizim çox yaxşı müzakirələrimiz baş tutdu. Çox 
məhsuldar danışıqlarımız oldu. Nümayəndə heyətləri fəal 
şəkildə işləyiblər. Əminəm ki, bu səfər ölkələrimiz arasındakı 
münasibətləri möhkəmləndirəcək, bir-birimizlə daha yaxşı tanış 
olmağa, fəal şəkildə əməkdaşlıq etməyə imkan yaradacaqdır. 
Biz bir çox məsələləri geniş müzakirə etdik. Regional və 
beynəlxalq məsələləri nəzərdən keçirdik. Təbii ki, müzaki-
rələrimizin müəyyən bir hissəsi iqtisadi əməkdaşlığa aid idi. 
Mən cənab Prezidentə bildirdim və mən çox məmnunam ki, onu 
bu səfərdə Xorvatiyanın çoxsaylı biznesmenləri müşayiət edir. 
Bu gün keçirilən biznes-forum əslində biznesi birgə aparmaq 
üçün bir çox imkanlar açır. 
Əminəm ki, bu gün keçirilən sessiyada artıq iqtisadi 
inkişafımızla bağlı təqdimatlar edilibdir. Mən iqtisadiyyatın cari 
təsviri ilə vaxtınızı almaq istəməzdim. Onu qeyd etmək 
istəyirəm ki, müstəqilliyimizin 20 ili ərzində biz, demək olar ki, 
ümumi daxili məhsulun özəl sektordakı payını sıfırdan 
təxminən 83 faizə çatdırmağa nail olmuşuq. Əslində biz iqtisadi 
 117 
sahədə fundamental xarakterli islahatlar aparmışıq. Bu islahatlar 
sayəsində iqtisadiyyatımızı şaxələndirmişik. 
Əminəm ki, birgə iş aparmaq üçün qarşımızda bir çox 
imkanlar vardır. Bu sözlər hər iki ölkənin biznes dairələrinə 
aiddir. Bu gün biz cənab Prezident ilə Azərbaycanın Xorvati-
yada sərmayələri haqqında danışdıq. Biz bütün bu məsələləri 
nəzərdən keçirdik və müəyyən etdik ki, sərmayələrimiz üçün 
hansı sahələr daha cəlbedici ola bilər. Təbii ki, bu, Xorvatiya 
hökuməti ilə əməkdaşlıq şəraitində aparılmalıdır və biz 
məqsədləri vaxtında müəyyən etməliyik. Qeyd etdik ki, 
Xorvatiya şirkətləri də Azərbaycanda işləməkdə, sərmayə 
qoymaqda maraqlıdırlar. Bizim çox yaxşı sərmayə mühitimiz 
var. Azərbaycan hələ Sovet İttifaqı vaxtlarında iqtisadiyyatını 
inkişaf etdirmiş, müstəqillikdən sonra məhz adambaşına düşən 
birbaşa xarici sərmayələrin həcminə görə birinci yeri tutmuşdur. 
Son bir il ərzində Azərbaycan 20 milyard ABŞ dolları həcmində 
sərmayə cəlb etmişdir. Onun 7 milyard dollarını xarici sərma-
yələr təşkil edir. Bu onu göstərir ki, Azərbaycan sərmayə baxı-
mından hələ də cəlbedici bir məkandır. Son illər ərzində əsas 
sərmayələr məhz neft və qaz sektoruna yatırılmışdır. Bütün 
bunlar maliyyə vəsaitlərini toplamaq imkanı yaratdı. İndi isə 
sərmayələri qeyri-neft sektoruna qoymağı planlaşdırırıq. Bir 
sözlə, bizim bu şaxələndirmə işimiz Azərbaycanda davamlı 
inkişafın təmin edilməsinə yönəlibdir.  
Təbii ki, bizim biznes imkanlarımız sosial problemlərin də 
həllinə imkan yaradır. Bunun nəticəsində birincisi, maliyyə 
vəsaitləri formalaşır və ikincisi isə iş yerləri açılır. Təbii ki, 
işsizliyin və yoxsulluğun azaldılması iqtisadi siyasətimizin əsas 
hədəflərindən biridir. Biz yoxsulluğu 5 dəfə – 7,6 faizə qədər 
azaltmağa nail olmuşuq. Hazırda işsizlik səviyyəsi 5,6 faiz 
səviyyəsindədir. Təbii ki, özəl sektorumuza və biznes 
strukturumuza gəldikdə, biz onlara imtiyazlı kreditlər ayırırıq. 
Bütün bunlar iqtisadiyyatımızın şaxələndirilməsi məqsədini 
daşıyır.  
 118 
Qeyd etdiyim kimi, müstəqilliyimizin ilk illərində əsas 
ümidlərimiz məhz enerji sektoru ilə, neft və qazla bağlı idi. 
Azərbaycan neft və qaz hasil edən ölkə kimi, bu sahədə bir çox 
səylər göstərdi və bu bizə iqtisadiyyatımızı şaxələndirmək 
imkanı yaratdı. Bir neçə il bundan öncə biz iqtisadi 
siyasətimizdə yeni bir istiqaməti – «qara qızıl»ın insan kapita-
lına çevrilməsini özümüz üçün strategiya kimi seçdik və hazırda 
bu sahədə artıq uğurlar müşahidə olunur. İndi biz informasiya 
texnologiyaları sahəsinin inkişafı üçün sərmayələr qoyuruq. Biz 
kosmos sənayesi yaradırıq. Ümid edirik ki, biz cari ilin sonuna 
qədər ilk telekommunikasiya peykimizi buraxacağıq. Kənd 
təsərrüfatı sahəsinə sərmayələrin qoyulmasında maraqlıyıq. 
Bunun üçün iqlim şəraitimiz və münbit sərmayə mühitimiz 
vardır. Xarici və yerli sərmayələr qorunur ki, bu da sərmayə-
darları cəlb edir.  
Bütün bunlar bu dəyişikliklərin ilk vaxtlarında ona görə 
edilirdi ki, biz etimad yaratmalı idik. Biz bu məqsədlə çox 
çalışmalı idik. Bir səhv addım bütün səylərimizi heçə endirə 
bilərdi. Çünki etimad səviyyəsi çox əhəmiyyət kəsb edirdi. 
Məmnunluq hissi ilə bildirmək istəyirəm: bizim xarici tərəfdaş-
larımız və sərmayədarlarımız hiss edirlər ki, onların sərmayələri 
qorunur, hökumətimizin imzaladığı əsas beynəlxalq müqavilələr 
parlament tərəfindən ratifikasiya edilir və qanun qüvvəsini alır. 
Bu da çox vacibdir ki, proqnozlaşdırılan sərmayə mühiti mövcud 
olsun. Biz belə bir ölkəyik. Həmçinin Azərbaycan hüdudlarından 
kənarda da sərmayə qoymağa başlayıb. Əslində bu, mühüm 
məsələlərdən biridir. Çünki əvvəllər elə bir mövqedə idik ki, biz 
sərmayələri qəbul edirdik. İndi isə biz özümüz sərmayə qoyuruq. 
Bu gün biz cənab Prezident və nümayəndə heyəti ilə biznesi 
necə təşkil etmək və birgə necə səmərəli şəkildə iş aparmaq 
məsələlərini müzakirə etdik. Bizim iqtisadiyyatlarımız bir-biri 
ilə rəqabət aparmır. Hesab edirəm ki, onlar bir-birini əvəzləyə, 
tamamlaya bilər və beləliklə, bu tərəfdaşlıq xalqlarımız üçün 
faydalı ola bilər. 
 119 
Biz bu gün, həmçinin regional vəziyyəti müzakirə etdik. 
Balkan regionu ilə bizim region arasında əməkdaşlıq məhz 
birgə səylərimiz sayəsində baş tuta bilər. 
İqtisadiyyatımızın mühüm bir hissəsini hələ ki, neft və qaz 
təşkil edir və gələn illər də belə qalacaq. Lakin 10 il əvvəlki 
vəziyyətlə müqayisədə indi bu sektordan daha az asılıyıq. İndi 
neftin qiymətlərinə o qədər bağlı deyilik. İqtisadiyyatımız son 8 il 
ərzində sürətlə inkişaf edib, 3 dəfədən çox artıb. Biz 3 dəfə artmış 
ümumi daxili məhsulumuzu 2023-cü ilə qədər – bundan sonrakı 10 
il ərzində qeyri-neft sektoru hesabına daha 2 dəfə artırmaq 
fikrindəyik. Təbii ki, enerji sektoru maliyyə vəsaitlərinin 
formalaşdırılmasında bizə yardımçı oldu və dünyada özümüzü 
təqdim etməyə imkan yaratdı. Çünki 20 il bundan öncə çox az 
sayda insan Azərbaycan haqqında bilirdi və onlar məlumatlı 
deyildilər ki, burada hansı imkanlar, hansı biznes imkanları və 
sərmayə mühiti vardır. Böyük xarici şirkətlərlə apardığımız 
əməkdaşlıq bunu nümayiş etdirmək imkanı yaratdı və göstərdi ki, 
biz etibarlı tərəfdaşıq.  
Hazırda bizim enerji siyasətimiz yeni mərhələyə qədəm 
qoyur. Əvvəlki illərdə bütün planlaşdırdığımız işlərin icrasına 
nail olduq. Müasir boru kəmərləri infrastrukturunu qurduq və 
tikdik. Əslində, biz öz enerji resurslarımızı dünyanın bütün 
istiqamətlərinə çıxarırıq. Bu gün Xorvatiya tərəfi bizə məlumat 
verdi ki, onların qəbul etdiyi neftin əksər hissəsi məhz 
Azərbaycan neftidir. Təbii ki, bu məsələ bizim müzakirə 
mövzumuz olaraq qalacaqdır.  
Biz qaz sahəsində də əməkdaşlıq qura bilərik. Hazırda yeni 
sərmayə proqramları ilə bağlı danışıqlar aparırıq. Burada 
milyardlarla dollar həcmində investisiyalar nəzərdə tutulur – 20 
milyarddan artıq. Burada qaz yataqlarının işlənilməsi və boru 
kəmərlərinin tikintisi nəzərdə tutulur. Belə olan halda biz 
tərəfdaşlarımızı qarşıdan gələn 5-6 il ərzində böyük həcmdə 
qazla təchiz edə biləcəyik. Bu gün qazın hasilatı və ixracı bizim 
üçün kifayət dərəcədə deyildir. Bizim böyük potensialımız 
vardır. Qeyd etmək istəyirəm ki, qarşıdakı ən azı 100 il ərzində 
 120 
Azərbaycan Avropa bazarında mühüm qaz təchizatçısı 
olacaqdır. Bilirik ki, Avropanın da qaza ehtiyacı artır. Xorvati-
yanın gələcəkdə Avropa İttifaqına üzv olacağını nəzərə alaraq, 
hesab edirik ki, o da bu təşəbbüsün bir hissəsi ola bilər. Hazırda 
Avropa İttifaqı ümumi enerji strategiyası üzərində işləyir. Bu da 
bizim həyatımızı daha da asanlaşdırardı. Çox yaxşı olardı ki, 
ümumiləşdirilmiş bir strategiya olsun. Bunu nəzərə alaraq, 
Azərbaycan gələn illər ərzində enerji təhlükəsizliyinə mühüm 
töhfə verəcəkdir. Enerji təhlükəsizliyi ölkələrin milli təhlükə-
sizliyinin mühüm amilidir. Bilirik ki, bundan sonra enerjiyə 
tələbat artacaqdır. Avropa İttifaqı ölkələrində atom-elektrik 
stansiyalarının bağlanması ilə bağlı qərarların qəbul edilməsini 
nəzərə alaraq, adi enerji mənbələrinə ehtiyac artacaqdır. Ötən il 
biz Avropa İttifaqı ilə «Cənub Qaz Dəhlizi» haqqında 
memorandum imzaladıq. Bu baxımdan Azərbaycan məhz 
«Cənub Qaz Dəhlizi»nin mühüm təchizatçısı və başlanğıcı ola 
bilər. 
Biz Qara dəniz, Aralıq dənizi regionları ölkələri ilə əmək-
daşlıq edə və Avropa qaz bazarına çıxış  əldə edə bilərik. Yaxın 
zamanlarda bu barədə danışıqlara başlaya bilərik. Bu sahədəki 
əməkdaşlığımız irəliyə doğru aparıla bilər. Bütün bunlar 
ikitərəfli əməkdaşlığımıza aid olan məsələlərdir. Mən sadəcə, 
bu biznes-forumda iştirak etdiyinə görə cənab Prezidentə 
təşəkkürümü bildirirəm. Biz çox şadıq ki, Xorvatiyadan bir çox 
qonaqlarımız buraya gəliblər.  
Əminəm ki, görüşlərimizin nəticəsi uğurlu olacaq. Hesab 
edirəm ki, gələcəkdə bütün planlarımızın praktiki surətdə həyata 
keçirilməsinin şahidi olacağıq.  
Ölkəmizə səfərindən məmnun qaldığını deyən Xorvatiya 
prezidenti İvo Yosipoviç hazırda Azərbaycan ilə Xorvatiya 
arasında yaxşı siyasi münasibətlərin olduğunu qeyd etdi. Bu 
münasibətlərin iqtisadi əməkdaşlığımıza da şamil olunmasının 
vacibliyini vurğulayan Xorvatiya prezidenti məhz iqtisadi 
əlaqələrin güclənməsinin bütün sahələrdəki əlaqələrə müsbət 
təsir göstərəcəyinə əminliyini ifadə etdi.  
 121 
İ v o  Y o s i p o v i ç:  Xorvatiya sizin enerji daşıyıcılarını, 
daha doğrusu, neftinizi böyük bir həcmdə idxal edir. Hesab 
edirəm ki, siz bu baxımdan sərmayələrinizi qoya bilərsiniz. 
Xorvatiya isə həm Azərbaycanda, həm də digər ölkələrdə 
xidmətlər sahəsində çalışır. Qeyd edirəm ki, burada böyük fir-
maların təmsilçiləri vardır. Onlar nəinki yerli, hətta beynəlxalq 
səviyyədə böyük uğurlar əldə ediblər.  
Bu gün səhər biz gəmi tikintisi məsələsini nəzərdən keçirdik. 
Puladan gəlmiş nümayəndə Azərbaycan ilə bu sahədə 
əməkdaşlığı genişləndirmək fikrindədir. Bu bizim dünyada 
tanınmış şirkətdir ki, əczaçılıq sənayesi sahəsində öz nəticələ-
rini göstərib. Tikinti, ərzaq məhsulları sahələrində də fəaliy-
yətlər göstərilir. Lakin istehkam sahəsi də olduqca vacibdir. 
Əfsuslar olsun ki, bizim bu sahədə  keçmişimizdən irəli gələn 
məsələlər vardır və onlar öz həllini gözləyir. Bizim bu sahədə 
də mütəxəssislərimiz vardır. Onlar da öz işlərində bir çox uğur-
lar qazanmışlar. Hesab edirəm ki, biz sizə öz yardımımızı 
göstərə bilərik. Söhbət təkcə mütəxəssislərdən, bunu necə 
yerinə yetirməkdən getmir. Elə sənaye obyektlərimiz var ki, 
müvafiq avadanlıqlar da istehsal edir.  
Biz Aralıq dənizinə çıxan ölkəyik, çox maraqlı turizm 
məkanıyıq. Nəinki Avropadan, Asiyadan, dünyanın bütün ölkə-
lərindən Xorvatiyaya turistlər gəlir. Nəyə görə məhz sizin 
ölkədən də bizə daha çox adam gəlməsin?! 
İ l h a m   Ə l i y e v:  Ölkəmiz haqqında söylədiyiniz xoş 
sözlərə görə çox sağ olun. Mən bu gün səhərki görüşümüz 
çərçivəsində bildirdim ki, biz ölkənizdə sərmayə imkanlarını 
nəzərdən keçirəcək, ümumi təşəbbüslərlə çıxış edəcəyik. 
Məqsədimiz nəinki biznes əlaqələri qurmaq, dostluğu da 
gücləndirməkdir. Bu yalnız o vaxt edilir ki, biznes dairələri, 
həmçinin sosial məsuliyyəti də dərk edirlər.   
Təşkil edilmiş bu tədbirə görə çox sağ olun. Biznes dairələri 
əmin ola bilərlər ki, biz onları hər zaman dəstəkləyəcəyik. 
 
 
 122 
 
HEYDƏR ƏLİYEV FONDU İLƏ TANIŞLIQ 
12 mart 2012-ci il 
 
Azərbaycan Respublikasında rəsmi səfərdə olan Xor-
vatiya prezidenti İvo Yosipoviç və xanımı Tatyana Yosipoviç 
martın 12-də Heydər Əliyev Fondunda olmuşlar.  
Xorvatiya dövlətinin başçısını Azərbaycan prezidenti İlham 
Əliyev və xanımı Mehriban Əliyeva qarşıladılar. 
Ali qonağa və xanımına Azərbaycan xalqının ümummilli 
liderinin xatirəsinə yaradılmış Fondun məqsədi və fəaliyyəti ba-
rədə məlumat verildi. Bildirildi ki, fond ümummilli liderin 
zəngin irsini öyrənir və təbliğ edir, müxtəlif sosial-iqtisadi, 
humanitar layihələr həyata keçirməklə Azərbaycanın tərəq-
qisinə, mədəniyyətinin inkişafına və tarixinin öyrənilməsinə 
köməklik göstərir.  
Prezident İvo Yosipoviç və xanımı ulu öndər Heydər Əli-
yevin arxivindən götürülmüş və onun fəaliyyətinin ayrı-ayrı 
dövrlərinə aid fotoşəkillər və eksponatlarla tanış oldular. 
Qonaqlar fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə, 
dünyanın tanınmış siyasi xadimlərinin bəxş etdikləri 
hədiyyələrlə, nüfuzlu elm, mədəniyyət və incəsənət xadimlərinin 
müstəqil Azərbaycan dövlətinin qurucusu haqqında fikirləri ilə 
tanış oldular, xarici ölkələrin liderləri ilə görüşlərdə çəkilmiş 
şəkillərə maraqla baxdılar. 
Prezident İvo Yosipoviç və xanımı Tatyana Yosipoviç fondla 
tanışlıqdan sonra Xatirə kitabına ürək sözlərini yazdılar.  
Qonaqlara fondun xatirə hədiyyəsi təqdim olundu.  
Xorvatiya prezidenti və xanımı Heydər Əliyev Fondundan 
zəngin təəssüratla ayrıldılar. 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK 
12 mart 2012-ci il 
 123 
 
Azərbaycan Respublikasının Prezidenti İlham Əliyev və 
xanımı Mehriban Əliyeva tərəfindən Xorvatiya Respublikasının 
Prezidenti İvo Yosipoviç və xanımı Tatyana Yosipoviçin şərəfinə 
rəsmi ziyafət verilmişdir.  
Mərasimdə çıxış edən Azərbaycan prezidenti İlham Əliyev 
Xorvatiya prezidentinin ölkəmizə ilk səfəri çərçivəsində görüş-
lərin, danışıqların, imzalanan sənədlərin və keçirilən biznes- 
forumun mövcud ikitərəfli münasibətlərin dərinləşməsində mü-
hüm rol oynayacağına əminliyini bildirdi.  
Dövlətimizin başçısı son illər iki ölkə arasında əlaqələrin 
daha da intensivləşməsində qarşılıqlı diplomatik nümayən-
dəliklərin açılmasının əhəmiyyətini vurğuladı.  
İ l h a m  Ə l i y e v: Bu gün energetika, enerji resurslarının 
nəqli, turizm, ekologiya, kənd təsərrüfatı, nəqliyyat, 
kommunikasiya, yol və infrastruktur obyektlərinin tikintisi, 
gəmiqayırma, kimya sənayesi və digər sahələrdə əməkdaş-
lığımızın inkişafı üçün geniş perspektivlər vardır. Biz həmçinin 
qarşılıqlı sərmayə yatırımının təşviqinə və ticarət dövriyyəsinin 
artırılmasına xüsusi əhəmiyyət veririk. 
Azərbaycan ilə Xorvatiya arasında gəmiqayırma sahəsində 
əməkdaşlığın uğurlu təcrübəsi artıq mövcuddur. Belə ki, 
Xorvatiyanın Pula şəhərində yerləşən Ulyanik tərsanəsində inşa 
edilmiş və hazırda Azərbaycan Dövlət Xəzər Dəniz 
Gəmiçiliyinin istismar etdiyi bir çox gəmi-bərələr hələ 27 il 
əvvəl ümummilli lider Heydər Əliyevin göstərişi əsasında 
Bakıya göndərilmişdir. Bu ənənə bu gün də davam edir və 
2011-ci ilin mayında Azərbaycan Dövlət Xəzər Dəniz 
Gəmiçiliyi ilə Ulyanik tərsanəsi arasında yeni gəmi- bərələrin 
tikilməsinə dair müqavilə imzalanmışdır.  
Ölkələrimiz beynəlxalq və regional təşkilatlar çərçivəsində 
də sıx əməkdaşlıq edir. Azərbaycanın xarici siyasətində Avropa 
İttifaqı və Avroatlantik strukturlar ilə əlaqələr mühüm yer tutur. 
BMT, ATƏT, NATO, Avropa İttifaqı, Avropa Şurası 
çərçivəsində əməkdaşlığımız məmnunluq doğurur. Bu 
 124 
baxımdan Avropa İttifaqına yeni üzv olacaq Xorvatiya ilə 
münasibətlərimiz həm ikitərəfli, həm də regional çərçivədə 
mühüm əhəmiyyət kəsb edir. Artıq regionun əsas iqtisadi 
mərkəzinə çevrilmiş Azərbaycan enerji sahəsində etibarlı 
tərəfdaşdır və Avropanın enerji təhlükəsizliyinin təmin olun-
ması üçün öz töhfəsini verməyə hazırdır. Biz enerji resursla-
rımızın bütün istiqamətlərdə dünya bazarlarına çıxarılmasında 
maraqlıyıq və müxtəlif layihələr üzərində işləyirik. 
 Ermənistanın hərbi təcavüzü nəticəsində Azərbaycan əra-
zisinin 20 faizi– tarixi torpaqlarımız olan Dağlıq Qarabağ və 
ətrafındakı 7 rayon işğal olunmuş, bu ərazilərdə etnik təmiz-
ləmə siyasəti aparılmış və bir milyondan artıq insan qaçqın və 
məcburi köçkün vəziyyətinə düşmüşdür. Münaqişə ilə bağlı 
BMT Təhlükəsizlik Şurasının 4 qətnaməsi, ATƏT, Avropa 
Parlamenti, Avropa Şurasının Parlament Assambleyası, İslam 
Əməkdaşlıq Təşkilatı, NATO və digər beynəlxalq təşkilatların 
müvafiq qərar və qətnamələri vardır.  
Prezident İlham Əliyev Azərbaycanın qəti mövqeyinin 
münaqişənin beynəlxalq hüquq normaları və ölkəmizin ərazi 
bütövlüyü çərçivəsində həll edilməsindən ibarət olduğunu 
bildirdi. 
İ v o  Y o s i p o v i ç:  Azərbaycan kimi, Xorvatiya da Av-
roatlantik zonaya tam inteqrasiya dövründə ölkə ərazisinin bir 
hissəsi üzərində nəzarəti müvəqqəti itirməklə bağlı acı 
təcrübəyə malikdir. Xorvatiya bu mənada Azərbaycanın 
vəziyyətini yaxşı anlayır. Biz sizin səbir nümayiş etdirməyinizi 
və Dağlıq Qarabağ münaqişəsini sülh yolu ilə həll etmək 
cəhdlərinizi yüksək qiymətləndiririk. Mən bunları hansısa 
mücərrəd inanclara görə deyil, oxşar təcrübəyə əsaslanaraq 
deyirəm.  
Bu gün Azərbaycan özü ilə fəxr etmək üçün çox səbəbləri 
olan ölkədir. Biz bu səbəbləri yaxşı bilirik. Biz ikitərəfli 
potensialımızdan istifadə edərək əməkdaşlığımızı daha da 
intensivləşdirmək istəyir və arzu edirik ki, həm siz, həm də biz 
bundan faydalanaq. Bu gün keçirdiyim bütün görüşlər və 
 125 
danışıqlar məni inandırdı ki, bu bizim ümumi arzumuzdur. Bu 
gün biz arzularımızın reallığa çevrilməsi üçün hüquqi baza 
yaradan bir sıra sənədlər imzaladıq. Bizim Baş nazirin birinci 
müavini də maraqlı və çox şey vəd edən danışıqlar aparıb. Mən 
düşünürəm ki, bu danışıqlar Avropa enerji infrastrukturu 
sahəsində əməkdaşlıq üçün başlanğıc nöqtəsi rolunu oynaya 
bilər.  
 
 
 
 
 
 
 
 
 
 
 
 
 
 
 
CƏNUB BÖLGƏSİNƏ SƏFƏR 
 
13 mart 2012-ci il 
 
Azərbaycan Respublikasının Prezidenti İlham Əliyev 
martın 13-də Astara rayonuna səfərə gəlmişdir.  
Dövlətimizin başçısı xalqımızın ümummilli lideri Heydər 
Əliyevin Astara şəhərinin mərkəzində ucaldılmış abidəsini 
ziyarət etdi, önünə gül dəstəsi qoydu.  
Məlumat verildi ki, ulu öndərin abidəsinin yerləşdiyi Heydər 
Əliyev parkında son dövrlərdə geniş abadlıq-quruculuq işləri 
aparılıb. Parkın ərazisi genişləndirilərək 2,5 hektara çatdırılıb. 
Burada sakinlərin istirahəti üçün hər cür şərait yaradılıb. 
 126 
 
Yeni Azərbaycan Partiyası Astara rayon təşkilatının  
inzibati binasının açılışı mərasimi 
 
Martın 13-də prezident İlham Əliyev Yeni Azərbaycan 
Partiyası Astara rayon təşkilatının inzibati binasının açılışında 
iştirak etmişdir.  
Dövlətimizin başçısı binanın rəmzi açılışını bildirən lenti 
kəsdi. 
Məlumat verildi ki, ümumi sahəsi 700 kvadratmetr olan 
ikimərtəbəli binanın tikintisinə ötən ilin mayında başlanıl-
mışdır. Binada ümummilli lider Heydər Əliyevin büstü qoyul-
muşdur. Burada həmçinin ulu öndər Heydər Əliyevin və Azər-
baycan prezidenti, YAP-ın sədri İlham Əliyevin həyat və fəaliy-
yətlərini, Astara rayonuna səfərlərini əks etdirən fotolardan 
ibarət guşə yaradılmışdır. Binada müxtəlif tədbirlərin 
keçirilməsi üçün konfrans zalı və xidməti otaqlar da vardır.  
Qeyd edildi ki, hazırda YAP Astara rayon təşkilatının 
üzvlərinin sayı 5 min 831 nəfərdir. 
Binada yaradılan şəraitlə tanış olan prezident İlham Əliyev 
tapşırıq və tövsiyələrini verdi.  
 
Olimpiya İdman Kompleksinin açılışı mərasimi 
ı
M
artın 13-də Azərbaycan Respublikasının Prezidenti İlham 
Əliyev Astara Olimpiya İdman Kompleksinin açılışında iştirak 
etmişdir.  
İdmançılar dövlətimizin başçısını hərarətlə qarşıladılar.  
Məlumat verildi ki, son illər Astarada idmanın müxtəlif 
növlərinin inkişafına xüsusi diqqət göstərilir. Müasir olimpiya 
kompleksinin istifadəyə verilməsi isə gənclərin idmana olan 
maraq və həvəsini daha da artıracaqdır.  
Dövlətimizin başçısı Astara Olimpiya İdman Kompleksinin 
rəmzi açılışını bildirən lenti kəsdi.  
 127 
Azərbaycan prezidenti kompleksdə yaradılan şəraitlə tanış 
oldu. Bildirildi ki, ərazisi 5 hektar olan kompleksin tikintisinə 
2006-cı ildə başlanılmış, inşaat işləri yüksək səviyyədə apa-
rılmışdır. Burada ümummilli lider Heydər Əliyevin həyat və 
fəaliyyətindən və prezident İlham Əliyevin idmanın inkişafına 
göstərdiyi diqqət və qayğıdan bəhs edən fotoguşələr yara-
dılmışdır.  
Qeyd edildi ki, kompleksin 936 nəfərlik böyük idman zalında 
mini futbol, voleybol, basketbol, tennis yarışları keçirmək üçün 
hər cür şərait vardır. Məşq zalları, eləcə də 172 tamaşaçı yeri 
olan üzgüçülük hovuzu da beynəlxalq standartlara cavab verir. 
Dövlətimizin başçısının diqqətinə çatdırıldı ki, rayonun 
idman məktəbinin yetirmələri Cəbrayıl Həsənov və Sona 
Əhmədli İstanbulda sərbəst güləş üzrə keçirilən dünya çempio-
natında bürünc medal qazanmışlar. Cəbrayıl Həsənov 2012-ci 
ildə Londonda keçiriləcək Yay Olimpiya oyunlarına lisenziya 
qazanmışdır. Bundan başqa, Azərbaycan Şahmat Federasiya-
sının qərarı ilə rayonun şahmat məktəbində bir həftə ərzində 
150 idmançı arasında respublika çempionatı keçirilmişdir. 
2012-ci ilin «İdman ili» elan edilməsi ilə bağlı rayonda görülə-
cək işlər barədə geniş proqram hazırlanmışdır. Yeni tikilmiş 
Olimpiya İdman Kompleksi isə «İdman ili»nə ən böyük hə-
diyyədir.  
Dövlətimizin başçısı Olimpiya İdman Kompleksinin əra-
zisində inşa olunmuş 4 kottecdə yaradılan şəraitlə də tanış oldu. 
Bildirildi ki, ikimərtəbəli kotteclərdə eyni vaxtda 40 nəfər qala 
bilər. 
Azərbaycan prezidenti kompleksin açılışı mərasimində 
astaralıları salamladı.   
İ l h a m   Ə l i y e v: Əziz dostlar, əziz astaralılar! Bu gün 
Astara rayonunun həyatında çox əlamətdar bir gündür. Astarada 
gözəl Olimpiya İdman Kompleksi açılmışdır. Bu münasibətlə 
mən sizin hamınızı ürəkdən təbrik edirəm.  
Bu Olimpiya İdman Kompleksində idmanla məşğul olmaq 
üçün bütün şərait vardır. Mən vaxtilə olimpiya mərkəzinin 
 128 
inşası ilə bağlı göstəriş vermişdim. Ondan sonra Astarada 
olarkən tikintinin gedişi ilə tanış olmuşdum. Keçən il də mən 
Astarada idim. Bu gün də bu möhtəşəm olimpiya mərkəzinin 
açılışında biz bərabər iştirak edirik. Əminəm ki, Astara 
idmançıları və Astara sakinləri bu imkanlardan səmərəli şəkildə 
istifadə edəcəklər. Çünki burada bütün şərait yaradılıb, idman 
zalları, açıq meydançalar, üzgüçülük hovuzu, trenajor zalları – 
bir sözlə, gözəl, müasir İdman Kompleksi yaradılıbdır. 
İdmana Azərbaycanda çox böyük diqqət göstərilir. Bizim 
dövlət siyasətimiz də idmanın inkişafına yönəldilibdir. Azər-
baycan dövlətinin idmana münasibətini görmək üçün sadəcə 
olaraq, uğurlarımıza fikir vermək kifayətdir. Son illər idman-
çılarımız bütün beynəlxalq yarışlarda böyük qələbələr 
qazanırlar. Dünya çempionatlarında, Olimpiya oyunlarında, 
Avropa çempionatlarında milli bayrağımız dalğalanır. Bu çox 
sevindirici haldır. İldən-ilə idmançılarımızın uğurları, me-
dalların sayı artır və ölkəmizin idman şöhrəti yüksəklərə 
qaldırılır.  
Bu il Azərbaycanda «İdman ili» elan edilibdir. Bu da çox 
gözəl göstəricidir. Bu onu göstərir ki, Azərbaycan dövləti idma-
nın inkişafına nə qədər diqqət yetirir. «İdman ili» çərçivəsində 
müxtəlif tədbirlər keçiriləcəkdir. Bu il ilk istifadəyə verilən 
Astara Olimpiya İdman Kompleksidir.  
Əminəm ki, bu il idmançılarımız bizi yenə də öz uğurları ilə 
sevindirəcəklər. Bu il Olimpiya oyunları ilidir. İdmançılarımız 
bu oyunlara çox fəal hazırlaşırlar və ümid edirik ki, Olimpiya 
oyunlarında da bizim böyük uğurlarımız olacaqdır. Belə 
fikirləşməyə əsas verən bizim əvvəlki dövrlərdə Olimpiya 
oyunlarındakı çıxışlarımızdır. İldən-ilə Olimpiya oyunlarında 
medalların sayı artır və Azərbaycan idman dövləti kimi, özünü 
dünyaya, dünya idman ictimaiyyətinə təqdim edir.  
Ölkəmizdə müxtəlif beynəlxalq yarışların keçirilməsi artıq 
gözəl bir ənənəyə çevrilibdir. Azərbaycanda istənilən beynəl-
xalq idman yarışının keçirilməsi mümkündür. Avropa, dünya 
çempionatlarının keçirilməsi artıq bizim yaxşı ənənəmizdir və 
 129 
bütün bu böyük yarışlar yüksək səviyyədə keçirilir. Bu amili və 
bütövlükdə ölkəmizin uğurlu inkişafını nəzərə alaraq 
Azərbaycan 2020-ci ilin Olimpiya oyunlarının Bakıda 
keçirilməsi üçün müraciət etmişdir və bu müraciətə baxılır. Mən 
hesab edirəm ki, ölkəmizin paytaxtı Bakı Olimpiya oyunlarının 
keçirilməsi üçün də bütün imkanlara malikdir. Bizim gözəl 
infrastruktur imkanlarımız vardır. İnsanların Olimpiya 
oyunlarının Azərbaycanda keçirilməsinə böyük dəstəyi vardır. 
Beynəlxalq qurumlar tərəfindən keçirilmiş rəy sorğuları da 
bunu göstərir. Ölkə vətəndaşlarının 95 faizi Olimpiya 
oyunlarının Azərbaycanda keçirilməsinə öz dəstəyini vermişdi. 
Bizim kifayət qədər idman qurğularımız var. Tikilməkdə 
olan, tikilmiş və nəzərdə tutulan böyük idman qurğuları. Artıq 
bu məsələ də gündəlikdədir. Bizim gözəl idmançılarımız, idman 
uğurlarımız vardır. 
Azərbaycanda təhlükəsizlik tədbirləri çox yüksək səviyyədə 
təmin edilir. Ölkəmizdə hökm sürən sabitlik, ictimai-siyasi 
asayiş Olimpiya oyunlarının keçirilməsi üçün də mühüm amil 
kimi özünü göstərir. Bakıda Olimpiya oyunlarının keçirilməsi 
üçün tam hazırıq və bizim bu istəyimiz ölkəmizin gücünü 
göstərir.  
Biz 20 ildir ki, müstəqil ölkə kimi yaşayırıq. Bu 20 il ərzində 
Azərbaycan böyük və şərəfli yol keçib. İstənilən sahədə biz 
böyük uğurlara nail ola bilmişik. İqtisadi sahədə dünyada misli 
görünməmiş inkişafı yaşayırıq və bu, bütün statistik 
göstəricilərdə özünü əks etdirir.  
Ölkəmizdə sosial məsələlərin həlli çox uğurla aparılır. Sosial 
infrastrukturun yaradılması prosesi uğurla gedir. Bunu Astara 
rayonunun timsalında görə bilərik. Astarada son illər ərzində 
20-dən çox məktəb tikilibdir. Bu gün biz Mərkəzi Rayon 
Xəstəxanasının əsaslı təmirdən sonra açılışını qeyd edəcəyik. 
Gözəl, möhtəşəm Olimpiya İdman Mərkəzi yaradılıbdır, kənd 
yolları qaydaya salınır. Azərbaycanda sosial məsələlərin həlli də 
müsbət istiqamətdə inkişaf edir.  
 130 
Bizim beynəlxalq mövqelərimiz möhkəmlənir. 20 il müs-
təqillik dövründə Azərbaycan özünü dünyaya etibarlı tərəfdaş 
və inamlı dost kimi təqdim edə bilmişdir. Məhz bunun 
nəticəsidir ki, dünya birliyi, dünya ictimaiyyəti Azərbaycana 
böyük etimad göstərərək bizi BMT Təhlükəsizlik Şurasına üzv 
seçdi. 155 ölkə gənc, ancaq qüdrətli və müstəqil Azərbaycan 
dövlətinə öz səsini verdi. Bu, beynəlxalq müstəvidə əldə edilmiş 
ən böyük uğurdur. Bu uğur bir də onu göstərir ki, bizim xarici 
siyasətimiz düzgün siyasətdir. Bizim xarici siyasətimiz həm 
ölkənin maraqlarının təmin edilməsi üçün aparılır, həm də 
ölkəmizin beynəlxalq imici çox müsbətdir. Əks təqdirdə 155 
ölkə bizə səs verməzdi.  
Bir sözlə, 20 il ərzində ölkəmizdə istənilən sahədə böyük 
nailiyyətlər vardır. Haqlı olaraq bu nailiyyətlərdən danışırıq. 
Gələcək fikirlərimiz gələcək inkişafa istiqamətləndirilib. Əlavə 
nə etməliyik? Ölkəmizi bundan sonra necə inkişaf etdirməliyik? 
Bu məsələlərlə bağlı kifayət qədər dəqiq planlar, proqramlar və 
fikirlərimiz var. Bu barədə mən dəfələrlə müxtəlif tədbirlərdə 
fikirlərimi ifadə etmişəm. Son müddət ərzində sahibkarlarla 
görüşdə də ölkəmizin ümumi iqtisadi inkişafı, uzunmüddətli 
iqtisadi inkişafı və onun perspektivləri haqqında öz fikirlərimi 
söyləmişəm.  
Bir daha demək istəyirəm ki, ölkəmiz dinamik şəkildə 
inkişaf edir, çox gözəl beynəlxalq imici vardır. Biz indi ölkə 
iqtisadiyyatımızın şaxələndirilməsi ilə məşğuluq və bu sahədə 
də uğurlar əldə edə bilmişik. Ən ucqar bölgələrdə, ən ucqar 
kənddə inkişaf vardır. Hər bir rayonun inkişafı, əslində 
ölkəmizin inkişafını gücləndirir. Ölkənin inkişafı bölgələrin 
inkişafı olmadan mümkün deyil. Biz hazırda qeyri-neft sekto-
runun, kənd təsərrüfatının, turizmin, qeyri-neft sənayesinin 
inkişafı üçün çox əhəmiyyətli addımlar atırıq.   
Regionların sosial-iqtisadi inkişafı Dövlət Proqramının ikinci 
mərhələsi artıq başa çatmaq üzrədir. Gələn il bu proqram da 
yekunlaşacaq və beləliklə, son 8–10 ildə nəzərdə tutduğumuz 
məsələlər öz həllini tapacaqdır. Çalışmalıyıq ki, 2013-cü ilin 
 131 
sonuna qədər bütün bölgələrdə qazlaşdırma layihələri maksimum 
dərəcədə başa çatsın. O cümlədən Astara rayonunda bu proses 
sürətlə gedir. Artıq kəndlər də qazlaşdırılır. Su-kanalizasiya 
layihələrinin həyata keçirilməsi hər bir rayon, hər bir şəhər üçün 
çox aktual məsələdir, o cümlədən Astara üçün də aktualdır. Bu 
məsələ də öz həllini tapır.  
Avtomobil yollarının tikintisi. İndi Bakı–Astara magistral 
avtomobil yolu inşa edilir. Ümid edirəm ki, biz yaxın illərdə bu 
yolun açılışını qeyd edəcəyik. Kənd yolları çəkilir. Keçən dəfə 
Astarada olarkən bir neçə kəndi birləşdirən kənd yolunun 
açılışında iştirak etdim. Bu gün yenə də Astara rayonunda digər 
kəndləri birləşdirən yolun açılışında iştirak edəcəyəm. Biz 
çalışırıq ki, hər bir yaşayış məntəqəsində normal yaşamaq və 
işləmək üçün yaxşı şərait, infrastruktur, sosial infrastruktur 
olsun. Yəqin xatırlayırsınız ki, ölkəmizdə ilk modul tipli 
elektrik stansiyalarının tikintisi də məhz Astaradan başlamışdı. 
90 meqavat gücündə olan birinci elektrik stansiyası məhz 
Astarada tikilmişdir. Bu stansiya indi həm Astara, həm bütün 
bölgə üçün vacib enerji mənbəyidir.  
Bu çox gözəl hadisədir. Mən ürəkdən sevinirəm ki, bu gün 
Astarada da idmanla məşğul olmaq üçün çox gözəl şərait 
yaradılıbdır. Bu gözəl, Olimpiya Mərkəzi məhz əvvəlki 
dövrlərdə düzgün seçilmiş strategiya və taktikanın nəticəsində 
mümkün olmuşdur. Əgər biz iqtisadi gücü yaratmasaydıq, heç 
bir sosial infrastruktur, yaxud da ki, idman qurğusunun 
tikilməsinə imkanımız çatmazdı. Əgər biz güclü iqtisadiyyat 
yaratmasaydıq, bu gün ölkəmizin dünyadakı mövqeləri bu qədər 
güclü olmazdı. Əldə edilmiş bütün uğurlar məhz Azərbaycan 
xalqının xidmətidir.  
Biz tam şəkildə müstəqil siyasət aparırıq, heç kimdən asılı 
deyilik və bundan sonra da heç kimdən asılı olmayacağıq. Biz 
müstəqilliyin qədrini bilirik. Müstəqillik sadəcə olaraq, dövlət 
atributu deyildir. Müstəqillik müstəqil siyasət aparmaq 
imkanlarıdır. Bu gün Azərbaycan bölgədə sabitləşdirici rolu 
oynayır. Dünya birliyi tərəfindən Azərbaycanın fəaliyyəti 
 132 
təqdirlə qarşılanır. Ölkə daxilində proseslər çox müsbət 
istiqamətdə gedir. Bizim imkanımız var ki, belə gözəl idman 
qurğuları yaradaq və hər bir bölgənin, xüsusilə cənub zonasının 
inkişafı ilə bağlı əlavə konkret addımlar ataq. 
Mən Astarada dəfələrlə olmuşam. Hər dəfə rayonda, şəhərdə 
olarkən yenilikləri görəndə çox sevinirəm. Keçən il də Astarada 
olmuşam. Keçən il həm yolun, həm Gənclər evinin açılışını qeyd 
etmişdik. Astara gözəlləşir, müasir gözəl şəhərə çevrilir. Mən bu 
uğurlarla bağlı və 34-cü Olimpiya İdman Kompleksinin açılışı 
münasibətilə bütün astaralıları ürəkdən təbrik edirəm. Arzu edirəm 
ki, hər bir gənc və hər bir vətəndaş bu kompleksin imkanlarından 
istifadə etsin, hər bir insan özünü rahat hiss etsin, hər bir ailədə 
sosial vəziyyət, dolanışıq yaxşı olsun, imkanlar artsın, ölkəmiz 
inkişaf etsin, insanlar rifah içində yaşasınlar. 
Əziz dostlar, bir daha bu gözəl hadisə münasibətilə sizi 
ürəkdən təbrik edirəm, sizə və bütün astaralılara cansağlığı, yeni 
uğurlar arzulayıram. Sağ olun. 
 
 
Astara Rayon Mərkəzi Xəstəxanasının əsaslı təmir və  
yenidənqurmadan sonra açılışı mərasimi 
Martın 13-də Azərbaycan prezidenti İlham Əliyev Astara 
Rayon Mərkəzi Xəstəxanasının əsaslı təmir və yeni-
dənqurmadan sonra açılışında iştirak etmişdir.  
Dövlətimizin başçısı xəstəxananın təmirdən əvvəlki və 
sonrakı görüntülərini əks etdirən stendlərə baxdı.  
Məlumat verildi ki, 1983-cü ildə tikilmiş üçmərtəbəli xəstə-
xana binası sonralar yararsız hala düşmüşdü. Ayrılan dövlət 
vəsaiti hesabına 90 çarpayılıq xəstəxana əsaslı şəkildə təmir 
olunaraq yenidən qurulmuş və ən müasir tibbi avadanlıqlarla 
təchiz edilmişdir.  
İ l h a m   Ə l i y e v: Sizi gözəl hadisə münasibətilə təbrik 
edirəm. Çox şadam ki, Mərkəzi Rayon Xəstəxanası artıq gözəl 
görkəm alıbdır. Əvvəlki şəkillərə baxanda təsəvvür etmək 
çətindir ki, burada xəstələrə necə qulluq edilib. İndi isə bütün 
 133 
gözəl imkanlar, şərait vardır. Vəsait ayrılmış və ondan səmərəli 
şəkildə istifadə olunmuşdur. Gözəl, müasir tibb mərkəzi 
yaradılıb. Mən indi baş həkimə deyirəm ki, bütün xəstələr – 
həm şəhərdən, həm də yaxın kəndlərdən olan xəstələr burada 
müalicə olunmalıdır. Əməliyyat şöbələri, reanimasiya, doğum 
şöbələri vardır. Bu da çox vacibdir.  
Əlbəttə ki, həkimlərin peşəkarlığından da çox şey asılıdır. 
Burada gözəl avadanlıqlar quraşdırılıbdır. Gərək burada təlim 
kursları təşkil olunsun ki, xəstələrə gözəl qulluq edilsin. Astara 
Rayon Mərkəzi Xəstəxanasının istifadəyə verilməsindən sonra, 
demək olar ki, bütün bölgədə müasir tibb infrastrukturu 
yaradılmış olur. Çünki əvvəlki dövrlərdə Lənkəranda Müalicə-
Diaqnostika Mərkəzi yaradılmışdır. Salyan Rayon Mərkəzi 
Xəstəxanası tikilmişdir. Biləsuvarda, Cəlilabadda diaqnostika 
mərkəzləri tikilmişdir. Yadımdadır ki, Lerikdə də xəstəxana 
açılmışdır. Bölgənin bütün əhalisi bu gözəl şəraitlə təmin edilir. 
Bir rayondan başqa rayona getmək üçün ehtiyac qalmır. Astara 
rayonunun sakinləri də mütləq tibbi xidmətdən istifadə 
etməlidir. Maarifləndirmə işləri də aparılmalıdır. Hər bir 
vətəndaş vaxtaşırı diaqnostikadan keçməlidir. Burada da şərait 
vardır. Ultrasəs və digər avadanlıqlar vardır. Həkimlər, tibb 
bacıları da xəstələrə yaxşı qulluq etməlidir. 
A l i y ə  H ə s ə n o v a (xəstəxananın həkimi): Cənab 
Prezident! İcazə verin Sizi bütün astaralılar adından səmimi- 
qəlbdən salamlayım, rayonumuza «Xoş gəlmisiniz!» – deyim.  
Bu gün sərəncamınız əsasında əsaslı təmir edilmiş və 
yenidən qurulmuş bu şəfa ocağının, gözəlliyi ilə göz oxşayan 
istirahət parkının açılışına toplaşmışıq. Əvvəllər xəstəxanamız 
bərbad vəziyyətdə idi. Müasir tibb avadanlığına ciddi ehtiyac 
duyulurdu. Xəstələrin burada stasionar müalicəsi üçün heç bir 
şərait yox idi. Ona görə də əhali məcbur olub xeyli vaxt və 
vəsait sərf edib rayondan kənarda yerləşən tibbi mərkəzlərə üz 
tuturdu. Buna görə də Azərbaycanın cənub qapısı, ulu öndər 
Heydər Əliyevin dediyi kimi, Azərbaycanın cənub mirvarisi 
 134 
olan Astarada belə bir xəstəxananın yaradılmasına sərəncam 
verdiniz.  
Bu gün açılışına gəldiyiniz bu xəstəxanada biz səhiyyə 
işçiləri əhaliyə daha yaxşı tibbi xidmət göstərəcəyik. Buna görə 
biz Sizə çox minnətdarıq.  
İcazə verin bu fərəhli anlardan istifadə edərək Milli Məclisin 
deputatı, Heydər Əliyev Fondunun prezidenti Mehriban xanın 
Əliyevaya da dərin minnətdarlığımızı çatdıraq. Azərbaycanın 
birinci xanımı dünyanın mötəbər məclislərində ölkəmizi şərəflə 
təmsil edir. Dünya Mehriban xanımın timsalında Azərbaycan 
qadınının parlaq simasını görür. Biz səhiyyə işçiləri, bütün 
astaralılar Mehriban xanımla fəxr edirik. Bu gün biz astaralılar, 
xüsusilə gənclər ətrafınızda sıx birləşməklə, işıqlı ideyalarınızın 
həyata keçirilməsi üçün hər an Sizinləyik.  
İ l h a m   Ə l i y e v: Çox sağ olun. Mən bir daha sizi təbrik 
etmək istəyirəm. Doğrudan da bu, gözəl hadisədir. Çünki 
insanların sağlamlığı hər şeydən üstündür, hər şeydən. Hər bir 
insan müəyyən dövrdə həkimlərə müraciət edir. Azərbaycanda 
hər bir yerdə gözəl tibbi xidmət göstərmək imkanı olmalıdır. 
Bizdə gözəl, peşəkar həkimlər vardır. Tibb məktəbi də 
güclüdür. Son illər səhiyyə sisteminin təkmilləşməsinə böyük 
vəsait ayrılıbdır. Ancaq vaxtilə tikilmiş xəstəxanalar əfsuslar 
olsun ki, sonra bərbad vəziyyətə düşmüşdür. Bunu oradakı 
şəkillərdən də görmək olar. Təsəvvür etmək çətindir ki, burada 
necə xidmət göstərmək olar? Ən gözəl həkim burada, belə 
şəraitdə xəstəyə kömək edə bilməzdi. Bizim borcumuz və 
vəzifəmizdir ki, belə gözəl tibb ocaqları yaradaq. Ona görə də 
indi səhiyyə obyektlərinin yaradılması, yeni xəstəxanalar, 
poliklinikalar, diaqnostika mərkəzləri tikilməsi işi geniş vüsət 
alıbdır.  
Çox şadam ki, Astarada da belə gözəl xəstəxana qapılarını 
artıq xəstələrin üzünə açır. Əminəm ki, burada ən yüksək 
səviyyədə tibbi xidmət göstəriləcəkdir. İcra başçısı mənə deyir 
ki, əvvəlki dövrdə müalicə üçün xaricə üz tuturdular. İndi 
xaricdən müalicə üçün buraya gələcəklər. Xəstəxananı yaxşı 
 135 
vəziyyətdə saxlayın. Ən önəmlisi odur ki, müasir səviyyədə 
tibbi xidmət göstərilməlidir. Bunu etmək üçün indi bütün 
imkanlar vardır. 
 
Kijəbə–Ojakəran və Kijəbə–Qəcimardə avtomobil  
yolunun açılışı mərasimi Astara rayonuna səfəri çərçivəsində 
Azərbaycan prezidenti İlham Əliyev martın 13-də Kijəbə–
Ojakəran və Kijəbə–Qəcimardə avtomobil yolunun açılışında 
iştirak etmişdir.  
Dövlətimizin başçısı yolun rəmzi açılışını bildirən lenti 
kəsdi.  
Bildirildi ki, Azərbaycan prezidentinin müvafiq sərəncamı ilə 
Kijəbə–Ojakəran və Kijəbə–Qəcimardə avtomobil yolunun 10 
kilometrlik hissəsi əsaslı təmir olunmuşdur. Bu yoldan Kijəbə 
qəsəbəsinin və 9 kəndin 12 minə yaxın əhalisi, eyni zamanda, 
rayon mərkəzindən 25 kilometr məsafədə yerləşən Pəlikəş 
inzibati ərazi dairəsi üzrə nümayəndəliyin 13 kəndində yaşayan 
7 minə yaxın sakini istifadə edir. Qəsəbənin girişində Bayraq 
Meydanı tikilmiş, dirəyinin hündürlüyü 25 metr olan Dövlət 
bayrağı ucaldılmışdır. Ərazidə istirahət parkı da salınmışdır. 
Qəsəbəyə gedən yol genişləndirilmiş, yolboyu abadlıq işləri 
görülmüşdür.  
Bildirildi ki, qəsəbədə dəfələrlə olan ulu öndər Heydər Əliyevin 
göstərişi ilə  keçən əsrin 60-cı illərinin sonunda burada kənd 
təsərrüfatı sahələrinin suvarılmasında müstəsna əhəmiyyət kəsb 
edən Lovayın Su Anbarı tikilib istifadəyə verilmişdir. Prezident 
İlham Əliyevin sərəncamı ilə ayrılan vəsait hesabına isə həmin 
su anbarının təmirinə başlanılmış və hazırda işlər davam 
etdirilir. Anbarın tutumu 6,3 milyon kubmetr, dərinliyi 17 
metrdir. Burada yerləşən 4 aqreqatlı nasos stansiyasının 
köməyi ilə 1250 hektar əkin sahəsi suvarma suyu ilə təmin 
edilir. 
İ l h a m   Ə l i y e v: Mən Astarada tez-tez oluram. Sizin də 
bayramınız mübarək olsun. Təbrik edirəm.  
S a k i n: Çox sağ olun. Minnətdarıq Sizə.  
 136 
İ l h a m   Ə l i y e v: Bu bayram günündə çox yaxşı tədbir-
lər keçirdik. Həm Olimpiya Mərkəzinin, həm də Mərkəzi 
Xəstəxananın əsaslı təmir olunmuş binasının açılışında iştirak 
etdim. Xəstəxana çox bərbad vəziyyətdə idi. Demək olar ki, yox 
idi. İndi gözəl tibb ocağı yaradılıbdır. Yol tikintisi də çox vacib 
məsələdir. Keçən ilin aprel ayında da Astarada idim, başqa kənd 
yolunun açılışında iştirak edirdim. Bu gün, bir ildən sonra isə 
Kijəbə qəsəbəsini başqa kəndlərlə birləşdirən yolun açılışında 
iştirak edirəm. Yol həyatdır. Yol olmadan inkişaf ola bilməz.  
S a k i n: Bu gözəlliyə, yaratdıqlarınıza görə bütün Astara 
əhalisi adından Sizə minnətdarıq. Bu gün bayramımız ikiqat 
olacaqdır. Sizin gəlişinizi də, çərşənbə bayramını da qeyd 
edərik. Sizə bu bayram günündə uğurlar arzulayırıq.  
İ l h a m   Ə l i y e v: Sağ olun. Sizə də uğurlar arzulayıram. 
Mənim arzumdur ki, hər bir kənddə, hər bir qəsəbədə işlər yaxşı 
getsin, yaşamaq üçün, işləmək üçün bütün şərait olsun. 
Qazlaşdırma gedir. İndi sizin kəndə qaz çəkilibdir, işıq vardır.  
S a k i n: 24 saat təbii qazla təminatımız vardır. İşıq da 24 
saat yanır.  
İ l h a m   Ə l i y e v: Ərkivan kəndində əvvəl elektrik 
stansiyası tikdik. İndi yol vardır. Su layihəsi də icra edilir. 
Şəhərdə su-kanalizasiya layihəsi artıq başlamaq üzrədir. Qalan 
işlər indi sizdən asılıdır. Kənd təsərrüfatının inkişafı üçün də 
kreditlər, gübrələr, əlavə texnika verilir. Soyuducu anbarlar, 
taxıl anbarları tikilir. Biz istəyirik ki, bu inkişafa daha da güclü 
təkan verək. Hər bir bölgədə, hər bir kənddə yaxşı şərait olsun, 
rifah artsın, iş yerləri açılsın və gözəl abadlıq işləri görülsün. Bu 
qəsəbə bir azdan sonra şəhərə oxşayacaqdır.  
Keçən dəfə də Astaranın bir neçə kəndində olmuşdum. 
Burada həm yol tikintisi ilə bağlı kəndlərdə olduq, sonra kiçik 
su-elektrik stansiyasının təməlini qoyduq. Orada da işlər gedir. 
Yaxın zamanlarda o da istismara veriləcək. Astaranı mən indi 
yaxından tanıyıram. Prezident kimi, 5-ci dəfədir ki, gəlirəm. 
Əvvəlki dövrdə ulu öndərlə bərabər burada olmuşam. Hər dəfə 
 137 
burada yenilik, inkişaf görəndə ürəyim açılır. Sizin qədər mən 
də sevinirəm. Sizə cansağlığı, uğurlar arzulayıram.  
S a k i n l ə r: Çox sağ olun. Biz Sizinlə fəxr edirik. Bütün 
Azərbaycan xalqı kimi, Astara ictimaiyyəti də həmişə Sizin-
lədir. Çalışarıq etimadınızı doğruldaq. Dövlətimizin bu gözəl 
qayğısına biz də işimizlə cavab verək. 
 
 
 
 
 
 
 
 
 
 
 138 
 
MASALLI RAYONUNA SƏFƏR 
13 mart 2012-ci il 
 
Azərbaycan Respublikasının Prezidenti İlham Əliyev 
martın 13-də Masallı rayonuna  gəlmişdir.  
Dövlətimizin başçısı Masallı şəhərinin mərkəzindəki Heydər 
Əliyev parkında ulu öndərin abidəsini ziyarət etdi, önünə gül 
dəstəsi qoydu.  
Prezident İlham Əliyevə məlumat verildi ki, ümummilli li-
derin adını daşıyan park yenidən qurulub. Burada 2011-ci ildə 
Heydər Əliyev Muzeyinin bazasında Heydər Əliyev Mərkəzi 
yaradılıb. Parkda rayon sakinlərinin və qonaqların istirahəti 
üçün hər cür şərait vardır. 
  
 
           Su-kanalizasiya sisteminin təməlqoyma mərasimi    
Azərbaycan prezidenti İlham Əliyev martın 13-də «Milli 
su təchizatı və kanalizasiya xidmətləri» üzrə ikinci layihə 
çərçivəsində yenidən qurulacaq Masallı şəhər su-kanalizasiya 
sisteminin təməlqoyma mərasimində iştirak etmişdir.  
Dövlətimizin başçısı ikinci layihə çərçivəsində görülən işləri 
əks etdirən stendlərə baxdı. 
«Meliorasiya və Su Təsərrüfatı» Açıq Səhmdar Cəmiyyəti 
sədrinin birinci müavini Məmmədsadıq Quliyev Azərbaycan 
prezidentinə məlumat verdi ki, Masallıda su təchizatı sisteminin 
təkmilləşdirilməsinə ciddi ehtiyac vardır. Tikintisi 1990-cı ildə 
dayandırılan təmizləyici kanalizasiya qurğusu da yararsız 
vəziyyətdədir.  
Qeyd olundu ki, yeni layihə əsasında Masallı şəhərində 
adambaşına düşən suyun həcmi gün ərzində 180 litr hesab-
lanmışdır. Bu isə 2030-cu il üçün supaylayıcı şəbəkəyə 24 saat 
ərzində su verməklə ildə 2 milyon 400 min kubmetr su tələbatı 
deməkdir. Masallı şəhərinin su təchizatını yaxşılaşdırmaq üçün 
Viləşçay su anbarı əsas mənbə kimi qəbul olunmuşdur. Yeni layihə 
 139 
çərçivəsində həcmi 5 min kubmetr olan su anbarının inşası da 
təklif edilmişdir. İçməli su Viləşçay anbarının çıxışından təxminən 
400 metr məsafədə yerləşən təmizləyici stansiyaya öz axını ilə 
daxil olacaqdır. Həmin stansiyanın maksimal gücü gündəlik 22 
min kubmetr təşkil edəcəkdir. Bu da Masallı və Cəlilabad 
rayonlarının içməli su ilə təchizatını təmin etmək üçün kifayətdir. 
Həmin qurğudan gündəlik 6 min 566 kubmetr su eyni ərazidə 
yerləşəcək yeni anbara veriləcəkdir və buradan su öz axını ilə boru 
xətti vasitəsilə supaylayıcı şəbəkəyə ötürüləcəkdir.  
Layihə ilə tanışlıqdan sonra prezident İlham Əliyev Masallı 
şəhərinin yeni su-kanalizasiya sisteminin təməlini qoydu.  
Dövlətimizin başçısı gilizi təmələ buraxdı və beton qarışığı 
tökdü.  
Azərbaycan prezidenti müvafiq tapşırıq və tövsiyələrini verdi.  
 
Masallı Mədəniyyət Evində aparılmış əsaslı təmir və  
yenidənqurma işləri ilə tanışlıq  
 Martın 13-də Azərbaycan prezidenti İlham Əliyev Ma-
sallı Mədəniyyət Evində aparılmış əsaslı təmir və yenidənqurma 
işləri ilə tanış olmuşdur.  
Dövlət başçısı Mədəniyyət evinin təmirdən əvvəlki vəziy-
yətini və təmir işlərinin gedişini əks etdirən stendə baxdı. 
Məlumat verildi ki, 1956-cı ildə inşa olunmuş Mədəniyyət evi 
əsaslı şəkildə təmir edilməmişdir. Rayonun bu əsas mədəniyyət 
ocağının təmirinə ötən ilin avqustunda başlanılmışdır.  
Qeyd edildi ki, 358 yerlik tamaşaçı salonundan və digər 
yardımçı otaqlardan ibarət üçmərtəbəli Mədəniyyət evinin 
bütün infrastrukturu hazırda tamamilə yenidən qurulur. Mə-
dəniyyət evi təmirdən sonra yenidən rayonun əsas mədəni-
kütləvi tədbirlər mərkəzinə çevriləcəkdir. 
Mədəniyyət evində aparılan əsaslı təmir işlərinin gedişi ilə 
yaxından tanış olan prezident İlham Əliyev müvafiq tapşırıq və 
tövsiyələrini verdi. 
 
              Gənclər Mərkəzinin açılışı mərasimi 
 140 
 
Prezident İlham Əliyev martın 13-də Masallıya səfəri 
çərçivəsində Gənclər Mərkəzinin açılışında iştirak etmişdir.  
Gənclər və İdman naziri Azad Rəhimov dövlətimizin başçı-
sına məlumat verdi ki, Mərkəzin tikintisinə 2011-ci ildə başlan-
ılmışdır.  
Mərkəzin foyesində ümummilli lider Heydər Əliyevin və 
prezident İlham Əliyevin ictimai-siyasi fəaliyyətlərinin müxtəlif 
məqamlarını əks etdirən fotoguşələr yaradılmışdır.  
Bildirildi ki, Mərkəzin oyun zalı müasir avadanlıqla təchiz 
edilmişdir. Mərkəzdə rəsm qalereyası da gənclərin ixtiyarına 
verilmişdir. Burada gənc rəssamların sərgiləri təşkil olunacaq 
və digər tədbirlər keçiriləcəkdir. 
Qeyd edildi ki, tir otağı iki hissədən ibarətdir. Birinci his-
sədə 10 metrlik məsafədən atəş açmaq üçün pnevmatik tir otağı 
yaradılmışdır.  
Diqqətə çatdırıldı ki, otağın ikinci hissəsi interaktiv atıcılıq 
tiridir. Burada 30-a qədər müxtəlif proqramlardan istifadə 
etmək imkanı yaradılmışdır. Onlardan ikisi olimpiya idman 
növüdür.  
Prezident İlham Əliyev Gənclər Mərkəzinin konfrans zalında 
Biləsuvar, Cəlilabad, Masallı, Lənkəran, Astara, Lerik və 
Yardımlı rayonlarından olan gənclərin nümayəndələri ilə 
görüşdü və çıxış etdi. 
      
Azərbaycan prezidenti İlham Əliyevin çıxışı 
 
  Bu gün biz Masallıda Gənclər Mərkəzinin açılışını qeyd 
edirik. Bu gözəl hadisə münasibətilə sizi təbrik edirəm. Çox 
gözəl Mərkəzdir. Son illər ərzində Azərbaycanda gənclər 
evlərinin, gənclər mərkəzlərinin tikintisi geniş vüsət almışdır. 
Bir il bundan əvvəl də mən cənub bölgəsində idim. Biz onda 
Astarada Gənclər Mərkəzinin açılışını qeyd etdik, bu gün isə 
Masallıda qeyd edirik. 
 141 
Bütövlükdə hər bir bölgədə gənclər üçün gözəl evlər tikilir. 
Ən önəmlisi ondan ibarətdir ki, gənclər bu evlərdən səmərəli 
şəkildə istifadə etsinlər. Burada daim fəaliyyət olmalıdır və 
gənclər öz asudə vaxtlarını burada keçirməlidirlər. Ümid edirəm 
ki, yaxın illərdə ölkəmizin hər bir şəhərində gənclər evləri 
olacaqdır.  
Gənclər siyasəti Azərbaycanda uğurla aparılır. Müstə-
qilliyimizin ilk illərində ulu öndər Heydər Əliyev tərəfindən 
əsası qoyulmuş gənclər siyasəti bu gün uğurla davam etdirilir. 
Gənclər cəmiyyətimizin fəal təbəqəsidir. Mən çox şadam ki, 
Azərbaycan gəncləri çox fəaldırlar, vətənpərvərdirlər. Gənclər 
bu gün və xüsusilə gələcəkdə ölkəmizin inkişaf istiqamətlərini 
müəyyən edəcəklər.  
Bu gün də gənclər siyasəti Azərbaycanda çox önəmli bir 
sahəni əhatə edir və bu istiqamətdə əlavə konkret tədbirlər 
görülür. Keçən il «Azərbaycan Gəncliyi» Dövlət Proqramı 
qəbul edilmişdir. Proqramın qəbul olunması zərurət idi və 
dövlətimizin bu sahəyə diqqətini göstərir. Müzakirə zamanı 
mənim gənclərlə görüşlərim əsnasında proqrama əlavələr, 
dəyişikliklər edildi. Çox istəyirdim ki, gənclər bu proqramın 
qəbul edilməsində fəal iştirak etsinlər və belə də oldu. Çox 
geniş ictimai müzakirələr aparıldı. Mənim gənclərlə görüşlərim 
mütəmadi xarakter daşıyır və xüsusilə poqramın qəbul edilməsi 
ərəfəsində bu görüşlərə böyük ehtiyac var idi. 
Biz çox dəqiq, konkret və işlək proqram qəbul etdik. 
Proqram hansısa bir niyyətin ifadəsi, şüar naminə atılan addım 
deyil, konkret xarakter daşımalıdır, konkret xarakter də alıbdır. 
İcrası artıq başlanmışdır. Orada vacib məsələlərdən biri Gənclər 
Fondunun yaradılması idi. Bu fond təsis edildi və dərhal 
Prezidentin ehtiyat fondundan Gənclər Fondunun fəaliyyətinin 
genişləndirilməsi üçün 5 milyon manat vəsait ayrıldı. Mənim 
tərəfimdən göstəriş verildi ki, bu vəsaitdən səmərəli istifadə 
olunsun, müxtəlif proqramlar icra edilsin, layihələr, qrantlar 
verilsin ki, gənclərin fəaliyyətini biz belə maliyyə resursları ilə 
də dəstəkləyək. Bir daha demək istəyirəm ki, Azərbaycan 
 142 
gəncliyi çox fəaldır və bu çox vacibdir. Çünki siz gələcəkdə 
ölkəmizin inkişafını müəyyən edəcəksiniz. 
Ölkəmizin müstəqillik həyatı cəmi 20 il təşkil edir. Bu, tarix 
üçün böyük bir dövr deyil, ancaq bu 20 il ərzində ölkəmiz 
sürətlə inkişaf etdi. Ölkədə bütün təsisatlar quruldu, dövlətçilik 
əsasları yaradıldı. Bizim əcdadlarımız əsrlər boyu müstəqillik 
eşqi ilə yaşamışlar. Əsrlər boyu başqa ölkələrin, imperiyaların 
tərkibində yaşamışıq. Ona görə, müstəqillik bərpa olunduqdan 
sonra ölkəmizin hansı istiqamətlər üzrə inkişafı ən vacib 
məsələlərdən biri idi. O illərdə bugünkü Azərbaycanın 
reallıqları formalaşırdı. Ulu öndər Heydər Əliyevin strateji 
baxışları və gələcəyə atılmış addımlar bugünkü reallıqları da 
mümkün etmişdir. 
20 il ərzində ölkəmiz inkişaf etdi, müstəqillik möhkəm-
ləndirildi, siyasi və iqtisadi islahatlar aparıldı və bu gün 
Azərbaycan bölgədə söz sahibidir. Bölgədə bizim iştirakımız 
olmadan heç bir layihə, heç bir təşəbbüs uğurla nəticələnə 
bilməz. Azərbaycanla hesablaşırlar. Azərbaycanın mövqeyi bir 
çox hallarda həlledici rol oynayır. Bütün bunlara biz cəmi 20 il 
ərzində nail ola bilmişik. Gələcək 10 il, 20 il üçün bizim 
konkret planlarımız, strategiyamız vardır. Əslində mən daha da 
qabağa baxmağa çalışıram. 50 ildən sonra ölkəmiz necə, nəyin 
və hansı resursların hesabına inkişaf edəcəkdir?! Prezident kimi, 
mənim və bu gün iqtidarda olan hər bir şəxsin vəzifəsi ondan 
ibarətdir ki, dayanıqlı inkişafımızı təmin edək. 
Bu gün iqtisadi uğurlarımız reallıqdır. Azərbaycan siyasi 
cəhətdən də çox sabit ölkədir. Bölgədə də mövqelərimiz 
gündən-günə möhkəmlənir. Təbii resurslarımız da, insan 
resurslarımız da var və istedadlı insanlarımız da kifayət qədər 
çoxdur. Amma gələcəkdə biz necə inkişaf edəcəyik və siz 
gələcəkdə ölkəmizi necə idarə edəcəksiniz – bu məni 
düşündürən məsələlərdir. Vətəni sevən hər bir insan gələcəyi 
düşünməlidir.  
20 illik tariximiz çox uğurludur. İyirmi ildə biz, sözün əsl 
mənasında, müstəqil ölkə kimi özümüzü dünyaya təqdim etdik. 
 143 
Dünya birliyi bizə hörmətlə yanaşır. Keçən ilin oktyabr ayında 
BMT Təhlükəsizlik Şurasına bizim seçilməyimiz tarixi 
hadisədir, tarixi uğurdur. Xarici siyasət sahəsində bu, 20 il 
ərzində bəlkə də ən böyük uğurumuzdur. Çünki çətin, gərgin 
mübarizədə dünya ictimaiyyəti bizə öz dəstəyini verdi. Güclü 
rəqiblərimiz var idi və 16 turdan sonra Azərbaycan o səsi haqlı 
olaraq qazandı, çünki bəri başdan, ilk turdan biz öndə idik. 155 
ölkə bizi dəstəklədi. Budur, «beynəlxalq ictimaiyyət», 
«beynəlxalq aləm», «beynəlxalq ictimai rəy» deyəndə biz məhz 
bunu nəzərdə tuturuq. Bu doğrudan da tarixi nailiyyətdir. 
Növbəti 2 il dünyanın ən mötəbər qurumu olan Təhlükəsizlik 
Şurasında biz öz siyasətimizi aparacağıq, beynəlxalq hüququ 
müdafiə edəcəyik. Bunlar 20 il ərzində görülən işlərdir. Bu 
barədə çox danışmaq olar. İqtisadi sahədə, sosial sahədə inkişaf, 
bölgələrin inkişafı – hər şey göz qabağındadır. Bundan sonrakı 
dövr üçün də bizim kifayət qədər aydın fikirlərimiz və 
planlarımız vardır. Gələcəkdə Azərbaycan nəyin hesabına 
inkişaf edəcək – bu gün biz bu barədə düşünməliyik, düşünürük 
və siz də düşünməlisiniz. Bu sizdən, Azərbaycan gənclərindən 
asılı olacaqdır. Gələcəkdə ölkənin müqəddəratı sizin əlinizdə 
olacaqdır və siz elə etməlisiniz ki, müstəqillik daim və daim 
güclənsin. Biz müstəqil siyasətimizdən bir addım belə, kənara 
ata bilmərik. Müstəqillik ən böyük nemətdir, ən böyük sərvətdir 
və biz müstəqilliyi qorumalıyıq.  
İyirmi il, əlbəttə ki, həm qısa bir dövr, həm də böyük bir 
dövr kimi qəbul edilə bilər. İyirmi il ərzində çox iş görmək olar 
və biz bu işləri görmüşük. Ancaq tarix qarşısında bu 20 il bir 
andır. Elə etməliyik ki, müstəqilliyimiz əbədi olsun. Biz elə 
etməliyik ki, bölgədə mövqelərimiz daim güclənsin. Biz elə 
iqtisadiyyat qurmalıyıq ki, gələcəkdə neftdən, qazdan asılı 
olmasın. Bizim elə istedadlı insanlarımız olmalıdır ki, 
gələcəkdə Azərbaycan da dünyada elmi-texniki sahədə gedən 
proseslərə öz töhfəsini verə bilsin. Hələ ki, biz buna nail ola 
bilmirik. Nə edə bilərik?! Biz dünyanın ən qabaqcıl təcrübəsini 
Azərbaycana gətirə bilərik və gətiririk. Biz dünyada inkişaf 
 144 
istiqamətlərini bilirik. Dünya iqtisadiyyatı hansı yolla inkişaf 
edəcək, biz bunu bilirik və bu sahələr bizim üçün də prioritetdir. 
İnformasiya-kommunikasiya texnologiyaları, müasir 
texnologiyalar, insan zəkasına əsaslanan yeniliklər! Bu amillər 
dünyanın gələcəyini müəyyən edəcəkdir. Biz bu sahədə indi elə 
hazırlıq işləri görməliyik ki, istedadlı insanlarımız gələcəkdə 
texnoloji tərəqqiyə öz töhfələrini verə bilsinlər. Gələcək 
bununla bağlıdır, neftlə, qazla, təbii resurslarla bağlı deyil. Əgər 
inkişaf etmiş ölkələrin təcrübəsinə nəzər salsaq görərik ki, bu 
ölkələr təbii resurslarla zəngin ölkələr deyil. Əfsuslar olsun ki, 
təbii resurslarla zəngin olan ölkələrin tam əksəriyyəti inkişaf 
etmiş ölkələr deyil. Biz bu mənfi təcrübəni də dərindən 
öyrənmişik. Azərbaycanda neft-qaz sektorunda elə vəziyyət 
yaranıb ki, ölkəmizdə təbii sərvətlər insanların rifah halının 
yaxşılaşdırılmasına xidmət edir. Son 8 ildə yoxsulluq səviyyəsi 
aşağı düşərək 7,6 faiz təşkil etmişdir. 
Azərbaycanda təbii resurslar və o resurslardan əldə olunan 
gəlirlər ədalətli şəkildə bölünür. Ancaq bu bizim üçün bir 
mərhələdir, bir sınaq idi və biz bu sınaqdan şərəflə çıxdıq. Öz 
enerji resurslarımızı Azərbaycan vətəndaşının sərəncamına 
verdik və öz enerji siyasətimizlə bu gün bölgədə və Avropada 
gedən proseslərə də təsir edirik. Amma gələcək ancaq biliklə 
bağlıdır. O ölkələr gələcəkdə üstünlük əldə edəcək ki, orada 
elmi-texniki tərəqqi, texnoloji yeniliklər vardır. Çalışmalıyıq ki, 
o ölkələrin sırasına düşək. Bu mümkündür. Mümkün olmayan 
heç nə yoxdur. Mən tam əminəm ki, Azərbaycanda ən yüksək 
həyat səviyyəsinə çatmaq, ölkəmizi inkişaf etmiş ölkəyə 
çevirmək üçün imkan vardır. Bizim yaxın tariximiz göstərir ki, 
biz istənilən məqsədə çata bilirik. Baxmayaraq ki, bu bəzi 
hallarda çox çətin olur, bəzi hallarda o hədəf bizə əlçatmaz kimi 
görünür. Ancaq biz buna qadirik. Əminəm ki, biz düşünülmüş 
siyasətlə xalqımızın gələcəyini də təmin edə biləcəyik. 
Mən Prezident kimi, bu vəzifələri çox aydın görürəm. 
Ölkədə gedən inkişaf istiqamətlərini müəyyən edən şəxs kimi, 
mən bu ideyalara dərindən inanıram. Əlbəttə ki, bundan sonra 
 145 
da çalışacağam ki, ölkəmizin hərtərəfli inkişafı üçün əlimdən 
gələni edim. Çox istəyirəm ki, bizdən sonra gələn nəsil, bax, bu 
müsbət meyilləri daha da gücləndirsin.  
Gənclər ilk növbədə bilikli olmalıdır. Əminəm ki, siz 
hamınız bu barədə fikirləri bölüşürsünüz. Bilik, savad, istedad, 
yenilik, müasirlik – hesab edirəm ki, gənclər üçün əsas 
istiqamətlər bunlardır. Ancaq təkcə bilikli olmaq kifayət de-
yildir. Gənclər nə qədər bilikli olsalar, bir o qədər də vətən-
pərvər olmalıdırlar. Çünki vətənpərvərlik olmadan heç bir ölkə 
inkişaf edə bilməz. Vətən sevgisi, Vətənə və xalqa olan bağlılıq 
– inkişafı bu amillər stimullaşdırır. Ölkəmizdə gedən 
quruculuq-abadlıq işlərinin təməlində də məhz bu amil dayanır 
– Vətən sevgisi!  
Biz istəyirik ki, ölkəmiz daha da yaxşı olsun, insanlar daha 
da yaxşı yaşasınlar, Azərbaycanın şöhrəti daha da artsın.  
Ona görə, gənclərimiz vətənpərvərlik ruhunda, milli ruhda 
tərbiyə olunmalıdırlar. Bu gün bu barədə biz bəlkə daha da 
geniş danışmalıyıq. Çünki dünyada gedən qloballaşma prosesi, 
ondan sonra bəzi təsir dairələrinin fəaliyyəti və sair narahatedici 
məqamlar vardır. Ona görə gənclərimizin uşaq yaşlarından milli 
ruhda böyüməsi çox vacibdir.  
Əlbəttə ki, bu hər bir ailədə hökm sürən ab-havadan asılıdır. 
Azərbaycan ailələri safdır, ailə dəyərləri bizim üçün çox əzizdir. 
Elə də olmalıdır. Bundan sonra da elə olmalıdır. Ancaq istər-
istəməz qloballaşma meyilləri bizdən də yan keçə bilməz. 
Qloballaşmanın müsbət tərəfləri də, çox mənfi tərəfləri də 
vardır. Mənfi tərəflərindən biri milli duyğuların elə bil ki, 
müəyyən dərəcədə əriməsi, yaxud da ki, onların kənara 
qoyulması məsələsidir. Ona görə, gənclər milli ruhda tərbiyə 
almalıdırlar. Bu sadəcə olaraq, gözəl sözlər deyil, bu bir 
zərurətdir və biz elə etməliyik ki, Azərbaycan gənci vətənpərvər 
olsun, Vətənə bağlı olsun. Nəzərə alsaq ki, Azərbaycan kimi 
ölkədə yaşamaq doğrudan da böyük şərəfdir və böyük 
xoşbəxtlikdir. 
 146 
Gənclər  fiziki cəhətdən sağlam olmalıdırlar. Biz buna nail 
olmaq üçün çalışırıq. Bu gün Astarada olimpiya mərkəzinin, yeni 
xəstəxananın açılışını qeyd etdik. Bu, sağlamlıqla bağlı olan 
məsələlərdir. Masallıda əvvəlki dövrdə də oxşar tədbirlər 
olmuşdur. Ətraf rayonlarda sosial məsələlərin həlli, insanların 
sağlamlığı ilə bağlı olan tədbirlər çox gözəl tədbirlərdir. Fiziki 
sağlamlıq insana keyfiyyətli həyat bəxş edir. Adam özünü gümrah, 
fiziki cəhətdən sağlam hiss edəndə daxili əminlik də, əzmkarlıq da 
güclənir, işə olan zövq də artır. Ona görə fiziki sağlamlıq çox vacib 
məsələdir. Mən hər bir gəncə bunu tövsiyə edirəm. Öz 
təcrübəmdən istifadə edib tövsiyə edirəm. İnsanın sağlamlığı üçün 
fiziki fəallıqdan, idmanla məşğul olmaqdan yaxşı vasitə ola 
bilməz. 
Gənclərimiz ölkədə gedən proseslərdə çox fəal iştirak 
etməlidirlər. Mən çox şadam ki, biz bunu görürük. İstəyərdik ki, 
gənclərimiz daha da fəal olsunlar. İctimai həyatda, iqtisadi 
dirçəlişdə, hər bir bölgədə proseslərin düzgün istiqamətdə 
getməsini müəyyən edən işlərdə gənclərin fəaliyyətindən çox 
şey asılıdır. Gənclər cəmiyyətimizin ən fəal təbəqəsidir və 
gənclik dövrü çox gözəl dövrdür. Əfsuslar olsun ki, bu dövr də 
başa çatır. Söhbət ondan getmir ki, sənin neçə yaşın var. Əgər 
özünü yaxşı hiss edirsənsə, gənc hiss edirsənsə, yaşdan asılı 
olmayaraq fəallıq və əzmkarlıq daim səninlə olacaqdır.  
Ona görə mən gənclərin ictimai və iqtisadi həyatda fəaliy-
yətini çox yüksək qiymətləndirirəm. Bizim kadr siyasətimizdə 
də mən bütün qurumlara tövsiyə etmişəm ki, gənclərə üstünlük 
versinlər. İndi pensiya islahatı ilə bağlı, yəqin bilirsiniz, yeni 
yanaşmalar tətbiq olunur ki, gənclərə yol açılsın. Hər bir dövrün 
öz gözəlliyi, öz xüsusiyyətləri vardır. Pensiya dövrünün də 
gözəl xüsusiyyətləri vardır. Biz elə etməliyik ki, pensiyaya 
çıxan insanların layiqli həyatını təmin edək. Keçən il 900 minə 
qədər pensiyaçının pensiyası 40 faizdən çox artmışdır. 
Sosialyönümlü bu tədbirlər gənclərə yol açmaq məqsədini 
güdür. Gənclərimiz biliklidir, savadlıdır və onlar ölkəmizin 
inkişafında daha da fəal rol oynaya bilərlər və oynamalıdırlar. 
 147 
Xaricdə yaşayan gənclər də Azərbaycan gəncliyinin ayrıl-
maz hissəsidir. Dünən Bakıda Dünya Azərbaycanlı Gənclərinin 
təsis qurultayı keçirilmişdir. Bu çox gözəl hadisədir. Xaricdə 
yaşayan gənclər Azərbaycanın təbliğində öz rollarını oynayırlar. 
Ümumiyyətlə, gənclərimiz ölkəmizin inkişafı üçün çox dəyərli 
işlər görürlər. Azərbaycanın dünyadakı mövqelərinin 
möhkəmləndirilməsində, Azərbaycan haqqında həqiqətlərin 
dünya birliyinə çatdırılmasında gənclər ön sıradadırlar. 
Ölkəmizin reallıqlarını dünyaya çatdırmaq üçün ən fəal insanlar 
gənclərdir. 
Xocalı faciəsinin soyqırımı kimi tanınmasında ilk sıralarda 
yenə də gənclərdir. Azərbaycanın idman, musiqi şöhrətini 
yüksəklərə qaldıran gənclərdir. Müstəqilliyimizin keşiyində 
dayanan, bu gün səngərdə düşmənlə üz-üzə dayanan yenə də 
gənclərdir. Gənclərimiz böyük qəhrəmanlıq nümunələri 
göstərmişlər. Bütün bunlar reallıqdır və gənclərə olan münasibət 
məhz bu amillər üzərində qurulmalıdır. Cəmiyyətdə gəncləri 
daha da fəal ictimai həyata cəlb etmək üçün əlavə tədbirlər 
görülməlidir.  
Biznesdə gənclər çox fəaldırlar. Mən bölgələrdə və Bakıda 
indi iqtisadi inkişafla bağlı daim tədbirlərdə, açılışlarda oluram 
və görürəm ki, ən müasir müəssisələrdə gənclər işləyir, ən 
müasir texnologiyaları tələb edən dünya səviyyəli biznes 
qurumlarında gənclərdir, qabaqda gedən gənclərdir. Çünki onlar 
bu yeniliklərə daha da meyillidirlər və müasir inkişaf 
meyillərini də onlar yaxşı bilirlər. Misal üçün, bizim ailədə mən 
əvvəlki nəslin nümayəndəsiyəm. Kompüterlə bağlı olan hər 
hansı bir məsələni həll etmək üçün mən uşaqlarıma müraciət 
edirəm, onlardan soruşuram. Bu da təbiidir və onlar bu işləri 
çox yaxşı bilirlər. Mənim dövrümdə nə kompüter, nə 
informasiya-kommunikasiya texnologiyaları var idi. Ancaq 
uşaqlarımız, gənclərimiz, yeniyetmələrimiz bütün bu işləri yaxşı 
bilirlər. Belə də olmalıdır. Əminəm ki, Azərbaycanda nəsillərin 
dəyişməsi prosesində də biz nümunə ola bilərik. Ardıcıllıq 
olmasa, bu inkişaf meyilləri pozula, qırıla bilər. Müsbət təcrübə 
 148 
əsasında yaradılmış bu ardıcıllıq inkişafımızın səbəblərindən 
biridir. Bizdən sonra gələn nəsillər bizdən də bilikli, savadlı, 
bacarıqlı olmalıdırlar. Belə olmasa, inkişaf olmaz. Mən 
istəyirəm ki, daim inkişaf olsun. İnkişafın hüdudları ola bilməz. 
Qürur hissi ilə deyə bilərik ki, ölkə iqtisadiyyatı inkişaf edir, 
quruculuq işləri aparılır, Azərbaycan dünyada daha da güclü 
dövlət kimi tanınır. 
Hər birimiz daim işləməliyik və hər gün, hər an fikirləş-
məliyik ki, ölkə üçün biz nə edirik, nə edə bilərik?! Mən bir 
daha sizi ürəkdən salamlayıram. Sizə xoş arzularımı bildirmək 
istəyirəm. Mən Azərbaycan gənclərinə inanıram, onları 
dəstəkləyirəm. Çox şadam ki, gənclərimiz ölkəmizin şöhrətini 
yüksəklərə qaldırırlar. Sağ olun.  
N i g a r   Ə l i y e v a (Bakı Dövlət Universitetinin III kurs 
tələbəsi): Mən Prezident təqaüdçüsüyəm. Masallı rayonunun 
Bala Təklə kəndinin sakiniyəm. Möhtərəm cənab Prezident, 
Masallı gəncləri adından Sizi salamlayıram. Doğma Ma-
sallımıza xoş gəlmisiniz! Bizimlə belə səmimi ünsiyyət sax-
ladığınıza və dəyərli vaxtınızı bizə sərf etdiyinizə görə Sizə 
dərin təşəkkürümüzü bildiririk.  
Mən 2009-cu ildə 670 balla Bakı Dövlət Universitetinin 
mexanika-riyaziyyat fakültəsinə daxil olmuşam. Sizin gənclərə 
göstərdiyiniz xüsusi qayğının, diqqətin və onların uğuruna 
verdiyiniz qiymətin nəticəsi olaraq Prezident təqaüdünə layiq 
görülmüşəm. Üç ildir ki, böyük səylə çalışaraq bu böyük fəxrli 
adı qoruyub saxlayıram. Sizin gənclərə göstərdiyiniz hər bir 
dəstək onların inamının, gələcəyə ümidinin mənbəyidir. 
Cənab Prezident, bu gün Sizin rəhbərliyiniz altında Azər-
baycanımız yüksək səviyyədə inkişaf edir. Bu inkişaf Masallıda 
da özünü büruzə verir və verməkdədir. Çox təqdirəlayiq bir 
haldır ki, Sizin təşəbbüsünüzlə bu gün rayonumuzda müasir 
standartlara uyğun Gənclər Mərkəzi inşa olunub. Sevinirəm ki, 
bu Mərkəzin açılışında mən də iştirak edirəm. Əminəm ki, bu 
Mərkəzin fəaliyyəti nəticəsində gənclərimizin dünyagörüşü, 
intellektual səviyyəsi daha da yüksələcək və onlar hərtərəfli 
 149 
inkişaf edəcəklər. Xüsusilə istərdim ki, ucqar kəndlərdə yaşayan 
gənc qızlarımız bu Mərkəzə cəlb olunsun və buradakı 
proqramlardan, informasiya texnologiyalarından istifadə 
etsinlər. İnanıram ki, gənclərimiz bu Mərkəzin imkanlarından 
maksimum istifadə edib asudə vaxtlarını səmərəli keçirəcəklər 
Hörmətli cənab Prezident, bu gün Sizin gəlişiniz bizim üçün 
tarixi hadisədir. Çünki bu gün bizim milli adət-ənənələrimizi 
özündə əks etdirən çərşənbə axşamıdır. Bu bayram münasibətilə 
Sizi və görüşümüzün bütün iştirakçılarını təbrik edirəm. 
İ l h a m   Ə l i y e v: Sağ olun. Daha kimin sözü var? 
Y a l ç ı n   Ə l i y e v (Yeni Azərbaycan Partiyası Lənkəran 
şəhər təşkilatı Gənclər Birliyinin sədri):    Hörmətli cənab 
Prezident, mən də öz növbəmdə Sizi Yeni Azərbaycan Partiyası 
Lənkəran şəhər təşkilatı gənclər birliyinin çoxsaylı üzvləri 
adından salamlayıram. Bu gözəl Gənclər Mərkəzini biz gənclərə 
bəxş etdiyiniz üçün Sizə dərin minnətdarlığımızı bildiririk. Son 
dövrlər Azərbaycanımızın bütün sahələrində olduğu kimi, 
gənclər siyasəti sahəsində də çox böyük irəliləyişlər göz 
qabağındadır. Biz gənclərə olan diqqət hər zaman hiss olunur. 
Son  dövrlərdə Azərbaycanımızın, gənclərimizin daha çox 
inkişafı, gənclərimizin beynəlxalq aləmdə Azərbaycanımızı 
təmsil etməsi bizi hədsiz sevindirir. Cənab Prezident, Azərbay-
can gənci olaraq ölkəmizin ərazi bütövlüyünün bərpası naminə 
həyata keçirdiyiniz siyasəti dəstəkləyirik, hər zaman Sizin 
ətrafınızda sıx birləşdiyimizi bəyan edirik. 
K ö n ü l   M u s t a f a z a d ə (Lerik Rayon Mərkəzi Xəstə-
xanasının həkimi): Möhtərəm cənab Prezident, mən Gəncə 
şəhərində anadan olmuşam. Azərbaycan Tibb Universitetini 
bitirib Rusiyanın Moskva şəhərində mama-ginekologiya ixtisası 
üzrə ordinatura keçmişəm. Vətənimizə qayıdandan sonra 
Səhiyyə Nazirliyinin müqaviləsi əsasında bir illiyə Lerik 
rayonuna göndərilmişəm. Sözün açığı, ilk anda bunu eşidəndə 
inanmadım, bir qədər təşvişə də düşdüm. Çünki Lerikin ucqar 
bir rayon olduğunu düşünürdüm və burada üzləşə biləcəyim 
məişət və iş şəraiti məni bir qədər narahat edirdi. Lakin rayona 
 150 
gəldikdə, buranın inkişafını gördükdə müsbət mənada xeyli 
təəccübləndim. Lerik rayonunda Sizin təşəbbüsünüz və 
diqqətinizlə aparılan geniş abadlıq və quruculuq işlərinin şahidi 
oldum. Bölgəmizdə gedən inkişaf məni bir gənc kimi, olduqca 
sevindirdi.  
Cənab Prezident, rayonda yaradılmış şəraitə, iş yerlərinin 
təklifinə baxmayaraq, bir neçə sahədə kadr çatışmazlığı 
problemi hələ də qalmaqdadır. Gənclərimiz, xüsusən mənim 
kimi xaricdə təhsil alıb Vətənimizə dönən mütəxəssislərimiz 
regionlarımızda işləməyə meyil göstərmirlər. Şəxsi təcrübəm-
dən deyə bilərəm ki, bu heç də pis başlanğıc deyil. Bu 
problemin də bir neçə səbəbləri var. Fikrimcə, gənclərimizin 
regionlara cəlb edilməsi yönündə aparılan təbliğat işləri bir 
qədər gücləndirilməlidir. Digər tərəfdən, gənc mütəxəssis-
lərimiz bir qədər stimullaşdırıla bilərlər. Onların məişət 
problemləri həll edilsə, yaşayış yeri ilə təmin edilsələr, bu 
məsələ aradan qalxar. Regionlarımızda da müvafiq şərait 
yaradılarsa, gənc mütəxəssislərimiz təkcə paytaxtda deyil, 
bölgələrimizdə də öz ixtisaslarına uyğun işlə təmin edilə 
bilərlər. Diqqətinizə görə çox sağ olun. 
İ l h a m   Ə l i y e v: Sağ olun. Mən sizinlə razıyam və 
dediyiniz məsələlər «Azərbaycan Gəncliyi» Dövlət Proqra-
mında da öz əksini tapıbdır. Biz əlavə tədbirlər görməliyik ki, 
gənc mütəxəssisləri daha da stimullaşdıraq. Lerik Rayon 
Mərkəzi Xəstəxanasının açılışını səhv etmirəmsə, 2 il əvvəl 
qeyd etmişdik və çox gözəl xəstəxanadır, gözəl yerdə də 
yerləşir – düz şəhərin mərkəzində. Mən Lerikdə dəfələrlə ol-
muşam. Siz Gəncədə doğulmusunuz, Rusiyada oxumusunuz, 
gəlmisiniz Azərbaycana, Lerikə. Mən təsəvvür edirəm ki, siz 
oraya hansı fikirlərlə gedirdiniz. Amma gəlib Leriki görəndə, 
əlbəttə ki, o fikirlər dəyişdi.  
Lerikin inkişafı ilə bağlı bizim addımlarımız Lənkəran–Lerik 
yolunun tikintisindən başlandı. Bu yol çox bərbad vəziyyətdə idi. 
Ümumiyyətlə, oranın çətin relyefi var. Orada tez-tez uçqunlar, 
sürüşmələr olur. Vaxtilə o yolu getmək üçün bir neçə saat vaxt 
 151 
lazım idi. Biz yolu çəkəndən sonra rahatlıq yarandı. İkincisi, 
Lerikdə heç sovet dövründə qaz olmamışdı. Lerik bir neçə 
rayondan biridir ki, sovet dövründə qaz çəkməmişdilər, çünki 
iqtisadi cəhətdən səmərəsiz idi və bizim oraya qaz çəkməyimiz də 
sırf sosial məna daşıyırdı. Çünki bu qaz xəttinə çəkilən xərclər heç 
vaxt qaz pulunun ödənilməsi ilə qayıtmayacaqdı. Ancaq onu da 
etdik və Lerikin mərkəzində və bəzi ətraf kəndlərində artıq qaz 
vardır.  
Orada sosial infrastrukturun yaradılması üçün əlavə tədbirlər 
görüldü, məktəblər təmir edildi. Ümumiyyətlə, Lerik şəhəri 
gözəlləşdi və deyə bilərəm ki, belə təcrübələr çoxdur. Bizim 
regional inkişaf proqramımızın əsas məqsədi ondan ibarət idi ki, 
insanlar yaşadıqları bölgələrdən miqra-siya etməsinlər, böyük 
şəhərlərə getməsinlər. Çünki Azərbay-canın bölgələri çox 
gözəldir. Hər bir bölgənin öz spesifikası, öz iqlim şəraiti vardır. 
Hər bir bölgə öz gözəlliyi ilə başqa bölgədən fərqlənir və 
seçilir. Hər bir bölgədə normal iş üçün, yaşamaq üçün şəraitin 
yaradılması bizim prioritet məsələ-mizdir. Yaşamaq üçün nə 
lazımdır? Birinci növbədə, iş yeri, sonra işıq, qaz, su, yaşayış 
yerləri və təhlükəsizlik. Bölgələrdə gedən quruculuq işləri məhz 
bu məqsədi güdür. Bu gün mən Astarada xəstəxananın 
açılışında iştirak etdim. O xəstəxana əslində var idi, amma heç 
ona xəstəxana demək mümkün deyildi. Oradakı fotoşəkillər 
göstərir ki, bu xəstəxana bərbad vəziyyətdə idi. Yenidən 
quruldu. Olimpiya kompleksləri, məktəblər, iş yerləri… 
Bundan sonrakı dövrdə bölgələrə daha da böyük həcmdə 
investisiyalar qoyulacaqdır. İndi kənd yolları layihəsi başlan-
mışdır. Bu, Masallıya da aiddir. Biz Astarada kənd yolunun 
açılışını qeyd etdik. Kəndlərdə yaşayan əhalinin 80 faizi artıq bu 
layihələrin icrası nəticəsində gələn ilin sonuna qədər təmir 
edilmiş yollardan istifadə edəcəkdir. Bu inkişaf hərtə-rəflidir və 
mən gənc mütəxəssislərin bölgələrdə işləməsini alqışlayıram. 
Bölgələrdə elə şərait yaratmalıyıq ki, gənc mütəxəssislər ürəklə 
gedib orada işləyə bilsinlər. 
 152 
Bir misalı da gətirə bilərəm. Bir neçə il əvvəl dövlət xətti ilə 
istedadlı gənclərimizi xarici ali məktəblərə göndərməyə 
başlamışıq. Hər il Azərbaycan dövlət büdcəsindən bu məqsədlər 
üçün 15 milyon manat vəsait ayrılır. Biz bu proqrama 
başlayanda sual yarandı ki, bəs biz uşaqları göndərəcəyik, onları 
orada oxutduracağıq, birdən onlar qayıtmadılar, orada qaldılar?!  
Dedim ki, biz ölkəmizdə elə şərait yaratmalıyıq ki, onlar 
qayıtsınlar. Bizim gənclərimiz Vətənə çox bağlıdırlar. Əgər 
xarici ali məktəblərdə oxuyan gənc öz ölkəsində gözəl şərait 
görərsə, mütləq qayıdacaq. Ona görə, heç bir şərt qoymadan biz 
bu proqrama başladıq və bu gün mən çox şadam ki, xaricdə 
təhsil almış gənclərin böyük əksəriyyəti Vətənə qayıdır, 
Vətəndə işləyir və öz ölkəsinin inkişafına töhfə verir. 
U ğ u r   Q u r b a n z a d ə (Lənkəran Dövlət Univer-
sitetinin Tələbə Gənclər Təşkilatının sədri): Möhtərəm cənab 
Prezident, əvvəlcə, Sizə minnətdarlığımızı bildiririk ki, bu gözəl 
Gənclər Mərkəzini bizim istifadəmizə verdiniz. 
Cənab Prezident, Siz həmişə öz fəaliyyətinizdə gənclərlə işə 
xüsusi önəm vermisiniz. Ümumiyyətlə, son illər Azərbaycanda 
elm-təhsil sahəsində müxtəlif proqramlar, tədbirlər həyata 
keçirilmişdir. Biz gənclər və tələbələr də bu proqramlarda 
yaxından iştirak edir, üzərimizə düşən məsuliyyəti dərk edirik. 
Bununla yanaşı, bəzi problemlər də var – təhsil almağımızda 
bəzi maneçiliklər, çatışmazlıqlar var. Onları Sizin diqqətinizə 
çatdırmaq istəyirəm. Bölgəmizin ən böyük ali təhsil ocağı olan 
Lənkəran Dövlət Universitetində 1547 tələbə təhsil alır. Onların 
təqribən 60 faizə qədəri digər rayonlardan gələn tələbələrdir. 
Tələbələrimizin yataqxana çatışmazlığı problemi var ki, onlar 
məcburiyyət qarşısında kirayədə qalırlar. Bu da onların maddi 
və təhsil durumuna mənfi təsir göstərir. Tələbələrimizin, 
gənclərimizin daha yüksək səviyyədə təhsil almaları, yataqxana 
probleminin həlli üçün yeni tələbə şəhərciyinin salınmasına 
böyük ehtiyac var. Bu problem müsbət həll edilsə, cənab 
Prezident, bu, tələbələrə Sizin böyük bir töhfəniz olardı. 
Diqqətinizə görə təşəkkür edirəm. 
 153 
İ l h a m   Ə l i y e v: Sağ olun. Biz bu məsələ ilə məşğul 
olacağıq. Bu təkliflərə baxılacaq və imkan daxilində biz bunu 
etməliyik və edəcəyik. Bütövlükdə yataqxana problemi çox 
ciddi problemdir, xüsusilə Bakı şəhərində. Bildiyiniz kimi, 
erməni işğalından əziyyət çəkən soydaşlarımız müharibə 
zamanı o yataqxanalarda yerləşdirilmişlər. «Məcburi 
köçkünlərin sosial vəziyyətinin yaxşılaşdırılması Dövlət Proq-
ramı»nın əsas istiqamətləri ondan ibarət idi ki, ilk növbədə çadır 
şəhərciklərində yaşayan soydaşlarımızı biz oradan köçürək. 
2007-ci ildə buna nail olduq. Bir dənə də çadır şəhərciyi 
yoxdur. Sonrakı mərhələdə uşaq bağçaları boşaldılmalıdır. 
Çünki Bakının əksər uşaq bağçalarında məcburi köçkünlər 
yerləşib. Uşaq bağçalarına da böyük tələbat vardır. Bu tələbat, 
mənə verilən məlumata görə, cəmi 17 faiz ödənilir. Ancaq 17 
faiz valideyn öz övladını uşaq bağçasına yerləşdirə bilir. 
İndi uşaq bağçalarının təmiri ilə çox ciddi məşğul olmağa 
başlamışıq və tələbat daha da artır. Mən tez-tez yeni təmir 
olunmuş uşaq bağçalarına baş çəkirəm və orada müəllimlərlə 
görüşürəm. Deyirlər ki, tələbat həddindən artıq çoxdur. 
Xüsusilə, təmir edilmiş, gözəl şəraiti olan bağçalara. 
Soydaşlarımızı tədricən uşaq bağçalarından köçürməliyik. 
Amma hara köçürməliyik? Evlərə köçürməliyik. Biz onlar üçün 
yaxşı şərait yaradıb, onları oradan köçürməliyik. Fin evlərində 
yaşayanlar var. Məktəblərdə, hərbi hissələrdə və yataqxanalarda 
yaşayan qaçqınlar var. Ona görə bu proses gedir. Bu il 
yataqxanalardan qismən köçkünlər evlərə köçürüləcəklər və bu 
proses getdikcə, yeni yataqxanalar da tikiləcəkdir. Bakı üçün bu 
daha da aktualdır, nəinki bölgələr üçün. Amma bir halda ki, siz 
məsələni qaldırırsınız, biz bu məsələyə ayrıca baxıb Lənkəran 
üçün də qərar verəcəyik.  
G ö v h ə r   A ğ a z a d ə (Mübariz İbrahimov adına Biləsu-
var rayon məktəb-lisey kompleksinin 11-ci sinif şagirdi): Möh-
tərəm cənab Prezident, Siz Mübariz İbrahimova, onun qəhrə-
manlığına yüksək qiymət verdiniz və onu Azərbaycan 
qəhrəmanlığının zirvəsi ilə – Milli Qəhrəman adı ilə mükafat-
 154 
landırdınız. Məktəbimizin qarşısında Mübariz İbrahimovun 
şərəfinə abidə ucaldılıb. Oxuduğu məktəbə onun adı verilib. 
Yaşadığı kənddə onun ev-muzeyi yaradılıb. Ümumiyyətlə, 
rayonumuzda keçirilən bütün tədbirlərdə Mübariz İbrahimovun 
xatirəsi xüsusilə anılır. Onu demək istəyirəm ki, bu gün 
Mübariz İbrahimov kimi vətənpərvərlik ruhunda böyüyən 
gənclərimizin sayı çoxdur. Biz gənclər hər birimiz Sizin 
qaldırdığınız bayraq altında torpaqlarımızı düşməndən azad 
etməyə hazırıq.  
 Bu gün təkcə Azərbaycanın qəhrəman oğulları deyil, 
həmçinin onlarla yanaşı qızlarımız da torpaqlarımızı düşməndən 
azad etmək uğrunda mübarizəyə qalxmağa qadirdir.  
Bizim güclü ordumuz vardır. Bunu bir fakt da təsdiq edir ki, 
Azərbaycanın təkcə hərbi büdcəsi Ermənistanın bütünlüklə 
dövlət büdcəsindən çoxdur. Lakin müharibə bəşəriyyətə fəlakət 
və bədbəxtlikdən başqa bir şey gətirmir. Ona görə də biz sülh 
tərəfdarıyıq və düşünürük ki, Dağlıq Qarabağ problemi sülh 
yolu ilə öz həllini tapacaqdır. İnanırıq ki, dünya ictimaiyyəti də 
ədalət tərəfində olacaq və biz tezliklə öz torpaqlarımızı geri 
qaytara biləcəyik.  
İ l h a m   Ə l i y e v: Sağ ol. Mübariz İbrahimov Azər-
baycan xalqının böyük oğludur, böyük qəhrəmandır. Onun 
xatirəsi hər birimiz üçün çox əzizdir. Mən prezident kimi, onu 
ölümündən sonra Milli Qəhrəman adı ilə təltif etmişəm. O, 
ədalətsizliyə dözə bilmədi və əslində düşməni, işğalçını məhv 
etmək üçün ölümə getdi. Onun qəhrəmanlıq nümunəsi məhz 
bundan ibarətdir. O, işğalçıya qarşı vuruşa gedəndə dəqiq bilirdi 
ki, döyüşdən qayıtmayacaqdır. Bir neçə düşməni məhv etdi və 
özü də qəhrəman kimi həlak oldu. Erməni vəhşiliyi təkcə Xocalı 
soyqırımında özünü göstərmədi. Erməni vəhşiliyi məhz 
Mübariz İbrahimovun meyitinin qaytarılmamasında da özünü 
göstərmişdir. 
Həyatın da, müharibənin də qanunları vardır. Ancaq erməni 
faşistləri heç bir qanuna, heç bir mənəvi prinsiplərə riayət 
etmirlər. Ermənilər Mübariz İbrahimovun nəşini bizə qaytarmaq 
 155 
istəmirdilər. Böyük səylər göstərdik, böyük işlər görüldü. 
Böyük çətinliklə nail olduq ki, Mübariz İbrahimovu qaytaraq və 
qəhrəman kimi dəfn edək. Bu gün Mübariz kimi oğullarımız 
çoxdur. Mübariz kimi Vətəni sevən, Vətən üçün canından 
keçməyə hazır olan minlərlə, on minlərlə gənclərimiz vardır.  
Mən də istəmirəm ki, qan tökülsün, müharibə olsun. Kim 
istəyər ki?! Bizim görüləcək işlərimiz çoxdur. Ölkəmiz inkişaf-
dadır. Hər bir Azərbaycan vətəndaşının həyatı bizim üçün 
əzizdir və doğmadır. Ancaq işğal ilə də barışmaq mümkün 
olmur. Prezident kimi, çalışıram ki, bu məsələ öz həllini siyasi 
yollarla tapsın. Mübariz döyüşçü kimi, başqa yolla öz qəhrə-
manlığını göstərdi və mən onun hərəkətlərinə böyük hörmətlə 
yanaşıram. O, düşmən əsgərlərini məhv etdi. Ermənilərdən 
fərqli olaraq dinc əhaliyə əl qaldırmadı. O, başqa ölkənin 
ərazisinə gedib döyüş aparmadı. Budur fərq.  
Əfsuslar olsun ki,  keçən əsrin 80-ci illərinin sonlarında baş-
lanmış və 90-cı illərin əvvəllərində başa çatmış Azərbaycana 
qarşı müharibə bu işğala imkan yaratdı. Dağlıq Qarabağı Ermə-
nistana birləşdirməklə bağlı birinci cəhd 1987-ci ilin noyabr 
ayında olmuşdur. Heydər Əliyev Siyasi Bürodan uzaqlaş-
dırılandan iki həftə sonra erməni millətçiləri bu məsələni 
qaldırmışdılar ki, Dağlıq Qarabağ Ermənistana birləşməlidir. Nə 
qədər Heydər Əliyev Azərbaycanda rəhbər vəzifədə işləyirdi və 
ondan sonra Moskvada Siyasi Büroda idi, onlar buna cürət 
etmirdilər. Ulu öndər vəzifədən uzaqlaşdırılandan iki həftə sonra 
bu məsələ qaldırıldı. O vaxtkı sovet rəhbərliyi bu separatçı 
meyillərə təkan verdi və Azərbaycana, azərbaycanlılara qarşı 
böyük qarayaxma kampaniyası başlandı. Mən yaxşı 
xatırlayıram, ermənilər o vaxt bütün təbliğat resurslarını işə 
salmışdılar. Sovet rəhbərliyində təmsil olunan ermənilər öz 
fəaliyyətlərini genişləndirmişdilər. Onların Azərbaycanı 
qaralamaq, ləkələmək və Azərbaycan haqqında mənfi rəy 
yaratmaq cəhdləri geniş vüsət almışdı.  
Əfsuslar olsun ki, onlar buna nail ola bilmişlər. Birincisi, 
Azərbaycanın o vaxtkı rəhbərliyi yerində deyildi və bu böyük 
 156 
məsuliyyəti dərk etmirdi. Azərbaycanın maraqlarını müdafiə 
edə bilmədi və istəmədi, satqınlıq, yaltaqlıq etdi, mərkəz 
qarşısında baş əydi. Bizim dərdimiz bundan ibarətdir. 80-ci 
illərin sonlarında, 90-cı illərin əvvəllərində ölkəyə rəhbərlik 
etmiş insanlar satqınlıq etdilər, xəyanət etdilər, satıldılar, 
əyildilər. Ermənilər isə xarici dəstək hesabına və 
Azərbaycandakı hərc-mərclikdən istifadə edərək torpaqlarımızı 
zəbt etdilər. 
Bu, məsələnin tarixi hissəsidir. İndi isə biz çalışırıq ki, öz 
ərazi bütövlüyümüzü bərpa edək. Bir çox amillər bizim 
mövqemizi gücləndirir və müdafiə edir. İlk növbədə, tarix. 
Dağlıq Qarabağ tarixi Azərbaycan torpağıdır. Burada iki fikir 
ola bilməz. Ermənilər də bunu yaxşı bilirlər. Əlbəttə ki, 
beynəlxalq ictimaiyyət də artıq bunu bilir. Çünki biz beynəlxalq 
ictimaiyyətə real həqiqətləri çatdıra bilmişik. 
Beynəlxalq hüquq baxımından Dağlıq Qarabağ Azər-
baycanın ayrılmaz hissəsidir. BMT Dağlıq Qarabağı Azərbay-
canın ayrılmaz hissəsi kimi tanıyır. Azərbaycan BMT-yə Dağlıq 
Qarabağla birlikdə üzv olmuşdur və BMT Baş Məclisinin, 
Təhlükəsizlik Şurasının qətnamələri bizim mövqemizi hüquqi 
cəhətdən də möhkəmləndirir. Yəni bir tərəfdən, tarix və tarixi 
həqiqət, digər tərəfdən, beynəlxalq hüquq bizim mövqemizi 
gücləndirir.  
Siyasi aspektə baxdıqda görərik ki, indi Azərbaycan ilə 
Ermənistan idmanda deyildiyi kimi, fərqli çəki dərəcələrindədir, 
müqayisəedilməz dərəcədə fərq var. Azərbaycan siyasi 
cəhətdən çox uğurlu və dünya birliyində layiqli yer tutan bir 
ölkədir. Ermənistan isə siyasi uğursuzluğa düçar olmuşdur. 
Onlar 20 illik müstəqilliyi faktiki olaraq əldən verdilər. Bu 
işğalçı siyasət nəticəsində məcbur oldular ki, öz real müs-
təqilliklərini əldən versinlər. Orada gedən siyasi proseslər kənar 
qüvvələrin təsiri altında baş verir. «Ermənistan iqtisadiyyatı» 
anlayışı, ümumiyyətlə, yoxdur. Olan-qalan da xarici biznes 
qruplarının əlindədir və dünyada heç bir nüfuza malik olmayan 
bir ölkədir.  
 157 
Siyasi tərəf də bizim mövqemizi gücləndirir. İqtisadi 
sahədən heç danışmağa dəyməz. Ordu quruculuğu, siz də qeyd 
etdiniz, ordumuz son illər ərzində xeyli dərəcədə inkişaf 
etmişdir. Bütün bu amillər torpaqlarımızın azadlıq olunacağı 
günü yaxınlaşdırır. Hesab edirəm ki, hər ay, hər gün biz 
torpaqlarımızın azad olunması gününə yaxınlaşırıq. Ermənilərin 
güclü xarici diasporu vardır və bu, real qüvvədir, əsas 
düşməndir. Ermənistan bizim üçün rəqib deyil, rəqib də ola 
bilməz. Bizim əsas düşmənimiz, bir daha tam məsuliyyətlə 
deyirəm ki, erməni lobbisidir və onların nəzarəti altında olan 
qüvvələrdir. Azərbaycana qarayaxma, ləkələmə kampaniyası, 
xarici mətbuatda uydurmalar, iftiralar erməni lobbisinin 
fəaliyyətidir. Onlar üçün də bir nömrəli düşmən Azərbaycandır. 
Nəyə görə? Çünki onlar da bilirlər ki, real qüvvə kimdir və 
nədir. Dünya erməniliyi tərəfindən son illər ərzində elə bil ki, 
yeni yanaşma müəyyən edilibdir. İndi bir nömrəli düşmən 
Azərbaycandır. Çünki ən böyük təhlükəni Azərbaycandan 
görürlər. Bilirlər ki, torpaqlarımız azad olunmayana qədər biz 
sakitləşməyəcəyik, gec-tez ərazi bütövlüyümüzü bərpa 
edəcəyik. Bilirlər ki, qısamüddətli və uzunmüddətli pers-
pektivdə Azərbaycan qarşısında onlar duruş gətirə bilmə-
yəcəklər. Biz özümüzü gücləndiririk ki, daha da qüdrətli olaq və 
işğal olunmuş torpaqlarımız bizi daha da səfərbər edir. Gün 
gələcək ki, biz Azərbaycan bayrağını Xankəndidə, Şuşada 
qaldıracağıq. Mən buna tam əminəm. 
Mən də istəyirəm ki, bunu sülh yolu ilə edək. Amma bunu 
sülh yolu ilə etmək üçün biz bütün amillərdən istifadə 
etməliyik. Ermənistanın təcrid edilmiş vəziyyətini daha da 
dərinləşdirməliyik. Biz Ermənistanı bütün beynəlxalq layihə-
lərdən təcrid edə bilmişik. Ermənistana yeni nəfəs verə biləcək 
razılaşmanın qüvvəyə minməməsində Azərbaycanın rolu 
olubmu? Bəli, olub. Bunu hamı bilir. Nəyə görə? Çünki bizim 
əsas təsir mexanizmlərimiz məhz iqtisadi amildir, nəqliyyat, 
enerji amilidir. Biz bundan sonra da maksimum dərəcədə 
 158 
çalışacağıq ki, Ermənistanı bütün beynəlxalq layihələrdən təcrid 
edək.  
Neft-qaz kəmərləri, böyük dəmiryol layihəsi Ermənistandan 
kənar keçir. Gələn ilin əvvəlində Bakı–Tbilisi–Qars dəmir 
yolunun istifadəyə verilməsi Ermənistanın rəsmən dalan ölkəyə 
çevrilməsi deməkdir. Bu yollardan biz istifadə edirik, siyasi 
gücümüzü artırırıq. Biz BMT Təhlükəsizlik Şurasının üzvüyük, 
orada öz sözümüzü deyirik. Biz digər beynəlxalq təşkilatlarda 
fəal iştirak edirik. Bizimlə dostluq, əməkdaşlıq etmək istəyən 
ölkələrin sayı artır. Biz Avropanı enerji resursları ilə təmin 
edirik və daha böyük həcmdə edəcəyik. Avropanın enerji 
təhlükəsizliyi müəyyən dərəcədə bizdən asılı olacaqdır. Bu 
bizim əlimizdə olan gözəl amillərdir, vasitələrdir. Bu siyasəti 
biz çox düşünülmüş şəkildə aparırıq, həm bölgədə, həm 
dünyada, bütün qitələrdə. Baxın, ermənilər qondarma 
«soyqırımı»nın tanınması ilə əlaqədar 1960-cı illərdən 
fəaliyyətə başlamışlar. 50 il ərzində bu yolu keçiblər. Biz təzə 
başlamışıq. Artıq iki ölkə Xocalı soyqırımını tanıyır – Pakistan 
və Meksika. Bu proses davam edəcəkdir. Biz Xocalı 
soyqırımının tanınmasında bundan sonra da fəal işlər 
aparacağıq. Əminəm ki, bu faciəni soyqırımı kimi tanıyan 
ölkələrin sayı artacaqdır.  
Beləliklə, hələ ki, qeyri-hərbi vasitələrdən istifadə edərək biz 
özümüz üçün daha da əlverişli vəziyyəti yaradacağıq. İndi həm 
də informasiya mübarizəsi gedir. Bu da çox vacib mübarizədir. 
Bəlkə 10 il bundan əvvəl bundan söhbət getmirdi, amma indi 
informasiya mübarizəsi müharibə növüdür. Burada qeyd 
etdiyim kimi, gənclər ön sıralardadırlar və daha da fəal 
işləməlidirlər ki, real vəziyyət haqqında dünyada daha da geniş 
məlumat olsun.  
S e v i n c   Ş i r z a d o v a (Lənkəran Dövlət Universiteti-
nin III kurs tələbəsi): Cənab Prezident, bizimlə bu gün görüş-
düyünüz üçün Sizə dərin minnətdarlığımızı bildiririk. Bu gün 
bizim həyatımızda ən əlamətdar bir gün olaraq qalacaqdır. Mən 
özüm Astara rayonunda yaşayıram, amma hazırda Lənkəran 
 159 
Dövlət Universitetinin riyaziyyat və informatika müəllimliyi 
ixtisası üzrə III kurs tələbəsiyəm. Ulu öndərimiz Heydər Əliyev 
universitetimiz haqqında demişdir: «Lənkəran Dövlət 
Universiteti bölgənin elm, təhsil ocağı olmaqla yanaşı, həm də 
ən böyük mədəniyyət mərkəzlərindən biridir». Doğrudan da 
tələbələrimiz burada təkcə təhsil almır, həm də mədəni, ictimai 
həyatda fəal iştirak edirlər. Tələbələrimizin ictimai fəallığında 
Heydər Əliyev mərkəzlərinin əvəzsiz rolu vardır.  
İ l h a m   Ə l i y e v: Bir daha sizi bu gözəl hadisə münasi-
bətilə təbrik etmək istəyirəm. Hər bir şəhərdə Gənclər evi yara-
dılacaqdır. «Azərbaycan Gəncliyi» Dövlət Proqramı əminəm ki, 
uğurla icra ediləcəkdir. Gənclər Fondunun fəaliyyətinə mən çox 
böyük ümidlər bəsləyirəm. Mən artıq nazirə də göstərişlər verdim 
ki, bu fond doğrudan da çox gözəl bir mexanizm olmalıdır. 
Nazirliyin büdcəsində də gənclər siyasətinə vəsait ayrılır. Bu ayrı, 
fond ayrı. Burada gənclər öz təkliflərini irəli sürməlidirlər, öz 
layihələrini təqdim etməlidirlər. Hesab etdim ki, 5 milyon manat 
birinci töhfədir. Çünki artıq Azərbaycanın dövlət büdcəsi 
formalaşmışdır. Büdcədə əlavə mənbələr yoxdur. Vaxt itirməmək 
üçün mən qərara gəldim ki, Prezidentin ehtiyat fondundan ilkin 
ödəmələr ayrılsın. Ancaq o demək deyil ki, siz bu 5 milyonla bütün 
bu işləri görəcəksiniz. Bu, birinci addımdır. 
Bütün bölgələrdən, hər bir rayondan mən gənclərdən 
təkliflər gözləyirəm. Hansı layihələri onlar icra edə bilərlər. 
Hansı layihələrə maddi dəstək lazımdır. Bu layihələr həm 
gənclər, həm onların yaşadıqları şəhərlər, həm də ölkə üçün 
faydalı layihələr olmalıdır. Biz ölkə qarşısında duran prob-
lemlərin uğurla həll edilməsi üçün hansı əlavə tədbirləri 
görməliyik.  
Mən Prezident kimi, bütün bölgələri gəzirəm. Çalışıram ki, 
hər bir kəndə gedim, orada da soruşum vəziyyət necədir. Amma 
nə qədər istəsəm də bu, fiziki cəhətdən mümkün deyildir. Ona 
görə yerlərdən məlumatlar, məsələn, harada nə çatışmır, harada 
nə əlavə olunmalıdır, harada yerli icra orqanları pis işləyirlər, 
 160 
insanları incidirlər, insanlara laqeyd münasibət göstərirlər və 
sair barədə məlumatlar, o cümlədən gənclərdən də gəlməlidir. 
Fondun fəaliyyəti çox geniş olmalıdır. Yaxın zamanlarda 
fondun əsas istiqamətləri haqqında məlumat veriləcəkdir. 
Ancaq mən çox istərdim ki, bu vəsaitdən səmərəli şəkildə 
istifadə olunsun. Həm gənclər bu vəsaitdən faydalansın, həm 
ölkəmiz. Beləliklə, ölkəmizin uzunmüddətli, uğurlu və daya-
nıqlı inkişafı təmin edilsin.  
Bir daha sizi salamlayıram. Xahiş edirəm ki, mənim xoş 
arzularımı yaşadığınız şəhərlərin, kəndlərin gənclərinə çat-
dırasınız.  
 
 161 
 
MASALLIDA «MASERA» MMC-nin SOYUDUCU 
ANBAR VƏ İSTİXANA KOMPLEKSLƏRİNİN 
AÇILIŞI MƏRASİMİNDƏ İŞTİRAK  
13 mart 2012-ci il 
 
Azərbaycan Respublikasının Prezidenti İlham Əliyev 
martın 13-də Masallıda «Masera» MMC-nin soyuducu anbar 
və istixana komplekslərinin açılışında iştirak etmişdir.  
Dövlətimizin başçısına məlumat verildi ki, regionların 
sosial-iqtisadi inkişafı Dövlət Proqramı çərçivəsində Masallıda 
1,2 min tonluq soyuducu anbar kompleksi və 2 hektar ərazidə 
illik 0,7 min ton tərəvəz məhsulları istehsal etmək gücünə malik 
olan istixana kompleksi tikilmişdir. Layihəyə 5 milyon manat 
investisiya qoyulmuşdur ki, bunun da 1 milyon manatını 
Sahibkarlığa Kömək Milli Fondunun güzəştli krediti təşkil edir.  
Qeyd edildi ki, soyuducu anbar və istixana komplekslərinin 
inşası zamanı «Aqrolizinq» ASC-dən də ümumi dəyəri 2,4 mil-
yon manat olan avadanlıq və köməkçi vasitələr lizinq yolu ilə 
alınmışdır. Komplekslərin tikintisinə 2011-ci ildə başlanıl-
mışdır. Layihənin icrası nəticəsində 60 nəfər daimi, 20 nəfər isə 
mövsümi işlə təmin olunmuşdur.  
Dövlətimizin başçısına istixana kompleksində məhsulun 
yetişdirilməsi texnologiyası barədə məlumat verildi. İstixanada 
müasir standartlara cavab verən pomidor sortları yetişdirilir. 
Mövsüm ərzində hər hektardan 350–400 ton məhsul götürülə 
bilər. Burada pomidorla yanaşı, digər məhsulların da 
yetişdirilməsi mümkündür.  
«Masera» MMC-nin soyuducu anbar və istixana kompleks-
ləri ilə tanış olan prezident İlham Əliyev kənd təsərrüfatının 
daha da inkişaf etdirilməsi ilə bağlı müvafiq tapşırıqlarını 
verdi.  
 
 
 
 162 
SALYAN ŞƏHƏRİNDƏ ÜMUMMİLLİ LİDER 
HEYDƏR ƏLİYEVİN ABİDƏSİNİ ZİYARƏT 
 
13 mart 2012-ci il 
 
Azərbaycan Respublikasının Prezidenti İlham Əliyev 
martın 13-də cənub bölgəsinə səfəri çərçivəsində Salyan rayo-
nunda olmuşdur. 
Dövlətimizin başçısı əvvəlcə Salyan şəhərinin mərkəzindəki 
Heydər Əliyev parkında ümummilli liderin abidəsini ziyarət 
etdi, önünə gül dəstəsi qoydu. 
Prezident İlham Əliyev ulu öndər Heydər Əliyevin abidəsi 
ətrafında aparılmış abadlıq-quruculuq işləri ilə tanış oldu. 
Dövlətimizin başçısı son bir ildə rayonda həyata keçirilmiş 
abadlıq-quruculuq işlərini əks etdirən stendlərə baxdı. 
 
          Uşaq Texniki Yaradıcılıq Mərkəzinin açılışı mərasimi   
 
Martın 13-də Azərbaycan prezidenti İlham Əliyev 
Salyanda Heydər Əliyev Fondunun təşəbbüsü ilə tikilmiş Uşaq 
Texniki Yaradıcılıq Mərkəzinin açılışında iştirak etmişdir. 
Dövlətimizin başçısı Mərkəzin rəmzi açılışını bildirən lenti 
kəsdi. 
Məlumat verildi ki, Salyan Uşaq Texniki Yaradıcılıq Mərkəzi 
1985-ci ildən uyğunlaşdırılmamış binada fəaliyyət göstərirdi. 
Ötən ilin martından Heydər Əliyev Fondunun təşəbbüsü ilə 
Mərkəz üçün yeni binanın tikintisinə başlanılmışdır. Bütün 
lazımi infrastrukturun yaradıldığı Mərkəzin yerləşdiyi ərazidə 
genişmiqyaslı abadlıq işləri görülmüş, ağac və gül kolları 
əkilmişdir. 
Mərkəzin foyesində ulu öndər Heydər Əliyevin, prezident 
İlham Əliyevin və Heydər Əliyev Fondunun prezidenti 
Mehriban xanım Əliyevanın çoxşaxəli fəaliyyətlərini, həmçinin 
ümummilli liderin və dövlətimizin başçısının Salyan rayonuna 
səfərlərini əks etdirən fotoguşələr yaradılmışdır. 
 163 
Prezident İlham Əliyev Mərkəzin əvvəlki və indiki vəziyyətini 
əks etdirən fotostendə baxdı, sərgi salonunda uşaqların əl işləri 
ilə tanış oldu. 
Qeyd edildi ki, birinci mərtəbədə kitabxana, emalatxana və 
xidməti otaqlar vardır. Burada iki otaq rayon uşaq kitabxanası 
üçün nəzərdə tutulmuşdur. İkinci mərtəbədə Mərkəzin fəaliy-
yətinə həsr olunan fotolar və uşaqların müxtəlif müsabiqələrdə 
qazandıqları diplomlar nümayiş etdirilir. Əyləncəli fizika, gənc 
şahmatçılar, modelçilik, ibtidai texniki modelləşdirmə, bacarıqlı 
əllər, gənc dizayner, ingilis dili dərnəkləri də uşaqların 
intellektual inkişafı üçün nəzərdə tutulmuşdur. Ümumilikdə 
Mərkəzdə 1772 uşaq 10 dərnəkdə məşğul olacaqdır.  
Mərkəzdə yaradılmış şəraitdən məmnunluğunu bildirən 
prezident İlham Əliyev tapşırıq və tövsiyələrini verdi.  
  
Salyan Rayon İcra Hakimiyyəti və Heydər Əliyev  
Mərkəzi bina kompleksində aparılmış tikinti  
işlərinin gedişi ilə tanışlıq 
 
Azərbaycan prezidenti İlham Əliyev martın 13-də Salyan 
Rayon İcra Hakimiyyəti və Heydər Əliyev Mərkəzi bina 
kompleksində aparılmış tikinti işlərinin gedişi ilə tanış ol-
muşdur. 
Kompleksin texniki göstəricilərini əks etdirən stendlərə və 
eskiz layihələrinə baxan prezident İlham Əliyevə məlumat 
verildi ki, Salyan Rayon İcra Hakimiyyəti və Heydər Əliyev 
Mərkəzi müasir memarlıq üslubunda, orijinal layihə əsasında 
inşa olunur. Kompleksin tikintisinə ötən ilin dekabrında 
başlanılmışdır. Üçmərtəbəli binanın qarşısında ulu öndərin 
əzəmətli abidəsi ucaldılacaqdır. Abidənin ətrafında fəvvarə 
kompleksləri tikiləcəkdir. 
Diqqətə çatdırıldı ki, Heydər Əliyev Mərkəzində ümummilli 
liderin həyat və fəaliyyətinə həsr olunan stendlərdə ulu öndərin 
Salyana səfərlərini əks etdirən fotolar, dahi şəxsiyyətə məxsus 
sənəd və materiallar, imzaladığı məktub, qərar və sərəncamlar 
 164 
toplanacaqdır. Mərkəzin kitabxanasında ümummilli lider 
haqqında yazılmış kitablar və digər mətbu nəşrlər 
saxlanılacaqdır. 
Rayon İcra Hakimiyyətinin yeni inzibati binasında 78 xidməti 
otaq olacaqdır. Burada əməkdaşların səmərəli fəaliyyəti üçün 
lazımi şərait yaradılacaqdır. 
Prezident İlham Əliyev tikinti işlərinin yüksək səviyyədə 
aparılması ilə bağlı tapşırıq və tövsiyələrini verdi.  
 
«Kür» otelinin əsaslı yenidənqurmadan sonrakı 
vəziyyəti ilə tanışlıq 
 
Martın 13-də Azərbaycan prezidenti İlham Əliyev Salyan 
rayonuna səfəri çərçivəsində «Kür» otelinin əsaslı yeni-
dənqurmadan sonrakı vəziyyəti ilə tanış olmuşdur. 
Dövlətimizin başçısına məlumat verildi ki, oteldə əsaslı 
yenidənqurma işlərinə 2009-cu ildə başlanılmışdır. Dördmər-
təbəli oteldə 57 nömrə vardır. Nömrələr yüksək xidmət stan-
dartlarına cavab verir. 
Diqqətə çatdırıldı ki, otelin nəzdində şadlıq sarayı, restoran, 
bar-kafe və mağaza tikilmişdir. 
Qeyd edildi ki, oteldə quraşdırılmış liftlər «Gilan» MMC-nin 
Qəbələ lift zavodunda istehsal olunmuşdur. Burada mərkəz-
ləşdirilmiş havalandırma sistemi, transformator quraşdırılmış, 
su hovuzu tikilmişdir. Otelin ətrafı abadlaşdırılmışdır.  
 
Əsaslı təmir və bərpa edilmiş Cümə məscidi ilə 
tanışlıq   
 
Azərbaycan prezidenti İlham Əliyev martın 13-də Salyan 
rayonuna səfəri çərçivəsində əsaslı təmir və bərpa edilmiş 
Cümə məscidi ilə tanış olmuşdur. 
Dövlətimizin başçısına məscidin ərazisində aparılan abadlıq 
və yenidənqurma işləri barədə məlumat verildi. 
 165 
Prezident İlham Əliyev bu dini ocağın əvvəlki və indiki 
vəziyyətini əks etdirən stendlərə baxdı. 
Dövlətimizin başçısı Babazanan dağında aparılan arxeoloji 
qazıntılar zamanı aşkar edilən müxtəlif dövrlərə aid əmək 
alətləri, bəzək əşyaları və digər tapıntılarla tanış oldu. 
Sonra prezident İlham Əliyev Cümə məscidində yaradılmış 
şəraitlə tanış oldu. Bildirildi ki, tarixi abidə olan Cümə məscidi 
1865-ci ildə tikilmişdir. Sovet hakimiyyəti illərində məscidin 21 
günbəzindən 6-sı sökülmüş və dini məbəddən anbar kimi 
istifadə olunmuşdur. Sonralar məsciddə rayon rəsm qalereyası 
yerləşmişdir. 1992-ci ildən isə yenidən məscid kimi fəaliyyət 
göstərir. 
Diqqətə çatdırıldı ki, 2003-cü ildə Kür çayının daşması ilə 
əlaqədar yaranan qrunt sularının təsiri nəticəsində daha 9 gün-
bəzi uçmuş məscid yararsız vəziyyətə düşmüşdür. 2010-cu ilin 
fevralından Mədəniyyət və Turizm Nazirliyi tərəfindən məsciddə 
təmir-bərpa işlərinə başlanılmış, ötən ilin iyununda başa çat-
dırılmışdır. Hazırda məscid 18 günbəz, 12 sütun və  1 mi-
narədən ibarətdir. Məsciddə ibadət üçün hər cür şərait ya-
radılmışdır. Yeraltı sulardan mühafizə məqsədi ilə abidənin 
ətrafında drenaj sistemi quraşdırılmışdır. 
Bildirildi ki, Cümə məscidi Nazirlər Kabinetinin qərarı ilə 
2001-ci ildən yerli əhəmiyyətli tarixi abidə kimi, dövlət 
tərəfindən mühafizə olunur. 
Məsciddə yaradılmış şəraitlə tanış olan prezident İlham 
Əliyev görülmüş işlərdən razılığını bildirdi.  
 
Kürsəngi–Yolüstü kəndarası avtomobil yolunun 
açılışı mərasimi 
 
Martın 13-də Azərbaycan prezidenti İlham Əliyev Salyan 
rayonuna səfəri çərçivəsində Kürsəngi–Yolüstü kəndarası 
avtomobil yolunun açılışında iştirak etmişdir. 
Dövlətimizin başçısı yolun rəmzi açılışını bildirən lenti 
kəsdi. 
 166 
Azərbaycan prezidentinə Kürsəngi–Yolüstü kəndarası avto-
mobil yolunda görülən işlər barədə məlumat verildi. Bildirildi 
ki, bu yol Kürsəngi, Birinci Varlı, Yolüstü və Yeni Uluxanlı 
kəndlərinin ərazisindən keçir. Bundan başqa, bu yol daha iki 
kəndin – Peyk və İkinci Varlı kəndlərinin 10 mindən çox əha-
lisinin yol probleminin həllinə də təsir göstərəcəkdir. Yolun 
ümumi uzunluğu 23,5 kilometr, eni 10 metrdir. Kürsəngi–Yol-
üstü yolu Prezidentin ehtiyat fondundan ayrılan vəsait hesabına 
təmir edilmişdir. 
İ l h a m   Ə l i y e v: Gözəl bayram günündə sizi yeni yolun 
açılışı münasibətilə ürəkdən təbrik etmək istəyirəm. Çox gözəl 
yoldur, beş kəndi birləşdirir. Bu kəndlərdə on mindən çox əhali 
yaşayır. Rayon İcra Hakimiyyəti məsələ qaldırmışdı ki, bu 
yolun tikintisinə ehtiyac var. Dərhal göstəriş verdim, vəsait 
ayrıldı və gözəl yol çəkildi. 
S a k i n l ə r: Allah köməyiniz olsun. Çox sağ olun. 
İ l h a m   Ə l i y e v: Əminəm ki, siz bu yoldan rahat istifa-
də edəcəksiniz. Çünki yol tikintisi əsas məsələlərdən biridir. 
İndi magistral yollar çəkilir. Salyan–Bakı, əslində Bakı–Astara 
magistral yolu, kənd  yolları yenidən qurulur. Bu da çox 
vacibdir. Son müddət ərzində, keçən il, bu il və gələn il kənd 
yollarına böyük vəsait qoyulur və qoyulacaqdır. 
Bu gün səhər Astarada bir neçə kəndi birləşdirən yeni yolun 
açılışında iştirak etdim. İndi isə Salyanda yolu açırıq. Hər bir 
bölgədə yeni kənd yollarının tikintisinə dair, demək olar ki, hər 
həftə, hər ay mənim tərəfimdən sərəncamlar imzalanır. Çünki 
indi biz əsas böyük yol layihələrini başa vururuq. Onların icrası 
başa çatır. Kənd yolları indi əsas istiqamətdir. 
Yaxşı yaşamaq üçün yol, işıq, qaz, içməli su, yaşayış şəraiti, 
iş yerləri lazımdır. Biz bütün bu işlərlə məşğuluq. Bundan sonra 
da məşğul olacağıq. Əminəm ki, «Regionların sosial-iqtisadi 
inkişafı Dövlət Proqramı»nın ikinci mərhələsi gələn ilin sonuna 
qədər uğurla başa çatacaqdır və bütün sosial-iqtisadi məsələlər 
öz həllini tapacaqdır. 
 167 
S a k i n: Allah qoysa, Allah Sizin kimi Prezidenti bizə çox 
görməsin. Sağ olun, var olun.  
İ l h a m   Ə l i y e v: Salyan rayonu da inkişaf edir. Rayon 
mərkəzi, şəhər gözəlləşir, abadlaşır. Mən keçən il Salyanda 
olmuşam. Əvvəlki dövrlərdə də olmuşam. Bu mənim prezident 
kimi, Salyana, deyəsən beşinci, ya altıncı səfərimdir. Bu gün 
gördüklərim məni sevindirir – gözəl binalar, gözəl yollar, iş 
yerləri, ticarət yerləri. Şəhərin abadlaşması çox müsbət haldır. 
Kəndlər də abadlaşmalıdır.  Qazlaşdırma prosesi gedir. Yəqin 
ki, gələn ilin sonuna qədər Salyan rayonunun bütün kəndləri 
qazlaşdırılacaq. İçməli su layihələri icra edilir. Elektrik enerjisi 
ilə bağlı problemlər yoxdur. Kənd yollarının tikintisi gedir. 
Mərkəzi Rayon Xəstəxanası yenidən qurulmuşdur. Olimpiya 
İdman Kompleksi, böyük elektrik yarımstansiyası tikilmişdir. 
Növbəti illərdə rayonun uğurlu inkişafı üçün əlavə tədbirlər 
görüləcəkdir. 
Mən istəyirəm ki, Salyan Azərbaycanın ən gözəl şəhərlə-
rindən birinə çevrilsin. Buna imkan vardır. Burada abadlıq-
quruculuq işləri gedir. Bu çox sevindiricidir. Bununla paralel 
olaraq bütün infrastruktur layihələri icra edilməlidir. 
Bu gün biz qədim məscidin bərpasından sonra açılışını qeyd 
etdik. Mənə Salyanın qədim şəhər olduğunu təsdiqləyən 
tapıntılar göstərildi. Bildiyiniz kimi, burada böyük arxeoloji 
ekspedisiya işləyibdir. Aşkara çıxarılan tapıntılar alimlərin 
dediyinə görə 2800 il bundan əvvəlki dövrə aiddir və burada 
yaşayış yerinin olmasını təsdiqləyir. Mən göstəriş verdim ki, 
Salyanda gözəl muzey kompleksi yaradılsın. Bu tapıntılar, bu 
eksponatlar orada nümayiş etdirilsin. Salyan turizm mərkəzi və 
tarixi yaşayış yeri kimi də yeni inkişaf dövrünü yaşamağa 
başlasın. Əvvəlki dövrdə turizmin inkişafı ilə bağlı burada təd-
birlər görülmürdü. Ancaq bu tapıntıların aşkarlanması əminəm 
ki, bizə bu sahədə də işlərin görülməsinə imkan yaradacaqdır. 
Salyan məsafə baxımından Bakıya yaxın olan şəhərdir. 
Bakıdan geri qalmamalıdır. Bakı bu gün dünyanın ən gözəl 
şəhərlərindən biridir. Salyan da hər cəhətdən Bakıya yaxın 
 168 
olmalıdır. Mən Tahir Kərimovu bu rayona təyin edəndə bu 
göstərişi vermişəm. Əminəm ki, o, salyanlıların və mənim 
etimadımı bundan sonra doğruldacaqdır. 
Ə l i p ə n a h  N ə z ə r o v (rayon sakini): İcazə verin, Sizi 
bu ərazinin 40 minlik əhalisi adından salamlayım və Sizə «Xoş 
gəlmisiniz!» – deyim.  Açılışına toplaşdığımız  bu yol 40 ildən 
artıqdır ki, baxımsız, bərbad vəziyyətdə idi. Uşaqlar, xəstələr 
həddən artıq əziyyət çəkirdilər. Bu yol bizi həm rayon mərkəzi, 
həm də Bakı şəhəri ilə birləşdirirdi. Sizin sərəncamınızla, 
göstərişinizlə bu yol qısa müddətdə bərpa olunub, 
abadlaşdırılıb. Prezidentimiz tərəfindən bizə – kənd camaatına 
əsl Novruz bayramı hədiyyəsidir. Belə bir xalq deyimi var, axır 
çərşənbədə  kim kimin  görüşünə  gəlirsə,     o adamlar uzun 
müddət görüşürlər. Biz də Sizinlə axır çərşənbə günündə 
görüşdüyümüzə, bu gün bizim yanımıza gəldiyinizə görə arzu 
edirik ki, belə görüşlər tez-tez olsun. 
Cənab Prezident, fürsətdən istifadə edərək qarşıdan gələn 
bayram münasibətilə Sizi, ailənizi, nəvələrinizi təbrik edirəm. 
Bayramınız mübarək! Sizə uzun ömür, cansağlığı arzu edirik. 
Amin! 
İ l h a m   Ə l i y e v: Çox sağ olun. Mən əminəm ki, bundan 
sonra hələ tez-tez görüşəcəyik. Mən Salyanda tez-tez oluram. 
Bir məqamı da xatırlatmaq istəyirəm ki, mən 2003-cü ilin prezi-
dent seçkiləri kampaniyasını məhz Salyandan başlamışdım. Ulu 
öndər də seçki kampaniyasını 1998-ci ildə məhz Salyandan 
başlamışdı. Bu gün isə sizinlə bərabər bu gözəl hadisəni qeyd 
edirik.  
Salyanın gələcək inkişafı ilə bağlı gözəl planlar var. Bu gün 
Tahir Kərimov mənə təqdimat göstərdi. O təqdimatda şəhərin 
inkişafı, Salyanın müasir şəhərə çevrilməsi planları çox 
böyükdür, çox təsirlidir. Mən əminəm ki, biz salyanlıların 
dəstəyi ilə bu məqsədlərə çatacağıq. Salyan Azərbaycanın, bu 
bölgənin ən gözəl şəhərlərindən birinə çevriləcək. Bakı artıq 
dünya gözəlidir. Dünya miqyasında seçilən bir şəhərdir. Bütün 
şəhərlərimiz gözəlləşməlidir. Bütün şəhərlərdə, kəndlərdə yaxşı 
 169 
yaşayış şəraiti, iş yerləri olmalı, infrastruktur layihələri icra 
edilməlidir. Azərbaycan xalqı daha da yaxşı yaşamalıdır. Hər 
bir kəndin sakinləri də yaxşı yaşamalıdırlar. 
Mən bir neçə dəfə demişəm, bir daha demək istəyirəm ki, 
əgər hər bir kəndin problemləri həll edilərsə, ölkə qarşısında 
duran bütün problemlər həll olunacaqdır. Çünki Azərbaycan 
əhalisinin təxminən yarısı kəndlərdə yaşayır. Biz kənd 
camaatının rahat yaşaması, kəndlərdə iş yerlərinin açılması 
üçün böyük işlər görürük. Fermerləri dəstəkləyirik və dəstək-
ləyəcəyik. Kreditlər, güzəştli şərtlərlə texnika, gübrələr verilir, 
yollar çəkilir. Gələcək illər üçün də bizim böyük planlarımız 
var. Əminəm ki, belə gözəl görüşlər Salyan rayonunda hələ çox 
olacaqdır. Çünki açılışlar gözlənilir,  böyük uğurlara nail ola 
bilmişik. Gələcəkdə də bizi böyük uğurlar gözləyir. 
Sizi bir daha salamlayıram. Təbrik edirəm. 
 
 
 
 
 
 
 
 
 
 
 
 
 
 
 
 
 
 
BELÇİKA KRALI ƏLAHƏZRƏT II ALBERTƏ 
 
 170 
Əlahəzrət! 
İsveçrədə baş vermiş ağır avtomobil qəzası nəticəsində 
əksəriyyəti uşaqlar olan həmvətənlərinizin həlak olması xəbəri 
məni son dərəcə sarsıtdı. 
Bu faciə ilə əlaqədar Sizə, həlak olanların ailələrinə və yaxın 
adamlarına, bütün Belçika xalqına öz adımdan və Azərbaycan 
xalqı adından dərin hüznlə başsağlığı verir, yaralananların və 
xəsarət alanların tezliklə sağalmasını arzulayıram. 
 
                                                                 İLHAM ƏLİYEV 
                                Azərbaycan Respublikasının 
Prezidenti 
 
Bakı, 14 mart 2012-ci il 
 
 
 
  
 
 
 171 
 
ALMANİYANIN XARİCİ İŞLƏR NAZİRİ  
GUİDO VESTERVELLE İLƏ GÖRÜŞ 
 
Prezident sarayı   
  
15 mart 2012-ci il 
 
Azərbaycan Respublikasının Prezidenti İlham Əliyev 
martın 15-də Almaniya Federativ Respublikasının Xarici İşlər 
naziri Guido Vestervelleni qəbul etmişdir. 
Azərbaycan ilə Almaniya arasında ikitərəfli münasibətlərin 
geniş sahələri əhatə etdiyini və yaxşı əməkdaşlığımızın mövcud 
olduğunu vurğulayan dövlətimizin başçısı Xarici İşlər naziri 
Guido Vestervellenin ölkəmizə səfərinin tərəfdaşlığımızın daha 
da gücləndirilməsi işinə xidmət edəcəyinə əminliyini ifadə etdi. 
Almaniya Federativ Respublikasının Xarici İşlər naziri 
Guido Vestervelle ölkəmizdə keçirdiyi görüşlər barədə prezi-
dent İlham Əliyevə məlumat verdi. Diplomatik əlaqələrimizin 
bu il 20 ilinin tamam olduğunu vurğulayan Almaniyanın Xarici 
İşlər naziri Azərbaycanın BMT Təhlükəsizlik Şurasına üzv 
seçilməsini və bu çərçivədə ölkələrimiz arasında əməkdaşlığın 
əhəmiyyətini qeyd etdi. 
Görüşdə Ermənistan–Azərbaycan, Dağlıq Qarabağ müna-
qişəsinin nizama salınması, enerji sahəsində əməkdaşlıq və 
digər məsələlər ətrafında fikir mübadiləsi aparıldı. 
  
 
 
 172 
 
SERBİYA PREZİDENTİNİN İQTİSADİ 
MƏSƏLƏLƏR ÜZRƏ MÜŞAVİRİ BİSERKA 
YEFTİMİYEVİÇ-DRİNYAKOVİÇ VƏ İQTİSADİ 
VƏ REGİONAL İNKİŞAF NAZİRİ NEBOYÇA 
ÇİRİÇ İLƏ GÖRÜŞ 
 
Prezident sarayı   
  
15 mart 2012-ci il 
 
Azərbaycan Respublikasının Prezidenti İlham Əliyev 
martın 15-də Serbiya Respublikası Prezidentinin İqtisadi mə-
sələlər üzrə müşaviri xanım Biserka Yeftimiyeviç-Drinyakoviçi 
və İqtisadi və Regional İnkişaf naziri Neboyça Çiriçi qəbul 
etmişdir. 
Xanım Biserka Yeftimiyeviç-Drinyakoviç Serbiya prezidenti 
Boris Tadiçin salamlarını dövlətimizin başçısına çatdırdı. O 
dedi ki, Serbiya prezidenti Azərbaycanın Şərqi Avropa və 
Balkan regionunda yürütdüyü konstruktiv siyasətə görə 
prezident İlham Əliyevə minnətdarlığını bildirir. Serbiya 
prezidentinin Bakıya və Azərbaycan prezidentinin Belqrada 
səfərlərinin əlaqələrimizin daha da genişləndirilməsi baxımın-
dan faydalı olduğunu deyən qonaq əməkdaşlığımızın möh-
kəmləndirilməsində yüksək səviyyəli qarşılıqlı səfərlərin önəmi-
ni qeyd etdi. 
Serbiya prezidenti Boris Tadiçlə keçirdiyi görüşləri məm-
nunluqla xatırladan dövlətimizin başçısı ölkələrimiz arasında iki-
tərəfli əlaqələrin inkişafında bu görüşlərin vacib rol oynadığını 
dedi. Prezident İlham Əliyev Azərbaycan ilə Serbiya arasında 
əlaqələrin tərəfdaşlıq səviyyəsinə yüksəldiyini vurğuladı.  
Prezident İlham Əliyev Serbiya prezidenti Boris Tadiçin 
salamlarına görə minnətdarlığını bildirdi, onun da salamlarını 
Serbiya dövlətinin başçısına çatdırmağı xahiş etdi. 
 
 
 173 
 
NOVRUZ BAYRAMI MÜNASİBƏTİLƏ 
AZƏRBAYCAN XALQINA TƏBRİK 
 
Hörmətli həmvətənlər! 
Sizi Novruz bayramı münasibətilə ürəkdən təbrik edir, 
hər birinizə cansağlığı, səadət və uğurlar arzulayıram. 
Novruz bayramı xalqımızın ən sevimli bayramlarındandır. 
Azərbaycan torpağında həmişə əziz tutulan bu bayramın verdiyi 
tükənməz mənəvi güc sayəsində biz yüzillərdən bəri 
keçmişimizin çətin və mürəkkəb dövrlərində nikbinliyimizi 
qoruyub saxlamış, gələcəyə daim ümidlə baxmışıq. Novruz 
ənənələrinin layiqincə yaşadılması Azərbaycan xalqının 
çoxəsrlik tariximiz qarşısında müstəsna xidmətidir. Ən ali 
bəşəri keyfiyyətləri özündə toplayan böyük mənəviyyat və 
hikmət xəzinəsi olaraq Yaz bayramı tarixi-mədəni irsə 
bağlılığımızı parlaq nümayiş etdirir. 
Dövlət müstəqilliyimizin bərpasından ötən illər ərzində azad 
ölkəmizin öz taleyini arzularına uyğun qurmağa müvəffəq 
olması belə əziz günlərdə insanlarımıza əsl bayram əhval-
ruhiyyəsi bəxş edir. Hal-hazırda həyatımızın bütün sahələrində 
baş verən müsbət dəyişikliklər hər birimizdə dövlətimizin 
gələcək illərdə də yüksək zirvələr fəth edərək dünyanın qabaqcıl 
ölkələri səviyyəsinə çatacağına böyük inam, dərin qürur hissi və 
ruh yüksəkliyi yaradır. Novruz bayramının qəlblərdə quruculuq 
əzmini artıran yeniləşdirici ab-havası bizi müasir güclü dövlət 
və sosial rifah cəmiyyətini tam bərqərar etmək məqsədlərimizə 
sürətlə yaxınlaşdırır. 
Bu günlər bütün əzizlərimizin, həmçinin Vətənimizin müs-
təqilliyi və ərazi bütövlüyü yolunda canlarından keçmiş 
Azərbaycan övladlarının xatirəsi bir daha ehtiramla yad olunur. 
İnanıram ki, yurdumuzun hərtərəfli inkişafı yolunda əldə 
etdiyimiz hər yeni zəfər şəhidlərimizin ruhunu şad edəcəkdir. 
Ölkəmizin hüdudlarından kənarda, qürbətdə olub ürəyi hər 
an Vətən məhəbbəti ilə döyünən, milli həmrəylik duyğusu ilə 
 174 
azərbaycançılıq məfkurəsi ətrafında sıx birləşən soydaşlarımıza 
bayram salamlarımı yetirirəm. 
Xalqımızın bu baharı da öz gəlişilə qoy hər evə, hər ocağa 
bol ruzi-bərəkət və firavanlıq gətirsin! 
Novruz bayramınız mübarək olsun! 
 
                                                                 İLHAM ƏLİYEV 
                                Azərbaycan Respublikasının 
Prezidenti 
 
Bakı, 16 mart 2012-ci il 
 
 
 
 
 
 
 
 175 
 
«BAKIELEKTRİKŞƏBƏKƏ» ASC-nin  
«GƏNCLİK» YARIMSTANSİYASININ,  
TƏDRİS MƏRKƏZİNİN VƏ «İÇƏRİŞƏHƏR» 
YARIMSTANSİYASININ AÇILIŞI MƏRASİMİNDƏ 
İŞTİRAK 
 
16 mart 2012-ci il 
 
Azərbaycan Respublikasının Prezidenti İlham Əliyev 
martın 16-da «Bakıelektrikşəbəkə» ASC-nin «Gənclik» yarım-
stansiyası, Tədris Mərkəzinin və «İçərişəhər» yarım-
stansiyasının açılışı mərasimlərində İştirak etmişdir. 
«Bakıelektrikşəbəkə» ASC-nin İdarə Heyətinin sədri Baba 
Rzayev yeni inşa olunan «Gənclik» yarımstansiyası ilə bağlı 
dövlətimizin başçısına məlumat verdi. Bildirildi ki, prezident İlham 
Əliyevin diqqət və qayğısı sayəsində paytaxt və ətraf qəsəbələrin 
dayanıqlı elektrik enerjisi ilə təchizatının daha da yaxşılaşdırılması 
istiqamətində ardıcıl tədbirlər həyata keçirilir. Elektrik enerjisi 
sahəsində görülən işlərin nəticəsi olaraq artıq 
«Bakıelektrikşəbəkə»də dairəvi təchizat sxeminin tətbiqinə 
başlanılıb. Dairəvi sxemin tətbiqi paylayıcı və ötürücü şəbəkənin 
etibarlılığı və dayanıqlığını artırmaqla yanaşı, operativliyi də 
təmin edir. Bu sistemin başlıca üstünlüklərindən biri də istənilən 
vaxtda istehlakçıları elektrik enerjisi ilə tam təmin etmək 
imkanlarına malik olmasıdır. Son bir neçə ildə həyata keçirilən 
ardıcıl və məqsədyönlü tədbirlər nəticəsində «Bakıelektrikşəbəkə» 
dairəvi təchizat sxeminin formalaşdırılmasına nail olub. 
Yaxınlıqdakı ərazidə yerləşən bir sıra obyektləri elektrik 
enerjisi ilə qidalandıracaq «Gənclik» yarımstansiyası «Səngə-
çal»–«Xırdalan» sistem yarımstansiyaları arasında yaradılmış 
110 kilovoltluq ikişüalı, Bakı-II dairəvi elektrik sxeminin tərkib 
hissəsidir. Qeyd olundu ki, Gənclik meydanı və ətraf 
ərazilərdəki idarə və müəssisələrin enerji təminatını yax-
şılaşdırmaq məqsədi ilə tikilən 35/10 kilovoltluq «Gənclik» 
yarımstansiyası paylayıcı şəbəkə üçün müstəsna əhəmiyyətə 
 176 
malikdir. Bu yarımstansiyaların şəbəkələrinin genişləndirilməsi 
obyektlərin fasiləsiz və keyfiyyətli elektrik enerjisi ilə təmin 
olunmasında xüsusi əhəmiyyət kəsb edir. Ərazidə yerləşən idarə 
və müəssisələrin enerji mənbəyi olan «Gənclik» yarımstansiyası 
215 və 96 saylı yarımstansiyalar arasında uzlaşaraq, 35 
kilovoltluq elektrik əlaqəsinə malikdir ki, bu da qovşağın 
etibarlılığına və 35 kilovoltluq dairəvi sxemin yaradılmasına 
xidmət edir. Yarımstansiyanın ətrafında yenidənqurma, abadlıq 
və yaşıllaşdırma işləri görülübdür. 
Prezident İlham Əliyev «Bakıelektrikşəbəkə» ASC-nin Tədris 
Mərkəzində yaradılan şəraitlə tanış oldu. Dövlət başçısı 
Mərkəzin birinci mərtəbəsində ulu öndər Heydər Əliyevin və 
prezident İlham Əliyevin ölkənin elektrik enerjisi sənayesinin 
inkişafındakı xidmətlərini əks etdirən fotolardan ibarət guşəyə 
baxdı.  
Sonra «Bakıelektrikşəbəkə» ASC tərəfindən yeni inşa olunan 
110 və 35 kilovoltluq yarımstansiyaların slaydları nümayiş 
etdirildi. Bakı şəhərində ilk dəfə olaraq 110 kilovoltluq dairəvi 
elektrik sisteminin yaradıldığı bildirildi. 
Mərkəzin tədris otaqları müasir əyani vəsaitlər, ava-
danlıqlar və kompüter texnologiyası ilə tam təmin edilib. Bu-
rada istehlakçıların dünya standartlarına uyğun elektrik 
enerjisi ilə təmin etmək üçün tətbiq edilən avadanlıqdan yüksək 
peşəkarlıqla istifadə etmələri üçün şəbəkə işçilərinə müvafiq 
kurslar təşkil olunacağı bildirildi. Kursların keçirilməsinə 
qabaqcıl ölkələrin mütəxəssisləri və yerli kadrlar cəlb oluna-
caqdır. Tədris Mərkəzində şəbəkə işçiləri ilə yanaşı, ali məktəbi 
bitirən məzunlar da ixtisaslarını artıracaqlar. Kursları 
bitirənlərə xüsusi sertifikatlar veriləcəkdir. 
«Bakıelektrikşəbəkə» ASC-nin Tədris Mərkəzində yaradılan 
şəraitlə tanışlıqdan sonra prezident İlham Əliyev 
yüksəkgərginlikli kabellərin diaqnostika və sınağı zamanı tətbiq 
edilən səyyar elektrotexnika laboratoriya kompleksi ilə də tanış 
oldu. 
 177 
Sonra dövlət başçısı «İçərişəhər» yarımstansiyasının açılı-
şında iştirak etdi. Bu yarımstansiya barədə də Prezidentə məlu-
mat verildi. Qeyd olundu ki, «İçərişəhər» yarımstansiyası 
«Müşfiq»–«Xırdalan» sistem yarımstansiyaları arasında yara-
dılmış 110 kilovoltluq ikişüalı, Bakı-I dairəvi elektrik sxeminin 
tərkib hissəsidir. «İçərişəhər» yarımstansiyası «Siemens» 
şirkətinin əməkdaşları tərəfindən quraşdırılan eleqaz izolə 
sistem şinli yarımstansiyadır. «İçərişəhər» yarımstansiyası 
şəhərin mərkəzi hissələrini, yarımstansiyasının ətrafındakı 
obyektlərin, yaşayış sahələrinin enerji təchizatını təmin etməklə 
yanaşı, həm də dairəvi sxemin yaradılmasında texniki əhəmiyyət 
kəsb edən və hazırda uğurla istismar olunan güc ya-
rımstansiyasıdır.  
Yarımstansiyanın bütün elektrik avadanlığı, rele mühafizəsi 
və avtomat qurğuları SCADA məsafədən idarəetmə sisteminə 
qoşulmaqla sadə, asan və operativ idarə olunur. 
Yarımstansiyada elektrik avadanlığı, materialların yanğından 
və partlayışdan mühafizəsi üçün yanğın əleyhinə siqnalizasiya 
sistemi də quraşdırılmışdır. 
Dövlət başçısı 40 meqavatlıq transformatoru işə saldı. 
Yarımstansiya ilə tanışlıqdan sonra prezident İlham Əliyev 
müvafiq tapşırıqlarını verdi. 
 
 
 
 
 
 
 
 
 
 
 
 
 
 178 
MOLDOVA RESPUBLİKASININ PREZİDENTİ  
ZATİ-ALİLƏRİ  
CƏNAB NİKOLAYE TİMOFTİYƏ 
 
Hörmətli cənab Prezident! 
Moldova Respublikasının Prezidenti vəzifəsinə seçil-
məyiniz münasibətilə Sizi səmimi-qəlbdən təbrik edirəm. 
Əminəm ki, Azərbaycan ilə Moldova arasındakı ənənəvi 
dostluq münasibətləri, ikitərəfli və çoxtərəfli qaydada əmək-
daşlığımız xalqlarımızın mənafelərinə uyğun olaraq bundan 
sonra da inkişaf edəcək və genişlənəcəkdir. 
Sizə möhkəm cansağlığı, xoşbəxtlik, dost Moldova xalqının 
rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
                                                                  İLHAM ƏLİYEV 
                                Azərbaycan Respublikasının 
Prezidenti 
 
Bakı, 17 mart 2012-ci il 
 
 
 
 179 
 
ALMANİYA FEDERATİV RESPUBLİKASININ 
PREZİDENTİ ZATİ-ALİLƏRİ 
CƏNAB YOAXİM QAUKA 
 
Hörmətli cənab Prezident! 
Almaniya Federativ Respublikasının Prezidenti vəzifəsinə 
seçilməyiniz münasibətilə Sizə ən səmimi təbriklərimi 
yetirirəm. 
Biz Azərbaycan–Almaniya münasibətlərinin hərtərəfli 
inkişafına böyük əhəmiyyət veririk. Ölkələrimiz və xalqlarımız 
arasındakı mövcud dostluq əlaqələri istər ikitərəfli qaydada, 
istərsə də Avropa İttifaqının həyata keçirdiyi proqramlar 
çərçivəsində əməkdaşlığımıza daim öz töhfəsini verməkdədir. 
Əminəm ki, dövlətlərarası münasibətlərimiz, qarşılıqlı maraq 
doğuran bir sıra sahələrdə fəal əməkdaşlığımız xalqlarımızın 
mənafelərinə uyğun olaraq bundan sonra da öz inkişafını 
müvəffəqiyyətlə davam etdirəcək və möhkəmlənəcəkdir. 
Sizə möhkəm cansağlığı, xoşbəxtlik, dost Almaniya xalqının 
rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
                                                                 İLHAM ƏLİYEV 
          Azərbaycan Respublikasının 
Prezidenti 
 
Bakı, 19 mart 2012-ci il 
 
 
 
 180 
 
BAKIDA NOVRUZ BAYRAMI MÜNASİBƏTİLƏ 
ÜMUMXALQ ŞƏNLİYİNDƏ İŞTİRAK 
 
İçərişəhər  
 
19 mart 2012-ci il 
 
Azərbaycan xalqının ən əziz bayramı olan Novruz yur-
dumuza qədəm qoyur. Ulularımızdan bizə yadigar qalan, milli 
ruhumuzu və yaddaşımızı bütün zənginliyi ilə özündə əks 
etdirən bu bayram münasibətilə martın 19-da Bakıda ümumxalq 
şənliyi keçirilmişdir. Qədim Qız qalasının qarşısındakı meydan 
yenə də izdihamlı idi. Ətrafdakı binalar al-əlvan plakatlarla 
bəzədilmişdi. Meydanda Novruzun rəmzi olan nəhəng səməni də 
var idi. 
Novruz xalqımızın mədəniyyətini, milli-mənəvi dəyərlərini 
özündə əks etdirən, dünyaya tanıtdıran qədim el bayramıdır. 
Xalqımızın mənəvi dünyasını, milli düşüncə tərzini, məfkurəsini, 
qədim mifik görüşlərini, folklorunu, milli varlığını Novruz qədər 
bütün zənginliyi ilə özündə ifadə edən ikinci bir bayram 
təsəvvür etmək çətindir. 
Novruz bütün türk dünyasına xas olsa da, Azərbaycanda 
daha möhtəşəm qeyd edilir. Xalqımızın böyüklüyü ondadır ki, 
heç bir qadağa ona Novruzu unutdura bilməmişdir. Ən çətin 
zamanlarda belə, öz bayramını qoruyub yaşatmış, milli adət-
ənənələrini unutmamış, onları bu günümüzə gətirib çat-
dırmışdır. 
Hələ respublikamıza rəhbərliyinin birinci dövründə ulu ön-
dər Heydər Əliyev sovet hakimiyyətinin qadağalarına baxma-
yaraq, milli ruhun yüksəlişinə təkan verən amillərə xüsusi 
hörmətlə yanaşırdı. Novruzun qədim köklərə malik olduğunu, 
xalqımızın qəlbində əbədi yaşadığını vurğulayan ulu öndər 
Heydər Əliyev bu bayramın imperiyanın sərt rejimi dövründə 
respublika miqyasında yüksək səviyyədə keçirilməsinə nail ol-
 181 
muşdur. Azərbaycan müstəqilliyini bərpa edəndən sonra xalqı-
mız nəcib adətlərin, milli dəyərlərin, xeyirxahlığın, insana, 
təbiətə məhəbbətin tərənnümçüsü olan Novruzu daha böyük 
təntənə ilə qeyd etməyə başlamışdır. Novruz çətinliklərdən 
keçərək öz haqqına qovuşdu. Novruza ümumxalq mahiyyəti 
verən Heydər Əliyev bayramlarda xalqla bir yerdə olur, 
insanları təbrik edir, ona milli birlik və həmrəylik tövsiyə 
edirdi. Novruzu xalqımızın əziz bayramı kimi səciyyələndirən 
Heydər Əliyev bu xidməti ilə də xalqın qədim adət-ənənələrinə 
son dərəcə bağlılığını göstərmişdir. 
Təbiətlə əlaqədar olan bu gözəl bayramımızın indi dövlət 
səviyyəsində qeyd edilməsi həm də ulu əcdadlarımızın xatirə-
sinə dərin ehtiramın əlamətidir. Novruzu milli-mənəvi də-
yərlərimizin təcəssümü adlandıran prezident İlham Əliyevin hər 
il bayram şənliklərinə qatılması, əhali ilə bayramlaşması, 
Bakının qədim meydanındakı tonqalı alovlandırması bayram 
ovqatını daha da artırmaqla yanaşı, xalqla iqtidar arasında sıx 
vəhdəti də sübut edir. Novruz gələcəyə inam hissi aşılayır, 
könüllərdə ən ali duyğuları oyadır, insanları daha xeyirxah, 
mərhəmətli və mehriban olmağa çağırır – deyən prezident 
İlham Əliyev onun insanlarda qurub-yaratmaq əzmi aşılayan 
bayram olduğunu da qeyd etmişdir. 
Azərbaycanın birinci xanımı, Heydər Əliyev Fondunun 
prezidenti Mehriban Əliyevanın səyləri nəticəsində xalqımızın 
bu əziz el bayramı da artıq YUNESKO-nun qeyri-maddi mədəni 
irs siyahısına daxil edilmişdir. 2010-cu il fevralın 23-də isə 
BMT Baş Məclisi 21 mart tarixini Beynəlxalq Novruz günü elan 
etmişdir. Bu layihə Azərbaycan dövlətinin təşəbbüsü ilə həyata 
keçirilmişdir. 
Azərbaycan prezidenti İlham Əliyev və xanımı Mehriban 
Əliyeva Novruz şənliklərində iştirak etmək üçün Qız qalasının 
qarşısındakı meydana gəldilər. 
Meydana toplaşmış minlərlə şəhər sakini, paytaxtın qo-
naqları dövlətimizin başçısını və xanımını hərarətlə qarşıladı-
lar. Milli geyimli uşaqlar Azərbaycan prezidentinə və xanı-
 182 
mına bayram xonçası təqdim etdilər. Uşaqlar prezident 
İlham Əliyevi və Mehriban xanım Əliyevanı Novruz bayramı 
münasibətilə təbrik etdilər. 
İçərişəhərin qala divarları üstündə və meydanda qədim 
tariximizi xatırladan qılınc və qalxanlı döyüşçülər dayan-
mışdılar. 
Milli geyimli uşaqlar meydanda rəqs edirdilər. İncəsənət 
ustalarının baharı, Azərbaycanı tərənnüm edən mahnıları 
ətrafa yayılır, bayram şənliyinin iştirakçılarında xoş ovqat 
doğururdu. 
     Dövlətimizin başçısı ümumxalq şənliyində çıxış etdi. 
İ l h a m  Ə l i y e v: Əziz dostlar! Hörmətli xanımlar və 
cənablar! Mən sizi və bütün Azərbaycan xalqını Novruz 
bayramı münasibətilə ürəkdən təbrik edirəm, hər bir 
Azərbaycan ailəsinə səadət, uğurlar arzulayıram. 
Novruz Azərbaycan xalqının ən sevimli bayramlarından 
biridir. Xalqımız əsrlər boyu bu gözəl bayramı qeyd edir.  Müs-
təqil Azərbaycan ancaq 20 ildir ki, Novruzu dövlət bayramı 
kimi qeyd edir. İyirmi il ərzində bu bayram doğrudan da həm 
rəsmi bayram kimi qeyd edilir, həm geniş şəkildə, bütün 
ölkəmizdə hər bir Azərbaycan vətəndaşı baharın gəlişinə 
sevinir, hər bir Azərbaycan ailəsi bu bayram günlərində bir 
yerdə olur. Bir neçə il əvvəl Azərbaycanda Novruz bayramının 
5 gün qeyd edilməsi ilə bağlı imzaladığım sərəncamın da 
məqsədi ondan ibarət idi ki,  Novruz günlərində hər bir 
Azərbaycan ailəsi bu bayramı qeyd etsin. Şənbə və bazar 
günlərini də əlavə etsək, bu il bayram günləri 7 gündür. 
Azərbaycan xalqı öz milli-mənəvi dəyərlərinə sadiqdir. 
Dövlətimiz bu dəyərlər üzərində qurulubdur. 20 il ərzində milli 
dəyərlərə münasibətimiz, milli ənənələrimizə hörmətimiz bizi 
daha da gücləndirdi. Bu gün müstəqil Azərbaycan bu əsaslı və 
güclü milli təməl üzərində öz gələcəyini qurur. Biz müasir 
dövlət qururuq, dünyaya inteqrasiya edirik, dünya proseslərində 
uğurla, fəal iştirak edirik. Ancaq çox güclü milli-mənəvi 
dəyərlərimiz bizim üçün əsasdır. 
 183 
Biz ümumbəşəri dəyərlərə sadiqik, ümumbəşəri dəyərləri 
bölüşürük. Milli dəyərlər isə bizim üçün həm keçmişimizə olan 
münasibət, hörmət, həm də gələcəyə atılan addımlardır. Mən 
çox şadam ki, Azərbaycanda gənclər də milli-mənəvi dəyərlər 
əsasında tərbiyə olunurlar. Gənclər milli ruhda böyüyürlər. 
Milli ruhun yüksək səviyyədə olması bizi – azərbaycanlıları bir 
xalq kimi, daim yüksəklərə qaldıracaqdır. 
Əsrlər boyu xalqımız müstəqillik arzusu ilə yaşamışdır. Biz 
müxtəlif ölkələrin, imperiyaların tərkibində yaşamışıq, ancaq 
milli mənliyimizi heç vaxt itirməmişik. Hər zaman milli 
dəyərlər, Azərbaycan dəyərləri bizi daha da gücləndirirdi. 
Xalqımız üçün ən çətin anlarda bir millət kimi özümüzü 
qorumaq üçün milli dəyərlərimiz, ənənələrimiz, milli 
bayramlarımız, ana dilimiz öz rolunu oynamışdır. 
Bundan sonra müstəqil dövlət kimi, Azərbaycan yalnız 
inkişaf yolu ilə gedəcəkdir. Müstəqilliyimizin qısa tarixi bunu 
deməyə əsas verir. İyirmi il tarix baxımından kiçik bir dövrdür. 
Ancaq bu illər ərzində ölkəmiz çox uğurlu yol keçmişdir. 
Müstəqilliyimizi bərpa etdikdə Azərbaycanda gedən 
xoşagəlməz proseslər faktiki olaraq müstəqilliyimizi əlimizdən 
ala bilərdi. Ölkədə hökm sürən xaos, anarxiya, səriştəsizlik, 
siyasi rəhbərliyin xəyanəti ölkəmizi uçurum kənarına 
qoymuşdu. Ulu öndər Heydər Əliyevin Azərbaycana gəlməsi, 
Azərbaycan xalqının ona göstərdiyi etimad və inam vəziyyəti 
köklü şəkildə dəyişdirə bilmişdir. Ölkəmiz 1993-cü ildən bu 
günə qədər inkişaf yolunu yaşayır, beynəlxalq mövqelərimiz 
möhkəmlənir, daxildə vəziyyət müsbət istiqamətdə inkişaf edir. 
Azərbaycan dünya miqyasında ləyaqətli ölkə kimi özünü 
tanıtdıra bilmişdir. 
İyirmi il ərzindəki uğurlar deməyə əsas verir ki, ölkəmiz 
bundan sonra da inkişaf edəcək və Azərbaycan dünya miqya-
sında daha da böyük yerə malik olacaqdır. Keçən ilin oktyabr 
ayında biz dünyanın ən mötəbər qurumu olan BMT 
Təhlükəsizlik Şurasına seçildik. Bu, deyə bilərəm ki, 20 illik 
müstəqil həyatımızın və uğurlu siyasətimizin məntiqi nəticəsi 
 184 
olmuşdur. Təsadüfi deyildir ki, BMT Təhlükəsizlik Şurasına 
seçilməyimiz müstəqilliyimizin bərpasının 20-ci ildönümünə 
təsadüf etmişdir. Bu təsadüfdə çox böyük məna, böyük rəmzi 
xarakter vardır. Çünki 20 ildə ölkəmiz o qədər inkişaf edib və 
dünyaya özünü o qədər tanıtdıra bilib ki, dünya birliyi bizə 
inandı, bizi dəstəklədi. 155 ölkənin Azərbaycana inanması və 
Azərbaycanı çox fəal şəkildə müdafiə etməsi bizim böyük 
uğurumuzdur, Azərbaycan dövlətinin böyük nailiyyətidir. 
Biz artıq BMT-də fəal işə başlamışıq. Biz BMT Təhlü-
kəsizlik Şurasında ədaləti müdafiə edəcəyik. Dünyada buna 
böyük ehtiyac vardır. Biz beynəlxalq hüququ müdafiə edəcəyik. 
Bəzi hallarda beynəlxalq hüquq işləmir, beynəlxalq hüquq 
normaları tapdalanır və bu baxımdan Azərbaycan öz təcrübəsini 
də ortaya qoyacaqdır.  20 ilə yaxındır ki, BMT Təhlükəsizlik 
Şurasının qəbul etdiyi qətnamələr icra edilmir və bu ədalətsizlik 
bu gün də davam edir. Bəzi hallarda qəbul edilmiş qətnamələr 
dərhal – saatlar içərisində icra edilməyə başlayır. Bizə gəldikdə 
isə, 20 ilə yaxındır ki, bu qətnamələr kağız üzərində qalıb. Bu 
ədalətsizlikdir, beynəlxalq hüququn pozulmasıdır və böyük 
dövlətlərin beynəlxalq hüququn pozulmasına laqeyd 
münasibətinin təzahürüdür. Çalışacağıq ki, bu ədalətsizliyə öz 
imkanlarımızla və bizi dəstəkləyən ölkələrin fəal iştirakı ilə son 
qoyaq. Beynəlxalq hüquq normaları bərpa edilməlidir. Bizim 
əzəli torpağımız olan Dağlıq Qarabağ və ətraf bölgələr işğalçı-
lardan azad edilməlidir. Azərbaycanın dünya birliyi tərəfindən 
tanınan ərazi bütövlüyü bərpa edilməlidir. Azərbaycan 
ərazisində ikinci qondarma erməni dövlətinin yaradılmasına 
imkan verilməyəcəkdir. Azərbaycan suverenliyini, ərazi 
bütövlüyünü bərpa etməlidir və bərpa edəcəkdir. 
Bu mötəbər quruma seçilməyimiz ölkədə gedən proseslərin 
məntiqi nəticəsidir. Uğurlu siyasi və iqtisadi islahatlar 
aparmaqla ölkənin dayanıqlı inkişafına nail ola bilmişik. Bu gün 
Azərbaycan ilə əməkdaşlıq etmək istəyən ölkələrin, 
dostlarımızın sayı sürətlə artır. Bizim başqa ölkələrdə diplo-
matik nümayəndəliklərimizin də sayı artmaqdadır. Azərbaycan 
 185 
bu gün nəinki region işlərində, dünya miqyasında müstəqil 
siyasəti ilə seçilən ölkədir. Biz 20 ildir, sözün əsl mənasında, 
müstəqil həyat yaşayırıq. Azərbaycan xalqının taleyi 
Azərbaycan xalqının əlindədir, xüsusilə böyük dövlətlərin 
maraqlarının kəsişdiyi bir bölgədə müstəqil siyasət aparmaq 
böyük siyasi iradə, cəsarət və müdriklik tələb edir. 
Azərbaycan xalqı həmişə olduğu kimi, özünə xas olan bu 
gözəl xüsusiyyətlərini ölkəmiz üçün ən çətin anlarda nümayiş 
etdirir. Biz bundan sonra da müstəqillik yolu ilə uğurla 
gedəcəyik. Bu gün qarşımızda bütün imkanlar, bütün üfüqlər 
açıqdır. Beynəlxalq mövqelərimiz möhkəmdir. Daxildə siyasət 
sabitdir, ictimai-siyasi vəziyyət çox yaxşıdır. Ölkədə böyük 
sosial proqramlar icra edilir. Bu proqramlar haqqında danışmaq 
üçün bir neçə saat vaxt lazım olacaqdır. Sadəcə, iki məqamı 
qeyd etmək istəyirəm. Keçən il 900 minə yaxın pensiyaçının 
orta pensiyası əhəmiyyətli dərəcədə, təqribən 40 faizə yaxın 
artırılmışdır. Bu gün Azərbaycanda orta pensiyanın səviyyəsi 
orta maaş səviyyəsinin 40 faizini təşkil edir. Bu, inkişaf etmiş 
ölkələr üçün xas olan nəticədir. 
Bu yaxınlarda sovet dövrü əmanətlərinin qaytarılması ilə 
əlaqədar müvafiq sərəncam imzalanmışdır. Bu da çox ciddi 
siyasi addımdır. Çünki müstəqil Azərbaycan dövləti keçmiş 
əmanətlərin qaytarılması işində hüquqi cəhətdən heç bir öhdəlik 
daşımır. Hesab etdim ki, bu, ədalətli olar və dövlət büdcəsində 
böyük məbləğ nəzərdə tutulur ki, biz gələn ilin sonuna qədər 
bütün əmanətlərin qaytarılmasına nail olaq. Bir daha demək 
istəyirəm ki, bu çox ciddi sosial və siyasi addımdır və bizim nə 
qədər güclü sosial siyasət aparmağımızı əyani şəkildə göstərir. 
Biz nə sosial, nə xarici siyasət sahələrində uğurları güclü 
iqtisadi baza olmadan əldə edə bilməzdik. Buna görə biz əsas 
istiqaməti bu sahəyə yönəltdik. Son 8 il ərzində iqtisadiyyatımız 
3 dəfə, büdcəmiz təxminən 15 dəfə artmışdır. Böyük valyuta 
ehtiyatlarımız vardır. Biz öz hesabımıza yaşayırıq, heç kimdən 
asılı deyilik. Əksinə, biz artıq yeni iqtisadi strategiyamızı icra 
edərkən xarici ölkələrə kreditlərin verilməsinə başlamışıq. 
 186 
Hesab edirəm ki, bu da çox gözəl göstəricidir. Bu bizə 
gələcəkdə həm iqtisadi, həm də siyasi cəhətdən böyük iqtisadi 
və siyasi dividentlər gətirəcəkdir və artıq gətirir. Biz bu siyasəti 
davam etdirəcəyik, maliyyə resurslarımızı şaxələndirilmiş 
şəkildə lazım olan layihələrə istiqamətləndirəcəyik. 
İqtisadi sahədə əldə edilmiş nailiyyətlər bölgələrdə də öz 
təsirini göstərir. Hər bir bölgədə canlanma, inkişaf, quruculuq 
var, abadlıq işləri gedir. Bölgələr, rayonlar arasında sağlam 
rəqabət aparılır. Mən tez-tez bölgələrdə oluram və görürəm ki, 
hər bir yerdə quruculuq işlərinə böyük həvəs vardır. Hər bir 
rayonda sakinlər istəyirlər ki, onların şəhərləri, kəndləri daha da 
gözəl, daha da abad olsun. 
Bir sözlə, ölkəmizdə ümumi ruh yüksəkliyi, ümumi quru-
culuq meyilləri çox güclüdür və bu onu göstərir ki, Azərbaycan 
cəmiyyəti sağlamdır. Bu sağlamlığın əsas mənbəyi milli 
dəyərlərimizdir. Biz bu dəyərlərə sadiqik və daim bu dəyərləri 
uca tutacağıq. Müasir dünyaya inteqrasiyamız da çox uğurludur. 
Biz müstəqil dövlət kimi, ümumi işlərə öz töhfəmizi veririk, 
regional proseslərdə fəal iştirak edirik. 
Bu gün enerji, nəqliyyat layihələrinin icrasında Azərbaycan 
bölgədə söz sahibidir. Bizim təşəbbüsümüzlə icra edilən 
layihələr nəinki bölgə üçün, Avropa üçün, dünya üçün əhə-
miyyətlidir. Biz bunu bilirik. Biz gücümüzü yaxşı bilirik. Bilirik 
ki, Azərbaycanın maraqlarını nəzərə almadan bölgədə heç bir 
təşəbbüs uğurla nəticələnə bilməz. Biz bu təşəbbüsləri enerji 
layihələrinin icrası ilə başlamışıq. Sonra bu, nəqliyyat sektoruna 
təsirini göstərməyə başlamışdır. Nəticə etibarilə bu gün siyasi 
sahədə də istənilən təşəbbüs, bölgədə irəli sürülən təşəbbüs 
Azərbaycan ilə razılaşdırılmalıdır. Yaxın tarixin mənzərəsi 
mənim sözlərimi çox gözəl şəkildə təsdiqləyir. 
Biz bütün ölkələrlə qarşılıqlı surətdə faydalı və qarşılıqlı 
hörmət, bir-birinin işlərinə qarışmamaq əsasında münasibətləri 
qururuq. Heç bir ölkənin daxili işlərinə qarışmırıq. Əlbəttə, heç 
vaxt imkan vermərik ki, kimsə bizim daxili işlərimizə qarışsın. 
Baxmayaraq ki, belə cəhdlər vardır və istisna edilmir ki, bundan 
 187 
sonra da olacaqdır. Halbuki, Azərbaycanın uğurlu inkişafı və 
bizim güclü iradəmiz artıq bu səylərin səngiməsinə gətirib 
çıxarmalıdır. Ümid edirəm ki, belə də olacaqdır. 
Seçdiyimiz yol inkişaf yoludur. Bizi bu yoldan heç kim 
döndərə bilməz. Heç bir qüvvə bizi seçdiyimiz yoldan çəkindirə 
bilməz. Çünki bu yol Azərbaycan xalqının rifahını təmin edən 
yoldur. Bu yol Azərbaycanın müstəqilliyinin möhkəmlənməsi 
üçün seçilib, tərəqqi, demokratiya yoludur. Ölkəmizin bu 
böhranlı illərdə uğurlu inkişafı bir daha onu göstərir ki, 
seçdiyimiz yol düzgün yoldur. 
Bu gün keçmişdə bəzən bizə tövsiyələr verən beynəlxalq 
maliyyə qurumları da artıq razılaşmağa məcburdurlar ki, 
seçdiyimiz yol düzgün yoldur. Avropada böhran davam edir. 
İqtisadi-maliyyə böhranının ikinci dalğası yaşanır. Bəzi ölkələr 
defolt ərəfəsindədir. Bəzi ölkələrdə kredit reytinqləri 
əhəmiyyətli dərəcədə aşağı salınır. Amma Azərbaycanın kredit 
reytinqləri yüksəlir. Həmin reytinq agentlikləri Avropa 
ölkələrinin reytinqlərini aşağı salırlar, bizim reytinqlərimizi 
artırırlar. Bunu görməmək mümkün deyildir. Bəzi antiazər-
baycan qüvvələri nə qədər çalışsalar da, bizdə gedən inkişafı 
görməmək, bunu inkar etmək mümkün deyildir. 
Bu inkişaf həm statistikada, həm də abadlaşan şəhərlərdə, 
gözəlləşən rayonlarımızda və gözəlləşən Bakıda özünü göstərir. 
Bakı bizim paytaxtımız, əziz şəhərimizdir. Hər bir azərbaycanlı 
üçün yaşadığı yerdən asılı olmayaraq, Bakı mərkəzdir. Bu gün 
Bakı doğrudan da paytaxta layiq olan bir şəhərdir. Bakının 
tarixi gözəlliyi bu gün müasir infrastruktur layihələrinin 
tamamlanması ilə zənginləşdirilir. 
Bakının kənd və qəsəbələrinin sosial-iqtisadi inkişaf 
Proqramı keçən ildən icra edilir və əminəm ki, gələn il uğurla 
başa çatacaqdır. Bütün qəsəbələrdə sosial infrastruktur layi-
hələri icra ediləcəkdir. Bakı gözəlləşir, tarixi binalar bərpa 
edilir. Bakı bu gün parklar, bağlar, bağçalar şəhəridir. Bakı bu 
gün dünya miqyasında ən gözəl şəhərlərdən biridir.  
 188 
Şəhərimizin inkişafı ilə bağlı gələcək planlarımız vardır. İlk 
növbədə, biz tarixi keçmişimizə böyük hörmətlə və ehtiyatla 
yanaşmalıyıq. «İçərişəhər» Dövlət Qoruğu çox böyük 
həssaslıqla, ehtiyatla və məhəbbətlə, tarixilik gözlənilməklə 
yenidən bərpa edilir. Bütün dini abidələrimiz, məscidlərimiz, 
ictimai yerlər, küçələr abadlaşdırılır. Müasir Bakını təcəssüm 
etdirən bulvarımız genişləndirilir. Bulvarın tarixi uzunluğu 3,5 
kilometr məsafəni əhatə edir. Yeni bulvar tikilir. Yeni bulvar 
yəqin ki, bir-iki aydan sonra artıq açılacaqdır. Yeni bulvarın 
uzunluğu 2 kilometrə yaxındır. Bu, gözəl bir bulvar olacaqdır. 
Yeni bulvardan sonra Dövlət Bayrağı Meydanı başlayır. Dövlət 
Bayrağı Meydanında tikilən dənizkənarı gəzinti yerləri – 
əslində o da bulvarın davamıdır – 7,5 kilometrdir. Biz tarixi 
bulvarımızı bir neçə dəfə artırırıq. Nəticə etibarilə bir-iki aydan 
sonra vətəndaşlarımız və şəhərimizin qonaqları təqribən 13-15 
kilometr məsafədə bu bulvardan istifadə edəcəklər. 
Bayraq Meydanında möhtəşəm abadlıq işləri aparılır və 
yaxın zamanlarda hər bir Azərbaycan vətəndaşı bu imkanlardan 
istifadə edəcəkdir. Orada indi son tamamlama işləri aparılır. 
Yeni parklar salınır. Şəhərimizin tarixini əks etdirən, 
paytaxtımızın rəmzlərindən biri olan funikulyor yenidən 
qurulur. Gözəl Xalça Muzeyi tikilir. «Bakı Venesiyası» yenidən 
qurulur və kanallar genişləndirilir. Əminəm ki, orada 
zövqoxşayan bir mənzərə yaranacaqdır. Parklar abadlaşır. 
Bütün parklarda quruculuq işləri aparılır. Bu yaxınlarda 
Koroğlu parkı yenidən qurulubdur. İndi Dədə Qorqud parkında 
böyük işlər gedir, süni göllər yaradılır. 
Bunları biz insanların rahat yaşaması üçün edirik. Bakıda 
işləmək və yaşamaq üçün bütün imkanlar vardır. Mən istəyirəm 
ki, Bakı dünya miqyasında ən gözəl şəhərlərdən birinə çevrilsin. 
Əminəm ki, gün gələcək və biz deyəcəyik ki, Bakı dünyanın ən 
gözəl şəhəridir. Belə də olmalıdır. Azərbaycan vətəndaşları ən 
gözəl şəraitdə yaşamalıdırlar. Həm böyük şəhərlərdə, həm 
kəndlərdə. Hər bir kənd üçün indi konkret proqramlar var və 
onlar icra edilir. 
 189 
Əziz dostlar, bu gözəl bayram günlərində hava da bizimlə 
həmrəydir. Bu qış çox sərt keçmişdir və mən şəxsən xatırlamıram 
ki, Xəzər dənizi nə vaxtsa donsun. İndi məndən yaşda daha da 
böyük olanlar xatırlayırlar ki, 1953-cü ildə Xəzər dənizi 
donmuşdu. Bu, fövqəladə hal idi və biz hamımız səbirsizliklə bu 
gözəl günəşli günləri gözləyirdik. Bu da çox rəmzi xarakter daşıyır 
ki, məhz bayram günündə Günəş də bizimlə bərabərdir. Arzu 
edirəm ki, bundan sonra bütün dövrlərdə daim Azərbaycan 
səmasında Günəş saçsın! Daim bizim yolumuzu Günəş 
işıqlandırsın. Bizim yolumuz haqq yoludur, ədalət yoludur, inkişaf 
yoludur.  
Bir daha sizi və bütün Azərbaycan xalqını bu gözəl bayram 
münasibətilə ürəkdən təbrik edirəm, hər bir Azərbaycan 
vətəndaşına cansağlığı və uğurlar arzulayıram.  
  
  
  
 190 
 
KOREYA RESPUBLİKASINA İŞGÜZAR SƏFƏR 
 
25 mart 2012-ci il 
 
Azərbaycan Respublikasının Prezidenti İlham Əliyev Seul 
şəhərində keçirilən Nüvə Təhlükəsizliyi Sammitində iştirak 
etmək üçün martın 25-də Koreya Respublikasına işgüzar səfərə 
yola düşmüşdür. 
Dövlətimizin başçısını Heydər Əliyev Beynəlxalq Aero-
portunda Baş nazir Artur Rasizadə və Bakı Şəhər İcra Ha-
kimiyyətinin başçısı Hacıbala Abutalıbov yola saldılar. 
 
                                   * * *  
 
Azərbaycan Respublikasının Prezidenti İlham Əliyev Seulda 
keçirilən Nüvə Təhlükəsizliyi Sammitində iştirak etmək üçün 
martın 25-də Koreya Respublikasına işgüzar səfərə gəlmişdir. 
Dövlətimizin başçısının şərəfinə Seul şəhərinin Gimpo Bey-
nəlxalq Aeroportunda fəxri qarovul dəstəsi düzülmüşdür. 
Azərbaycan prezidenti İlham Əliyevi Koreya Respublika-
sının yüksək səviyyəli dövlət və hökumət rəsmiləri qarşıladılar. 
  
 
 
 
 191 
 
NÜVƏ  TƏHLÜKƏSİZLİYİ  SAMMİTİNDƏ 
İŞTİRAK  
 
Seul  
 
26 mart 2012-ci il 
 
Azərbaycan Respublikasının Prezidenti İlham Əliyev 
martın 26-da Koreya Respublikasının paytaxtı Seulda Nüvə 
Təhlükəsizliyi Sammitində  iştirak etmişdir. 
Nüvə Təhlükəsizliyi Sammiti XXI əsrdə beynəlxalq birlik 
üçün ciddi təhlükə yaradan nüvə terrorçuluğunun qarşısını 
almağa həsr olunan yüksək səviyyəli zirvə görüşüdür. 50-dən 
çox ölkənin dövlət və hökumət başçılarının, beynəlxalq təş-
kilatların rəhbərlərinin iştirak etdikləri sammitdə nüvə təhlü-
kəsizliyinin əsas məsələləri, o cümlədən nüvə terrorçuluğuna 
qarşı mübarizə, nüvə materiallarının və nüvə qurğularının 
mühafizəsi, nüvə materiallarının qanunsuz dövriyyəsinin qarşı-
sının alınması, həmçinin Fukusima Atom-Elektrik Stansiyasında 
baş verən hadisə fonunda nüvə təhlükəsizliyi problemləri 
müzakirə olundu. 
Cənubi Qafqazın əsas dövləti olan Azərbaycan Respublikasının 
Prezidenti İlham Əliyevin bu sammitdə iştirakı ölkəmizə 
beynəlxalq aləmdə verilən dəyərin göstəricisidir. 
Sammit çərçivəsində martın 26-da Koreya Respublikasının 
Prezidenti Li Men Bak adından nümayəndə heyətləri başçıla-
rının şərəfinə qəbul təşkil olundu. 
Azərbaycan prezidenti İlham Əliyev mərasimdə iştirak etdi. 
 
 
 
 
 
 
 
 192 
 
NÜVƏ TƏHLÜKƏSİZLİYİ  SAMMİTİNDƏ  
ÇIXIŞ  
 
Seul  
 
27 mart 2012-ci il 
 
Azərbaycan Respublikasının Prezidenti İlham Əliyev 
martın 27-də Koreya Respublikasının paytaxtı Seul şəhərində 
keçirilən Nüvə Təhlükəsizliyi Sammitində çıxış etmişdir. 
Sammitin ikinci günü nüvə təhlükəsizliyi sahəsində milli 
tədbirlərin təhlilinə və fiziki nüvə təhlükəsizliyinin möhkəm-
ləndirilməsində beynəlxalq əməkdaşlığa həsr olundu. Zirvə 
görüşündə dünya liderləri nüvə terrorizminin qarşısının alın-
ması üzrə uzunmüddətli və səmərəli beynəlxalq əməkdaşlıq 
məsələsində yeni səylər haqqında fikir mübadiləsi apardılar. 
Çıxışlarda bildirildi ki, ölkələrin rəhbərlərinə elə bir qurumun 
təşkili vacibdir ki, burada ən yaxşı təcrübəni bölüşmək və 
götürülən öhdəliklərin reallaşmasına kömək göstərmək mümkün 
olsun. Sammit iştirakçıları məsələ ilə bağlı son iki ildə əldə 
edilən irəliləyişə baxmayaraq, nüvə terrorizmi təhlükəsinin hələ 
də mövcud olduğunu və bu təhlükənin qarşısının alınması üçün 
dünyanın düzgün istiqamətdə irəlilədiyini bildirdilər. 
Sammitin birinci plenar iclasında çıxış edən Azərbaycan 
prezidenti İlham Əliyev nüvə təhlükəsizliyinin bu gün dünya 
üçün, o cümlədən Azərbaycan üçün mühüm məsələ olduğunu 
dedi. Dövlətimizin başçısı ölkəmizin nüvə təhlükəsizliyi ilə bağlı 
dünyada qəbul edilən qərarlara hörmətlə yanaşdığını diqqətə 
çatdırdı. Prezident İlham Əliyev bildirdi ki, Azərbaycan bu 
qərarları yerinə yetirir, beynəlxalq birliyin bu istiqamətdə 
səylərini dəstəkləyir və bundan sonra da dəstəkləyəcəkdir. 
Dövlətimizin başçısı regionda nüvə təhlükəsizliyi məsələsinə 
toxunaraq bildirdi ki, 1976-cı ildə Ermənistanda tikilən atom-
elektrik Stansiyası köhnəlib, müasir standartlara cavab vermir 
 193 
və seysmik zonada yerləşir. Bütün bunlar Ermənistandakı atom-
elektrik stansiyasını təhlükə mənbəyinə çevirmişdir. 
Prezident İlham Əliyev sammitin müasir dünyada nüvə 
təhlükəsizliyinə dair çağırışlarla bağlı müzakirələrin aparılması 
baxımından səmərəli nəticələr verəcəyinə əminliyini vurğuladı. 
Zirvə görüşündə nüvə terrorizmi təhlükəsinin qarşısının 
alınması üçün daha ciddi tədbirlərin görülməsi və yeni 
öhdəliklərin götürülməsi niyyəti ilə 50-dən çox ölkənin dövlət və 
hökumət rəhbərinin Seulda danışıqlar masası arxasında bir 
araya gəlməsinin bu sahədə yeni, daha real addımların atıla-
cağına ümidlər yaratdığı və bunun nəticəsi kimi, dünya əha-
lisinin özünü nüvə terrorizmindən təhlükəsiz hiss edəcəyi vurğu-
landı. Müzakirələrdə atom energetikası obyektlərində terror 
təhlükəsinin qarşısının alınması, yüksək zənginləşdirilmiş uran 
və plutonium kimi xammalın istifadəsini minimuma endirməklə 
bağlı məsələlər də müzakirə olundu. Diqqət yetirilən əsas 
məsələlərdən biri də nüvə enerjisindən və radioaktiv 
materiallardan məkrli məqsədlərlə istifadənin qarşısının əv-
vəlcədən alınması oldu. 
 
                                  * * *  
Günün ikinci yarısında sammitin ikinci qapalı plenar iclası 
keçirildi. Sammitdə yekun kommunike qəbul olundu və növbəti 
nüvə təhlükəsizliyi sammitinin 2014-cü ildə Niderlandda 
keçirilməsi qərara alındı. 
Daha sonra Koreya Respublikasının Prezidenti Li Men Bakın 
və xanımı Kim Yun-Okun adından nümayəndə heyətlərinin 
başçıları və onların xanımlarının şərəfinə nahar verildi. 
Prezident İlham Əliyev naharda iştirak etdi. 
 
 
 
 
 
 
 194 
 
NÜVƏ TƏHLÜKƏSİZLİYİ SAMMİTİNDƏ NİTQ 
 
27 mart 2012-ci il 
 
Hörmətli cənab Prezident! 
Hörmətli həmkarlar! 
Əvvəlcə bu mühüm tədbiri təşkil etdiyinə və sammitdə 
iştirak üçün Azərbaycana göndərdiyi dəvətə görə Koreya Res-
publikasının Prezidentinə təşəkkürümü bildirmək istəyirəm. 
Azərbaycan qlobal nüvə təhlükəsizliyinə mühüm əhəmiyyət 
verir və Beynəlxalq Nüvə Terrorçuluğu Aktlarının Aradan 
Qaldırılması Konvensiyası və Nüvə Materiallarının Fiziki 
Qorunması kimi mühüm beynəlxalq sazişlərə qoşulmuşdur. 
Azərbaycan nüvə təhlükəsizliyini təmin edən norma və 
standartların formalaşdırılması işində Beynəlxalq Atom Enerjisi 
Agentliyinin oynadığı rolu vacib hesab edir. Ölkəmiz nüvə 
təhlükəsizliyinin müxtəlif aspektləri ilə bağlı Agentliklə uğurlu 
əməkdaşlıq qurmuşdur. Biz mövcud uğurlu əməkdaşlığı 2008-ci 
ildə təsis etdiyimiz Nüvə və Radioloji Fəaliyyətin 
Tənzimlənməsi üzrə Dövlət Agentliyi vasitəsilə daha da 
genişləndirmək əzmindəyik. 
Nüvə silahının yayılma təhlükəsini və coğrafi mövqemizi 
nəzərə alaraq, Azərbaycan ərazisindən nüvə qaçaqmalçılığı 
üçün tranzit marşrutu kimi istifadə edilməsi hallarının qarşısının 
alınmasına xüsusi əhəmiyyət verir. Azərbaycan beynəlxalq 
tərəfdaşlarla sıx əməkdaşlıq edərək yüksək standartlara 
əsaslanan möhkəm qanunverici baza vasitəsilə ixraca nəzarət 
üçün güclü sistem yaratmışdır. Bu sistem nüvə qa-
çaqmalçılığının qarşısının alınmasında özünü etibarlı mexanizm 
kimi doğruldur. 
Əfsuslar olsun ki, qonşu Ermənistan tərəfindən torpaqlarımızın 
20 faizinin davamlı işğalı səbəbindən beynəlxalq səviyyədə 
tanınmış cənub sərhədimizin 130 kilometrinə və Ermənistan ilə 
olan sərhədimizin böyük hissəsinə heç bir nəzarət mövcud deyildir. 
 195 
Ermənistan–Azərbaycan, Dağlıq Qarabağ münaqişəsi nəticəsində 
həmin ərazilər 20 ildir ki, Ermənistanın işğalı altındadır. Həmin 
torpaqlarda Ermənistan azərbaycanlılara qarşı etnik təmizləmə 
siyasəti aparmışdır. Ermənistan BMT Təhlükəsizlik Şurasının 
bütün işğalçı qüvvələrin Azərbaycan ərazisindən qeyd-şərtsiz və 
dərhal çıxarılmasını tələb edən 4 qətnaməsinə məhəl qoymur. 
Azərbaycan coğrafi şəraitini və ətraf mühit üçün baş verə 
biləcək transsərhəd fəsadları nəzərə alaraq, mülki məqsədlər 
üçün nüvə qurğularının təhlükəsizliyini və etibarlılığını möh-
kəmləndirmək məqsədilə göstərilən səyləri tam dəstəkləyir. Bu 
yaxınlarda sunami nəticəsində Fukusima Atom-Elektrik 
Stansiyasında baş vermiş dəhşətli qəzaya çox ciddi şəkildə 
yanaşılmalıdır. Azərbaycan Ermənistanın 1976-cı ildə fəaliy-
yətə başlamış və hazırda köhnəlmiş Metsamor Atom-Elektrik 
Stansiyasından olduqca narahatdır. Metsamor stansiyası bütöv 
region və yaxınlıqda olan qonşular üçün potensial fəlakət 
mənbəyidir. O, son illərini yaşayan reaktorun soyudulması üçün 
zəruri olan su resurslarının çatışmadığı yüksək dərəcəli seysmik 
zonada yerləşir. Avropa İttifaqı Şərqi Avropa və keçmiş Sovet 
İttifaqında tikilmiş 66 sovet reaktoru arasında Metsamor 
reaktorunu «ən köhnəlmiş və ən etibarsız» hesab etmişdir. 
Hesabatda Metsamor «bütöv region üçün təhlükə» adlandırılır. 
Bununla belə, biz nüvə enerjisi qurğusunu tikməyi arzulayan 
tərəfə səlahiyyətləri verəcək regional nüvə təhlükəsizliyini və 
etibarlılığını müəyyənləşdirən rejimlərin tətbiq edilməsini təklif 
edirik. Bu halda öz qonşularından razılığın alınması, həmin 
sahələrin etibarlılığı və təhlükəsizliyi barədə məlumatların 
şəffaf şəkildə mübadiləsi, yoxlamaların qəbulu və risklərə görə 
kompensasiyanın ödənilməsi kimi prosedurlar nəzərdə tutula 
bilər. 
Azərbaycanın qoşulduğu Nüvə Terrorçuluğuna Qarşı Qlobal 
Mübarizə Təşəbbüsü və Prinsiplər Toplusu çərçivəsində 
beynəlxalq razılaşmanın və əməkdaşlığın daha da möh-
kəmləndirilməsinə çalışaraq, biz may ayında BMT 
Təhlükəsizlik Şurasında sədrliyimiz zamanı yüksək səviyyəli 
 196 
müzakirələrin keçirilməsini planlaşdırırıq. Bu, antiterrorçuluq 
və nüvə terrorçuluğuna qarşı mübarizə kimi, geniş məsələlər 
ətrafında müzakirələr üçün münasib fürsət olacaqdır. 
 
                                                   * * * 
 
Zirvə görüşündə dünya liderləri nüvə terrorizminin qarşı-
sının alınması üzrə uzunmüddətli və səmərəli beynəlxalq 
əməkdaşlıq məsələsində yeni səylər haqqında fikir mübadiləsi 
apardılar. Çıxışlarda bildirildi ki, ölkələrin rəhbərlərinə elə bir 
qurumun təşkili vacibdir ki, burada ən yaxşı təcrübəni bölüşmək 
və götürülən öhdəliklərin reallaşmasına kömək göstərmək 
mümkün olsun. 
Sammit iştirakçıları məsələ ilə bağlı son iki ildə əldə edilən 
irəliləyişə baxmayaraq, nüvə terrorizmi təhlükəsinin hələ də 
mövcud olduğunu və bu təhlükənin qarşısının alınması üçün 
dünyanın düzgün istiqamətdə irəlilədiyini bildirdilər. 
Müzakirələrdə atom energetikası obyektlərində terror 
təhlükəsinin qarşısının alınması, yüksək zənginləşdirilmiş uran 
və plutonium kimi xammalın istifadəsini minimuma endirməklə 
bağlı məsələlərə də toxunuldu. 
 
Səfər başa çatdı 
 
Azərbaycan Respublikasının Prezidenti İlham Əliyevin 
Koreya Respublikasına işgüzar səfəri martın 27-də başa 
çatmışdır. 
Seulun Gimpo Beynəlxalq Aeroportunda prezident İlham 
Əliyevi Koreya Respublikasının yüksək vəzifəli dövlət və höku-
mət rəsmiləri yola saldılar. 
 
 
 
 
 
 
 197 
 
SENEQAL RESPUBLİKASININ PREZİDENTİ  
ZATİ-ALİLƏRİ CƏNAB MƏKKİ SALLA 
 
Hörmətli cənab Prezident! 
Seneqal Respublikasının Prezidenti vəzifəsinə seçilmə-
yiniz münasibətilə Sizi səmimi-qəlbdən təbrik edirəm. 
Ümidvaram ki, Azərbaycan ilə Seneqal arasındakı müna-
sibətlər xalqlarımızın mənafelərinə uyğun olaraq dostluq və 
əməkdaşlıq məcrasında inkişaf edəcəkdir. 
Sizə möhkəm cansağlığı, xoşbəxtlik, dost Seneqal xalqının 
rifahı naminə qarşıdakı fəaliyyətinizdə uğurlar diləyirəm. 
 
Hörmətlə, 
                                                                İLHAM ƏLİYEV 
                          Azərbaycan Respublikasının Prezidenti 
 
Bakı, 30 mart 2012-ci il 
 
 
 
 
 
 
 
 
 
 
 
 
 
 
 
 
 
 198 
 
QIRĞIZ  RESPUBLİKASININ PREZİDENTİ 
ALMAZBEK ATAMBAYEVİN AZƏRBAYCANA 
RƏSMİ SƏFƏRİ 
 
30 mart 2012-ci il 
 
Azərbaycan Respublikasına rəsmi səfərə gələn Qırğız 
Respublikasının Prezidenti Almazbek Atambayevin martın 30-
da rəsmi qarşılanma mərasimi olmuşdur. 
Hər iki ölkənin dövlət bayraqlarının dalğalandığı meydanda 
ali qonağın şərəfinə Fəxri qarovul dəstəsi düzülmüşdü. 
Fəxri qarovul dəstəsinin rəisi prezident İlham Əliyevə raport 
verdi. 
Azərbaycan Respublikasının Prezidenti İlham Əliyev və 
xanımı Mehriban Əliyeva Qırğız Respublikasının Prezidenti 
Almazbek Atambayevi və xanımı Raisa Atambayevanı 
qarşıladılar. 
Fəxri qarovul dəstəsinin rəisi Qırğız Respublikasının 
Prezidentinə raport verdi. 
Qırğız Respublikasının və Azərbaycan Respublikasının 
dövlət himnləri səsləndi. 
Dövlət başçıları Fəxri qarovul dəstəsinin qarşısından keç-
dilər. Qırğız  Respublikasının Prezidenti Azərbaycan əsgərlərini 
salamladı. 
Azərbaycan Respublikasının dövlət və hökumət nümayən-
dələri prezident Almazbek Atambayevə, Qırğız  Respublikasının 
nümayəndə heyətinin üzvləri prezident İlham Əliyevə təqdim 
olundu. 
Fəxri qarovul dəstəsi hərbi marşın sədaları altında dövlət 
başçılarının qarşısından keçdi. 
 
 
 
 
 
 199 
 
QIRĞIZ RESPUBLİKASININ  
PREZİDENTİ ALMAZBEK ATAMBAYEV  
İLƏ TƏKBƏTƏK GÖRÜŞ 
 
Prezident sarayı  
 
30 mart 2012-ci il 
 
Rəsmi qarşılanma mərasimindən sonra Azərbaycan 
Respublikasının Prezidenti İlham Əliyevin və xanımı Mehriban 
Əliyevanın Qırğız Respublikasının Prezidenti Almazbek 
Atambayev və xanımı Raisa Atambayeva ilə birgə görüşü ol-
muşdur. 
Sonra Azərbaycan Respublikasının Prezidenti İlham Əliyevin 
və Qırğız Respublikasının Prezidenti Almazbek Atambayevin 
təkbətək görüşü keçirildi. 
Görüşdə Azərbaycan Respublikası ilə Qırğız Respublikası 
arasında ikitərəfli münasibətlərin müxtəlif sahələrdə inki-
şafından məmnunluq ifadə olundu. Dövlətlərimiz arasında əla-
qələrin daha da genişləndirilməsi üçün yaxşı potensialın olduğu 
qeyd edildi. 
Qırğız prezidenti Almazbek Atambayevin Azərbaycana rəsmi 
səfərinin ölkələrimiz arasında əməkdaşlığın daha da 
möhkəmləndirilməsi baxımından önəmi vurğulandı. 
Görüşdə ikitərəfli, regional və beynəlxalq məsələlər ətra-
fında fikir mübadiləsi aparıldı. 
 
 
 
 200 
 
GENİŞ TƏRKİBDƏ GÖRÜŞ  
 
Prezident sarayı  
 
30 mart 2012-ci il 
 
Təkbətək görüş başa çatdıqdan sonra Azərbaycan Res-
publikasının Prezidenti İlham Əliyevin və Qırğız Respublika-
sının Prezidenti Almazbek Atambayevin nümayəndə heyətlərinin 
iştirakı ilə geniş tərkibdə görüşü olmuşdur. 
Qırğız Prezidentini ölkəmizdə salamlayan Azərbaycan pre-
zidenti İlham Əliyev bu səfərin əlaqələrimizin və ikitərəfli 
münasibətlərimizin inkişafına verilən əhəmiyyətin çox yaxşı 
göstəricisi olduğunu vurğuladı. 
İ l h a m  Ə l i y e v: Əminəm ki, münasibətlərimizin çox 
gözəl gələcəyi vardır. Biz bu gün artıq ikitərəfli münasibətlər, 
regional siyasət məsələləri barədə fikir mübadiləsi apardıq. 
Hesab edirəm ki, qarşılıqlı münasibətlərimizdə yol verilmiş vaxt 
itkisinin əvəzini tez bir zamanda çıxacağıq. Çünki bizim 
razılaşmaların konkret işlərə transformasiyası göz qabağındadır. 
Bu mənada Sizin səfərinizin müstəsna əhəmiyyəti vardır. Çünki 
bu, ilk səfərdir. Bizim iqtisadi, enerji və əlbəttə ki, siyasi 
sahələrdə qarşılıqlı münasibətlərin gələcək inkişafına dair 
böyük planlarımız mövcuddur. Mənə çox xoşdur ki, Siz bizim 
ölkəyə səfərə gəlmisiniz. Bu, uzun fasilədən sonra Azərbaycan 
ilə bir daha tanış olmaq üçün imkandır. Başlıcası isə, çox 
ümidverici mərhələyə qədəm qoyan ikitərəfli 
münasibətlərimizin inkişafı yollarını müəyyənləşdirməkdir. 
Buna görə bir daha Sizi və nümayəndə heyətinizin bütün 
üzvlərini salamlayıram. Ümid edirəm ki, səfərin nəticələri çox 
uğurlu olacaq, ölkələrimizi və xalqlarımızı daha da 
yaxınlaşdıracaqdır. Bir daha xoş gəlmisiniz! 
Qırğız prezidenti Almazbek Atambayev münasibətlərimizin 
inkişafından çox müsbət nəticələr gözlədiyini söylədi. Ümidvar 
 201 
olduğunu bildirdi ki, münasibətlərin inkişafı baxımından itirilən 
20 ili qarşıdakı iki ildə fəal işləməklə qaytarmaq mümkün 
olacaqdır.  
A l m a z b  e k  A t a m b a y e v: Yadımdadır ki, hörmətli 
Heydər Əliyev «Manas» dastanının 1000 illik yubileyi ilə bağlı 
Bişkekdə olanda demişdir: «Dinimiz bir, dilimiz bir, kökümüz 
də birdir». Ona görə də münasibətlərimizi tamamilə başqa 
səviyyəyə qaldırmalıyıq. Görürəm ki, biz bunu reallığa çevirə 
biləcəyik. Mən çox şadam və fəxr edirəm ki, Azərbaycan bu 
dərəcədə dəyişmişdir. Mən burada 21 il əvvəl də olmuşam. 
Dünən və bu gün isə gördüm ki, tamamilə başqa Azərbaycandır. 
Ona görə ki, bizdən fərqli olaraq prezidentlər sarıdan sizin 
bəxtiniz gətirmişdir. 1993-cü ildən başlayaraq yaxşı bünövrə 
qoyulub və Azərbaycan belə tərəqqi edir, yüksəlir. 
 
 
 
 202 
 
SƏNƏDLƏRİN İMZALANMASI  
MƏRASİMİ  
 
Prezident sarayı  
 
30 mart 2012-ci il 
 
Azərbaycan Respublikasının Prezidenti İlham Əliyevin və 
Qırğız Respublikasının Prezidenti Almazbek Atambayevin 
nümayəndə heyətlərinin iştirakı ilə geniş tərkibdə görüşü başa 
çatdıqdan sonra Azərbaycan–Qırğız sənədlərinin imzalanması 
mərasimi olmuşdur. 
«Azərbaycan və Qırğız prezidentlərinin Birgə Bəyanatı»nı 
Azərbaycan prezidenti İlham Əliyev və Qırğız prezidenti Al-
mazbek Atambayev imzaladılar. 
«Azərbaycan Respublikasının Daxili İşlər Nazirliyi və Qırğız 
Respublikasının Narkotiklərə Nəzarət üzrə Dövlət Xidməti 
arasında narkotik vasitələrin, psixotrop maddələrin və onların 
prekursorlarının qeyri-qanuni dövriyyəsi ilə mübarizə 
sahəsində əməkdaşlıq haqqında Saziş»i Azərbaycanın Daxili 
İşlər naziri Ramil Usubov və Qırğızıstanın Narkotiklərə Nəzarət 
üzrə Dövlət Xidmətinin sədri Vitali Orozaliyev imzaladılar. 
«Azərbaycan Respublikası və Qırğız Respublikası arasında 
Azərbaycan Respublikasının Dünya Ticarət Təşkilatına qəbul 
olunması üzrə Protokol»u Azərbaycanın Xarici  İşlər naziri 
Elmar Məmmədyarov və Qırğız Xarici İşlər naziri Ruslan 
Kazakbayev imzaladılar. 
«Azərbaycan Respublikası Hökuməti və Qırğız Respublikası 
Hökuməti arasında vergi qanunvericiliyinə riayət edilməsi 
məsələləri üzrə əməkdaşlıq və qarşılıqlı yardım haqqında 
Saziş»i Azərbaycanın Xarici  İşlər naziri Elmar Məmmədyarov 
və Qırğız Xarici İşlər naziri Ruslan Kazakbayev imzaladılar. 
«Azərbaycan Respublikası Hökuməti və Qırğız Respublikası 
Hökuməti arasında mədəniyyət sahəsində əməkdaşlıq haqqında 
 203 
Saziş»i Azərbaycanın Xarici  İşlər naziri Elmar Məmmədyarov 
və Qırğız Xarici İşlər naziri Ruslan Kazakbayev imzaladılar. 
«Azərbaycan Respublikası Hökuməti və Qırğız Respublikası 
Hökuməti arasında mülki müdafiə (mühafizə), fövqəladə 
halların qarşısının alınması və aradan qaldırılması sahəsində 
əməkdaşlıq haqqında Saziş»i Azərbaycanın Xarici  İşlər naziri 
Elmar Məmmədyarov və Qırğız Xarici İşlər naziri Ruslan 
Kazakbayev imzaladılar. 
 
 
 
 204 
 
QIRĞIZ PREZİDENTİ ALMAZBEK ATAMBAYEV 
İLƏ  BİRGƏ MƏTBUAT KONFRANSINDA 
BƏYANATLARLA  
ÇIXIŞLAR   
 
30 mart 2012-ci il 
 
Sənədlərin imzalanması mərasimindən sonra Azərbaycan 
Respublikasının Prezidenti İlham Əliyevin və Qırğız 
Respublikasının Prezidenti Almazbek Atambayevin birgə mət-
buat konfransı olmuşdur. 
Əvvəlcə dövlət başçıları bəyanatlarla çıxış etdilər. 
 
Azərbaycan prezidenti İlham Əliyevin bəyanatı 
 
Hörmətli cənab Prezident! 
Hörmətli qonaqlar, xanımlar və cənablar! 
Cənab Prezident, Sizi Azərbaycan torpağında bir daha ürək-
dən salamlayıram. Sizin prezident kimi ilk rəsmi səfərlərinizdən 
birini Azərbaycana etməyinizi çox yüksək qiymətləndiririk. Bu, 
dostluq və qardaşlıq əlamətidir. Əminəm ki, Sizin səfəriniz 
ölkələrimiz arasında münasibətlərdə yeni səhifə açacaqdır. 
Bizim qardaş xalqlarımız əsrlər boyu həmişə sülh və dostluq 
şəraitində yaşamış, həmişə bir-birinə böyük sevgi və rəğbətlə 
yanaşmışlar. 
Bu gün iki müstəqil dövlət kimi, Qırğızıstan və Azərbaycan 
əcdadlarımızın ənənələrinə sadiqdirlər. Bu gün biz müna-
sibətlərimizin inkişafının yeni mərhələsinə başlayırıq. Biz 
həmişə çalışmışıq ki, ölkələrimiz arasında münasibətlər dinamik 
və səmərəli inkişaf etsin. Lakin təəssüf ki, müəyyən vaxt 
itirilmişdir. Siz Qırğız Respublikasına rəhbərlik edəndən sonra 
biz münasibətlərimizin inkişaf dinamikasını, bu münasibətləri 
inkişaf etdirmək üçün real, ciddi əzmkarlıq göstərildiyini 
görürük. Ən başlıcası, biz öz vədlərimizə və razılaşmalarımıza 
 205 
sadiqik. Bir neçə ay bundan əvvəl olmuş ilk görüşümüz artıq 
münasibətlərimizin fəallaşmasına gətirib çıxarmışdır, bizim 
strukturlar və şirkətlər arasında artıq əlaqələr mövcuddur. Sizin 
Azərbaycana səfəriniz ikitərəfli əlaqələrin inkişafına bizim necə 
yanaşmağımızın sübutudur. 
Bu gün biz həm siyasi baxımdan, həm iqtisadi sahədə, həm 
də investisiya siyasətində münasibətlərimizin qarşıdakı 
onilliklər üçün inkişafının yollarını müəyyən edirik. Bu gün  
münasibətlərimizin inkişafının əsas istiqamətlərini müəyyən 
etdik. Biz qarşılıqlı siyasi əlaqələri möhkəmlətməkdə davam 
edəcək, beynəlxalq təşkilatlarda fəal işləyəcək, bütün 
beynəlxalq təşkilatlarda bir-birimizi dəstəkləyəcək və beləliklə, 
birliyimizi daha da möhkəmlədəcəyik. 
Bu gün biz iqtisadi sahədə münasibətlərimizin əsas inkişaf 
yollarını müəyyən etdik, razılaşdıq ki, Qırğızıstan–Azərbaycan 
Hökumətlərarası Komissiyanın birinci iclası gələn ay 
keçiriləcəkdir. Bizim strukturlara fəaliyyət istiqamətləri barədə 
konkret tapşırıqlar verildi, iqtisadi, investisiya, energetika 
sahələrində potensial əməkdaşlığın konkret layihələri nəzərdən 
keçirildi. 
Əlbəttə, humanitar əməkdaşlıq çox mühüm rol oynayır. 
Dillərimizin, mədəniyyətlərimizin, tarixi keçmişimizin ümumi-
liyi bizim əlaqələri möhkəmləndirir. Biz münasibətlərimizi 
geniş miqyasda, səmərəli və dinamik inkişaf etdirmək və 
tərəfdaşlıq münasibətlərinə transformasiya etmək əzmindəyik. 
Əminəm ki, bu gün barəsində razılığa gələcəyimiz məsələlər 
konkret nəticələr verəcəkdir. Ona görə ki, çox müsbət ikitərəfli 
əzmkarlıq və başlıcası, müəyyən etdiyimiz qərarları yerinə 
yetirməyə sadiqlik vardır. 
İmzalanmış sənədlər də niyyətlərimizə dəlalət edir. Bu  gün 
imzalanmış sənədlərin sayı ölkələrimizin müstəqilliyinin 20 ili 
ərzində imzalanmış sənədlərin sayından çoxdur. Bu da əvvələn, 
münasibətlərimizdə itirilmiş vaxtın göstəricisi, həmçinin 
ölkələrimiz arasında münasibətləri qurmaq əzmimizin 
göstəricisidir. 
 206 
Əminəm ki, münasibətlərimizin böyük gələcəyi vardır. 
Bundan sonra da ikitərəfli planda, regional münasibətlərdə fəal 
işləyəcəyik. Həmçinin türk dünyasının birliyini daha da 
möhkəmlətmək, inteqrasiya proseslərində fəal iştirak etmək, 
planetimizdə yaşayan türk xalqlarının yaxınlaşdırılmasına 
yönəldilmiş bütün təşəbbüsləri dəstəkləmək barədə razılığa 
gəldik. Burada bizim baxışlarımız tamamilə üst-üstə düşür və 
bizə çox xoşdur ki, türk dünyası prezident Atambayevin 
şəxsində xalqlarımızın birliyinin, ümumi tarixlə, ümumi 
mədəniyyətlə birləşən müstəqil dövlətlərin yaxınlaşmasının çox 
fəal təbliğçisini və tərəfdarını qazanmışdır. 
Əminəm ki, Sizin səfəriniz çox uğurlu, səmərəli olacaq, 
yaxşı nəticələr verəcəkdir. Siz dediniz ki, Azərbaycanda 21 il 
əvvəl olmusunuz. Bu həm də bizim ölkənin bugünkü reallıqları 
ilə tanış olmaq və mənim artıq dediyim kimi, münasi-
bətlərimizin inkişafının gələcək istiqamətlərini müəyyən etmək 
üçün bir fürsətdir. 
Sizə və nümayəndə heyətinizin üzvlərinə ən xoş arzularımı 
bildirir, Azərbaycanda vaxtınızın yaxşı keçməsini diləyirəm. 
  
Qırğız prezidenti Almazbek Atambayevin  
bəyanatı 
 
Hörmətli İlham Heydər oğlu! 
Əvvələn, dünəndən bəri bizə göstərilən bu səmimi, qardaş 
münasibətə görə minnətdarlığımı bildirmək istəyirəm. Bu 
həqiqətən əsl qardaşlıq münasibətidir. Mənim üçün bu bəlkə də 
taleyin qismətidir, lakin çox əlamətdardır. Fəxr edirəm ki, 
Qırğızıstanın 20 ildə Azərbaycana ilk dəfə rəsmi səfərə gəlmiş 
birinci prezidentiyəm. Sizin haqlı olaraq qeyd etdiyiniz kimi, 
biz 20 ili itirmişik. Düşünürəm ki, bu 20 ilin əvəzini çox tez bir 
vaxtda çıxacağıq. Sizin dediyiniz kimi, bu gün 20 il ərzində 
imzalandığından daha çox sayda, özü də real sənəd 
imzalanmışdır. Gələn ay biz hökumətlərarası komissiyanın 
iclasını keçirəcəyik, özü də komissiyanın qarşısında real 
 207 
vəzifələr qoyulmuşdur – energetika, investisiyalar, investisiya 
fondunun yaradılması və digər sahələr də. Bilirsiniz, düşünürəm 
ki, biz bu itirilmiş vaxtın əvəzini çıxacağıq. 
Sizin haqlı olaraq qeyd etdiyiniz kimi, bizim ümumi 
tariximiz vardır. Bunu çox vaxt unudanlar onu da xatır-
lamalıdırlar ki, Sibirdən başlamış Qara dənizə qədər nəhəng bir 
ərazidə yaşayan xalqlar həmişə gah xaqanlıq – türk, qırğız, 
uyğur xaqanlığı, gah Qızıl Orda, gah Rusiya imperiyası, gah 
Sovet İttifaqı adı altında birləşməyə çalışmışlar. Ona görə ki, 
bütün bu ərazidə qardaş xalqlar yaşayır. Elə həmin Rusiyada 
məncə, əhalinin təxminən 20 faizi türkdillidir. Rusiyanın tarixi, 
istər hərbi, istərsə mədəni tarixi Turgenev, Aksakov, Kuprin və 
başqa xeyli türk mənşəli görkəmli şəxsiyyətlərlə zəngindir. 
Buna görə düşünürəm ki, bu birləşmə, keçmişi unutmamaq çox 
aktualdır. Çünki deyiblər: Əgər kim keçmişə tapançadan atəş 
açsa, gələcək onu top atəşinə tutacaqdır. 
Mən bugünkü görüşlərə çox şadam. Çox şadam ki, olduqca 
mühüm siyasi və iqtisadi sənədlər imzalanmışdır. 
Bildirmək istəyirəm ki, biz hörmətli İlham Heydər oğlunu bu 
ilin avqust ayında Qırğızıstana rəsmi səfərə dəvət etmişik. 
Möhtərəm Prezident səfərə gəlməyi vəd etmişdir. Yəqin ki, 
Türkdilli Ölkələrin Sammitini də həmin vaxtda keçirəcəyik. 
Düşünürəm ki, münasibətlərimiz əslində tamam başqa 
mərhələyə keçir. Hər iki nümayəndə heyətinin üzvləri bunu 
danışıqlar zamanı gördülər. Mənə belə gəlir ki, Allahın köməyi 
ilə ölkələrimiz arasında tamamilə başqa münasibətlər 
yaranacaqdır və biz bu 20 il ərzində itirdiklərimizin əvəzini 
çıxacağıq. 
Sonda demək istəyirəm ki, mən Bakıda əslində bir dəfə 
olmuşam – 1991-ci ildə, 21 il bundan əvvəl. İndi Bakını tanıya 
bilmirəm. Bu tamam başqa ölkədir. Bu ölkənin nümayəndəsi 
«Eurovision» müsabiqəsində qalib gəlmişdir. Bakıya baxdıqca 
yalnız yaxşı mənada həsəd aparmaq və fikirləşmək olar ki, 
bizim Bişkek də belə olmalıdır. Biz bunu öyrənəcəyik. Çox şey 
öyrənəcəyik. Əlbəttə, düşünürəm ki, prezidentlər sarıdan – 
 208 
hörmətli Heydər Əlirza oğlu sarıdan, İlham Heydər oğlu sarıdan 
Azərbaycanın bəxti çox gətirmişdir. Azərbaycan çox inamla, 
güclü addımlarla irəliləyir. Bizim birlikdə görməli olduğumuz 
işlər vardır. Düşünürəm ki, bu dəfə artıq bu fəaliyyət xəttindən 
çəkilməyəcək və fəal işləyəcəyik. 
 
                                             * * * 
Sonra dövlət başçıları jurnalistlərin suallarını cavablan-
dırdılar. 
 
B e r m e t   K u r m a n b e k o v (Qırğız Respublikası 
İctimai Teleradio Yayım Korporasiyası): Mənim sualım Almaz-
bek Şarşenoviçədir. Bundan əvvəl Qırğızıstanda neft emalı 
zavodunun istifadəyə verilməsi haqda Sizinlə Azərbaycan 
Dövlət Neft Şirkətinin prezidenti Rövnəq Abdullayev 
arasında razılıq əldə edilmişdi. Həmin məsələ bu gün müza-
kirə edildimi? Bu təşəbbüs nə dərəcədə reallaşdırıla biləndir? 
A l m a z b e k   A t a m b a y e v: Bəli, müzakirə edil-
mişdir. Azərbaycanın Baş nazirinin birinci müavini hörmətli 
Yaqub Abdulla oğlu mənə vəd etmişdir ki, aprel ayında 
Bişkekdə biz Qırğızıstanda neft emalı zavodunun tikilməsi 
haqda qəti qərar qəbul etməyə çalışacağıq. Biz bu məsələdə də 
Azərbaycan prezidentinin çox güclü dəstəyini hiss edirik. Bu iş 
məhz Azərbaycan prezidentinin təşəbbüsü ilə başlanmışdır. 
Allah qoysa, 2–2,5 milyon ton gücündə neft emalı zavodu 
tikilməsi haqda qərar qəbul ediləcəkdir. Qırğızıstan üçün bu, 
real müstəqilliyə doğru çox böyük addım olacaqdır. Əgər 
Qırğızıstanda yanacaq-sürtkü materialları, benzin, dizel 
yanacağı, aviasiya ağ nefti istehsal edilərsə, bu, irəliyə doğru 
nəhəng addım olacaqdır. Biz bu işə Azərbaycan prezidenti və 
Azərbaycanın digər rəhbərləri tərəfindən göstərilən dəstəyə görə 
çox minnətdarıq. 
A l b i n a   A t l ı x a n o v a (Azərbaycan Dövlət Teleqraf 
Agentliyi): Mənim sualım Qırğız  prezidentinədir. Cənab 
Prezident, Siz Azərbaycan ilə Qırğız arasında konkret hansı 
 209 
sahələrdə iqtisadi əməkdaşlığın inkişaf etdirilməsini 
perspektivli hesab edirsiniz? 
A l m a z b e k   A t a m b a y e v: Bilirsinizmi, həqiqətən 
20 il itirilmişdir. Görünür, qismət belə imiş, Allah belə istə-
mişdir. Lakin bu gün biz bütün istiqamətlər üzrə irəliləmək 
üçün neft emalı zavodundan başlamış, bank, turizm sahələrinə, 
Azərbaycan–Qırğız İnvestisiya Fondunun yaradılmasına qədər 
qarşılıqlı fəaliyyət məsələlərini müzakirə etdik. Bizim 
öyrənməli olduğumuz məsələlər, birlikdə sərmayə qoya 
biləcəyimiz sahələr vardır. Sirr deyildir ki, Azərbaycan 
Gürcüstandan başlamış, Avropaya qədər çox ölkələrdə 
milyardlarla sərmayə qoymuşdur. Buna görə mən dedim ki, 
Qırğızıstana da bir milyard sərmayə qoyulsa yaxşı olardı. 
Düşünürəm ki, hörmətli İlham Heydər oğlu bu fikri dəstəkləyər. 
Bizim aviasiya yolları da daxil olmaqla, olduqca çoxlu tətbiq 
sahələri vardır. Ola bilsin ki, biz İssık-Kulda Tamçi 
aeroportunun tikilməsinin mümkünlüyünü müzakirə edəcəyik. 
Fikrimcə, qarşıda bizi çox fəal, səmərəli iş gözləyir və birgə 
işləməli olduğumuz məsələlər vardır. 
B a l b a k   T u l e b a y e v («Ayat-press» qəzeti): Mənim 
sualım prezident İlham Heydər oğlunadır. 1992-ci ildən 
türkdilli ölkələrin sammitləri keçirilir. Türkdilli Ölkələrin 
Dövlət Başçıları Şurası yaradılmışdır. Bu ölkələr bəzi 
məsələlərdə – mədəniyyət, təhsil, parlamentlərarası əlaqələr 
məsələlərində çox fəaldırlar. Lakin siyasi məsələlərdə onlar 
zəiflik göstərirlər. Məsələn, Oş hadisələrində, Ermənistan–
Azərbaycan məsələsində. Bu baxımdan dövlətimizin başçısının 
səfəri güclü birliyin yaradılması üçün başlanğıc ola bilərmi? 
İ l h a m   Ə l i y e v: Mən hesab edirəm ki, Qırğız preziden-
tinin türk dünyasının səylərini birləşdirmək üzrə fəal mövqeyi 
birliyimizi möhkəmlədəcəkdir. Biz öz tərəfimizdən həmişə 
çalışmışıq ki, türk dünyasının birliyini real təşəbbüslərlə möh-
kəmlədək. Bu istiqamətdə Bakıda müxtəlif tədbirlər, o cümlədən 
türkdilli ölkələrin dövlət başçılarının həm Bakıda, həm də 
Naxçıvanda sammitləri keçirilmişdir. Çalışmışıq ki, birliyimizi 
 210 
konkret məzmunla zənginləşdirək. Məsələn, Azərbaycanı Türkiyə 
ilə bağlayan enerji xarakterli layihələr bu gün region çərçivəsindən 
kənara çıxır və dünya miqyaslı ən mühüm enerji layihələridir. 
Azərbaycan həm də Qazaxıstandan və Türkmənistandan olan 
dostlarımız üçün neft, neft məhsulları, digər yüklər üzrə tranzit 
xidmətlərini həyata keçirir. Biz Azərbaycanı Türkiyə ilə və 
beləliklə, Avropanı Asiya ilə birləşdirəcək Bakı–Tbilisi–Qars 
dəmir yoluna yüz milyonlarla dollar sərmayə qoyuruq. Bu dəmir 
yolu bütün türkdilli dövlətlərə xidmət edəcəkdir. Bu, türk 
dünyasının birliyini möhkəmlədən investisiya siyasətimizin 
konkret istiqamətləridir. 
Siyasi baxımdan da az iş görülməmişdir. Türkdilli dövlət-
lərin sammitlərində Ermənistan–Azərbaycan, Dağlıq Qarabağ 
münaqişəsi barədə həmişə birmənalı mövqe, bu münaqişənin 
tənzimlənməsində Azərbaycanın haqq işinə dəstək, bu 
münaqişənin tənzimlənməsi ilə əlaqədar beynəlxalq qərarlara, 
beynəlxalq təşkilatların qətnamələrinə dəstək ifadə edilmişdir. 
Biz qardaş dövlətlərin bizim üçün ən vacib məsələyə – artıq 
20 ildən bəri davam edən erməni işğalına son qoyulması, 
münaqişənin tezliklə tənzimlənməsi məsələsi ilə bağlı 
mövqeyindən razıyıq. Bildiyiniz kimi, Ermənistan ərazimizin 
20 faizini işğal altında saxlamaqda davam edir, bir milyondan 
çox azərbaycanlını öz tarixi vətənlərindən qovmuş, etnik 
təmizləmə siyasəti aparmışdır və bu gün də beynəlxalq 
təşkilatların, o cümlədən ən mühüm təşkilat olan BMT-nin 
qərarlarını yerinə yetirmək istəmir. BMT Təhlükəsizlik Şurası 
Ermənistan qoşunlarının işğal edilmiş ərazilərdən dərhal 
çıxarılmasını tələb edən dörd qətnamə qəbul etmiş, lakin onlar 
yerinə yetirilməmişdir. 
Türkdilli dövlətlərin qarşılıqlı dəstəyi bütün məsələlərdə 
əksini tapmalıdır. Bu, iqtisadi, siyasi dəstək, beynəlxalq 
qurumlarda qarşılıqlı fəaliyyət, beynəlxalq təşkilatlarda bir-
birinin xeyrinə səsvermə deməkdir. Biz türkdilli dövlətlərin, 
həmçinin islam dünyasının həmrəyliyi mövqeyinə həmişə sadiq 
olmuşuq. Bu istiqamətdə də iş aparır, təşəbbüslər göstəririk. 
 211 
Bizim təşəbbüsümüzlə İslam Əməkdaşlıq Təşkilatının üzvü 
olan ölkələrin çoxsaylı tədbirləri keçirilmişdir. 2009-cu ildə 
Bakı islam dünyasının mədəni paytaxtı seçilmişdi. 2018-ci il 
üçün bu Fəxri ada Azərbaycanın digər qədim şəhəri – Naxçıvan 
layiq görülmüşdür. 
Biz bu istiqamətdə fəal iş aparırıq və Qırğız prezidentinin 
şəxsində öz tarixi köklərinə sadiq olan bir insanı görmək mənə 
çox xoşdur. Mən bunu Almazbek Şarşenoviçə şəxsi 
söhbətimizdə də demişəm. İndi də açıq demək istəyirəm ki, bu, 
ikitərəfli münasibətlərimizin inkişafı, həmçinin türk dünyasının 
birliyini möhkəmlətmək işində əlavə nikbinlik yaradır. Türk 
dünyası çox böyük potensiala – insan resurslarına, yaxşı 
demoqrafik şəraitə malikdir. Zəngin təbii ehtiyatlarımız – neft, 
qaz, metallar, su ehtiyatımız var. Biz Xəzər dənizi vasitəsilə 
bütün türk dünyasını birləşdirən çox geniş coğrafi əraziyə 
malikik. Buna görə də mövqelərimizin güclənməsi yalnız 
birliyimizin möhkəmlənməsi ilə bağlı ola bilər. Bugünkü səfər 
də birliyimizi möhkəmlətmək işinə töhfədir. Biz bu səfərə həm 
də bu baxımdan yanaşırıq və bu müsbət meyilləri gələcəkdə də 
davam etdirmək ümidindəyik. 
C e y h u n   Ə l i y e v (ATV telekanalı): Sualım Qırğız 
prezidentinədir. Cənab Prezident, bu gün ölkələrimiz 
arasında imzalanmış sənədlərin ikitərəfli əlaqələrin gələcək 
inkişafı baxımından rolunu necə qiymətləndirirsiniz? 
A l m a z b e k   A t a m b a y e v: Hesab edirəm ki, bunlar 
dönüş yaradan sənədlərdir. Qırğızıstan Azərbaycanın ərazi 
bütövlüyünün tərəfdarıdır. Köklərimizə nəzər salmaq da 
təsadüfi deyildir, çünki son 20 ildə Qırğızıstanda iki dəfə – 
1990-cı ildə və 2010-cu ildə separatçılıq cəhdləri olmuşdur. Bu 
cəhdlər məhz onunla bağlı idi ki, insanlar öz köklərini 
unutsunlar. Qırğızlar da, özbəklər də türkdürlər. Keçmişi 
xatırlamaq yalnız sülh işinə xidmət edir. Biz hər cür 
separatçılığın əleyhinəyik, ölkələrimizin ərazi bütövlüyünün 
tərəfdarıyıq. Hesab edirəm ki, bu sənədlər həm iqtisadi, həm də 
siyasi baxımdan imzalanmış həlledici sənədlərdir. 
 212 
 
HEYDƏR ƏLİYEV FONDU İLƏ TANIŞLIQ 
 
30 mart 2012-ci il 
 
Azərbaycan Respublikasına rəsmi səfəri çərçivəsində 
Qırğız Respublikasının Prezidenti Almazbek Atambayev və 
xanımı Raisa Atambayeva martın 30-da Heydər Əliyev Fon-
dunda olmuşlar. 
Qırğız Respublikasının başçısını Azərbaycan Respublika-
sının Prezidenti İlham Əliyev və xanımı Mehriban Əliyeva 
qarşıladılar. 
Ali qonağa və xanımına Azərbaycan xalqının ümummilli 
liderinin xatirəsinə yaradılmış Fondun məqsədi və fəaliyyəti 
barədə məlumat verildi. Bildirildi ki, Fond ümummilli liderin 
zəngin irsini öyrənir və təbliğ edir, müxtəlif sosial-iqtisadi, 
humanitar layihələr həyata keçirməklə Azərbaycanın tərəqqi-
sinə, mədəniyyətinin inkişafına və tarixinin öyrənilməsinə 
köməklik göstərir. 
Prezident Almazbek Atambayev və xanımı ulu öndər Heydər 
Əliyevin arxivindən götürülmüş və onun fəaliyyətinin ayrı-ayrı 
dövrlərinə aid fotoşəkillərlə, habelə müxtəlif eksponatlarla tanış 
oldular. 
Fondla tanışlıq zamanı qonaqlara məlumat verildi ki, 
ümummilli liderin hakimiyyətdə olduğu dövr Azərbaycan 
tarixinin ən şərəfli səhifələrindən biridir. Bu gün beynəlxalq 
birlik tərəfindən ölkəmizin misilsiz uğurları kimi qəbul edilən 
sosial-iqtisadi inkişaf, əldə olunan nailiyyətlər məhz ümummilli 
liderin fəaliyyətinin bəhrələridir. 
Qonaqlar fenomen şəxsiyyət Heydər Əliyevin həyatının ən 
müxtəlif məqamlarını əks etdirən və Azərbaycan tarixinin bütöv 
bir dövrü barədə geniş təsəvvür yaradan çoxlu sənədlərlə, 
dünyanın tanınmış siyasi xadimlərinin bəxş etdikləri 
hədiyyələrlə, nüfuzlu elm, mədəniyyət və incəsənət xadimlərinin 
müstəqil Azərbaycan dövlətinin qurucusu haqqında fikirləri ilə 
 213 
tanış oldular, xarici ölkələrin liderləri ilə görüşlərdə çəkilmiş 
şəkillərə maraqla baxdılar. 
Prezident Almazbek Atambayev fondla tanışlıqdan sonra 
Xatirə kitabına ürək sözlərini yazdı. 
Sonra qarşılıqlı xatirə hədiyyələri təqdim olundu. Qırğız 
Respublikasının Prezidenti və xanımı Heydər Əliyev Fondunun 
fəaliyyətindən bəhs edən filmə tamaşa etdilər. 
Qonaqlar Heydər Əliyev Fondundan zəngin təəssüratla ay-
rıldılar. 
 
 
 
 214 
 
ALİ QONAĞIN ŞƏRƏFİNƏ RƏSMİ ZİYAFƏTDƏ 
İŞTİRAK 
 
30 mart 2012-ci il 
 
Martın 30-da Azərbaycan Respublikasının Prezidenti 
İlham Əliyevin və xanımı Mehriban Əliyevanın adından ölkə-
mizdə rəsmi səfərdə olan Qırğız Respublikasının Prezidenti 
Almazbek Atambayevin və xanımı Raisa Atambayevanın 
şərəfinə rəsmi ziyafət verilmişdir. 
Qırğız prezidenti Almazbek Atambayevin Azərbaycana 
səfərinin çox böyük əhəmiyyət daşıdığını deyən prezident İlham 
Əliyev bildirdi ki, bu səfərlə əlaqələrimizin tarixində yeni səhifə 
açılır. Prezident İlham Əliyev onu da bildirdi ki, hər iki xalqın 
əməkdaşlıq əlaqələrinin çoxəsrlik tarixi vardır. «Bizim ölkələri 
tarixi köklər bağlayır» – deyən Azərbaycan prezidenti ölkələ-
rimizin müstəqillik tarixinin də eyni olduğunu diqqətə çatdırdı. 
Dövlətimizin başçısı bildirdi ki, Qırğızıstanın inkişafında 
Azərbaycan daim onun yanında olacaqdır. Prezident İlham Əliyev 
səfər çərçivəsində imzalanan sənədlərin əhəmiyyətindən danışdı, 
son illərdə münasibətlərdə yaranan boşluğu doldurmaq üçün 
siyasi iradənin olduğunu vurğulayaraq dedi: 
– Biz bir yerdə olmalıyıq. Bizim gücümüz birlikdədir. Bunun 
üçün eyni tarixi köklər vardır. Həm siyasi, həm də iqtisadi 
sahədə ümumi maraqlarımız mövcuddur. Biz beynəlxalq 
strukturlarda, BMT, İslam Əməkdaşlıq Təşkilatı, İƏT, MDB 
çərçivəsində fəal şəkildə qarşılıqlı fəaliyyət göstəririk, bir-
birimizi dəstəkləyirik. İqtisadi sahədə bizim hələ fəxr edəcəyimiz 
bir şey yoxdur, əmtəə dövriyyəsi çox aşağı səviyyədədir. Ancaq 
yaxşı perspektivlər vardır. Bizim bu gün haqqında danışdığımız 
investisiya layihələri, Azərbaycan investisiyaları ilə bağlı layihələr, 
o cümlədən enerji, bank, turizm sahələrindəki layihələr iqtisadi 
əlaqələrimizi möhkəmləndirməyə kömək edəcəkdir. Gələn ay artıq 
hökumətlərarası komissiyanın iclası keçiriləcəkdir. Yaxşı nəticə-
 215 
lərə və danışdığımız məsələlərin səmərəli və tezliklə həllinə ümid 
edirik. 
Azərbaycan etibarlı tərəfdaşdır. Qırğızıstan üçün dost ölkədir 
– deyən prezident İlham Əliyev bildirdi ki, investisiyalarla mövcud 
əlaqələri daha da möhkəmləndirmək olar. Dövlətimizin başçısı 
Almazbek Atambayevin Qırğızıstanın inkişafındakı rolunu qeyd 
etdi, bu ölkənin gələcəkdə mühüm uğurlara imza atacağına 
ümidvar olduğunu bildirdi. 
Qırğız prezidenti Almazbek Atambayev Azərbaycanda 
qardaş və dost ölkənin başçısı kimi səmimi qəbul olunduğundan 
məmnunluğunu bildirdi. Bakının çox sürətlə inkişaf etdiyini 
deyən Qırğız prezidenti Heydər Əliyev Fondunun fəaliyyəti ilə 
tanışlığından məmnun qaldığını vurğuladı və fondun prezidenti 
Mehriban xanım Əliyevanın çoxşaxəli uğurlu fəaliyyətini yüksək 
qiymətləndirdi. Mən bu gün hiss edirəm ki, vədlərinə sadiq olan 
sanki öz qardaşımı tapmışam – deyən Almazbek Atambayev 
prezident İlham Əliyevin uğurlu siyasi fəaliyyətindən danışdı və 
səylərin birləşdirilməsinin əhəmiyyətinə toxunaraq dedi: 
– Düşünürəm ki, bizim buradan öyrənə biləcəyimiz çox şey 
var. Bir məsələni deyə bilərəm ki, biz daha tez-tez bir yerdə 
olacağıq. Çünki bir yerdə olanda həmişə asan olur. Zənnimcə, 
biz gələcəkdə birgə səylərlə çox iş görəcəyik. Belə bir səmimi 
qəbula, bu cür qardaşlıq münasibətlərinə görə minnətdaram. 
 
 
 
 
  
 216 
 
BAKIDA BEŞULDUZLU «JW MARRİOTT 
ABSHERON» OTELİNİN AÇILIŞI 
MƏRASİMİNDƏ İŞTİRAK  
 
1 aprel 2012-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva martın 1-də Bakıda «JW Marriott 
Absheron» otelinin açılışında iştirak etmişlər. 
Dövlətimizin başçısı otelin rəmzi açılışını bildirən lenti 
kəsdi. 
Azərbaycan prezidenti və xanımı oteldə yaradılmış şəraitlə 
tanış oldular.  
Məlumat verildi ki, köhnə «Abşeron» mehmanxanasının 
yerində tikilən yeni «JW Marriott Absheron» oteli dünya şöh-
rətli «Marriott İnternational» şirkətinin ölkəmizdəki ilk otelidir. 
Bakıda beynəlxalq səviyyəli bu cür otellərin tikilməsi ölkəmizdə 
turizmin inkişafının istər yerli, istərsə də xarici şirkətlər üçün 
yaradılan əlverişli investisiya mühitinin bariz göstəricisidir.  
Qeyd edildi ki, oteldə otaqların layihələndirilməsi və tərti-
batı zamanı Azərbaycanın təbiəti, memarlıq abidələri, eləcə də 
Xəzər dənizinin elementləri öz əksini tapmışdır. Oteldə yüksək 
kateqoriyalı «Executive studio», «Executive Deluxe», «Execu-
tive Premier» və «President luxe» də daxil olmaqla, ümumilikdə 
243 geniş otaq vardır.  
Oteldə Şərq mətbəxinin təamlarının təklif edildiyi «Fire-
works Oriental Kitchen», İtaliya mətbəxinin nümunələri olan 
«OroNero Bar&Ristorante» restoranları, «Razzmatazz Coc-
ktail&Lounge» barı və «Zest Lifestyle» kafesi vardır. Burada, 
həmçinin Azadlıq meydanı tərəfdən xüsusi girişi olan res-
toranlar, bar və kafe fəaliyyət göstərir. 
Bildirildi ki, otelin binasının üst üç mərtəbəsini əhatə edən 
«Abşeron Spa» mərkəzində qonaqlar Bakının və Xəzər dənizinin 
füsunkar mənzərəsini seyr etmək imkanına malik olacaqlar. 
 217 
Mərkəzdə altı prosedur otağı, daxili hovuz, buxar otağı və 
sauna vardır.  
Qeyd edildi ki, işgüzar görüşlər və konfransların keçirilməsi 
üçün oteldə təbii Günəş işığı ilə işıqlandırılan 13 iclas zalı 
vardır. Otelin mirvarisi hesab olunan 1208 kvadratmetrlik sü-
tunsuz «Şərq» zalında böyük tədbirlərin, sərgilərin və digər 
mərasimlərin keçirilməsi üçün hər cür şərait yaradılmışdır.  
Dövlətimizin başçısı otelin terrasında da yaradılmış şəraitlə 
tanış oldu. Məlumat verildi ki, otelin həyətindən bulvara çıxan 
yeraltı keçid də tikilir.  
«JW Marriott Absheron» oteli Azərbaycanın böyük turizm 
potensialına malik olmasını və tezliklə respublikamızın dünya-
nın elit turizm mərkəzlərindən birinə çevriləcəyini bir daha 
təsdiqləyir.  
İ l h a m   Ə l i y e v: Bu gün şəhərimizin tarixində çox 
əlamətdar bir gündür. Bakıda gözəl, möhtəşəm «Marriott» oteli 
açılır. Bu hadisə münasibətilə sizi ürəkdən təbrik edirəm. Çox 
şadam ki, «Marriott» oteli dünya standartlarına cavab verir. 
Qonaqların istirahəti, müxtəlif tədbirlərin keçirilməsi üçün 
bütün şərait vardır. Otelin xarici görünüşü də, daxili dizaynı da 
çox gözəldir. Burada bütün işlər böyük zövqlə görülübdür. 
Əminəm ki, bu otel nəinki Azərbaycanın, bütün bölgənin ən 
gözəl otellərindən birinə çevriləcək. Şübhə etmirəm ki, burada 
xidmət də yüksək səviyyədə olacaqdır. Çünki «Marriott» dünya 
şöhrətli otellər şəbəkəsidir. «Marriott»un Azərbaycana gəlməsi 
Azərbaycanda gedən inkişafın əlamətidir. 
Çox şadam ki, otel öz tarixi «Abşeron» adını da saxlayıb. 
Çünki  keçən əsrin 80-ci illərində burada «Abşeron» otelinin 
tikilməsi o dövr üçün böyük hadisə idi. Bir tərəfdə «Abşeron», 
digər tərəfdə «Azərbaycan» otellərinin tikilməsi bizim əsas 
meydanımızın hüdudlarını da müəyyən etmişdi. İndiki dövrdə 
artıq həyat yeni inkişaf dinamikası tələb edir. Mən çox şadam 
ki, Bakının bugünkü mənzərəsində yenə bizim əsas meydanımız 
olan Azadlıq meydanı iki gözəl otellə əhatə olunub və beləliklə, 
bu gözəl meydan tamamlanır. 
 218 
Otelin tikintisi Azərbaycana investorlar tərəfindən göstərilən 
diqqətin də əlamətidir. Dünya şöhrətli otellər şəbəkələrinin 
Azərbaycana gəlməsi və fəaliyyətə başlaması Azərbaycanda 
gözəl investisiya iqliminin təzahürüdür. Biz bütün sahələrdə 
investisiyaları alqışlayırıq və çox şadam ki, hazırda turizm 
sektoruna, otelçilik sektoruna sərmayə qoyulur. Təkcə son bir il 
ərzində şəhərimizdə dörd beşulduzlu otel istifadəyə verilibdir. 
Bu dördüncüsüdür və yaxın aylarda  Bakıda daha iki beşulduzlu 
otel açılacaqdır. Hesab edirəm ki, bu, bölgənin tarixində nadir 
bir hadisədir. Bir il, il yarım ərzində bir şəhərdə beşulduzlu altı 
otel yaradılır və bu şəhərin adı Bakıdır. Bakı bu inkişafa 
layiqdir. Çünki Bakı dünyanın ən gözəl şəhərlərindən biridir. 
Gəncləşən, müasirləşən Bakı da dünya miqyasında artıq özünə 
yer tutubdur.   
Otelin ətrafı da abadlaşdırılır. Qonaqlar burada tikilmiş 
yeraltı keçid vasitəsilə bulvara çıxacaqlar. Bakının tarixi bulvarı 
buradan, bu nöqtədən başlayır. Tarixi bulvarımızın uzunluğu 
3,5 kilometr təşkil edir. Sovet İttifaqı zamanında məsafə 
baxımından ən böyük bulvar Bakı bulvarı idi. Ancaq müasir 
Azərbaycanın inkişafı tələb edirdi ki, biz bulvarın da 
uzunluğunu artıraq. Hazırda yeni bulvarın tikintisi, Bayraq 
Meydanında dənizkənarı zolaqların tikintisi nəticəsində ay 
yarım bundan sonra Bakı bulvarının – köhnə, yeni və Bayraq 
Meydanındakı bulvarın uzunluğu 14-15 kilometrə çatacaqdır.  
Bu məqsədlə bulvar üçün yeni kiçik avtobuslar sifariş 
edilibdir. Bulvardan Bayraq Meydanına qədər dəniz taksiləri 
işləyəcəkdir. Qısa müddətdə bu qədər inkişaf, bu qədər inves-
tisiyalar ölkəmizin yüksəliş dinamikasını göstərir. 
Ölkəmizin bölgələri də inkişaf edir. Bölgələrdə də beşul-
duzlu otellər tikilir. Şahdağ qış-yay xizək mərkəzi bu ilin 
sonunda açılacaqdır. Bu da dünya miqyasında ən gözəl xizək 
kurortu olacaqdır. Hazırda orada da bir neçə beşulduzlu otel 
tikilir. Gələcəkdə Azərbaycana turistlərin gəlişi nəticəsində 
ölkəmiz dünyanın turizm xəritəsində də öz yerini tapacaqdır. Bu 
gün bölgənin iqtisadi, siyasi mərkəzi, qitənin enerji mərkəzi 
 219 
Azərbaycandır. Çox istəyirəm ki, Azərbaycan bölgənin və 
dünyanın turizm mərkəzlərindən birinə çevrilsin. Buna imkanlar 
vardır.  
Bizim çox gözəl ölkəmiz, çox gözəl insanlarımız var. Azər-
baycan vətəndaşları çox qonaqpərvərdirlər. Xarici qonaqlara 
həmişə böyük hörmət və diqqət vardır. Gözəl iqlimimiz var, 
təhlükəsizlik şəraiti çox yaxşıdır. Gecə-gündüz insanlar 
təhlükəsiz şəraitdə gəzə, dincələ bilirlər. Şəhərin infrastrukturu 
yeniləşir və artıq gözəl, möhtəşəm otellərimiz vardır. İstənilən 
beynəlxalq tədbiri Azərbaycanda keçirmək üçün çox gözəl 
şərait vardır.  
Mən dünyanın müxtəlif yerlərində olmuşam. Müqayisə 
aparmaq üçün kifayət qədər imkanlarım vardır. Həmişə 
çalışmışam ki, biz dünyada ən gözəl təcrübəni Azərbaycanda 
tətbiq edək. Deyə bilərəm ki, dünya miqyasında çox kiçik bir 
ərazidə bu qədər gözəl otellərin tikintisinə nadir hallarda rast 
gəlmək olar. Bakıda biz bunu görürük. Bakıda yaşamaq, 
işləmək, dincəlmək üçün bütün şərait vardır.  
«Marriott» oteli memarlıq baxımından da çox gözəldir. Biz 
buna da daim fikir verməliyik. Şəhərimizin özünəməxsus 
memarlıq ənənələri vardır. Qədim şəhərimizin, burada XIX 
əsrdə tikilmiş binaların və müasir binaların memarlığı çox 
gözəldir. Əsas məsələ ondan ibarət idi ki, bu stillərin arasında 
olan fərqlər ümumi mənzərəni pozmasın, əksinə, ümumi 
mənzərəyə gözəl məqamları əlavə etsin. Mən hesab edirəm ki, 
biz buna nail ola bilmişik. Çünki Bakıda qədim binalar, müasir 
binalar bir-biri ilə harmoniya təşkil edir. Bütün işlər böyük 
zövqlə görülür. Əlbəttə ki, şəhərimizin hər bir guşəsində 
aparılan quruculuq-abadlıq işləri daim mənim diqqətimin 
mərkəzindədir.  
Biz Bakını bağlar, parklar, bulvarlar şəhərinə çeviririk. Bakı 
bizim gözəl şəhərimizdir və bu gün tam məsuliyyətlə deyə 
bilərəm ki, dünyanın ən gözəl şəhərlərindən biridir.  
Sual yarana bilərdi ki, nə üçün şəhərdə bir il yarım ərzində 
beşulduzlu altı otel tikilir? Bu otellər necə işləyəcək? Kifayət 
 220 
qədər qonaq olacaq, yoxsa yox? Əminəm ki, olacaqdır, bu 
beşulduzlu altı otel bizə kifayət etməyəcəkdir. Çünki ölkəmizin, 
şəhərimizin inkişafı o qədər sürətlə gedir, Bakıya gəlmək 
istəyənlərin sayı o qədər sürətlə artır ki, gələcəkdə də otellərin 
tikintisinə böyük ehtiyac vardır. 
Şəhərimizin tarixi, gözəl yerləri vardır. Bu yerlər, demək 
olar ki, artıq tutulub, Azadlıq meydanı, Azneft meydanı, 
şəhərimizin yuxarı hissəsində beşulduzlu otellər tikilir. Bu 
otellər arasında sağlam rəqabət aparılacaqdır. İki il əvvəl 
Bakıda bəlkə bir və ya iki beşulduzlu otel var idi, bir növ 
monopoliya yaradılmışdı. İndi sağlam rəqabət şəraitində hər bir 
brend öz imkanlarını ortaya qoyacaq.   
Mən bu gün çox şadam ki, bu gözəl, müasir, möhtəşəm, 
böyük zövqlə tikilmiş otel fəaliyyətə başlayır. Əminəm ki, 
burada çalışan insanlar da hazırlıqlı, peşəkar insanlardır. 
Əminəm ki, siz də qonaqlara gözəl xidmət göstərəcəksiniz.  
Bu gözəl hadisə münasibətilə sizi bir daha ürəkdən təbrik 
edirəm və sizə uğurlar arzulayıram.  
 221 
 
ROMA PAPASI XVI BENEDİKT HƏZRƏTLƏRİNƏ 
 
Zati-müqəddəsləri! 
Tacqoyma gününüz münasibətilə Sizi şəxsən öz adımdan 
və Azərbaycan xalqı adından səmimi-qəlbdən təbrik edirəm. 
Əminəm ki, Azərbaycan–Vatikan münasibətləri, dostluq və 
əməkdaşlıq əlaqələrimiz ümumbəşəri dəyərlərin təntənəsi, 
insanlar arasında qarşılıqlı anlaşma və həmrəyliyin bərqərar 
olması naminə bundan sonra da inkişaf edəcək və ge-
nişlənəcəkdir. 
Belə bir əlamətdar gündə Sizə möhkəm cansağlığı, ali 
missiyanızda uğurlar arzulayır, həmməzhəblərinizə əmin-
amanlıq və rifah diləyirəm. 
 
Hörmətlə, 
                                                                  İLHAM ƏLİYEV 
                             Azərbaycan Respublikasının Prezidenti 
 
Bakı, 2 aprel 2012-ci il 
 
 
 
 222 
 
DANİMARKA KRALİÇASI ÜLYAHƏZRƏT  
II MARQRETEYƏ  
Ülyahəzrət! 
Danimarka Krallığının milli bayramı – Təvəllüd Gününüz 
münasibətilə Sizi və Sizin simanızda bütün xalqınızı öz 
adımdan və Azərbaycan xalqı adından ürəkdən təbrik edirəm. 
Əminəm ki, Azərbaycan–Danimarka münasibətlərinin inki-
şafı, ölkələrimiz arasındakı dostluq və əməkdaşlıq əlaqələrinin 
möhkəmlənməsi və genişlənməsi bundan sonra da xalqlarımızın 
rifahına xidmət edəcəkdir. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, işlərinizdə uğurlar, dost Danimarka xalqına 
sülh və firavanlıq diləyirəm. 
 
Hörmətlə,  
                                                                  İLHAM ƏLİYEV 
                                Azərbaycan Respublikasının 
Prezidenti 
 
Bakı, 2 aprel 2012-ci il 
 
 
 
 223 
 
RUSİYA FEDERASİYASININ PREZİDENTİ  
ZATİ-ALİLƏRİ  
CƏNAB DMİTRİ MEDVEDEVƏ  
Hörmətli Dmitri Anatolyeviç! 
Tümen yaxınlığında təyyarə qəzası nəticəsində çoxsaylı 
insan tələfatı barədə xəbər məni dərindən sarsıtdı. 
Azərbaycan xalqı adından və şəxsən öz adımdan Sizə, həlak 
olanların doğmalarına və yaxınlarına, bütün Rusiya xalqına 
dərin hüznlə başsağlığı verirəm. 
 
                                                                  İLHAM ƏLİYEV  
                                 Azərbaycan Respublikasının 
Prezidenti 
 
Bakı, 2 aprel 2012-ci il 
 
 224 
 
RUSİYA FEDERASİYASININ NƏQLİYYAT 
NAZİRİ İQOR LEVİTİN İLƏ GÖRÜŞ  
Prezident sarayı 
 
2 aprel 2012-ci il 
 
Azərbaycan Respublikasının Prezidenti İlham Əliyev 
aprelin 2-də Rusiya Federasiyasının Nəqliyyat naziri İqor 
Levitini qəbul etmişdir. 
Görüşdə ölkələrimiz arasında ikitərəfli münasibətlərin 
müxtəlif istiqamətlərdə, o cümlədən nəqliyyat sahəsində uğurla 
inkişaf etdiyi vurğulandı, Rusiya Federasiyasının Nəqliyyat 
naziri İqor Levitinin Azərbaycana səfərinin bu sahədə əmək-
daşlığın daha da genişləndirilməsi baxımından əhəmiyyəti qeyd 
olundu. 
 
 
 
 
 225 
 
FİNLANDİYANIN XARİCİ İŞLƏR NAZİRİ  
ERKKİ TUOMİOYANIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
Prezident sarayı 
 
2 aprel 2012-ci il 
 
Azərbaycan Respublikasının Prezidenti İlham Əliyev 
aprelin 2-də Finlandiya Respublikasının Xarici İşlər naziri 
Erkki Tuomioyanın başçılıq etdiyi nümayəndə heyətini qəbul 
etmişdir. 
Görüşdə Azərbaycan ilə Finlandiya arasında ikitərəfli 
münasibətlərin müxtəlif sahələrdə genişləndirilməsi, beynəlxalq 
təşkilatlar çərçivəsində əməkdaşlıq və digər məsələlər ətrafında 
fikir mübadiləsi aparıldı. 
 
 
 
 
 226 
 
LİTVANIN XARİCİ İŞLƏR NAZİRİ  
AUDRONYUS AJUBALİSİN BAŞÇILIQ  
ETDİYİ NÜMAYƏNDƏ HEYƏTİ   
İLƏ  GÖRÜŞ 
Prezident sarayı 
 
2 aprel 2012-ci il 
 
Azərbaycan Respublikasının Prezidenti İlham Əliyev 
aprelin 2-də Litvanın Xarici  İşlər  naziri Audronyus Ajubalisin 
başçılıq etdiyi nümayəndə heyətini qəbul etmişdir. 
Görüşdə Azərbaycan Respublikası ilə Litva Respublikası 
arasında ikitərəfli münasibətlərin uğurla inkişaf etdiyi vur-
ğulandı, əlaqələrimizin genişlənməsində yüksək səviyyəli qar-
şılıqlı səfərlərin önəmi qeyd olundu. Görüşdə Azərbaycan–
Avropa İttifaqı çərçivəsində Litva ilə əməkdaşlıq və digər 
məsələlər ətrafında fikir mübadiləsi aparıldı. 
 
 
 
 227 
 
AVRONEST PARLAMENT ASSAMBLEYASININ 
HƏMSƏDRİ KRİSTİAN VİGENİNİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
 
Prezident sarayı 
 
2 aprel 2012-ci il 
 
Azərbaycan Respublikasının Prezidenti İlham Əliyev 
aprelin 2-də Avronest Parlament Assambleyasının həmsədri 
Kristian Vigeninin başçılıq etdiyi Avropa Parlamenti Assam-
bleyası Bürosunun nümayəndə heyətini qəbul etmişdir. 
Dövlətimizin başçısı Avronest Parlament Assambleyasının 
böyük nümayəndə heyətinin ölkəmizə səfərindən məmnunluğunu 
bildirdi. Prezident İlham Əliyev Avronestin Avropadan kənarda 
ilk sessiyasının Bakıda keçirilməsini tərəfdaşlığımızın yaxşı 
göstəricisi kimi dəyərləndirdi. Avronest Parlament 
Assambleyası ilə ölkəmizin əməkdaşlıq etməkdə maraqlı 
olduğunu deyən dövlətimizin başçısı nümayəndə heyətinin 
Azərbaycana səfəri çərçivəsində aparılacaq müzakirələrin 
əməkdaşlığımızın genişləndirilməsi baxımından səmərəli 
olacağına əminliyini ifadə etdi.  
Avronest Parlament Assambleyasının həmsədri Kristian 
Vigenin böyük nümayəndə heyəti ilə Azərbaycana səfər 
etmələrinin əhəmiyyətini qeyd etdi. O, nümayəndə heyətinin 
üzvlərini prezident İlham Əliyevə təqdim etdi. Kristian Vigenin 
bildirdi ki, Avronest nümayəndə heyətinin ölkəmizə səfəri təmsil 
etdiyi qurumun Azərbaycan ilə əməkdaşlığa verdiyi böyük 
önəmin göstəricisidir. 
Görüşdə Avronest Parlament Assambleyasının Azərbaycan 
ilə Avropa Parlamenti və Avropa İttifaqı arasında əməkdaşlığın 
daha da genişləndirilməsi işinə öz töhfəsini verəcəyinə əminlik 
ifadə olundu.  
 
 228 
 
AVROPA İTTİFAQININ GENİŞLƏNMƏ VƏ 
AVROPA QONŞULUQ SİYASƏTİ ÜZRƏ 
KOMİSSARI ŞTEFAN FÜLENİN BAŞÇILIQ 
ETDİYİ NÜMAYƏNDƏ HEYƏTİ İLƏ GÖRÜŞ  
Prezident sarayı 
 
2 aprel 2012-ci il 
 
Azərbaycan Respublikasının Prezidenti İlham Əliyev 
aprelin 2-də Avropa İttifaqının genişlənmə və Avropa qonşuluq 
siyasəti üzrə komissarı Ştefan Fülenin başçılıq etdiyi nüma-
yəndə heyətini qəbul etmişdir. 
Azərbaycan ilə Avropa İttifaqı arasında əməkdaşlığın 
müxtəlif sahələrdə uğurlu inkişafından məmnunluğun ifadə 
edildiyi görüşdə son illər ölkəmizdə bütün sahələrdə həyata 
keçirilən islahatların və əldə olunan iqtisadi inkişafın önəmi 
vurğulandı.  
Görüşdə Azərbaycan ilə Avropa İttifaqı arasında enerji, 
təhlükəsizlik və digər məsələlər ətrafında fikir mübadiləsi apa-
rıldı.  
 
 
 229 
 
AVRONEST PARLAMENT ASSAMBLEYASININ 
İKİNCİ SESSİYASININ RƏSMİ AÇILIŞINDA 
İŞTİRAK  
 
Milli Məclis   
 
3 aprel 2012-ci il 
 
Azərbaycan Respublikasının Prezidenti İlham Əliyev 
aprelin 3-də Azərbaycan Respublikası Milli Məclisinin 
binasında Avronest Parlament Assambleyasının (PA) ikinci 
sessiyasının rəsmi açılışı mərasimində iştirak etmişdir.  
Sessiyanı Milli Məclisin Sədri Oqtay Əsədov açdı. 
– Hörmətli cənab Prezident! 
Hörmətli sessiya iştirakçıları! 
Hörmətli qonaqlar, xanımlar və cənablar!  
Avronest Parlament Assambleyasının ikinci plenar ses-
siyasında mən sizin hamınızı səmimi-qəlbdən salamlayıram. 
Sessiyada iştirak edən həmkarlarıma səmərəli və uğurlu iş 
arzulayıram. 
Avronest Parlament Assambleyasının Avropa İttifaqının 
hüdudlarından kənarda ilk sessiyasının Bakıda keçirilməsi 
parlamentimiz üçün çox tarixi bir hadisədir. İlk dəfədir ki, 
Azərbaycan Milli Məclisi Avropa Parlamentinin və tərəfdaş 
dövlətlərin bu qədər nümayəndəsini birlikdə qəbul edir. 
Ümidvaram ki, toplantıda aparılacaq fikir mübadiləsi, veriləcək 
tövsiyələr, qəbul ediləcək qərarlar təşkilatımızın məqsədlərinin 
həyata keçirilməsinə köməklik göstərəcəkdir. 
Hörmətli həmkarlar, Avronest Parlament Assambleyasının 
ikinci sessiyasının açılışında Azərbaycan Respublikasının 
Prezidenti, hörmətli cənab İlham Əliyev iştirak edir. 
Çıxış üçün söz Azərbaycan Respublikasının Prezidenti 
cənab İlham Əliyevə verilir. 
 
 230 
Azərbaycan prezidenti İlham Əliyevin nitqi 
 
Hörmətli xanımlar və cənablar! 
Hörmətli dostlar! 
Mən bütün qonaqları bu gün Azərbaycanda salamlamaq 
istəyirəm və Avronest Parlament Assambleyasının sessiyasına 
uğurlar arzulayıram. Çox məmnunam ki, Avropa İttifaqının 
hüdudlarından kənarda ilk bu cür toplantı Azərbaycanda 
keçirilir və mən bu qərara görə öz tərəfdaşlarımıza 
minnətdaram. Əminəm ki, burada qəbul ediləcək qərarlar, 
müzakirə ediləcək mövzular çox vacib olacaqdır.  
Avronest təşkilatının bəzi üzvləri Azərbaycana ilk dəfədir ki, 
səfər edirlər. Onlar Azərbaycanı daha yaxşı tanımaq, ölkəmizin 
reallıqları ilə tanış olmaq fürsətini əldə edəcəklər. Əlbəttə ki, bu 
sessiya birmənalı olaraq Azərbaycan ilə Avropa İttifaqı 
təsisatları arasında əməkdaşlıq ruhunu daha da 
gücləndirəcəkdir. Uzun illər ərzində əməkdaşlığımız inkişaf 
etmişdir. Azərbaycan Avropa İttifaqı ilə müxtəlif sahələrdə 
əməkdaşlıq edir.  Biz 10 ildən çoxdur ki, Avropa Şurasının 
üzvüyük. Fərəh hissi ilə qeyd etmək istəyirəm ki, mən 
Parlament Assambleyasında Azərbaycanın nümayəndə 
heyətinin ilk rəhbəri olmuşam. 
Təbii ki, bizim gündəliyimizə gəldikdə, bir çox məsələlər 
mövcuddur və onlar bir çox sahələri əhatə edir. Əməkdaş-
lığımızın yaxşı tarixi və gələcəyi vardır. Çünki yüksək 
səviyyədə olan daimi təmaslarımız, yüksək səviyyədə həyata 
keçirilən səfərlər, parlamentarilərin səfərləri Avropa İttifaqı ilə 
Azərbaycan arasında tərəfdaşlığı daha da gücləndirir. 
Biz siyasi islahatları birgə həyata keçiririk. Azərbaycan 
siyasi islahatlara sadiqdir. Biz müstəqillik illərimizdə bütün 
sahələrdə sabit siyasi təsisatlar yaratmışıq. Çoxpartiyalı sis-
temimiz mövcuddur. Bir çox partiyaların nümayəndələrindən 
ibarət parlamentimiz, ifadə, yığıncaq azadlıqlarımız, azad 
internetimiz vardır. Mən çox şadam ki, Azərbaycanda internet 
istifadəçilərinin sayı aydan-aya artır. Əhalimizin 50 faizindən 
 231 
çoxu məhz internet istifadəçisidir və genişzolaqlı internetdən 
istifadə edir. Gələcəkdə siyasi islahatlar birmənalı olaraq davam 
edəcəkdir. Avropa təsisatları ilə əməkdaşlıq çox vacibdir. Avro-
nest formatı vacibdir. Burada keçmiş Sovet İttifaqı ölkələri ilə 
Avropa İttifaqına üzv dövlətlər arasında əməkdaşlıq qurulub və 
onlar vahid heyət kimi işləyirlər. Sizin Bakıda bu toplantınızın 
keçirilməsi müsbət addımdır. Burada tədbir çərçivəsində 
müzakirə olunacaq məsələlər Avronest daxilində əməkdaşlıq 
ruhunu daha da gücləndirəcəkdir. Bu, nadir bir təşkilatdır.  
Azərbaycanın «Şərq Tərəfdaşlığı» Proqramının üzv döv-
lətləri, xüsusən də GUAM üzvləri ilə sıx əməkdaşlığı və 
münasibətləri vardır. 10 ildən artıqdır ki, biz GUAM-ın 
üzvüyük və bu təşkilata Azərbaycan, Gürcüstan, Moldova və 
Ukrayna daxildir. Bu ölkələrlə ikitərəfli və çoxtərəfli münasi-
bətlərimiz çox yaxşıdır. Avropalı həmkarlarımızla apardığımız 
əməkdaşlıq çox mühüm bir mühit yaradır. Əminəm ki, Avropa 
İttifaqının hüdudlarından kənarda keçirilən bu sessiya çox yaxşı 
əməkdaşlıq ruhu yaradacaqdır. Biz birgə əməkdaşlıq üçün 
mühüm şəraitləri yaradacağıq. Əminəm ki, həmçinin sessiya 
iştirakçıları da Azərbaycanı daha yaxşı tanımaq fürsətini əldə 
edəcəklər. On dəfə eşitməkdənsə bir dəfə görmək yaxşıdır. Siz 
Azərbaycanın reallığı, necə dəyişdiyi, islahatları, qarşımızda 
duran çağırışları, Azərbaycan xalqının arzu və istəkləri, 
ümumiyyətlə, gələcək planlarımızla tanış olacaqsınız. 
Müstəqilliyimizin 20 illik dövrünə gəldikdə, ilk illəri istisna 
edərək Azərbaycanın, ümumiyyətlə, inkişafı yaxşı olmuşdur. İlk 
illərdə xaos mövcud idi və ölkədə vəziyyət çox ağır idi. 
Ölkəmizi keçmiş sovet-kommunist ölkəsindən müasir 
cəmiyyətli ölkəyə çevirə bildik və gələcək planlarımız da aydın 
şəkildə müəyyən edildi. Təbii ki, siyasi sahədə aparılan 
islahatlar iqtisadi islahatlarla dəstəklənməlidir. Biz bu islahatları 
hazırda paralel şəkildə aparırıq.  
Çünki keçmişdə imperiyaların bir hissəsi olan, totalitarizm 
şəraitində yaşayan ölkəni möhkəm iqtisadi zəmin olmadan azad 
və müasir cəmiyyətə çevirmək mümkün deyildi. Buna görə 
 232 
həmin vaxtlar bizim çox ağır siyasi-iqtisadi və maliyyə 
böhranımız var idi. İqtisadiyyat dayanıqlı deyildi. XIX əsrdə 
dünyada birinci olaraq neft çıxaran ölkədə – Azərbaycanda 
hasilat aşağı düşürdü. Bu ağır ssenarinin qarşısının alınması 
üçün bizə vasitə lazım idi. Biz Azərbaycan xalqının güclü 
iradəsi və cəsarəti ilə ölkəmizi dəyişdirə bildik və gələcək üçün 
planlarımız tam aydın oldu. Artıq qeyd etdiyim kimi, siyasi 
sistem quruldu və iqtisadi islahatlar həyata keçirilməyə 
başlandı.  
Bu islahatlar davam edir və davam edəcəkdir. İqtisa-
diyyatımızın şaxələndirilməsinə nail ola bildik və möhkəm 
iqtisadi əsaslar yaratdıq. Son 8 il ərzində iqtisadiyyatımız üç 
dəfə, ümumi daxili məhsul 300 faiz artmışdır. Bu əslində ən azı 
region tarixində rekord göstəricidir. Yoxsulluğu azalda bildik. 
Çünki ümumi daxili məhsulun artımı məhz o vaxt uğur hesab 
edilə bilər ki, sərvətlər düzgün şəkildə bölüşdürülsün.  
İqtisadi və sosial sahəyə gəldikdə yoxsulluğun, işsizliyin 
azaldılması bizim ilk məqsədlərimiz oldu. Biz son 8 ildə 
yoxsulluğu 49 faizdən 7,6 faizə qədər endirə bildik. Səkkiz il 
ərzində Azərbaycanda 1 milyondan artıq iş yeri açılmışdır. 
Hazırda işsizliyin səviyyəsi ölkəmizdə 5,3 faiz təşkil edir.  
Ölkəmizin iqtisadiyyatına çoxmilyardlıq sərmayələr yatı-
rılmışdır. Açıq qapı siyasətini həyata keçiririk. Biz qapılarımızı 
dostlarımız və sərmayədarlar üçün geniş şəkildə açdıq. Keçmiş 
Sovet İttifaqı məkanında Azərbaycan adambaşına düşən birbaşa 
xarici sərmayələrin həcminə görə ilk yeri tutur. Yalnız ötən il 
iqtisadiyyatımıza 21 milyard dollardan artıq sərmayə 
qoyulmuşdur və həmin sərmayələrin təxminən 30 faizi xarici 
sərmayələrdir. Bu onu göstərir ki, xarici sərmayədarların 
Azərbaycana böyük marağı vardır. Mən çox məmnunam ki, biz 
enerji sektoruna deyil, daha çox qeyri-enerji sektoruna 
sərmayələrin qoyuluşunun şahidiyik. Bu bizim şaxələndirmə 
siyasətimizin nəticəsidir. Biz nəhəng təbii sərvətlərimizdən 
xalqımızın, ölkəmizin rifahı üçün istifadə edirik və öz 
iqtisadiyyatımızı şaxələndiririk.  
 233 
Ötən ilin statistik göstəricilərinə baxsaq görərik ki, ümumi 
daxili məhsul çox artmamışdır. Lakin ümumi daxili məhsul 
qeyri-neft və qaz sektorunda 10 faiz təşkil etmişdir. Növbəti 
onilliklərlə də bağlı planlarımız olduqca aydındır. Biz qarşıdakı 
on ildə ümumi daxili məhsulumuzu iki dəfə artırmağı 
planlaşdırırıq. Başqa sözlə desək, artıq üç dəfə artmış ümumi 
daxili məhsulumuzu gələn illərdə iki dəfə də artıracağıq. 
Məqsədimiz inkişaf etmiş ölkəyə çevrilməkdir. Düşünürəm ki, 
bunu həyata keçirmək üçün bütün imkanlarımız vardır. Sabit 
siyasi sistemimiz vardır, cəmiyyətimiz ölkəmizin hansı yollarla 
inkişaf etməsini aydın şəkildə bilir. Güclü iqtisadiyyatımız, 
sabit sosial siyasətimiz, təbii sərvətlərimiz, müasir 
infrastrukturlarımız, əlverişli coğrafi mövqemiz, peşəkar 
insanlarımız və savadlı gənclərimiz var.   
Avropa təsisatları ilə əməkdaşlıq planlarımız bizim üçün 
mühüm əhəmiyyət kəsb edir. Fikrimcə, Avropa İttifaqının 
timsalı müasir dünyanın ən yaxşı nümunələrindən biridir, ola 
bilsin, hətta ən yaxşı nümunədir. Onlarda siyasi azadlıqlar 
iqtisadi azadlıqlarla bir araya gəlir. Avropa ölkələrində maliyyə 
böhranı ilə bağlı problemlərə baxmayaraq bilirik ki, bu böhran 
müvəqqəti xarakter daşıyır və əminəm ki, bu, yaxın zamanlarda 
həllini tapacaqdır.  
Bizim gələcəklə bağlı planlarımız aparıcı beynəlxalq 
maliyyə təsisatları tərəfindən dəstəklənir və həyata keçirdiyimiz 
işlər yüksək qiymətləndirilir. Davos Dünya İqtisadi Forumu 
MDB ölkələri arasında bizim iqtisadiyyata rəqabət qabiliyyətinə 
görə birinci yeri verir. «Standard&Poors» reytinq agentliyi bu 
yaxınlarda bizim kredit reytinqimizi daha da yaxşılaşdırmışdır 
və sizin də bildiyiniz kimi, bu, son vaxtlarda bir o qədər də çox 
rast gəlinən hal deyildir. İqtisadi sahədə gördüyümüz işlər 
müvafiq beynəlxalq maliyyə təşkilatları tərəfindən qeyd olunur 
və dəstəklənir. Buna görə də biz gələcəyimizlə bağlı çox 
nikbinik. Biz qarşıya qoyduğumuz məqsədləri və onlara necə 
nail olmağı bilirik. Bizim bunu həyata keçirmək üçün siyasi 
iradəmiz və maliyyə imkanlarımız vardır.  
 234 
Biz tam şəkildə bazar iqtisadiyyatına sadiqik. Sovet İttifaqı 
süqut etdikdən sonra bazar iqtisadiyyatının ümumi daxili 
məhsuldakı payı sıfır dərəcəsində idi. İndi isə bu, 83 faiz təşkil 
edir. Əslində bu, enerji resursları kimi strateji imkanlarımıza 
əlavə olaraq, geniş özəlləşdirmə siyasətinin həyata 
keçirilməsində və özəl sektorun yaradılmasında vacib amil oldu. 
Qeyri-enerji sektorunun inkişafını da stimullaşdırdıq. Lakin 
bazar iqtisadiyyatına güclü şəkildə sadiq olaraq, biz sosial 
ədaləti də yaddan çıxarmalı deyilik. Bəzi hallarda bazar 
iqtisadiyyatının prinsipləri məhz hökumətdən, dövlətdən yardım 
gözləyən təbəqələrə bir çox çətinliklər yaradır. Buna görə sosial 
məsələlər gündəliyimizdə vacib yer tutur. Biz müxtəlif çoxsaylı 
sosial proqramları həyata keçirmişik. Əslində yoxsulluq 
səviyyəsindən aşağı olan vətəndaşların sayı azalır və ildən-ilə 
bu say daha da aşağı düşür. Azərbaycanda hələ də dövlətin 
dəstəyinə ehtiyacı olan insanların sayı 7 faizdir. Yarım 
milyondan artıq vətəndaşımız aylıq əsaslarla maliyyə dəstəyini 
dövlətimizdən alır. Eyni zamanda, biz olduqca müasir pensiya 
islahatları həyata keçiririk. Hazırda bu sahədə orta göstərici orta 
əməkhaqqının 40 faizini təşkil edir. Bu da zənnimcə, Avropa 
meyarlarına çox yaxındır.  
Ümumiyyətlə, fiskal və büdcə siyasətimizdə Avropa İttifa-
qında olan meyarlar Azərbaycanda təmin edilir. Bizim, demək 
olar ki, büdcə kəsirimiz yoxdur. Xarici borcumuz ümumi daxili 
məhsulun təxminən 7 faizini təşkil edir. Bu, olduqca çox yaxşı 
göstəricidir. Çalışırıq ki, inkişaf etmiş Avropa ölkələrinin 
təcrübəsindən istifadə edək, müasir sosial infrastruktur 
yaradırıq. Son bir neçə il ərzində Azərbaycanda 2 mindən artıq 
orta məktəb tikilmişdir. Təkcə bu il 400-dən artıq məktəb bərpa 
və inşa ediləcəkdir. Ölkə üzrə 400-dən artıq yeni xəstəxana və 
34 Olimpiya İdman Kompleksi yaradılıb.  
Bizim sosial və siyasi problemlərimizdən biri Ermənistanın 
təcavüzü və işğalından əziyyət çəkən qaçqınların və məcburi 
köçkünlərin problemidir. Bu işğal nəticəsində bir milyondan 
artıq azərbaycanlı qaçqın və məcburi köçkün vəziyyətinə 
 235 
düşmüşdür. Təxminən 50 min azərbaycanlı Dağlıq Qarabağdan 
qovulmuşdur. 700 mindən artıq insan Azərbaycanın Dağlıq 
Qarabağ ətrafındakı 7 rayonundan qovulmuşdur. 250 min 
azərbaycanlı isə etnik təmizlənməyə məruz qalaraq 
Ermənistandan çıxarılmışdır. Ümumi olaraq, bir milyondan çox 
insan qaçqın və məcburi köçkündür. Bu rəqəm 1994-cü ilin 
göstəricisidir. Təxminən 20 il keçir və Azərbaycanda müsbət 
demoqrafik vəziyyəti götürsək, onlar hazırda bir milyondan 
çoxdur. Təbii ki, bu, böyük siyasi, iqtisadi və sosial yükdür. Bu 
insanların öz yurdlarına qayıtmaq hüququ var. Təxminən 20 
ildir ki, bizim beynəlxalq səviyyədə tanınmış ərazilərimiz 
ermənilərin işğalı altındadır. Bu təcavüz və etnik təmizləmə 
siyasəti nəticəsində torpaqlarımızın 20 faizi işğal altındadır. 
Artıq qeyd etdiyim kimi, bir milyondan artıq vətəndaşımız 
qaçqın və məcburi köçkündür. Beynəlxalq təşkilatlar 
Ermənistan–Azərbaycan, Dağlıq Qarabağ münaqişəsi ilə bağlı 
çoxsaylı qərarlar qəbul etmişlər. BMT Təhlükəsizlik Şurası 
Ermənistanın işğalçı qüvvələrinin Azərbaycan torpaqlarından 
dərhal və qeyd-şərtsiz çıxarılmasını tələb edən dörd qətnamə 
qəbul etmişdir. Avropa Parlamenti və Avropa Şurası da bu cür 
qətnamələr qəbul etmişdir. ATƏT-in zirvə görüşlərində və digər 
beynəlxalq təşkilatlarda oxşar qərarlar qəbul edilmişdir. Lakin 
əfsuslar olsun ki, Ermənistan rəhbərliyi həmin qərarlara məhəl 
qoymur və bu qətnamələri yerinə yetirmir, Azərbaycanın 
beynəlxalq səviyyədə tanınmış ərazilərini işğal altında 
saxlamaqda davam edir. Dağlıq Qarabağ Azərbaycanın tarixi 
torpağıdır. Ermənilərin Dağlıq Qarabağa kütləvi şəkildə 
köçürülməsi XIX əsrdə başlamışdır. Bu bölgə Azərbaycanın 
tarixi ərazisidir. «Qarabağ» sözü  bizim sözdür. Erməni dilində 
bunun heç bir mənası yoxdur. Tarixi baxımdan tamamilə 
aydındır ki, bu məsələ belədir. Hüquqi baxımdan da Dağlıq 
Qarabağ Azərbaycanın ayrılmaz hissəsidir. Azərbaycan BMT-
yə Dağlıq Qarabağla birgə üzv olmuşdur. Azərbaycanın ərazi 
bütövlüyü beynəlxalq ictimaiyyət tərəfindən tanınır. Tarixi və 
hüquqi baxımdan tamamilə aydındır ki, bu məsələ belədir. 
 236 
ATƏT-in Minsk qrupu 20 ildir, hətta dəqiq olsaq, iyirmi il və 
bir həftə öncə yaradılıb. Bu təşkilat münaqişənin nizamlanması 
məqsədilə yaradılmışdır. Əfsuslar olsun ki, 20 il ötüb və bu 
münaqişə həll olunmayıb. Torpaqlarımız hələ də işğal 
altındadır. Dağlıq Qarabağla qonşu olan rayonlar da dağıntılara 
məruz qalıb. Şəhərlərimiz yerlə yeksan edilib, məscidlərimiz, 
əcdadlarımızın qəbiristanlıqları dağıdılıb. Bunlar ATƏT-in 
qiymətləndirmələrində və hesabatlarında əks olunub. İki dəfə 
ATƏT öz heyətlərini göndərib. Birinci dəfə faktaraşdırıcı, ikinci 
dəfə sahədə qiymətləndirmə missiyası olub. Həmin dağıntılar 
hesabatda aydın şəkildə qeyd edilib. Orada Ermənistanın işğalçı 
qüvvələrinin yerli və dinc əhaliyə qarşı etdiyi hərəkətlər öz 
əksini tapıb. İyirmi il öncə biz müasir tariximizdə ən faciəli 
anları yaşadıq – Xocalı soyqırımını. Xocalı şəhərinin 613 dinc 
sakini, o cümlədən 106 qadın və 63 uşaq ermənilər tərəfindən 
qətlə yetirilmiş, 100-dən artıq vətəndaşımız itkin düşmüşdür. 
Xocalı soyqırımı barbarlıq aktı və faşizm əyləmidir. Bu, XX 
əsrin sonunda baş verən ən böyük faciədir. Müxtəlif ölkələrin 
parlamentləri bu məsələni müzakirə edir. İki parlamentdə 
Xocalı faciəsi soyqırımı aktı kimi qeyd edilibdir. Əminəm ki, 
bu məsələ digər parlamentlərin qərarlarında da öz əksini 
tapacaqdır.  
Dağlıq Qarabağ münaqişəsinin həlli çox aydın görünür. 
Azərbaycanın beynəlxalq səviyyədə tanınan ərazi bütövlüyü 
bərpa olunmalıdır. Ermənistanın işğalçı qüvvələri işğal olunmuş 
ərazilərdən çıxmalıdır. BMT Təhlükəsizlik Şurasının qəbul 
etdiyi 4 qətnamə yerinə yetirilməlidir. Dağlıq Qarabağdan 
qovulmuş şəxslər öz yerlərinə qayıtmalı, sülh, dostluq və 
əməkdaşlıq şəraitində yaşamalıdırlar. Azərbaycanda çoxmillətli 
və çoxkonfessiyalı cəmiyyət mövcuddur. Bizim tariximizdə heç 
vaxt milli və dini zəmində toqquşma və münaqişə olmayıb. Biz 
müxtəlifliyimizdən fərəhlənirik və fərəh hissi ilə qeyd edirik ki, 
bir çox millətlərin nümayəndələri ölkəmizdə bir ailə kimi 
yaşayırlar. Bu fakt, həmçinin beynəlxalq təşkilatların 
hesabatlarında əksini tapmışdır. Dinlərarası dialoqa həsr 
 237 
olunmuş beynəlxalq tədbirlərin keçirildiyi yerin məhz 
Azərbaycan olması təsadüfi deyil. Biz multikulturalizmlə bağlı 
çox mühüm beynəlxalq forumlar keçirmişik. Hesab edirəm ki, 
bu nümunədən, həmçinin digər ölkələrdə də istifadə edilə bilər. 
O ölkələrdə ki,  müxtəlif millətlərin nümayəndələri yaşayır və 
bir araya gəlir. Bəzi ölkələrdə siyasətçilərin bəyanatlarında 
deyilir ki, çöxmədəniyyətlilik artıq ölüb, mövcud deyil. Bu 
bəyanatlar çox təhlükəlidir. Biz bundan çox narahatıq. Əslində 
multikulturalizmin alternativi yoxdur. Multikulturalizmə 
alternativ özünü təcridetmə, ksenofobiya və dini, milli zəmində 
toqquşma deməkdir. Buna görə də Azərbaycanın və eyni 
vəziyyətdə olan bir çox digər ölkələrin nümunəsi əsasında 
sübuta yetirmək vacibdir ki, biz çoxmədəniyyətli ölkədə və 
dünyada yaşamalıyıq.  
Əgər biz Azərbaycan haqqında danışırıqsa, digər iki sahəni 
də yaddan çıxarmamalıyıq. Bu, enerji və daşınma siyasətidir. 
Bu sahələrdə bizim çox aydın siyasətimiz var. Bu cür təşəb-
büslərimiz çox müsbət regional mühit yaradır. Bu layihələr 
olduqca müsbət əməkdaşlıq formatı yaradır. Çalışırıq ki, coğrafi 
mövqemizdən maksimum dərəcədə istifadə edək. Avropa ilə 
Asiya arasında yerləşən ölkəyik. Müasir logistika və daşıma 
infrastrukturumuzu yaratmışıq. Bu günə nəzərdə tutduğumuz 
planlar həyata keçirilib. Hazırda Azərbaycanda 5 beynəlxalq 
hava limanı vardır. Xəzər dənizinin sahilində ən böyük limanı 
tikməkdəyik. 1-2 ildən sonra bu liman istismara veriləcəkdir.  
Bizi qonşu ölkələrlə birləşdirəcək magistral yollar çəkirik. 
Azərbaycanı, Gürcüstanı və Türkiyəni dəmir yolları ilə bir-
ləşdirəcək strateji layihəni həyata keçirməkdəyik. Bu, Bakı–
Tbilisi–Qars layihəsi adlanır və ümid edirik ki, bir ildən az 
müddətdə bunun istismara verilməsini qeyd edəcəyik. Bu bizim 
nəinki daşıma imkanlarımızdan maksimal dərəcədə istifadə 
etmək, həmçinin tərəfdaşlarımız üçün əlverişli logistika şəraiti 
yaradacaqdır. Bunu bir növ müasir İpək yolu adlandırırıq. Bu, 
Asiyanı Avropa ilə birləşdirir. Əminəm ki, dostlarımız və tərəf-
daşlarımız bundan istifadə edəcəklər. Azərbaycan bu layihələrin 
 238 
başında dayanıb və üzərinə əsas yükü və maksimal dərəcədə 
böyük maliyyə öhdəliklərini götürüb. Bu layihə fəal şəkildə 
həyata keçirilir.  
Enerji siyasətinə gəlincə, tamamilə aydındır ki, biz bu 
istiqamətdə siyasətimizi milli maraqlarımıza uyğun həyata 
keçiririk. Qeyd etdiyim kimi, Azərbaycan tarixdə ilk dəfə neft 
hasil edən ölkədir, dənizdə də neft hasil edən ilk ölkəyik. 
Əfsuslar olsun ki, Sovetlər İttifaqı süquta uğrayandan sonra 
bizim əsas neft ehtiyatlarımız tükənmişdi. Qaz sahəsində isə 
özümüzü təmin etmirdik. Bu, sovet vaxtlarından qalan bir miras 
idi. Çalışmalı idik ki, əsas xarici şirkətləri dəvət edək və bir çox 
ölkələrdə uzun illərdən bəri mövcud olan tərəfdaşlıq formatını 
quraq. Bu nəinki milli maraqlarımızı qorumağa və təmin 
etməyə imkan yaratdı, həmçinin Azərbaycanı enerji qıtlığı ilə 
üzləşən ölkədən müvafiq yardım edən, regionda mühüm neft və 
qaz təminatçısı olan ölkəyə çevirdi. Bu gün bəzi Avropa 
ölkələrində neftimizin həcmi enerji balansının təxminən 30 
faizini təşkil edir. Biz Azərbaycanın hüdudlarından kənarda fəal 
şəkildə sərmayələr yatırırıq. Bu gün milyardlarla dollar 
həcmində sərmayə qoyulur – xüsusilə də Avropada və təbii ki, 
regionda. Neft və qaz boru kəmərlərinin tikintisi nəticəsində biz 
bir dəhliz yarada bildik. Xəzər dənizini Qara dənizlə və ilk dəfə 
olaraq, Aralıq dənizi ilə boru kəmərlərimizlə birləşdirə bildik. 
İnfrastrukturumuzun Xəzərin digər sahilindəki qonşular 
tərəfindən istifadəsinə imkanlar yaratdıq. Onlar öz neftini 
Azərbaycandan nəql edir və biz artıq tranzit ölkəyə çevrilmişik.  
Biz son 6 ildə çox böyük səylər göstərdik ki, qazdan asılı 
olan ölkədən özünü təmin edən, öz sərvətlərini ixrac edən 
ölkəyə çevrilək. Hazırda təbii qazı qonşu ölkələrə ixrac edirik. 
Mühüm layihələri həyata keçirməklə Avropada etibarlı qaz 
təminatçısına çevrilməkdəyik. Ehtiyatlarımız böyükdür. 
Azərbaycanın təsdiq edilmiş qaz ehtiyatları 2,6 trilyon 
kubmetrdir. Bu, təsdiq edilmiş ehtiyatların göstəricisidir. 
Kəşfiyyat işlərini bundan sonra da davam etdirəcək və yeni 
ehtiyatları aşkara çıxaracağıq. Artıq dörd qaz boru kəmərimiz 
 239 
var və onlar müxtəlif istiqamətlərdə ixraca imkan yaradır. 
Şaxələndirmə siyasətimizi tam şəkildə həyata keçirmişik. Çünki 
şaxələndirmə nəinki istehlakçılar, həmçinin hasilatçılar üçün də 
vacibdir. Xüsusən də burada açıq dənizə çıxışları olmayan 
hasilatçılar nəzərdə tutulur. Hazırda «Cənub Qaz Dəhlizi»ni 
reallaşdırmaq üçün Avropa İttifaqı ilə sıx surətdə çalışırıq. Ötən 
il  «Cənub Qaz Dəhlizi»  haqqında Birgə Bəyannamə imzaladıq. 
Orada Azərbaycan Avropanın mühüm qaz təchizatçılarından 
biri və «Cənub Qaz Dəhlizi»nin başında duran ölkə kimi təsvir 
olunur.  
Bunlar milli maraqlarımıza xidmət edir. Biz kifayət qədər  
maliyyə imkanlarına malik olan ölkəyə çevrilmişik. Əvvəllər 
maliyyə resurslarını alan ölkə idik. İndi isə donor ölkəyə 
çevrilirik. Gələn illər də maliyyə vəsaitlərimiz artacaqdır. 
Bilirik ki, istehsalatımız hansı sahələrdən ibarətdir, özümüz 
də bir neçə il əvvəl istehlakçı idik. Bilirik ki, istehlakçı bir 
mənbədən asılı olanda bu o qədər də yaxşı olmur, bir ixrac 
marşrutundan asılı olmaq kifayət deyildir. Ona görə bir neçə 
neft və qaz kəməri tikdik. Şaxələndirmə rəqabət, yaxşı 
əməkdaşlıq mühiti, rahatlıq və həmçinin siyasi münasibətlər 
imkanı yaradır. Enerji siyasətimizin mühüm elementinə 
gəldikdə, bu ondan ibarətdir ki, biz öz enerji potensialımızı, bu 
potensialı da bilirik, heç vaxt biznesdən fərqlənən məqsədlərə 
istifadə etmərik. Bu çox vacibdir. Çünki enerji təhlükəsizliyi 
ölkələrin milli təhlükəsizliyinin mühüm amilinə çevrilib. Bu 
xüsusən də o ölkələrə aiddir ki, kifayət qədər enerji resursları 
yoxdur və onlar bir təchizatçıdan asılıdır. Ona görə hesab edirik 
ki, tranzit ölkələrin, hasilatçıların maraqlarının tarazlığı nəzərə 
alınmalıdır. Biz bu istiqamətdə işləyirik. Bu, enerji sahəsində 
siyasətimizin, əgər belə demək olarsa, fəlsəfəmizin əsasını 
təşkil edir. Biz tərəfdaşlarımıza təchizatı təmin etmək və 
apardığımız əməkdaşlıqdan təzyiq göstərmək deyil, bəhrə 
gətirmək məqsədini qarşımıza qoyuruq. Hesab edirəm ki, 
istehlakçılarımız dediklərimizi təsdiqləyə bilər. Azərbaycan 
etibarlı tərəfdaşdır. Biz enerji şirkətlərinin özəlləşdirilməsinə, 
 240 
Avropada bu işdə iştirak etməyə dəvət olunuruq. Neft 
şirkətimizin də çox  nüfuzu və potensialı var. Bu, dostluq və 
qarşılıqlı dəstəyə əsaslanan bir siyasətdir.   
Azərbaycan artıq öz təşəbbüsləri və layihələri ilə regionda 
enerji xəritəsini dəyişibdir və Avropanın enerji xəritəsini də-
yişir. Azərbaycan sabit, dost və etibarlı tərəfdaşdır. Avropa 
İttifaqı ilə apardığımız əhatəli əməkdaşlığın bir hissəsi olan 
enerji sahəsi çox vacibdir. Nəinki bu, digər məsələlər də vardır.  
Mən dünən Avronest qrupunun liderləri ilə görüşdüm. 
Mühüm məsələləri müzakirə etdik. Müzakirə mövzularından 
biri də ondan ibarət idi ki, Azərbaycan yalnız neft və qaz ölkəsi 
deyil. Səfəriniz bunu təsdiqləyəcək və siz bunu görəcəksiniz. 
Mən bunu dünən dostlarımıza dedim ki, biz gündəlik həyatımızı 
sürürük. İstəmirik ki, daimi olaraq neft və qaz haqqında 
danışaq. Neft və qaz yataqları sahildən uzaq məsafələrdə 
yerləşir. İndi isə günümüz haqqında söhbət aparmalıyıq. 
Avropalı dostlarımız Azərbaycan haqqında neft və qaz ölkəsi 
kimi danışırlar. Bu da təbiidir, amma bunu dəyişməliyik. Necə? 
Əməkdaşlıq yolu ilə! Bunun üçün insanları dəvət etməliyik, 
təmaslar qurmalıyıq, qarşımızda duran mühüm məsələləri 
müzakirə etməliyik. Həmçinin özümüz üçün müəyyən etməliyik 
ki, güclü tərəfdaşlığımızı hansı yolla daha da inkişaf etdirək.  
Xarici siyasət prioritetlərimizə gəldikdə, maraqlı dairələr 
məhz müşahidə edə bilərlər ki, biz dostlarımız və tərəf-
daşlarımızla necə əməkdaşlıq aparırıq? Azərbaycanın rolu 
beynəlxalq səhnədə nədən ibarətdir? Regiondakı rolumuza 
gəldikdə tamamilə aydındır ki, təşəbbüslərimiz regional və 
qlobal layihələrə çevrilib. Coğrafi mövqemiz, iqtisadi vəziy-
yətimiz göstərir ki, istər iqtisadi, istər siyasi, istər enerji sahəsi 
olsun, Azərbaycanın iştirakı olmadan bu layihələrin heç biri 
uğurla həyata keçirilə bilməz. 
Bu gün Azərbaycan beynəlxalq səviyyədə daha mühüm rol 
oynayır. Çalışırıq və bundan sonra da çalışacağıq ki, mümkün 
qədər çox ölkə ilə dostluq mühiti yaradaq. Hesab edirəm ki, 
səylərimiz, uzun illər ərzində gördüyümüz işlər məhz səsvermə 
 241 
zamanı beynəlxalq ictimaiyyətin namizədliyimizin lehinə səs 
verməsilə nümayiş etdirildi. Ondan bir həftə sonra 
müstəqilliyimizin bərpasının iyirminci ildönümünü qeyd etdik. 
Azərbaycan BMT Təhlükəsizlik Şurasının yeni üzvü oldu. Bu, 
sadə rəqabət deyildi, lakin ədalətli oldu. 155 ölkə 
namizədliyimizin lehinə səs verdi, bizi dəstəklədi, onlar bizə 
inandı və Azərbaycanı etibarlı dost və tərəfdaş bildi.  
Bu bizim gördüyümüz işlərə münasibət idi. Həmin 155 ölkə 
ilə bizim çox sıx əlaqələrimiz mövcuddur. Bütün bunlar bizə 
yüksək etimadın və inamın göstəricisidir. Təbii ki, bu həm də 
böyük məsuliyyətdir. Biz bundan çox fərəhlənirik. 20  il müstəqil 
olduqdan sonra BMT Təhlükəsizlik Şurasının 10 qeyri-daimi 
üzvündən biriyik. Bu da ölkəmizin apardığı siyasətin nəticəsi-
dir. Bu, qarşımızda yeni bir məsuliyyət qoyur, tamamilə 
anlayırıq ki, tərəfdaşlarımızla birgə işləyərək beynəlxalq 
gündəlikdə mühüm məsələləri müzakirə etməliyik. Azərbaycan 
etibarlı dost ölkədir və ədalət, demokratiya, insan haqları 
ideallarını, beynəlxalq hüququ qoruyacaqdır. Təhlükəsizlik 
Şurasına seçildikdən sonra mən bəyanat verdim ki, biz 
beynəlxalq hüququ və ədaləti dəstəkləyəcəyik. Biz bunu etmişik 
və edəcəyik.  
Əminəm ki, Avronest sessiyası çərçivəsində bir-birimizlə 
daha yaxından tanış olacağıq, Azərbaycanı daha yaxşı tanı-
yacaqsınız. 
Mən sizin hamınıza uğurlar arzulayıram. Ümidvaram ki, 
ölkənizə xoş təəssüratlarla gedəcəksiniz. Çox sağ olun. 
 
 242 
 
DÖVLƏT BAYRAĞI MEYDANI VƏ  
İDMAN-KONSERT KOMPLEKSİNDƏ  
İNŞAAT İŞLƏRİNİN GEDİŞİ İLƏ  
TANIŞLIQ  
3 aprel 2012-ci il 
 
Azərbaycan Respublikasının Prezidenti İlham Əliyev və 
xanımı Mehriban Əliyeva aprelin 3-də Dövlət Bayrağı Mey-
danı, onun ətrafında görülmüş abadlıq, quruculuq tədbirləri və 
İdman-Konsert Kompleksində həyata keçirilmiş inşaat işlərinin 
gedişi ilə tanış olmuşlar.  
Dövlətimizin başçısına layihə üzrə görülən işlər barədə 
məlumat verildi. Qeyd edildi ki, Bakı–Ələt avtomobil yolunun 
Dövlət Bayrağı Meydanınadək hissəsi 8 zolaqdan ibarət olacaq 
və ən müasir standartlara cavab verəcəkdir. Burada rahat 
gediş-gəlişi təmin etmək məqsədi ilə yolboyu piyada keçid-
lərinin inşa olunacağı nəzərdə tutulub.  
Prezident İlham Əliyev və xanımı Mehriban Əliyeva Dövlət 
Bayrağı Meydanında və onun ətrafında həyata keçirilmiş  
abadlıq və quruculuq işlərinə  baxdılar. Dövlət başçısı və 
xanımı ərazidə inşa olunan İdman-Konsert Kompleksində 
aparılan tikinti işlərinin gedişi ilə də tanış oldular.  
İnşaat işləri ilə tanışlıqdan sonra prezident İlham Əliyev 
həyata keçirilən tədbirlərlə bağlı müvafiq tapşırıqlarını verdi.  
 
 
 
 
 
 243 
 
RUSİYA FEDERASİYASININ  XARİCİ İŞLƏR 
NAZİRİ SERGEY LAVROV İLƏ GÖRÜŞ  
 
Prezident sarayı  
 
3 aprel 2012-ci il 
 
Azərbaycan Respublikasının Prezidenti İlham Əliyev 
aprelin 3-də Rusiya Federasiyasının  Xarici İşlər naziri Sergey 
Lavrovu qəbul etmişdir.  
Rusiyanın Xarici İşlər naziri Sergey Lavrov Bakıda keçirdiyi 
görüşlər zamanı ikitərəfli münasibətlərimizin genişləndirilməsi ilə 
bağlı bir sıra məsələləri müzakirə etdiklərini vurğuladı. Ölkələ-
rimizin bütün strukturları arasında yaxşı əməkdaşlıq əlaqələrinin 
olduğunu deyən Rusiyanın Xarici İşlər naziri bu əməkdaşlığın 
strateji tərəfdaşlıq səviyyəsinə yüksəlməsindən məmnunluğunu 
bildirdi. Sergey Lavrov ölkəsinin Azərbaycan ilə mövcud əla-
qələrinin daha da dərinləşdirilməsində maraqlı olduğunu dedi.  
Prezident İlham Əliyev Azərbaycan ilə Rusiya arasında 
ikitərəfli əlaqələrin mehriban qonşuluq prinsiplərinə əsaslandığını 
və strateji xarakter daşıdığını dedi. Ölkələrimizin bütün struk-
turları arasında yaxşı əlaqələrin mövcud olmasından məmnun-
luğunu bildirən dövlətimizin başçısı iqtisadi, siyasi və humanitar 
sahələrdə qarşılıqlı fəaliyyətin önəmini qeyd etdi. Prezident İlham 
Əliyev ötən il ölkələrimiz arasında siyasi sahədə əməkdaşlığın 
daha da möhkəmləndiyini, ticarət dövriyyəsinin artdığını, Azər-
baycan ilə Rusiyanın ayrı-ayrı subyektləri arasında əlaqələrin 
intensiv şəkildə davam etdirildiyini vurğuladı. Dövlətimizin başçısı 
Rusiya Federasiyasının Xarici İşlər naziri Sergey Lavrovun 
Azərbaycana səfərinin bu münasibətlərin daha da geniş-
ləndirilməsi işinə xidmət edəcəyinə ümidvar olduğunu bildirdi. 
 
 
 244 
 
UKRAYNA RESPUBLİKASININ  BAŞ NAZİRİ 
NİKOLAY AZAROVUN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ  
Prezident sarayı  
 
4 aprel 2012-ci il 
 
Azərbaycan Respublikasının Prezidenti İlham Əliyev 
aprelin 4-də Ukraynanın Baş naziri Nikolay Azarovun başçılıq 
etdiyi nümayəndə heyətini qəbul etmişdir.  
Ukraynanın Baş naziri Nikolay Azarovun böyük nümayəndə 
heyəti ilə Azərbaycana səfər etməsini ölkələrimiz arasında əmək-
daşlığın yaxşı əlaməti kimi dəyərləndirən dövlətimizin başçısı 
səfərin uğurlu olacağına və münasibətlərimizin daha da geniş-
ləndirilməsi işinə təkan verəcəyinə əminliyini ifadə etdi. Azər-
baycan ilə Ukrayna arasında ikitərəfli münasibətlərin dinamik 
inkişaf etdiyini, siyasi əlaqələrin yüksək səviyyədə olduğunu 
vurğulayan prezident İlham Əliyev iqtisadi sahədə əməkdaşlığı da 
siyasi əlaqələr səviyyəsinə yüksəltməyin önəmini qeyd etdi.  
Baş nazir Nikolay Azarov Ukrayna prezidenti Viktor Ya-
nukoviçin salamlarını dövlətimizin başçısına çatdırdı. O, öl-
kəsinin dövlət başçısının prezident İlham Əliyevə və Azərbaycan 
xalqına dərin hörmət bəslədiyini dedi. Baş nazir ölkəmizin 
paytaxtında həyata keçirilən böyük tikinti və quruculuq işlərinin 
şahidi olduğunu bildirdi.  
Görüşdə enerji, infrastruktur, ticarət və iqtisadi əməkdaşlıq 
sahələri ilə bağlı məsələlər ətrafında fikir mübadiləsi aparıldı.  
Dövlətimizin başçısı prezident Viktor Yanukoviçin salam-
larına görə minnətdarlığını bildirdi, onun da salamlarını 
Ukrayna dövlətinin başçısına çatdırmağı xahiş etdi.  
 
 
 
 245 
ÇEXİYA RESPUBLİKASINA DÖVLƏT SƏFƏRİ  
4 aprel 2012-ci il 
 
Azərbaycan Respublikasının Prezidenti İlham Əliyev 
aprelin 4-də Çexiya Respublikasına dövlət səfərinə yola düş-
düşdür.  
Dövlətimizin başçısını Heydər Əliyev Beynəlxalq Aeropor-
tunda Baş nazir Artur Rasizadə, Prezident Administrasiyasının 
rəhbəri Ramiz Mehdiyev və Bakı Şəhər İcra Hakimiyyətinin 
başçısı Hacıbala Abutalıbov yola saldılar.  
 
                            * * *  
 
Azərbaycan Respublikasının Prezidenti İlham Əliyev 
aprelin 4-də Çexiya Respublikasına dövlət səfərinə gəlmişdir. 
Azərbaycanın və Çexiyanın dövlət bayraqlarının dalğa-
landığı Praqanın «Stara Ruzine» Hökumət Aeroportunda 
dövlətimizin başçısının şərəfinə fəxri qarovul dəstəsi düzül-
müşdü.  
Prezident İlham Əliyevi və xanımı Mehriban Əliyevanı 
Çexiyanın yüksək vəzifəli dövlət və hökumət nümayəndələri 
qarşıladılar.  
Mehriban xanım Əliyevaya gül dəstəsi təqdim olundu.  
 
 
 
 
 246 
 
RƏSMİ QARŞILANMA MƏRASİMİ  
Praqa 
 
5 aprel 2012-ci il 
 
Çexiya Respublikasında dövlət səfərində olan Azərbaycan 
Respublikasının Prezidenti İlham Əliyevin aprelin 5-də Praqa 
qəsrində rəsmi qarşılanma mərasimi olmuşdur.  
Azərbaycanın və Çexiyanın dövlət bayraqlarının dalğa-
landığı meydanda dövlətimizin başçısının şərəfinə fəxri qarovul 
dəstəsi düzülmüşdü. 
Fəxri qarovul dəstəsinin rəisi Çexiya dövlətinin başçısına 
raport verdi. 
Çexiya prezidenti Vatslav Klaus və xanımı Livia Klausova 
Azərbaycan prezidenti İlham Əliyevi və xanımı Mehriban 
Əliyevanı qarşıladılar. 
Azərbaycanın birinci xanımına gül dəstəsi təqdim olundu. 
Hərbi orkestrin ifasında Azərbaycanın və Çexiyanın dövlət 
himnləri səsləndi. 
Fəxri qarovul dəstəsinin rəisi Azərbaycan prezidentinə 
raport verdi.  
Prezidentlər Fəxri qarovul dəstəsinin qarşısından keçdilər. 
Azərbaycan dövlətinin başçısı çex əsgərlərini salamladı.  
Fəxri qarovul dəstəsi hərbi marşın sədaları altında 
prezidentlərin qarşısından keçdi.  
Çexiyanın dövlət və hökumət nümayəndələri Azərbaycan 
prezidenti İlham Əliyevə, Azərbaycan nümayəndə heyətinin 
üzvləri Çexiya prezidenti Vatslav Klausa təqdim olundu. 
Sonra dövlət hədiyyələri təqdim edildi.  
Daha sonra Azərbaycan prezidenti İlham Əliyev və xanımı 
Mehriban Əliyeva Praqa qəsrinin fəxri qonaqlar kitabını 
imzaladılar.  
 
 247 
 
ÇEXİYA RESPUBLİKASININ PREZİDENTİ 
VATSLAV KLAUS İLƏ GÖRÜŞ  
Praqa  
 
5 aprel 2012-ci il 
 
Rəsmi qarşılanma mərasimindən sonra Azərbaycan Res-
publikasının Prezidenti İlham Əliyevin və xanımı Mehriban 
Əliyevanın Çexiya Respublikasının Prezidenti Vatslav Klaus və 
xanımı Livia Klausova ilə birgə görüşü olmuşdur. 
  
 
 
 248 
 
GENİŞ TƏRKİBDƏ GÖRÜŞ  
Praqa 
 
5 aprel 2012-ci il 
 
Azərbaycan Respublikasının Prezidenti İlham Əliyevin və 
xanımı Mehriban Əliyevanın Çexiya Respublikasının Prezidenti 
Vatslav Klaus və xanımı Livia Klausova ilə birgə görüşündən 
sonra dövlət başçılarının nümayəndə heyətlərinin iştirakı ilə 
geniş tərkibdə görüşü olmuşdur. 
Ölkələrimiz arasında ikitərəfli münasibətlərin inkişafından 
məmnunluq ifadə olunduğu görüşdə əlaqələrimizin siyasi, 
iqtisadi və digər sahələrdə möhkəmləndiyi bildirildi.  
Görüşdə Azərbaycan ilə Çexiya arasında iqtisadi sahədə 
əməkdaşlığın daha da genişləndirilməsi üçün yaxşı potensialın 
olduğu vurğulandı. Ölkələrimiz arasında əlaqələrin Avropa 
İttifaqı çərçivəsində də uğurla davam etdirildiyi bildirildi. 
 
 
 
 
 249 
 
SƏNƏDLƏRİN  İMZALANMASI MƏRASİMİ  
Praqa 
 
5 aprel 2012-ci il 
 
   Azərbaycan Respublikasının Prezidenti İlham Əliyevin və 
Çexiya Respublikasının Prezidenti Vatslav Klausun nümayəndə 
heyətlərinin iştirakı ilə geniş tərkibdə görüşü başa çatdıqdan 
sonra Azərbaycan–Çexiya sənədlərinin imzalanması mərasimi 
olmuşdur. 
«Azərbaycan Respublikasının Mədəniyyət və Turizm Na-
zirliyi və Çexiya Respublikasının Regional İnkişaf Nazirliyi 
arasında turizm sahəsində əməkdaşlıq haqqında Saziş»i Azər-
baycan Respublikasının Mədəniyyət və Turizm naziri Əbülfəs 
Qarayev və Çexiya Respublikasının Regional İnkişaf  naziri 
Kamil Yankovski imzaladılar. 
«Azərbaycan Respublikasının Mədəniyyət və Turizm 
Nazirliyi və Çexiya Respublikasının Mədəniyyət Nazirliyi 
arasında mədəniyyət sahəsində əməkdaşlıq haqqında Saziş»i 
Azərbaycan Respublikasının Mədəniyyət və Turizm naziri 
Əbülfəs Qarayev və Çexiya Respublikasının Mədəniyyət naziri 
Alena Hanakova imzaladılar.  
«Milli Azərbaycan Tarixi Muzeyinin və Çexiya Respub-
likasının Milli Muzeyi arasında Anlaşma Memorandumu»nu 
Azərbaycan Respublikasının Çexiya Respublikasında səfiri 
Tahir Tağızadə və Çexiya Respublikası Milli Muzeyinin 
direktoru Mixal Lukeş imzaladılar. 
«M.F.Axundzadə adına Azərbaycan Milli Kitabxanası və 
Çexiya Respublikasının Milli Kitabxanası arasında əməkdaşlıq 
haqqında Memorandum»u Azərbaycan Respublikasının 
Çexiyadakı səfiri Tahir Tağızadə və Çexiya Respublikası Milli 
Kitabxanasının baş direktoru Tomaş Böhm imzaladılar. 
 
 250 
 
ÇEXİYA RESPUBLİKASININ PREZİDENTİ 
VATSLAV KLAUS İLƏ BİRGƏ MƏTBUAT 
KONFRANSINDA İŞTİRAK  
Praqa  
 
5 aprel 2012-ci il 
 
Azərbaycan–Çexiya sənədlərinin imzalanması mərasimin-
dən sonra Azərbaycan Respublikasının Prezidenti İlham 
Əliyevin və Çexiya Respublikasının Prezidenti Vatslav Klausun 
birgə mətbuat konfransı olmuşdur.  
Çexiya prezidenti ötən ilin mayında Azərbaycana səfərini 
xatırladaraq bildirdi ki, iki ölkə arasındakı münasibətlər bir çox 
sahələrdə intensiv inkişaf edir.  
Çexiya prezidenti Vatslav Klaus Azərbaycan prezidenti 
İlham Əliyevin Praqaya səfərinin əlaqələrin bundan sonra da 
inkişafına təkan verəcəyinə əminliyini ifadə etdi. 
V a t s l a v  K l a u s: Onu bildirmək istəyirəm ki, görü-
şümüz zamanı ölkələrimizin daxili siyasi vəziyyəti haqqında 
bir-birimizə məlumat verdik. Həmçinin məmnunluq hissi ilə 
bildirmək istəyirəm ki, bir çox beynəlxalq məsələlərlə bağlı 
mövqelərimiz üst-üstə düşür. 
Yekun olaraq qeyd etmək istəyirəm ki, mən Azərbaycan 
Respublikasının cənab Prezidentini əmin etdim ki, biz Çexiya 
Respublikası olaraq, Azərbaycanın Avropa məkanına 
inteqrasiya planlarını alqışlayırıq. Bu baxımdan, xüsusilə də 
Avropa ilə münasibətlərdə, Azərbaycanın Avropa İttifaqı ilə 
əlaqələrində biz dəstəyimizi verəcəyik və bundan sonra da 
əlimizdən gələni etməyə hazırıq. 
Çexiyaya səfərə dəvətə görə prezident Vatslav Klausa 
minnətdarlığını bildirən prezident İlham Əliyev ölkələrimiz 
arasında əlaqələrin getdikcə genişləndiyini diqqətə çatdırdı. 
İ l h a m  Ə l i y e v: Mən çox şadam ki, Çexiya Respubli-
kası ilə Azərbaycan arasındakı əlaqələr çox dinamik şəkildə və 
 251 
sürətlə inkişaf edir. Keçən il Sizin ölkəmizə dövlət səfəriniz və 
səfər zamanı apardığımız danışıqlar, əldə edilmiş razılaşmalar 
bugünkü sürətli inkişafı müəyyən etmişdir. Bizim siyasi 
əlaqələrimiz çox sürətlə inkişaf edir. Yüksək səviyyəli qarşılıqlı 
səfərlərin həyata keçirilməsi bunun əyani sübutudur. Keçən illə 
müqayisədə ticarət dövriyyəmiz bir neçə dəfə artmışdır. Bu da 
iqtisadi sahədəki uğurlu əməkdaşlıqdan xəbər verir. Bu gün 
imzalanan sənədlər mədəniyyət və turizm sektorunu əhatə edir 
və beləliklə, humanitar sahədəki əməkdaşlığa da böyük diqqət 
göstərilir. 
Bu gün regional məsələlərlə, regional təhlükəsizlik məsə-
lələri ilə bağlı biz Sizinlə çox səmimi və geniş söhbət apar-
mışıq. Azərbaycan Avropa İttifaqı və NATO ilə sıx əməkdaşlıq 
edir. Biz Çexiya Respublikasının bu əməkdaşlığa verdiyi 
dəstəyi də həmişə yüksək qiymətləndiririk. Eyni zamanda, bu 
gün enerji təhlükəsizliyi məsələlərinə də diqqət ayrıldı. Bu 
sahədə aramızdakı əlaqələr çox sürətlə inkişaf edir. Əminəm ki, 
gələcəkdə bu inkişafın yeni sahələri də açılacaqdır.  
Bir daha bu dəvətə və göstərdiyiniz qonaqpərvərliyə görə 
Sizə minnətdarlığımı bildirmək istəyirəm.  
 
* * * 
 
Sonra dövlət başçıları jurnalistlərin suallarını cavablan-
dırdılar. 
S u a l (Çexiya radiosunun müxbiri Dorozin): Mənim ilk 
sualım Azərbaycan Respublikasının Prezidenti cənab İlham 
Əliyevədir. Biz bilmək istərdik ki, Azərbaycanda, 
Azərbaycan iqtisadiyyatında Çexiya şirkətləri üçün hansı 
sərmayə imkanları vardır? Ticarət dövriyyəsinə gəldikdə, 
bilirik ki, hazırda bu o qədər də ürəkaçan deyildir.  
V a t s l a v   K l a u s: Bildirmək istəyirəm ki, biz cənab 
Prezidentlə söhbətimiz zamanı bu məsələni təfərrüatı ilə mü-
zakirə etdik. Söhbət məhz Çexiya şirkətlərinin Azərbaycanda 
sərmayə qoymaq və ümumiyyətlə, fəaliyyət göstərmək 
 252 
imkanlarından gedir. Biz məmnunluqla qeyd etdik ki, bundan 
sonra xüsusi, birgə layihələrin həyata keçirilməsi imkanları 
mövcuddur, ticarət imkanlarımız da genişləndirilməlidir. 
Xüsusən də Çexiya şirkətləri mühəndis işlərinin aparılması 
sahəsində işləyə bilər.  
Siz burada, həmçinin ticarət balansına toxundunuz. Mən 
demək istəyirəm ki, bu elə də mütləq deyildir ki, ölkəmizin 
dünyada bir çox ölkələrlə olan ticarət dövriyyəsi məhz bizim 
xeyrimizə olsun, yaxud da müsbət istiqamətdə getsin. Əgər 
bugünkü rəqəmlərə baxsaq görə bilərik ki, Çexiya Respubli-
kasının idxal etdiyi neftin 25 faizi məhz Azərbaycanın neftidir. 
Bu, təbii olaraq, ticarət balansının məhz daha çox Azərbaycanın 
xeyrinə olduğunu göstərir. Mən bunu tamamilə məntiqi hesab 
edirəm.  
İ l h a m   Ə l i y e v: Əlavə edə bilərəm və Sizinlə razıyam 
ki, aramızda olan ticarət dövriyyəsi hər iki ölkənin iqtisadi 
potensialını əks etdirmir. Ancaq dinamikaya baxdıqda görərik 
ki, son bir il ərzində ticarət dövriyyəsi bir neçə dəfə artmışdır. 
Mən bu gün söhbət əsnasında qeyd etdim ki, biz Çexiya 
şirkətlərini Azərbaycanda görmək istəyirik və onların uğurlu 
fəaliyyəti – istər investor, istər kontraktçı kimi fəaliyyəti üçün 
lazım olan şəraiti yaratmağa hazırıq.  
Azərbaycanda çoxsaylı infrastruktur layihələri icra edilir və 
Çexiya şirkətlərinin çox gözəl iş təcrübəsi, çox gözəl nüfuzu 
vardır və biz onları tərəfdaşlarımız arasında görmək istəyirik. 
Əminəm ki, bu səfərin gözəl nəticələrindən biri də məhz bu 
olacaqdır.  
S u a l (Azərbaycan Televiziyasının müxbiri Yunis Orucov): 
Sualım Çexiya prezidentinədir. Cənab Prezident, Ermə-
nistanın Azərbaycana qarşı təcavüzü  20 ildən çoxdur ki, da-
vam edir. Ermənistan–Azərbaycan, Dağlıq Qarabağ münaqi-
şəsi bölgədə sülhə və təhlükəsizliyə ciddi maneədir. Çexiya bu 
münaqişənin nizamlanması perspektivlərini necə görür? 
V a t s l a v   K l a u s: İcazə verin, mən sizin sualınıza belə 
cavab verim. Ümumiyyətlə, bu məsələ bizim söhbətimiz zamanı 
 253 
təbii ki, müzakirə olundu. Lakin məhz münaqişəyə gəldikdə və 
onunla bağlı olan vəziyyət hələ mənim ötən il Bakıya səfərim 
çərçivəsində müzakirə edilmişdir. Biz məsələ ilə bağlı mövcud 
vəziyyəti yenidən bir daha müzakirə etdik.  
İcazənizlə, mən aydın şəkildə sizə bəyan edim. Mən 
Azərbaycanın mövqeyini yaxşı anlayıram. Təbii ki, mən də tam 
və qəti olaraq heç cür razılaşa bilməzdim ki, ölkəmin bir hissəsi 
işğal altında olsun. Amma əfsuslar olsun ki, bu vəziyyətin məhz 
nizamlanması ilə bağlı mənim hər hansı bir xüsusi, möcüzəli 
həll variantım yoxdur, təklif edə bilmərəm. 
S u a l («Pravo» qəzetinin müxbiri Şvets): İcazənizlə, mə-
nim sualım hər iki Prezidentədir. Sizin görüşünüz zamanı 
Suriya ilə bağlı məsələ müzakirə edildimi? Bilirik ki, 
hazırda beynəlxalq sülh və təhlükəsizlik məsələləri sırasında 
məhz həmin məsələ də dayanır. Xüsusi olaraq, mən cənab 
prezident Əliyevdən soruşmaq istərdim ki, Suriya məsələsi 
ilə bağlı Sizin mövqeniz nədən ibarətdir?  
İ l h a m   Ə l i y e v: Əlbəttə, bu məsələ də müzakirə edildi. 
Qeyd etdiyim kimi, söhbət əsnasında biz beynəlxalq məsələlərə 
də geniş şəkildə toxunduq. Suriyadakı vəziyyətlə bağlı bizim 
kifayət qədər açıq və birmənalı mövqemiz var. Bu mövqe BMT 
Təhlükəsizlik Şurasındakı səsvermə zamanı da ifadə edilmişdir. 
Azərbaycan BMT Təhlükəsizlik Şurasının yeni üzvü kimi, Ərəb 
Liqasının təkliflərini birmənalı şəkildə dəstəkləmişdir və Suriya 
ilə bağlı qətnamənin qəbul edilməsində fəal rol oynamışdır. 
Eyni zamanda, biz bəyan etmişdik ki, Kofi Annan planını 
dəstəkləyirik və bu dəstək çox genişdir. Ümid edirik ki, 
Suriyadakı vəziyyət tezliklə tənzimlənəcəkdir və günahsız 
insanların qırılması dayandırılacaqdır.  
S u a l (Azərbaycan Dövlət Teleqraf Agentliyinin müxbiri 
Albina Atlıxanova): Mənim sualım Çexiya prezidentinədir. 
Cənab Prezident, Çexiya Avropa İttifaqının üzvü, həmçinin 
Avropa İttifaqının «Şərq Tərəfdaşlığı» ideyasının təşəbbüskar-
larından biridir. Azərbaycan–Çexiya münasibətlərini Avropa 
 254 
İttifaqı–Azərbaycan çərçivəsində əməkdaşlıq baxımından necə 
qiymətləndirirsiniz? Çox sağ olun.  
V a t s l a v   K l a u s: Avropa İttifaqının «Şərq Tərəf-
daşlığı» Proqramı müsbət bir layihədir. Biz həmin layihənin 
yaradıcılarından biriyik. Bildirmək istəyirik ki, Çexiya tərəfi 
Azərbaycanın həmin proqram çərçivəsində iştirakını geniş 
şəkildə müzakirə etmişdir. Biz də Azərbaycanın mövqeyini 
alqışlayırıq ki, bu çərçivədə aparılan əməkdaşlığa müsbət 
yanaşır. Nəzər yetirsək görərik ki, ümumiyyətlə, tərəfdaşlıq bu 
proqramın adındadır. Bu o deməkdir ki, proqramın  məqsədi 
tərəfdaşlıq aparmaqdır, tərəfdaşlığın baş tutması üçün bütün 
lazımi şəraitlərin yaradılmasıdır. Biz görürük ki, bu tərəfdaşlıq 
Azərbaycanın mövqeyi, maraqları ilə də üst-üstə düşür. 
Azərbaycanın bu sahədə mövqeyini bilirik. Əminik ki, 
Azərbaycan bu istiqamətdə qəti addımlarını sonadək davam 
etdirəcəkdir. Biz Azərbaycanın bu sahədə mövqeyini 
dəstəkləyirik.  
 
 
 
 
 255 
 
AZƏRBAYCAN PREZİDENTİNİN ŞƏRƏFİNƏ 
NAHARDA İŞTİRAK  
Praqa  
 
5 aprel 2012-ci il 
 
Azərbaycan Respublikasının Prezidenti İlham Əliyevin və 
xanımı Mehriban Əliyevanın şərəfinə aprelin 5-də Çexiya 
Respublikası Parlamenti Senatının sədri Milan Ştex və xanımı 
İvana Ştexova tərəfindən nahar verilmişdir.  
Çexiya Parlamenti Senatının sədri Milan Ştex və xanımı 
İvana Ştexova prezident İlham Əliyevi və xanımı Mehriban 
Əliyevanı qarşıladılar.  
Sonra Senatın üzvləri Azərbaycan prezidenti İlham Əliyevə 
və xanımı Mehriban Əliyevaya təqdim olundu.  
Senatın sədri Milan Ştex çıxış edərək Azərbaycan ilə Çexiya 
arasında əlaqələrin müxtəlif sahələrdə inkişafının əhəmiyyətini 
vurğuladı. O, parlamentlərarası əməkdaşlıq məsələlərinə 
toxunaraq bildirdi ki, Azərbaycan ilə Çexiya arasında iqtisadi 
sahədə də əlaqələr uğurla inkişaf edir. Senatın sədri dedi ki, 
ölkəsi Azərbaycan ilə əməkdaşlığa böyük əhəmiyyət verir. 
Çexiya regionda Azərbaycanın rolunu yüksək qiymətləndirir.  
Prezident İlham Əliyev naharda çıxış edərək, 2 il əvvəl 
«Şərq Tərəfdaşlığı» sammitində iştirak etmək üçün Praqada 
səfərdə olduğunu, bu dəfə isə bu ölkəyə dövlət səfərinə gəldiyini 
bildirdi. 
İ l h a m   Ə l i y e v: Cənab Sədr, Siz tamamilə doğru qeyd 
etdiniz ki, münasibətlərimiz son bir neçə ildə çox fəal və 
dinamik müstəviyə keçmişdir. Prezident Klausun keçən il 
Azərbaycana dövlət səfəri, mənim isə Çexiya Respublikasına 
dövlət səfərim bu əlaqələrin hər iki ölkə üçün nə dərəcədə 
mühüm əhəmiyyət kəsb etdiyini göstərir. Bu günlər əlaqələrin 
necə dinamik inkişaf etdiyinin şahidiyik. Bizim həmçinin cənab 
Sobotkanın Bakıya səfəri ilə bağlı xoş xatirələrimiz vardır. 
 256 
Fürsətdən istifadə edərək mən Sizi, cənab Sədr, Bakıya dəvət 
etmək istərdim. Biz çox fəal siyasi dialoq aparırıq və demək 
istəyirəm ki, ölkələrimiz arasındakı siyasi əlaqələr ən yüksək 
səviyyədədir.  
Siz həmçinin ölkələrimizin iqtisadi potensialını qeyd etdiniz. 
Bizim olduqca sürətli iqtisadi inkişafımızın və iqtisadi 
dövriyyəmizin artımına baxmayaraq, hər iki ölkənin mövcud 
potensialı xarici ticarət dövriyyəmizdən daha artıqdır. Biz 
Çexiya şirkətlərini Azərbaycanda işləməyə çağırırıq. Onları 
tərəfdaşlarımız, sərmayədarlarımız və podratçılarımız olmağa 
dəvət edirik. Bu gün əməkdaşlığımızın iqtisadi tərəfini 
müzakirə etdik. Əminəm ki, bu səfər qarşılıqlı faydalı iqtisadi 
əlaqələrin daha da inkişafına böyük təkan verəcəkdir. Biz çox 
şadıq ki, Azərbaycan Çexiya Respublikası üçün Cənubi 
Qafqazda bir nömrəli iqtisadi tərəfdaşdır.  
Mədəniyyət, turizm və humanitar sahələri əhatə edən 
sənədlər imzaladıq. Bu onu göstərir ki, həmin sahələr də 
diqqətdən kənarda qalmır. Buna görə də münasibətlərimiz, 
əlaqələrimiz olduqca geniş və ümidvericidir. 
Bu gün burada – Senatda olmaqla mən hər iki ölkənin 
parlamentləri arasında təmasların nə dərəcədə əhəmiyyətli 
olduğunu qeyd edirəm. Azərbaycan parlamentinin keçmiş üzvü 
kimi, deyə bilərəm ki, ölkələrimizin parlamentariləri arasındakı 
əlaqələr çox uğurludur və xatırlayıram ki, 10 il bundan əvvəl 
Azərbaycan Avropa Şurası Parlament Assambleyasının (AŞPA) 
üzvü seçildi və Çexiya parlamentinin üzvləri o vaxt bizim ən 
böyük dəstəkçilərimiz olmuşdur. 
Nahardan sonra Azərbaycan prezidenti İlham Əliyev və 
xanımı Mehriban Əliyeva Senatın fəxri qonaqlar kitabını 
imzaladılar.  
 257 
 
ÇEXİYA PARLAMENTİ DEPUTATLAR 
PALATASININ SƏDRİ XANIM  
MİROSLAVA NEMTSOVA  
İLƏ GÖRÜŞ  
 
Praqa 
 
5 aprel 2012-ci il 
 
Azərbaycan Respublikasının Prezidenti İlham Əliyev 
aprelin 5-də Çexiya Respublikası Parlamenti Deputatlar 
Palatasının sədri xanım Miroslava Nemtsova ilə görüşmüşdür.  
Görüşdə Azərbaycan ilə Çexiya arasında müxtəlif sahələrdə, 
o cümlədən parlamentlərarası əlaqələrin uğurla inkişaf etdiyi 
bildirildi. Siyasi, iqtisadi, humanitar, mədəniyyət və təhsil 
sahələrində əlaqələrin inkişaf etdirilməsi üçün yaxşı bazanın 
olduğu vurğulandı. 
Azərbaycan ilə Çexiya arasında Avropa Parlamenti struk-
turları çərçivəsində, eləcə də Azərbaycan–Avropa İttifaqı çər-
çivəsində əməkdaşlığın əhəmiyyəti qeyd olundu. Parlament-
lərarası dostluq qruplarının bu əlaqələrin genişlənməsində ro-
lunun vurğulandığı görüşdə hər iki ölkənin qanunverici or-
qanlarının bu münasibətlərin inkişafına töhfə verdiyi bildirildi. 
Görüşdən sonra Azərbaycan prezidenti İlham Əliyev Çexiya 
Parlamenti Deputatlar Palatasının Fəxri qonaqlar kitabını 
imzaladı.  
 
 
 
 258 
 
QƏDİM KARL KÖRPÜSÜ İLƏ TANIŞLIQ  
Praqa 
 
5 aprel 2012-ci il 
 
Azərbaycan Respublikasının Prezidenti İlham Əliyev 
aprelin 5-də Çexiyaya dövlət səfəri çərçivəsində Praqa şəhə-
rindəki qədim Karl körpüsü ilə tanış olmuşdur.  
Dövlətimizin başçısına məlumat verildi ki, Çexiyanın 
paytaxtında turistləri ən çox cəlb edən tarixi abidələrdən biri də 
Praqa şəhərini iki hissəyə ayıran Vltava çayı üzərində salınmış 
Karl körpüsüdür. 1357–1400-cü illərdə Çexiya kralı və 
Müqəddəs Roma imperatoru IV Karlın əmri ilə memar Peter 
Parler tərəfindən inşa olunmuş körpünün uzunluğu 516, eni isə 
10 metrdir. Paytaxtın qərbi ilə şərqini qovuşduran bu körpü 
1841-ci ilə qədər Praqanın qəsrlərlə zəngin olan hissəsi ilə 
köhnə məhəllələrini Vltava çayı üzərindən birləşdirən yeganə 
vasitə olmuşdur.  
Körpünün Köhnə Şəhərə girişi təmin edən şərq tərəfindəki 
qüllə orta əsrlər Avropasının ən gözəl tikililərindən biri sayılır. 
Qüllənin üzərini imperator IV Karla tabe olan ərazilərin ha-
kimlərinə məxsus gerblər bəzəyir. Qüllənin ikinci mərtəbəsində 
körpünün himayədarı müqəddəs Vita, IV Karl və IV Vatslavın 
heykəlləri qoyulmuşdur. Körpünün qərb hissəsində inşa olun-
muş digər qüllə də öz gözəlliyi ilə diqqəti cəlb edir. Körpünün 
kənarlarında 1700-cü ildə barokko üslubunda irili-xırdalı 30-a 
qədər heykəl quraşdırılmışdır. Bu heykəllər körpünün cəlb-
ediciliyini daha da artırır. 
Azərbaycan prezidentinə məlumat verildi ki, gündüzlər qə-
ləbəlik olan körpüdə küçə sənətkarları öz bacarıqlarını nümayiş 
etdirir, insanlarda xoş ovqat yaradırlar. Əsrlərin sınağına sinə 
gərən bu qədim möhtəşəm qurğu onunla tanış olanlarda zəngin 
təəssürat doğurur. 
 
 259 
 
ALİ QONAĞIN ŞƏRƏFİNƏ  DÖVLƏT  
NAHARINDA İŞTİRAK 
 
Praqa  
 
6 aprel 2012-ci il 
 
Çexiya prezidenti Vatslav Klaus və xanımı Livia Klau-
sovanın adından aprelin 6-da Azərbaycan prezidenti İlham Əli-
yevin və xanımı Mehriban Əliyevanın şərəfinə dövlət naharı 
verilmişdir. 
Prezident İlham Əliyevi və xanımı Mehriban Əliyevanı bir 
daha salamlayan Çexiya prezidenti bir il əvvəl Bakıya səfəri 
zamanı başlanan dialoqu davam etdirmək, beynəlxalq müna-
sibətlərin aktual məsələləri, iki ölkə arasında qarşılıqlı əmək-
daşlığın imkan və perspektivləri barədə müzakirələr aparmaq 
baxımından Azərbaycanın dövlət başçısının Praqaya səfərinin 
əhəmiyyətindən danışdı. 
V a t s l a v   K l a u s: Hörmətli cənab Prezident! Bilirəm 
ki, Praqaya dövlət başçısı qismində ilk dəfə səfər etmisiniz. 
Mən ölkəmizin Avropa İttifaqında sədrliyi çərçivəsində təşkil 
edilmiş «Şərq Tərəfdaşlığı» sammiti zamanı Sizinlə görüşümü 
xatırlayıram. İnanıram ki, Sizin bugünkü səfəriniz əminliklə 
inkişaf edən Çexiya–Azərbaycan münasibətlərinə yeni mühüm 
təkan verəcəkdir.  
Bizim münasibətlərin dərin əsasları vardır. İqtisadi 
əməkdaşlığımız artıq sosializm dövründə başlamış, Çexiya 
sənayesinin məhsulları Azərbaycan bazarında və Sizin sənaye 
sahəsində yaxşı tanınır. Münasibətlərimizin inkişaf etdirilməsi 
yalnız son 20 ildə – Sizin ölkəniz müstəqilliyini bərpa etdikdən 
sonra mümkün olmuşdur.  
Çox təqdirəlayiqdir ki, qarşılıqlı münasibətlərimizin in-
tensivliyi bütün səviyyələrdə artmaqdadır. Buna həm də 
Praqada və Bakıda nümayəndəliklərimizin açılması, səfirlərin 
 260 
yaxşı işi və iki paytaxt arasında birbaşa hava əlaqəsinin təşkili 
yardımçı olmuşdur. Bundan əlavə, yüksək səviyyəli qarşılıqlı 
səfərlərin sayının artmasını və güclənən işgüzar əlaqələri də 
qeyd etməyə dəyər. Bunların zirvəsi, sözsüz, prezidentlərin 
dövlət səfərləridir ki, buna misal kimi, mənim Bakıya ötənilki 
səfərimi və Sizin bu gün burada olmağınızı göstərmək olar.  
Keçən ilin mayında Sizin gözəl ölkənizin sürətli və dinamik 
inkişafının şahidi olmaq imkanı əldə etdik. Sizin hazırladığınız 
və artıq həyata keçirdiyiniz möhtəşəm layihələrlə tanış ola 
bildik. Çexiya şirkətləri Sizin iqtisadiyyatın inkişafında iştirak 
etməyə böyük maraq göstərirlər. Artıq sənaye, infrastrukturun 
yaradılması, texnologiya və avadanlığın, həmçinin istehlak 
mallarının təchizatı sahələrində uğurlu əməkdaşlıq nümunələri 
vardır ki, onlara əsaslanaraq ortaya yeni imkanlar çıxara bilərik. 
Burada qeyd etmək istərdim ki, Azərbaycan Çexiyanın 
təsərrüfatının ən mühüm tədarükçülərindən birinə və strateji 
tərəfdaşına çevrilmişdir.  
Hörmətli cənab Prezident!  
Arzu edirik ki, çox mürəkkəb siyasi regionda yerləşən 
ölkəniz sabitlik və sülh şəraitində inkişaf etsin. Uzun müddət 
ölkənizdə vəziyyəti çətinləşdirən münaqişənin sülh yolu ilə 
həllinə nail olunsun. Çexiya Respublikası bu məqsədlərə 
yönəlmiş bütün beynəlxalq tədbir və təşəbbüsləri daim dəstək-
ləmiş və gələcəkdə də dəstəkləməyə davam edəcəkdir.  
Çexiya prezidenti Azərbaycan dövlət başçısının Praqaya 
dövlət səfərinin iki ölkə arasında qarşılıqlı münasibətlərə əhə-
miyyətli təkan verəcəyinə və Azərbaycan nümayəndə heyətinin 
Çexiyadan xoş təəssüratlarla ayrılacağına inamını bildirdi.  
Prezident Vatslav Klausun çıxışından sonra Azərbaycan 
Respublikasının Dövlət himni səsləndi. 
Dövlətimizin başçısı zəngin tarixi və mədəniyyəti ilə seçilən 
dost Çexiyaya səfərindən məmnun qaldığını bildirdi. Qeyd etdi 
ki, ölkələrimiz arasındakı əlaqələr yeni inkişaf mərhələsinə 
qədəm qoyub.  
 261 
İ l h a m   Ə l i y e v: Son illər birgə səylərimizlə əlaqələri-
miz daha da intensivləşmişdir. Ötən il Hökumətlərarası 
Komissiya yaradılmış və ilk iclasını keçirmişdir. Ölkələrimiz 
arasında ticarət dövriyyəsi 2010-cu illə müqayisədə 2011-ci ildə 
bir neçə dəfə artmışdır. Azərbaycanda həyata keçirilən mühüm 
layihələrdə Çexiya banklarının iştirakı, həmçinin Çexiya 
Respublikasının enerji təminatında Azərbaycanın oynadığı rol 
iqtisadi əlaqələrin səviyyəsinin göstəricisidir. Energetika, 
ticarət, sənaye, nəqliyyat, informasiya texnologiyaları, kənd 
təsərrüfatı, turizm və digər sahələrdə qarşılıqlı surətdə faydalı 
əməkdaşlığımızın yaxşı perspektivləri vardır. Əminəm ki, 
mənim səfərim, əldə olunan razılaşmalar və bu gün mədəniyyət, 
turizm sahələrində imzalanan sənədlər də əlaqələrimizin 
inkişafına yeni təkan verəcəkdir.  
Gələn il biz diplomatik münasibətlərimizin qurulmasının 20 
illiyini qeyd edəcəyik. Ümidvaram ki, biz bu əlamətdar tarixə 
Azərbaycan və Çexiya arasında əməkdaşlıqda müxtəlif 
sahələrdə əldə olunmuş yeni nailiyyətlərlə daxil olacağıq. 
Ölkələrimiz BMT, ATƏT, Avropa Şurası kimi beynəlxalq 
təşkilatlar çərçivəsində sıx əməkdaşlıq edir. Azərbaycanın BMT 
Təhlükəsizlik Şurasının qeyri-daimi üzvü seçilməsi çoxtərəfli 
əməkdaşlığın genişləndirilməsi üçün yeni imkanlar açır. Bu 
mötəbər təşkilatın ali orqanında ilk dəfə təmsil olunan 
ölkəmizin səyləri beynəlxalq hüququn norma və prinsiplərinə 
əməl edilməsinə, dünyada sülh və ədalətin bərqərar olmasına 
kömək edəcəkdir.  
Azərbaycanın xarici siyasətində Avropa İttifaqı və 
Avroatlantik strukturlarla münasibətlər önəmli yer tutur. 
Əfqanıstanda əsgərlərimiz sabitliyin keşiyində çiyin-çiyinə 
dayanıblar.  
Fürsətdən istifadə edərək Çexiya Respublikasına Azərbaycanın 
Avropa İttifaqı və NATO ilə əlaqələrinin inkişafına verdiyi dəstəyə 
görə minnətdarlığımı bildirirəm. Artıq regionun əsas iqtisadi 
mərkəzinə çevrilmiş Azərbaycan, həmçinin enerji sahəsində 
etibarlı tərəfdaşdır və Avropanın enerji təhlükəsizliyinin təmin 
 262 
olunması üçün töhfəsini bundan sonra da verməyə hazırdır. 2011-
ci ilin yanvar ayında Avropa Komissiyası ilə Azərbaycan arasında 
«Cənub Qaz Dəhlizi» haqqında Birgə Bəyannamənin imzalanması 
bunun bariz nümunəsidir. Biz enerji resurslarımızın bütün 
istiqamətlərdə dünya bazarlarına çıxarılmasında maraqlıyıq və 
müxtəlif layihələr üzərində işləyirik.  
Azərbaycan regionda sülhün, sabitliyin və təhlükəsizliyin 
bərqərar olmasının və qorunmasının tərəfdarıdır. Ancaq bildiyiniz 
kimi, tarixi torpağımız olan Dağlıq Qarabağ və ətrafındakı digər 7 
rayon 20 ildən artıqdır ki, Ermənistan tərəfindən işğal olunmuşdur. 
Bu ərazilərdə Ermənistanın həyata keçirdiyi etnik təmizləmə 
siyasəti nəticəsində 1 milyondan artıq azərbaycanlı qaçqın və 
məcburi köçkün vəziyyətinə düşmüşdür. Münaqişə ilə bağlı BMT 
Təhlükəsizlik Şurasının 4 qətnaməsi, ATƏT, Avropa Şurası, 
Avropa Parlamenti, NATO və digər beynəlxalq təşkilatların qərar 
və qətnamələri vardır. Bizim qəti mövqemiz bundan ibarətdir ki, 
münaqişə yalnız beynəlxalq hüquq normalarına uyğun və 
Azərbaycanın ərazi bütövlüyü çərçivəsində həll olunmalıdır.  
Azərbaycan dövlətinin başçısı səfər zamanı göstərilən 
qonaqpərvərliyə görə minnətdarlığını bildirdi və çex xalqına 
firavanlıq arzuladı.  
Prezident İlham Əliyevin çıxışından sonra Çexiyanın Dövlət 
himni səsləndi.  
 
 
 
 
 
 
 
 263 
 
ÇEXİYA RESPUBLİKASININ  BAŞ NAZİRİ  
PETR NEÇAS İLƏ GÖRÜŞ 
 
Praqa  
 
6 aprel 2012-ci il 
 
Azərbaycan Respublikasının Prezidenti İlham Əliyev aprelin 6-
da Praqada Çexiya Respublikasının Baş naziri Petr Neças ilə 
görüşmüşdür.  
Çexiyanın Baş naziri Azərbaycan dövlətinin başçısını 
qarşıladı.  
Sonra prezident İlham Əliyev və Baş nazir Petr Neças xatirə 
şəkli çəkdirdilər.  
Azərbaycan prezidenti və Çexiyanın Baş naziri Praqanın 
mənzərəsini seyr etdilər.  
Daha sonra Azərbaycan dövlətinin başçısı Çexiyanın Baş 
nazirinin fəxri qonaqlar kitabını imzaladı.  
Görüşdə Azərbaycan ilə Çexiya arasında ikitərəfli mü-
nasibətlərin inkişafı baxımından bu səfərin mühüm əhəmiyyət 
daşıdığı bildirildi. Azərbaycan prezidentinin Çexiyaya dövlət 
səfəri çərçivəsində keçirdiyi görüşlərin əməkdaşlıq əlaqələrinin 
strateji səviyyəyə qalxmasına töhfə verəcəyi vurğulandı.  
Ölkələrimiz arasında iqtisadi əlaqələrin inkişafının zəru-
riliyinin bildirildiyi görüşdə bu sahədə əməkdaşlığın genişlən-
dirilməsi üçün yaxşı potensialın olduğu qeyd edildi.  
 
 
 
 264 
 
PRAQANIN VİTKOV MİLLİ MEMORİALINI 
ZİYARƏT   
 
Praqa 
 
6 aprel 2012-ci il 
 
Azərbaycan Respublikasının Prezidenti İlham Əliyev 
aprelin 6-da Çexiya Respublikasına dövlət səfəri çərçivəsində 
Praqanın Vitkov Milli Memorialını ziyarət etmişdir. 
Praqanın qədim hissəsində yerləşən Vitkov Milli Memorialı 
1929–38-ci illərdə inşa olunmuşdur. Şəhərin ən hündür nöqtəsi 
olan bu təpədə 1420-ci ildə ağır döyüşdə qalib gələn sərkərdə 
Yan Jijkanın abidəsi qoyulmuşdur.  
Azərbaycanın və Çexiyanın dövlət himnləri səsləndi.  
Prezident İlham Əliyev abidənin önünə əklil qoydu.  
Sonra Azərbaycan dövlətinin başçısı Vitkov Milli Memorialı 
Muzeyinin Xatirə kitabını imzaladı.  
Muzeylə tanışlıq zamanı Azərbaycan prezidentinə məlumat 
verildi ki, bu memorial Çexiyanın qəhrəmanlıq tarixini əks 
etdirir. Ölkə tarixinin ən şanlı hadisələri bu memorialda əks 
olunmuşdur. Çex xalqının azadlıq mübarizəsi bu muzeyin 
ekspozisiyasının əsas hissəsini təşkil edir. Burada azadlıq hərə-
katının önündə gedən çex ziyalılarının xatirəsi dərin ehtiramla 
yad olunur, onların həyat və fəaliyyəti haqqında buraya 
gələnlərə ətraflı məlumat verilir.  
Ekspozisiyaya, həmçinin müxtəlif sənədlər, tarixi anları əks 
etdirən qiymətli fotolar və digər zəngin eksponatlar daxildir. 
İldə on minlərlə turist bu muzeyə gəlir və çex xalqının milli 
mübarizə tarixi haqqında ətraflı məlumat əldə edir. 
 
Səfər başa çatdı 
 
 265 
Aprelin 6-da Azərbaycan Respublikasının Prezidenti 
İlham Əliyevin Çexiya Respublikasına dövlət səfəri başa çat-
mışdır.  
Azərbaycanın və Çexiyanın dövlət bayraqlarının dalğalan-
dığı Praqanın «Stara Ruzine» Hökumət Aeroportunda döv-
lətimizin başçısının şərəfinə Fəxri qarovul dəstəsi düzülmüşdü.  
Azərbaycan prezidenti İlham Əliyevi Çexiyanın yüksək 
vəzifəli dövlət və hökumət nümayəndələri yola saldılar. 
 
                                              * * * 
Dövlətimizin başçısı həmin gün Bakıya qayıtdı.  
Azərbaycan prezidentini Heydər Əliyev Beynəlxalq Aero-
portunda Baş nazir Artur Rasizadə, Prezident Administrasi-
yasının rəhbəri Ramiz Mehdiyev və Bakı Şəhər İcra Haki-
miyyətinin başçısı Hacıbala Abutalıbov qarşıladılar. 
 
 
 
 
 266 
 
RUSİYA FEDERASİYASI  FEDERAL MƏCLİSİ 
FEDERASİYA ŞURASININ SƏDRİ VALENTİNA 
MATVİYENKONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
9 aprel 2012-ci il 
 
Azərbaycan Respublikasının Prezidenti İlham Əliyev 
aprelin 9-da Rusiya Federasiyası Federal Məclisi Federasiya 
Şurasının sədri xanım Valentina Matviyenkonun başçılıq etdiyi 
nümayəndə heyətini qəbul etmişdir. 
Dövlətimizin başçısı Azərbaycan ilə Rusiya Federasiyası 
arasında münasibətlərin dinamik şəkildə inkişaf etdiyini, siyasi, 
iqtisadi və humanitar sahələrdə əməkdaşlığımızın genişlən-
dirilməsi ilə bağlı məsələlərin uğurla həll olunduğunu vurğula-
dı. Prezident İlham Əliyev Valentina Matviyenkonun ölkəmizə 
səfərinin Azərbaycan ilə Rusiya arasında əlaqələrin müxtəlif 
istiqamətlərdə, o cümlədən parlamentlərarası əməkdaşlığın 
daha da genişləndirilməsi işinə xidmət edəcəyinə əminliyini 
ifadə etdi. 
Xanım Valentina Matviyenko ölkəmizə səfəri zamanı iki-
tərəfli əlaqələrimizin daha da inkişaf etdirilməsi ilə bağlı 
səmərəli müzakirələr apardıqlarını vurğuladı. O, Azərbaycan 
prezidenti İlham Əliyevin MDB ölkələri arasında əməkdaşlığın 
möhkəmləndirilməsi işinə verdiyi töhfəyə görə ötən ilin 
dekabrında Müstəqil Dövlətlər Birliyi Parlamentlərarası 
Assambleyasının qərarı ilə təşkilatın «Birlik» ordeninə layiq 
görüldüyünü dedi və ordeni dövlətimizin başçısına təqdim etdi.  
Müstəqil Dövlətlər Birliyi Parlamentlərarası Assambleya-
sının yüksək ordeni ilə təltif olunması ilə bağlı təşkilatın 
qərarına görə minnətdarlığını bildirən prezident İlham Əliyev 
bunu MDB məkanında əməkdaşlığın genişləndirilməsində 
Azərbaycanın fəaliyyətinə verilən qiymət kimi dəyərləndirdi.  
 
 267 
 
XV AVRASİYA İQTİSADİ ZİRVƏ 
TOPLANTISININ İŞTİRAKÇILARINA  
 
Hörmətli toplantı iştirakçıları! 
Sizi səmimi-qəlbdən salamlayır və XV Avrasiya İqtisadi 
zirvə toplantısının işə başlaması münasibəti ilə təbrik edirəm.  
Müasir dünyada sülhün və əmin-amanlığın qorunmasına, 
sosial-iqtisadi tərəqqiyə öz əməli töhfəsini verən Türkiyə 
Cümhuriyyətində hər il Mərmərə vəqfinin təşkilatçılığı ilə 
keçirilən zirvə görüşləri regional və beynəlxalq əməkdaşlığın 
genişləndirilməsi, Avrasiya bölgəsində xalqlar və dövlətlərarası 
siyasi və mədəni əlaqələrin möhkəmləndirilməsi işinə müsbət 
təsir göstərir. Sonuncu zirvə toplantısından ötən müddət ərzində 
region ölkələri arasında iqtisadi, siyasi və humanitar əlaqələr 
daha da güclənmiş, genişmiqyaslı yeni-yeni transmilli 
layihələrin əsası qoyulmuşdur. Azərbaycan həmişə olduğu kimi, 
bu layihələrin reallaşdırılmasında, iqtisadi əməkdaşlığın 
dərinləşdirilməsində, Avropanın enerji təhlükəsizliyinin təmin 
olunmasında yaxından iştirak edir. Son illərdə intensiv həyata 
keçirilən və inşası başa çatmaqda olan Bakı–Tbilisi–Qars 
dəmiryol layihəsi, Azərbaycan Respublikası və Türkiyə 
Cümhuriyyəti arasında imzalanmış «Trans-Anadolu» qaz 
xəttinin tikintisinə dair Anlaşma Memorandumu da bu məqsədə 
xidmət edir.  
Dünyada cərəyan edən mürəkkəb proseslər, geosiyasi, 
geoiqtisadi və strateji maraqların mübarizəsi, ekoloji vəziyyət 
bir sıra təhlükəli meyillərin meydana çıxmasına, iqtisadi 
böhranların və sosial gərginliyin yaranmasına yol açır, sülhün 
və təhlükəsizliyin qorunmasını çətinləşdirir. Qlobal inkişafın 
yeni çağırışlarına cavab verilməsi üçün dünyanın görkəmli 
ictimai-siyasi, elm və mədəniyyət xadimlərinin, iş adamlarının 
və aparıcı «beyin mərkəz»lərinin müxtəlif formatlarda 
müzakirələr aparmasına və adekvat qərarlar çıxarmasına ehtiyac 
duyulur. Bu baxımdan, çoxsaylı ölkələri və beynəlxalq 
 268 
təşkilatları təmsil edən mötəbər nümayəndə heyətlərinin iştirak 
etdiyi Avrasiya zirvə toplantılarının səmərəli fəaliyyəti 
gözlənilən ümidləri doğruldur.  
İnanıram ki, bugünkü yığıncaqda hamımızı düşündürən 
regional problemlərin həllinə, dövlətlərarası iqtisadi, siyasi və 
mədəni əlaqələrin inkişafına təkan verən, xalqlarımızın 
mənafelərinə xidmət edən yeni ideyalar irəli sürüləcək və 
qərarlar qəbul olunacaqdır.  
Bu yolda hər birinizə uğurlar arzulayıram. 
 
                                                                 İLHAM ƏLİYEV 
                               Azərbaycan Respublikasının 
Prezidenti 
 
Bakı, 9 aprel 2012-ci il 
 
 269 
 
HEYDƏR ƏLİYEV MƏRKƏZİNDƏ APARILMIŞ 
İNŞAAT İŞLƏRİNİN GEDİŞİ İLƏ TANIŞLIQ 
 
10 aprel 2012-ci il 
 
Azərbaycan Respublikasının Prezidenti İlham Əliyev 
aprelin 10-da paytaxtın Nərimanov rayonunda Heydər Əliyev 
Mərkəzində aparılmış inşaat işlərinin gedişi ilə tanış olmuşdur.  
Mərkəzdə həyata keçirilən işlərin hazırkı vəziyyəti barədə 
dövlətimizin başçısına məlumat verildi. Tikinti işlərinin ən 
müasir standartlara uyğun şəkildə həyata keçirildiyi bildirildi.  
Prezident İlham Əliyev Heydər Əliyev Mərkəzində görülən 
işlərlə yaxından maraqlandı. Azərbaycan prezidenti inşaat 
işlərinin aparıldığı ayrı-ayrı sahələri gəzdi, görülən işlərlə 
yerindəcə tanış oldu. İnşaatda istifadə olunan tikinti material-
ları barədə prezident İlham Əliyevə məlumat verildi. Dövlət 
başçısı inşaat materiallarının keyfiyyəti ilə maraqlandı.  
Qeyd edək ki, Mərkəzin ərazisində yol-nəqliyyat və digər 
infrastruktur ən müasir standartlara uyğun şəkildə qurulacaq, 
ərazidə yaşıllıq zolaqları salınacaq. Buraya gələn qonaqların 
rahat gediş-gəlişini təmin etmək üçün müasir eskalatorlar qu-
raşdırılıb.  
Xalqımızın ümummilli lideri, ulu öndər Heydər Əliyevin 
adını daşıyan müasir memarlıq nümunəsi müxtəlif beynəlxalq 
tədbirlərin, konfransların, müsabiqələrin, festivalların, sərgi, 
konsert və ziyafətlərin yüksək səviyyədə təşkil olunmasına 
imkan verəcəkdir. 
Görülən işlərlə yaxından tanış olan prezident İlham Əliyev 
ətraf ərazilərin abadlaşdırılması ilə bağlı müvafiq tapşırıqlarını 
verdi.  
 
 270 
 
YENİ NEFT-QAZ EMALI VƏ NEFT-KİMYA 
KOMPLEKSİNİN İNŞASINA HƏSR OLUNMUŞ 
FORUMUN İŞTİRAKÇILARINA  
 
Hörmətli forum iştirakçıları! 
Sizi ölkəmizdə yeni Neft-Qaz Emalı və Neft-Kimya 
Kompleksinin inşasına həsr olunmuş forumun öz işinə başla-
ması münasibətilə salamlayır, hər birinizə işlərinizdə uğurlar 
arzu edirəm. 18 il əvvəl xalqımızın ümummilli lideri Heydər 
Əliyevin təşəbbüsü ilə Azərbaycanın yeni neft strategiyasının 
bünövrəsi qoyulmuş və respublikamızın uzunmüddətli inkişaf 
perspektivləri müəyyənləşdirilmişdir.  
Ötən dövr ərzində ölkəmiz dünyada enerji daşıyıcılarının 
etibarlı təchizatçısı kimi tanınmışdır. Neft sahəsində nüfuzlu 
şirkətlərlə bağlanan sazişlər, tərəfdaşlıq müqavilələri və neft-
qaz layihələrinə yatırılan sərmayələr  bəhrəsini vermiş, qeyri-
neft sektorunun inkişafına əlverişli zəmin hazırlamışdır.  
Əldə edilən gəlirlərin saxlanılması və səmərəli idarə olun-
ması üçün ölkəmizdə Dövlət Neft Fondu yaradılmışdır. Fondun 
vəsaitləri xalqımızın rifah halının yüksəldilməsi naminə ən 
zəruri layihələrin gerçəkləşdirilməsinə yönəldilir. 
Neft strategiyasının hasilatı və nəqletmə sahələrində qazanı-
lan nailiyyətlərin məntiqi davamı olaraq, bu gün əsas məqsəd-
lərimizdən biri rəqabətədayanıqlı, müasir standartlara cavab 
verən neft və neft-kimya məhsulları istehsal edəcək yeni Neft-
Qaz Emalı və Neft-Kimya Kompleksinin inşa edilib istismara 
verilməsidir.  
Əminəm ki, forum çərçivəsində aparılan dolğun müzaki-
rələr, geniş təhlillər və təcrübə mübadiləsi iqtisadi inkişaf 
istiqamətində qarşılıqlı faydalı əməkdaşlığın dərinləşdirilmə-
sində əhəmiyyətli rol oynayacaqdır. 
 
Ən xoş arzularla,                                     İLHAM ƏLİYEV 
                             Azərbaycan Respublikasının Prezidenti 
Bakı, 9 aprel 2012-ci il 
 271 
 
ŞİMAL-QƏRB BÖLGƏSİNƏ SƏFƏR 
12 aprel 2012-ci il 
 
Azərbaycan Respublikasının Prezidenti İlham Əliyev 
aprelin 12-də respublikamızın şimal-qərb bölgəsinə səfəri 
çərçivəsində Qazax rayonuna gəlmişdir.  
Dövlətimizin başçısı əvvəlcə Heydər Əliyev parkında 
ümummilli liderin abidəsini ziyarət edərək, önünə gül dəstəsi 
qoydu.  
Qazax Rayon İcra Hakimiyyətinin başçısı Ayaz Əsgərov 
prezident İlham Əliyevə ulu öndərin adını daşıyan parkda 
aparılan abadlıq-quruculuq işləri barədə məlumat verdi.  
Bildirildi ki, dörd hektar ərazini əhatə edən parkda tikinti 
işləri bu ilin yanvar–aprel aylarında aparılmışdır. Burada 10 min 
kvadratmetr sahədə yaşıllıq zolağı salınmış, dekorativ ağac və 
gül kolları əkilmişdir.  
Görülmüş işləri yüksək qiymətləndirən prezident İlham 
Əliyev tapşırıq və tövsiyələrini verdi 
 
Qazaxbəyli–Aşağı Salahlı yolunun açılışı mərasimi 
Qazax rayonuna səfəri çərçivəsində Azərbaycan prezi-
denti İlham Əliyev aprelin 12-də Qazaxbəyli–Aşağı Salahlı 
yolunun açılışında iştirak etmişdir. 
Dövlətimizin başçısına Qazax rayonunda yolların yenidən 
qurulması sxemləri təqdim olundu.  
Nəqliyyat naziri Ziya Məmmədov prezident İlham Əliyevə 
məlumat verdi ki, əsaslı şəkildə yenidən qurulmuş Qazaxbəyli–
Aşağı Salahlı yolu 5 minə yaxın əhalisi olan 3 kəndi birləşdirir. 
Uzun müddət təmir olunmadığından yol istismara yararsız 
vəziyyətə düşmüşdü. Qısa müddətdə yenidən qurulan yol 
əhalinin gediş-gəlişini xeyli asanlaşdıracaqdır.  
Prezident İlham Əliyevə təqdim olunan üçüncü layihə 
Ağstafa–Poylu–Gürcüstan dövlət sərhədi avtomobil yolunun 
yenidən qurulması layihəsi oldu. Bildirildi ki, 53 kilometrlik yol 
 272 
ən müasir standartlar səviyyəsində qurulur. Yolun üzərində bir 
ötürücü əsaslı şəkildə təmir olunur, iki yeni körpü tikilir.  
Sonra prezident İlham Əliyev Qazaxbəyli–Aşağı Salahlı 
yolunun rəmzi açılışını bildirən lenti kəsdi.  
Dövlətimizin başçısı inşaatçılarla görüşdü və  aprelin 10-da 
imzaladığı sərəncamla fəxri adlara layiq görülmüş bir qrup 
inşaatçını təbrik etdi. 
Azərbaycan prezidenti kənd sakinləri ilə görüşdü.  
Sakinlər prezident İlham Əliyevi hərarətlə qarşıladılar, 
onlara göstərilən diqqət və qayğıya görə dövlətimizin başçısına 
minnətdarlıq etdilər.  
İ l h a m   Ə l i y e v: Sizi ürəkdən təbrik edirəm. Çox gözəl 
yol çəkilib. İndi gediş-gəliş rahat olacaqdır. Biz ölkə üzrə bütün 
kəndlərdə yollar çəkirik. Elə rayon yoxdur ki, orada kənd 
yolları çəkilməsin. Ucqar rayonlara, paytaxtdan uzaqda yerləşən 
bölgələrə xüsusi diqqət yetirilməlidir.  
S a k i n l ə r: Çox sağ olun. Siz bizim bütün problem-
lərimizin həllinə diqqət yetirirsiniz. Biz Sizdən çox razıyıq. 
Allah da Sizdən razı olsun! 
İ l h a m   Ə l i y e v: Çox sağ olun. Bilirsiniz ki, mən Qazax 
rayonunda dəfələrlə olmuşam. Keçən il də gəlmişdim. Çox 
şadam ki, işlər yaxşı gedir, daha da yaxşı getməlidir. Bütün 
sahələrdə qarşıya qoyulan vəzifələr icra edilməlidir. Yaxşı 
yaşayış üçün bütün şərait olmalıdır. Yaxşı yollar, yaxşı 
məktəblər, tibb məntəqələri, iş yerləri olmalıdır. Bu gün 
Qazaxda böyük bir konserv zavodu açılır, orada da yüzlərlə iş 
yeri yaradılacaqdır. Sement zavodu tikilir. Ölkə üzrə çox böyük 
bir layihədir. Bu həm ölkə iqtisadiyyatına böyük töhfədir, həm 
iş yerlərinin açılması üçün çox vacibdir, orada da yüzlərlə insan 
işləyəcəkdir. Çalışırıq ki, hər yerdə işlər yaxşı getsin, iş yerləri 
açılsın, insanların yaşayış səviyyəsi yüksəlsin və gözəl şərait 
olsun. Bu yol inkişaf deməkdir.  
S a k i n l ə r: Sizə çox minnətdarıq, cənab Prezident! Yaxşı 
yaşamağımız üçün bizə hər cür şərait yaradırsınız. Siz ulu 
 273 
öndərimizin qurub-yaratdığı müasir Azərbaycanı daha firavan 
ölkəyə çevirirsiniz. Çox sağ olun.   
  
Gənclər Mərkəzinin açılışı mərasimi 
 
Azərbaycan prezidenti İlham Əliyev aprelin 12-də şimal-
qərb bölgəsinə səfəri çərçivəsində Qazax Gənclər Mərkəzinin 
açılışında iştirak etmişdir.  
Dövlətimizin başçısı əvvəlcə Mərkəzin rəmzi açılışını 
bildirən lenti kəsdi.  
Məlumat verildi ki, Gənclər Mərkəzinin tikintisinə bu ilin 
yanvarında başlanılmış, apreldə sona çatdırılmışdır. Mərkəzin 
ikimərtəbəli binasının ümumi sahəsi 1160 kvadratmetrdir. 
Binanın foyesində ümummilli lider Heydər Əliyevin və prezident 
İlham Əliyevin Qazax rayonuna səfərlərini, ölkəmizdə idmanın 
inkişafına göstərdikləri diqqət və qayğını, gənclərlə görüşlərini 
əks etdirən fotolardan ibarət guşələr yaradılmışdır. Burada 
həmçinin ulu öndər Heydər Əliyevin büstü qoyulmuşdur. Bütün 
lazımi avadanlıqla təchiz edilən konfrans zalında müxtəlif 
mədəni-kütləvi tədbirlərin keçirilməsi və 3D formatlı filmlərin 
nümayişi nəzərdə tutulmuşdur. Mərkəzdə yaradılan rəsm 
qalereyasında gənc rəssamların sərgiləri təşkil olunacaqdır. 
Dövlətimizin başçısı Mərkəzin binasının ikinci mərtəbəsində 
fəaliyyət göstərən elektron kitabxana ilə tanış oldu. Bildirildi ki, 
kitabxananın fondunda ulu öndər Heydər Əliyevin və prezident 
İlham Əliyevin siyasi fəaliyyətinə həsr edilən, eləcə də uşaqlar 
üçün və digər sahələrə dair kitablar yer almışdır. Həmçinin 
kompüter otağında sürətli internetə qoşulmuş 9 kompüter 
vardır.  
Mərkəzdəki kafe-barda gənclərin istirahəti üçün hər cür 
şərait yaradılmışdır. Buradakı linqafon otağında isə gənclər 
üçün xarici dil kurslarının təşkili nəzərdə tutulmuşdur. Mərkəz 
gənclərin asudə vaxtlarının səmərəli təşkilində, onların ictimai 
fəallığının yüksəldilməsində mühüm rol oynayacaqdır. 
 274 
Mərkəzlə tanışlıqdan sonra dövlətimizin başçısı tapşırıq və 
tövsiyələrini verdi. 
 
Şahmat Mərkəzinin açılışı mərasimi 
 
Azərbaycan prezidenti İlham Əliyev aprelin 12-də Qazax 
rayonuna səfəri çərçivəsində Şahmat Mərkəzinin açılışında 
iştirak etmişdir. 
Dövlətimizin başçısı Mərkəzin rəmzi açılışını bildirən lenti 
kəsdi. 
Məlumat verildi ki, Heydər Əliyev Fondunun təşəbbüsü ilə 
inşa olunmuş Mərkəzin tikintisinə 2011-ci ilin dekabrında 
başlanılmışdır. Mərkəzin foyesində xalqımızın ümummilli lideri 
Heydər Əliyevin büstü ucaldılmışdır, həmçinin ulu öndər 
Heydər Əliyevin və prezident İlham Əliyevin Qazax rayonuna 
səfərlərini, gənclərlə görüşlərini, ölkəmizdə idmanın inkişafına 
göstərilən diqqət və qayğını əks etdirən fotoşəkillərdən ibarət 
stendlər quraşdırılmışdır.  
Diqqətə çatdırıldı ki, Qazax Şahmat Mərkəzi əvvəllər 
məşğələlərin keçirilməsi üçün lazımi şəraiti olmayan, ötən əsrin 
başlanğıcında tikilmiş 57 kvadratmetrlik köhnə binada 
yerləşirdi. Buna görə də şəhərin mərkəzində ümumi sahəsi 750 
kvadratmetr olan yeni bina inşa edilmişdir.  
Prezident İlham Əliyevə məlumat verildi ki, Qazax Şahmat 
Mərkəzində uşaqların və yeniyetmələrin idmanın bu qədim 
növünün sirlərinə dərindən yiyələnmələri üçün hər cür şərait 
yaradılmışdır. Mərkəzdə şahmat dərslərinin keçirilməsi üçün 
zəruri avadanlıqla təchiz olunmuş beş tədris, xidmət, müəllim 
otaqları, yeməkxana və oyun zalı fəaliyyət göstərir. Yüksək 
standartlara cavab verən, ümumi sahəsi 167 kvadratmetr olan 
oyun zalında yerli, regional və beynəlxalq səviyyəli yarışların 
keçirilməsi üçün bütün şərait mövcuddur. Şahmatla bağlı 
biliklərin əldə olunması və müasir yeniliklərin qavranılması 
üçün ayrıca kompüter otağı da yaradılmışdır. Bu da dərslərin 
 275 
kompüter vasitəsilə tədrisinə, ən son yeniliklərin qısa müddətdə 
öyrənilməsinə şərait yaradır. 
Dövlətimizin başçısı gənc şahmatçıların oyunlarını izlədi və 
Mərkəzdə yaradılmış şəraiti yüksək qiymətləndirərək kollektivə 
uğurlar arzuladı. 
 
İnşası davam etdirilən Qazax sement zavodu ilə tanışlıq 
 
Aprelin 12-də prezident İlham Əliyev inşası davam 
etdirilən Qazax sement zavodu ilə tanış olmuşdur. 
Dövlətimizin başçısının imzaladığı «Azərbaycan Respub-
likası regionlarının 2009–2013-cü illərdə sosial-iqtisadi inkişafı 
Dövlət Proqramı»nın uğurla həyata keçirilməsi nəticəsində 
ölkəmizdə bütün sahələrdə olduğu kimi, inşaat işlərinin də 
həcmi ilbəil genişlənir. Bu səbəbdən inşaat materiallarına, 
xüsusilə sementə olan tələbat durmadan artır. Hazırda res-
publikamızda sement istehsalı bu məhsula olan tələbatı ödəmir. 
Bunu nəzərə alaraq dövlətimizin başçısının tapşırığı əsasında 
2007-ci ildən Qazax rayonu ərazisində yeni sement zavodunun 
layihələndirmə işləri aparılmış, 2010-cu ilin martından isə 
tikintisinə başlanılmışdır.  
Müəssisənin direktoru Hikmət Qəribov məlumat verdi ki, 
«Akkord Sənaye Tikinti İnvestisiya Korporasiyası» ASC və 
«Azərbaycan Beynəlxalq Bankı» ASC tərəfindən inşa edilən, 
ümumi ərazisi 56 hektar olan Qazax sement zavodunda işlərin 
xeyli hissəsi artıq başa çatdırılmışdır. Zavodun gündəlik 
istehsal gücü 2500 ton, illik gücü isə bir milyon ton olacaqdır. 
Burada sementin istehsalı müasir texnologiya əsasında quru 
üsulla aparılacaqdır.  
Prezident İlham Əliyev zavodun idarə edilməsində istifadə 
olunan yüksək texnologiya əsasında hazırlanmış aparatlara 
baxdı. 
Diqqətə çatdırıldı ki, bu avadanlıq zavodun kompüter 
vasitəsilə mərkəzləşdirilmiş qaydada idarə olunmasına şərait 
 276 
yaradır. Bu eyni zamanda, təhlükəsizlik normalarının da tam 
təmin olunmasına imkan verir.  
Şirkətin nümayəndəsi Fan Rüi Min məlumat verdi ki, sement 
istehsalında müəssisənin mineral xammala olan tələbatını uzun 
müddət ödəmək məqsədi ilə faydalı qazıntı yataqları üçün 287,5 
hektar torpaq sahəsi ayrılmışdır. Texnoloji avadanlığın 4 min 
033 tonu, yəni 95 faizi idxal olunmuş və zavodun anbarında 
saxlanılır. 5,5 min ton qeyri-standart metal konstruksiyaların 
istehsalı üçün «Akkord»un Mingəçevir və Xırdalan zavodlarına 
sifarişlər verilmiş və istehsala başlanılmışdır. İndiyədək 2,8 min 
ton metal konstruksiyalar hazırlanaraq, zavodun anbarına 
göndərilmişdir. Texnoloji proses xəttində və qeyri-istehsal 
binalarında inşaat işlərinin 80 faizi uğurla başa çatdırılmışdır.  
Layihənin sosial və iqtisadi əsaslandırılmasına görə, dağ-
mədən, nəqliyyat və digər infrastrukturlar nəzərə alınmaqla, 
zavodda işçilərin ümumi sayı 650 nəfərə yaxın olacaqdır. 
İşçilərin 80 faizi Qazax və ona yaxın olan rayonlardan se-
çiləcəkdir. Onların bir çoxu təlim proqramı çərçivəsində Türki-
yə və Çinə göndəriləcəkdir. Zavod ərazisində mühəndislər və 
işçilər üçün ümumi sahəsi 3,7 min kvadratmetr olan 75 otaqdan 
ibarət altımərtəbəli, dördulduzlu mehmanxana, müasir 
avadanlıqla təchiz olunmuş 250 yerlik üçmərtəbəli yeməkxana, 
beşmərtəbəli inzibati bina, tibbi klinika, uşaqlar üçün əyləncə 
meydançasının tikintisi nəzərdə tutulmuşdur.  
Prezident İlham Əliyev Qazax sement zavodu ilə bağlı 
texnoloji prosesin videotəsvirlərinə baxdı. 
Bildirildi ki, layihənin tələblərinə uyğun olaraq müvafiq 
dövlət qurumlarından infrastruktur mənbələrin texniki şərtləri 
alınmışdır. Bu şərtlərə uyğun layihələr hazırlanmışdır. Artıq 
həmin obyektlərdə inşaat-quraşdırma işlərinə, o cümlədən   8 
kilometrlik avtomobil yolunun, 18 kilometrlik dəmir yolunun, 
14,2 kilometrlik xarici su xəttinin, 26 kilometrlik yüksək-
gərginlikli xarici elektrik xəttinin, avtomatlaşdırılmış qaz-
paylayıcı stansiyanın, sel bəndinin tikintisinə və suvarma 
kanalının kənarlaşdırılmasına başlanılmışdır.   
 277 
Prezident İlham Əliyev Qazax sement zavodunun tikintisi ilə 
bağlı görülmüş işlərdən razılığını bildirdi, müvafiq tapşırıq və 
tövsiyələrini verdi. 
 
«Azərsun-Holdinq» MMC-nin Qazax konserv  
zavodunun açılışı mərasimi  
Prezident İlham Əliyev aprelin 12-də kənd təsərrüfatı 
məhsulları emal edən «Azərsun-Holdinq» MMC-nin Qazax 
konserv zavodunun açılışında iştirak etmişdir. 
Məlumat verildi ki, illik məhsulu istehsal gücü 21,5 min ton 
olan zavodun ümumi dəyəri 14 milyon manatdır. Layihənin 
həyata keçirilməsi üçün İqtisadi İnkişaf Nazirliyinin Sahib-
karlığa Kömək Milli Fondu tərəfindən 6,8 milyon manat 
güzəştli kredit verilmişdir. Zavod meyvə-tərəvəzin dondurul-
ması, çoxçeşidli kartof məhsullarının istehsalı sexləri, soyuducu 
anbar və digər yardımçı binalardan ibarətdir. Ümumi sahəsi 
4,7 hektar olan müəssisədə bütün infrastruktur, mühəndis 
qurğuları ən müasir səviyyədə qurulmuşdur. Zavodun fəaliyyətə 
başlaması respublikamızda meyvə-tərəvəz istehsalının 
artmasına, daxili bazarın yüksək keyfiyyətli məhsullarla təmin 
olunmasına şərait yaradacaqdır.  
«Azərsun-Holdinq»in İdarə Heyətinin sədri Abdulbari Gozel 
bildirdi ki, İtaliya, Hollandiya və Türkiyə texnologiyaları 
əsasında inşa olunmuş zavodun tikintisinə ötən ilin yanvarında 
başlanılmış, bu ilin aprelində sona çatdırılmışdır. Müəssisədə 
ulu öndər Heydər Əliyevin və prezident İlham Əliyevin iştirakı 
ilə 1996–2011-ci illərdə «Azərsun-Holdinq»ə məxsus müəssi-
sələrin açılışlarını əks etdirən fotoguşə yaradılmışdır.  
Dövlətimizin başçısı müəssisədə meyvələrin dondurulması 
sahəsi, avadanlığın yerləşməsi və kartof çipsi istehsalı 
layihələri ilə tanış oldu və sonra çipsi istehsalı və meyvə-
tərəvəzin dondurulmasını əks etdirən qısa filmə baxdı.  
Azərbaycan prezidenti dövlətin güzəştli krediti hesabına 
Gəncə–Qazax iqtisadi rayonu üzrə maliyyələşdirilən və maliy-
 278 
yələşdirilməsi nəzərdə tutulan investisiya layihələrini əks 
etdirən stendlə də tanış oldu. 
İqtisadi İnkişaf Nazirliyinin Sahibkarlığa Kömək Milli 
Fondunun icraçı direktoru Şirzad Abdullayev Gəncə–Qazax 
iqtisadi rayonu üzrə ümumilikdə 2 min 351 sahibkarlıq sub-
yektinə 83,2 milyon manat, o cümlədən yeni texnologiyalara 
əsaslanan 25 investisiya layihəsinin maliyyələşdirilməsinə 38,7 
milyon manat güzəştli kreditin verildiyini bildirdi. Bu kreditlər 
hesabına 17 mindən çox yeni iş yeri açılmışdır. Güzəştli kredit 
hesabına  maliyyələşdirilən yeni  texnologiyalara  əsaslanan 25 
investisiya layihəsindən 15-i istifadəyə verilmişdir ki, bu da 
müxtəlif sahibkarlıq sahələrini əhatə edir.  
Diqqətə çatdırıldı ki, həyata keçirilən layihələr nəticəsində 
regionda məşğulluğun səviyyəsi artmış, müasir texnologiyalara 
əsaslanan yeni istehsal, emal müəssisələri yaradılmış, 
rəqabətqabiliyyətli və ixracyönümlü məhsulların istehsalına 
başlanılmışdır.  
Müəssisənin laboratoriyası ilə tanışlıq zamanı bildirildi ki, 
keyfiyyətə nəzarət laboratoriyasının əsas fəaliyyəti istehsal 
edilən bütün məhsulların fiziki, kimyəvi və orqanoleptik 
göstəricilərinin sınağını aparmaqdır. Müasir avadanlıq və 
kimyəvi maddələrlə təchiz edilən laboratoriyada zavoda daxil 
olan bütün xammalın analizi aparılır, keyfiyyəti yoxlanılır. 
Prezident İlham Əliyev laboratoriya ilə tanış olduqdan 
sonra müəssisəni işə saldı və istehsal prosesini izlədi. 
Məlumat verildi ki, istehsal olunacaq konserv məhsulları və 
dondurulan meyvələr daxili bazarla yanaşı, xarici ölkələrə də 
ixrac ediləcəkdir. Xammal bazası yerli istehsalla yanaşı, 
Gürcüstanın azərbaycanlıların yığcam yaşadığı bölgələrindən 
də tədarük olunur. Bu isə öz növbəsində qonşu ölkədə yaşayan 
həmvətənlərimizin işlə təmin edilməsinə və maddi rifahının 
daha da yaxşılaşmasına imkan verəcəkdir. Layihələrin icrası 
nəticəsində 158 nəfər işlə təmin olunmuşdur. Zavod istismar 
müddəti başa çatmış köhnə tikililərdən ibarət avtomobil 
bazasının ərazisində inşa olunmuşdur. Bu ərazidə 1994-cü ildən 
 279 
məskunlaşan 17 məcburi köçkün ailəsinin yaşayış səviyyəsinin 
yaxşılaşdırılması məqsədi ilə onların yeni inşa olunmuş 
mənzillərə köçürülməsi və zavodda işlə təmin edilməsi nəzərdə 
tutulmuşdur.  
Sonra prezident İlham Əliyev zavodun işçiləri ilə söhbət 
etdi. 
Z a v o d u n   i ş ç i s i: Xoş gəlmisiniz, hörmətli Prezi-
dentimiz! Sizi görməyimizə şadıq. Çox yaxşı şəraitimiz vardır. 
Aylıq maaşımız vaxtında verilir. Ayda bir dəfə ərzaq payı alırıq. 
İşə gəlib-getmək üçün nəqliyyatımız, hər cür şəraitimiz vardır. 
Ümummilli liderimiz də Qazaxa gələrdi, bizimlə maraqlanardı. 
O bizim qayğımıza qalardı. Bu qayğını bu gün Sizin simanızda 
görürük və Sizə öz təşəkkürümüzü bildiririk. Bu gün Qazax 
rayonu Sizin sayənizdə gündən-günə gözəlləşir, yeni iş yerləri 
açılır, istirahət parkları salınır. Gənclər Mərkəzinə görə də Sizə 
Qazax camaatı adından çox dərin təşəkkürümüzü bildiririk. 
Allahdan Sizə və ailənizə uzun ömür, möhkəm cansağlığı arzu 
edirik. Sağ olun. 
İ l h a m   Ə l i y e v: Sağ olun. Sizi təbrik edirəm. Bu, gözəl 
müəssisədir. Çox şadam ki, burada işləyənlərin əksəriyyəti 
qadınlardır. Qadınları da işlə təmin etməliyik. Gənc ölkəmizdə 
böyük işlər gedir, işsizlik aradan qaldırılır. Görürəm ki, burada 
qadınlar əksəriyyət təşkil edir. Özü də əksər qadınlar gənclərdir. 
Aranızda orta nəslin nümayəndələri də vardır. Yaxşı maaş 
verilir, yaxşı iş şəraiti vardır. Müasir müəssisədir. Həm sizin 
üçün, həm bölgə üçün, həm də dövlət üçün çox vacib olan 
sahədir.  
Əvvəlki dövrlərdə biz əsas ərzaq məhsullarını idxal edirdik, 
idxaldan asılı idik. İndi özümüz özümüzü təmin edirik və ixrac 
imkanlarımız da vardır. Bu məsələdə həm dövlət, həm özəl 
qurumlar, həm də yerli icra orqanları bir yerdədirlər. Dövlət 
dəstək göstərir, kreditlər ayırır, özəl qurumlar bu dəstəkdən 
faydalanaraq vəsait qoyurlar, həm dövlətdən alınan kreditlər, 
həm də öz vəsaitləri hesabına iş yerləri açırlar. Yerli icra 
 280 
orqanları isə işlərin daha yaxşı getməsi üçün bütün lazımi şəraiti 
yaradırlar.  
Bu gün burada bəlkə də yüzlərlə insan işləyir.  
Gələn il Qazaxda böyük sement zavodu işə salınacaqdır. 
Orada da təqribən 600 yeni iş yeri açılacaqdır. Yəni bu cür 
faktlar çoxdur. Mən istəyirəm bütün qərb zonasında belə gözəl 
müəssisələr yaradılsın ki, həm insanlar yaxşı maaş alsınlar, 
işləsinlər, həm də ölkəmiz inkişaf etsin. Belə müəssisələrin 
yaradılmasında biz bir neçə vacib məqsədi nəzərə alırıq və ona 
çatırıq. İşsizlik aradan qaldırılır, yerli istehsal artır, biznes 
qurumları fəaliyyətlərini genişləndirirlər. Qeyri-neft sektoru 
inkişaf edir, idxalı əvəzləyən yerli məhsul istehsal olunur və 
ölkəmizin uğurlu inkişafı təmin edilir. 
İndi bütün ölkəmizdə soyuducu anbarlar tikilir. Əgər tikil-
məsəydi, o məhsullar bata bilərdi. Yəni kəndli zəhmət çəkib 
məhsul istehsal edir, sonra da saxlamağa yeri olmadığı üçün 
mallar batır. İndi gətirir verir soyuducu anbarlara, orada 
saxlayırlar. Bunun istehlak qiymətlərinə də çox müsbət təsiri 
vardır. Əgər bu mallar boldursa, deməli, istehlak qiymətləri də 
normal səviyyədə olacaqdır. Sizə bir daha uğurlar arzulayıram. 
 
 
 
 
 
 281 
 
AĞSTAFA RAYONUNA  
SƏFƏR 
12 aprel 2012-ci il 
 
Aprelin 12-də Azərbaycan prezidenti İlham Əliyev Qazax 
rayonuna səfərini başa çatdıraraq Ağstafa rayonuna gəlmişdir.  
Dövlətimizin başçısı Ağstafa şəhərinin mərkəzində ümum-
milli lider Heydər Əliyevin abidəsini ziyarət etdi, önünə gül 
dəstəsi qoydu.  
Ağstafa Rayon İcra Hakimiyyətinin başçısı Məhərrəm 
Quliyev prezident İlham Əliyevə abidənin ətrafında aparılmış 
yenidənqurma və abadlıq işləri barədə ətraflı məlumat verdi.  
 
Yenidən qurulmuş Heydər Əliyev adına Mədəniyyət və 
istirahət parkında görülmüş işlərlə tanışlıq 
 
Prezident İlham Əliyev aprelin 12-də Ağstafaya səfəri 
çərçivəsində rayon mərkəzində tamamilə yenidən qurulmuş 
Heydər Əliyev adına Mədəniyyət və istirahət parkında görülmüş 
işlərlə tanış olmuşdur.  
Dövlətimizin başçısına məlumat verildi ki, parkın ətrafında 
əsaslı yenidənqurma işləri görülmüşdür. Parkın yerləşdiyi 
Hüseyn Arif küçəsinə asfalt döşənmiş, səkilər, məhəccərlər ən 
müasir səviyyədə yenilənmişdir. Yol boyunca abadlıq və yaşıl-
laşdırma işləri görülmüş, ətrafdakı bütün binalar yenidən-
qurmadan sonra müasir görkəm almışdır.  
Bildirildi ki, parkın ümumi ərazisi 4,8 hektardır. Burada hər 
birinin uzunluğu 12, eni isə 5 metr olan üç fəvvarə inşa 
edilmişdir. Fəvvarələrin ətrafında sakinlərin istirahətinin yük-
sək səviyyədə təmin olunması məqsədi ilə yarımkürə formasında 
mərmərlə üzlənmiş on oturacaq qurulmuşdur. Gəzinti yerlərinə 
8,5 min kvadratmetr yanmış qranit döşənmişdir. Bütün bu 
tədbirlər nəticəsində park yeni görkəm almışdır. Parkda 
işıqlandırma və yaşıllıqların suvarılması sistemləri tamamilə 
 282 
yenidən qurularaq ən müasir avadanlıqla təchiz edilmişdir. 
Ərazidə həmçinin müasir tipli 124 işıq dirəyi quraşdırılmışdır. 
İstirahət guşəsindəki müxtəlif xidmət obyektlərində 50 nəfər işlə 
təmin olunmuşdur.  
Parkda ulu öndər Heydər Əliyevin abidə kompleksi ucal-
dılmışdır. Abidənin fonunda hər birinin hündürlüyü 7, uzunluğu 
25 metr olan 12 qranit sütundan ibarət xüsusi guşə yara-
dılmışdır. Burada bir metr hündürlüyündə və 11 metr uzunlu-
ğunda fəvvarə quraşdırılaraq qranitlə üzlənmişdir. Sütunların 
arxası boyunca əkilmiş həmişəyaşıl ağaclar abidə kompleksini 
tamamlayır. Parkın ərazisində Gənclər Mərkəzi, yay kinoteatrı, 
həmçinin «Ana və uşaq» kafesi, veteranlar klubu fəaliyyət 
göstərir. Bu obyektlər müasir tikinti materialları ilə işlənərək 
modern üslublu istirahət guşələrinə çevrilmişdir. Ərazidə simsiz 
internet şəbəkəsi də yaradılmışdır.  
Heydər Əliyev adına Mədəniyyət və istirahət parkında 
yaradılmış şəraiti yüksək qiymətləndirən prezident İlham Əliyev 
görülmüş işlərdən razılığını bildirdi. 
 
Gənclər Mərkəzinin açılışı mərasimi 
 
Aprelin 12-də prezident İlham Əliyev Ağstafa şəhərində 
Heydər Əliyev adına Mədəniyyət və istirahət parkında inşa 
olunmuş Gənclər Mərkəzinin açılışında iştirak etmişdir. 
Dövlətimizin başçısı Mərkəzin rəmzi açılışını bildirən lenti 
kəsdi. 
Prezident İlham Əliyevə məlumat verildi ki, ümumi sahəsi 
450 kvadratmetr olan Mərkəzin birinci mərtəbəsində ulu öndər 
Heydər Əliyevin və prezident İlham Əliyevin gənclər siyasətinin 
uğurlarını, eləcə də Ağstafa rayonuna səfərlərini əks etdirən 
fotoguşələr yaradılmışdır. Bu mərtəbədə fəaliyyət göstərən 
karaoke-diskoteka salonunda ən müasir səs-akustika sistemi 
quraşdırılmışdır. İkinci mərtəbədə kafe, interaktiv və pnevmatik 
stend atıcılığı salonu yaradılmışdır. Ən son avadanlıqdan 
istifadə olunmuş salonda ümummilli liderimiz Heydər Əliyevin 
 283 
«Sərrast atıcı qələbənin təminatçısıdır» kəlamı başlıca meyar 
götürülərək gənclərin bu sahədə ibtidai hazırlıq keçmələrində 
və onların interaktiv, pnevmatik avtomat və tapançadan 
atəşaçma bacarıqlarının yüksəldilməsi üçün məqsədyönlü işlər 
aparılacaqdır.  
Bildirildi ki, Azərbaycan Atıcılıq Federasiyası respublika-
mızın regionlarında atıcılığın olimpiya idman növləri üzrə pers-
pektivli gənclərin aşkar olunması və onların bu sahədə inkişafı 
istiqamətində hərtərəfli kömək göstərilməsi ilə bağlı konkret 
tədbirlər həyata keçirir. Bundan başqa, Mərkəzdəki 3D formatlı 
sinema-klub da orijinallığı ilə diqqəti cəlb edir. Klubda ABŞ, 
Fransa və Yaponiya istehsalı olan ən son avadanlıq 
quraşdırılmış, 2D və 3D formatlı filmlərin nümayişi üçün hər 
cür şərait yaradılmışdır. Burada yüksək sürətli internet-kafe də 
fəaliyyət göstərir.  
Gənclər Mərkəzində yaradılmış şəraiti yüksək qiymətlən-
dirən prezident İlham Əliyev görülmüş işlərdən razılığını 
bildirdi.  
 
Səməd Vurğun adına Mədəniyyət və istirahət  
parkının açılışı mərasimi 
Azərbaycan prezidenti İlham Əliyev aprelin 12-də Ağs-
tafa şəhərində yenidən qurulmuş Səməd Vurğun adına Mədə-
niyyət və istirahət parkının açılışında iştirak etmişdir. 
Parkda Xalq şairi Səməd Vurğunun büstü qoyulmuşdur. 
Büstün fonunda görkəmli şairin yaradıcılığını əks etdirən möh-
təşəm «Kitab abidəsi» kompleksi tikilmişdir. 
Dövlətimizin başçısı Səməd Vurğunun abidəsi önünə gül 
dəstəsi qoydu.  
Prezident İlham Əliyevə məlumat verildi ki, Heydər Əliyev 
prospektində yerləşən park 2,8 hektar sahəni əhatə edir. Parkın 
gəzinti sahəsinə 4,5 min kvadratmetr piltə döşənmişdir. Parkın 
ərazisi qarşı tərəfdən 140 metr uzunluğunda, fasadı aqlay daşı 
ilə üzlənmiş dekorativ hasarla əhatə olunmuşdur. Yanlardan və 
arxa hissədən isə parkı uzunluğu 300, hündürlüyü 3,5 metr olan 
 284 
qədim memarlıq nümunələrimizdən hesab edilən «qala 
divarları» dövrələmişdir. Burada yaraşıqlı fəvvarə 
quraşdırılmış, hər biri 4,5 metr uzunluğunda yarımkürə for-
masında doqquz, metaldan hazırlanmış 20 oturacaq qoyul-
muşdur. Parkda dekorativ bəzək və gül kolları əkilmiş, işıqlan-
dırma və yaşıllığın suvarılması sistemləri müasir standartlara 
uyğunlaşdırılmış, müasir tipli 73 işıq dirəyi quraşdırılmışdır. 
Parkda simsiz internet şəbəkəsi yaradılmış, Yazıçılar evi və 
«Vurğun» kafesi inşa edilmişdir.  
 285 
 
YAZIÇILAR EVİNDƏ BÖLGƏ ZİYALILARI  
İLƏ GÖRÜŞ  
 
12 aprel 2012-ci il 
 
Parkla tanışlıqdan sonra dövlətimizin başçısı Yazıçılar 
evində bölgə ziyalıları ilə görüşmüşdür. 
İ l h a m   Ə l i y e v:  Mən yenidən qərb bölgəsində olma-
ğımdan çox məmnunam. Birinci dəfə deyil ki, sizinlə görüşü-
rəm. Hər dəfə qərb bölgəsində olarkən və burada inkişafı 
görərkən çox sevinirəm. Bu gün səhər Qazaxda, indi burada – 
Ağstafada tədbirlərdə iştirak edirəm. Bundan sonra Tovuza 
gedəcəyəm. Bir gün ərzində həm bölgə, həm də ölkəmiz üçün çox 
vacib tədbirlər keçirilir, çox vacib açılışlar təşkil edilir – kənd 
yollarının, yeni sənaye, emal müəssisələrinin açılışları. Bütün 
bu işlər ölkəmizin dinamik inkişafını göstərir. Azərbaycanın 
inkişafı bölgələrin inkişafından asılıdır. Uzunmüddətli dayanıqlı 
inkişaf istəyiriksə, mütləq qeyri-neft sektoru inkişaf etməlidir. 
Mən çox şadam ki, həm Ağstafada, həm Qazaxda, digər 
bölgələrdə bu sahədə görülən işlər təqdirəlayiqdir.  
 Ümumiyyətlə, ölkə iqtisadiyyatı sürətlə inkişaf edir. Böl-
gələrdə proseslər müsbət istiqamətdə gedir. Vaxtilə qəbul 
olunmuş regionların sosial-iqtisadi inkişafı Dövlət Proqramı 
uğurla icra edilir. Azərbaycan bu gün, sözün əsl mənasında, öz 
inkişaf dövrünü yaşayır. Çalışmalıyıq ki, bu dinamik inkişaf 
templərini saxlayaq.  
İndi qarşımızda yeni məsələlər dayanır. Ümumi daxili 
məhsuldakı struktur islahatları bundan sonrakı dövrdə də 
aparılmalıdır. Biz növbəti 10 il ərzində inkişafımızı daha çox 
qeyri-neft sektoru hesabına təmin etməliyik. Belə olan halda, 
əminəm ki, 10 ildən sonra Azərbaycan dünya miqyasında 
yüksəkgəlirli ölkəyə çevriləcəkdir. Bu gün açılan yeni müəssi-
sələr – bu bölgədə yerləşən yeni müəssisələr minlərlə iş yeri 
deməkdir. Hər bir iş yerinin açılması ölkə iqtisadiyyatına da 
 286 
böyük töhfədir, hər bir ailəyə də böyük dəstəkdir. İş yeri olan 
zaman, əlbəttə ki, insanlar yaxşı maaş alırlar, işləyirlər və biz 
idxaldan asılılığımızı daha da azaldırıq. İqtisadi sahədəki bütün 
bu müsbət meyillərlə yanaşı, başqa sahələrdə də uğurlar göz 
qabağındadır. Ölkəmizin ümumi inkişafı artıq dünya birliyi 
tərəfindən qəbul edilir və tanınır. Dünya birliyi Azərbaycanı 
çox dəyərli və etibarlı, dost və tərəfdaş kimi qəbul edir. 
Bizim 20 illik müstəqillik tarixində ən böyük diplomatik 
uğurumuz BMT Təhlükəsizlik Şurasına üzv seçilməyimizdir. 
Çox gərgin, amma ədalətli mübarizədə biz dünya birliyinin 
böyük dəstəyini əldə etmişik. 155 ölkə Azərbaycanı 
dəstəkləmişdir. Gənc müstəqil ölkə üçün bu, həddindən artıq 
çox böyük nəticədir. Bizim bu mötəbər quruma seçilmək 
cəhdlərimiz də uğurla nəticələndi. Birinci dəfədən Azərbaycan 
böyük səs çoxluğu ilə seçilibdir. Bu fakt özlüyündə bir çox 
məsələlərə eyham vurur. 
Birinci növbədə, Azərbaycanın dünyadakı mövqeləri 
möhkəmlənir, Azərbaycanı daha da çox tanıyırlar. İkinci 
tərəfdən, Azərbaycanda gedən müsbət işlər, islahatlar ölkəmizin 
gücünü artırır. İndi bizimlə əməkdaşlıq etmək istəyən ölkələrin 
sayı çoxalır. Bu sahədə də görülən işlər müsbətdir. Beləliklə, 
Azərbaycan indi nəinki regionda, dünyada da qlobal məsələlərin 
həllində öz sözünü deyir və deyəcəkdir. Biz birinci gündən 
Təhlükəsizlik Şurasında fəallığımızla seçilirik və prinsipial 
mövqemizi ortaya qoyuruq. Deyə bilərəm ki, müstəqillik 
tarixinin, bu 20 ilin ən yaddaqalan məqamlarından biri odur ki, 
biz müstəqil siyasət aparırıq. Artıq bu siyasətlə hesablaşmaq 
lazımdır, bu siyasət öz düzgünlüyünü təsdiq etmişdir və 20 il 
ərzində həm ölkə daxilində, həm regionda, həm dünyada 
Azərbaycan özünü göstərmişdir.  
Azərbaycan dövləti güclü dövlətdir, güclü dövlətçilik 
əsaslarımız vardır. Elə etməliyik ki, bu müsbət dinamikanı 
gələcək illərdə də saxlayaq, ölkəmizin hərtərəfli inkişafına nail 
olaq və ölkə qarşısında duran bütün məsələləri həll edək. Bu 
məsələlər var, həm sosial, həm iqtisadi sahədə islahatların 
 287 
aparılması davam etdirilməlidir. Bunlar haqqında kifayət qədər 
açıq və geniş proqrama malikik. Bu proqram vətəndaşlara 
təqdim edilib və vətəndaşların dəstəyi ilə bu işləri aparırıq.  
Bu gün bu görüşdə bölgə ziyalıları toplaşmışlar. Mən 
ziyalılarla tez-tez görüşürəm, həm bölgələrdə, həm Bakıda. Bu 
görüşlərin çox böyük mənası, çox böyük əhəmiyyəti vardır. 
Həm xarici, həm daxili siyasətlə, həm də sosial sahə ilə bağlı 
bütün məsələlər həll olunur. Ancaq dövlətimizin əsası bizim 
milli-mənəvi dəyərlərimizdir. Mən bu barədə dəfələrlə 
fikirlərimi bildirmişəm, bir daha demək istəyirəm ki, bu sadəcə, 
gözəl sözlər deyil, həqiqətdir. Əgər biz dövlətçiliyimizi güclü 
milli dəyərlər üzərində qurmasaydıq, bugünkü inkişaf yarımçıq 
olardı, uzunmüddətli olmazdı.  
Xüsusilə indiki zəmanədə dünyada gedən proseslər, əlbəttə 
ki, dünyanın həm siyasi xəritəsini dəyişdirir, həm ölkələr 
arasındakı münasibətlər yeni müstəviyə keçir. Qloballaşma 
meyilləri güclənir. Qloballaşmanın həm müsbət, həm mənfi 
tərəfləri vardır ki, biz bu barədə açıq danışmalıyıq və hər halda, 
mən fürsət olanda bu barədə öz fikirlərimi ifadə edirəm. Belə 
olan halda mütləq hər bir dövlət, hər bir xalq öz mənəvi 
dəyərlərinə daha da bağlı olmalıdır. 
Bugünkü uğurlu inkişaf, bizim hər sahədəki nailiyyətlərimiz, 
qələbələrimiz hər bir vətəndaşı daha da çox ruhlandırır. Hər bir 
vətəndaş öz ölkəsini daha çox sevir, ölkəsinə daha çox bağlı 
olur. Biz tariximizi yaxşı bilməliyik. Əfsuslar olsun ki, bizim 
nəsil, məndən yaşlı olanlar çox məhdud ideoloji çərçivələr 
arasında böyümüşdür. Müstəqillikdən sonra tariximizlə bağlı 
olan reallıqları dərk etməyə başlamışıq. Görmüşük ki, doğrudan 
da Azərbaycan xalqı nə qədər böyük əziyyətlər çəkib, bizə qarşı 
nə qədər ədalətsizliklər olub. Azərbaycan xalqının iradəsini 
sındırmaq istəyənlərin səyləri nə qədər çox olub. Amma buna 
baxmayaraq, biz milli mənliyimizi, dəyərlərimizi, ənənələrimizi 
saxlaya bilmişik. 
Mən çox istərdim ki, bizim ziyalılar bundan sonra da 
əsərləri, fikirləri, baxışları ilə bu müsbət meyilləri daha da 
 288 
gücləndirsinlər. Azərbaycan cəmiyyətində ziyalılara bütün 
dövrlərdə böyük hörmət olub – ictimai-siyasi quruluşdan asılı 
olmayaraq, sovet dövründə də, ondan əvvəlki dövrdə də, 
müstəqillik dövründə də. Bu çox müsbət bir haldır. Biz heç də 
hər bir cəmiyyətdə buna rast gələ bilmərik. Bu bizim 
xüsusiyyətimizdir və biz bu ənənəni yaşatmalıyıq.  
Dövlət tərəfindən ziyalılara olan qayğı, dəstək artır, son 
zamanlar özünü daha da çox büruzə verir. Sovet İttifaqı 
dağıldıqda və müstəqilliyin ilk illərində imkanlarımız yox idi. 
Dövlətin imkanları yox idi ki, ziyalılara daha da çox diqqət 
göstərsin. İmkanlar artdıqca bu məsələyə diqqət göstərilir. 
Yüzlərlə ziyalımız Prezident təqaüdü alır, mükafatlandırılırlar. 
Müxtəlif tədbirlər keçirilir. Uzun fasilədən sonra kitabların nəşri 
bərpa edilib və bu gün daha geniş vüsət almalıdır. Ziyalılar da 
öz növbəsində, əlbəttə, vətəndaşlıq mövqeyi ilə ümumi işimizə 
töhfəsini verməlidir və  verirlər. Öz əsərləri, fikirləri ilə qarşıda 
duran məqsədlərimizə çatmaq üçün səylərini daha da 
artırmalıdırlar.  
Keçən il müstəqilliyimizin 20 illiyi qeyd olundu. Bu, tarix 
baxımından çox qısa bir dövrdür. İyirmi il tarix üçün bir an, bir 
saniyədir. Amma dövlət quruculuğunda 20 il ərzində çox iş 
görmək olar və çox iş də görülübdür. Haradan haraya gəlmişik. 
Biz dağıdılmış, xaos içində çabalayan, heç bir dövlətçilik əsası 
olmayan ölkədən bu gün dünyanın sayılıb-seçilən ölkələri 
sırasına daxil olmuşuq, həm ölkədə gedən islahatlarla, həm 
beynəlxalq mövqelərimizin gücləndirilməsi hesabına. 
Bu 20 illik müstəqillik tarixi, hesab edirəm ki, bizim həm 
ədəbiyyatda, həm publisistikada, həm də digər sahələrdə daha 
da çox öz əksini tapmalıdır. Əgər biz bunu düzgün, dəqiq təhlil 
etsək, həm tarixi həqiqətə töhfəmizi verərik, eyni zamanda, 
gələcək üçün də bir yol açılar. 20 il arxada qaldı. Bundan sonra 
20 il ərzində bizi nələr gözləyir?! Bizim planlarımız, 
ideyalarımız, fikirlərimiz nədir?! Əlbəttə ki, ölkə siyasətini 
siyasi hakimiyyət müəyyən edir. Ona görə də insanlar siyasi 
lideri–prezidenti seçirlər, ona etimad göstərib seçirlər. Gələcəyə 
 289 
baxışlarımızın spektri çox geniş olmalıdır. Burada cəmiyyətin 
ziyalı zümrəsi, elitası öz rolunu oynamalıdır. Mən çox istərdim 
ki, həm bizim 20 illik müstəqillik tariximizlə, həm də əvvəlki 
tariximizlə bağlı daha da dolğun, daha da mənalı və çoxsaylı 
materiallar üzə çıxsın.  
Əsas istiqamətlər müəyyən edilib. Azərbaycan müstəqil ölkə 
kimi, bundan sonra əbədi yaşayacaqdır. Müstəqil siyasət aparan 
ölkə kimi, Azərbaycan dünya miqyasında özünü tanıtdıra 
bilibdir və bu reallıqlarla istər-istəməz bütün ölkələr 
hesablaşmalıdır. Bizi müstəqil siyasətdən döndərə biləcək bir 
qüvvə yoxdur. Bizim siyasətimiz xoşniyyətlidir, milli 
maraqlarımızı müdafiə edəndir, əməkdaşlığa geniş mənada 
hazırıq.  
Biz gərək perspektivlərimiz haqqında dəqiq proqramları 
tətbiq edək. Bu proqramlar var, onlar daha çox iqtisadi və sosial 
məsələləri əhatə edir. O ki qaldı dövlətimizin ideoloji əsasları 
ilə bağlı məsələlərə, biz bu sahədə daha da çox işləməliyik. Biz 
20 il sonra ölkəmizi necə görmək istəyirik?! Bu gün yeniyetmə 
yaşında olan gəncləri biz necə tərbiyə edəcəyik?! Onlar hansı 
ruhda tərbiyə olunacaqlar, onlar öz dövlətinə nə qədər bağlı 
olacaqlar, öz milli mənliyini necə qoruyub saxlayacaqlar!? 
Çünki qloballaşma meyilləri gedir və bəzi hallarda böyük güc 
mərkəzləri qloballaşma adı altında öz siyasətlərini yeridirlər. Bu 
da heç kimə sirr deyil ki, bəzi çox gözəl şüarlar altında kənar 
qüvvələrin maraqlarını təmin etmək üçün səylər göstərilir. 
Gənclərimiz buna hazır olacaqlarmı?! Biz buna hazırıq və 
istənilən təzyiqə dözürük, dözəcəyik və öz seçimimizi müdafiə 
edirik və edəcəyik.  
Qloballaşma dövründə təhsil, mədəniyyət, yenə də deyirəm, 
ziyalıların sözü müstəsna əhəmiyyətə malikdir. Ona görə də 
hesab edirəm ki, bugünkü görüşdə biz bu məsələlər ətrafında 
danışmalıyıq. Azərbaycanın bugünkü reallıqları belədir ki, yenə 
də demək istəyirəm, bizi gələcəkdə ancaq və ancaq inkişaf 
gözləyir. Bizim 2023-cü ilə qədər artıq konkret proqramlarımız 
 290 
vardır. Yəqin ki, 2014-cü ildə yeni onillik inkişaf proqramı 
təsdiq olunacaq.  
Ancaq sosial və iqtisadi məsələlərdən başqa, yenə də demək 
istəyirəm ki, ideoloji, siyasi məsələlər, daxili siyasətlə bağlı 
məsələlər vardır. Bizim uğurlu inkişafımızı təmin etmək üçün, 
bax, bütün bu vacib amillər olmalıdır.  
Mən bir daha sizi salamlayıram. Mən çox şadam ki, qərb 
bölgəsinin ziyalıları həmişə olduğu kimi, çox fəaldırlar. Bu gün 
də belədir, istəyirəm ki, gələcəkdə də belə olsun. 
F i r d o v s i  H e y d ə r l i («Ağstafa» qəzetinin redaktor 
müavini): Çox hörmətli cənab Prezident, sonsuz məhəbbətlə, 
böyük səbirsizliklə yolunuzu gözləyirdik. Bu bir neçə gündə 
çox xoşbəxt anlar yaşayan bütün ağstafalılar adından, 
Ağstafanın ziyalıları, ağsaqqalları adından Sizi ürəkdən 
salamlayır və bu təravətli bahar günlərində elimizə, obamıza 
«Xoş gəlmisiniz!» – deyirəm. 
Siz bizim bölgədə bir neçə dəfə olmusunuz. Amma mən bu 
gözəl gündə o səfərlərinizdən birini yada salmaq istəyirəm. Siz 
o vaxt Bakı–Ceyhan neft kəmərinin çəkilişi ilə əlaqədar «Qızıl 
qaynaq» mərasimində iştirak etmək üçün Böyük Kəsik ərazisinə 
gəlmişdiniz. Əlbəttə, oradakı böyük təntənədən sonra Siz 
Bakıya qayıtmaq üçün həmin bu Ağstafa vağzalına gəldiniz və 
gördünüz ki, burada çoxlu insanlar toplaşıb. Siz onlarla səmimi 
söhbət etdiniz. O səmimi söhbət zamanı Siz onları dinlədiniz, 
onlara sözünüzü dediniz, onlar Sizə öz sözlərini çatdırdılar və 
axırda, gedənə yaxın çox gözəl söz dediniz. Bildirdiniz ki, bu 
Ağstafanın gözəl, füsunkar təbiəti, onun gözəl coğrafi mövqeyi, 
mehriban, hər şeyə düzgün qiymət verməyi bacaran insanları 
mənim çox xoşuma gəldi. Mən bugünkü görüşdə sizə söz 
verirəm ki, yaxın zamanlarda Ağstafanı respublikanın qərb 
qapısında ən gözəl bir diyara çevirmək üçün əlimdən gələni 
əsirgəməyəcəyəm.  
Bu qiymətli sözlər mənim yadımdadır və onu xatırlatmaqda 
məqsədim vardır. Bu gün iftixar, çox böyük fəxarət hissi ilə 
demək olar ki, Siz ölkənin doğrudan da gözəl Prezidenti, həmişə 
 291 
xalqın güzəranını, yaşayışını fikirləşən dövlət başçısı kimi, o 
vədə əməl etdiniz. Özünüz gəldiniz, gəzdiniz, görülən işlərə 
baxdınız. Əminəm ki, bu da son tədbir deyildir.  
Həm Ağstafa ziyalıları, həm ağsaqqalları adından əmin 
edirəm ki, Sizin hər bir addımınız, hər bir tədbiriniz ağstafalılar 
tərəfindən çox böyük razılıq hissi ilə qarşılanır. Minnətdarlıq 
bildirmək üçün adam söz tapmaqda çətinlik çəkir. Bu qədər 
gözəl işin müqabilində Prezidentə nə qədər böyük minnətdarlıq 
etsək də azdır. Çünki qədim tarixə malik Ağstafanın həyatında 
indiyədək belə yenilik, belə inkişaf heç vaxt görünməyibdir. 
Ona görə, biz ziyalılar, ağsaqqallar öz aramızda söhbət edəndə 
həmişə deyirik ki, Ağstafa yeni bir həyat yaşamağa başlayıb.  
İ l h a m   Ə l i y e v: Çox sağ olun, xoş sözlərinizə görə çox 
minnətdaram. Mən çox şadam ki, doğrudan da Ağstafada gözəl, 
sürətli inkişaf vardır. Mən beşinci dəfədir ki, prezident kimi 
Ağstafadayam. Çox istəyirəm ki, bu rayon daha sürətlə inkişaf 
etsin. Bilirsiniz, indi bütün vacib olan proqramlar qəbul edilib.  
Dövlət İnvestisiya Proqramında, regionların sosial-iqtisadi 
inkişafı dövlət proqramlarında bütün məsələlər öz əksini tapır. 
Burada, əlbəttə ki, kadrların düzgün seçilməsi məsələsi 
gündəmə gəlir. Mən çalışıram ki, bu kadrlar maksimum təhlil 
aparmaq şərti ilə seçilsin, təyin edilsin. Hər dəfə hər bir yerə, 
hər bir rayona icra başçısı təyin edərkən dəvət edirəm, 
tövsiyələrimi, göstərişlərimi, istiqamətləri verirəm ki, necə 
işləməlisən. Tapşırıram ki, təmiz işləməlisən, insanlarla bir 
yerdə olmalısan, insanların qayğıları ilə yaşamalısan, öz 
təşəbbüsünü də göstərməlisən. Çünki indi bölgələrdə layihələrin 
bir çoxu dövlət qurumları tərəfindən icra edilir – qazlaşdırma, 
su, kanalizasiya layihələri, elektrik xətlərinin çəkilişi, böyük 
investisiya layihələri. 
Ancaq yerli icra orqanlarının da öz imkanları vardır. Onlar 
bu imkanlardan istifadə etməlidirlər. Harada ki seçim 
düzgündür, orada işlər daha yaxşı gedir. Harada ki bu seçimdə 
səhvə yol verilib, orada işlər o qədər də yaxşı getmir, yaxud da 
ki, pis gedir. Mən sizə deyə bilərəm ki, 8 ildən artıqdır ki, 
 292 
prezidentəm. Bu illər ərzində elə yerlər var ki, orada icra başçısı 
bir neçə dəfə dəyişilib. Bir neçə dəfə. Etimadı doğrultmaq 
lazımdır. Harada ki icra başçısı bunu doğruldur, o mənim 
tərəfimdən qiymətləndirilir, dəstəklənir. Harada ki özünü 
doğrultmur, əlbəttə ki, orada biz tədbirlər görürük və mənim 
bölgələrə səfərlərimin səbəblərindən biri də məhz bundan 
ibarətdir ki, gedim öz gözümlə görüm. Özüm görüm ki, 
insanların əhval-ruhiyyəsi necədir?! Abadlıq işləri, ümumən 
işlər necə gedir?! Prezidentin çox geniş, gərgin iş qrafiki vardır. 
Ancaq bölgələrə səfərlərim çox əhəmiyyətlidir, həm mənim 
üçün, həm də burada yaşayan insanlar üçün. Bu, dövlət 
məmurlarını da daim səfərbər vəziyyətdə saxlayır. Belə də 
olmalıdır.  
Mən, misal üçün, bu gün həm Qazaxda, həm Ağstafada 
görürəm ki, bax, bir il keçməyib həm ora, həm bura yeni icra 
başçılarını təyin etmişəm. Görürəm ki, inkişaf vardır. İnsanlar 
da görürlər, reaksiya da müsbətdir. Ona görə ziyalılar da, rayon 
fəalları da, bütün vətəndaşlar da bir yerdə olmalıdırlar. Dövlət 
nümayəndələri, vətəndaşlar, ziyalılar bir yerdə olmalıdırlar. 
Onda bütün işlərimiz daha da uğurla gedəcəkdir. 
B a r a t  V ü s a l (Azərbaycan Yazıçılar Birliyi Qazax 
bölməsinin sədri):   Qərb bölgəsində Siz dəfələrlə olarkən biz 
hiss etmişik ki, sənətə və sənət adamlarına çox böyük ehtiram 
göstərirsiniz. Respublikada Heydər Əliyev dövründən qalan 
ənənəni yaşadırsınız. Mənim yadımdadır, Siz hakimiyyətə 
gələndə dediniz ki, mən Azərbaycanın gələcəyinə inanıram. 
Amma bu gələcək bircə şeydən asılıdır – Heydər Əliyev 
siyasətini davam etdirməkdən.  
Siz həmin siyasəti çox böyük qüdrətlə dünya səviyyəsində 
Azərbaycana böyük nüfuz gətirəcək şəkildə davam etdirirsiniz 
və biz Sizi alqışlayırıq. Demək istəyirəm ki, qərb bölgəsi, 
Qazax–Ağstafa bölgəsi tarixən birlikdə Qazax mahalı adlanır. 
Bu mahaldan çox böyük ədəbi simalar çıxıbdır. 
Xalq şairi Səməd Vurğun bu bölgəni vaxtilə «Şairlər vətəni» 
adlandırmışdır. Səməd Vurğun onların içərisində xüsusi yer 
 293 
tutur. Ulu öndər Heydər Əliyevin dediyi bir sözü xatırlatmaq 
istəyirəm: «Xalq şairi Səməd Vurğun millətimizin başını uca 
edən şəxsiyyətlərdəndir». Bəli, ölkəmizdə millətinin, xalqının 
başını uca edən hər bir adama böyük hörmət, ehtiram, qayğı 
vardır. Sizin verdiyiniz sərəncamlar əsasında Qazaxda 
Mütəfəkkirlər parkı, xalq yazıçıları Mehdi Hüseynin, İsmayıl 
Şıxlının həm heykəlləri ucaldılıb, həm də onların adını daşıyan 
parklar salınıb, Dədə Qorqud meydanı yaradılıbdır. Heydər 
Əliyev tərəfindən əsası qoyulmuş Poeziya evi Sizin 
tövsiyələriniz əsasında yüksək şəkildə bərpa olunub istifadəyə 
verilmişdir.  
Bu qayğını və diqqəti bölgəmizin əhatə etdiyi 5 rayonun 
ədəbi qüvvələrinin timsalında da aydın görürük. Bu bölgədə 
yaşayanlar Səməd Vurğun ədəbi məktəbindən öyrənirlər. Bayaq 
Siz dediyiniz kimi, mənəvi dəyərlərimizə nəsə əlavə etmək 
üçün əllərindən gələni edirlər. Deyim ki, burada olan yazıçıların 
hamısının kitabları çap olunur, onların bir çoxu Prezident 
təqaüdünə layiq görülmüşdür, mükafatlar, fəxri adlar almışlar. 
Hətta təvazökarlıqdan uzaq olsa da, deyim ki, keçən il 60 
illiyimdə Siz mənə «Əməkdar incəsənət xadimi» Fəxri adını 
verdiniz. Fürsətdən istifadə edib bütün bölgə yazarları adından 
təşəkkürümü bildirirəm.  
Bu ehtiram, bu diqqət, əlbəttə ki, Azərbaycan dövlətinin 
möhkəmlənməsi, millətimizin milli dəyərlərinin artması 
üçündür. Biz bu sahədə həmişə Sizə yardımçıyıq, köməkçiyik. 
Sizin tövsiyələriniz bizim üçün həmişə əsasdır. Deyim ki, bu 
etimadı vaxtilə Səməd Vurğunun dediyi bir söz daha çox 
doğruldur. Nə mənada? Bu gün biz Ağstafadayıq. Ağstafada 
Səməd Vurğunun adını daşıyan möhtəşəm park təzədən bərpa 
olunmuşdur. İnandırım ki, göz oxşayır. Üstəlik də, Ağstafada 
indi söhbət etdiyimiz yer Poeziya evi adlanır. Bunlar  çox 
böyük  hörmət hissi doğurur. Səməd Vurğunun o misralarını 
xatırlatmaq istəyirəm: «Bizdə şeir də var, sənət də vardır. Şairə, 
sənətə hörmət də vardır!» 
 294 
Bütün bunların hamısı üçün Sizə təşəkkürümüzü bildiririk. 
«Var olun!» – deyirik. İcazə versəniz, mən Qazax ziyalıları 
adından bir təklifi demək istərdim. Qazaxda – Siz özünüz də 
vaxtilə ziyarət etmisiniz – Mütəfəkkirlər parkı heykəllər, 
büstlərdən ibarət möhtəşəm bir parkdır. O parkda əgər məsləhət 
bilsəydiniz, biz çox istərdik ki, gələcəkdə Bakıdakı Ədəbiyyat 
Muzeyinin filialı yaradılsın. Çünki Qazax elə bir strateji 
nöqtədə yerləşir ki, qonaq-qarası çox olur. Bizdə Vaqif Xatirə 
Muzeyi köhnə bir binada yerləşir. Yazıçılar Birliyinin filialı da 
onun kimi. Məsələn, məsləhət olsaydı və belə bir bina 
tikilsəydi, Vaqif Xatirə Muzeyi də, Yazıçılar Birliyinin filialı da 
oraya köçürülərdi. Sonra orada ayrı-ayrı otaqlar müxtəlif 
yazıçılara ayrılardı, əlyazmaları toplanardı, Mütəfəkkirlər 
parkına ziyarətə gələnlər həmin muzeyin timsalında böyük bir 
mədəni xəzinə ilə tanış olardılar. Əgər məsləhət bilsəydiniz. 
Bunu bir təklif kimi deyirəm. 
Sonda icazə versəydiniz, bölgə yazarlarının, yəni həm 
Qazax, həm Ağstafa yazarlarının əsərlərindən ibarət, Səməd 
Vurğunun bir misrası ilə adlanan «Şairlər vətəni–bizim tərəflər» 
antologiyasını Sizə hədiyyə edərdim. 
Sizə bütün işlərinizdə müvəffəqiyyətlər və cansağlığı ar-
zulayıram. Var olun! Millətimiz var olsun! Azərbaycanımız var 
olsun! 
İ l h a m   Ə l i y e v: Dediyiniz xoş sözlərə və verdiyiniz 
təklifə görə çox sağ olun. Mən bu təklifə mütləq baxacağam. 
Siz bəlkə bunu daha da konkretləşdirəsiniz və orada yeni bir 
muzey tikmək o qədər də böyük problem olmaz. Əsas odur ki, 
bunun daxili tərtibatı və funksional tərəfi də müsbət olsun. 
Filial kimi də öz fəaliyyətini göstərə bilər. Ümumiyyətlə, bu, 
müsbət təklifdir.  
Qeyd etdiyiniz kimi, bu gün biz Səməd Vurğun parkında 
toplaşmışıq. Bu park doğrudan da yenidən qurulub. Yeni büst 
qoyulub. Abadlıq işləri aparılıb. Gözəl bir kitab yaradılıb. 
Səməd Vurğunun ölməz əsərləri orada əks olunub. Doğrudan da 
bu, böyük milli sərvətimizdir. Ulu öndərin dediyi sözlər tam 
 295 
həqiqətdir. Bu sözləri ondan yaxşı heç kim deyə bilməzdi. Bir 
daha demək istəyirəm ki, siz də xatırlatdınız, mənim 
prezidentlik dövrümün əvvəlində və ondan əvvəl prezident 
seçkiləri ərəfəsində, 2003-cü ildə demişdim ki, əgər xalq etimad 
göstərərsə, mən Heydər Əliyev siyasətinə sadiq olacağam. 
Çalışıram ki, bu illər ərzində bu siyasəti davam etdirim. Bu 
siyasət bu gün yaşayır, sabah da yaşayacaqdır. Biz vaxtilə ulu 
öndər tərəfindən göstərilən təşəbbüsləri də davam etdiririk. 
Məsələn, Səməd Vurğun Poeziya evi vaxtilə ulu öndər 
tərəfindən tikdirilmişdir. Bəlkə xatırlayırsınız, 2004-cü ildə mən 
Gürcüstandan qayıdarkən yolüstü Ağstafada, Qazaxda oldum, 
Poeziya evinə baş çəkdim və oradakı vəziyyətlə tanış oldum. 
Sözün düzü, bu məni heç açmadı. Çünki vaxtilə tikilmiş gözəl 
bina artıq yararsız vəziyyətə düşmüşdü. Bütün ekspozisiyalar 
köhnəlmişdi. Divarlar, demək olar ki, tökülürdü. Qabağındakı 
parkda bütün daşlar sındırılmışdı. Bakıya qayıdarkən dərhal 
göstəriş verdim və sərəncam imzaladım ki, biz bu Poeziya evini 
bərpa edək. Bərpa etdik də. Ondan sonra yenidən orada oldum 
və gördüm ki, artıq bu, dahi şairimiz Səməd Vurğunun adına 
layiq olan bir Poeziya evidir. Bu park da Səməd Vurğunun adını 
daşıyır. 
Bu gün Səməd Vurğun sevgisi Azərbaycan xalqının ürə-
yində yaşayır. Dahi şəxsiyyət, dahi insan idi. Çox gözəl insan 
idi. Əlbəttə, onun ölməz əsərləri əbədi yaşayacaqdır.  
Bir məsələyə də toxunmaq istəyirəm. Bu gün biz gənc nəslin 
tərbiyə olunmasından söhbət açdıq. İnsanlarımız Səməd 
Vurğunun, bizim digər görkəmli ədiblərimizin, şairlərimizin 
əsərləri əsasında tərbiyə almalıdırlar. Yəni Azərbaycan dilini 
onlardan öyrənməliyik. Biz buna da çox böyük diqqət 
göstərməliyik, xüsusilə ziyalılar. Çünki sovet dövründə 
Azərbaycan dilinə istər-istəməz başqa dilin kəlmələri daxil 
edilmişdi. Əlbəttə, o vaxt təsir var idi. İndi televizora baxanda 
bəzən görürəm ki, başqa təsirlər də göstərilir. Biz Azərbaycan 
dilinin saflığını qorumalıyıq. Bu çox ciddi məsələdir. 
 296 
Azərbaycan xalqı böyük xalqdır. Dünyada 50 milyondan artıq 
azərbaycanlı yaşayır. 
Bu azərbaycanlılar, bizim qardaşlarımız Azərbaycan dilində 
danışırlar. Azərbaycan dilində. Yəqin xatırlayırsınız ki, ulu 
öndər hakimiyyətə gələndən bir qədər sonra Azərbaycan dili ilə 
bağlı yeni diskussiyalar aparılırdı. Bəzi insanlar bizim dilimizin 
adını dəyişdirmək istəyirdilər. 
Məhz ulu öndərin qətiyyəti, qətiyyətli mövqeyi və onun 
daxildən gələn duyğuları və inamı, bax, indiki vəziyyəti bərpa 
etdi. Bizim dilimiz Azərbaycan dilidir. Bizim dilimiz türk dilləri 
qrupuna aiddir. Bunu indi filoloqlar, dilçilər, ziyalılar yaxşı 
bilirlər ki, müxtəlif dil qrupları var. Roman, slavyan, türk dilləri 
qrupları vardır. Bütün bu dil qruplarına aid olan dillər ancaq 
ayrı-ayrı dillərdir. Mən yenə də deyirəm, Azərbaycan dilində 
danışan insanların sayı 50 milyondan çoxdur. Bizim çox zəngin 
dilimiz vardır. Əlbəttə ki, şairlər bunu hamıdan yaxşı bilirlər. 
Yəni dilimiz o qədər zəngindir ki, biz indi başqa türkdilli 
dövlətlərə gedərkən bir çox hallarda onların nə dediyini 
anlayırıq, başa düşürük. Onlar da bizi başa düşürlər. 
Azərbaycan dili sinonimlərlə zəngindir. Bir məfhumun bir neçə 
sözlə ifadəsi vardır. Bu, dilimizin zənginliyidir. Ona görə də biz 
Azərbaycan dilini qorumalıyıq. Mən bu barədə dəfələrlə 
demişəm. Mən son dəfə Milli Elmlər Akademiyasının illik 
iclasında da demişəm. Digər elmi istiqamətlərlə, elmin inkişafı 
ilə bağlı digər məsələlərlə yanaşı, biz ilk növbədə, bu məsələyə 
diqqət verməliyik. Bizim dilimizə kənardan təsir artır və ola 
bilər ki, artacaqdır. Bəzi hallarda bu, təbii, bəzi hallarda süni 
xarakter daşıyır. Biz dilimizi qorumalıyıq. Kim bunu 
qorumalıdır? İlk növbədə ziyalılar, ədiblər, şairlər, eyni 
zamanda, nüfuzlu insanlar, söz sahibləri, bizim televiziya 
kanalları. Mən də baxıram bizim kanallara. Başqa qüsurlarla 
yanaşı, bax, bu məni çox incidir. Bizim dilimizə aid olmayan 
kəlmələr işlədilir. Nə üçün?! Axı bizim eyni məna daşıyan bir 
neçə kəlməmiz vardır. Sən Azərbaycan sözündən istifadə et. 
Başqa dili bilmək lazımdır. Mən hesab edirəm ki, bizim vətən-
 297 
daşlarımız nə qədər çox dil bilsə, o qədər də yaxşıdır. Xüsusilə 
gənclərimiz. Həm rus dilini, ingilis dilini, həm türk dilini 
bilməlidirlər. Ancaq biz dilimizi qorumalıyıq. Ona görə ki, bu 
çox ciddi məsələdir.  
Mən müvafiq göstərişlər vermişəm. Yəqin siz də bilirsiniz 
ki, keçmişdə də olub. Azərbaycan dilinin qorunması ilə bağlı, 
dilimizin saflığı ilə bağlı müvafiq göstərişlər verilmişdir. Bəzən 
bunlar mətbuatda da dərc edilib, bəzi şifahi göstərişlər də 
olmuşdur. Hesab edirəm ki, burada biz hamımız, xüsusilə 
mətbuata çıxışı olan insanlar daha da diqqətli olmalıyıq. 
Ziyalılar öz sözünü deməlidirlər. Nəinki öz əsərləri, şeirləri ilə, 
həm də biz bir ziyalı kimi, Azərbaycan dilini qorumalıyıq. 
Hesab edirəm ki, bu, dövlət işi olmalıdır. Belə də olacaqdır. 
Azərbaycan dilinin nə qədər zəngin dil olduğunu həm bizim 
insanlara, həm türk dünyasına, həm də bütün dünyaya 
göstərməliyik. 
C ı ğ a t e l   Q a s ı m o v a (şairə): Biz şairlər ilhamı gö-
zəllikdən alırıq. Sizin xüsusi qayğınız, xüsusi göstərişiniz 
sayəsində ölkəmizin bütün bölgələri kimi, bizim Ağstafamız da 
inanılmaz dərəcədə gözəlləşmiş və gözəlləşməkdədir. Bu da biz 
şairlərin, yaradıcı insanların daha gözəl yazıb-yaratmağına 
böyük təkan verir. 
Siz bizi mənən ruhlandırmaqla yanaşı, həm də gözəl yazıb-
yaratmağımıza böyük şərait yaradırsınız. Təkcə bunu demək 
kifayətdir ki, Qazax mahalının, Ağstafanın, Azərbaycanın deyil, 
bütün türk dünyasının şairi olan bizim dahi Səməd Vurğunun 
adını daşıyan bu gözəl parkda Sizin göstərişinizlə yeni 
quruculuq işləri aparılmışdır. Bu parkda yeni fəvvarələr, Səməd 
Vurğunun yeni büstü, indi əyləşdiyimiz Poeziya evi, Vurğun 
kafesi və açıq etiraf etsək, ölkəmizin heç bir yerində olmayan 
Kitab abidəsi qurulmuşdur. Bu da ağstafalıları çox sevindirir və 
biz yazıçıları daha gözəl yazıb-yaratmağa ruhlandırır. 
Cənab Prezident, bizim ulu öndərimiz «keçmişi qoru, 
gələcəyi qur» – demişdir. Mən bir azərbaycanlı kimi, keçmişini 
qoruyan və gələcəyini milli-mənəvi dəyərlər üzərində quran 
 298 
insanlar adından Sizə və Sizinlə çiyin-çiyinə çalışan Azər-
baycanın birinci xanımı Mehriban Əliyevaya dərin təşəkkürümü 
bildirirəm. Siz layiq olanı layiqincə qiymətləndirir və onun 
qayğısına qalırsınız. Azərbaycan gəlininin – bəli, mən Mehriban 
xanıma Azərbaycan gəlini deyirəm, çünki Heydər Əliyev elə 
Azərbaycan deməkdir – bizim ana laylamız olan muğamımızı, 
Dədə Qorqud yadigarı olan sazımızı dünyaya tanıtması bütün 
azərbaycanlılar kimi, biz ağstafalıları da çox sevindirir.  
Cənab Prezident, anadan rəhbər doğulan ulu öndərimiz 
keçmişi yaxşı bilir, gələcəyi gözəl görür və deyirdi: «Azər-
baycan dünyaya günəş kimi doğacaqdır!» Mən Ağstafanın bir 
şair qızı olaraq Sizin şeirə, sənətə verdiyiniz qiymətdən 
ürəklənib istəyirəm ki, ulu öndərin bu kəlamını bir bənd şeirlə 
ifadə edim. Əlbəttə, Sizin icazənizlə.  
İ l h a m   Ə l i y e v: Buyurun. 
C ı ğ a t e l   Q a s ı m o v a : 
Yurdum Odlar yurdudur, rəmzidi altun buta, 
Butaya kəc baxanı, butanın ahı tuta, 
Görürdü gələcəyi, deyirdi Heydər ata:  
«Mən azərbaycanlıyam, başım qar, sinəm ocaq, 
Azərbaycan dünyaya Günəş kimi doğacaq». 
N i z a m i   C ə f ə r o v (Azərbaycan Milli Elmlər Akade-
miyasının müxbir üzvü): Cənab Prezident, Ağstafa şairləri 
Qazax şairlərindən çox güclüdür. Bir dəfə hesabladıq, Qazaxda 
Səməd Vurğundur, amma Hüseyn Arif, Nəriman Həsənzadə, 
Vidadi Babanlı, İsa Hüseynov – hamısı ağstafalıdırlar.  
İ l h a m   Ə l i y e v: İndi Qazax şairinin buna cavabı ola-
caq?! 
B a r a t   V ü s a l: Amma Ağstafa da Qazax mahalıdır. Sə-
məd Vurğun, Osman Sarıvəlli, İsmayıl Şıxlı, Mehdi Hüseyn, 
Vaqif, Vidadi... 
N i z a m i   C ə f ə r o v: Onlar keçmişin şairləridir.  
İ l h a m   Ə l i y e v: Əlbəttə, sağlam rəqabət olmalıdır.  
B a r a t   V ü s a l: Cənab Prezident, icazə versəydiniz, yəni 
elə söhbət gəlib yerinə çıxdı. Nizami müəllim, yadınızda olar, 
 299 
1991-ci ildə yazıçıların qurultayında mən Heydər Əliyevin 
dərin yaddaşına bir daha heyran oldum. Heydər Əliyev 
Moskvadan yeni gəlmişdi. Qurultayda fasilə zamanı bir nəfər 
dedi ki, Siz nəyə görə Moskvadan qayıtdınız. Cavab konkret 
idi: «İstidir hər quşun doğma yuvası». Oradakı ya alimlərdən, 
ya da ki, şairlərdən biri dedi: «Bu, Vaqifin sözüdür». Ulu öndər 
cavab verdi: Xeyr, bu, Səməd Vurğunun «Vaqif» dramında 
Vidadinin sözüdür».  
N i z a m i   C ə f ə r o v: Ulu öndərimiz bir dəfə Səməd 
Vurğunu çox qəribə müdafiə etdi. Çünki Səməd Vurğunun 
kommunizm ruhunda şeirləri çoxdur. Bu söhbətlər olanda dedi 
ki, heç kim Səməd Vurğunun əvəzindən üzr istəməsin. Müdrik 
söz idi. Yəni ki, dövr ayrı şeydir və heç kimi günahkar 
çıxarmaq lazım deyil. 
İ l h a m   Ə l i y e v: Bilirəm, bu barədə mənim xəbərim 
var, onu eşitmişəm. Sonra ailəmizdə də bu barədə söhbət 
olubdur. Onu o vaxt çox dərindən incitmişdi ki, belə cəhdlər 
olub və o buna çox dərindən kədərlənmişdi. 
     S a m i r   H ü s e y n o v (Qazax şəhər 2 saylı orta mək-
təbin müəllimi, «İlin ən yaxşı müəllimi» müsabiqəsinin qalibi): 
Gənclərin formalaşmasında biz müəllimlərin də böyük rolunu, 
xidmətini əvəzsiz hesab edirəm. Sizin biz müəllimlərə, 
ziyalılara böyük diqqət və qayğınız və 2008-ci ildən «İlin ən 
yaxşı müəllimi», «İlin ən yaxşı məktəbi» müsabiqəsinin 
qaliblərinin sərəncamlarınızla mükafatlandırılması biz 
müəllimlərə daha da böyük ruh verir. Biz gələcək nəslin təlim-
tərbiyəsində, onun formalaşmasında əlimizdən gələni edəcək, 
var gücümüzlə çalışacaq, gələcəkdə qloballaşan dünyada 
ölkəmizi təmsil edəcək, yüksək ixtisaslı mütəxəssislərin 
hazırlanmasında bilik və bacarığımızı ortaya qoyacağıq.  
Cənab Prezident, mən rayonumuzun bütün ziyalıları adından 
Sizə cansağlığı, bizə olan bu diqqət və qayğınız qarşısında 
minnətdarlığımı bildirirəm. Sizi əmin edirəm ki, biz ziyalılar 
gənc nəslin tərbiyəsində və təhsil almasında əlimizdən gələni 
edəcəyik. 
 300 
İ l h a m   Ə l i y e v: Çox sağ olun. Əminəm ki, Ağstafa, 
Qazax ziyalıları həmişə olduğu kimi, ölkəmizin güclənməsi 
işində öz səylərini göstərəcəklər. Bizim ümumi işimiz vardır. 
Ümumi işimiz ondan ibarətdir ki, ölkəmizi daha da gözəl, abad, 
firavan görmək, Azərbaycanın dünyadakı mövqelərini 
möhkəmləndirmək, daxildəki vəziyyəti daim sabit saxlamaqdır. 
Mən əminəm ki, biz gələcəkdə bundan böyük hədəflərə 
çatacağıq. Biz həmişə qarşıya bəlkə də əlçatmaz kimi görünən 
çox böyük hədəfləri qoyuruq və o hədəflərə çatırıq. Əminəm ki, 
biz həyatda bütün hədəflərimizə çatacağıq və Azərbaycan 
dünya miqyasında daha da qüdrətli dövlətə çevriləcəkdir. 
Ş a h i n ə   H ə s ə n z a d ə (gənc yazıçı): Möhtərəm cənab 
Prezident, mən də Ağstafa gəncləri adından Sizi salamlayıram, 
doğma Ağstafamıza «Xoş gəlmisiniz!» – deyirəm. Sizin 
rəhbərliyiniz altında, xüsusən ulu öndərimiz Heydər Əliyevin 
ölməz idealları sayəsində Azərbaycanımız bu gün inkişafın ən 
yüksək mərhələsini yaşayır. Bu inkişafın nəticəsidir ki, Ağstafa 
rayonunda da geniş abadlıq-quruculuq işləri həyata keçirilir. 
Xüsusən inşa edilib bu gün istifadəyə verilən Gənclər Mərkəzi 
Ağstafa gənclərinin intellektual səviyyəsinin yüksəldilməsinə, 
yaradıcılıq potensialının artmasına xidmət göstərəcəkdir. Buna 
inanırıq. Biz Ağstafa gənclərinə bu Mərkəzi bəxş etdiyiniz üçün 
Sizə bütün Ağstafa gəncləri adından dərin təşəkkürümüzü 
bildiririk, «Çox sağ olun» – deyirik.  
Mən istərdim ki, bir şeyi də qeyd edim. Yoldaşlar da qeyd 
etdilər ki, Siz dahi mütəfəkkirlərimizə, yazıçı və şairlərimizə 
həmişə qayğı-diqqət göstərmisiniz. Bunun ən bariz nəticəsidir 
ki, dahi mütəfəkkirlərimizin, yazıçı və şairlərimizin kiril əlifbası 
ilə olan kitablarının kütləvi surətdə latın qrafikası ilə nəşrinə 
sərəncam verdiniz və o kitablar nəşr olundu. Həmin kitablar 
respublika kitabxanalarına hədiyyə olaraq verildi. Bu, 
Azərbaycanın yazıçı və şairlərinə, o cümlədən Azərbaycan 
oxucusuna göstərilən ən böyük ehtiramdır. Mən gənc yazıçı 
olduğum üçün Sizin gənc yazıçılara xüsusi diqqətinizi də 
vurğulamaq istəyirəm. Xüsusən gənc yazıçılara, gənc şairlərə 
 301 
Prezident təqaüdünün verilməsi biz gənc yazıçıları çox 
ruhlandırır. Buna görə də çox sağ olun, bir daha minnətdaram, 
var olun. 
İ l h a m   Ə l i y e v: Çox sağ olun ki, bu məsələyə to-
xundunuz. Doğrudan da çox ciddi məsələdir. Mən xatırlayıram, 
o vaxt – prezident seçkiləri ərəfəsində kiril əlifbasında dərc 
edilmiş kitabları latın əlifbasında yenidən dərc etmək üçün 
mənə ziyalılar tərəfindən müraciət olmuşdu. Ziyalılarla görüşdə 
Yazıçılar Birliyinin sədri Anar bu məsələni qaldırdı. Çünki 
doğrudan da çox böyük problem yaranmışdı. Bizim 
məktəblərdə oxuyan uşaqlar latın əlifbasında dərs alırlar, amma 
bütün kitablar kiril əlifbasında olduğundan oxuya bilmirdilər. 
Çox qısa müddətdə bütün kitabları – həm Azərbaycan 
müəlliflərinin, həm də dünya müəlliflərinin kitablarını biz latın 
qrafikasında çap etdirdik və bu problem artıq öz həllini 
tapmışdır. Yəni bu, ziyalıların təşəbbüsü idi və mən bu 
təşəbbüsü dəstəklədim. Doğrudan da çox qısa müddət ərzində 
biz buna nail olduq. Bəziləri inanmırdı ki, biz buna nail 
olacağıq. O vaxt bizim dövlət büdcəmiz o qədər də böyük 
deyildi, indikindən 20 dəfə az idi. O vaxt bu məsələyə diqqət 
göstərmək və bu məqsədlər üçün pul ayırmaq çox çətin bir 
məsələ idi.  
Bir neçə ay ərzində müzakirə edildi, nə qədər vəsait 
ayrılacaq, necə ayrılacaq?! Mən o vaxt dedim ki, bir halda, bu 
lazımdır və bir halda, mən söz vermişəm, mütləq biz buna nail 
olacağıq.  
İkinci qaldırdığınız gənclər evlərinin, gənclər mərkəzlərinin 
tikintisi məsələsi də Azərbaycanda çox geniş vüsət alıb. Bu da 
çox böyük layihədir. Bildiyiniz kimi, keçən il «Azərbaycan 
gəncliyi» Dövlət Proqramı qəbul edilmişdir. O proqramda hər bir 
yerdə gənclər evlərinin tikintisi nəzərdə tutulur, artıq Gənclər 
Fondu təsis edilib. Prezidentin ehtiyat fondundan ilkin ödəmə 
təşkil edilib, 5 milyon manat ayrılıb və əminəm ki, hər bir 
bölgədə bu vəsaitdən istifadə edəcəklər. Əlbəttə ki, sonra biz bu 
məbləği artıracağıq.  
 302 
Bu gün həm Qazaxda, həm Ağstafada gənclər mərkəzləri 
açılıbdır. Çox gözəl mərkəzlərdir. Həm istirahət etmək üçün 
internet-klub, həm də karaoke vardır. Yəni gənclərin asudə 
vaxtlarını səmərəli keçirmələri üçün gözəl şərait yaradılıb.  
Gənclər bizim gələcəyimizdir. Gələcəkdə bizim ölkəmizi 
gənclər idarə edəcəklər. Ona görə, bir daha qayıdıram söh-
bətimizin əvvəlinə, gənclər həm bilikli, savadlı, həm də 
vətənpərvər olmalıdırlar. Şadam ki, bizim gənclər belədirlər.  
 
Yeni Azərbaycan Partiyası Ağstafa rayon təşkilatının  
yeni inzibati binasının açılışı mərasimi  
Aprelin 12-də prezident İlham Əliyev Yeni Azərbaycan 
Partiyası Ağstafa rayon təşkilatının yeni inzibati binasının 
açılışında iştirak etmişdir. 
Dövlətimizin başçısı binanın rəmzi açılışını bildirən lenti 
kəsdi. 
Prezident İlham Əliyevə məlumat verildi ki, YAP Ağstafa 
rayon təşkilatının yeni inzibati binası şəhərin Heydər Əliyev 
prospektində inşa edilmişdir. Təşkilatın ikimərtəbəli binasının 
ümumi sahəsi 450 kvadratmetrdir. Binanın fasadı aqlay daşı ilə 
klassik üslubda üzlənmiş, milli ornamentli naxışlarla bəzə-
dilmişdir. Binanın birinci mərtəbəsində partiyanın yaradıcısı 
ulu öndər Heydər Əliyevin və prezident, YAP-ın sədri İlham 
Əliyevin fəaliyyətlərini, Ağstafa rayonuna səfərlərini əks etdirən 
fotoguşələr yaradılmışdır.  
Bildirildi ki, binanın ikinci mərtəbəsində müxtəlif tədbirlərin 
keçirilməsi üçün 50 yerlik konfrans zalı yaradılmışdır. Binanın 
inzibati bölməsində işçilərin səmərəli fəaliyyəti üçün geniş 
imkanlar vardır. Burada İKT-nin ən son nailiyyətlərindən 
istifadə edilmişdir. 
YAP Ağstafa rayon təşkilatının yeni inzibati binasında yara-
dılmış şəraiti yüksək qiymətləndirən prezident İlham Əliyev 
görülmüş işlərdən razılığını bildirdi.  
 
«Ağstafa Aqroservis» MMC-nin açılışı mərasimi 
 303 
 
Aprelin 12-də Azərbaycan prezidenti İlham Əliyev «Ağs-
tafa Aqroservis» MMC-nin açılışında iştirak etmişdir.  
Məlumat verildi ki, «Ağstafa Aqroservis» MMC-nin istifadəyə 
verilməsi rayonda aqrotexniki xidmətlərin müasir standartlara 
uyğun qurulmasına, məhsuldarlığın artırılması və torpaq 
ehtiyatlarından daha səmərəli istifadə edilməsinə  imkan yarada-
caqdır. Eyni zamanda, müəssisə kompleks aqrotexniki xidmətlər, o 
cümlədən əkilməsi məqsədəuyğun olan bitki növü və sortlarının, 
istifadəsi zəruri gübrə və digər preparatların müəyyənləşdirilməsi, 
düzgün əkin metodunun seçilməsi, şum, səpin və suvarma işlərinin 
aparılması, məhsulun yığımı və aqronom xidmətləri göstərməklə 
fermerlər və torpaq sahibləri üçün «vahid pəncərə» rolunu oyna-
yacaqdır. Müəssisə tərəfindən əkinçilik təsərrüfatlarına keyfiyyətli 
və yüksək məhsuldarlığı təmin edən toxum, gübrə və kimyəvi 
preparatlar təklif ediləcəkdir.  
Diqqətə çatdırıldı ki, cəmiyyətin inzibati bölməsi də yüksək 
tələblər səviyyəsində qurulmuşdur. Burada ümummilli lider 
Heydər Əliyevin və prezident İlham Əliyevin Ağstafa rayonuna 
səfərlərini əks etdirən fotolardan ibarət guşə yaradılmışdır. 
İnzibati bölmədə iki bufet, müxtəlif tədbirlərin keçirilməsi üçün 
konfrans zalı, laboratoriya fəaliyyət göstərir.  
Bildirildi ki, ümumi sahəsi bir hektardan çox olan «Ağstafa 
Aqroservis» MMC-nin tikintisinə 2010-cu ilin iyununda başla-
nılmışdır. Müəssisəyə Almaniyanın aparıcı şirkətlərinin istehsalı 
olan və müasir standartlara cavab verən texnika və avadanlıqlar 
alınmışdır. Burada ümumilikdə 75 traktor, qoşqu və digər texnika 
vardır. Müəssisə 14 min hektar sahəyə xidmət göstərmək gücünə 
malikdir.  
Qeyd olundu ki, bu cür kənd təsərrüfatı texnikaları Cənubi 
Qafqazda yalnız «Ağstafa Aqroservis» MMC-də vardır. Müasir 
tələblər səviyyəsində hazırlanan bu texnikaların tətbiqi ilə daha az 
yanacaq və vaxt sərf etməklə yüksək iqtisadi səmərə əldə etmək 
mümkündür. Buradakı texnikanın əksəriyyəti eyni zamanda 4-5 
əməliyyat yerinə yetirə bilir. Müəssisənin ixtiyarında üç mobil 
 304 
servis maşını da vardır. Almaniyada istehsal olunan bu 
avtomobillər istənilən yerdə texnikaya xidmət göstərmək üçün 
kompüter və digər zəruri avadanlıqlarla təchiz edilmişdir.  
Dövlətimizin başçısı müəssisənin anbarı ilə də tanış oldu. 
Məlumat verildi ki, burada fermerlərə kimyəvi və orqanik mad-
dələr təklif olunur. Anbarda boytənzimləyici, torpaqların 
xüsusiyyətlərinə uyğun gübrələr, alaq otlarına qarşı maddələr, 
həmçinin yüksək keyfiyyətli buğda və arpa toxumları vardır. 
Fermerlərə müəssisənin mütəxəssisləri tərəfindən aqrar işlərlə 
bağlı məsləhətlər verilir və onların hazır məhsulları alınır.  
Prezident İlham Əliyev «Ağstafa Aqroservis» MMC-nin 
strukturu, müəssisənin göstərdiyi xidmətlər və aqrotexniki 
tədbirlərin qiymət cədvəli ilə tanış oldu. Bildirildi ki, 30 nəfərin 
işlə təmin olunduğu müəssisə yalnız Ağstafa rayonunda deyil, 
Qazax və Tovuz ərazisində də aqroservis xidmətləri göstərməyə 
qadirdir. 
Dövlətimizin başçısına gələcəkdə «Ağstafa Aqroservis» 
MMC-nin tərkibində yaradılacaq «Taxıl anbarı, emalı və un 
istehsalı» bölməsi barədə də məlumat verildi. Burada aqrar 
laboratoriyanın yaradılması, ümumi saxlama gücü 30 min ton 
olan üç taxıl və 6 min tonluq üç toxum anbarının tikintisi nə-
zərdə tutulmuşdur. Bundan başqa, ümumi sahəsi 6 min hektar 
olan taxılçılıq təsərrüfatının yaradılması qarşıya məqsəd 
qoyulmuşdur. Avadanlığı Almaniya istehsalı olan dəyirmanın və 
saatda 10 ton istehsal gücünə malik çörək-qənnadı zavodunun 
tikilməsi planlaşdırılır. Müəssisədə 28 nəfər işlə təmin edilə-
cəkdir.  
Prezident İlham Əliyev Ağstafa rayonunun Böyük Kəsik 
qəsəbəsində inşa ediləcək «Ağstafa Süd» ASC-nin layihəsi ilə də 
tanış oldu.  
Qeyd edildi ki, dünyanın ən müasir aqrar texnikalarından 
olan bu aqreqatın işçi eni 6 metr, gavahının cərgələri 48, toxum 
bunkerinin həcmi 4,5 tondur. Cənubi Qafqazda bənzəri 
olmayan bu avadanlıq eyni zamanda 5 əməliyyat həyata keçirə 
bilir.  
 305 
 «Ağstafa Süd» ASC-nin maketi ilə tanış olan dövlətimizin 
başçısına bildirildi ki, buradakı süd emalı zavodunda istehsal 
ediləcək çoxçeşidli məhsullar həm daxili bazara, həm də Avro-
pa bazarlarına çıxarılacaqdır. Bütövlükdə regionun iqtisadi 
inkişafına töhfə verəcək müəssisədə ümumilikdə 114 nəfər işlə 
təmin olunacaqdır. 
Prezident İlham Əliyevin diqqətinə çatdırıldı ki, layihə üç 
mərhələdə reallaşdırılacaqdır. Artıq birinci mərhələ başa 
çatmışdır. İkinci mərhələyə isə avqustda start veriləcəkdir. 
Müəssisənin fəaliyyəti və gələcək layihələrlə tanış olan 
dövlətimizin başçısı müvafiq tapşırıq və tövsiyələrini verdi. 
 
Poylu, Xətai, Yenigün və Aşağı Göyçəli kəndlərini  
birləşdirən avtomobil yolunun açılışı mərasimi 
 
Azərbaycan prezidenti İlham Əliyev aprelin 12-də 
Ağstafa rayonuna səfəri çərçivəsində Poylu, Xətai, Yenigün və 
Aşağı Göyçəli kəndlərini birləşdirən avtomobil yolunun açılı-
şında iştirak etmişdir. 
Dövlətimizin başçısı əvvəlcə yol ilə bağlı stendlərə baxdı. 
Prezident İlham Əliyevə məlumat verildi ki, ümumi uzunluğu 
7,5 kilometr olan yolun qısa müddətdə müasir tələblər 
səviyyəsində qurulması üçün bütün qüvvələr səfərbər olun-
muşdur. Yolun əhatə etdiyi kəndlərdə 11 mindən çox əhali yaşa-
yır. Yolun istifadəyə verilməsi onlar üçün həm rahatlıq, həm də 
təhlükəsizlik baxımından mühüm əhəmiyyət daşıyır. Burada 
tikinti işləri zamanı abadlıq tədbirlərinə də xüsusi diqqət 
yetirilmiş, yolboyu görkəmsiz tikililər təmir olunmuş, yaşıllıq 
zolaqları salınmışdır.  
Prezident İlham Əliyevə gələcək yol layihələri haqqında 
məlumat verildi. 
Dövlətimizin başçısı yolun rəmzi açılışını bildirən lenti 
kəsdi. 
Azərbaycan prezidenti İlham Əliyev Poylu, Xətai, Yenigün 
və Aşağı Göyçəli kəndlərinin sakinləri ilə görüşdü. Sakinlər 
 306 
göstərdiyi diqqət və qayğıya görə dövlətimizin başçısına min-
nətdarlıqlarını bildirdilər.  
İ l h a m   Ə l i y e v: Mən çox şadam ki, burada  gözəl yol 
çəkilib. Yolun əvvəlki vəziyyəti şəkillərdə göstərilir. Çox 
bərbad vəziyyətdə idi. Yəqin ki, əziyyət çəkmisiniz. Amma indi 
çox rahat, ən müasir standartlara cavab verən yoldur. Bir neçə 
kəndi birləşdirir. Bu kəndlərdə 11 min nəfər əhali yaşayır. Çox 
yaxşı yoldur. 
S a k i n l ə r: Çox sağ olun, cənab Prezident. Allah Sizi 
qorusun. Sizə minnətdarıq.  
İ l h a m   Ə l i y e v: İndi rayon mərkəzinə getmək üçün 
gözəl şərait vardır. Yeni bir proqram icra edilir. Bütün 
bölgələrdə, bütün rayonlarda kənd yolları tikilir. Təkcə bu ilin 
birinci rübündə Prezidentin ehtiyat fondundan bir neçə rayonda 
kənd yollarının tikintisi üçün vəsait ayrılmışdır. Buraya vəsait 
daha əvvəl ayrılmışdır. Bu yol gözəl tikilib. İndi Ağstafa 
rayonunda 58 kilometrlik başqa yolun tikintisi də gedir. 
Ağstafada əksər kənd yolları abadlaşır. Bizim kəndlərimizdə 
əksər yollar torpaq yollardır. Siz bunu yaxşı bilirsiniz, qar, yağış 
yağanda çətinlik yaranır. Artıq sizin ən yüksək standartlara 
cavab verən rahat yolunuz vardır. 
 
 
 
 
 307 
 
TOVUZ RAYONUNA SƏFƏR 
 
12 aprel 2012-ci il 
 
Aprelin 12-də Azərbaycan prezidenti İlham Əliyev 
respublikamızın şimal-qərb bölgəsinə səfəri çərçivəsində Tovuz 
rayonuna gəlmişdir.  
Dövlətimizin başçısı Tovuz şəhərindəki Heydər Əliyev 
parkında ümummilli liderin abidəsini ziyarət etdi, önünə gül 
dəstəsi qoydu.  
Tovuz Rayon İcra Hakimiyyətinin başçısı Tofiq Zeynalov 
məlumat verdi ki, Heydər Əliyev adına Mədəniyyət və istirahət 
parkı şəhərin sakinlərinin və qonaqlarının sevimli istirahət 
mərkəzidir.  
Sonra dövlətimizin başçısı rayon ərazisində aparılan tikinti-
abadlıq işlərini, Tovuzun xəritəsini, Tovuz–Qovlar–Ağbaşlar 
avtomobil yolunun layihəsini və tikintisi davam etdirilən 
obyektləri əks etdirən stendlərlə tanış oldu. 
Bildirildi ki, Tovuz–Qovlar–Ağbaşlar avtomobil yolunun ye-
nidən qurulmasına ötən il başlanılmışdır. Artıq bu yolun 13 ki-
lometrlik hissəsinə asfalt-beton örtük döşənmişdir.  
 
«Ayan Palace» otelinin açılışı mərasimi 
 
Azərbaycan prezidenti İlham Əliyev aprelin 12-də To-
vuzda «Ayan Palace» otelinin açılışında iştirak etmişdir.  
Prezident İlham Əliyevə bildirildi ki, avanqard arxitektura 
üslubunda inşa edilmiş binanın interyerinin tərtibatında xaricdə 
hazırlanan mebel və aksessuarlardan istifadə olunub. Oteldə 
qonaqların rahat istirahəti üçün hər cür şərait yaradılıb, 120 
nəfərlik restoran fəaliyyət göstərir. Otelə bitişik 700 nəfərlik 
salon da inşa olunub.  
Salonla tanış olan dövlətimizin başçısına məlumat verildi ki, 
burada beynəlxalq və respublika əhəmiyyətli tədbirlərin, 
 308 
konfransların keçirilməsi üçün lazımi şərait yaradılıb. Bu 
salonda, həmçinin müxtəlif ziyafətlərin, təqdimat mərasimlə-
rinin keçirilməsi də mümkündür. Salon ən müasir səs və işıq 
sistemləri ilə təchiz olunub. Oteldə günün istənilən vaxtında 
müştərilərə xidmət göstərən 70 nəfərlik bar, müxtəlif ofis və 
mağazalar da fəaliyyət göstərəcəkdir. 
Diqqətə çatdırıldı ki, «Ayan Palace» otelində 65 nömrə 
vardır. Nömrələr otelin 1–5-ci mərtəbələrində yerləşir və ən 
yüksək standartlara cavab verir. Prezident nömrəsi isə üçüncü 
mərtəbədə yerləşir.  
Otaqlarla tanışlıq zamanı prezident İlham Əliyevə məlumat 
verildi ki, burada dünya otel biznesində mövcud olan ən yüksək 
xidmət göstəriləcəkdir. Otaqlarda qonaqların istirahəti üçün 
maksimum şərait yaradılıb. Bütün otaqlar rəqəmli seyf, mini-
bar, havalandırma sistemləri, peyk televiziya antenası, 
beynəlxalq telefon xətti, kabelsiz internetlə təchiz edilib. 
Qonaqlar otaqlardan Tovuz rayonunun gözəl mənzərəsini də 
seyr edə biləcəklər.  
Məlumat verildi ki, hazırda oteldə 50 nəfər işləyir. İşçilərin 
90 faizi rayon sakinidir. Onlara xarici mütəxəssislər tərəfinn-
dən kurslar keçilmişdir. Yaxın aylarda işçilərin sayının 110-a 
çatdırılması nəzərdə tutulub. «Ayan Palace» otelinin istifadəyə 
verilməsi ölkəmizin şimal-qərb bölgəsinə gələn turistlərin 
sayına da müsbət təsir göstərəcəkdir.  
Otel ilə yaxından tanış olan prezident İlham Əliyev kol-
lektivə uğurlar arzuladı. 
 
Göytəpə neolit dövrü arxeoloji abidəsi ilə tanışlıq 
 
Azərbaycan prezidenti İlham Əliyev aprelin 12-də Tovuz 
rayonu ərazisində Göytəpə neolit dövrü arxeoloji abidəsi ilə 
tanış olmuşdur.  
Dövlətimizin başçısına məlumat verildi ki, qədim Göytəpə 
arxeoloji abidəsi Azərbaycan ərazisində və Cənubi Qafqazda 
neolit dövrünün erkən mərhələsinə aid yaşayış məskənlərinin ən 
 309 
böyüyüdür. Bu yaşayış məskəni 2 hektardan çox ərazini əhatə 
edir.  
Azərbaycan Milli Elmlər Akademiyasının Arxeologiya və 
Etnoqrafiya İnstitutunun arxeoloji ekspedisiyası 2006-cı ildə 
Fransa mütəxəssisləri ilə birlikdə Göytəpə qədim yaşayış məs-
kənində kəşfiyyat müşahidələri apararaq, təpənin topoplanını 
çəkmiş, yerüstü materiallar toplamışlar. Abidənin dəqiq tarixi-
nin təyin edilməsi üçün üst qatdan götürülən kömür qalıqlarının 
üzərində Fransanın Milli Araşdırmalar Mərkəzində radio-
karbon analizi aparılmışdır. Analizin nəticəsinə əsasən, 
Göytəpə yaşayış məskəninin bizim eradan əvvəl VI minilliyə aid 
olduğu müəyyən edilmişdir. Bu da onu deməyə əsas verir ki, 
Tovuzun 8 min illik şəhər mədəniyyəti tarixi vardır.  
Prezident İlham Əliyev Göytəpə neolit dövrü arxeoloji abi-
dəsinin ərazisini gəzdi.  
Məlumat verildi ki, abidənin qədimliyi dünyanın bir çox 
nüfuzlu elm adamlarının və mütəxəssislərin ciddi marağına 
səbəb olmuşdur. 2008-ci ildən başlayaraq hər il Fransa Milli 
Araşdırmalar Mərkəzinin, Tokio Universitetinin əməkdaşlarının 
iştirakı ilə stasionar arxeoloji qazıntılar aparılmışdır. Göytəpə 
yaşayış yeri Azərbaycanda və Qafqazın cənubunda neolit 
dövründə baş verən inkişaf prosesinin əsas xüsusiyyətlərinin 
öyrənilməsində müstəsna əhəmiyyətə malikdir. Burada aparılan 
arxeoloji qazıntı işləri neolit dövrünə aid tikinti mədəniyyətinin, 
Kür çayının orta axarı boyunca erkən neolit həyat tərzinin 
öyrənilməsinə imkan yaratmışdır.  
Sonra dövlətimizin başçısı yaşayış məskənində aşkar edilən 
daş və sümük alətlərə baxdı. Bildirildi ki, aşkar olunan maddi-
mədəniyyət nümunələrinin elmi təhlili Tovuz ərazisinin Qaf-
qazın ən qədim yaşayış məskəni olduğunu sübut edir. Dünya 
arxeologiyasında Göytəpə yaşayış məskəni tipli neolit dövrünə 
aid arxeoloji abidələr ilkin sivilizasiyanın başlanğıc nöqtəsi, 
proto-şəhər, yəni insanların yığcam yaşayış tərzinin bərqərar 
olduğu ilkin şəhər mədəniyyətinin formalaşması dövrü kimi 
dəyərləndirilir. 
 310 
Daha sonra prezident İlham Əliyev Göytəpə qədim yaşayış 
məskənində bu günə qədər görülmüş işlər və əldə olunmuş 
nəticələri, eləcə də aşkar olunmuş tikililərin bərpası, abidənin 
açıq səma altında muzeyə – arxeoparka çevrilməsi istiqamətin-
də təklifləri əks etdirən stendlərə baxdı. Qeyd olundu ki, 2008–
2011-ci illərdə Göytəpədə aparılan qazıntılar qədim yaşayış 
yerinin neolit dövrünə aid olan mükəmməl memarlığını üzə 
çıxarmışdır. Tədqiqatçıların fikirlərincə, Göytəpədə aşkar 
olunan tikililərin möhkəmliyinə Azərbaycanın heç bir neolit 
dövrü abidələrində rast gəlinməmişdir. Dəyərli maddi-mədə-
niyyət nümunələri ilə zəngin olan abidənin 2009-cu ildə Tokio 
Universitetində, 2010-cu ildə Londonda fəaliyyət göstərən 
«Britaniya Muzeyi»ndə, həmin ildə Parisdə «Kollec-de-Frans» 
təhsil müəssisəsində, 2011-ci ildə Rusiya Elmlər Akademi-
yasının Arxeologiya İnstitutunda və Gürcüstanın Milli Tarix 
Muzeyində təqdimatı olmuşdur. Ötən ilin avqustunda Rusiya, 
Ukrayna, Moldova, Gürcüstan, Özbəkistan və Qırğızıstan 
nümayəndələrinin iştirakı ilə Azərbaycanda ilk dəfə olaraq 
«Cənubi Qafqazın qədim mədəniyyətləri» mövzusunda beynəl-
xalq layihə çərçivəsində MDB-nin gənc mütəxəssislərindən 
ibarət «Gənc arxeoloqların yay məktəbi» tədbiri Göytəpə 
yaşayış məskəni ərazisində keçirilmişdir.  
Məlumat verildi ki, abidə rayonun turizm marşrutuna daxil 
edilmişdir. Ölkəmizdə «2010–2014-cü illərdə turizmin inkişa-
fına dair Dövlət Proqramı»na uyğun olaraq, cari ildə abidənin 
ətrafının abadlaşdırılması, Azərbaycan Respublikasının Prezi-
denti yanında Elmin İnkişafı Fondunun qrant-layihəsinə uyğun 
olaraq əsaslı şəkildə elmi-tədqiqat işlərinin davam etdirilməsi 
və ərazidə arxeoparkın yaradılması nəzərdə tutulmuşdur.  
Yaşayış məskəni ilə tanışlıqdan sonra dövlətimizin başçısı 
tapşırıq və tövsiyələrini verdi. 
 
 
 311 
 
AZƏRBAYCANIN PRAVOSLAV XRİSTİAN 
İCMASINA  
Hörmətli həmvətənlər! 
Müqəddəs Pasxa bayramı münasibətilə Azərbaycanın 
bütün xristianlarını ürəkdən təbrik edir, hər birinizə cansağlığı 
və xoşbəxtlik arzularımı yetirirəm. 
Azərbaycanda müxtəlif xalqların və dinlərin nümayəndələri 
yüz illərdir ki, əmin-amanlıq şəraitində, qarşılıqlı hörmət və 
etimad mühitində vahid ailə kimi yaşayır, etnik-mədəni 
özünəməxsusluqlarını, dil və mədəniyyətlərini qoruyub 
saxlayırlar. Dərin tarixi kökləri olan tolerantlıq və 
multikulturalizm ənənələri müasir cəmiyyətimizin başlıca 
ictimai dəyərlərindəndir. 
Məmnuniyyət hissi ilə qeyd etmək istəyirəm ki, bu gün 
dilindən, dinindən, etnik mənsubiyyətindən asılı olmayaraq, 
ölkəmizin bütün milli azlıqları, o cümlədən pravoslav xristianlar 
millətlərarası və dinlərarası münasibətlərə öz layiqli töhfələrini 
verməklə, ictimai-siyasi və sosial-mədəni həyatımızın bütün 
sahələrində yaxından iştirak edir, vətəndaş cəmiyyəti quru-
culuğunda fəallıq nümayiş etdirirlər.  
Pasxa bayramı əmin-amanlığı, həmrəyliyi, mərhəmət və 
şəfqət duyğularını təcəssüm etdirir. Bu əziz gündə bir daha sizə 
xoş bayram ovqatı, ailələrinizə sevinc və rifah arzulayıram.  
Bayramınız mübarək olsun! 
                                                                  İLHAM ƏLİYEV 
                                Azərbaycan Respublikasının 
Prezidenti 
 
Bakı, 13 aprel 2012-ci il 
 
 
 
 
 
 312 
İSRAİL DÖVLƏTİNİN PREZİDENTİ  
ZATİ-ALİLƏRİ  
CƏNAB ŞİMON PERESƏ 
 
Hörmətli cənab Prezident! 
Ölkənizin milli bayramı – Müstəqillik Günü münasibətilə 
Sizi və xalqınızı öz adımdan və Azərbaycan xalqı adından 
təbrik edirəm. 
Ümidvaram ki, Azərbaycan ilə İsrail arasındakı dostluq və 
əməkdaşlıq münasibətləri xalqlarımızın mənafeləri naminə öz 
inkişafını davam etdirəcəkdir. 
Bu xoş gündə Sizə möhkəm cansağlığı, işlərinizdə uğurlar, 
dost xalqınıza sülh və tərəqqi arzulayıram. 
 
Hörmətlə, 
                                                                 İLHAM ƏLİYEV 
                             Azərbaycan Respublikasının Prezidenti 
 
Bakı, 13 aprel 2012-ci il 
 
 
 313 
 
NİDERLAND KRALİÇASI ÜLYAHƏZRƏT  
II BEATRİKSƏ 
 
Ülyahəzrət! 
Milli bayramınız – Kraliça Günü münasibətilə Sizə və 
Sizin simanızda bütün xalqınıza şəxsən öz adımdan və Azər-
baycan xalqı adından ən səmimi təbriklərimizi yetirirəm. 
Əminəm ki, Azərbaycan–Niderland münasibətlərinin inki-
şafı, ölkələrimiz arasındakı dostluq və əməkdaşlıq əlaqələrinin 
genişlənməsi daim xalqlarımızın rifahına töhfələr verəcəkdir. 
Belə bir əlamətdar gündə Sizə ən xoş arzularımı yetirir, 
möhkəm cansağlığı, işlərinizdə uğurlar, dost Niderland xalqına 
sülh və rifah diləyirəm. 
 
Hörmətlə,                              
       İLHAM ƏLİYEV 
                                 Azərbaycan Respublikasının 
Prezidenti 
 
Bakı, 13 aprel 2012-ci il 
 
 
 
 
 314 
 
CƏNUBİ AFRİKA RESPUBLİKASININ 
PREZİDENTİ ZATİ-ALİLƏRİ  
CƏNAB CEYKOB GEDLEYİHLEKİSA ZUMAYA 
 
Hörmətli cənab Prezident! 
Cənubi Afrika Respublikasının milli bayramı – Azadlıq 
Günü münasibətilə Sizi və bütün xalqınızı öz adımdan və 
Azərbaycan xalqı adından səmimi-qəlbdən təbrik edirəm. 
Ümidvaram ki, Azərbaycan Respublikası ilə Cənubi Afrika 
Respublikası arasında münasibətlərin inkişafı dostluq və 
əməkdaşlıq əlaqələrimizin genişlənməsinə xidmət edəcəkdir. 
Bu əlamətdar gündə Sizə möhkəm cansağlığı, işlərinizdə 
uğurlar, dost xalqınıza əmin-amanlıq və rifah arzulayıram. 
 
Hörmətlə, 
                                                                 İLHAM ƏLİYEV 
                                Azərbaycan Respublikasının 
Prezidenti 
 
Bakı, 13 aprel 2012-ci il 
 
 
 315 
 
«AİTF–2012» XI AZƏRBAYCAN BEYNƏLXALQ 
TURİZM VƏ SƏYAHƏTLƏR SƏRGİSİ İLƏ  
TANIŞLIQ  
Bakı Sərgi Mərkəzi   
 
13 aprel 2012-ci il 
 
Azərbaycan Respublikasının Prezidenti İlham Əliyev 
aprelin 13-də Bakı Sərgi Mərkəzində «AİTF–2012» XI Azər-
baycan Beynəlxalq turizm və səyahətlər sərgisi ilə tanış 
olmuşdur.  
Mədəniyyət və Turizm naziri Əbülfəs Qarayev dövlətimizin 
başçısına məlumat verdi ki, 62 turizm istiqamətini təqdim edən 
«AİTF–2012» sərgisinə dünyanın 32 ölkəsindən 201 şirkət 
qatılmışdır. Ölkələrin və turizm istiqamətlərinin müxtəlifliyinə 
görə bu, rekord göstəricidir. 
Bildirildi ki, Mədəniyyət və Turizm Nazirliyinin dəstəyi, 
«İTE Group plc» və onun tərəfdaşı «İteca Caspian» MMC 
şirkətlərinin təşkilatçılığı ilə keçirilən sərgidə tərəfdaş ölkə kimi 
Türkiyə, rəsmi hava yolları qismində isə «Azərbaycan Hava 
Yolları» Qapalı Səhmdar Cəmiyyəti çıxış edir. Builki sərgi 
«Bütün dünya–bir sərgi» devizi altında keçirilir. 
Prezident İlham Əliyev sərginin pavilyonları ilə yaxından 
tanış oldu.  
Mədəniyyət və Turizm Nazirliyinin stendi ilə tanış olan 
dövlətimizin başçısına məlumat verildi ki, milli motivlərlə 
zəngin olan bu stend Azərbaycan xalqının qonaqpərvərliyini əks 
etdirir. Burada genişləndirilmiş «GoMap.az» elektron onlayn 
naviqatorunun rəsmi təqdimatı da keçirildi. Onlayn naviqatora 
ilk dəfə Gürcüstanın da elektron xəritəsi daxil edilmişdir. Bu 
xəritədə Azərbaycan və Gürcüstan ərazisində mədəni, tarixi 
obyektlərə rahat şəkildə gedib çıxmağa imkan verən məlumatlar 
vardır. 
 316 
Qeyd edildi ki, Dünya Turizm Təşkilatının sərgidə ayrıca 
stendlə çıxış etməsi bu qurumla Azərbaycan arasında 
əməkdaşlıq əlaqələrinin mühüm göstəricilərindən biridir. 
Prezident İlham Əliyev «Gilan» turizm şirkətinin stendi ilə 
də tanış oldu. Bildirildi ki, bu şirkət hazırda Azərbaycanın 
iqtisadi inkişafına öz töhfəsini verən «Gilan» MMC-yə məx-
susdur.  
Diqqətə çatdırıldı ki, «Four seasons Hotel Baku»nun stendi 
bulvarın yaxınlığında yerləşən bu otelin imkanlarını nümayiş 
etdirir. İnşası davam etdirilən bu otel Bakının tarixi zənginliyi 
və müasirliyi ilə həmahəngdir. 
Azərbaycan prezidenti sərgidə Dubay stendinə də baxdı. Bu 
stenddə Dubay Əmirliyində turizm sektorunun planlaşdırılması, 
idarə olunması və inkişafı üzrə məlumatlar əksini tapmışdır. 
Dövlətimizin başçısına Dubayda Azərbaycan haqqında ingilis 
və ərəb dillərində nəşr edilən jurnal təqdim edildi. Bu jurnalda 
da Azərbaycanın turizm imkanları haqqında məlumatlar əksini 
tapmışdır.  
Məlumat verildi ki, sərgidə təmsil olunan «Çex turizm» 
şirkəti Çexiyada jurnalistlər, səyahət agentlikləri və bu sahənin 
digər mütəxəssisləri ilə təmas quraraq onlar üçün tanışlıq 
səfərləri təşkil edir. 
Dövlətimizin başçısı Hindistana məxsus stendə də baxdı. 
Fərqli adət-ənənələrin, vəhşi təbiət və ekosistemlərin heyran-
edici kaleydoskoplarının yerləşdiyi Hindistan turistləri ən çox 
cəlb edən ölkələrdəndir.  
Diqqətə çatdırıldı ki, builki sərginin daha bir özəl xüsu-
siyyəti ondan ibarətdir ki, ekspozisiyanın bir hissəsi sağlamlıq 
mərkəzləri və sanatoriyalarda istirahətə həsr olunmuşdur. 
Rusiyanın Stavropol diyarının stendində müxtəlif xəstəliklər 
sahəsində sanatoriya müalicəsi üzrə özünəməxsus metodlarla 
məşhur olan Yessentuki, Jeleznovodsk, Kislovodsk, Mineralnıye 
Vodı kimi kurort-şəhərlərin təklifləri ilə tanış olmaq müm-
kündür.  
 317 
Gürcüstana məxsus stendlə tanışlıq zamanı bildirildi ki, bu 
dövlətin Milli Turizm Administrasiyasının məqsədi ölkəni dünya 
miqyasında turizm məkanı kimi təbliğ etməkdir. 
Sərgidə müalicə turizmi istiqamətində fəaliyyət göstərən bir 
sıra debütantlar da təmsil olunur. Onların arasında Litvanın 
Milli SPA Assosiasiyası da vardır. Burada prezident İlham 
Əliyevə Litvadakı müalicə kurortları, müalicəvi palçıqlar 
haqqında məlumat verildi. 
Sloveniya stendinə baxan dövlətimizin başçısının diqqətinə 
bu ölkənin kurortları və orada göstərilən xidmətlər barədə mə-
lumat çatdırıldı. Bu stenddə termik müalicəvi SPA və sağlamlıq 
kurortları, dəniz sahilində məzuniyyət, xizək mərkəzləri və digər 
qış kurortları haqqında informasiyalar əksini tapmışdır.  
Bildirildi ki, «AİTF–2012» sərgisində qonaq ölkə qismində 
Bolqarıstan iştirak edir. Bu ölkəyə məxsus stenddə Bolqarıs-
tanda kurort və müalicəvi istirahətin bütün xüsusiyyətlərindən 
bəhs edilir.  
Məlumat verildi ki, sərgidə dünyanın aparıcı aviaşirkətləri 
də təmsil olunur. Regionun ən böyük aviaşirkəti olan «Azərbay-
can Hava Yolları» Qapalı Səhmdar Cəmiyyəti də burada 
xidmətlərini təqdim edir. Beynəlxalq uçuş təhlükəsizliyi stan-
dartlarına cavab verən «Azərbaycan Hava Yolları» keyfiyyətli 
xidməti və genişmiqyaslı uçuş coğrafiyası ilə  diqqəti cəlb edir.  
Bildirildi ki, ardıcıl olaraq 3-cü ildir sərginin tərəfdaş ölkəsi 
qismində çıxış edən Türkiyə öz milli stendində 16 aparıcı turizm 
şirkətini təqdim edir. 
Qeyd olundu ki, «AİTF–2012» hər il dünya turizm səna-
yesinin nümayəndələrini bir araya gətirir və Azərbaycanın 
müasir turizm infrastrukturu sahəsində nailiyyətlərini nümayiş 
etdirir. 
Turizm sənayesinin mütəxəssisləri və qonaqlar bu sərgidə 
tur-operatorların xüsusi təklifləri ilə tanış olur, turizm mar-
şrutları və əlverişli qiymət təklifləri haqqında məlumat əldə 
edirlər.  
 318 
DÜNYA GÖMRÜK TƏŞKİLATININ BAŞ KATİBİ 
KUNİO MİKURİYA  İLƏ GÖRÜŞ 
 
Prezident sarayı  
 
13 aprel 2012-ci il 
 
Azərbaycan Respublikasının Prezidenti İlham Əliyev 
aprelin 13-də Dünya Gömrük Təşkilatının Baş katibi Kunio 
Mikuriyanı qəbul etmişdir. 
Azərbaycanın Dünya Gömrük Təşkilatının çox fəal üzvü 
olduğunu vurğulayan prezident İlham Əliyev Dünya Gömrük 
Təşkilatı Avropa regionu gömrük xidmətləri rəhbərlərinin 
növbəti 2012-ci il konfransının Bakıda keçirilməsinin önəmini 
qeyd etdi. Dövlətimizin başçısı Dünya Gömrük Təşkilatı Avropa 
regionu gömrük xidmətləri rəhbərlərinin Bakı konfransının 
Azərbaycan ilə bu təşkilat arasında əməkdaşlığın daha da 
gücləndirilməsi işinə xidmət edəcəyinə ümidvar olduğunu 
bildirdi. 
Azərbaycanın iqtisadi cəhətdən sürətlə inkişaf etdiyini 
vurğulayan Dünya Gömrük Təşkilatının Baş katibi Kunio 
Mikuriya ölkəmizə səfərindən məmnunluğunu bildirdi. O, pre-
zident İlham Əliyevin dəstəyi ilə ötən il Bakıda «Narkotik 
vasitələrin qanunsuz dövriyyəsinə qarşı mübarizə» mövzusunda 
uğurla keçən beynəlxalq konfransın Dünya Gömrük Təşkilatı 
üçün çox faydalı olduğunu dedi və həmin tədbirin nəticələri 
əsasında Brüsseldə mötəbər bir konfransın təşkil olunduğunu 
qeyd etdi. 
Görüşdə ölkəmizin Dünya Gömrük Təşkilatı ilə əməkdaş-
lığının daha da genişləndirilməsi üçün yaxşı imkanların olduğu 
vurğulandı.  
 
 
 319 
 
LİTVA SEYMİNİN KEÇMİŞ SƏDRİ,  
AVROPA PARLAMENTİNİN ÜZVÜ  
VİTAUTAS LANDSBERGİS  
İLƏ GÖRÜŞ 
 
Prezident sarayı  
14 aprel 2012-ci il 
 
Azərbaycan Respublikasının Prezidenti İlham Əliyev 
aprelin 14-də Litva Respublikası Seyminin keçmiş sədri, Avropa 
Parlamentinin üzvü Vitautas Landsbergisi qəbul etmişdir. 
Görüşdə ölkəmizin Avropa Şurasına üzv seçilərkən Vitautas 
Landsbergisin Azərbaycanın ədalətli mövqeyini dəstəkləməsi 
məmnunluqla xatırlandı. Müstəqillikdən sonrakı ötən dövr 
ərzində Azərbaycanda bütün sahələrdə böyük dəyişikliklərin baş 
verdiyi vurğulandı.  
Görüşdə həmçinin Azərbaycan ilə Avropa Parlamenti 
arasında əməkdaşlığa dair məsələlər ətrafında fikir mübadiləsi 
aparıldı. 
 
 
 
 
 
 
 
 320 
 
NAZİRLƏR KABİNETİNİN 2012-ci İLİN  
BİRİNCİ RÜBÜNÜN SOSİAL-İQTİSADİ 
İNKİŞAFININ YEKUNLARINA VƏ  
QARŞIDA DURAN VƏZİFƏLƏRƏ  
HƏSR OLUNMUŞ İCLASDA İŞTİRAK  
 
Prezident sarayı  
 
16 aprel 2012-ci il 
 
Azərbaycan Respublikasının Prezidenti İlham Əliyevin 
sədrliyi ilə aprelin 16-da Nazirlər Kabinetinin 2012-ci ilin 
birinci rübünün sosial-iqtisadi inkişafının yekunlarına və 
qarşıda duran vəzifələrə həsr olunmuş iclası keçirilmişdir. 
Dövlətimizin başçısı iclası giriş nitqi ilə açdı. 
– Bugünkü iclasda biz birinci rübün sosial-iqtisadi yekun-
larını müzakirə edəcəyik. 2012-ci il uğurlu başlayıbdır. Deyə 
bilərəm ki, birinci rübdə bütün vəzifələr icra edilib. Əsas 
iqtisadi göstəricilərimiz də çox müsbətdir.  
Ümumi iqtisadi inkişaf çox yüksək templərlə ölçülməsə də, 
qeyri-neft iqtisadiyyatımız sürətlə artmaqdadır. Birinci rübdə 
ümumi daxili məhsul 0,5 faiz artmışdır. Ancaq qeyri-neft 
sektorunda ümumi daxili məhsul 7,7 faiz artmışdır. Bu çox 
gözəl göstəricidir və son ayların, illərin göstəricisidir. 
İqtisadiyyatımızın şaxələndirilməsi istiqamətində atılmış 
addımlar bəhrəsini verir. Əgər sənaye istehsalına nəzər salsaq 
görərik ki, ümumi sənaye istehsalı 0,3 faiz azalmış, ancaq qeyri-
neft sənayemiz 16,5 faiz artmışdır. Bu, səhv etmirəmsə, 
müstəqillik dövründə ən yüksək, rekord göstəricidir və yenə də 
son illər ərzində apardığımız islahatların məntiqi nəticəsidir. 
                                            
      Назирляр Кабинетинин 2012-ъи илин биринъи рцбцнцн 
сосиал-игтисади инкишафынын йекунларына вя гаршыда дуран 
вязифяляря щяср олунмуш иъласында Верэиляр назири Фазил 
Мяммядов, Сящиййя naziri Oqtay Şirəliyev чыхыш етдиляр. 
 321 
Çünki qeyri-neft sənayesinin inkişafı ilə bağlı mənim 
tərəfimdən dəfələrlə müvafiq göstərişlər verilmişdir, konkret 
addımlar atılmışdır. Dövlət İnvestisiya Proqramında bu 
məsələlər öz həllini tapmışdır. Özəl sektora göstərilən dəstək – 
həm siyasi, həm maddi dəstək, kreditlərin verilməsi qeyri-neft 
sənayesinin inkişafına gətirib çıxarır. Çox şadam ki, bu sahə  
yüksək templərlə inkişaf edir. 
Ölkəmizdə yaradılan həm orta, həm kiçik, həm iri müəs-
sisələr bu yeni reallıqları təmin edir. Beləliklə, demək olar ki, 
artıq sənayeləşmə siyasətinin gözəl nəticələri vardır. Hazırda 
tikilməkdə olan iri sənaye müəssisələri gələcəkdə fəaliyyətə 
başlayandan sonra bizim qeyri-neft sənayemizin inkişafına daha 
da böyük töhfə verəcəkdir. 
Makroiqtisadi göstəricilər  müsbətdir.  İnflyasiya  cəmi 
3,1 faizdir. Əhalinin pul gəlirləri isə təxminən 14 faizdir. Bu da, 
ümumiyyətlə, son illər ərzində ənənəvi bir balansdır. Çünki 
inflyasiyanı əhalinin pul gəlirlərinin həcmindən ayrı hesab-
lamaq düzgün olmaz. Əhalinin pul gəlirləri inflyasiyanı on faiz, 
ondan da çox üstələyir. Bütövlükdə bu onu göstərir ki, bizim 
büdcəmiz ildən-ilə artır və bu ilin dövlət büdcəsi 20 milyard 
dollardan çoxdur. İcmal büdcə təqribən 25 milyard dollara 
bərabərdir. Sosial proqramlar uğurla icra edilir. Xüsusilə, sovet 
dövründən qalmış əmanətlərin qaytarılması prosesi başlayır. 
İnflyasiyanı belə aşağı səviyyədə saxlamaq çox böyük nəticədir. 
Beləliklə, insanların rifah halının yaxşılaşdırılması 
istiqamətində yeni, mühüm addımlar atılır.  
Bizim strateji valyuta ehtiyatlarımız artır. O da bizim strateji 
xəttimizdir ki, biz daim – hər il və hər rüb strateji 
ehtiyatlarımızı artırmalıyıq. Baxmayaraq ki, Dövlət Neft 
Fondundan bu il də dövlət büdcəsinə kifayət qədər böyük 
transfer olunmuşdur və bu proses davam etməkdədir. Ancaq 
gəlirlər xərclərimizi üstələyir. Bu da çox müsbət göstəricidir. 
Biz imkan daxilində öz maddi resurslarımızdan istifadə edirik.  
Dünyada davam edən qlobal maliyyə və iqtisadi böhran onu 
göstərir ki, kim öz hesabına yaşamır, borc hesabına yaşayır, 
 322 
proqramları borcun götürülməsi hesabına icra edir, nəticədə bu 
ölkələr böyük çətinliklərlə üzləşəcəklər. Çünki gec-tez bu 
borclanma gəlib son həddə çatacaqdır.  
Biz isə investisiya proqramlarımızı və sosial proqramları öz 
imkanımızla icra edirik. Bu ilin birinci rübündə strateji valyuta 
ehtiyatlarımız daha da artmışdır və 43 milyard dollardan 
çoxdur. Bu nəinki ölkəmiz üçün, dünya miqyasında strateji 
valyuta ehtiyatlarına malik olan suveren ölkələr arasında çox 
gözəl göstəricidir. O ehtiyatları ildən-ilə, rübdən-rübə daha da 
artıracağıq. Bu vəsaitin səmərəli işləməsi və bu vəsaitdən əldə 
ediləcək əlavə gəlirlər, əlbəttə ki, gələcəkdə maliyyə 
vəziyyətimizi daha da yaxşılaşdıracaq, ölkədə yeni investisiya 
layihələrinin həyata keçirilməsi üçün şərait yaradacaqdır.  
Dövlət Neft Fondunun yeni strategiyası müəyyən edilibdir. 
Bu strategiya müasir dövrün tələblərinə uyğundur. Biz daim 
qabağa baxmalıyıq. Əlbəttə, Dövlət Neft Fondu yarandıqda, ilk 
növbədə oraya yığılan vəsaitin mühafizəkar şəkildə qorunması 
məsələsi gündəmə gətirilmişdi. Bu məsələ bu gün də çox 
aktualdır. Bizim əsas məqsədimiz bu vəsaiti qorumaqdır. 
Dünyada baş verən böhran faiz dərəcələrini əhəmiyyətli 
dərəcədə aşağı saldığı üçün biz yeni formalara müraciət edirik. 
Bu gün Dövlət Neft Fondunun investisiya və yerləşdirmə 
portfeli də genişlənir. Bu təbiidir. Necə ki, biz ölkə 
iqtisadiyyatını şaxələndiririk, yeni sahələrə üstünlük veririk, 
strateji valyuta ehtiyatlarımız da həm əmniyyətli, həm də daha 
səmərəli şəkildə lazım olan sahələrə qoyulmalıdır.  
Gələcəkdə böyük valyuta ehtiyatlarımızın idarə edilməsi və 
ölkə maraqlarına daha da çox xidmət göstərilməsi işində daha 
da çevik siyasət aparılmalıdır. Bu barədə mənim müəyyən 
fikirlərim vardır. Yaxın gələcəkdə bu fikirlər ortaya 
qoyulacaqdır. Hesab edirəm ki, Azərbaycan artıq özünü 
dünyada, dünyanın iqtisadi-maliyyə bazarlarında daha da 
qabarıq şəkildə göstərməlidir. 
Azərbaycan artıq qlobal məsələlərin həllində siyasi güc kimi 
iştirak edir. Biz maliyyə resurslarımızı nəzərə alaraq maliyyə 
 323 
güc kimi də iştirak etməliyik. Artıq ilkin təşəbbüslər 
göstərilmişdir. Biz əvvəlki dövrlərdə – müstəqilliyimizin ilk 
illərində islahatları daha çox xaricdən gələn kreditlər, köməklər, 
qrantlar hesabına aparırdıq. Hazırda Azərbaycan donor ölkəsinə 
çevrilir və bu, yeni bir dövrdür. Biz buna hazırıq. Bu dövrü biz 
başlayırıq və bu bizim təşəbbüsümüzdür. Bu təşəbbüs bizə həm 
iqtisadi, həm siyasi dividendlər gətirir və gələcəkdə daha da çox 
gətirəcəkdir. 
Ölkəmizdə bütün istiqamətlərdə işlər plan üzrə, proqramlar 
üzrə gedir. Dövlət İnvestisiya Proqramı icra edilir və çalışmaq 
lazımdır ki, ilin sonuna qədər tam şəkildə icra edilsin. İndi son 
illərin reallıqları bundan ibarətdir ki, biz bəzi hallarda Dövlət 
İnvestisiya Proqramını tam şəkildə icra edə bilmirik. Bəzi 
hallarda vəsait bizim texniki imkanlardan artıqdır. Yaxud da ki, 
bəzi hallarda müvafiq nazirliklər və dövlət qurumlarının 
hökumətə verdikləri sifarişlər o qədər böyük olur ki, onların 
icrasını il ərzində təmin edə bilmirlər. Biz buna da diqqət 
yetirməliyik. Real sifarişlər verilməlidir. Hər bir nazirlik, hər bir 
dövlət qurumu öz imkanlarını ölçüb-biçməlidir, qeyri-real 
təkliflər verməməlidir. Mən başa düşürəm, hər bir qurum, hər 
bir nazirlik istəyir ki, onun sahəsində daha da sürətli işlər getsin 
və beləliklə, Dövlət İnvestisiya Proqramı formalaşdıqda daha da 
böyük təkliflər irəli sürürlər. Ancaq bu təkliflər reallıqlara 
əsaslanmalıdır.  
Əlbəttə ki, hökumətdə təhlillər aparılır. Ancaq hər bir dövlət 
qurumu, dövlət məmuru daha da məsuliyyətli olmalıdır ki, 
Dövlət İnvestisiya Proqramı tam şəkildə, vaxtında və ən 
önəmlisi, yüksək keyfiyyətlə icra edilsin. Çünki bizim bugünkü 
uğurlu inkişafımız artıq reallıqdır. Əsas infrastruktur 
layihələrimiz ya başa çatıb, ya başa çatmaq üzrədir, yaxud da 
ki, o layihələrin icrası başlanmışdır.  
Bir müddət əvvəl qarşıya vəzifə qoyulmuşdur ki, əsas 
infrastruktur layihələri növbəti iki il ərzində Azərbaycanda başa 
çatsın və ondan sonra biz Dövlət İnvestisiya Proqramına yeni 
prizmadan yanaşacağıq. Hazırda bütün bölgələrdə böyük 
 324 
infrastruktur layihələri icra edilir. Onların tam əksəriyyəti 
dövlət tərəfindən maliyyələşdirilir. Yollar, su-kanalizasiya 
layihələri, qazlaşdırma, elektrik xətlərinin, kənd yollarının 
çəkilməsi. Bu da son illər ərzində daha çox diqqət tələb edən 
məsələdir. İndi mən bölgələrdə olarkən, demək olar ki, hər dəfə 
yeni kənd yolunun açılışında iştirak edirəm. Bu, müasir 
Azərbaycanın reallıqlarıdır. Əlbəttə ki, biz yol təsərrüfatına 
investisiya qoymağa başlayanda ilk növbədə, magistral yollara 
diqqət yetirirdik. Ancaq vaxt gəlib çatıb ki, biz kənd yollarını da 
abadlaşdıraq. Hazırda Azərbaycan kəndlərinə çəkilən yollar çox 
keyfiyyətlidir, yaxşıdır, rahatdır. Bu yollar insanlara rahatlıq 
gətirir və bölgələrin daha da sürətli inkişafını təmin edir.  
Bir sözlə, Dövlət İnvestisiya Proqramı bizim üçün əsas 
inkişaf mexanizmidir. Dövlət tərəfindən qoyulan vəsait mil-
yardlarla ölçülür. Əlbəttə ki, özəl sektor da bu inkişafı gör-
dükdə, öz vəsaitini ölkə iqtisadiyyatına daha da böyük həvəslə, 
maraqla qoyur. Mən çox şadam ki, Azərbaycanın investisiya 
paketində daxili investisiyalar üstünlük təşkil edir. Bu təbiidir. 
Çünki daxili investisiyaların mütləq əksəriyyəti dövlət 
investisiyalarıdır. Bu da təbiidir. Ancaq vaxt gələcək ki, 
investisiyaların tərkibində özəl investisiyalar üstünlük təşkil 
edəcəkdir. Biz buna çalışmalıyıq. Nəzərə almalıyıq ki, 
gələcəkdə dövlət tərəfindən qoyulacaq investisiyaların həcmi 
azalmalıdır. Bir daha demək istəyirəm ki, əsas infrastruktur 
layihələrinin icrasını biz 2014-cü ildə başa çatdırmalıyıq. Özəl 
sektor isə daha da böyük həcmdə vəsait qoyacaqdır.  
Azərbaycanda çox böyük ixrac potensialı formalaşır. Biz də 
bu potensialın güclənməsində maraqlıyıq və öz növbəsində 
Azərbaycan dövləti bu işdə çox fəal rol oynayır. Azərbaycan 
şirkətlərinin, o cümlədən özəl şirkətlərin xarici bazarlara 
çıxması üçün çalışırıq və çalışacağıq.  
Sahibkarlığın inkişafı ilə bağlı hazırda ciddi problem yox-
dur. Sahibkarlar sinfi güclənir, formalaşır və Sahibkarlığa 
Kömək Milli Fondunun xətti ilə bu il 200 milyon manat güzəştli 
kreditlər nəzərdə tutulub. Bu kreditlər işləyir, yaxşı işləyir, 
 325 
qaytarılır və yeni iş yerlərinin açılmasına gətirib çıxarır. İş 
yerlərinin açılmasına gəldikdə, birinci rübdə 24 min yeni iş 
yerləri açılmışdır ki, onlardan təxminən 20 mini daimi iş 
yerləridir. Mənim bölgələrə mütəmadi səfərlərim də hər dəfə 
yeni iş yerlərinin açılmasına gətirib çıxarır və iştirak etdiyim 
zavodların, fabriklərin açılışlarında həmişə maraqlanıram ki, nə 
qədər yeni iş yerləri açılır və açılacaqdır. Qərb bölgəsinə son 
səfərim də Azərbaycanın iqtisadi sahədə ümumi inkişaf 
dinamikasını göstərmişdir. Həm kiçik müəssisələr, ortahəcmli 
emal müəssisələri və həm də böyük müəssisələr açılır və tikilir. 
Bizim iqtisadi siyasətlə bağlı planlarımız, bax, bundan iba-
rətdir. Biz bu siyasəti uzun illərdir ki, aparırıq, iqtisadi 
islahatları davam etdiririk. Bu islahatların davam etdirilməsi 
prosesi hələ getməlidir. Çünki xüsusilə sistem xarakterli 
islahatlara böyük ehtiyac vardır. Azərbaycan beynəlxalq iqtisadi 
inkişafla bağlı reytinqlərdə həmişə yüksək yerlər tutur. Dünya 
İqtisadi Forumu, Davos İqtisadi Forumu iqtisadiyyatların 
rəqabətqabiliyyətliliyinə görə Azərbaycanı MDB məkanında 
birinci yerə layiq görür. «Standard and Poors» beynəlxalq 
reytinq agentliyi Azərbaycanın kredit reytinqini artırıb, halbuki 
inkişaf etmiş Avropa ölkələrinin kredit reytinqləri aşağı salınıb.  
Biznesin sadələşdirilməsi və biznes imkanlarının genişlən-
dirilməsi istiqamətində atılan addımlar da qiymətləndirilir. Bu il 
biznes proqramında Azərbaycan yüksək yerlərdədir. Mən 
müvafiq göstərişlər verdim, əlavə tədbirlər görülsün ki, bizim 
yerimiz daha da yüksək olsun. Bir sözlə, infrastruktur layihələri, 
regional inkişaf və ümumi iqtisadi təşəbbüslər Azərbaycan 
iqtisadiyyatını daha da gücləndirir. İqtisadiyyatımız ildən-ilə 
güclənir və çox şadam ki, biz bu gün qeyri-neft sektorunun da 
böyük uğurları haqqında danışa bilərik. Bu uğurları görürük. Bu 
uğurlar daha da əhəmiyyətli olmalıdır.  
Birinci rübdə sosial məsələlərin həllində vacib addımlar 
atılmışdır. Bu sahə daim diqqət mərkəzindədir. Azərbaycan 
siyasəti bundan ibarətdir ki, ilk növbədə siyasətimizin 
 326 
mərkəzində insan amili dayanır. Sosial məsələlərin həlli üçün 
bundan sonra da səylərimizi əsirgəməyəcəyik.  
Birinci rübdə sovet dövründən qalan əmanətlərin qaytarıl-
ması təşəbbüsü irəli sürülmüşdü. Bu çox ədalətli və müsbət 
təşəbbüsdür. Mən hesab edirəm ki, müstəqil Azərbaycan dövləti 
sovet dövründə yığılan əmanətlərə cavabdehlik, məsuliyyət 
daşımır. Buna baxmayaraq, Azərbaycan dövlətinin güclü sosial 
siyasətini və yenə də deyirəm, insan amilinin diqqət mərkəzində 
olduğunu bir daha nəzərə alaraq qərar verildi və mənim 
tərəfimdən sərəncam imzalandı ki, batmış əmanətlərə görə 
kompensasiya ödənilsin. Deyə bilərəm ki, bu çox əhəmiyyətli 
kompensasiyadır. Postsovet məkanında bir neçə ölkədə buna 
oxşar təşəbbüslər irəli sürülmüşdür. Ancaq deyə bilərəm ki, 
Azərbaycandan başqa, heç bir yerdə cəmi iki il ərzində bu 
məbləğ qaytarılmayıb. Biz kompensasiya üçün təxminən bir 
milyard manat həcmində vəsait nəzərdə tutmuşuq və iki il 
ərzində bu vəsaitin insanlara verilməsi prosesi təşkil edilməlidir. 
Onu da qeyd etməliyəm ki, mən, adətən, başqa ölkələrlə 
müqayisə aparmağı o qədər də istəmirəm. Hesab edirəm ki, bu o 
qədər də düzgün addım olmaz. Yəqin fikir vermisiniz, 
Azərbaycan, demək olar, bütün göstəricilərinə görə bir çox 
ölkələrdən üstündür, heç vaxt mən müqayisə üçün, yaxud da ki, 
uğurlarımızı daha da qabarıq göstərmək üçün kiminsə prob-
lemlərini üzə çıxarmıram, hesab edirəm ki, bu, qeyri-etik 
davranışdır.  
Ancaq ümumi sözlərlə deyə bilərəm ki, heç bir yerdə bizim 
qədər yüksək əmsal tətbiq edilmir. Müqayisə üçün deyə bilərəm 
ki, bizdə bu barədə kifayət qədər məlumatlar verilmişdir, 
mətbuatda da dərc edilmişdir. Bir daha xatırlatmaq istəyirəm ki, 
hələ 1992-ci ildə milli valyutaya keçid dövründə on sovet rublu 
bir Azərbaycan manatı nisbətində əvəz olunmuşdur – birə on. 
2006-cı il yanvarın 1-də manatın denominasiyası həyata 
keçirilmişdir. Beləliklə, 5 min Azərbaycan manatı – köhnə 
manat bir yeni manata bərabər olmuşdur. Buna baxmayaraq, 
hazırda min rublu olan əmanətçiyə 150 manat, yaxud da ki, 180 
 327 
dollara yaxın kompensasiya ödənilir. İki min rublu olan 300 
manat, yaxud da ki, 400 dollar alacaqdır. Bu cədvəli davam 
etdirmək olar. Yəni bu özlüyündə onu göstərir ki, ən yüksək 
əmsal və ən qısa dövr Azərbaycandadır. Bu bir daha 
Azərbaycan dövlətinin həmin məsələyə nə qədər həssas 
olduğunu göstərir. Mən bilirəm ki, Azərbaycan vətəndaşları bu 
təşəbbüsü alqışlayırlar. Əlbəttə, bunun insanların yaşayış 
səviyyəsinə müsbət təsiri olacaqdır. Bir də ki, biz bir növ, 
ədaləti bərpa edirik. Bütövlükdə, sovet dövründə 2 milyon 400 
şəxsi hesab olmuşdur. İndi bizi böyük texniki işlər gözləyir ki, 
bu vəsait vaxtında və tam dəqiqliklə verilsin.  
Birinci rübdə ölkəmizin beynəlxalq mövqeləri daha da 
möhkəmlənmişdir. Azərbaycan dünya miqyasında çox böyük 
hörmətə malik olan ölkədir. Biz bu ildən başlayaraq BMT 
Təhlükəsizlik Şurasının üzvüyük və bu vəzifəyə çox böyük 
məsuliyyətlə yanaşırıq. Bu mötəbər quruma üzv seçildikdə mən 
demişəm, bir daha demək istəyirəm ki, biz Təhlükəsizlik 
Şurasında ilk növbədə, beynəlxalq hüququ və ədaləti müdafiə 
edəcəyik və müdafiə edirik. Bizim mövqemiz ədalətlidir, 
ölkəmizin müstəqil siyasəti üzərində qurulubdur. İlk günlərdən 
Azərbaycan Təhlükəsizlik Şurasında öz prinsipial mövqeyi ilə 
seçilir. Biz heç vaxt öz mövqemizi gizlətməmişik və heç vaxt 
gizlətməyəcəyik, çünki bizim mövqemiz ədalətli mövqedir.  
Gələn ay Azərbaycan Təhlükəsizlik Şurasında sədrlik 
funksiyasını üzərinə götürəcəkdir. Bu da tarixdə ilk dəfə olan 
bir addımdır. Azərbaycan dünyanın ən böyük, ən mötəbər, ən 
vacib qurumuna sədrlik edəcəkdir və əminəm ki, uğurlu sədrlik 
edəcəkdir. 
Birinci rübdə Azərbaycan dövləti çox vacib olan beynəlxalq 
tədbirlərdə iştirak etmişdir. Koreyada keçirilmiş Nüvə 
sammitində iştirak etmişdir. Baxmayaraq ki, Azərbaycanda 
nüvə sənayesi, atom stansiyaları yoxdur, Azərbaycan bu 
mötəbər toplantıya dəvət edilmişdir və bizim ədalətli mövqemiz 
bu qurumda səsləndi. Azərbaycan dünya birliyinin vacib 
oyunçusu kimi, öz sözünü dedi.  
 328 
Birinci rübdə ölkəmiz dünyanın iki ən böyük tədbirində – 
Davos Dünya İqtisadi Forumunda və Münhen Təhlükəsizlik 
Konfransında iştirak etmişdir. Deyə bilərəm ki, Avropada və 
bəlkə də dünyada bu hər iki tədbir çox böyük əhəmiyyət daşıyır. 
Biri iqtisadi, ikincisi isə təhlükəsizlik və siyasi məsələləri əhatə 
edir. Hər ikisində Azərbaycan təmsil olunmuşdur. Hər ikisində 
mən ölkəmizin baxışlarını, mövqeyini və siyasi xəttini ifadə 
etmişəm. Xüsusilə Ermənistan–Azərbaycan, Dağlıq Qarabağ 
münaqişəsi ilə bağlı həqiqətlər, torpaqlarımızın işğal altında 
qalması və bir milyon soydaşımızın əziyyət çəkməsi 
məsələlərinə toxunmuşam, dünya birliyinin diqqətini bu 
məsələlərə cəlb etmişəm.  
Birinci rübdə Bakıda Avronest Parlament Assambleyasının 
ikinci sessiyası keçirilmişdir. Deyə bilərəm ki, bu sessiya 
Avropa İttifaqının xaricində ilk dəfədir ki, keçirilir. Təsadüfi 
deyildir ki, sessiyanın birinci ünvanı Bakı seçilmişdir. Sessiya 
çox yüksək səviyyədə keçirildi və yenə də bu bizə imkan verdi 
ki, Avropa Parlamenti deputatlarına birbaşa müraciət edərək, 
Azərbaycanın həm gördüyü işlər, həm mövqeyi haqqında 
məlumat verək, xüsusilə Ermənistan–Azərbaycan, Dağlıq 
Qarabağ münaqişəsinin tarixi və həqiqətləri, azərbaycanlılara 
qarşı törədilən soyqırımı, erməni faşizmi haqqında mövqemizi 
bildirək. Xocalıda o qanlı faciəni, soyqırımını törədənlər 
faşistlərdir, bunun başqa adı ola bilməz. Mən bu imkanlardan 
istifadə edərək, həm həqiqətləri, həm Azərbaycanın mövqeyi və 
gələcəyə ümumi baxışları haqqında fikirlərimi bildirmişdim.  
Bir sözlə, birinci rübdə beynəlxalq aləmdə də Azərbaycanla 
bağlı çox maraqlı və ciddi müzakirələr aparılmışdır. Ölkəmiz 
beynəlxalq aləmin dəyərli üzvü kimi, öz sözünü deyir və 
deyəcəkdir. 
Bizim xarici siyasətimiz daxili siyasətimizin məntiqi 
davamıdır. Xarici siyasətimiz əməkdaşlığın dərinləşməsinə 
hesablanıb. Biz bu istiqamətdə addımlar atırıq. Bizim xarici si-
yasətimiz açıqdır, aydındır və birmənalıdır. Bölgədə, dünyada 
 329 
rolumuz artır. Bu həqiqətdir və bu həqiqətlə hesablaşmaq 
lazımdır.  
Ermənistan–Azərbaycan, Dağlıq Qarabağ münaqişəsi ilə 
bağlı bütün beynəlxalq tədbirlərdə mən sözümü demişəm, 
Ermənistanın işğalçı siyasətini ifşa etmişəm. Bundan sonra da 
bütün beynəlxalq tədbirlərdə Ermənistanın işğalçı siyasətini ifşa 
edəcəyəm. Münaqişənin həlli ilə bağlı bizim prinsipial 
mövqemiz dəyişməz olaraq qalır. Azərbaycanın ərazi bütövlüyü 
qeyd-şərtsiz bərpa edilməli, işğalçı qüvvələr torpaqlarımızdan 
geri çəkilməlidir. Beynəlxalq birlik tərəfindən tanınan ərazi 
bütövlüyümüz tam şəkildə bərpa ediləcəkdir. Mən buna şübhə 
etmirəm. Biz həm iqtisadi sahədə, həm beynəlxalq aləmdə 
güclənirik. Hərbi potensialımız da güclənir. Bu sahəyə daim 
böyük diqqət göstərilir və göstəriləcəkdir. Biz güclü hərbi 
sənaye yaradırıq, eyni zamanda, böyük həcmdə hərbi texnika, 
silah, sursat alırıq və alacağıq.  
Mən hələ hava hücumuna qarşı silahlardan danışmıram, 
tanklar, artilleriya qurğuları, döyüş təyyarələri, müxtəlif 
silahlar, döyüş aparmaq üçün lazım olan bütün müasir 
ləvazimatlar alınır və alınacaqdır. Deyə bilərəm ki, hər bir yerdə 
olduğu kimi, bu sahədə də biz şaxələndirilmiş siyasət aparırıq, 
bir istehsalçıdan asılı deyilik. Bu sahədə bizimlə əməkdaşlıq 
etmək istəyən ölkələrin sayı artır və imkanımız vardır. Biz bəzi 
başqa ölkələrdən fərqli olaraq heç nəyi müftə almırıq, pulla 
alırıq və bu siyasət davam edəcəkdir.  
Azərbaycanın artıq güclü ordusu vardır. Bütün silahlı 
qüvvələr bu gün istənilən vəzifəni – ölkəmizin bütün maraq-
larını müdafiə etmək üçün hazırdırlar, buna qadirdirlər. Dağlıq 
Qarabağda və işğal edilmiş torpaqlarda Azərbaycanın 
suverenliyini bərpa etməyə hazırdırlar. Sadəcə olaraq, biz 
istəyirik ki, bunu qan tökülmədən, sülh, danışıqlar yolu ilə edək 
və hər an, hər gün biz qələbəyə yaxınlaşırıq. Hər gün 
Ermənistan daha da böyük tənəzzülə uğrayır, Azərbaycan daha 
da güclənir. Biz hər gün qələbə gününü yaxınlaşdırırıq. Gün 
 330 
gələcək, Azərbaycan bayrağı Xankəndidə və Şuşada 
dalğalanacaqdır.  
   
YEKUN NİTQİ 
 
Hesab edirəm ki, ikinci rübdə işlər daha da sürətlə ge-
dəcəkdir. Çünki, adətən, hər ilin birinci rübündə işlərin baş-
lanması prosesi gedir və eyni zamanda, Dövlət İnvestisiya 
Proqramı da birinci rübdə təsdiq edilir. Ümid edirəm ki, ikinci 
rübdə Dövlət İnvestisiya Proqramı daha da dolğun icra 
ediləcəkdir. Ümumiyyətlə, belə bir təklif irəli sürüldü, mən də 
bunu dəstəkləyirəm ki, Dövlət İnvestisiya Proqramı hər ilin 
sonunda təsdiqlənsin ki, ilin ilk aylarında biz vaxt itirmədən işə 
başlaya bilək.  
İkinci rüb ilə bağlı bütün vəzifələr bəllidir, bütün göstərişlər 
verilibdir, bütün proqramlar vardır. Makroiqtisadi sabitlik 
qorunmalıdır, 3,1 faiz inflyasiya, bayaq dediyim kimi, yaxşı 
göstəricidir. Çalışmalıyıq ki, inflyasiyanı ilin sonuna qədər 
birrəqəmli səviyyədə saxlayaq. Əhalinin pul gəlirləri daim 
inflyasiyadan üstün olmalıdır.  
Nəzərə alsaq ki, bu il və gələn il əmanətlərin qaytarılması 
prosesi aparılacaqdır, əlbəttə, inflyasiyaya daha da böyük təkan 
verə biləcək amillər olacaqdır. Əlavə yükdür, 1 milyard manata 
yaxın vəsait dövriyyəyə buraxılacaqdır. Elə etməliyik ki, 
istehsal qiymətlərinə nəzarət daha da güclü olsun. Bu nəzarət 
güclənir, istehsal qiymətlərinin səviyyəsi, demək olar ki, 
sabitdir. Hətta ənənəvi bayramlarımız ərəfəsində də bizim 
müvafiq qurumlar çalışırlar ki, qiymətləri sabit saxlasınlar. 
Çünki əvvəlki illərdə bayram ərəfəsində qiymətlər qaldırılırdı 
və bayramdan sonra da qiymətlər enmirdi. Hər il ildə iki dəfə – 
ən azı iki dəfə qiymətlər süni şəkildə şişirdilir. Biz bu 
xoşagəlməz meyillərlə ciddi mübarizə aparırıq və aparacağıq. 
Qiymətləri süni şəkildə şişirtmək istəyənlərə qarşı mübarizə 
daha da ciddi olmalıdır. Onlara qarşı cəza tədbirləri daha da 
təsirli olmalıdır. 
 331 
Əmanətlərin qaytarılması inflyasiyaya əlavə təkan verəcək, 
eyni zamanda, maaşlar və pensiyalar qaldırılır. Keçən il orta 
pensiya təxminən 40 faiz artırılmışdır və pensiya islahatları 
bundan sonra da aparılacaqdır. Hazırda Azərbaycanda orta 
pensiyanın səviyyəsi 150 manat və ya 190 dollardır. Orta maaş 
370 manat, yəni 470 dollardır. Bu artır, getdikcə daha da 
artacaq və beləliklə, qiymətlərin normal səviyyədə qalmasına 
daim diqqət göstərilməlidir.  
Əlbəttə, müasir yanaşmalara keçid də böyük əhəmiyyət 
daşıyır. Posterminalların quraşdırılması, nağdsız ödəmələrin 
daha da geniş yayılması prosesi sürətlə getməlidir. Müvafiq 
göstərişlər verilmişdir və vergilər naziri çıxışında qeyd etdi. 
Qısa müddət ərzində 20 minə yaxın posterminal tətbiq edilib. 
Hazırda bu proses geniş vüsət alıbdır. Ümumiyyətlə, bizim həm 
istehlak bazarımız, həm maliyyə sistemimiz daha da 
şəffaflaşacaqdır.  
Bir məsələyə də toxunmaq istəyirəm. Maaşların, pensi-
yaların mütləq əksəriyyəti plastik kartlarla ödənilir. Ancaq 
pensiyanı alan pensiyaçı dərhal gedir o terminaldan o vəsaiti 
nağd şəkildə çıxarır. Nəyə görə? Çünki birinci növbədə, bu, 
psixoloji bir məsələdir. Buna bir növ öyrəşmək lazım idi. Digər 
tərəfdən, o kartla bir çox yerlərdə o öz alış-verişini apara bilmir. 
Posterminallar olmadığı üçün bu kartlar sadəcə olaraq, bir 
funksiyanı daşıyırdı ki, pensiyaların, əməkhaqlarının verilməsi 
zamanı xoşagəlməz hallara son qoyulsun.  
Çünki hamımız yaxşı xatırlayırıq ki, əvvəllər maaş, pensiya 
kassirlər vasitəsilə verilirdi və xoşagəlməz hallar kifayət qədər 
çox idi. Əslində bu bir ənənəyə çevrilmişdi. Hər bir maaş alan 
özünü borclu hesab edirdi ki, kassirə maaşından pul versin. Nə 
üçün o pulu verməli idi?! O, kassirin babasının puludur?! O, 
dövlətin puludur. Ancaq bir ənənə yaranmışdı və bu, geniş 
vüsət almışdı. Biz hamımız bunu yaxşı bilirik. Ona görə, 
maaşların, pensiyanın plastik kartlarla verilməsi artıq buna son 
qoydu. Ancaq maaşın, pensiyanın kartlarla verilməsi təkcə bu 
məqsədi güdmürdü. Eyni zamanda, nağdsız ödəmələrin 
 332 
genişlənməsinə yol açmalı idi. Ona görə, posterminalların geniş 
şəkildə tətbiq edilməsi Bakıda, böyük şəhərlərdə və ondan sonra 
bütövlükdə ölkə üzrə bu məsələnin – nağdsız ödəmələrin həlli 
bizim bütün maliyyə sistemimizə çox müsbət təsir göstərə-
cəkdir.  
Korrupsiyaya və rüşvətxorluğa qarşı mübarizə daha da ciddi 
aparılmalıdır. Müvafiq göstərişlər verilmişdir, sərəncamlar 
imzalanmışdır. Beynəlxalq təcrübə tam şəkildə tətbiq edil-
məlidir. Burada həm inzibati tədbirlər, həm də cəza tədbirləri 
gücləndirilməlidir. Sistem xarakterli, institusional xarakter 
daşıyan islahatlar daha sürətlə aparılmalıdır. Mübarizə bir gün, 
bir dəqiqə səngiməməlidir. Bu məsələ daim diqqət mərkəzində 
olmalıdır.  
Elektron xidmətlərin geniş şəkildə tətbiq edilməsi korrup-
siyaya və rüşvətxorluğa qarşı mübarizədə çox böyük amildir. 
Müvafiq göstəriş verilmişdir, sərəncam imzalanmışdır ki, bütün 
qurumlar elektron xidmətlər göstərsin. Ancaq mənə bu 
yaxınlarda verilən arayışa görə, heç də hər yerdə bu belə 
deyildir. Elə qurumlar, nazirliklər vardır ki, tam şəkildə elektron 
xidmətləri göstərirlər. Məndəki siyahıda elə qurumlar var ki, 
elektron xidmətləri qismən göstərirlər. Elə qurumlar da var ki, 
ümumiyyətlə, elektron xidməti göstərmirlər. Mən o qurumların 
adlarını hələ ki, çəkmək istəmirəm, iki həftə vaxt verirəm, hər 
bir dövlət qurumunda elektron xidmət yaradılmalıdır. Mənim 
sərəncamlarım şərtsiz və yubanmadan icra edilməlidir. 
Sərəncam verilir və hər kəs bilməlidir ki, sərəncamın icrasına 
nəzarət də var və bu nəzarət güclüdür.  
Biz müasirləşmə siyasəti aparırıq. Biz müasir dövlət 
qururuq. Güclü, ancaq öz imkanlarına söykənən müasir dövlət 
qururuq. Müasir dövlətə xas olan bütün məsələlər bizdə tətbiq 
edilməlidir, siyasi, iqtisadi islahatlarda, bütün başqa sahələrdə. 
Bu sahəyə çox böyük əhəmiyyət verilir. Biz korrupsiyaya və 
rüşvətxorluğa qarşı daha da geniş və ardıcıl mübarizə 
aparmalıyıq, aparırıq və aparacağıq.  
 333 
Bu rübdə və əvvəlki dövrdə idxalı əvəzləyən məhsulların 
istehsalına diqqət göstərilir. Bu növdən olan məhsulların sayı 
Azərbaycanda artmaqdadır. Həm emal sahəsində, həm inşaat 
materialları sahəsində bizim çox güclü potensialımız, maliyyə 
imkanlarımız vardır. Kredit resurslarımız da kifayət qədər 
çoxdur. Çalışmalıyıq ki, hər bir sahədə, harada ki, mümkündür, 
idxalı əvəzləyən məhsulların istehsalına daha da çox dəstək 
verək. Bu həm özəl qurumlardan, həm dövlət dəstəyindən 
asılıdır. Sahibkarlığa Kömək Milli Fondunun xətti ilə verilən 
kreditlər məhz bu məqsədi güdür. Harada ki, biz hələ özümüzü 
hansısa məhsullarla təmin edə bilmirik, o məhsulların istehsalına 
daha da çox diqqət göstərilir.  
Bu ilin əvvəlində – fevral ayında regional inkişaf proqramı 
ilə bağlı keçirilən müşavirədə bütün lazımi təkliflər, göstərişlər 
verilmişdir. Təkrar etmək istəmirəm, sadəcə olaraq, qeyd etmək 
istəyirəm ki, bu məsələ daim diqqət mərkəzindədir, o vaxta 
qədər ki, biz daxili bazarı maksimum şəkildə öz istehsalımız 
hesabına təmin edəcəyik. 
Bu il texnoparkların yaradılması istiqamətində çox təsirli və 
ciddi addımlar atılmalıdır. Bütün müvafiq göstərişlər verildi, 
sərəncamlar imzalandı, torpaq sahələri ayrıldı. Artıq təcrübə də 
vardır, Sumqayıt texnoparkı çox gözəl təcrübədir. İndi Gəncədə, 
Balaxanıda və Sumqayıtda buna oxşar yeni texnoparkların 
salınması prosesi gedir. Mən hesab edirəm ki, bu il biz artıq 
konkret işlərə başlamalıyıq. Çünki bütün qanunvericilik, ondan 
sonra, infrastruktur bazası artıq yerindədir, torpaq sahələri də 
müəyyən edilibdir. Bu texnoparkların yaradılmasına biz özəl 
sektorun dəstəyi ilə nail olacağıq. Ancaq dövlət kredit 
resurslarını həmin istiqamətə yönəltməlidir ki, özəl sektor bu 
imkanlardan istifadə etsin. Yerli istehsal daha da güclənəcəkdir. 
Qeyri-neft sənayemizdə artım indi 16,5 faizdir, daha da 
artacaqdır. Biz Azərbaycanda, sözün əsl mənasında, çox güclü 
qeyri-neft sənayesi yaradacağıq. 
Artıq müxtəlif istiqamətlər üzrə işlər yaxşı gedir. Bu 
yaxınlarda mən yeni sement zavodunun tikintisi ilə tanış oldum. 
 334 
Bu sement zavodu və ondan sonra Bakıda tikilən yeni sement 
zavodu, Qaradağ sement zavodu, digər sement zavodları bizi 
sementlə tam təmin edəcək və gələcəkdə bizdə ixrac potensialı 
da yaranacaqdır. Ölkəmizdə belə istiqamətlər çox olmalıdır. Biz 
bu istiqamətləri bilirik, hədəfləri qoyuruq və hədəflərə çatmaq 
üçün ardıcıl fəaliyyət göstərilməlidir. Bu istiqamətdə, yəni 
texnoparkların yaradılması istiqamətində işlər pis getmir. 
Sadəcə olaraq, mən hesab edirəm ki, bu ilin sonuna qədər artıq 
konkret yerlərdə işlər başlamalıdır.  
Kənd təsərrüfatı birinci rübdə 3,1 faiz artmışdır. Bu artım 
bitkiçilikdə 6,4 faiz, heyvandarlıqda 3,2 faiz olmuşdur. Müsbət 
dinamika vardır. Mən hesab edirəm ki, biz kənd təsərrüfatının 
inkişafı üçün ən müasir texnologiyaları tətbiq etməliyik. Yenə 
də deyirəm ki, bölgələrə son səfərim zamanı tanış olduğum yeni 
aqroservis müəssisəsi çox müsbət təsir göstərir. Burada ilk 
növbədə, bu şirkətin quruluşu çox müsbətdir. Burada özəl və 
dövlət tərəfdaşlığı özünü əks etdirir, Azərbaycan Dövlət 
İnvestisiya Şirkəti 25 faiz paya malikdir. Azərbaycan Dövlət 
İnvestisiya Şirkətini biz məhz bu məqsədlə yaratmışdıq ki, yerli 
və xarici investorlarda daha da güclü inam formalaşsın. Mən 
çox şadam ki, xarici investorlar da bu sahəyə vəsait qoyurlar. 
Orada mənə göstərilən texnika ən müasir standartlara cavab 
verir, ümumiyyətlə, bu sahəyə, aqrotexniki məsələlərə yanaşma 
da çox müsbətdir. Yəni əsaslı yanaşmadır. Bu müəssisə müsbət 
beynəlxalq təcrübənin əsasında yaradılıbdır. Mənə orada söz 
verildi ki, bu müəssisənin – Ağstafa Aqroservis Şirkətinin 
fəaliyyəti nəticəsində taxılçılıqda hər hektardan 50 sentner 
məhsulun götürülməsi mümkün olacaqdır. Bəlkə də ondan da 
çox. Əgər inkişaf etmiş, müsbət təcrübəyə malik olan ölkələrin 
təcrübəsinə nəzər salsaq görərik ki, orada rəqəm daha da 
yüksəkdir. Bizdə isə ölkə üzrə məhsuldarlıq 25 sentnerdir. Çox 
aşağı səviyyədədir və bu məhsuldarlığı artıra bilmirik. Bir il 
artır, bir il azalır. Məhz bu məqsədlə iri fermer təsərrüfatlarının 
yaradılması ideyası da ortaya çıxmışdır ki, biz mövcud olan 
bütün torpaqlardan istifadə edək. Əgər biz bununla bərabər, 
 335 
məhsuldarlığa daha da böyük diqqət göstərsək, eyni torpaqdan, 
indi dövriyyədə olan torpaqdan iki dəfə çox məhsul götürə və 
beləliklə, özümüzü taxılla tam şəkildə təmin edə bilərik. 
Ona görə Ağstafa aqroservis müəssisəsinin timsalında biz 
ölkə üzrə geniş proqram icra etməliyik. Kənd Təsərrüfatı 
Nazirliyi və İqtisadi İnkişaf Nazirliyi birlikdə təkliflər versinlər. 
Lazım olarsa əlavə kreditlərin verilməsi də nəzərdə tutula bilər. 
Dövlət İnvestisiya Şirkətinin nizamnamə kapitalına əlavə vəsait 
qoyula bilər.  
Mənə orada deyildi ki, yaradılan müəssisə və texniki 
imkanlar, aqrotexniki xidmətlər hesabına təqribən 15 min 
hektara yaxın əkin sahəsinə xidmət göstəriləcəkdir. Əgər biz 10, 
20, 50 belə müəssisə yaratsaq bu, ərzaq təhlükəsizliyimizin 
təmin edilməsinə əhəmiyyətli dərəcədə şərait yaradacaq. Ona 
görə hər iki nazirliyə göstəriş verirəm, birinci rübdə mənə əlavə 
təkliflər verin: biz harada buna bənzər aqroservis şirkətləri 
yarada bilərik? Dövlət buna necə dəstək ola biləcək? Biz özəl 
sektoru necə stimullaşdıra bilərik?! 
Ağstafada daha çox xarici investor vəsait qoyub. Mən hesab 
edirəm ki, yerli investorlar da maraqlı olmalıdırlar. Çünki bu 
yanaşma hər bir iştirakçıya xeyir gətirir – həm fermerə, həm bu 
şirkətin fəaliyyətinin gücləndirilməsinə, həm də ki, dövlətə. Bu, 
iqtisadi cəhətdən çox əlverişlidir. Biz beləliklə, ərzaq 
təhlükəsizliyimizi təmin edəcəyik.  
Biz bütövlükdə kənd təsərrüfatı ilə bağlı ən müasir 
yanaşmaları tətbiq etməliyik. Bizim nümayəndə heyətlərimiz bu 
sahədə böyük təcrübəyə malik olan ölkələrə ezam edilmişlər, 
onların təcrübəsini öyrənmişlər. Damcılı suvarma 
texnologiyalarını öyrənmişlər. Vaxt gəlib çatıb ki, biz kütləvi 
şəkildə bu texnologiyaları Azərbaycanda tətbiq etməyə başlayaq 
və bu sahədə, yenə də deyirəm, hansısa bir yenilik icad etmək 
əvəzinə, inkişaf etmiş, müsbət təcrübəyə malik olan ölkələrin 
praktikasını tətbiq etməliyik.  
Bütövlükdə subsidiyalarla, ondan sonra dövlət tərəfindən 
verilən güzəştlərlə bağlı yeni təkliflər yəqin ki, verilməlidir. 
 336 
Birinci mərhələdə biz kənd təsərrüfatını, xüsusilə taxılçılığı 
stimullaşdırmaq üçün bu subsidiyaları ayırdıq. Həm yanacağa, 
həm gübrələrə, eyni zamanda, əkilən məhsullara hektarbaşı 
subsidiyalar pul şəklində verilir. Bu çox müsbət təşəbbüs idi və 
işgüzarlığın artmasına böyük təkan verdi. Mənim təklifim 
ondan ibarətdir ki, biz bu subsidiyaları daha da təkmilləşdirək. 
Söhbət ondan getmir ki, bunu azaldaq, yaxud da ki, aradan 
götürək. Yox, əksinə, söhbət ondan gedir ki, bunlar daha da 
səmərəli şəkildə işləsin. Bəlkə buna daha da böyük məbləğ 
ayrılsın. Ancaq verilən subsidiyalara görə nəticə daha da təsirli 
olsun. İndi subsidiyaların həcmi verilən nəticə ilə uyğun gəlmir. 
Nəticə daha da çox və təsirli olmalıdır. Ona görə, yenə də bu 
sahədə islahatların dərinləşməsi üçün əlavə təkliflər verin ki, biz 
orada da maksimum səmərə ilə işləyək.  
Ərzaq təhlükəsizliyi dedikdə biz eyni zamanda, ərzağın 
keyfiyyətini də nəzərdə tuturuq. Çünki bu məsələyə də çox 
böyük diqqət göstərilməlidir. Son zamanlar bu sahədə ciddi 
dönüş yaradılmışdır. Əvvəlki dövrdə deyə bilərəm ki, bu sahə, 
ümumiyyətlə, diqqətdən kənarda qalmışdır və yoxlamaları 
aparan qurumlar əfsuslar olsun ki, vəzifə borclarını layiqincə 
yerinə yetirmirdilər. Onların yoxlamaları formal xarakter 
daşıyırdı. Yaxud da ki, gedib hansısa yoxlamanın 
aparılmasından sonra onlar qanunsuz tələblərdə də iştirak 
edirdilər. Beləliklə, həm yerli, həm keyfiyyətsiz xarici məh-
sullar bizim bazarımızı bürümüşdür. 
Bu, insanların sağlamlığına çox böyük mənfi təsir 
göstərmişdir. Son müddət ərzində bu sahədə müsbətə doğru də-
yişikliklər göz qabağındadır. Bu proses daim aparılmalıdır. 
Yerli sahibkarlar da bilməlidirlər ki, keyfiyyətsiz məhsul 
buraxsalar, onlar nəinki bazardan kənarlaşdırılacaqlar, həm də 
cəzalandırılacaqlar. İdxala nəzarət daha da güclü olmalıdır. 
Əlbəttə ki, bu məsələnin həll yolları, yenə də deyirəm, daxili 
istehsalın artırılmasından keçir. Biz buna bir neçə ildən sonra 
nail olacağıq. Ancaq hələ ki, müəyyən dərəcədə idxaldan 
asılıyıq. Baxmalıyıq ki, bizə gətirilən məhsullar yüksək 
 337 
keyfiyyətə malik olsun. Çünki ərzaq təhlükəsizliyi insanların 
sağlamlığı deməkdir. Bizim insanlar təmiz, keyfiyyətli qida 
almalıdırlar, təmiz, keyfiyyətli su içməlidirlər.  
Bu gün səhiyyə naziri də çıxışında dedi ki, səhiyyə sis-
teminin təkmilləşməsinə nə qədər böyük investisiyalar qoyulur. 
Nə qədər vəsait qoyulur və nə qədər gözəl nəticələr vardır. 
Dünya Səhiyyə Təşkilatı nailiyyətlərimizi çox böyük həvəslə 
qeyd edir və misal çəkir. Azərbaycanda bu sahədə görülən işlər 
doğrudan da bir örnək ola bilər. Diaqnostika mərkəzləri, rayon 
xəstəxanaları, mərkəzi xəstəxanalar, idman qurğuları tikilir, 
ekoloji tədbirlər görülür, içməli su layihələri icra edilir. Bu gün 
ekologiya və təbii sərvətlər naziri də bu barədə danışmışdır. 
Məişət tullantıları zavodu tikilir ki, havamız çirklənməsin.  
Bütün bu addımlar insanın sağlamlığına birbaşa müsbət təsir 
göstərir. Bununla bərabər, keyfiyyətsiz ərzaq, əlbəttə ki, böyük 
təhlükə mənbəyidir. Mən hesab edirəm ki, bu sahəyə daha da 
böyük diqqət göstərilməlidir. Bir halda ki, bundan söz düşdü, 
bir məsələyə də diqqət yetirmək istəyirəm. Bizim televiziya 
kanallarımız, demək olar ki, onların hamısı indi belə verilişlər, 
yəni mətbəxlə, yeməklərin bişirilməsi, hazırlanması ilə bağlı 
verilişlər təqdim edir. Birincisi onu demək istəyirəm ki, bu da 
xaricdən gələn bir meyildir. O ölkələrdə ki, evlərdə yemək 
bişirilmir, onlar üçün bəlkə bu daha  aktualdır. Təbii ki, 
Azərbaycanda evlərdə bişirilən yemək, indi istənilən 
restorandan daha da yaxşıdır, ləzzətlidir. Amma bu bir dəbdir, 
bizə də gəlib çatıbdır. Mən etiraz etmirəm, olsun. Bir şərtlə ki, 
orada göstərilən reseptlər və yeməklərin bişirilmə qaydaları 
insanların sağlamlığına mənfi təsir göstərməsin. Mən o 
verilişlərə hərdənbir baxıram və bəzi hallarda çox ürək ağrısı ilə 
görürəm ki, indi yağın içində üzən yeməklər təbliğ edilir. Axı 
olmaz. Bu yeməkləri gündə yeyən insan xəstələnəcəkdir. Nə 
qədər gülməlidirsə, bir o qədər də faciəvidir. Biz sağlam həyat 
tərzini təbliğ edirik. İnsanları pis vərdişlərdən çəkindirməyə 
çalışırıq, idmanı təbliğ edirik, siqaret çəkənə müsbət münasibət 
ola bilməz. Alkoqollu içkilərə aludə olanlar qınaq obyektinə 
 338 
çevrilməlidir. Belə olan halda, bizim bəzi kanalların insanlara 
verdikləri təkliflər, əlbəttə ki, çox məyusedicidir.  
Mən özəl kanalların siyasətinə qarışmaq fikrində deyiləm. 
Ancaq məsləhət verə bilərəm ki, insan orqanizmi üçün sağlam 
reseptləri daha çox tətbiq etsinlər.  
Bu il məcburi köçkünlərin yaşayış səviyyəsinin yaxşılaş-
dırılması və məşğulluğun artırılması istiqamətində çox dəyərli 
addımlar atılacaqdır. Bu il bu sahəyə ayrılan vəsait də rekord 
həddindədir. Bu il biz məcburi köçkünlərin yaşayış səviyyəsinin 
yaxşılaşdırılması üçün 300 milyon manat ayırmışıq. İlin 
əvvəlində bu məbləğ 100 milyon manat ətrafında müəyyən 
edilmişdir. Sonra mənim təşəbbüsüm ilə biz bu rəqəmi üç dəfə 
artırdıq ki, hələ doğrudan da çətin vəziyyətdə yaşayan 
soydaşlarımızı daha tezliklə normal şəraitlə təmin edə bilək.  
Bildiyiniz kimi, bu sahədə köklü dəyişikliklər baş vermişdir. 
Çadır şəhərcikləri artıq 5 ildir ki, ləğv edilibdir. Yeni evlər, 
qəsəbələr, yaşayış binaları, məktəblər və sair tikilir. Bütün 
bunlar haqqında kifayət qədər geniş məlumat verilir. Bu işləri 
daha da sürətləndirməliyik və beləliklə, 300 milyon manat Neft 
Fondundan ayrılır. Əsas vəzifə odur ki, biz bu məsələyə tezliklə 
və keyfiyyətlə nail olaq. Çünki bu məbləğ çox böyükdür. Yaxşı 
olardı ki, bu layihə ilin sonuna qədər tam şəkildə icra edilsin. 
Bakının kənd və qəsəbələrinin inkişafı proqramı icra edilir. 
Bu məsələ ilə bağlı biz ayrıca yığışacağıq, danışacağıq. Deyə 
bilərəm ki, bu çox ciddi, vaxt baxımından çox məhdud 
proqramdır. Bu proqram 2013-cü ilin sonuna qədər icra 
edilməlidir. Çox böyük məsələlər vardır. İnfrastruktur, yollar, 
su-kanalizasiya xətləri, qazlaşdırma, elektrik xətləri, 
xəstəxanalar, tibb məntəqələri, məktəblər – yəni biz bütün 
qəsəbələrdə bu layihələri kompleks icra edirik. Burada da 
nəzarət həm Bakı Şəhər İcra Hakimiyyəti, həm İqtisadi İnkişaf 
Nazirliyi, hökumət tərəfindən olmalıdır. İşlər yüksək keyfiy-
yətlə aparılmalıdır.  
Enerji təhlükəsizliyi ilə bağlı məsələlər Azərbaycanda uğurla 
həll edilir. Biz enerji təhlükəsizliyimizi çoxdandır ki, təmin 
 339 
etmişik. Başqa ölkələrin enerji təhlükəsizliyinin təmin 
edilməsində iştirak edirik. Bu sahədə fəaliyyətimizi gələcəkdə 
də davam etdirəcəyik. Biz tərəfdaş ölkələrlə enerji təhlükəsizliyi 
ilə bağlı məsələləri qarşılıqlı maraqlar, qarşılıqlı mənfəət 
əsasında həll edəcəyik.  
Bu gün Azərbaycan istər neft, istər qaz sahəsində çox 
önəmli, qlobal oyunçuya çevrilir, tərəfdaşlarımızın sayı artır. 
Əməkdaşlıq etdiyimiz ölkələrin sayı artmaqdadır. Azərbaycan 
bu sahədə çox etibarlı və çox gözəl tərəfdaş kimi tanınır. Biz bu 
sahədə fəaliyyətimizi davam etdirməyə hazırıq. Xarici bazarlara 
da çıxırıq. Xarici bazarlara da böyük investisiyalar qoyulur, 
ölkə daxilində də. Mən bizim enerji sahəsində fəaliyyət 
göstərən bütün qurumlara daim göstərişlər verirəm ki, ən böyük 
investisiyalar ilk növbədə Azərbaycana qoyulmalıdır, ondan 
sonra xarici bazarlara.  
Birinci rübdə bu sahədə də çox vacib və deyə bilərəm ki, 
tarixi bir addım atıldı. Bakıda yeni neft-kimya, neftayırma və 
qaz emalı zavodlarının ilkin təqdimatı keçirildi. Bu layihələr 
üzərində Azərbaycan Dövlət Neft Şirkəti müəyyən müddətdir 
ki, işləyibdir. Bu layihələrin həyata keçirilməsi haqqında 
əvvəlki dövrdə mənim tərəfimdən göstərişlər verilmişdir. 
Hazırda bu göstərişlər artıq reallığa çevrilir. Bu sahəyə – 
sadaladığım yeni müəssisələrin yaradılmasına qoyulacaq 
investisiya milyardlarla ölçülür. Bəlkə, 10 milyard manatdan da 
artıq ola bilər.  
Bu, gələcəyə yönəldilən investisiyalardır. Bu investisiyalar 
hesabına biz bu sahədə bütün işləri müasir səviyyədə qura 
biləcəyik. 
Yeni böyük neftayırma zavodunun tikintisi bizə daha da 
keyfiyyətli məhsulun istehsalına şərait yaradacaqdır, ixrac 
potensialımız xeyli dərəcədə artacaqdır, uzun illər fəaliyyət 
göstərən iki neftayırma zavodunun fəaliyyətinin dayandırıl-
masına da gətirib çıxaracaqdır. Buna da böyük ehtiyac vardır. 
Yeni neftayırma zavodu tikilməyənə qədər bu iki zavod 
fəaliyyətini davam etdirəcəkdir. Çox istəyirəm ki, tezliklə yeni 
 340 
neft emalı zavodu tikilsin. O zavodda ən müasir ekoloji 
standartlara uyğun yanacaq istehsal ediləcəkdir. Beləliklə, 
indiki zavodların əraziləri də abadlaşacaqdır. Çox güman ki, 
birinin ərazisi ümumi bulvarın genişlənməsinə veriləcəkdir. 
Dənizkənarı zolağı biz Zığa qədər davam etdirmək fikrindəyik. 
O biri zavodun ərazisində də – indi demək bəlkə də bir qədər 
tezdir – hesab edirəm ki, yeni, gözəl parkın yaradılması yerinə 
düşər. Biz, ümumiyyətlə, şəhərdə yeni parkların, meşə 
zolaqlarının yaradılmasına nail oluruq, buna böyük ehtiyac 
vardır. Harada mümkündür, park yaradılmalıdır.  
İndi vaxtilə bəzi hallarda qanunsuz tikilmiş binaların köçü-
rülməsi prosesi gedir. Bu məsələyə də toxunmaq istəyirəm. Bəzi 
hallarda bu məsələ ilə bağlı spekulyasiyalara yol verilir. 
Xüsusilə xarici mətbuatda. Bu da Azərbaycana qarşı bir növ 
qaralama kampaniyasının tərkib hissəsidir. Yalan məlumatlar 
verilir, böhtanlar yayılır. Təəssüf edirəm ki, özünü hörmətli 
mətbu orqanı sayan telekanallar, yaxud da ki, qəzetlər bu 
təxribata qarışırlar.  
Azərbaycanda verilən kompensasiya ən yüksək səviyyə-
dədir. Hər kvadratmetrinə görə 1500 manat vəsait ödənilir. 
Deyə bilərəm ki, kompensasiya alanların mütləq əksəriyyəti bu 
məbləğlərlə razıdırlar. Amma təxribatçı qüvvələr vardır ki, 
bundan öz məqsədlərinə çatmaq üçün istifadə etmək istəyirlər. 
Şəhərimizin ümumi abadlaşma prosesini hansısa tədbirlərlə 
bağlamaq istəyirlər. Bizim ümumi xəttimiz, siyasətimiz, 
şəhərsalma proqramlarımız vardır. Bakının inkişafı hansı 
istiqamətlərdə gedəcəkdir?! Bu barədə biz dəfələrlə danışmışıq, 
yığışmışıq. Mən Bakının yeni şəhərsalma konsepsiyasını təsdiq 
etmişəm. Bütün bu məsələlərə özüm baxmışam. Ona görə 
yenilik, quruculuq və köçürmə prosesləri artıq əvvəlki dövrdən 
müəyyən edilmiş qaydada aparılır. Bunun heç bir beynəlxalq 
tədbirlə əlaqəsi yoxdur. Biz nə qədər mümkündür hər yerdə 
parklar, yaşıllıq zolaqları salırıq. Şəhərin mərkəzindən 
köçürülən ərazilərdə avtomobil dayanacaqları, yeraltı avtomobil 
dayanacaqları yaradılır. Buna böyük ehtiyac vardır. Onun 
 341 
üstündə gözəl yaşıllıq zolaqları, parklar, ictimai yerlər tikilir və 
biz bu siyasəti davam etdirəcəyik.  
Su və kanalizasiya layihələrinin icrası bütün ölkə üzrə gedir. 
Hər bir yerdə, hər bir rayon mərkəzində işlər ya başlamışdır, 
yaxud da ki, bu yaxınlarda başlanacaqdır.  
Ancaq burada bir məsələyə toxunmaq istəyirəm. Bu 
doğrudan da çox böyük layihədir. Şəhərlərimizin əksəriyyətində 
kanalizasiya sistemi, ümumiyyətlə, heç vaxt olmamışdır. İçməli 
su xətləri də heç vaxt olmamışdır. Yəni biz bunları sıfırdan 
yaradırıq. O cümlədən Bakıda içməli su problemi bu gün də 
vardır. Düzdür, biz bu problemi müəyyən dərəcədə yaxşılaş-
dırdıq, əminəm ki, yaxın iki il ərzində tamamilə aradan 
qaldıracağıq. Bakıda içməli su, keyfiyyətli su və kanalizasiya 
layihələrinin icrası uğurla gedəcəkdir.  
Bölgələrdə isə bu layihə rayon mərkəzlərini, şəhərləri əhatə 
edir. Ancaq elə rayonlar var ki, əhalisinin 80–90 faizi kəndlərdə 
yaşayır. Elə rayonlar vardır ki, rayon mərkəzi ilə kəndlərdə 
yaşayan əhali əlli-əlliyə bölünür. Ona görə, biz bir qədər 
gələcəyə baxmalıyıq. İndi biz rayon mərkəzlərini, şəhərləri 
kanalizasiya və içməli su xətləri ilə təmin edəcəyik. Bəs 
kəndlərdə necə olacaqdır? Mən başa düşürəm, bilirəm, biz 
bütün bu investisiya imkanlarımızı götür-qoy edirik. Bu, böyük 
vəsait və texniki peşəkarlıq tələb edən layihədir. Ancaq biz 
buna da hazır olmalıyıq. 
Birinci növbədə 2014-cü ilin sonuna qədər bütün şəhərlər və 
rayon mərkəzləri içməli su, kanalizasiya layihələri ilə təmin 
edilməlidir. Ancaq indidən hazırlıq işləri aparılmalıdır ki, rayon 
mərkəzlərinə yaxın yerləşən böyük yaşayış yerlərində də, 
kəndlərdə də bu layihələr icra edilsin. Burada modul tipli 
sutəmizləyici qurğulardan söhbət açılmışdır. Bu da bizim 
təşəbbüsümüz idi. Artıq yüz minlərlə insan bu layihələrin icrası 
nəticəsində təmiz  su içir. Bu layihə daha da geniş vüsət 
almalıdır. Lazım gələrsə, bu il biz investisiyaları bir qədər artıra 
bilərik ki, çayların kənarında yerləşən kəndlərdə – təkcə Kür, 
 342 
Araz çaylarından söhbət getmir – digər çayların yaxınlığındakı 
kəndlərdə də bu layihələr icra edilsin.  
Xəzər dənizinin duzsuzlaşdırılması layihəsi başlayır. Bu da 
birinci təşəbbüsdür. Bildiyiniz kimi, bizim əsas su 
mənbələrimiz ölkəmizin hüdudlarından kənarda formalaşır. 
Belə olan halda Xəzər dənizinin suyundan istifadə etmək 
təbiidir. Baxmayaraq ki, bizim qonşu ölkələrlə əldə etdiyimiz 
razılaşmalar maraqlarımızı tam şəkildə təmin edir və su qıtlığı 
heç vaxt olmayacaqdır. Yeni rezervuarlar tikilir. Taxtakörpü su 
anbarı bu istiqamətdə atılan çox böyük addımdır. Şəmkirçay su 
anbarı həm meliorasiya, həm də içməli su məsələlərini təmin 
edəcəkdir. Ancaq eyni zamanda, biz Xəzər dənizinin suyundan 
da istifadə etməliyik. Burada da dünya praktikası vardır. Biz bu 
praktikanı tətbiq etməliyik. Mən pilot layihənin icrasını 
gözləyirəm. Hesab edirəm ki, pilot layihədən dərhal sonra 
genişmiqyaslı işlər aparılmalıdır. İlk növbədə suvarma üçün, 
ondan sonra lazım olarsa, içməli su məsələlərinin həlli üçün də 
biz bundan istifadə etməliyik.  
Bir məsələyə də toxunmaq istəyirəm. Bu da hesab edirəm ki, 
indiki zamanda çox aktualdır – informasiya təhlükəsizliyi. Biz 
enerji, ərzaq təhlükəsizliyi haqqında geniş danışırıq. Bu çox 
vacibdir. İnformasiya təhlükəsizliyi də indiki dövrdə çox 
vacibdir. Çünki mən hesab edirəm ki, bu sahədə hələ çox işlər 
görülməlidir. Müxtəlif istiqamətlər üzrə işlər görülməlidir. Biz 
internet dövründə yaşayırıq. Bu reallıqdır və biz bu reallığa 
hazırıq. Azərbaycan o ölkələrdəndir ki, burada azad internet 
vardır. Bunu bəzən bizi tənqid etmək istəyənlər unutmasınlar.  
İnternet istifadəçilərinin sayı getdikcə artır, 50 faizdən 
çoxdur. Biz indi hər bir kəndə, hər bir yaşayış məntəqəsinə 
genişzolaqlı internetin çəkilməsinə çalışırıq və buna nail 
olacağıq.  İnformasiya təhlükəsizliyi məsələləri daha da çox ak-
tuallaşır. Çünki qlobal informasiya məkanında informasiyalarla 
bərabər, təxribatlar da kifayət qədər çoxdur. Bu təxribatlar bəzi 
hallarda açıq, bəzi hallarda məxfi, yəni gizli xarakter daşıyır.  
 343 
Bizə qarşı informasiya müharibəsi aparılır. Bu həqiqətdir. 
Mən buna tam əminəm, bu barədə iki fikir ola bilməz. Bu 
informasiya müharibəsinin aparılması işində, əlbəttə ki, ilk 
növbədə, erməni lobbisi öz fəallığı ilə seçilir. Azərbaycanı 
qaralamaq, Azərbaycan reallıqlarını danmaq, Azərbaycanı 
geridə qalmış, antidemokratik ölkə kimi dünyaya təqdim etmək 
cəhdləri, ilk növbədə, erməni lobbisinin çirkin əməllərindən 
qaynaqlanır. 
Onların təsir dairəsi kifayət qədər genişdir. Onlar müxtəlif 
ölkələrin aparıcı mətbu orqanlarında təmsil olunurlar. Bəzən 
başqa familiyalarla təmsil olunurlar, öz mənşələrini gizlədirlər. 
Bu indi ikinci məsələdir. İnsan öz milli mənsubiyyətini 
gizlətməməlidir. İstənilən insan öz milli mənsubiyyəti ilə fəxr 
etməlidir. Amma onlar başqa ölkələrdə nədənsə bu sahədə də 
seçilirlər.  
Bəzi hallarda Azərbaycana qarşı açıq şəkildə kampaniya 
aparırlar və çalışırlar ki, Azərbaycanın imicinə koordinasiya 
edilmiş şəkildə xələl gətirsinlər. Onların fəaliyyəti məqsəd-
yönlüdür və bu gün erməni lobbisi üçün bir nömrəli hədəf 
Azərbaycandır. Bizim üçün də, bir daha demək istəyirəm ki, bir 
nömrəli düşmən erməni lobbisidir. Biz bu mübarizəyə də hazır 
olmalıyıq.  
Son illər ərzində biz vəziyyəti böyük dərəcədə öz xeyrimizə 
dəyişdirə bilmişik. Azərbaycanın diaspor təşkilatları, bizim 
sağlam qeyri-hökumət təşkilatlarımız, Azərbaycanın xaricdəki 
səfirlikləri, bizim ictimaiyyətimiz, xarici mətbuata çıxış 
imkanlarımız və mövqemiz güclənir. Ancaq hələ ki, biz 
reallıqları da nəzərə almalıyıq. Erməni lobbisi Avropada və 
başqa ölkələrdə, böyük ölkələrdə onilliklər, bəlkə əsrlər boyu 
fəaliyyət göstərir, təşkilatlanmış çox aqressiv və mənfi bir 
qüvvədir. Bizə qarşı, necə deyərlər, mənfi informasiyanın 
təkanvericisi erməni lobbisidir. Erməni lobbisinin təsiri altında 
olan, onların çirkli pulları ilə dolanan bəzi ölkələrin siyasi 
xadimləridir. Biz onların adlarını bilirik, onları tanıyırıq. 
Onların qondarma «Dağlıq Qarabağ respublikası»na səfərlərinin 
 344 
sayına baxmaq kifayətdir ki, hər bir adam bilsin, nə üçün onlar 
oraya gedirlər. Bu, ikinci qüvvədir. 
Üçüncü qüvvələr – əfsuslar olsun ki, bəzi ölkələrdə islamo-
fobiya meyilləri güclənir. Bu da reallıqdır. Çox mənfi reallıqdır, 
ancaq reallıqdır. Biz də bu reallıqla hesablaşmalıyıq. İslamo-
fobiya meyilləri gücləndikcə müsəlman ölkələrinə münasibət də 
mənfiyə doğru istiqamətdə gedir. Biz bunu bilməliyik və 
deməliyik. İslamofobiya xəstəliyinə yoluxmuş siyasətçilərin 
sayı artmaqdadır. Bu qüvvələr müsbət mənada seçilən, öz 
müasirliyi, müstəqil siyasəti ilə fərqlənən, islam dəyərlərinə 
sadiq olan ölkə kimi, Azərbaycanı görəndə, əlbəttə ki, 
sevinmirlər, məyus olurlar. Biz bu amili də daim nəzərdə 
saxlamalıyıq və çalışmalıyıq ki, bu vəziyyəti öz siyasətimizlə 
xeyrimizə dəyişdirək. 
Azərbaycanda bütün millətlərin, bütün dinlərin nümayən-
dələri bir ailə kimi yaşayır. Azərbaycanda multikulturalizm 
yaşayır. Bunu biz yaşadırıq və yaşadacağıq. Multikulturalizmin 
iflasa uğradığını deyən siyasətçilər islamofobiya dəyirmanına su 
tökmüş olurlar. Bu çox təhlükəli meyildir. XX əsrdə buna 
bənzər meyillərin nəyə gətirib çıxardığını biz unutmamışıq.  
Bizə qarşı informasiya müharibəsi aparan digər qüvvələr 
sadəcə olaraq, Azərbaycanın müstəqil siyasətini qəbul et-
məyənlərdir. Onlara elə gəlir ki, Azərbaycan kimi ölkə müstəqil 
siyasət aparmamalıdır. Kiminsə qanadının altına keçməlidir və 
müstəqil siyasətə malik olmamalıdır. Elə qüvvələr də vardır ki, 
biz onları tanıyırıq. Onların Azərbaycana qarşı gizli mübarizəsi 
gedir. Bu mübarizəni bəzi hallarda onlar açıq şəkildə yox, 
qorxaqcasına informasiya məkanında aparırlar. 
Əlbəttə ki, Azərbaycanın müstəqil siyasəti, hər bir beynəl-
xalq məsələ ilə bağlı qəti mövqeyi və bu mövqenin güclü 
olması dünya birliyi tərəfindən Azərbaycana göstərilən böyük 
hörmətdir. BMT Təhlükəsizlik Şurasına üzv seçilməyimiz 
bizim böyük təntənəmizdir, zəfərimizdir. Bizi 155 ölkə dəstək-
lədi. Budur dünya ictimaiyyəti. Dünya ictimaiyyəti hansısa 
 345 
regional təşkilat deyildir. Dünya ictimaiyyəti BMT-dir. BMT də 
bizi dəstəkləyir. 
Əlbəttə, bizim müstəqil siyasətimizi qəbul etməyən qüvvələr 
vardır. Onları bizim siyasətimiz qıcıqlandırır. Onlar çalışırlar ki, 
yeni imkanlardan istifadə edib informasiya təxribatları ilə 
məşğul olsunlar, yalan, böhtan xarakterli məlumatları 
ötürsünlər. Mətbuat hazırda nəinki informasiya mənbəyidir, 
eyni zamanda, təxribat mənbəyidir. Əfsuslar olsun ki, bu 
belədir. Biz isə öz növbəmizdə buna hazır olmalıyıq. Biz 
hazırıq. Hər bir əsassız hücuma biz cavab verməliyik, veririk və 
verəcəyik.  
Bir daha demək istəyirəm ki, Azərbaycan öz yolu ilə gedir. 
Bizə qarşı informasiya təxribatları əfsuslar olsun ki, dediyim 
faktlarla məhdudlaşmır. Elə qüvvələr vardır ki, bölgədə 
vəziyyəti qarışdırmaq istəyirlər. Elə qüvvələr vardır ki, 
Azərbaycanı öz qonşuları ilə üz-üzə qoymaq istəyirlər. Burada 
da informasiya təxribatlarından istifadə edilir. Başqa necə 
istifadə edə bilərlər?! Mümkün deyildir. Çünki qonşularımızla 
əlaqələrimiz tarixi köklərə söykənir. Biz bütün qonşularla – 
Ermənistan təbii ki, istisna olmaqla – normal, yaxşı dostluq 
münasibətləri yaratmışıq və bu dostluq münasibətlərini 
gücləndiririk, gücləndirəcəyik. Heç bir qonşumuzla 
problemimiz yoxdur. 
Azərbaycan heç vaxt başqa ölkələrin planlarında iştirak 
etməyəcəkdir. Mən bunu dəfələrlə demişəm. Hələ prezidentlik 
dövrümün əvvəlində demişəm. Azərbaycan qarşıdurma 
arenasına çevrilməyəcəkdir. Kim istəyir Azərbaycanı qarşı-
durma arenasına çevirsin, getsin başqa yer axtarsın. Biz heç 
vaxt imkan verə bilmərik ki, ərazimizdən qonşulara qarşı 
hansısa mənfi planlarda istifadə edilsin və bunu hamı bilir. Belə 
olan halda yenə gəlir informasiya təxribatı məsələləri. Mötəbər, 
dünya səviyyəli mətbu orqanlarda çirkin yalanlar dərc edilir. 
Sonra bu yalanları təsir altında olan digər mətbu orqanlar yayır. 
Beləliklə, rəy formalaşır. Yaxud da ki, formalaşdırmağa 
 346 
çalışırlar ki, Azərbaycan bölgədə hansısa başqa planlara 
malikdir. 
Bizim bir istəyimiz var ki, bölgədə sülh, sabitlik, əmin-
amanlıq olsun. Qonşularla münasibətlər prioritet xarakter 
daşıyır. Biz bu bölgədə yaşayırıq və yaşayacağıq. Mən 
qonşulardan da Azərbaycana ancaq müsbət münasibət görürəm 
və buna çox şadam. Ona görə biz bunu bilməliyik, bu barədə 
açıq deməliyik və buna qarşı biz öz prinsipial mövqemizi 
qoymalıyıq və qoyuruq.  
Nəhayət, «Eurovision» mahnı müsabiqəsi ilə bağlı ölkəmizə 
qarşı mətbuatda çirkin kampaniya əfsuslar olsun ki, davam edir. 
Biz bu kampaniyanın arxasında hansı qüvvələrin dayandığını 
yaxşı bilirik. Yaxşı bilirik ki, hansı ölkənin mətbuatında bu 
kampaniya daha sürətlə gedir. Elə ölkələr var ki, orada nəinki 
hər həftə, hər gün Azərbaycan ilə bağlı çirkin, böhtan xarakterli 
yazılar gedir. Təbii ki, bu, əlaqələndirilmiş şəkildə aparılan bir 
siyasətdir. Ancaq bu siyasətin heç bir nəticəsi yoxdur və 
olmayacaqdır. Çünki bizim siyasətimizə təsir edə biləcək qüvvə 
yoxdur və nə qədər ki, mən bu kürsüdəyəm, heç vaxt 
olmayacaqdır. Biz öz yolumuzla gedəcəyik. Müstəqillik 
yolumuzla, azadlıq yolumuzla gedəcəyik!  
Azərbaycanda bütün azadlıqlar vardır. Bizi bəzi hallarda 
nədəsə, yəni antidemokratik addımlarda ittiham etmək 
istəyənlər getsinlər öz ölkələrində nə baş verdiyini görsünlər. 
Orada hər gün, hər həftə nümayişə çıxan insanlar döyülür, 
əzilir, onların başı partlayır, yüzlərlə nümayişçi həbs edilir. Bu 
o ölkələrdir ki, onların bəzi mətbu orqanları Azərbaycana qarşı 
çirkin kampaniya aparır. Yaxşı atalar sözü var bizdə, deyir: «Öz 
gözündə tiri görmür, başqasının gözündə tükü seçir». Bax, 
yerinə düşər bu atalar sözü.  
İndi bütün Azərbaycan ictimaiyyəti bunu da gördü ki, 
ölkəmizdə sərbəst toplaşmaq azadlığı vardır. Əgər bütün bu 
imkanlardan istifadə etmək istəyənlər normal davranış 
qaydalarını gözləsələr, şəhər meriyasının göstərdiyi yerdə öz 
tədbirlərini keçirsələr, onda sərbəst toplaşmaq hüququndan 
 347 
yararlana bilərlər. Mən hesab edirəm ki, şəhər meriyası çox 
müdrik addımlar atıbdır və nümayişlər, mitinqlər üçün ən 
məqbul, yəni o insanlar üçün ən məqbul və onlara yaraşan yeri 
seçibdir. O yerdə istənilən tədbiri keçirmək mümkündür. Bu 
tədbirlər məhz o yerdə keçirilməlidir.  
O ki qaldı bizim gələcək planlarımıza, bir daha demək 
istəyirəm ki, biz inamla qabağa gedirik. Bizə qarşı təxribatlar 
bundan sonra da olacaqdır. Bizə qarşı informasiya mübarizəsi 
bundan sonra da aparılacaqdır. Bu bizi narahat etmir. Sadəcə 
olaraq, biz bu barədə danışmalıyıq, öz tədbirlərimizi 
görməliyik, Azərbaycan xalqının xoşbəxt gələcəyini təmin 
etməliyik.  
 348 
 
HİNDİSTANIN TİCARƏT VƏ SƏNAYE  
NAZİRİ VƏ AZƏRBAYCAN–HİNDİSTAN  
BİRGƏ HÖKUMƏTLƏRARASI  
KOMİSSİYANIN HƏMSƏDRİ CYOTİRADİTYA 
SİNDİAN İLƏ GÖRÜŞ  
Prezident sarayı  
 
16 aprel 2012-ci il 
 
Azərbaycan Respublikasının Prezidenti İlham Əliyev 
aprelin 16-da Hindistan Respublikasının Ticarət və Sənaye na-
ziri, Azərbaycan–Hindistan ticari, iqtisadi, elmi və texnoloji 
əməkdaşlığa dair Birgə Hökumətlərarası Komissiyanın həm-
sədri Cyotiraditya Sindianı qəbul etmişdir.  
Cyotiraditya Sindia Hindistan prezidenti Pratibha Patilin və 
Baş nazir Manmohan Sinqxin salamlarını dövlətimizin başçısına 
çatdırdı. Ölkələrimiz arasında əməkdaşlığın müxtəlif sahələri 
əhatə etdiyini deyən hindistanlı nazir iqtisadi və mədəni sahələrdə 
əlaqələrimizin qədim tarixə malik olduğunu vurğuladı.  
Dövlətimizin başçısı Azərbaycan–Hindistan ticari, iqtisadi, 
elmi və texnoloji əməkdaşlığa dair Birgə Hökumətlərarası 
Komissiyanın sessiyasının keçirilməsinin iqtisadi sahədə 
əlaqələrimizin genişləndirilməsi ilə bağlı məsələlərin müzakirə 
edilməsi üçün yaxşı fürsət yaratdığını dedi. Prezident İlham 
Əliyev Azərbaycan ilə Hindistan arasında informasiya-kom-
munikasiya texnologiyaları, səhiyyə, əczaçılıq, enerji, turizm və 
digər sahələrdə əməkdaşlığın inkişaf etdirilməsi üçün yaxşı 
imkanların olduğunu vurğuladı.  
Prezident İlham Əliyev Hindistan prezidenti Pratibha Patilin 
və Baş nazir Manmohan Sinqxin salamlarına görə min-
nətdarlığını bildirdi, onun da salamlarını Hindistanın dövlət 
başçısına və Baş nazirə çatdırmağı xahiş etdi.  
 349 
 
POLŞA RESPUBLİKASININ PREZİDENTİ  
ZATİ-ALİLƏRİ  
CƏNAB BRONİSLAV KOMOROVSKİYƏ  
Hörmətli cənab Prezident! 
Polşa Respublikasının milli bayramı – Konstitusiya Günü 
münasibətilə Sizə və Sizin simanızda bütün xalqınıza öz 
adımdan və Azərbaycan xalqı adından ən səmimi təbriklərimizi 
yetirirəm.  
Azərbaycan–Polşa münasibətləri bu gün dinamik inkişaf 
yolundadır. Siyasi, iqtisadi və humanitar sahələrdə əməkdaşlığı-
mızın yüksək səviyyəsi məmnunluq doğurur. Avropa İttifaqının 
həyata keçirdiyi «Şərq Tərəfdaşlığı» Proqramı çərçivəsində, 
eləcə də enerji təhlükəsizliyinin təmin olunması istiqamətində 
qarşılıqlı işimiz ikitərəfli əlaqələrimizin əhatə dairəsini daha da 
genişləndirməkdədir.  
Əminəm ki, Azərbaycan–Polşa əlaqələrinin mövcud poten-
sialından daha səmərəli istifadə olunması, əməkdaşlığımızın 
inkişaf perspektivlərinin reallaşdırılması üçün bundan sonra da 
səylərimizi ardıcıl şəkildə davam etdirəcəyik.  
Bu əlamətdar gündə Sizə möhkəm cansağlığı, işlərinizdə 
uğurlar, dost Polşa xalqına əmin-amanlıq və firavanlıq ar-
zulayıram. 
 
Hörmətlə,   
İLHAM ƏLİYEV 
Azərbaycan Respublikasının Prezidenti 
 
Bakı, 17 aprel 2012-ci il 
 
 
 
 350 
 
bp ŞİRKƏTİNİN İCRAÇI DİREKTORU ROBERT 
DADLİN İLƏ GÖRÜŞ 
 
Prezident sarayı  
 
17 aprel 2012-ci il 
 
Azərbaycan Respublikasının Prezidenti İlham Əliyev 
aprelin 17-də bp şirkətinin icraçı direktoru Robert Dadlini 
qəbul etmişdir. 
Görüşdə Azərbaycan ilə bp şirkəti arasında uzun illər həyata 
keçirilən uğurlu əməkdaşlıq məmnunluqla qeyd olundu. 
bp şirkətinin icraçı direktoru Robert Dadli «Şahdəniz» 
yatağının işlənilməsi layihəsinin 2-ci fazası və icrada olan digər 
layihələrin gedişi barədə Azərbaycan prezidentinə məlumat 
verdi. 
Görüşdə əməkdaşlığımızın perspektivləri ətrafında fikir 
mübadiləsi aparıldı. 
 
 
 
 
 
 
 
 351 
 
TÜRKDİLLİ DÖVLƏTLƏRİN ƏMƏKDAŞLIQ 
ŞURASININ BAŞ KATİBİ XƏLİL AKINCI İLƏ 
GÖRÜŞ 
 
Prezident sarayı  
 
17 aprel 2012-ci il 
 
Azərbaycan Respublikasının Prezidenti İlham Əliyev 
aprelin 17-də Türkdilli Dövlətlərin Əməkdaşlıq Şurasının Baş 
katibi Xəlil Akıncını qəbul etmişdir. 
Görüşdə türkdilli ölkələr arasında əlaqələrin ikitərəfli və 
çoxtərəfli formatda daha da möhkəmlənməsində Türkdilli 
Dövlətlərin Əməkdaşlıq Şurasının həyata keçirdiyi tədbirlərin 
önəmi qeyd olundu, təşkilatın fəaliyyətinin perspektivləri ilə 
bağlı məsələlər ətrafında fikir mübadiləsi aparıldı. 
 
 
 352 
 
BMT-nin ƏRZAQ VƏ KƏND TƏSƏRRÜFATI 
TƏŞKİLATININ BAŞ DİREKTORU JOZE 
QRATSİANO DA SİLVANIN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
18 aprel 2012-ci il 
 
Azərbaycan Respublikasının Prezidenti İlham Əliyev 
aprelin 18-də BMT-nin Ərzaq və Kənd Təsərrüfatı Təşkilatının 
baş direktoru Joze Qratsiano da Silvanın başçılıq etdiyi 
nümayəndə heyətini qəbul etmişdir. 
Azərbaycan ilə BMT-nin Ərzaq və Kənd Təsərrüfatı Təşkilatı 
arasında uğurlu əməkdaşlıqdan məmnunluğunu bildirən 
dövlətimizin başçısı təşkilatın Avropa üzrə 28-ci regional 
konfransının Bakıda keçirilməsinin bu əməkdaşlığın yaxşı gös-
təricisi kimi dəyərləndirdi. Prezident İlham Əliyev konfransın 
uğurlu keçəcəyinə və nümayəndə heyətinin Azərbaycanı 
yaxından tanıması üçün tədbirin yaxşı fürsət yaradacağına 
əminliyini ifadə etdi. 
BMT-nin Ərzaq və Kənd Təsərrüfatı Təşkilatının baş di-
rektoru Joze Qratsiano da Silva tədbirdə dünyanın 50-dən artıq 
region ölkəsindən 46-nın yüksək səviyyədə təmsil olunmasını 
konfransa olan marağın nəticəsi kimi qiymətləndirdi. O bildirdi 
ki, tədbirin əsas məqsədlərindən biri kənd təsərrüfatının inkişaf 
etdirilməsi üzrə prioritetlərin müəyyənləşdirilməsidir. Baş 
direktor konfrans çərçivəsində nazirlərin «dəyirmi masa»sında 
ərzaq təhlükəsizliyinə dair məsələlərin də müzakirə olunacağını 
qeyd etdi. 
Joze Qratsiano da Silva Azərbaycanın BMT Təhlükəsizlik 
Şurasına üzv seçilməsi münasibətilə dövlətimizin başçısını 
təbrik etdi. 
 
 353 
 
UKRAYNA ALİ RADASININ SƏDRİ  
VLADİMİR LİTVİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
Prezident sarayı  
 
18 aprel 2012-ci il 
 
Azərbaycan Respublikasının Prezidenti İlham Əliyev 
aprelin 18-də Ukrayna Ali Radasının Sədri Vladimir Litvinin 
başçılıq etdiyi nümayəndə heyətini qəbul etmişdir. 
Dövlətimizin başçısı Azərbaycan ilə Ukrayna arasında 
ikitərəfli münasibətlərin uğurla inkişaf etdiyini və əməkdaş-
lığımızın yaxşı nəticələr verdiyini vurğuladı. İqtisadi sahədə 
əməkdaşlığımızın genişləndirilməsi üçün yaxşı perspektivlərin 
olduğunu qeyd edən prezident İlham Əliyev parlamentlərarası 
əlaqələrin razılıq doğurduğunu dedi. Ölkələrimizin parlament 
nümayəndə heyətlərinin beynəlxalq strukturlarda, o cümlədən 
Avropa Şurasındakı fəaliyyətinin əhəmiyyətini qeyd edən döv-
lətimizin başçısı bu yaxınlarda Avronest Parlament Assamble-
yasının sessiyasının Bakıda keçirilməsinin önəmini vurğuladı. 
Prezident İlham Əliyev ölkələrimizin parlamentlərinin «Şərq 
Tərəfdaşlığı» Proqramı çərçivəsində də uğurlu əməkdaşlıq 
etdiyini və bu əməkdaşlığın Azərbaycan–Ukrayna çoxtərəfli 
əlaqələrinin genişləndirilməsi işinə töhfə verdiyini dedi.  
Ukrayna Ali Radasının Sədri Vladimir Litvin Azərbaycana 
səfərindən və prezident İlham Əliyev ilə görüşündən böyük şərəf 
hissi keçirdiyini dedi, Ukraynanın ölkələrimiz və xalqlarımız 
arasında əməkdaşlığın daha da dərinləşməsində maraqlı 
olduğunu vurğuladı, Ukrayna ilə Azərbaycan arasında 
parlamentlərarası əməkdaşlığın daha da möhkəmləndirilməsi 
üçün yaxşı imkanların olduğunu qeyd etdi. 
 
 
 354 
QEYDLƏR 
 
1. Mehriban Əliyeva, M e h r i b a n  A r i f  q ı z ı (d.1964) – 
ictimai və siyasi xadim, fəlsəfə doktoru, Azərbaycan Respub-
likasının Birinci vitse-prezidenti, prezident İlham Əliyevin 
həyat yoldaşı. 1988-ci ildə M.Seçenov adına 1-ci Moskva Döv-
lət Tibb İnstitutunu bitirmişdir. 1988–92-ci illərdə akademik 
M.Krasnovun rəhbərliyi altında Moskva Elmi-Tədqiqat Göz 
Xəstəlikləri İnstitutunda işləmişdir. 1995-ci ildə Mehriban Əli-
yeva «Azərbaycan Mədəniyyətinin Dostları» xeyriyyə fondu 
yaratmışdır. Fəaliyyətə başladığı ilk gündən fond  milli mədə-
niyyətimizin inkişafı, təbliği, tanınması üçün xeyli işlər 
görmüşdür. 1996-cı ildə fond Azərbaycan mədəniyyətini 
xarici ölkələrdə geniş təbliğ etmək üçün üç dildə – Azərbay-
can, rus və ingilis dillərində çıxan «Azərbaycan–İrs» jurnalını 
təsis etmişdir. 2004-cü ildən Mehriban Əliyeva Azərbaycan 
xalqının ümummilli liderinin zəngin irsinin öyrənilməsi və 
həmçinin Heydər Əliyevin milli dövlətçilik ideyalarını yeni 
nəsillərə aşılamaq məqsədilə yaradılmış Heydər Əliyev Fonduna 
başçılıq  edir. 
Mehriban Əliyevanın təşəbbüsü ilə Heydər Əliyev Fondu 
respublikanın bir çox şəhər, rayon və kəndlərində yeni məktəb 
binaları tikdirmiş və təmir etdirmişdir. Onun keçirdiyi xeyriy-
yə aksiyaları  şəkər, talassemiya  və anemiya xəstəliklərindən 
əziyyət çəkən Azərbaycan uşaqlarına  yardım məqsədilə təşkil 
olunur.  
Azərbaycanın şifahi xalq yaradıcılığı və musiqi irsinin qo-
runub saxlanılması və inkişaf etdirilməsi sahəsindəki yorulmaz 
işlərinə görə Mehriban Əliyeva YUNESKO və İSESKO-nun 
Xoşməramlı səfiri seçilmişdir. 
Yeni Azərbaycan Partiyası Siyasi Şurasının üzvü, 2005-ci 
ildən Milli Məclisin deputatıdır. Mehriban Əliyeva ölkəmizdə 
təhsil sisteminin inkişafına, milli-mədəni irsimizin qorunub sax-
lanılmasına və dünyada təbliğinə, xarici ölkələrdə xalqımızın 
müsbət imicinin möhkəmlənməsinə, genişmiqyaslı 
 355 
xeyriyyəçilik işlərinə xüsusi diqqət yetirir. 2015-ci ildə Bakıda 
keçirilən ilk Avropa oyunlarının Təşkilat Komitəsinin sədri 
olmuş, oyunların  yüksək səviyyədə keçirilməsində müstəsna 
xidmətlərinə görə «Heydər Əliyev» ordeni ilə təltif edilmişdir. – 
5, 9, 17, 102, 104, 122, 123, 134, 162, 181, 182, 212–213,  215, 
216, 241, 245, 246, 247, 248, 255, 256, 259, 298. 
 
2. Üzeyir  Hacıbəyli, Ü z e y i r  Ə b d ü l h ü s e y n  o ğ l u 
(1885–1948) – dahi Azərbaycan bəstəkarı, musiqişünas-alim, 
publisist, dramaturq, pedaqoq və ictimai xadim. Müasir Azər-
baycan professional musiqi sənətinin və milli operasının banisi, 
SSRİ Xalq artisti, SSRİ Dövlət mükafatı laureatı. – 5, 21. 
 
3. Tokay Məmmədov, T o k a y   H ə b i b   o ğ l u (d.1927) 
– Azərbaycan heykəltəraşı. Azərbaycanın Əməkdar incəsənət 
xadimi, Azərbaycanın Xalq rəssamı, SSRİ Rəssamlıq Aka-
demiyasının müxbir üzvü, Azərbaycan və SSRİ Dövlət 
mükafatları laureatı, professor. Azərbaycan Rəssamlar 
İttifaqının İdarə Heyətinin sədri (1970–72) olmuşdur.  Heykəl-
təraşlığın müxtəlif janrlarında – monumental abidə, portret, 
büst, qorelyef və s. əsərlər yaradır. Monumental heykəltəraşlıq 
T.Məmmədovun yaradıcılığında mühüm yer tutur.  Azərbaycan 
Respublikasının «Şöhrət» ordeni ilə təltif edilmişdir. – 6, 7, 9. 
 
4. Zivər bəy Əhmədbəyov, Z i v ə r  b ə y  G ə r a y b ə y  o ğ- 
l u (1873–1925) – Azərbaycan memarı. Zivər bəy ali təhsil almış 
ilk  azərbaycanlı memardır. 1918–22-ci illərdə Bakının Baş 
memarı olmuşdur. Göyçayda məscid (1906), Şamaxıda İmam 
məscidi (1909), BakıdaTəzəpir məscidi, Göy məscid (1912–13), 
Bakı və Şamaxıda bir sıra yaşayış evlərinin layihələrini 
vermişdir. Zivər bəy Azərbaycan xalq memarlığının mütərəqqi 
ənənələrini Şərq və Avropa memarlığı ilə üzvi surətdə əla-
qələndirmişdir. – 6. 
 
 356 
5. Fikrət Əmirov, F i k r ə t  C ə m i l  o ğ l u (1922–1984) – 
görkəmli Azərbaycan bəstəkarı. Simfonik muğam janrının 
yaradıcısı. Fikrət Əmirov instrumental konsert janrında yaradan 
ilk Azərbaycan bəstəkarlarındandır. Əsərləri, xüsusilə simfonik 
muğamları Niyazi, Rojdestvenski (Rusiya), L.Stokovski (ABŞ), 
Ş.Münş (Fransa), Ç.Abendrot (Almaniya) kimi məşhur 
dirijorların repertuarlarında səslənmişdir. SSRİ Xalq artisti, 
Sosialist Əməyi Qəhrəmanı, SSRİ və Azərbaycan Dövlət 
mükafatları laureatı. – 6. 
 
6. Babək, B a b ə k   ə l – X ü r r ə m i (795/798–838) – Ba-
bək hərəkatının (816–38) rəhbəri, görkəmli Azərbaycan sər-
kərdəsi. Babək xürrəmilərə qoşulmuş, Azərbaycanda azadlıq 
hərəkatına başçılıq etmişdir. Babəkin başçılığı ilə 20 ildən çox 
davam edən mübarizə Xilafətin ordusunu dəfələrlə darmadağın 
etmiş, Xilafəti zəiflətmiş və onun parçalanmasını sürət-
ləndirmişdi. Lakin o, Şəki hakimi Səhl ibn Sumbatın xəyanəti 
nəticəsində ələ keçirilmiş və Samirə şəhərində edam 
olunmuşdu. – 6. 
 
7. Qara Qarayev, Q a r a   Ə b ü l f ə s  o ğ l u (1918–1982) 
– dahi Azərbaycan bəstəkarı. Musiqisi ümumdünya şöhrəti 
qazanmış, baletləri respublikamızın və bir sıra dünya 
teatrlarının səhnəsində tamaşaya qoyulmuşdur. Q.Qarayevin 
musiqiyə gətirdiyi yeniliklər Azərbaycan və dünya musiqisinin 
inkişafında mühüm rol oynamışdır. SSRİ Xalq artisti, Sosialist 
Əməyi Qəhrəmanı, SSRİ Dövlət və Lenin mükafatları laureatı. 
– 6. 
 
8. Bülbül,  M u r t u z a  M ə ş ə d i  R z a  o ğ l u   M ə m- m ə 
d o v (1897–1961) – Azərbaycan klassik vokal məktəbinin 
banisi, musiqi folkloru tədqiqatçısı. Bülbülün yaradıcılığı 
müasir Azərbaycan musiqili teatrı tarixində mühüm bir 
mərhələ təşkil edir. Bülbül Azərbaycan xalq mahnılarını, 
 357 
təsnifləri böyük sənətkarlıqla ifa etmişdir. SSRİ Xalq artisti 
və SSRİ Dövlət mükafatı laureatı. – 6. 
 
9. Heydər Əliyev, H e y d ə r  Ə l i r z a  o ğ l u (1923–2003) –  
Müstəqil Azərbaycan dövlətinin memarı və qurucusu, xalqımızın 
ümummilli lideri, görkəmli dövlət xadimi, Azərbaycan Respubli-
kasının Prezidenti (1993–2003), iki dəfə Sosialist Əməyi Qəhrə-
manı. 
1964-cü ildə Azərbaycan SSR Nazirlər Soveti yanında Dövlət 
Təhlükəsizlik Komitəsi sədrinin müavini, 1967-ci ildə isə sədri 
vəzifəsinə irəli çəkilmişdir. 
Azərbaycan Kommunist Partiyası Mərkəzi Komitəsinin iyul 
(1969) plenumunda Heydər Əliyev MK-nın Büro üzvü, Azər-
baycan KP MK-nın Birinci katibi seçilmişdir.  
H.Əliyevin respublikaya rəhbərlik etdiyi ilk  illərdən əhatəli 
iqtisadi konsepsiya hazırlanmış, yeni istehsal sahələri yaradılmış, 
Azərbaycanın iqtisadi potensialı güclənmişdir. H.Əliyevin 
respublikaya bilavasitə rəhbərlik etdiyi dövrdə (1969–82-ci illər) 
idarəetmə mexanizminin və metodlarının təkmilləşdirilməsi, əmək 
və ictimai-siyasi fəallığın artırılması, kənd təsərrüfatının 
inkişafında yüksək göstəricilər əldə edilməsi, azərbaycançılıq məf-
kurəsinin, milli ruhun, milli özünüdərkin yüksəlişi, müstəqil 
dövlətçilik ideyalarının güclənməsi və reallaşması üçün dəyərli 
işlər görülmüşdür. 
H.Əliyev 1971-ci ildə Sovet İttifaqı Kommunist Partiyası Mər-
kəzi Komitəsinin  üzvü, 1976-cı ilin martında Sov.İKP MK Siyasi 
Bürosu üzvlüyünə namizəd, 1982-ci ilin noyabrında isə Siyasi 
Büro üzvü seçilmiş və eyni zamanda, SSRİ Nazirlər Soveti 
sədrinin Birinci  müavini təyin edilmişdir. 
H.Əliyev Moskvada işlədiyi dövrdə də həmişə Azərbaycanı 
düşünmüş, onun taleyi ilə yaşamış, doğma respublikanın dünyada 
tanıdılması üçün əlindən gələni etmişdir. 
H.Əliyev 1990-cı ilin 20 yanvarında sovet qoşunlarının Bakıda 
törətdiyi qanlı faciəni qətiyyətlə pisləmiş və Azərbaycanın 
 358 
Moskvadakı nümayəndəliyində kəskin bəyanatla çıxış 
etmişdir. 
H.Əliyev 1990-cı ilin iyulunda Azərbaycana qayıtmış,  əvvəlcə 
Bakıda, sonra isə Naxçıvanda yaşamışdır. O, 1991–93-cü illərdə 
Naxçıvan Muxtar Respublikası Ali Məclisinin sədri, Azərbaycan 
Respublikası Ali Sovetinin sədr müavini olmuş, Ali Sovetin sessi-
yalarında fəal iştirak etmiş, Azərbaycanda mövcud ictimai-siyasi  
vəziyyəti həmişə obyektiv təhlil etmiş, mühüm prinsipial fikirlər 
söyləmiş, Dağlıq Qarabağ münaqişəsinin səbəblərini aşkara 
çıxarmış və təqsirkarların dəqiq ünvanını göstərmişdir. 1993-cü 
ilin may–iyununda dövlət böhranının, hakimiyyətsizliyin, 
başıpozuqluğun kulminasiya nöqtəsinə çatması ilə ölkədə 
vətəndaş müharibəsi və müstəqilliyin itirilməsi təhlükəsi 
yarandıqda Azərbaycan xalqı H.Əliyevin hakimiyyətə gətiril-
məsi tələbi ilə ayağa qalxdı və Azərbaycanın o zamankı döv-
lət rəhbərliyi onu rəsmən Bakıya dəvət etməyə məcbur oldu. 
H.Əliyev iyunun 15-də Azərbaycan Ali Sovetinin Sədri 
seçildi, iyulun 24-də Milli Məclisin qərarı ilə Azərbaycan 
Respublikası Prezidentinin səlahiyyətlərini həyata keçirməyə 
başladı.  
1993-cü il oktyabrın 3-də ümumxalq səsverməsi nəticəsində 
H.Əliyev Azərbaycan Respublikasının Prezidenti seçildi. H.Əli-
yevin Azərbaycan rəhbərliyinə qayıdışı ilə ölkənin ictimai-siyasi, 
sosial, iqtisadi, elmi-mədəni həyatında böyük dönüş oldu, beynəl-
xalq norma və prinsiplərə uyğun müstəqil dövlət quruculuğu 
prosesi başlandı. Dövlətimizin xarici siyasəti, eləcə də 
dünyanın aparıcı dövlətləri və beynəlxalq təşkilatları ilə əla-
qələri milli maraqlara əsaslanan xətlə inkişaf etməyə başladı. 
Dağlıq Qarabağ münaqişəsinin həllində ilk mərhələ kimi, 
cəbhə xəttində atəşkəs elan edilməsinə nail olundu. H. 
Əliyevin fəal diplomatiyası nəticəsində ATƏT-in Lissabon 
sammitində (1996) bu beynəlxalq təşkilatın 54 üzvündən 53-
ü (Ermənistandan başqa) Dağlıq Qarabağ probleminin 
həllində Azərbaycanın mənafeyinə uyğun  prinsipləri açıq 
şəkildə müdafiə etdi. 
 359 
1994-cü ilin sentyabrında Bakıda dünyanın aparıcı neft  şir-
kətləri ilə «Əsrin müqaviləsi» adı almış mühüm  müqavilələr  
bağlandı. 
 1999-cu ilin aprelində GUÖAM birliyinin geniş bir məkanda 
yaranmasında H.Əliyevin önəmli xidməti olmuşdur. 
H.Əliyevin «İnsan hüquq və azadlıqlarının təmin edilməsi 
haqqında» fərmanı Azərbaycanın dünyaya və Avropaya in-
teqrasiyası prosesinin sürətləndirilməsinə geniş imkanlar yaratdı. 
Məhz bunun nəticəsində Azərbaycan 1996-cı ilin iyunundan 
Avropa Şurasına  «Xüsusi qonaq» statusu almış, 2001-ci il yan-
varın 25-də isə onun tamhüquqlu üzvü olmuşdur. 
H.Əliyev 1998-ci il oktyabrın 11-də xalqın  yüksək siyasi fəal-
lığı şəraitində keçirilən seçkilərdə yekdilliklə yenidən prezident 
seçildi. 
H.Əliyev bir sıra beynəlxalq mükafatlara, o cümlədən Bey-
nəlxalq Atatürk  Sülh Mükafatına, müxtəlif ölkə universitetləri-
nin Fəxri doktoru adına və digər yüksək nüfuzlu fəxri adlara la-
yiq görülmüşdür. – 6, 18, 26, 52, 93, 94, 102, 122, 126,  127, 
134, 136, 138, 141, 142, 155, 159, 162, 212–213, 270, 274, 
281–282, 283, 286, 292, 293, 299. 
 
10. Nizami Cəfərov, N i z a m i   Q u l u   o ğ l u (d.1959) –
filologiya elmləri doktoru, professor, Milli Elmlər Akade-
miyasının akademiki. Azərbaycan Respublikası Milli Məclisi-
nin deputatıdır.– 8, 298, 299. 
 
11. Anar,  R z a y e v  A n a r   R ə s u l   o ğ l u (d.1938) – 
görkəmli yazıçı, publisist, dramaturq, ictimai xadim, Xalq 
yazıçısı. 1987-ci ildən Azərbaycan Respublikası Yazıçılar 
Birliyinin sədridir. Azərbaycan və SSRİ Dövlət mükafatları 
laureatı. Azərbaycan və SSRİ Ali sovetlərinin deputatı ol-
muşdur. 1995–2005-ci illərdə Milli Məclisin deputatı və komis-
siya sədri olmuşdur. Əsərləri dünyanın bir çox ölkələrində nəşr 
olunmuşdur. Azərbaycan Respublikasının «İstiqlal», «Şöhrət» 
və «Şərəf»  ordenləri ilə təltif edilmişdir. – 8–9. 
 
 360 
 
12. Heydər Əliyev Fondu – qeyri-hökumət, qeyri-kommer-
siya təşkilatı. Rəsmi açılışı 10 may 2004-cü ildə olmuşdur. 
Heydər Əliyev Fondunun prezidenti YUNESKO və İSESKO-nun 
Xoşməramlı səfiri, Milli Məclisin deputatı, Azərbaycan 
Respublikasının Birinci vitse-prezidenti Mehriban Əliyevadır. 
Fondun yaradılmasında məqsəd ümummilli lider Heydər 
Əliyevin xatirəsinə ehtiramı ifadə etmək, Heydər Əliyev siyasi 
məfkurəsinin həmişəyaşar səciyyəsini əks etdirmək, Heydər 
Əliyevin yaratdığı milli dövlətçilik ideyalarını yeni nəsillərə 
daima aşılamaq olmuşdur. 
Fondun prezidenti onun səlahiyyətli qanuni nümayəndəsidir. 
Fondun işinə bilavasitə rəhbərlik icraçı direktora aiddir. Fondun 
nəzdində Ekspert Şurası və digər qurumlar fəaliyyət göstərir. – 
10, 17, 18, 19, 25, 94, 102, 122, 134, 162, 212–213. 
 
13. Dağlıq Qarabağ Muxtar Vilayəti – Azərbaycan Res-
publikası ərazisində muxtar vilayət. 1923-cü il iyulun 7-də təş-
kil edilmişdir. Dağlıq Qarabağda 1988-ci ilə qədər 170 min 
əhali yaşayırdı. Sahəsi 4,4 min  km2-dir. Mərkəzi Xankəndidir.  
1988-ci ildə muxtar vilayətin erməni separatçıları və millət-
çiləri Ermənistan silahlı qüvvələri ilə birlikdə bu ərazidə yaşa-
yan azərbaycanlıları doğma torpaqlarından çıxararaq Dağlıq 
Qarabağı işğal etdilər. BMT-nin 822, 853, 874, 884 saylı qətnamə-
lərinə görə, erməni işğalçıları Azərbaycan torpaqlarını qeyd-
şərtsiz tərk etməlidirlər. Ancaq Azərbaycan torpaqları hələ də 
erməni tapdağı altındadır. – 11, 17, 19, 52, 59,  60, 61, 62, 81, 
111, 112, 124, 143, 155, 156, 171, 184, 194, 210, 235,  236, 
252, 262, 328, 329, 344, 345. 
  
14. Xocalı soyqırımı  – 1992-ci il fevralın 25-dən 26-na ke-
çən gecə erməni silahlı qüvvələri və Xankəndidə yerləşən Ru-
siyanın 366-cı alayının əsgər və zabitləri Xocalıya hər tərəfdən 
hücum etmiş, şəhəri tamamilə yandırmışlar, 613 azərbaycanlı  
 361 
öldürülmüş, yüzlərlə şəhər sakini yaralanmış, itkin düşmüşdür. 
– 11–12, 16–19, 55–57, 58, 147, 158, 236, 328. 
 
15. Türkiyə Cümhuriyyəti – Qərbi Asiyada və Avropanın 
cənub-şərqində dövlət. Sahəsi 783,5 min km2, əhalisi 79,4 mil-
yon nəfərdir. İnzibati cəhətdən 81 ilə (vilayətə) bölünür.  Dövlət 
başçısı prezident, ali qanunverici orqanı Türkiyə Böyük Millət 
Məclisidir. Paytaxtı Ankara şəhəridir.  – 13, 19, 54–62, 237. 
 
16. Ərdoğan Rəcəb Tayyib (d.1954) – Türkiyənin siyasi və 
dövlət xadimi. R.T.Ərdoğan 1980-ci ildən siyasi fəaliyyətə qo-
şulmuşdur. 1994-cü ilin martında İstanbul Böyük Şəhər Bələdiyyə-
sinin sədri olmuşdur,  Ədalət və İnkişaf Partiyasının  lideridir. 
2002-ci ildə keçirilən növbədənkənar seçkilər nəticəsində 
Ədalət və İnkişaf Partiyası  təkbaşına hakimiyyətə gəlmək imkanı 
əldə etdi və Ərdoğan TBMM-də Türkiyənin Baş naziri, 2014-cü 
ilin sentyabrında Türkiyə Cümhuriyyətinin Prezidenti  seçilmişdir. 
– 13. 
 
17. Argentina, A r g e n t i n a   R e s p u b l i k a s ı  – 
Cənubi Amerikanın cənub-şərqində dövlət. Sahəsi 2.780 min 
km2, əhalisi 43,4 milyon nəfərdir. Argentina federasiyası tər-
kibinə 22 əyalət, 1 milli ərazi (Odlu Torpaq) və 1 Federal 
(paytaxt) mahal daxildir. Dövlət başçısı prezident, qanunverici 
orqanı ikipalatalı Milli Konqresdir. Paytaxtı Buenos-Ayres 
şəhəridir. – 14, 66. 
 
18. Kristina de Kirşner (d.1953) – 2007–2015-ci illərdə 
Argentina Respublikasının Prezidenti olmuşdur. – 14. 
 
19. Latviya, L a t v i y a   R e s p u b l i k a s ı – Şərqi Avro-
pada – Pribaltikada dövlət. Sahəsi 64,5 min km2, əhalisi 1,9 mil-
yon nəfərdir. İnzibati ərazisi 26 rayona bölünür. Dövlət başçısı 
prezident, qanunverici orqanı Seymdir. Paytaxtı Riqa şəhəridir. 
– 15. 
 362 
 
20. Artur Rasizadə, A r t u r   T a h i r   o ğ l u (d.1935) – 
Azərbaycanın dövlət xadimi. SSRİ Dövlət mükafatı laureatı. 
1986–92-ci illərdə Azərbaycan Respublikası Baş nazirinin bi-
rinci müavini vəzifəsində işləmişdir. 1996-cı ildən Azərbaycan 
Respublikasının Baş naziridir. Azərbaycan Respublikasının «İs-
tiqlal», «Şərəf» və «Şöhrət» ordenləri ilə təltif edilmişdir. – 17, 
190, 245, 265. 
 
21. Oqtay Əsədov, O q t a y   S a b i r   o ğ l u (d.1955) – 
ictimai xadim, mühəndis. 1996–2004-cü illərdə Abşeron Regio-
nal Səhmdar Su Cəmiyyətinin, 2004–2005-ci illərdə «Azərsu» 
Səhmdar Cəmiyyətinin prezidenti olmuşdur.  
2005-ci ildən Azərbaycan Respublikası Milli Məclisinin 
Sədridir. Azərbaycan Respublikasının «Şərəf» ordeni ilə təltif 
edilmişdir. – 17, 229. 
 
22. Ramiz Mehdiyev,  R a m i z  Ə n v ə r  o ğ l u (d.1938) – 
Azərbaycanın görkəmli  siyasi və dövlət xadimi, fəlsəfə elmləri 
doktoru, professor. Azərbaycan Milli Elmlər Akademiyasının 
həqiqi üzvü. 1978–80-ci illərdə  Rayon Partiya Komitəsinin Birinci 
katibi, 1980–81-ci illərdə Azərbaycan KP MK-da elm və təhsil 
şöbəsinin müdiri, 1981–83-cü illərdə Azərbaycan KP MK-da par-
tiya-təşkilat  işi şöbəsinin  müdiri, 1983–88-ci illərdə Azərbaycan 
KP MK-da katib, 1988–94-cü illərdə Azərbaycan EA-nın  İctimai-Si-
yasi Tədqiqatlar və İnformasiya İnstitutunda şöbə müdiri, 1994-cü 
ildə Azərbaycan Respublikası Prezidentinin İcra Aparatının şöbə 
müdiri, 1995-ci ildən Azərbaycan Respublikası Prezidenti Ad-
ministrasiyasının rəhbəridir. 1995–2000-ci illərdə Azərbaycan 
Respublikası Milli Məclisinin deputatı olmuşdur. Müasir siyasi 
problemlərə, dövlət quruculuğuna aid bir çox kitab və mono-
qrafiyaların müəllifidir. Azərbaycan Respublikasının «İstiqlal», 
Rusiya Federasiyasının «Dostluq»  ordenləri ilə təltif 
edilmişdir. Beynəlxalq Nyu-York Akademiyasının və Türk 
Dünyası Araşdırmalar Uluslararası Elmlər Akademiyasının 
 363 
üzvüdür. Azərbaycan Respublikasının «İstiqlal» və «Şərəf» 
ordenləri ilə təltif edilmişdir. – 17, 245, 265. 
 
23. Leyla Əliyeva, L e y l a   İ l h a m   q ı z ı (d.1986) – 
«Baku» jurnalının Baş redaktoru, Heydər Əliyev Fondunun  
vitse-prezidenti, Azərbaycan Respublikasının Prezidenti İlham 
Əliyevin və Azərbaycan Respublikasının Birinci vitse-
prezidenti Mehriban Əliyevanın böyük qızı, Heydər Əliyevin 
nəvəsi. 2006–2008-ci illərdə Leyla Əliyeva Moskva Dövlət 
Beynəlxalq Əlaqələr İnstitutunun magistraturasında oxumuş və 
bu institutda oxuyan azərbaycanlı tələbələrin nümayəndəsi kimi 
fəaliyyət göstərmişdir. Leyla Əliyeva həm də Moskvada Heydər 
Əliyev Fonduna başçılıq edir.  Azərbaycan Respublikasının  
«Tərəqqi» medalı ilə təltif edilmişdir. – 17, 18. 
 
24. Pakistan, P a k i s t a n   İ s l a m   R e s p u b l i k a s ı – 
Cənubi Asiyada dövlət. Sahəsi 804 min km2, əhalisi 194 milyon 
nəfərdir. İnzibati cəhətdən 4 əyalətə və federal paytaxt ərazisinə 
bölünür. Dövlət başçısı prezident, qanunverici orqanı ikipala-
talı parlamentdir. Paytaxtı İslamabad şəhəridir. – 19, 52, 53, 
73, 158. 
 
25. Yəmən, Y ə m ə n   R e s p u b l i k a s ı – Ərəbistan 
yarımadasının cənub hissəsində dövlət. Sahəsi 528 min km2, 
əhalisi 25,4 milyon nəfərdir. İnzibati ərazisi 22 mühafazaya 
bölünür. Dövlət başçısı prezidentdir. Paytaxtı Sana şəhəridir. – 
20. 
 
26. Abdurabbih Hadi (d.1945) – Yəmənin dövlət xadimi. 
2012–2015-ci illərdə Yəmən Respublikasının  Prezidenti ol-
muşdur. – 20. 
 
27. Serbiya, S e r b i y a   R e s p u b l i k a s ı – Cənub-
Şərqi Avropada, Balkan yarımadasının mərkəzi hissəsində 
dövlət. Sahəsi 88 min km2, əhalisi 7 milyon nəfərdir. Dövlətin 
 364 
başçısı prezident, qanunvericilik orqanı Skupşinadır. Paytaxtı 
Belqrad şəhəridir. –  21–22, 172. 
 
28. Rumıniya, R u m ı n i y a   R e s p u b l i k a s ı  – 
Cənubi Avropada, Dunayın aşağı hövzəsində dövlət. Sahəsi 
238,4 min km2, əhalisi  19,5 milyon nəfərdir. Dövlət başçısı 
prezident, qanunverici orqanı ikipalatalı parlamentdir. Paytaxtı 
Buxarest şəhəridir. – 23. 
 
29. Birləşmiş Millətlər Təşkilatının Təhlükəsizlik Şurası 
(BMTTŞ) – BMT-nin daimi fəaliyyət göstərən mühüm orqanı. 
BMT-nin Nizamnaməsinə görə, beynəlxalq sülhün və təhlü-
kəsizliyin qorunmasında əsas məsuliyyət daşıyır. 15 üzvü var: 5  
daimi (Çin, Fransa, Rusiya, Böyük Britaniya, ABŞ), 10 üzvü isə 
2 il müddətinə seçilir. Şuranın hər bir üzvü bir səsə malikdir. 
Prosedura məsələlərinə dair qərarlar Şuranın 9 üzvü səs verdik-
də qəbul olunmuş sayılır. – 33, 50, 58, 60, 91,  96, 111, 124, 
130, 156, 158, 171, 183, 184, 194, 210, 235, 236, 241,  253, 
261, 262, 327. 
 
30. Fransa, F r a n s a   R e s p u b l i k a s ı – Qərbi 
Avropada dövlət. Sahəsi 674,6 min km2, əhalisi 66,7 milyon 
nəfərdir. İnzibati cəhətdən 101 departamentə bölünür. Qanun-
verici  orqanı iki palatadan (Milli Məclis və Senat) ibarət 
parlamentdir. İcra hakimiyyəti prezident və Nazirlər Şurasına 
məxsusdur. Paytaxtı Paris şəhəridir. – 54,56,58, 81,102,309. 
 
31. ATƏT-in Minsk qrupu – 1992-ci il martın 24-də yara-
dılmışdır. 1997-ci ildə Minsk qrupunun tərkibinə aşağıdakı döv-
lətlər daxil olmuşdur: Azərbaycan, Ermənistan, Belarus, Alma-
niya, İtaliya, Rusiya, ABŞ, Fransa, Türkiyə, Danimarka və İs-
veç. 1994-cü ilin dekabrından Minsk qrupuna iki sədr – Rusiya 
və İtaliya rəhbərlik edirdi. 1996-cı ilin dekabrından onun üç – 
Rusiya, ABŞ və fransalı həmsədrləri var. Qrupun əsas vəzifəsi 
Ermənistan–Azərbaycan münaqişəsinin sülh yolu ilə aradan qal-
 365 
dırılmasına və Dağlıq Qarabağ probleminin dinc vasitələrlə həll 
edilməsinə bilavasitə kömək etməkdir. – 62, 81, 111. 
 
32. İqtisadi  Əməkdaşlıq Təşkilatı,  İ q t i s a d i   Ə m ə k -d 
a ş l ı q   v ə   İ n k i ş a f   T ə ş k i l a t ı (İƏİT) – 1961-ci ildə 
yaradılmış dövlətlərarası iqtisadi təşkilat. İƏİT-in məqsədi 
inkişaf etmiş ölkələrdə iqtisadi siyasətin koordinasiyası və 
qəbul edilmiş proqramların inkişafına kömək etməkdir. 1974-
cü ildən İƏİT-in tərkibində Beynəlxalq Enerji Agentliyi 
fəaliyyət göstərir. Mənzil-qərargahı Parisdədir. – 63, 68. 
 
33.  Hacıbala Abutalıbov, H a c ı b a l a  İ b r a h i m  o ğ- l 
u (d.1944) – Bakı Şəhər İcra Hakimiyyətinin başçısı. Fizika-
riyaziyyat elmləri doktoru. Azərbaycan Respublikasının «Şərəf» 
ordeni ilə təltif edilmişdir. – 64, 190. 
 
34. Dünya Bankı – BMT-nin hökumətlərarası ixtisaslaşdı-
rılmış idarəsi. 1944-cü ildə ABŞ-da Bretton-Vuds konfran-
sında təsis olunmuşdur. İdarə Heyəti Vaşinqtondadır. Məqsədi 
inkişaf etməkdə olan ölkələrin iqtisadi və sosial dirçəlişinə 
kömək etməkdir. Səhmdar cəmiyyəti formasındadır və 
iştirakçıları yalnız Beynəlxalq Valyuta Fondunun üzvləridir. 
Banka 188 dövlət daxildir. 1992-ci ildən Azərbaycan Respub-
likası Dünya Bankının üzvüdür. – 65, 82. 
 
35. Qətər, Q ə t ə r   d ö v l ə t i – Cənub-Qərbi Asiyada 
dövlət. Sahəsi 11,5 min km2, əhalisi 2 milyon nəfərdir. Dövlət 
başçısı əmirdir, Paytaxtı Doha şəhəridir. – 67. 
 
36. Həməd bin Xəlifə əl-Tani (d.1952) – 1995–2013-cü 
illərdə Qətər əmiri olmuşdur. O, 1997-ci ildə regionda ilk dəfə 
Qətərdə qadınlara seçkilərdə iştirak etmək hüququ verdi. – 67. 
37. Malayziya – Cənub-Şərqi Asiyada dövlət. Sahəsi 329,7 
min km2, əhalisi 31 milyon nəfərdir. Malayziya federasiyadır. 
Tərkibinə 13 ştat və federal ərazi – Kuala-Lumpur və Lavyan 
 366 
daxildir. Malayziya konstitusiyalı monarxiyadır. Dövlət başçısı 
sultanlığın ştat başçıları tərəfindən  5 il müddətinə seçilən 
kraldır. Qanunverici orqanı ikipalatalı parlamentdir. Paytaxtı 
Kuala-Lumpur şəhəridir. – 68. 
 
38. 8 Mart Beynəlxalq Qadınlar Günü – iqtisadi, ictimai 
və siyasi bərabərlik  uğrunda mübarizədə qadınların beynəlxalq 
həmrəylik günü. Beynəlxalq Qadınlar Gününün bayram edil-
məsi Klara Setkinin təklifi ilə 1910-cu ildə sosialist qadınların 
II Beynəlxalq konfransında (Kopenhagen) qərara alınmışdı. İlk 
dəfə  bayram 1911-ci ildə bir sıra Avropa ölkələrində 
keçirilmişdir,  Azərbaycanda isə 1917-ci ildən qeyd edilməyə 
başlamışdır. – 69–70. 
 
39. Putin Vladimir  (d.1952) – 2000–2008-ci illərdə Rusiya 
Federasiyasının Prezidenti olmuşdur. 1975–97-ci illərdə bir sıra 
məsul vəzifələrdə çalışmışdır. 1998-ci ildə Rusiya Federasiyası 
Prezidenti Administrasiyasının rəhbəri, 1998–99-cu illərdə 
FTX-nın direktoru, 1999-cu ilin avqustundan Rusiya höku-
mətinin başçısı, 2008-ci ilin mayında Rusiya Federasiyasının 
Baş naziri təyin edilmişdir. 2012-ci ilin mart ayında yenidən 
Rusiya Federasiyasının Prezidenti seçilmişdir. – 71. 
 
40. Rusiya, R u s i y a   F e d e r a s i y a s ı – Avropanın şər-
qində, Asiyanın şimalında dövlət. Sahəsi 17,125 milyon  
km2, əhalisi 146,5 milyon nəfərdir. Rusiya Federasiyasına 22 
respublika, 9 diyar, 46 vilayət, federal əhəmiyyətli Moskva 
və Sankt-Peterburq şəhərləri, 4 muxtar vilayət və mahal da-
xildir. 
Dövlət başçısı prezident, qanunverici orqanı ikipalatalı Dövlət 
Duması və Federasiya Şurasıdır. Paytaxtı Moskva şəhəridir. – 71, 
80, 81, 149, 150, 207, 223, 224, 243, 266, 310, 316. 
41. Polşa, P o l ş a   R e s p u b l i k a s ı – Mərkəzi Avropada 
dövlət. Sahəsi 312,7 min km2, əhalisi 38,7 milyon nəfərdir. İnzibati 
 367 
cəhətdən 49 voyevodalığa bölünür. Ali və yeganə qanunverici 
orqanı ikipalatalı Seymdir. Paytaxtı Varşava şəhəridir. – 72, 78. 
 
42. Bronislav Komorovski (d.1952) – Polşanın siyasi xadimi. 
2010–2015-ci illərdə Polşa Respublikasının Prezidenti olmuşdur. – 
72, 78. 
43. Asif Əli Zərdari (d.1955) – 2008–2013-cü illərdə Pa-
kistan İslam Respublikasının Prezidenti olmuşdur. – 73. 
 
44. Yunanıstan, Y u n a n ı s t a n   R e s p u b l i k a s ı – 
Cənubi Avropada dövlət. Sahəsi 132 min km2, əhalisi 11 milyon 
nəfərdir. İnzibati ərazisi 13 vilayətə bölünür. Dövlət başçısı 
prezident, qanunverici orqanı birpalatalı parlamentdir. Paytaxtı 
Afina şəhəridir. – 74. 
 
45. Karolos Papulyas (d.1929) – yunan  siyasətçisi, 2005–
2015-ci illərdə Yunanıstan Respublikasının Prezidenti olmuş-
dur. – 74. 
 
46. İrlandiya, İ r l a n d i y a   R e s p u b l i k a s ı – Qərbi 
Avropada dövlət. Sahəsi 70,3 min km2, əhalisi 4,6 milyon 
nəfərdir. İnzibati ərazisi 26 qraflığa və 5 şəhər qraflığına 
bölünür. Dövlət başçısı prezident, qanunverici orqanı 
ikipalatalı parlamentdir. Paytaxtı Dublin şəhəridir. – 75. 
 
47. Banqladeş,   B a n q l a d e ş   X a l q   R e s p u b l i- k 
a s ı – Cənubi Asiyada dövlət. Sahəsi 144 min km2, əhalisi 169 
milyon nəfərdir.  İnzibati ərazisi 4 vilayətə bölünür. Dövlət 
başçısı prezident, qanunverici orqanı birpalatalı parlamentdir. 
Paytaxtı Dəkkə şəhəridir. – 76. 
 
48. Zillur Rəhman (1929–2013) – Banqladeşin siyasi və döv-
lət xadimi. 2009–2013-cü illərdə Banqladeş Xalq Respublikasının  
Prezidenti olmuşdur. – 76. 
49. Tunis, T u n i s   R e s p u b l i k a s ı – Şimali  Afrikada 
dövlət. Sahəsi 163,6 min km2, əhalisi 11 milyon nəfərdir. 
 368 
Dövlət başçısı prezident, qanunverici hakimiyyət Nümayəndələr 
Palatasına (parlament) məxsusdur. Paytaxtı Tunis şəhəridir. – 
77. 
 
50. Gürcüstan, G ü r c ü s t a n   R e s p u b l i k a s ı – 
Cənubi Qafqazın mərkəzi və qərb hissəsində dövlət. Sahəsi 69,7 
min km2, əhalisi 3,7 milyon nəfərdir. Dövlət başçısı prezident, 
qanunverici orqanı parlamentdir. Paytaxtı Tbilisi şəhəridir.  – 83–
96, 237, 310, 315. 
 
51. Mixeil  Saakaşvili (d.1967) – hüquqşünas. 2003–2013-cü 
illərdə Gürcüstan Respublikasının Prezidenti olmuşdur. – 83–
96. 
 
52. Avropa İttifaqı (Aİ) – Avropa dövlətlərinin ən iri inte-
qrasiya birliyi. Aİ-yə 28 dövlət  daxildir.  
Aİ-nin yaradılması haqqında müqavilə 1993-cü ildə 
Maastrixtdə imzalanmışdır. Aİ azadlıq, demokratiya, insan 
hüquqları və azadlıqlarına hörmət, həmçinin hüququn aliliyi 
prinsiplərinə – üzv dövlətlər üçün ümumi olan prinsiplərə 
əsaslanır. –  110, 113, 120, 124, 228, 229, 230, 231, 233, 
251. 
 
53. ATƏT – Avropada Təhlükəsizlik və Əməkdaşlıq Təş-
kilatı. Əsası 1973-cü ilin iyulunda Helsinkidə qoyulmuşdur. 
Burada Avropanın 33 dövlətinin, ABŞ və Kanadanın dövlət və 
hökumət rəhbərləri iştirak edir. ATƏT «soyuq müharibə»nin 
qurtarmasından sonra Ümumavropa təhlükəsizlik sistemini 
formalaşdıran, yeni Avropanın siyasi və iqtisadi həyatının sivil 
birgəyaşayış qaydalarını müəyyən edən, dövlətlərarası mü-
nasibətləri rəqiblik və münaqişə yolundan əməkdaşlıq və 
qarşılıqlı mənafe istiqamətlərinə yönəldən bir təşkilat 
funksiyasını icra edir. 
Azərbaycan 1992-ci ildən ATƏT-in üzvüdür və 1993-cü 
ilin ikinci yarısından ATƏT-in zirvə görüşlərində  Azərbay-
 369 
can nümayəndə heyəti fəal iştirak edir. – 124,235,236, 
261,262. 
 
54. NATO (Şimali Atlantika Müqaviləsi Təşkilatı) – hərbi-
siyasi ittifaq. 1949-cu il aprelin 4-də Vaşinqtonda ABŞ, Bö-
yük Britaniya, Fransa, Belçika, Niderland, Lüksemburq, Ka-
nada, İtaliya, Portuqaliya, Norveç, Danimarka, İslandiyanın 
imzaladıqları Şimali Atlantika müqaviləsi əsasında yaradıl-
mışdır. 1952-ci ildə Yunanıstan və Türkiyə, 1955-ci ildə Al-
maniya Federativ Respublikası, 1982-ci ildə İspaniya NATO-
ya qoşulmuşlar. Varşava Müqaviləsi Təşkilatı dağıldıqdan 
(1991) sonra əvvəllər sosialist ölkələri düşərgəsinə daxil 
olmuş ölkələrin bir qismi NATO-ya üzvlüyə qəbul edilmiş, 
digər qismi isə ilkin mərhələ kimi, NATO-nun «Sülh naminə 
tərəfdaşlıq» proqramına qoşulmuşlar. Ali orqanı NATO  
Şurasının sessiyasıdır. Mənzil-qərargahı Brüsseldədir. – 109, 
124, 251, 261, 262 
 
55. Yeni Azərbaycan Partiyası (YAP) – Azərbaycanda ən 
kütləvi siyasi partiya. YAP 1992-ci il noyabrın 21-də Naxçıvan 
şəhərində təsis edilib. 81 rayon və 5000-ə yaxın ilk partiya 
təşkilatı var. Partiyada Gənclər Birliyi və Qadın Şurası fəaliyyət 
göstərir. Üzvlərinin sayına görə parlamentdə çoxluq təşkil edir. 
Azərbaycanın dövlət müstəqilliyinin daha da möhkəm-
ləndirilməsində, ölkəmizdə demokratik, hüquqi və dünyəvi 
dövlət qurulmasında və iqtisadi-siyasi islahatların həyata keçiril-
məsində fəal iştirak edir. YAP-ın təsis konfransında (1992) 
mərhum prezidentimiz Heydər Əliyev yekdilliklə partiyanın sədri 
seçilmişdir. 2005-ci ilin mart ayından isə YAP-ın sədri prezident 
İlham Əliyevdir. – 126, 302. 
 
56. Mübariz İbrahimov, M ü b a r i z   A ğ a k ə r i m  o ğ -
l u (1988–2010) – Milli Qəhrəman. Azərbaycan Respublikası 
Silahlı Qüvvələrinin giziri Mübariz İbrahimov Tərtər bölgə-
sində xidməti vəzifəsini yerinə yetirərkən qəhrəmancasına həlak 
olmuşdur. – 154–155. 
 370 
 
57. Belçika, B e l ç i k a   K r a l l ı ğ ı – Qərbi Avropada 
dövlət. Sahəsi 30,5 min km2, əhalisi 11,2 milyon nəfərdir. Bel-
çika konstitusiyalı monarxiyadır. Dövlət başçısı kral, qanun-
verici orqanı ikipalatalı parlamentdir. Paytaxtı Brüssel şəhəridir. 
– 170. 
 
58. II Albert (d.1934) – 1993–2013-cü illərdə Belçika kralı. 
Sakson-Koburq sülaləsindəndir. III Leopoldun oğludur. – 170. 
 
59. Almaniya, A l m a n i y a  F e d e r a t i v  R e s p u b l i- k 
a s ı – Mərkəzi Avropada dövlət. Sahəsi 357 min km2, əhalisi 
82,2 milyon nəfərdir. AFR tərkibində 16 ərazisi olan 
federasiyadır. Dövlət başçısı prezident, hökumət başçısı isə 
federal kanslerdir. Ali qanunverici hakimiyyət orqanı parla-
mentdən – Bundestaq və Bundesratdan ibarətdir. Paytaxtı 
Berlin şəhəridir.  – 171, 179, 304. 
 
60. Novruz bayramı  – qədim xalq bayramı. Şimal yarım-
kürəsində astronomik yazın başlandığı gecə-gündüz bərabərliyi 
günündə (martın 21–22-də ) keçirilir. Qədim zamanlardan 
başlayaraq İran, Azərbaycan, Əfqanıstan, Tacikistan, 
Özbəkistan və bəzi Şərq ölkələri baharın – yeni  ilin gəlişini 
şənliklərlə qarşılayırlar. Respublikamız müstəqillik qazanandan 
sonra Novruz bayramı rəsmi ümumxalq bayramı və istirahət 
günü elan edilmişdir.  
2009-cu ildən Birinci vitse-prezident Mehriban Əliyevanın 
təşəbbüsü ilə YUNESKO-nun Qeyri-maddi mədəni irs siyahısına 
daxil edilmişdir. BMT-nin Baş Məclisi martın 21-ni «Beynəlxalq 
Novruz günü» elan etmişdir. – 173–174, 180–189. 
 
61. Koreya, K o r e y a   R e s p u b l i k a s ı  – Şərqi  Asi-
yada dövlət. Sahəsi 100,2 min km2, əhalisi 51,4 milyon nəfər-
dir.  İnzibati  ərazisi 9 əyalətə, mərkəzə  tabeli 6  və 1 xüsusi 
statuslu şəhərə bölünür. Dövlət başçısı prezident, qanunverici 
 371 
orqanı birpalatalı Milli Məclisdir. Paytaxtı Seul şəhəridir. –  
190–196. 
 
62. Li Men Bak (d.1941) – 2008–2013-cü illərdə Koreya 
Respublikasının Prezidenti olmuşdur. – 191, 193. 
 
63. Seneqal, S e n e q a l   R e s p u b l i k a s ı – Cənubi 
Afrikada dövlət. Sahəsi 196,7 min km2, əhalisi 13,3 milyon 
nəfərdir. İnzibati  ərazisi 10 vilayətə bölünür. Dövlət və höku-
mət başçısı prezident, qanunverici orqanı birpalatalı Milli 
Məclisdir. Paytaxtı  Dakar şəhəridir. – 197. 
 
64. Qırğızıstan, Q ı r ğ ı z     R e s p u b l i k a s ı –  Orta 
Asiyanın şimal-şərqində dövlət. Sahəsi 200 min km2, əhalisi 6 
milyon nəfərdir. İnzibati ərazisi 7 vilayətə, 40 rayona bölünür. 
Dövlət başçısı prezident,  qanunverici orqanı parlamentdir. Pay-
taxtı Bişkek şəhəridir. – 198–215, 310. 
 
65. Elmar Məmmədyarov, E l m a r  M ə h ə r r ə m   o ğ- 
l u (d.1960) – tarix elmləri namizədi, diplomat. 1995–98-ci 
illərdə Azərbaycan Xarici İşlər Nazirliyində Beynəlxalq Təşki-
latlar İdarəsinin başçısı, 1998–2003-cü illərdə ABŞ-da Azər-
baycan səfirliyində müşavir, 2003–2004-cü illərdə İtaliyada Azər-
baycan Respublikasının səfiri, 2004-cü ildən isə Azərbaycan Res-
publikasının Xarici İşlər naziridir. – 108, 202, 203. 
 
66. Turgenev, İ v a n   S e r g e y e v i ç (1818–1883) – rus 
realist yazıçısı, şair, publisist, dramaturq, tərcüməçi. XIX əsrin 2-ci 
yarısında rus ədəbiyyatının inkişafında mühüm rol oynamış 
klassiklərdən biri. Rus dilçiliyi və ədəbiyyatşünaslıq üzrə İmpe-
rator Akademiyasının müxbir üzvü, Oksford Universitetinin həqiqi 
üzvü olmuşdur. – 207. 
 
67. XVI Benedikt (d.1927) – 2005–2013-cü  illərdə Roma 
Papası olmuşdur. – 221. 
 372 
68. Vatikan – Avropada Papa dövləti. Monte-Vatikano təpə-
liyində, İtaliyanın paytaxtı Roma şəhərinin qərb hissəsindədir. 
Roma katolik kilsəsinin siyasi, inzibati və ideoloji mərkəzidir. 
Vatikan teokratik monarxiyadır. Dövlət başçısı Roma Papasıdır. 
– 221. 
 
69. Danimarka, D a n i m a r k a  K r a l l ı ğ ı – Şimali 
Avropada dövlət. Sahəsi 43,1 min km2, əhalisi 5,7 milyon nə-
fərdir. İnzibati ərazisi 14 amta bölünür. Danimarka konstitu-
siyalı monarxiyadır. Hökumət başçısı  kraliça, qanunverici orqanı 
birpalatalı Folketinqdir. Paytaxtı Kopenhagen şəhəridir. – 222. 
 
70. II Marqrete (d.1940) – 1972-ci ildən Danimarka Kral-
lığının Kraliçası. Kral IX Frederikin qızıdır. – 222. 
 
71. Dmitri Medvedev (d.1965) – Rusiyanın dövlət və siyasi 
xadimi, 2008–2012-ci illərdə Rusiya Federasiyasının Prezidenti 
olmuşdur, 2012-ci ilin may ayından Rusiyanın Baş naziridir. – 
223. 
 
72. Sergey Lavrov (d.1950) – 1994–2004-cü illərdə Rusiya 
Federasiyasının BMT-də daimi nümayəndəsi, 2004-cü ildən  
Xarici İşlər naziri və Rusiya Federasiyası Təhlükəsizlik Şura-
sının  üzvüdür. – 243. 
 
73. Çexiya, Ç e x i y a   R e s p u b l i k a s ı – Mərkəzi 
Avropada dövlət. Sahəsi 78,9 min km2, əhalisi 10,5 milyon 
nəfərdir. İnzibati cəhətdən 7 vilayətə bölünür. Dövlət başçısı 
prezident, qanunverici orqanı ikipalatalı (Senat və Deputatlar 
Palatası) parlamentdir. Paytaxtı Praqa şəhəridir. 1993-cü ildən 
Çexoslovakiya  Federasiyasının fəaliyyəti dayandırıldıqdan 
sonra Çexiya müstəqil dövlətdir. – 245–265, 316. 
 
74. Vatslav Klaus (d.1941) – 2003–2013-cü illərdə Çexiya 
Respublikasının Prezidenti olmuşdur. – 245–265. 
 373 
75. Dövlət Neft Fondu – 1999-cu ildə yaradılmışdır. Xüsusi 
məqsədli dövlət qurumudur. Əsas fəaliyyəti  neft və qaz ehti-
yatlarına dair sazişlərin həyata keçirilməsi ilə bağlı Azərbaycan 
Respublikasının əldə etdiyi gəlirlərin toplanmasını, səmərəli 
idarə edilməsini, gələcək nəsillər üçün saxlanılmasını təmin 
etməkdir. – 270, 322, 358. 
 
76.  Səməd   Vurğun,   S ə m ə d  Y u s i f   o ğ l u   V ə k i -
l o v (1906–1956) – böyük Azərbaycan şairi, ictimai xadim. 
Azərbaycanın Xalq şairi Səməd Vurğunun yaradıcılığı XX əsr 
Azərbaycan şeirinin inkişafında mühüm rol oynamışdır. Səməd 
Vurğun Azərbaycan Yazıçılar İttifaqının məsul katibi, sədri, 
Azərbaycanın Xarici Ölkələrlə Mədəni Əlaqələr Cəmiyyətinin 
sədri, Azərbaycan MEA-nın vitse-prezidenti olmuşdur, iki dəfə 
SSRİ Dövlət mükafatı laureatı adına layiq görülmüşdür. – 283, 
293, 294, 295. 
 
77. Mehdi Hüseyn, H ü s e y n o v   M e h d i   Ə l i   o ğ - l 
u (1909–1965) – tanınmış Azərbaycan yazıçısı, tənqidçi və 
ictimai xadim. Azərbaycanın Xalq yazıçısı. Azərbaycan Yazı-
çılar İttifaqının katibi və Birinci katibi, SSRİ Yazıçılar İttifa-
qının katibi, SSRİ və Azərbaycan Ali Sovetlərinin deputatı 
olmuşdur. SSRİ Dövlət mükafatı laureatı adına layiq 
görülmüşdür. – 293. 
 
78. İsmayıl Şıxlı, İ s m a y ı l   Q ə h r ə m a n   o ğ l u 
(1919–1995) – Azərbaycan Yazıçılar İttifaqının Birinci katibi, 
Azərbaycan Respublikası Ali Sovetinin deputatı olmuşdur. 
Azərbaycan Respublikasının «Şöhrət» ordeni ilə təltif 
edilmişdir. – 293. 
 
79. İsa  Hüseynov,  H ü s e y n o v  İ s a  M u s t a f  a  o ğ- l 
u  (1928–2014) –  Xalq yazıçısı, Əməkdar incəsənət xadimi. 
«Məhşər» tarixi romanı böyük Azərbaycan şairi İ.Nəsimiyə həsr 
olunmuşdur. Onlarla povest və roman müəllifidir. – 298. 
 
 374 
80. Osman Sarıvəlli, O s m a n  A b d u l l a   o ğ l u   Q u r- b 
a n o v (1905–1990) – Xalq şairi. Əsasən lirik şeirlər yazmışdır. 
Yaradıcılığında Cənubi Azərbaycana həsr etdiyi lirik şeirlər 
xüsusi yer tutur. – 298. 
 
81. V a q i f, M o l l a   P ə n a h    V a q i f (1717–1797) –
görkəmli Azərbaycan şairi, dövlət xadimi. Vaqif qəzəl, müxəm-
məs, müstəzad və s. formalarda şeirlər yazmışdır. Gözəllərin 
vəsfi Vaqif lirikasının əsas qayəsidir. Vaqif şeirindəki realizmə 
meyil Azərbaycan poeziyasının inkişafına güclü təsir 
göstərmişdir. Qarabağ hakimi İbrahim xanın (1769-cu il) Baş 
vəziri olmuşdur. – 298. 
 
82. Vidadi, M o l l a   V ə l i (təqr.1709–1809) – Azərbay-
can şairi. Ədəbi irsinin az qismi məlumdur. Feodal zülmündən, 
xanlıqlar dövrünün hərc-mərcliyindən doğan kədər və ümid-
sizlik, mənəvi tənhalıqdan şikayət Vidadi yaradıcılığının əsas 
motivləridir. Vidadi lirikası yüksək bədii sənətkarlıq nümu-
nəsidir. – 298. 
 
83. İsrail – Yaxın Şərqdə dövlət. Sahəsi 22,1 min km2, 
əhalisi 8,5 milyon nəfərdir (1948–49-cu illərdə işğal edilmiş 
ərazi daxil olmaqla). İsrail dövləti BMT-nin Baş Məclisinin 
1947-ci il 29 noyabr tarixli  Qərarına əsasən yaradılmışdır. İsrail 
inzibati cəhətdən 6 mahala bölünür. Dövlət başçısı prezidentdir, 
onu birpalatalı parlament (Knesset) seçir. Hökumətə  geniş 
səlahiyyəti olan Baş nazir başçılıq edir. Paytaxtı Yerusəlim 
şəhəridir. – 312. 
 
84. Şimon Peres (1923–2016) – İsrail siyasətçisi və dövlət 
xadimi. 2007–2014-cü illərdə İsrailin prezidenti olmuşdur. 
«Avoda» Partiyasının  yaradıcısı və lideri idi. – 312. 
 
85. Niderland Krallığı (qeyri-rəsmi adı Hollandiya) – Qərbi 
Avropada, Şimal dənizi sahilində dövlət. Sahəsi 41,5 min km2, 
 375 
əhalisi 17 milyon nəfərdir. İnzibati ərazisi 12 əyalətə bölünür. 
Dövlət başçısı kral, qanunverici orqanı ikipalatalı (Baş ştatlar) 
parlamentdir. Paytaxtı Amsterdam şəhəridir. – 313. 
86. II Beatriks (d.1938) – 1980–2013-cü illərdə Niderland 
Krallığının Kraliçası olmuşdur. – 313. 
 
87. Cənubi Afrika Respublikası (CAR) – Cənubi Afrikada 
dövlət. Sahəsi 1,2 milyon km2, əhalisi 55 milyon nəfərdir. 9  əyalətə 
bölünür. Dövlət başçısı prezident, qanunverici orqanı 
parlamentdir (Senat və Milli Məclis). Paytaxtı Pretoriya 
şəhəridir. – 314. 
 
88. Ceykob Zuma (d.1942) – Cənubi  Afrika Respub-
likasının siyasi xadimi, 1999–2005-ci illərdə CAR-da vitse-
prezident, 2005-ci ildən CAR Milli Konqresinin sədri, 2009-
cu ildən CAR-ın Prezidentidir. – 314. 
 
89. Litva, L i t v a   R e s p u b l i k a s ı – Şərqi Avropada – 
Pribaltikada dövlət. Sahəsi 65,3 min km2, əhalisi 2,8 milyon 
nəfərdir. İnzibati ərazisi 44 rayona bölünür və respublika tabe-
çiliyinə 11 şəhər  daxildir. Dövlət başçısı prezident, qanunverici 
orqanı birpalatalı Seymdir. Paytaxtı Vilnüs şəhəridir. – 226,319. 
 
 
 
 376 
 
 
 
Şəxsi adlar göstəricisi 
 
Abdullayev Rövnəq  – 208 
Abutalıbov Hacıbala  – 64,190 
Ajibalis Audronyus  – 226,245 
Ağazadə Gövhər  – 154 
Ahlers Teodor   – 82 
Aksanov   – 207 
II Albert    – 170 
Anar    – 8–9 
Annan Kofi    – 253 
Atambayev Almazbek  – 198–215 
Atambayeva Raisa  – 198,212 
Atlıxanova Albina  – 208 
Azarov Nikolay  – 244 
Babək    – 6 
Barat Vüsal   – 292–293 
Beatriks   – 313 
XVI Benedikt   – 221 
Besesku Trayan  – 23 
Bradtken Robert  – 81 
Böhm Tomaş   – 249 
Bülbül    – 6 
Camali Mir Can  – 52 
Cəfərov Nizami  – 8,298,299 
Çaçiç Radimir   – 108,113 
Çelidze Zaza   – 87 
Çiriç Neboyça    – 172 
De Kirşner Kristina  – 14 
Degercan Yüksel  – 54–62 
Divats Vlade   – 21–22 
Əhmədbəyov Zivərbəy  – 6 
 377 
Əl-Mərzuqi Munsef  – 77 
Əl-Tani Həməd  – 67 
Əliyev Heydər  – 6,18,26,52,93,94,102,122, 
126,127,134,136,138,141,142, 
155,159,162,212–213,270,274, 
281–282,283,286,292,293,299 
Əliyeva Leyla   – 17,18 
Əliyeva Mehriban  – 5,9,17,102,104,122,123,134,  
162,181,182,212–213,215,     
216,241,245,246,247,248,  
255,256,259,298  
Əliyeva Nigar   – 148–149 
Əliyev Yalçın   – 149 
Əmirov Fikrət   – 6 
Ərdoğan Rəcəb Tayyib  – 13 
Əsədov Oqtay   – 17,229 
Əsgərov Ayaz   – 271 
For Jak   – 81 
Fota Vulian   – 23 
Füle Ştefan     – 228 
Hacıbəyli Üzeyir  – 5,21 
Hadi Abdurabbih  – 20 
Hanakova Alena  – 249 
Heydərli Firdovsi  – 290–291 
Həsənov Cəbrayıl   – 127 
Həsənova Aliyə   – 134 
Həsənzadə Nəriman  – 298 
Həsənzadə Şahinə  – 300 
Higgins Maykl   – 75 
Hüseyn Arif   – 298 
Hüseynov İsa   – 298 
Hüseynov Samir  – 299 
Xalikov İldar   – 80 
İbrahimov Mübariz  – 154–155 
İsmayılov Nazim  – 108 
 378 
İsmayıl Şıxlı   – 293 
Kapitsa Sergey   – 10 
Kasprşik Anji   – 81 
Kazakbayev Ruslan   – 202,203 
Kərimov Tahir    – 168 
Kim Yun-Okun   – 193 
Klaus Vatslav   – 245–265 
Klausova Livia   – 247,248 
Klisoviç Yoşko  – 108 
Komorovski Bronislav – 72,78 
Koroğlu   – 5–9 
Kuprin     – 207  
Kurbanbekov Bermet  – 208 
Qarayev Əbülfəs  – 249,315 
Qarayev Qara   – 6 
Qasımova Cığatel  – 297,298 
Qauk Yoaxim   – 179 
Qrozaliyev Vitali  – 202 
Quliyev Məhərrəm  – 281 
Quliyev Məmmədsadıq  – 138 
Qurbanzadə Uğur  – 152–153 
Laqos Rikardo  – 79 
Lavrov Sergey   – 243 
Levitin İqor   – 224 
Li Men Bak   – 191,193 
Lukeş Mixal   – 249 
II Marqrete   – 222 
Matviyenko Valentina  – 266 
Mitteran Frederik  – 102 
Medvedev Dmitri  – 223 
Mehdi Hüseyn   – 293 
Mehdiyev Ramiz   – 17,245,265 
Məmmədov Şaiq   – 114 
Məmmədov Tokay  – 6,7,9 
Məmmədyarov Elmar  – 108,202,203 
 379 
Mikuriya Kunio  – 318 
Mohamad Mahathir  – 68  
Mustafazadə Könül  – 149–150 
Neças Petr   – 263 
Nemtsova Miroslava  – 257 
Nikoliç Draqan  – 113 
Osman Sarıvəlli   – 298 
Papulyas Karolos  – 74 
Paviç Milorad   – 22 
Peres Şimon   – 312 
Popov İqor   – 81 
Putin Vladimir   – 71 
Rzayev Baba    – 175 
Rasizadə Artur   – 17,190,245,265 
Rəhimov Azad   – 87 
Rəhman Zillur  – 76 
Rinkeviçs Edqars     – 15 
Saakaşvili Mixeil  – 83–96 
Salahov Tahir   – 9 
Sall Məkki   – 197 
Sassu-Nqesso Deni   – 97 
Səməd Vurğun  – 283,293,294,295 
Svanberq Karl-Henrik  – 99 
Şahin İdris    – 13 
Şirzadova Sevinc  – 158–159 
Ştex Milan   – 255 
Tadiç Boris   – 21,172 
Tağızadə Tahir   – 249 
Tesla Nikola    – 22 
Timerman Hektor  – 66 
Timofti Nikolaye  – 178 
Tulebayev Balbak  – 209 
Turgenev    – 207 
Tuomioya Erkki  – 225 
Usubov Ramil   – 202 
 380 
Vaqif    – 294,298 
Vardzelaşvili Vladimir   – 87  
Vayn Xalid   – 53 
Vestervelle Guido   – 171 
Vəliyev Arif   – 87 
Vidadi    – 298 
Vigeni Kristian   – 227 
Yankovski Kamil  – 249 
Yanukoviç Viktor  – 244 
Yefimiyeviç-Drinyakoviç Bişerka –172 
Yosipoviç İvo   – 104–125 
Yosipoviç Tatyana  – 104,122,123 
Zatlers Valdis   – 15 
Zuma Ceykob   – 314 
Zərdari Asif   – 73 
 
 
 
 
 
 
 
 
 
 
 
 381 
 
 
 
Coğrafi adlar göstəricisi 
 
Ağcabədi   – 41 
Ağstafa   – 281–306 
Almaniya   – 171,179,304 
Amerika Birləşmiş Ştatları – 81,91 
Aralıq dənizi    – 120,121,237 
Argentina   – 14,66 
Asiya    – 121,210,237,238 
Astara    – 126–137,140,146 
Avropa    – 
19,33,58,89,91,111,113,  
   120,121,210,237,238 
Balkan(yarımada)   – 21,111 
Baltik dənizi   – 15 
Banqladeş   – 76 
Belqrad   – 21,22 
Belçika   – 170 
Biləsuvar   – 140 
Böyük Britaniya  – 19 
Brazzavil    – 97 
Cəlilabad    – 140 
Cənubi Afrika   – 314 
Cənubi Qafqaz   – 309,310 
Çexiya    – 245–265,316 
Çili    – 79 
Dağlıq Qarabağ  – 11,17,19,52,59, 60,61,62,81,  
111,112,124,143,155,156,     
171,184,194,210,235,236,    
252,262,328,329,344,345 
Danimarka   – 222 
Dubay Əmirliyi  – 316 
 382 
Finlandiya   – 225 
Fransa    – 54,56,58,81,102,309 
Gəncə    – 46,150 
Göyçə     – 61 
Göytəpə   – 308–310 
Gürcüstan   – 83–96,237,310,315 
Haaqa     – 98 
Hindistan   – 316 
Xankəndi    – 11,17 
Xatin    – 17 
Xəzər dənizi   – 15,106,111,189,237,238,342 
Xocalı    – 11–12,16–19,55–57,58,147,  
                158,328,236 
Xorvatiya   – 104–125 
İrəvan xanlığı    – 61 
İrlandiya   – 75 
İsrail    – 312 
İzmir     – 59 
Jeleznovodsk   – 316 
Konqo    – 97 
Koreya Respublikası  – 190–196 
Kislovoqsk   – 316 
Kulevi    – 92 
Kür çayı   – 310 
Qafqaz    – 107,111,310 
Qara dəniz   – 120,238 
Qazax    – 271–280 
Qətər    – 67 
Qırğızıstan   – 198–215,310 
Qobustan   – 39 
Quba    – 42 
Latviya    – 15 
Lerik    – 140,149,150,151 
Lənkəran   – 140 
Liditse    – 17 
 383 
Litva    – 226,319 
London    – 310 
Malayziya   – 68 
Masallı   – 138–161 
Meksika    – 19,35,158 
Mineralnıye Vodı  – 316 
Moldova   – 178,310 
Monteneqro   – 22 
Moskva    – 149,155 
Naxçıvan MR   – 25 
Niderland   – 98,313 
Novi Pazar    – 21 
Novi Sad    – 21 
Oş    – 209 
Özbəkistan   – 310 
Pakistan   – 19,52,53,73,158 
Paris    – 310 
Polşa    – 72,78 
Poti    – 92 
Praqa    – 245–265 
Rumıniya   – 23 
Rusiya    – 10,71,80,149,150,207,223,  
   224,243,266,310,316 
Salyan     – 162–169 
Sarayevo   – 22  
Seneqal   – 197 
Seul    – 190–196 
Serbiya    – 21–22,172 
Sonqmi    – 17 
Stavropol   – 316 
Suriya     – 253 
Şərqi Avropa    – 113 
Tatarıstan   – 80 
Tokio     – 309,310 
Tovuz     – 307–310 
 384 
Tunis    – 77 
Tümen    – 223 
Türkiyə   – 13,19,54–62,237 
Ukrayna   – 9,244,310 
Vatikan   – 221 
Yardımlı   – 140 
Yəmən     – 20 
Yunanıstan   – 74 
Zəngəzur    – 61 
 
 385 
 
 
 
MÜNDƏRİCAT 
 
 
BAKIDA XALQ QƏHRƏMANI KOROĞLUNUN ABİDƏSİNİN 
AÇILIŞI MƏRASİMİNDƏ İŞTİRAK  
 
21 fevral 2012-ci il ........................................................................................... 5 
 
FİZİKA-RİYAZİYYAT ELMLƏRİ DOKTORU, AKADEMİK 
SERGEY KAPİTSAYA 
 
22 fevral 2012-ci il ......................................................................................... 10 
 
XOCALI SOYQIRIMININ 20-ci İLDÖNÜMÜ İLƏ 
ƏLAQƏDAR AZƏRBAYCAN XALQINA MÜRACİƏT 
 
23 fevral 2012-ci il ......................................................................................... 11 
 
TÜRKİYƏNİN DAXİLİ  İŞLƏR NAZİRİ İDRİS NAİM 
ŞAHİNİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
23 fevral 2012-ci il ......................................................................................... 13 
 
ARGENTİNA RESPUBLİKASININ PREZİDENTİ  
XANIM KRİSTİNA FERNANDES DE KİRŞNERƏ 
 
24 fevral 2012-ci il ......................................................................................... 14 
 
LATVİYANIN XARİCİ İŞLƏR NAZİRİ   
EDQARS RİNKEVİÇS  İLƏ GÖRÜŞ 
 
24 fevral 2012-ci il ......................................................................................... 15 
 
XOCALI SOYQIRIMININ 20-ci İLDÖNÜMÜ İLƏ  
ƏLAQƏDAR BAKIDA ÜMUMXALQ YÜRÜŞÜNDƏ İŞTİRAK 
 
26 fevral 2012-ci il ......................................................................................... 16 
 
 386 
YƏMƏN RESPUBLİKASININ PREZİDENTİ ZATİ-ALİLƏRİ 
CƏNAB ABDURABBİH MƏNSUR HADİYƏ 
 
27 fevral 2012-ci il ......................................................................................... 20 
 
SERBİYA OLİMPİYA KOMİTƏSİNİN SƏDRİ VLADE 
DİVATSIN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
27 fevral 2012-ci il ......................................................................................... 21 
 
RUMINİYA PREZİDENTİNİN TƏHLÜKƏSİZLİK MƏSƏLƏLƏRİ 
ÜZRƏ MÜŞAVİRİ YULİAN FOTA İLƏ GÖRÜŞ 
 
27 fevral 2012-ci il ......................................................................................... 23 
 
REGİONLARIN 2009–2013-cü  İLLƏRDƏ SOSİAL-İQTİSADİ 
İNKİŞAFI DÖVLƏT PROQRAMININ İCRASININ ÜÇÜNCÜ 
İLİNİN YEKUNLARINA HƏSR OLUNMUŞ KONFRANSDA 
İŞTİRAK 
 
28 fevral 2012-ci il ......................................................................................... 24 
 
YEKUN NİTQİ .............................................................................................. 36 
 
PAKİSTAN SENATININ SƏDR MÜAVİNİ  MİR CAN CAMA-
LİNİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ 
 
28 fevral 2012-ci il ......................................................................................... 52 
 
PAKİSTANIN BİRLƏŞMİŞ QƏRARGAH RƏİSLƏRİ 
KOMİTƏSİNİN  SƏDRİ XALİD ŞAMİM VAYNIN BAŞÇILIQ 
ETDİYİ NÜMAYƏNDƏ HEYƏTİ  İLƏ GÖRÜŞ 
 
29 fevral 2012-ci il ......................................................................................... 53 
 
TÜRKİYƏNİN TRT TELEVİZİYA KANALINA MÜSAHİBƏ 
 
29 fevral 2012-ci il ......................................................................................... 54 
 
İSLAM ƏMƏKDAŞLIQ TƏŞKİLATINA ÜZV DÖVLƏTLƏRİN 
«BEYİN MƏRKƏZLƏRİ»NİN III FORUMUNUN 
İŞTİRAKÇILARINA 
 
 387 
1 mart 2012-ci il ............................................................................................. 63 
NİZAMİ VƏ XƏTAİ RAYONLARINDA KÖRPƏLƏR EVİ VƏ 
UŞAQ BAĞÇALARININ ƏSASLI TƏMİR VƏ YENİ-
DƏNQURMA İŞLƏRİNDƏN SONRAKI VƏZİYYƏTİ İLƏ 
TANIŞLIQ 
 
1 mart 2012-ci il ............................................................................................. 64 
 
II İQTİSADİ SİYASƏT FORUMUNUN İŞTİRAKÇILARINA 
 
2 mart 2012-ci il ............................................................................................. 65 
 
ARGENTİNA RESPUBLİKASININ XARİCİ İŞLƏR NAZİRİ 
HEKTOR TİMERMAN İLƏ GÖRÜŞ 
 
2 mart 2012-ci il ............................................................................................. 66  
 
QƏTƏR ƏMİRİ ŞEYX HƏMƏD BİN XƏLİFƏ  
AL TANİ İLƏ GÖRÜŞ 
 
2 mart 2012-ci il ............................................................................................. 67 
MALAYZİYANIN KEÇMİŞ BAŞ NAZİRİ MAHATHİR 
MOHAMAD İLƏ GÖRÜŞ 
 
2 mart 2012-ci il ............................................................................................. 68 
 
8 MART – BEYNƏLXALQ QADINLAR GÜNÜ MÜNA-
SİBƏTİLƏ AZƏRBAYCAN QADINLARINA TƏBRİK 
 
5 mart 2012-ci il ............................................................................................. 69 
 
RUSİYA FEDERASİYASININ PREZİDENTİ 
ZATİ-ALİLƏRİ CƏNAB VLADİMİR PUTİNƏ 
 
5 mart 2012-ci il ............................................................................................. 71 
 
POLŞA RESPUBLİKASININ PREZİDENTİ ZATİ-ALİLƏRİ CƏNAB 
BRONİSLAV KOMOROVSKİYƏ 
 
5 mart 2012-ci il ............................................................................................. 72 
 
PAKİSTAN İSLAM RESPUBLİKASININ PREZİDENTİ ZATİ-
ALİLƏRİ CƏNAB SİF ƏLİ ZƏRDARİYƏ 
 388 
 
5 mart 2012-ci il ............................................................................................. 73 
YUNANISTAN RESPUBLİKASININ PREZİDENTİ ZATİ-
ALİLƏRİ CƏNAB KAROLOS PAPULYASA 
 
5 mart 2012-ci il ............................................................................................. 74 
 
İRLANDİYANIN PREZİDENTİ ZATİ-ALİLƏRİ  
CƏNAB MAYKL HİGGİNSƏ 
 
5 mart 2012-ci il ............................................................................................. 75 
 
BANQLADEŞ XALQ RESPUBLİKASININ PREZİDENTİ 
ZATİ-ALİLƏRİ CƏNAB ZİLLUR RƏHMANA 
 
5 mart 2012-ci il ............................................................................................. 76 
 
TUNİS RESPUBLİKASININ PREZİDENTİ ZATİ-ALİLƏRİ CƏNAB 
MUNSEF ƏL-MƏRZUQİYƏ 
 
5 mart 2012-ci il ............................................................................................. 77 
 
POLŞA RESPUBLİKASININ PREZİDENTİ BRONİSLAV 
KOMOROVSKİ İLƏ  GÖRÜŞ 
 
5 mart 2012-ci il ............................................................................................. 78 
 
ÇİLİNİN KEÇMİŞ PREZİDENTİ, DEMOKRATİYA VƏ 
İNKİŞAF FONDUNUN SƏDRİ RİKARDO LAQOSLA GÖRÜŞ 
 
5 mart 2012-ci il ............................................................................................. 79 
 
RUSİYA FEDERASİYASI TATARISTAN RESPUBLİKASININ 
BAŞ NAZİRİ İLDAR XALİKONUN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
5 mart 2012-ci il ............................................................................................. 80 
 
ATƏT-in  MİNSK QRUPUNUN HƏMSƏDRLƏRİ VƏ ATƏT-in  
HAZIRKI SƏDRİNİN XÜSUSİ NÜMAYƏNDƏSİ İLƏ GÖRÜŞ 
 
5 mart 2012-ci il ............................................................................................. 81 
 
DÜNYA BANKININ STRATEGİYA VƏ ƏMƏLİYYATLAR 
ÜZRƏ DİREKTORU TEODOR AHLERSİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 389 
 
5 mart 2012-ci il ............................................................................................. 82 
GÜRCÜSTAN RESPUBLİKASININ PREZİDENTİ MİXEİL 
SAAKAŞVİLİNİN AZƏRBAYCANA RƏSMİ SƏFƏRİ 
 
6 mart 2012-ci il ............................................................................................. 83 
 
GÜRCÜSTAN RESPUBLİKASININ PREZİDENTİ  MİXEİL 
SAAKAŞVİLİ  İLƏ TƏKBƏTƏK GÖRÜŞ  
 
6 mart 2012-ci il ............................................................................................. 84 
 
GENİŞ TƏRKİBDƏ GÖRÜŞ 
 
6 mart 2012-ci il ............................................................................................. 85 
 
SƏNƏDLƏRİN İMZALANMASI MƏRASİMİ  
 
6 mart 2012-ci il ............................................................................................. 87 
 
GÜRCÜSTAN RESPUBLİKASININ PREZİDENTİ  
MİXEİL SAAKAŞVİLİ İLƏ BİRGƏ  BƏYANATLARLA  
ÇIXIŞLAR 
 
6 mart 2012-ci il ............................................................................................. 88 
 
HEYDƏR ƏLİYEV FONDU İLƏ TANIŞLIQ 
 
6 mart 2012-ci il ............................................................................................. 94 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK 
 
6 mart 2012-ci il ............................................................................................. 95 
 
KONQO RESPUBLİKASININ PREZİDENTİ ZATİ-ALİLƏRİ 
CƏNAB DENİ SASSU-NQESSOYA 
 
7 mart 2012-ci il ............................................................................................. 97 
 
NİDERLAND KRALLIĞININ İNFRASTRUKTUR VƏ ƏTRAF 
MÜHİT NAZİRİ XANIM MELANİ ŞULTZ VAN HAEDENİN 
BAŞÇILIQ ETDİYİ NÜMAYƏNDƏ HEYƏTİ İLƏ GÖRÜŞ 
 
7 mart 2012-ci il ............................................................................................. 98 
 390 
 
bp-nin  İDARƏ HEYƏTİNİN SƏDRİ KARL-HENRİK 
SVANBERQ İLƏ GÖRÜŞ 
 
7 mart 2012-ci il ............................................................................................. 99 
 
DÜNYA AZƏRBAYCANLI GƏNCLƏR BİRLİYİNİN TƏSİS 
QURULTAYININ İŞTİRAKÇILARINA  
 
9 mart 2012-ci il ........................................................................................... 100 
 
FRANSANIN MƏDƏNİYYƏT VƏ KOMMUNİKASİYA 
NAZİRİ  FREDERİK MİTTERANIN  BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ 
 
9 mart 2012-ci il ........................................................................................... 102 
 
TOFİQ BƏHRAMOV ADINA RESPUBLİKA STADİONUNDA 
HƏYATA KEÇİRİLMİŞ ƏSASLI TƏMİR VƏ 
YENİDƏNQURMA İŞLƏRİNİN GEDİŞİ İLƏ TANIŞLIQ  
 
9 mart 2012-ci il ........................................................................................... 103 
 
XORVATİYA RESPUBLİKASININ PREZİDENTİ  
İVO YOSİPOVİÇİN AZƏRBAYCANA RƏSMİ SƏFƏRİ 
 
12 mart 2012-ci il ......................................................................................... 104 
 
XORVATİYA PREZİDENTİ  İVO YOSİPOVİÇ İLƏ 
TƏKBƏTƏK GÖRÜŞ  
 
12 mart 2012-ci il ......................................................................................... 105 
 
GENİŞ TƏRKİBDƏ GÖRÜŞ 
 
12 mart 2012-ci il ......................................................................................... 106 
 
SƏNƏDLƏRİN  İMZALANMASI MƏRASİMİ 
 
12 mart 2012-ci il ......................................................................................... 108 
 
XORVATİYA PREZİDENTİ İVO YOSİPOVİÇ İLƏ BİRGƏ  
MƏTBUAT KONFRANSINDA BƏYANATLARLA ÇIXIŞLAR   
  
 391 
12 mart 2012-ci il ......................................................................................... 109 
AZƏRBAYCAN–XORVATİYA BİZNES-FORUMUNDA 
İŞTİRAK  
 
12 mart 2012-ci il ......................................................................................... 116 
 
HEYDƏR ƏLİYEV FONDU İLƏ TANIŞLIQ 
 
12 mart 2012-ci il ......................................................................................... 122 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK 
 
12 mart 2012-ci il ......................................................................................... 123 
 
CƏNUB BÖLGƏSİNƏ SƏFƏR 
 
13 mart 2012-ci il ......................................................................................... 126 
 
MASALLI RAYONUNA SƏFƏR 
 
13 mart 2012-ci il ......................................................................................... 138 
 
MASALLIDA «MASERA» MMC-nin SOYUDUCU ANBAR 
VƏ İSTİXANA KOMPLEKSLƏRİNİN AÇILIŞI 
MƏRASİMİNDƏ İŞTİRAK  
 
13 mart 2012-ci il ......................................................................................... 161 
 
SALYAN ŞƏHƏRİNDƏ ÜMUMMİLLİ LİDER HEYDƏR 
ƏLİYEVİN ABİDƏSİNİ ZİYARƏT 
 
13 mart 2012-ci il ......................................................................................... 162 
 
BELÇİKA KRALI ƏLAHƏZRƏT II ALBERTƏ 
 
14 mart 2012-ci il ......................................................................................... 170 
 
ALMANİYANIN XARİCİ İŞLƏR NAZİRİ GUİDO 
VESTERVELLE İLƏ GÖRÜŞ 
  
15 mart 2012-ci il ......................................................................................... 171 
 
SERBİYA PREZİDENTİNİN İQTİSADİ MƏSƏLƏLƏR ÜZRƏ 
MÜŞAVİRİ BİSERKA YEFTİMİYEVİÇ-DRİNYAKOVİÇ VƏ 
 392 
İQTİSADİ VƏ REGİONAL İNKİŞAF NAZİRİ NEBOYÇA 
ÇİRİÇ İLƏ GÖRÜŞ 
 
15 mart 2012-ci il ......................................................................................... 172 
 
NOVRUZ BAYRAMI MÜNASİBƏTİLƏ AZƏRBAYCAN 
XALQINA TƏBRİK 
 
16 mart 2012-ci il ......................................................................................... 173 
 
«BAKIELEKTRİKŞƏBƏKƏ» ASC-nin  «GƏNCLİK» 
YARIMSTANSİYASININ, TƏDRİS MƏRKƏZİNİN VƏ 
«İÇƏRİŞƏHƏR» YARIMSTANSİYASININ AÇILIŞI 
MƏRASİMİNDƏ İŞTİRAK 
 
16 mart 2012-ci il ......................................................................................... 175 
 
MOLDOVA RESPUBLİKASININ PREZİDENTİ  
ZATİ-ALİLƏRİ CƏNAB NİKOLAYE TİMOFTİYƏ 
 
17 mart 2012-ci il ......................................................................................... 178 
 
ALMANİYA FEDERATİV RESPUBLİKASININ PREZİDENTİ 
ZATİ-ALİLƏRİ CƏNAB YOAXİM QAUKA 
 
19 mart 2012-ci il ......................................................................................... 179 
 
BAKIDA NOVRUZ BAYRAMI MÜNASİBƏTİLƏ 
ÜMUMXALQ ŞƏNLİYİNDƏ İŞTİRAK 
 
19 mart 2012-ci il ......................................................................................... 180 
 
KOREYA RESPUBLİKASINA İŞGÜZAR SƏFƏR 
 
25 mart 2012-ci il ......................................................................................... 190 
 
NÜVƏ  TƏHLÜKƏSİZLİYİ  SAMMİTİNDƏ İŞTİRAK  
 
26 mart 2012-ci il ......................................................................................... 191 
 
NÜVƏ TƏHLÜKƏSİZLİYİ  SAMMİTİNDƏ ÇIXIŞ  
 
27 mart 2012-ci il ......................................................................................... 192 
 
NÜVƏ TƏHLÜKƏSİZLİYİ SAMMİTİNDƏ NİTQ 
 
 393 
27 mart 2012-ci il ......................................................................................... 194 
SENEQAL RESPUBLİKASININ PREZİDENTİ  
ZATİ-ALİLƏRİ CƏNAB MƏKKİ SALLA 
 
30 mart 2012-ci il ......................................................................................... 197 
 
QIRĞIZ  RESPUBLİKASININ PREZİDENTİ ALMAZBEK 
ATAMBAYEVİN AZƏRBAYCANA RƏSMİ SƏFƏRİ 
 
30 mart 2012-ci il ......................................................................................... 198 
 
QIRĞIZ RESPUBLİKASININ PREZİDENTİ ALMAZBEK 
ATAMBAYEV İLƏ TƏKBƏTƏK GÖRÜŞ 
 
30 mart 2012-ci il ......................................................................................... 199 
 
GENİŞ TƏRKİBDƏ GÖRÜŞ  
 
30 mart 2012-ci il ......................................................................................... 200 
 
SƏNƏDLƏRİN İMZALANMASI MƏRASİMİ  
 
30 mart 2012-ci il ......................................................................................... 202 
 
QIRĞIZ PREZİDENTİ ALMAZBEK ATAMBAYEV İLƏ 
BİRGƏ MƏTBUAT KONFRANSINDA BƏYANATLARLA 
ÇIXIŞLAR   
 
30 mart 2012-ci il ......................................................................................... 204 
 
HEYDƏR ƏLİYEV FONDU İLƏ TANIŞLIQ 
 
30 mart 2012-ci il ......................................................................................... 212 
 
ALİ QONAĞIN ŞƏRƏFİNƏ RƏSMİ ZİYAFƏTDƏ İŞTİRAK 
 
30 mart 2012-ci il ......................................................................................... 214 
 
BAKIDA BEŞULDUZLU «JW MARRİOTT ABSHERON» 
OTELİNİN AÇILIŞI MƏRASİMİNDƏ İŞTİRAK  
 
1 aprel 2012-ci il .......................................................................................... 216 
 
ROMA PAPASI XVI BENEDİKT HƏZRƏTLƏRİNƏ 
 
 394 
2 aprel 2012-ci il .......................................................................................... 221 
DANİMARKA KRALİÇASI ÜLYAHƏZRƏT  
II MARQRETEYƏ  
 
2 aprel 2012-ci il .......................................................................................... 222 
 
RUSİYA FEDERASİYASININ PREZİDENTİ  
ZATİ-ALİLƏRİ CƏNAB DMİTRİ MEDVEDEVƏ  
 
2 aprel 2012-ci il .......................................................................................... 223 
 
RUSİYA FEDERASİYASININ NƏQLİYYAT NAZİRİ İQOR 
LEVİTİN İLƏ GÖRÜŞ  
 
2 aprel 2012-ci il .......................................................................................... 224 
 
FİNLANDİYANIN XARİCİ İŞLƏR NAZİRİ  
ERKKİ TUOMİOYANIN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ  
 
2 aprel 2012-ci il .......................................................................................... 225 
 
LİTVANIN XARİCİ İŞLƏR NAZİRİ AUDRONYUS 
AJUBALİSİN BAŞÇILIQ ETDİYİ NÜMAYƏNDƏ HEYƏTİ  
İLƏ  GÖRÜŞ 
 
2 aprel 2012-ci il .......................................................................................... 226 
 
AVRONEST PARLAMENT ASSAMBLEYASININ 
HƏMSƏDRİ KRİSTİAN VİGENİNİN BAŞÇILIQ ETDİYİ 
NÜMAYƏNDƏ HEYƏTİ İLƏ GÖRÜŞ  
 
2 aprel 2012-ci il .......................................................................................... 227 
 
AVROPA İTTİFAQININ GENİŞLƏNMƏ VƏ AVROPA 
QONŞULUQ SİYASƏTİ ÜZRƏ KOMİSSARI ŞTEFAN 
FÜLENİN BAŞÇILIQ ETDİYİ NÜMAYƏNDƏ HEYƏTİ İLƏ 
GÖRÜŞ  
 
2 aprel 2012-ci il .......................................................................................... 228 
 
 395 
AVRONEST PARLAMENT ASSAMBLEYASININ İKİNCİ 
SESSİYASININ RƏSMİ AÇILIŞINDA İŞTİRAK  
 
3 aprel 2012-ci il .......................................................................................... 229 
 
DÖVLƏT BAYRAĞI MEYDANI VƏ İDMAN-KONSERT 
KOMPLEKSİNDƏ İNŞAAT İŞLƏRİNİN GEDİŞİ İLƏ 
TANIŞLIQ  
 
3 aprel 2012-ci il .......................................................................................... 242 
 
RUSİYA FEDERASİYASININ  XARİCİ İŞLƏR NAZİRİ 
SERGEY LAVROV İLƏ GÖRÜŞ  
 
3 aprel 2012-ci il .......................................................................................... 243 
 
UKRAYNA RESPUBLİKASININ  BAŞ NAZİRİ NİKOLAY 
AZAROVUN BAŞÇILIQ ETDİYİ  
NÜMAYƏNDƏ HEYƏTİ İLƏ GÖRÜŞ  
 
4 aprel 2012-ci il .......................................................................................... 244 
 
ÇEXİYA RESPUBLİKASINA DÖVLƏT SƏFƏRİ  
 
4 aprel 2012-ci il .......................................................................................... 245 
 
RƏSMİ QARŞILANMA MƏRASİMİ  
  
5 aprel 2012-ci il .......................................................................................... 246 
 
ÇEXİYA RESPUBLİKASININ PREZİDENTİ VATSLAV 
KLAUS İLƏ GÖRÜŞ  
 
5 aprel 2012-ci il .......................................................................................... 247 
 
GENİŞ TƏRKİBDƏ GÖRÜŞ  
 
5 aprel 2012-ci il .......................................................................................... 248 
 
SƏNƏDLƏRİN  İMZALANMASI MƏRASİMİ  
 
5 aprel 2012-ci il .......................................................................................... 249 
    
 396 
ÇEXİYA RESPUBLİKASININ PREZİDENTİ VATSLAV 
KLAUS İLƏ BİRGƏ MƏTBUAT KONFRANSINDA İŞTİRAK  
 
5 aprel 2012-ci il .......................................................................................... 250 
 
AZƏRBAYCAN PREZİDENTİNİN ŞƏRƏFİNƏ NAHARDA 
İŞTİRAK  
 
5 aprel 2012-ci il .......................................................................................... 255 
 
ÇEXİYA PARLAMENTİ DEPUTATLAR PALATASININ 
SƏDRİ XANIM MİROSLAVA NEMTSOVA İLƏ GÖRÜŞ  
 
5 aprel 2012-ci il .......................................................................................... 257 
 
QƏDİM KARL KÖRPÜSÜ İLƏ TANIŞLIQ  
 
5 aprel 2012-ci il .......................................................................................... 258 
 
ALİ QONAĞIN ŞƏRƏFİNƏ  DÖVLƏT NAHARINDA 
İŞTİRAK 
 
6 aprel 2012-ci il .......................................................................................... 259 
 
ÇEXİYA RESPUBLİKASININ  BAŞ NAZİRİ  
PETR NEÇAS İLƏ GÖRÜŞ 
 
6 aprel 2012-ci il .......................................................................................... 263 
 
PRAQANIN VİTKOV MİLLİ MEMORİALINI ZİYARƏT   
 
6 aprel 2012-ci il .......................................................................................... 264 
 
RUSİYA FEDERASİYASI  FEDERAL MƏCLİSİ 
FEDERASİYA ŞURASININ SƏDRİ VALENTİNA 
MATVİYENKONUN BAŞÇILIQ ETDİYİ NÜMAYƏNDƏ 
HEYƏTİ İLƏ GÖRÜŞ 
 
9 aprel 2012-ci il .......................................................................................... 266 
 
XV AVRASİYA İQTİSADİ ZİRVƏ TOPLANTISININ 
İŞTİRAKÇILARINA  
 
 397 
9 aprel 2012-ci il .......................................................................................... 267 
 
HEYDƏR ƏLİYEV MƏRKƏZİNDƏ APARILMIŞ İNŞAAT 
İŞLƏRİNİN GEDİŞİ İLƏ TANIŞLIQ 
 
10 aprel 2012-ci il ........................................................................................ 269 
 
YENİ NEFT-QAZ EMALI VƏ NEFT-KİMYA 
KOMPLEKSİNİN İNŞASINA HƏSR OLUNMUŞ FORUMUN 
İŞTİRAKÇILARINA  
 
9 aprel 2012-ci il .......................................................................................... 270 
 
ŞİMAL-QƏRB BÖLGƏSİNƏ SƏFƏR 
 
12 aprel 2012-ci il ........................................................................................ 271 
 
AĞSTAFA RAYONUNA SƏFƏR  
 
12 aprel 2012-ci il ........................................................................................ 281 
 
YAZIÇILAR EVİNDƏ BÖLGƏ ZİYALILARI İLƏ GÖRÜŞ  
 
12 aprel 2012-ci il ........................................................................................ 285 
 
TOVUZ RAYONUNA SƏFƏR 
 
12 aprel 2012-ci il ........................................................................................ 307 
 
AZƏRBAYCANIN PRAVOSLAV XRİSTİAN İCMASINA  
 
13 aprel 2012-ci il ........................................................................................ 311 
 
İSRAİL DÖVLƏTİNİN PREZİDENTİ ZATİ-ALİLƏRİ  
CƏNAB ŞİMON PERESƏ 
 
13 aprel 2012-ci il ........................................................................................ 312 
 
NİDERLAND KRALİÇASI ÜLYAHƏZRƏT  II BEATRİKSƏ 
 
13 aprel 2012-ci il ........................................................................................ 313 
 
CƏNUBİ AFRİKA RESPUBLİKASININ PREZİDENTİ  
ZATİ-ALİLƏRİ CƏNAB CEYKOB GEDLEYİHLEKİSA ZUMAYA 
 
13 aprel 2012-ci il ........................................................................................ 314 
 398 
 
«AİTF–2012» XI AZƏRBAYCAN BEYNƏLXALQ TURİZM 
VƏ SƏYAHƏTLƏR SƏRGİSİ İLƏ  TANIŞLIQ  
 
13 aprel 2012-ci il ........................................................................................ 315 
DÜNYA GÖMRÜK TƏŞKİLATININ BAŞ KATİBİ KUNİO 
MİKURİYA  İLƏ GÖRÜŞ 
 
13 aprel 2012-ci il ........................................................................................ 318 
 
LİTVA SEYMİNİN KEÇMİŞ SƏDRİ, AVROPA PARLAMEN-
TİNİN ÜZVÜ VİTAUTAS LANDSBERGİS İLƏ GÖRÜŞ 
 
14 aprel 2012-ci il ........................................................................................ 319 
 
NAZİRLƏR KABİNETİNİN 2012-ci İLİN BİRİNCİ RÜBÜNÜN 
SOSİAL-İQTİSADİ İNKİŞAFININ YEKUNLARINA VƏ 
QARŞIDA DURAN VƏZİFƏLƏRƏ HƏSR OLUNMUŞ 
İCLASDA İŞTİRAK  
 
16 aprel 2012-ci il ........................................................................................ 320 
 
YEKUN NİTQİ ............................................................................................ 330 
 
HİNDİSTANIN TİCARƏT VƏ SƏNAYE NAZİRİ VƏ AZƏRBAYCAN–
HİNDİSTAN BİRGƏ HÖKUMƏTLƏR- 
ARASI KOMİSSİYANIN HƏMSƏDRİ CYOTİRADİTYA  
SİNDİAN İLƏ GÖRÜŞ  
 
16 aprel 2012-ci il .................................................................. 348   
 
POLŞA RESPUBLİKASININ PREZİDENTİ ZATİ-ALİLƏRİ CƏNAB 
BRONİSLAV KOMOROVSKİYƏ  
 
17 aprel 2012-ci il ........................................................................................ 349 
 
bp ŞİRKƏTİNİN İCRAÇI DİREKTORU  
ROBERT DADLİN İLƏ GÖRÜŞ 
 
17 aprel 2012-ci il ........................................................................................ 350 
 
TÜRKDİLLİ DÖVLƏTLƏRİN ƏMƏKDAŞLIQ ŞURASININ BAŞ KATİBİ 
XƏLİL AKINCI İLƏ GÖRÜŞ 
 
 399 
17 aprel 2012-ci il ........................................................................................ 351 
 
BMT-nin ƏRZAQ VƏ KƏND TƏSƏRRÜFATI TƏŞKİLA-
TININ BAŞ DİREKTORU JOZE QRATSİANO DA  
 400 
SİLVANIN BAŞÇILIQ ETDİYİ NÜMAYƏNDƏ HEYƏTİ 
İLƏ GÖRÜŞ 
 
18 aprel 2012-ci il ........................................................................................ 352 
 
UKRAYNA ALİ RADASININ SƏDRİ VLADİMİR 
LİTVİNİN BAŞÇILIQ ETDİYİ NÜMAYƏNDƏ HEYƏTİ 
İLƏ GÖRÜŞ 
 
18 aprel 2012-ci il ........................................................................................ 353 
 
QEYDLƏR ................................................................................................... 348 
 
Şəxsi adlar göstəricisi ................................................................................... 373 
 
Coğrafi adlar göstəricisi .............................................................................. 378 
 401 
 
 
 
 
 
 
 
 
 
 
 
 
Texniki redaktor  Zoya Nəcəfova 
Yığım üzrə operator   İlhamə Kərimova 
Kompüter tərtibatı   Məhəbbət Orucov 
 
 
 
 
 
 
 
 
 
 
 
Cildin hazırlanmasında AZƏRTAC-ın materiallarından  
istifadə olunmuşdur. 
 
«Tayms» qarnitur. Formatı 84×1081/32. Ofset kağızı 1.  
Şərti çap vərəqi 25,0. Uçot nəşr vərəqi 25,5. Tirajı 5000.  
Müqavilə qiyməti ilə. 
 
Azərbaycan Respublikası Mədəniyyət və Turizm Nazirliyi 
Azərbaycan Dövlət Nəşriyyatı.  
Bakı – Mehdi Hüseyn küç. 61, dalan 2, ev 3. 
 
«Şərq-Qərb» mətbəəsi, Aşıq Ələsgər küçəsi 17. 
 
