Низами Таьысой 
 1 
 
Nizami Tağısoy 
 
 
 
 
 
 
 
 
 
ŞİLYAN: 
ÖZÜ, SÖZÜ – ÇEŞMƏNİN GÖZÜ 
 
Birinci kitab 
 
 
 
 
 
 
 
 
 
 
 
 
 
 
Bakı – Mütərcim – 2009 
 Шилйан: юзц, сюзц – чешмянин эюзц 
 2
AMEA Folklor İnstitutu Elmi Şurasının (pr. № 1, 30.01.2009)  
və  BSU ftlologtya fakültəsi Elmi Şurasının (pr. № 27, 28.01.2009) 
 qərarı ilə çapa tövsiyə olunmuşdur. 
 
Elmi redaktoru: 
Azad Nəbiyev 
AMEA-nın müxbir üzvü, professor 
 
Ön sözün müəllifi və  redaktor: 
Rüstəm Kamal 
filologiya elmləri namizədi, dosent 
 
Rəyçilər: 
Nizami Cəfərov 
AMEA-nın müxbir üzvü, professor 
 
Ağaverdi Xəlil  
filologiya elmləri namizədi 
 
 
Nizami Tağısoy. Şilyan: özü, sözü – çeşmənin gözü. Birinci kitab. Bakı, 
2009. – 172 s. 
 
Təqdim olunmuş kitabda Şilyan və şilyanlılar haqqında bəzi tarixi-
etnoqrafik məlumatlar, şilyanlıların alqışları və qarğışları, andları, sınamaları və 
inam yerləri, ayamaları və ləqəbləri, Şilyanda uşaq oyunları, Şilyan bayatıları, 
Şilyan lətifələri, Şilyan şivəsinin – Azəri türkcəsi yerli dialektdə işlənən söz və 
ifadələrin özəlliyi, Şilyanın təpərli kişilərinin həyatından və Şilyan şairlərinin 
yaradıcılığından səhifələr ilk dəfə verilmişdir. Müəllif ümid edir ki, kitabda 
təqdim olunmuş folklor nümunələri, Şilyan şairlərinin yaradıcılığından verilmiş 
örnəklər oxucuların zövqünü oxşamaqla, onların Şilyanlıların müşahidəliliyinə, 
müdrikliyinə, baməzəliyinə, hazırcavablığına marağını artıracaqdır. Kitab el-oba 
sevgisi ilə yaşayan, el sözünü yüksək dəyərləndirən, el deyiminə hörmətlə 
yanaşan oxucular üçün nəzərdə tutulmuşdur. 
 
0907
026
4702060000
−T  
 
 
Низами Таьысой 
 3 
© N.Tağısoy, 2009
Шилйан: юзц, сюзц – чешмянин эюзц 
 4
 
 
 
 
 
 
 
 
 
 
 
 
El-oba gözündə kişiliyi, mərdliyi, 
dəyanəti ilə tanınan, daim düzlüyü ilə 
ucalan Şilyanın müdrik ağsaqqalarına,  
dili bayatılı, sinəsi nağıllı 
ağbirçəklərinə  
oğul sevgisi ilə ithaf edirəm
Низами Таьысой 
 5 
 
ŞİLYANIN  ETNİK-FOLKLOR  OBRAZI 
 
Prof. Nizami Tağısoy (Məmmədov) yaradıcılıq diapazonu geniş 
olan alimlərimizdəndir. Tərcümə nəzəriyyəsi, türk xalqlarının epos yara-
dıcılığı, yazılı ədəbiyyatı və s. onun məşğul olduğu sahələrdir. 
Səmimi şeirlər müəllifi olan Nizami Tağısoyun ədəbi tənqid və bədii 
tərcümə sahəsində də uğurları danılmazdır. Ədəbi prosesdə maraqlı ya-
zılarla çıxış edən alimin yorulmaz iş enerjisi, millət sevgisi, istedad və sə-
mimiyyəti onun ziyalı portretini tamamlayan cizgilərdir. 
Nizami Tağısoyun səbr və sevgi ilə araya-ərsəyə gətirdiyi bu kitabı 
Şilyan elinin etnik-folklor obrazı adlandırsaq, yəqin ki, yanılmarıq. 
Müəllif qədim türk ellərimizdən olan Şilyan (Ucar rayonu) haqqın-
da qısa tarixi-etnoqrafik oçerk verdikdən sonra, burada Şilyanın arxaik 
inanc dünyasını, alqışları və qarğışları, andları və inamları, sınamaları, 
müqəddəs ocaqlarını və ziyarətgahlarını təqdim edir. Kitabdakı Şilyan 
hazırcavablarının lətifələri, Şilyanlıların ayamaları və ləqəbləri, Şilyanlı 
şivəsi - Şilyanlı işvəsi və s. nümunələr maraqla oxunur. Toplayıcının 
Şilyanın söz landşaftından yazılı və şihafi sözün hədləri və sərhədləri müs-
təvisində olan el şairlərinin – şair Adıgözəl, Səftər Həsənzadə, Rəhim 
Rəvan, Nizami Tağısoy, Rəfi Haqsəs Şilyanlı yaradıcılığından nümunələr 
verməsi həm metodoloji baxımdan, həm də folklor estetikası baxımından 
təqdirəlayiqdir.  
El şairləri etnik-mədəni hadisədir. Yazılı ədəbiyyatla şifahi sözün 
arasında yerləşən bu şairlərin yaradıcılıq poetikası, təəssüf ki, yetərincə 
öyrənilməmişdir. Şilyanın el şairləri doğma yurdun gözəlliklərini, insanla-
rını vəsf etməklə yanaşı, Azərbaycanın sosial problemlərini, Qarabağ ağ-
rısını, torpaqlarımızın itkisini səmimiyyətlə dilə gətirirlər. 
El şairlərinin öz auditoriyası, poetik potensialı vardır. El şairləri-
nin sözü tarixi-mədəni perspektivdə anonimləşə də, mədəni ənənəyə qoşu-
lub (daxil edilib) «mətn» statusu da qazana bilər. Nizami Tağısoy Şilyan 
şairlərinin yaradıcılığını yazıya alıb kitaba daxil etməklə, onlara mətn 
statusu verə bilmişdir. 
Nizami Tağısoy uşaqlıqdan Şilyan aşıqlarını eşitmiş, el şairlərini din-
ləmiş, yaddaşa-yazıya köçürmüşdür. Onların ömür və söz yaradıgılığını 
qələmə almaq üçün gərək el sözünün urvatını, ətrini və qədrini biləsən. 
Nizami Tağısoy türk xalq təhkiyəsinin, söyləmə ənənəsinin daşıyıcı-
sıdır. Şəhər mədəniyyəti, kitab yazı ənənəsi, iki dil (rus-Azərbaycan) kon-
Шилйан: юзц, сюзц – чешмянин эюзц 
 6
teksti onun genetik təhkiyə yaddaşını qətiyyən zədələyə bilməmişdir. Onun 
müəllif - toplayıcı - tədqiqatçı kimi üstünlüyü ondadır ki, eşitdiyi, özünün 
söylədiyi əhvalatları olduğu kimi (az itkilərlə) yazıya gətirə bilir, hətta 
mən deyərdim ki, söyləmə intonasiyası, jesti-mimikası da bu mətnlərdə 
görünür və eşidilir. 
Nizami müəllim dolamaları, lətifələri adi gündəlik nitq axarından 
seçilən bədii sistem kimi təqdim edir, bu mətnlərin başqa keyfiyyətlərini – 
kompoziyasının, süjetin nisbi sabitliyini, üslub vasitələrini qoruyub sax-
laya bilir. 
Sakral, yaxud ritual xarakterli mətnlər Şilyanın mərasim situasiya-
larını, «ritual fonunu» (Y.Lotman) bərpa etməyə imkan verir. Alqış və 
qarğışlar, andlar və inamlar Şilyan insanının mifoloji düşüncəsinin sına-
ma və inanc dünyasını göstərir. Bu sıraya pirlər və ocaqlar haqqında mə-
lumatların daxil edilməsi də özünü doğruldur. Minimal folklor mətnləri: 
atalar sözləri, məsəllər, sabit frazeoloji vahidlər kitabda geniş yer alır. 
Nitq janrları adlandırılan bu minimal mətnlər nitq davranışının stereotip-
ləridir. 
Azərbaycanın hər mahalının, elinin, kəndinin, obasının söz sərvəti-
nin öyrənilməsi folklor elminin qarşısında duran vacib məsələlərindəndir. 
Millətin folklor bütövlüyü, etnoqrafik «sifəti» məhz bu yolla bərpa oluna 
bilər. 
Bu kitab dəyərli bir alimin, ləyaqətli bir oğulun və vətəndaşın öz 
Ata Yurduna sevgi töhvəsi və etirafıdır. 
 
Rüstəm Kamal 
Bakı Slavyan Universiteti 
«Folklor araşdırmaları» elmi- 
tədqiqat laboratoriyasının müdiri 
Низами Таьысой 
 7 
 
ŞİLYAN VƏ ŞİLYANLILAR HAQQINDA 
TARİXİ – ETNOQRAFİK QEYDLƏR 
 
Qədim Şirvan torpağının aran zonası Ucarda bağ-bağatlı, toy-
büsatlı bir el var – Yuxarı Şilyan kəndi. Bu kəndin tarixi keçmişi ilə 
bağlı ağsaqqal və ağbirçəklərin xatirələrində çoxlu söz-söhbətlər 
yaşamaqda, alim-tədqiqatçıların əsərlərində özünə yer tutmaqdadır. 
Məsələn, «Azərbaycan toponimləri» kitabında Şilyanla bağlı biz 
aşağıdakı məlumatla tanış oluruq: «Şilyan – türkdilli şiryan (şilyan) 
tayfasının adı ilə bağlıdır. Keçmişdə mövcud olan və toponimik 
cərgə əmələ gətirən Şilyan kəndlərini bir-birindən fərqləndirmək 
üçün Yuxarı Şilyan, Göyərçin Şilyan və Müsüslü Şilyan 
adlandırmışlar»1. Başqa bir yerdə isə oxuyuruq: «Yuxarı Şilyan 
kəndi Ucar rayonunda, rayon mərkəzindən 35 km. cənub-şərqdə 
Yuxarı Şilyan İnzibati Ərazi Vahidində, Baş Şirvan kollektoru 
kənarında, Şirvan düzündədir. Ərazisi 39 kv/km, əhalisinin sayı 
4386 (01.01.2005-ci ilə olan statistik məlumat) nəfərdir. Əhali 
əsasən heyvandarlıq, taxılçılıq, pambıqçılıq və bostançılıqla məşğul 
olur. Kənddə iki məktəb, iki kitabxana, klub, uşaq bağçası, kənd 
sahə xəstəxanası, poçt-rabitə şöbəsi, müxtəlif çeşidli ticarət və iaşə 
obyektləri, stadion və s. var. Bu yaşayış məskəni qədim tarixi 
keçmişə malikdir. 
Yuxarı Şilyan yaşayış məskəni türkdilli şiryan (şilyan) tayfa-
sının indiki ərazidə məskunlaşması nəticəsində yaranmışdır. Bir 
məlumata görə, bu tayfa XI əsrdə Zaqafqaziyaya gəlmiş Səlcuq 
oğuzlarına mənsubdurlar. Şiryan adının tərkibindəki r hərfi zaman 
keçdikcə yerli tələffüzdə l hərfinə çevrilmişdir. Toponimin 
tərkibindəki yuxarı sözü kəndi digər yaşayış məntəqəsindən ayır-
maq üçün artırılmışdır. 
Hazırda Azərbaycanda Ucarla bərabər, Yevlax, Kürdəmir ra-
yonlarında da türkdilli şiryan tayfasının adı ilə bağlı Şilyan kəndi 
                                                 
1 Азярбайъан топонимляри. Енсиклопедик лцьят. – Бакы, «Азярбайъан енсиклопеди-
йасы» Няшриййат Полиграфийа Бирлийи, 2000, с.574.    
Шилйан: юзц, сюзц – чешмянин эюзц 
 8
vardır»1. Sitat gətirdiyimiz kitabın bu səhifələrindən əvvəldə isə 
yenə də Şilyanla bağlı digər məlumatlarla rastlaşırıq: «Şilyanlılar 
bəzi mənbələrə görə isə şiryan (şilyan) türk tayfaları lək, ossalu, 
armalu, zəngənə və s. ilə birlikdə ağ hunların kai (qayı) qəbiləsinə 
mənsubdurlar»2. Bununla belə qətiyyətlə demək olar ki, «Şilyan» 
toponimi hələ də nə dil, nə coğrafi, nə folklor, nə etnoqrafik-tarixi 
yönlərdən öyrənilib tədqiq olunmamışdır. 
Dediyimiz kimi, «Şilyan» toponiminə yalnız Azərbaycanda 
Ucarda «Yuxarı Şilyan», «Təzə Şilyan», Kürdəmirdə «Şilyan», 
Yevlaxda «Şilyan» və s. yerlərdə təsadüf edilmir. Həm də Türkiyə-
nin ən səfalı, yaşıllıqlarla əhatələnmiş, dağlar ətəyində yerləşən 
Kalkandərə nahiyəsində (bölgəsində) yerləşən kəndlərin adında – 
“Şilyan Ehya”, “Yuxarı Şilyan”3 “Yoxuşlu Şilyan Ayanoz”, “Aşağı 
Şilyan”4 və Kars-Çoruh yolunda yerləşən Şilyan5 dağları adında rast 
gəlinir. Qeyd edək ki, 2 aprel 1916-cı ildə “Şilyan” dağları qanlı 
döyüşlərdə rusların əlinə keçir. Ərzincan görüşündən sonra ruslar 
Doğu cəbhəsinə çəkilməyə məcbur olurlar. Bu dövrdə hərəkətə 
gələn II Türk-Qafqaz Kolordusu bölgəyə hakimliyi Yaqub Paşa 
Rizanın komandanlığı altında ələ keçirir və 2 mart 1918-ci ildən 
ərazi xilas edilir.  «Şilyan» toponiminin və Şilyanların nə üçün belə 
geniş ərazilərdə yayılmasının tarixi-etnoqrafik, sosial-iqtisadi, 
mədəni-mənəvi səbəblərini də öyrənməyə, heç şübhəsiz ki, böyük 
ehtiyac vardır. 
Ağsaqqal və ağbirçəklərin dediklərinə görə, keçmişdə bu 
kəndlər hamısı bir yerdə olmuş, lakin zaman keçdikcə Şilyanda ya-
şayanlar müxtəlif rayonların ərazilərinə səpələnmiş, öz «Şil-
yan»larını formalaşdırıb inkişaf etdirmişlər. Bax elə buna görə də 
                                                 
1 Тапдыгоьлу Н. Уъар району вя онун топонимийасы (Гыса Енсиклопедик дярэи). – 
Бакы, «Тящсил» НПМ, 2005, с.92-93. 
2 Йеня орада, с.83. 
3 Калкандере.ъом 
4 www.Калкандере вакфы.орэ. 
5 www.Kalkandereliyiz.biz  
Низами Таьысой 
 9 
Şilyanlardan hər birinin müxtəlif prizmalardan öyrənilməsi əhə-
miyyətlidir. 
Azərbaycan ərazisində olan Şilyanların bir-birindən ayrılması, 
ağsaqqal və ağbirçəklərin söylədiklərinə görə, təxminən 110 ildən 
yuxarıdır. «Şilyan» adı ilə bağlı olan versiyalardan biri, fikrimizcə, 
maraq doğurur. Bu, Şilyanların tarixini yazmaq istəyən, digərləri 
üçün türklüyü nümunə ola biləcək, dünyasını vaxtsız dəyişmiş 
istedadlı şair-publisist Rəhim Rəvanın özünün eşitdikləri üzərində 
qurduğu versiyadır. 
Deyirlər «Şilyan»a vaxtı ilə «Altıöylər» də demişlər. Belə na-
ğıl edirlər ki, bir gün Şamaxıdan altı atlı Kür üstdən keçib Qarabağa 
getməliymiş. Toran vurduğunu görüb, qaranlıqda mənzil başına 
yetişə bilməyəcəklərini yəqin edib, atlıların ağsaqqalı bu yerin 
ağsaqqalı Soltan kişiyə onların evində gecələmələri ilə bağlı 
müraciət edir. Soltan kişi də atlıları yüksək səviyyədə qəbul 
etməklə, bildirir ki, onlardan hər biri bir evdə gecələməli olacaqdır. 
Həm də eyni zamanda Soltan kişi hər bir evin kişisinə tapşırır ki, bu 
axşam onlardan hər birinin evində mütləq aş qazanı qoyulmalı və 
atlıların hamısı ləzzətli aşa qonaq edilməlidir. Belə də edirlər. 
Qonaqlar yeyib-içib rahatlanırlar, gecəni dincəlib, səhər qalxırlar, 
səhər yeməyini isə ağsaqqalın tapşırığına görə qonaqlara hər bir 
evdə camış nehrəsi yağı ilə bal yedizdirirlər. Yeyib-içdikdən sonra 
atlılar mənzil başına yola düşürlər. Təzə yola düşüblərmiş ki, 
atlıların ağsaqqalı yoldaşlarından onları bu obada necə qəbul 
etdiklərini, axşam nə, səhər nə yediklərini soruşur. Atlıların hamısı 
bir ağızdan «Axşam aş, səhər nehrə yağı ilə bal» yediklərini 
deyirlər. Yeməklərin hər bir evdə eyni olduğu onları təəc-
cübləndirir. Sonrada atlıların hər biri deyir ki, kişi, mən gördüm ki, 
burada var-dövlət «şilan»dır, «şülən»dir, yəni həddən artıq çoxdur. 
Beləliklə də buradan «Şilyan» adı, toponimi formalaşmağa 
başlamışdır.  
Şilyanla, bu kənddəki var-dövlətlə bağlı hətta el arasında məsəl 
də yaranıb yaddaşlarda daşlaşmışdır: «Şilyana getdin ayaq götür, 
ləkə, Bərşada,.. (Ucarın kəndləri – N.T.) getdin çörək».  
Шилйан: юзц, сюзц – чешмянин эюзц 
 10
Keçmiş zamanlarda olduğu kimi bu gün də Şilyanda maraqlı 
folklor-etnoqrafik sənət nümunələri, abidələr, deyimli-duyumlu 
sözlər, düzgülər, söyləmələr və s. vardır və yaranır. Yuxarı Şilyan-
lıların toyunun elə səciyyəvi cəhətləri vardır ki, digər bölgələrimizin 
toylarında, həm də başqa Şilyan ellərində görə bilmirik. Yəni 
Yuxarı Şilyan elə bu cəhəti etibari ilə də diqqət mərkəzində 
durmağa layiqdir. 
Yuxarı Şilyanlıları digər ellərimizdən, obalarımızdan köklü 
şəkildə fərqləndirən cəhət onların hədsiz qonaqpərvərliyi, mehman-
sevərliyidir. Düzdür, qonaqpərvərlik bütün türk uluslarının səciy-
yəvi xüsusiyyəti, danılmaz tərəfidir. Lakin qonaqpərvərlik bir etik 
dəyər kimi Yuxarı Şilyanlılarda özünü daha parlaq şəkildə göstərir. 
Hətta Şilyanlının evində bir loxma çörəyi olmasa belə, o, qonağı elə 
böyük təmtəraq, elə böyük sevinclə qarşılayıb yola salar ki, qonaq 
belə yüksək münasibətdən öz elinə, obasına sevinc payı aparar. 
Çünki Şilyanlılar sanki özlərinə daha çox dost tutmaqla, onunla 
ülfət bağlamaq, onun qulluğunda durmaq və yola salmaqla öyünər, 
yarışa girərlər. Maddi imkanlarının indi bir qədər zəif vəziyyətdə 
olmasına baxmayaraq, şilyanlılar bu xüsusiyyəti ağsaqqallarından, 
ağbirçəklərindən əxz edə-edə, onu rəngarəngləşdirə-
rəngarəngləşdirə, ona naxış vura-vura inkişaf etdirməkdə, 
formalaşdırmaqda davam etməkdədirlər. 
Lakin bununla belə, Şilyanlıların yaşam pasportu, onların əsas 
nitq davranışı bədahətən, yerində deyilmiş sözlər, deyimlər, za-
rafatlar, ülgülü ifadələrdir. Bu isə şilyanlıların sözü, el deyimini, 
danışıq leksikasını yaşatmalarından, onlara dəyər verməsindən irəli 
gəlir. Bu kənddə lap əvvəllərdən əvəzsiz söz ustaları, söz sərrafları, 
söz xiridarları çox olub, şükür, bu gün də var. Əhmədalı oğlu 
Məhəmmədi, Şofer Tağını, Paray Mikayılovu, Ata Abdu-
rəhmanovu, Zal oğlu Rüstəmi, Loğman Əhmədi, Abuş oğlu Bəşiri, 
Böyükişi və Abduləli qardaşlarını, Qədir oğlu Şirini, Nağdalı oğlu 
Əsgəri, Cəmaləddin oğlu Ramizi, Qorxmaz müəllimi, Yahuzər 
müəllimi, Namizəd müəllimi, Seyid oğlu Süleymanı, Dəllək 
Низами Таьысой 
 11 
İmaməddini, Bəşir oğlu Abuşu, Abdulla oğlu Həsəni və digərlərini 
buna misal göstərmək olar. 
Şilyanda qüvvələrini bədii yaradıcılıqda, söz və saz sənətində 
sınamış xeyli el sənətkarları olmuşdur. XVIII-XX əsrlərdə şair-aşıq 
Adıgözəl, aşıq Soltan, aşıq Fərhad (aşıq Soltanın oğlu), aşıq Natiq 
(aşıq Fərhadın oğlu), aşıq Paşa, aşıq Muxtar (aşıq Paşanın oğlu), 
aşıq Əsəd, el şairləri Səftər Həsənzadə, şair Şəmil, şair Rəhim 
Rəvan, şair Nizami Tağısoy, şair Rəfi Haqsəs Şilyanlı və 
digərlərinin sözləri yaddaşlarda yaşayır, bəstəkarlar onlara mahnılar 
bəstələyir, ifaçılar məclislərdə «naxış» toxuyurlar. 
Adlarını çəkdiyimiz el şairlərinin və aşıqlarının yaradıcılığı 
haqqında cild-cild kitab yazmaq olar. Təəssüf ki, bu haqda indiyə 
qədər düşünülmüş olsa da, ortaya əməli heç nə qoyulmamışdır. 
İndi iyirmi ildən artıqdır ki, biz Şilyanlıların deyimlərini-du-
yumlarını, ülgülü ifadələrini, zərb məsəllərini, hazırcavablılıqlarını 
sübut edən nümunələrini, lətifələrini toplayırıq. Şilyanın adət-
ənənələrini, folklorunu, etnoqrafiyasını, ilmə-tikməsini, xalçalarının 
naxışlarını, toy mərasimlərininin fərqli cəhətlərini, xalq oyunlarını 
(məsələn, «zopu»nu), uşaq oyunlarını («Turna vurdu», «Eşşəyim 
qalx», «Ənzəli», «Mıxca-mıxca», «Aşıq-aşıq» və s.) yığır, onların 
üzərində işləyir, ipə-sapa düzür, sistemləşdirirk. Əlbəttə, öncə bizi 
özünə yenə də şilyanlıların duzlu-məzəli lətifələri cəlb edir. 
Lətifələr, xalq hikmətinin ən parlaq nümunələridir. Onların 
toplanıb nəşr edilməsi bir vətəndaşlıq borcu, elə-obaya məhəbbətin 
ifadəsidir. Qeyd edək ki, bu istiqamətdə müxtəlif xalqların 
nümayəndələri tərəfindən xeyli işlər həyata keçirilmişdir. Məsələn, 
ruslar İvanuşkanı, ukraynalılar Katiqoroşeki, beloruslar Nesterkanı, 
buryatlar Budamşunu, karellər Kumoxanı, moldovlar Tendale və 
Pekaleni, taciklər Müşfiqini, ərəblər və türklər Bəhlul Danəndəni, 
türklər, azərbaycanlılar, özbəklər, türkmənlər, qaquzlar Molla 
Nəsrəddini, qazaxlar Aldar Kosanı, qaraqalpaqlar Aldar Kosa və 
Ömirbəyi bax beləcə xalqın birdəfəlik olaraq etnik yaddaşına 
«yazmışlar». Bununla belə xalq içində elələri vardır ki, onlar hələ 
də təbliğ olunmur, yaradıcılıq və bacarığı oxuculara lazımınca 
Шилйан: юзц, сюзц – чешмянин эюзц 
 12
çatdırılmır. Nəzərə çatdıraq ki, şəkili Hacı dayı, Ağdamın Abdal 
Gülablısından Abdal Qasımla bağlı lətifələr yalnız yazıya 
alındıqdan sonra oxucular onları daha yaxşı tanımağa başladılar. 
Deməli, bu tipli hazırcavabların yaradıcılığı məhz yazıya alınma 
vasitəsi ilə geniş oxucu auditoriyasına çatdırıldıqdan sonra onlar 
populyarlaşa bilərlər. 
Bir şeyi də qeyd edək ki, hazırcavab, məzəli adamlar dünyada 
bir qayda olaraq Bolqarıstanda Qabrovodan, Türkiyədə Əs-
kişəhrdən, Özbəkistanda Kokanddan, Qaraqalpaqstanda Çimbaydan 
çıxıbsa, Azərbaycanda belələri Şəkidən, Ağdamdan, yaxud da 
Ucarın Yuxarı Şilyanından çıxır. Təəssüf ki, Yuxarı Şilyan 
hazırcavablarının və məzəlilərinin deyim-duyum, ifadə tərzinə 
indiyə qədər etinasız yanaşılmış, onların yaradıcılığı geniş çevrədə 
tanıtdırılmamışdır. 
Lətifələr ilk növbədə tərbiyəedici funksiyası ilə seçilir. 
Prof.A.Nəbiyev haqlı olaraq göstərir ki, «lətifə bədii təfəkkürdə 
daim dinamikada olan janrlardandır» (A.Nəbiyev. Azərbaycan xalq 
ədəbiyyatı. II hissə-Bakı, Elm, 2006, s.301). O daim cilalanır, 
formalaşır, inkişaf edir. Prof.A.Nəbiyev lətifələri təsnif etdikdə 
onları «Bəhlul Danəndə», «Molla Nəsrəddin» və regional lətifələrə 
bölür. Sonra regional lətifələrin özünü qruplaşdırdıqda, o, Şəki 
lətifələri, Qarabağ və Abdal Qasım lətifələri, ayrım lətifələri, ləzgi 
lətifələri və müxtəlif məzmunlu lətifələrdən danışsa da, onların 
sırasında Şilyan lətifələrinin adını çəkmir. Bu epik xalq yaradıcılığı 
növünün Yuxarı Şilyanda inkişafı isə onu, heç şübhəsiz ki, konkret 
ərazidə formalaşmış lətifələr sırasında əks etdirməyi gündəmə 
gətirir. 
Şilyan lətifələri burada yaşamış ayrı-ayrı insanların uzaqgö-
rənliyi, bədahətənliyi ilə bağlı olmuşdur. Baməzə və hazırcavablar 
həm də ölkəmizin müxtəlif regionlarında daim olmuş, onların 
«fondunda» olan bu ehtiyatlardan isə xalq heç də daha geniş 
çevrədə yararlana bilməmişdir. Düzdür, XX əsrin ortalarından üzü 
bəri lətifələrin toplanmasına və nəşrinə münasibət güclənmişdir. 
Lakin sistemli şəkildə bu iş gündəlikdə hələ də lazımınca 
Низами Таьысой 
 13 
durmamışdır. Nəzərdən qaçırmayaq ki, xalqımız daim ibarəli, 
düşündürücü, güldürücü sözə hörmətlə yanaşdığından və fikrin 
arifanə deyiminə daha çox diqqət yetirdiyindən lətifəçilik ənənələri 
nəinki yaşamalı, həm də genişlənməli, bu ənənə dərindən 
öyrənilməli və təbliğ olunmalıdır. 
Şilyan hazırcavablarının, məzəlilərinin deyimlərini qələmə 
alıb qədirbilən, sözə böyük dəyər verən xalqımıza çatdırmağı üstün 
tuturuq. Şübhə etmirik ki, təqdim olunmuş nümunələr oxucuların 
ürəyinə yol tapacaq, onları düşünüb fikirləşməyə, fikirləşib 
düşünməyə sövq edəcək. Yerində, məqamında deyilmiş sözün gü-
cündən zövq alacaq, ona heyran olacaq, xalq fəlsəfəsi və müdrikliyi 
haqqında dərindən düşünəcəklər. 
 
 
Шилйан: юзц, сюзц – чешмянин эюзц 
 14
 
ALQIŞLAR VƏ QARĞIŞLAR 
 
Məlum olduğu kimi, alqışlar və qarğışlar insan həyatının lap 
əski dövrü ilə bağlı olan nümunələrindəndir. Bu nümunələr digər 
xalqlarda olduğu kimi Azərbaycan folklorşünaslığında da kifayət 
qədər öyrənilmişdir. Əgər alqışlarda insanın bütün müsbət 
keyfiyyətlərinə diqqət yetirilir və bu cəhətlər təqdir olunursa, ək-
sinə, qarğışlarda insanın mənfi keyfiyyətlərinə, pisliklərinə, bəd-
liklərinə, naqisliklərinə görə nifrət ifadə olunur. Xalq həyatında heç 
bir lüzumsuz, lazımsız şey yoxdur, o cümlədən, alqışlar və qarğışlar 
da bu qəbildəndir. 
Alqışlar və qarğışlar şifahi xalq ədəbiyyatının digər nümunə-
ləri kimi toplanıb, öyrənilib, nəşr edilmişdir. Bununla belə elə regio-
nal alqışlar və qarğışlar vardır ki, onların geniş oxucu kütləsinə 
çatdırılmasına böyük ehtiyac duyulmaqdadır. Biz də elə məhz bu 
baxımdan Şilyan alqışlarını və qarğışlarını toplamağı mühüm hesab 
edərək, onları yazıya almağı qərara aldıq. Alqışlar və qarğışlar 
xeyrlə şərin, rəğbətlə nifrətin, yaxşılıqla pisliyin, rəhmdilliklə 
əzazilliyin ifadəçisi kimi çıxış edir. Alqışlarla qarğışlar şifahi 
yaradıcılıqda istifadə edildiyi kimi, klassik ədəbiyyatımızda da 
özünüə yer tutmuşdur. Epik abidələrimiz, dastanlarımız, 
nağıllarımız, əfsanələrimiz, rəvayətlərimiz, lətifələrimiz, aşıq 
poeziyamız və meyxanalarımız bu nümunələrlə zəngindir. Alqışlar 
və qarğışları işlənmə yerinə, məqamına görə qruplaşdırmaq olar. 
Alqışlar və qarğışlar öz ibrətamizliyi, xalqın arzu-istəyi, ailə-məişət 
həyatı, mərasim və adətləri və s. ilə bağlı olmuş və olmaqdadır. 
Şilyanda elə adamlar vardır ki, onların alqışları da, qarğışları da 
yerinə düşəndir. Əgər birincilərin şilyanlılar qarşısına çıxmasını 
səbrsizliklə gözləyirlərsə, ikincilərdən daim kənar olmaq, gözlərinə 
görünmək istəmirlər. 
 
Şilyan alqışları 
 
Ağ günlərə çıxasan; 
Axşamın xeyir olsun; 
Низами Таьысой 
 15 
Allah köməyin olsun; 
Allah səni pənahında saxlasın; 
Allah razı olsun; 
Allah amanında; 
Allah gözünə işıq versin; 
Allah verən əlindən kəsməsin; 
Allah bədnəzərdən uzaq eləsin; 
Allah başından töksün; 
Allah səni başqasına möhtac eləməsin; 
Allah başını uca eləsin; 
Allah ürəyinə görə versin; 
Allah səsinə qüvvət versin; 
Allah səbəb salsın; 
Allah səni dardan qurtarsın; 
Anan toyunda oynasın; 
Ayağın ruzulu olsun; 
Bağın bar gətirsin; 
Balalarına toy qismət olsun; 
Balaların gözünə çıraq olsun; 
Balalarının toyun görəsən; 
Balannan xeyir görəsən; 
Balaların xoşbəxt olsun; 
Baxtın üzünə gülsün; 
Baxtın iti olsun; 
Başın qoltuq görməsin; 
Bərəkətin tükənməsin; 
Bir qoyub min götürəsən; 
Boya-başa çıxannan olasan; 
Canın salamat olsun; 
Cibin dolu olsun; 
Çırağın gur yansın; 
Çöhrənnən gülüş əysiy olmasın; 
Dirəyin qızıldan olsun; 
Dost-düşmən yanında üzün yerə düşməsin; 
Шилйан: юзц, сюзц – чешмянин эюзц 
 16
Evli-eşikli olasan; 
Əlin-qolun var olsun; 
Əppəkli-köynəkli olasan; 
Əlində-ovcunda qalsın; 
Əllərin dam odu görməsin; 
Əkdiklərin dür bitsin; 
Günün ağ olsun; 
Gözü dolusu görəsən; 
Gözün aydın olsun; 
Günün aydın olsun; 
Hafizən dərin olsun; 
Halalın olsun; 
Həmişə xeyir işdə; 
Heç vaxt ümidin üzülməsin; 
Xeyirə qarşı gedəsən; 
İşin avand olsun; 
İşıqlığa çıxasan; 
İstədiklərinə toy qismət olsun; 
İstəyinə çatasan; 
Qazanın qaynasın; 
Qəbrin nurla dolsun; 
Qızın gəlin köçsün; 
Qələmin iti olsun; 
Mən yedim doydum, balalarım doysun; 
Mən yedim doydum, Allah acların da qarnını doydursun; 
Mərdimazardan uzaq olasan; 
Mərdimazara rast gəlməyəsən; 
Nəvə-nəticə yiyəsi olasan; 
Nəvənin toyun görəsən; 
Nəvənin toyunda oynayasan; 
Ovun qannı olsun; 
Oxun daşa dəyməsin; 
Oğlun bəy otursun; 
Ömrün su kimi uzun və axarlı olsun; 
Низами Таьысой 
 17 
Ömründə xoş günün sayı az olmasın; 
Sabahın xeyir olsun; 
Sevgin daşa dəyməsin; 
Səfərin uğurlu olsun; 
Səni ağsaqqallıqdan əysiy olmayasan; 
Səni bir qoyub, min götürəsən; 
Səni cənnətdik olasan; 
Səni xata-bəladan uzax olasan; 
Səni xoşbəxt olasan; 
Səni qada-baladan uzax olasan; 
Səni min budaq olasan; 
Səni min yaşayasan; 
Səni namərdə möhcat olmayasan; 
Səni xəstələnməyəsən; 
Səni işığa möhtac olmayasan; 
Səni neyniyim, nejə eləyim demiyəsən; 
Səni yüz yaşayasan; 
Səsin yuxarılardan gəlsin; 
Səsin yüksəklərdən gəlsin; 
Sinəndə ağ tüklər bitsin; 
Su kimi ömrün olsun; 
Suyun axarlı olsun; 
Süfrəniz şad olsun; 
Süfrəndən bərəkət əysiy olmasın; 
Təknən dolu olsun; 
Uğuruna xeyir çıxsın; 
Uğuruna dəvə çıxsın; 
Üzündən sevinc əysiy olmasın; 
Üzünə xeyir gəlsin; 
Üzünə xeyir gülsün; 
Üzündən gülüş əysiy olmasın; 
Ürəyin dərd görməsin; 
Vaxtın xeyir olsun; 
Var-dövlət yiyəsi olasan; 
Шилйан: юзц, сюзц – чешмянин эюзц 
 18
Yaman yeyənin olsun, yaman deyənin olmasın; 
Yarayannardan olasan; 
Yolun açıq olsun; 
Yolun uğurru olsun; 
Yerin behiştlik olsun; 
Yaxşı işlərdə Allahın yadından çıxmayasan; 
Yuxun şirin olsun və s. və i.a. 
 
Şilyan qarğışları 
 
Adın adlara qoyulsun; 
Axırıncı gedişin olsun; 
Allah gözündən töksün; 
Allah gününü qara eləsin; 
Allah işini avand eləməsin; 
Allah qazancına bərəkət verməsin; 
Allah sənə lənət eləsin; 
Allah səndən narazı olsun; 
Allah səndən razı olmasın; 
Allahdan ümidin kəsilsin; 
Aşına zəhər qatılsın; 
Atan itlə yatsın; 
Bağın bar gətirməsin; 
Balaların ölsün; 
Balalarınnan xeyir görməyəsən; 
Balana baxıb şahvallanmayasan; 
Başına daş düşsün; 
Başına ildırım düşsün; 
Başın qalda olsun; 
Beynin qana dönsün; 
Bədəninə qurd düşsün; 
Bərəkətin çəkilsin; 
Bərəkətin kəsilsin; 
Birin min olmasın; 
Burnunnan lülə-lülə gəlsin; 
Низами Таьысой 
 19 
Canın xəstə olsun; 
Cəhənnəm odunda yanasan; 
Çox qazanasan, az yeyəsən; 
Dağda qarın, bağda barın olmasın; 
Dədən gorbagor olsun; 
Dilin ağzında yansın; 
Dilin lal olsun; 
Doğub yalamayasan; 
Əkdiyin bitməsin; 
Əlin heç yana çatmasın; 
Əndamına piltələr işləsin; 
Əzrayıl sinənə çöksün; 
Gedər-gəlməzə gedəsən; 
Gedəsən, gəlməyəsən; 
Gözündən gəlsin; 
Gözündən lülə-lülə gəlsin; 
Gözün başqalarında olsun; 
Gözün doymasın; 
Gözün həmişə məndə olsun; 
Gözün kor olsun; 
Gözün məndə olsun, arxan quyuda; 
Günün göy əysiyə bürünsün; 
Xata-bəladan uzax olmayasan; 
İçinə od düşsün; 
İçin pətə-pətə olsun; 
İçin puç olsun; 
İstəyinə yetişməyəsən; 
İşıq üzünə həsrət qalasan; 
Kökün kəsilsin; 
Qarnın ac olsun; 
Qarnın doymasın; 
Qazancın bol olsun, qoyduğun səbət; 
Qazancın heç olsun; 
Qırx arşın quyuya düşəsən; 
Шилйан: юзц, сюзц – чешмянин эюзц 
 20
Qolun qüvvədən düşsün; 
Qulağın kar olsun; 
Minin heç olsun; 
Min qoyub, bir götürəsən; 
Nəfəsin getsin gəlməsin; 
Nitqin tutulsun; 
Ölülərin gorbagor olsun; 
Ömrün gödək olsun; 
Ömrün kəsilsin; 
Öyünə od düşsün; 
Sevgin daşa dəysin; 
Səni bəy durmayasan; 
Səni bildiyin qədər çəkəsən; 
Səni didik-didik olasan; 
Səni fərəzən günə çıxmayasan; 
Səni gəlin getməyəsən; 
Səni gürzə çalsın; 
Səni həşrə düşəsən; 
Səni kor ilan vursun; 
Səni kor olasan; 
Səni küllüküf olasan; 
Səni loya düşəsən; 
Səni oda düşəsən; 
Səni «oxay» deməyəsən; 
Səni öd yiyəsən; 
Səni parça-parça olasan; 
Səni şahmar ilan çalsın; 
Səni şaqqar-şaqqar yanasan; 
Səni təndirə düşəsən; 
Səni təpənnən atılasan; 
Səni tünbətün olasan; 
Səni zəlil olasan; 
Sənnən ümidim üzülsün; 
Səsin batsın; 
Низами Таьысой 
 21 
Uğuruna xeyir çıxmasın; 
Ürəyinə beşatılan dəysin; 
Ürəyinə güllə dəysin; 
Üstünə su tapılmasın; 
Üstündə toqqa açılmasın; 
Üzünü mürdəşir yusun; 
Yaman deyənin olsun; 
Yatasan durmayasan; 
Yediyin gözündən gəlsin; 
Yeyib sıyırmayasan; 
Yığdığın saman kimi sovrulsun; 
Yığdığına yiyələnməyəsən; 
Yolun uğurlu olmasın; 
Yurdun yulğunluq olsun; 
Zəmin biçilməsin; 
Zəminə od düşsün və s. və i.a. 
 
 
ANDLAR, SINAMALAR 
 
Digər bölgələrimizdə olduğu kimi Şilyanlıların da dilində el 
nəğmələri, sayacı nəğmələri, qoyunçuluqla, maldarlıqla, əkin-çi-
liklə, biçinçiliklə bağlı nəğmələr, andlar, sınamalar, inamlar və s. 
vardır. Heç şübhəsiz ki, onların da zərrə-zərrə yığılıb xalqımıza 
qaytarılmasının qeydinə qalmalıyıq. 
Adlarını çəkdiyimiz nümunələrin nə zaman və nə üçün yaran-
masını araşdırmağı qarşımıza məqsəd qoymadığımızdan, Şil-
yanlıların dilinin-ağzının əzbəri olan müxtəlif şərait, vəziyyət və 
münasibətlərlə bağlı onların işlətdikləri andlar, sınamalar, inamlar, 
heç şübhəsiz ki, orada yaşayan insanların həyat şəraiti, dünyaya 
baxışı, mifoloji və dini düşüncə tərzi və s. ilə bağlıdır. Digərləri 
kimi Şilyanlılar da oda, ocağa, Aya, Günəşə, ulduza, suya, torpağa, 
çörəyə, Qurana, kitaba and içmiş, inam bağlamış, onları müqəddəs 
hesab etmişlər. Folklorşünaslarımız bu nümunələri (A.Nəbiyev, 
Шилйан: юзц, сюзц – чешмянин эюзц 
 22
M.Həkimov, P.Əfəndiyev və b.) təsnif etmiş, qruplaşdırmışlar. Biz 
də Şilyan andlarını, inamlarını təsnif edə bilərik. Bununla belə 
burada biz belə təfərrüata varmağa üstünlük vermirik. Sadəcə 
olaraq, onları ümumi şəkildə oxuculara çatdırmağı daha üstün 
tuturuq. 
 
 
 
 
Şilyanlıların andları 
 
Ağlar baba haqqı; 
Allah haqqı; 
And olsun Allahın birdi birliyinə; 
And olsun bu əziz günə; 
And olsun bu ramazanlığa; 
And olsun bu məhərrəmliyə; 
And olsun əzizlərimin qəbrinə; 
And olsun Haqverdi babaya; 
And olsun qarda yatan qarlı Həzrət babaya; 
And olsun matəmə; 
And olsun o gözəgörünmüzə; 
And olsun Soltan babaya; 
And olsun Veysəlqara babaya; 
And olsun yeri-göyü xəlq eləyənə; 
Anamın canı haqqı; 
Anamın qəbri haqqı; 
Atamın canı haqqı; 
Atamın qəbrinə and olsun; 
Ay haqqı; 
Bacımın canı haqqı; 
Başın haqqı; 
Bərəkət haqqı; 
Bu Əli yolu haqqı; 
Bu isti zindan haqqı; 
Низами Таьысой 
 23 
Bu ocaq haqqı; 
Bu Ramazanlıq haqqı; 
Bu vaxt haqqı; 
Bu yol haqqı; 
Getdiyim baba haqqı; 
Gün haqqı; 
İmam haqqı; 
İmamların goru haqqı; 
İşıq haqqı; 
Kəllən haqqı; 
Kitab haqqı; 
Qardaşımın canı haqqı; 
Qardaşının canı haqqı; 
Qıldığım namaz haqqı; 
Qıldığın namaz haqqı; 
Quran haqqı; 
Nar piri haqqı; 
Oxuduğum «Yasin» haqqı; 
Oxuduğun «Yasin» haqqı; 
Ölənlərimin goru haqqı; 
Ölənlərinin goru haqqı; 
Peyğəmbər haqqı; 
Sabah haqqı; 
Su haqqı; 
Süfrə haqqı; 
Təam haqqı; 
Tutduğum oruc haqqı; 
Tutduğun oruc haqqı; 
Yer haqqı və i. a. və s. 
 
Şilyanlıların sınamaları 
 
Axşam ev süpürməzlər; 
Axşam evdən duz, pul, yumurta verməzlər; 
Axşamın xeyirindən sabahın şəri yaxşıdır; 
Шилйан: юзц, сюзц – чешмянин эюзц 
 24
Axşam tərəfi iş başlamaq olmaz; 
At kişinin qeyrətidir; 
At murada çatmaq deməkdir; 
Bağda bayquş ulayanda ona yağəppək qoyarlar; 
Bəy qayınata evinə gedəndə duzayağı verərlər; 
Bəy toyunda oynasa, ucuzluq, bolluq olar; 
Çörək qırıntısı yerə düşdükdə, onu öpüb gözü üstə qoyarlar; 
Çörək Qurandan irəlidir; 
Çörək müqəddəsdir; 
Çörəyə-duza and içərlər; 
Çörəyə, düyüyə pis deməzlər; 
Çörəyi yerə atmaq olmaz; 
Dost evində dırnaq tutmazlar; 
Duzu ələ verməzlər; 
Düyü bərəkətdir; 
Evdə sınıq güzgü saxlamaq olmaz; 
Evdə sınıq qab saxlamazlar; 
Ev tikən zaman qohum-əqraba, yaxın adamlar ustalara xələt 
verərlər; 
Əncir ağacının altında dayanmazlar; 
Əziz xələfinin uzaq səfərdən gəlməsi yuxuda ilan gördükdə 
çin olar; 
Gəlin köçəndə başına noğul tökərlər; 
Gəlin köçərkən onun ayağının altında boşqabın sınmaması pis 
əlamətdir; 
Gəlinə duzayağı verərlər (qoyun, camış, inək); 
Gəlinin başına fırladılan lampanın altına tiyan, onun da altına 
duz-çörək qoyarlar ki, qız evdən köçən günü onu aparıb oğlan evinə 
verərlər; 
Gəlinin başında çörək kəsərlər; 
Gəlinin əlinə xına yaxıb pul da üstünə qoyub bağlayarlar ki, 
köçdüyü evə ruzi-bərəkət aparsın; 
Güzgünün sınması pis əlamətdir; 
Həmzadlı adam körpənin üstünə gəlməməlidir; 
Низами Таьысой 
 25 
Hər hansı bir iş üstə gələndə «Xeyirli olsun», «Əkdiklərin dür 
bitsin», «İşiniz irəli», «İşiniz avand olsun», «Yorulmayasınız», 
«Allah mübarək eləsin» deyərlər; 
Hörümçək şad xəbər verər; 
Xoruzun ev üstünə banlaması pis əlamətdir; 
İki gəlinin üz-üzə gəlməsi yaxşı əlamət deyil; 
İtin ulaması pis əlamətdir; 
Kişi itini tox saxlamalıdır; 
Kişinin atının yalının, ya quyruğunun qırxılması yaxşı əlamət 
deyil; 
Kişinin heyvanları gümrah olmalıdır; 
Kişinin iti bəd olmalıdır; 
Körpə doğulmuş uşağın qırxın qıfıllayıb başının altına qo-
yarlar; 
Körpə qırxlı uşağın çimdiyi suyu çirkli yerə tökməzlər; 
Körpə uşaq ananın üstünə gətirilməlidir; 
Körpəni gecə çimizdirməzlər; 
Körpəni qaranlıqda saxlamazlar; 
Körpənin anası evdən çıxıb onun üstünə gələ bilməz; 
Körpənin başının altına çörək, bıçaq qoyarlar; 
Körpənin ilk dəfə qırxılmış saçını çölə atmazlar; 
Körpənin qırxını tökəndə suya qırx dənə çöp atar, körpənin 
hər çiynindən və başından su tökərlər; 
Körpənin üstünə ət gətirmək olmaz; 
Qapı kandarında görüşməzlər; 
Qazan qaynayan zaman ona duz atanda «ölülərin gözünü yı-
ğıram» deyərlər; 
Qız gəlin köçəndə atası xeyir-dua verə-verə onu lampa başına 
dolandırar; 
Qız gəlin köçəndə atası onu Quran altından keçirər; 
Qız gəlin köçəndə ata-anası xeyir-dua verər; 
Qız gəlin köçəndə ayaqqabısının altına bir neçə qız adı ya-
zarlar, hansının adı tez pozulsa, o, tez nişanlanar; 
Шилйан: юзц, сюзц – чешмянин эюзц 
 26
Qız gəlin köçəndə başına başbəzəyi qoyarlar, bəy də çıxarıb 
xələt verər; 
Qız gəlin köçəndə dalınca daş atarlar; 
Qız gəlin köçəndə dalınca su atmazlar; 
Qız gəlin köçəndə evin kandarına mismar vurarlar; 
Qız gəlin köçəndə oğlan evi qız evindən nəsə oğurlayıb apa-
rar; 
Qız oğlan evinə gələndə ayağının altında qurban kəsərlər; 
Qarşına qara pişik çıxsa, işin düz gətirməz; 
Mağar tikənlərə xələt verərlər; 
Narın giləsin yerə salmayıb yeyən cənnətə gedər; 
Sarımsağı ələ verməzlər; 
Su murdar götürməz; 
Suya tüpürməzlər; 
Süfrə arxasında söhbət etməzlər; 
Süfrəyə əl uzadanda «Bismillah» deyərlər; 
Soğanı ələ verməzlər; 
Şər qarışan vaxt ağlamaq olmaz; 
Şər qarışan vaxt dırnaq tutmazlar; 
Şər qarışan vaxt qapı kandarında oturmazlar; 
Şər qarışan vaxt yatmazlar; 
Təzə düşülmüş həyətə düyü, buğda səpərlər; 
Toy mağarı tikilərkən toy olan evin həyətinin darvazasının ağ-
zından hündür dirəkdən qırmızı bayraq, şilə asarlar; 
Toyu təzə olmuş iki gəlinin üz-üzə gəlməsi pis əlamətdir; 
Ulayan iti həyətdə saxlamazlar; 
Uşağa göz dəyməsin deyə üzərrik yandırırlar; 
Uşağa göz dəyməsin deyə üstündən dəvə tükü, qara çürüyotu 
asarlar; 
Yaxın adama dəsmal verməzlər; 
Yeyib qurtaranda «Əlhəmdülillah» deyərlər; 
Yuxuda ilan görmək istəyin çin olmasıdır; 
Yuxunu axar suya danışarlar; 
Yuxuda fil, camış, toy, balıq görmək bədbəxtlik gətirər; 
Низами Таьысой 
 27 
Yuxuda su, ilan görsən aydınlıq olar və i. a. və s. 
 
Шилйан: юзц, сюзц – чешмянин эюзц 
 28
 
AND, İNAM YERLƏRİ: 
 
Haqverdi baba ocağı 
 
Yuxarı Şilyan kəndi Şirvanın qədim yaşayış məskənlərindən-
dir. Deyirlər ki, hələ vaxtı ilə Makedoniyalı İsgəndər bu əraziləri 
fəth edərkən burada çoxlu var-dövlətlə rastlaşmış, ona görə də 
buranı «Şilyan», yəni var-dövlət olan yer adlandırmışdır. Kəndin 
etimologiyası ilə bağlı başqa bir nəzər-nöqtəsində isə deyilir ki, 
«Şilyan» iki - «Şil» sözü və «yan» hissəciyindən götürülüb. Şilyan 
kəndi yerləşdiyi ərazilər əsasən çalalarla, göllərlə, sularla zəngin 
olmuşdur. Bu çalalardan, göllərdən, sulardan çoxlu balıq tutmaq 
üçün insanlar suyun qabağını şil ilə (çırçırpı ilə) kəsərmişlər. 
Soruşanda «Hara gedirsən?» - cavab verərlərmiş: «Balıqların qabağı 
kəsilən yerə, Şil yanına» və beləliklə də «Şilyan» toponimi yaranıb 
yaddaşlarda daşlaşmışdır. Bu sətirlərin müəllifi özü Şilyanın yaxın 
ərazilərində yerləşən «Mirzalı», «Tehmir», «Balıqlı», «Mağribi» 
çalalarında çoxlu balıq olduğunun şahidi olmuşdur və bu günün 
özündə «Balıqlı» çalasından Şilyanlılarla bərabər Bağmanlılar, 
Bağman Bərgüşadlılar, Qarabucaqlılar və b. balıq tutmağa gedirlər. 
Yuxarı Şilyan kəndi, təxminən, Şirvanın cənub-qərbində yer-
ləşir və bu adda olan kəndlərlə biz Ucarda - Təzə Şilyan, Kür-
dəmirdə - Şilyan (ona «Düyülü», yaxud «Göyərçin» Şilyanı da 
deyirlər), Yevlaxda Şilyan və digər bölgələrimizdə rastlaşırıq. 
Ermənistan-Azərbaycan, Qarabağ müharibəsi başlayandan 
sonra Azərbaycanda «yan»la qutaran kənd adlarının dəyişdirilməsi 
istiqamətində xeyli əsassız işlər aparıldı və hətta Yevlax ra-
yonundakı – «Şilyan» «Ərəş» adı ilə əvəzləndi də. Lakin bir daha 
qeyd edək ki, bu kəndlərin adındakı «yan» hissəciyinin ermənilərlə 
heç bir - nə etnik, nə genetik, nə tarixi, nə mədəni, nə mənəvi, nə 
coğrafi, nə də hər hansı digər bir əlaqəsi yoxdur. Yaxşı 
yadımızdadır ki, hələ orta məktəbdə oxuyan vaxtlarda kəndimizə 
erməni millətindən olan mişarçılar gələndə, bizlər kəndə «erməni 
gəlib», «ermənilər necə olur?»- deyə, onlara baxmağa gedərdik. 
Низами Таьысой 
 29 
Bunu ona görə deyirik ki, kənd ermənilərdən o qədər kənar 
olmuşdur ki, onların burada görünməsi belə bu kənddə yaşayanlar 
üçün böyük maraq doğururdu. Nə isə… Burada biz heç də Şilyanın 
ermənilərlə hər hansı əlaqəsi olub-olmaması haqqında danışmaq 
istəmirik. Çünki bu məsələ ilə bağlı hər hansı mülahizə yürütməyin 
özü elmilikdən və obyektivlikdən son dərəcə kənar görünür. 
Yuxarı Şilyanın digər cəhətləri ilə yanaşı and-inam yerləri, 
pirləri, ocaqları öyrənilib geniş oxucu kütləsinə çatdırılmamışdır. 
Bu baxımdan qarşıda xeyli görüləsi işlər vardır. Şilyan arxeoloqlar, 
tarixçilər, etnoqraflar, folklorçular üçün mühüm özəl, orijinal 
material verə biləcəyi nöqteyi-nəzərdən diqqət mərkəzinə çəkilməyə 
layiqdir. Çünki hələ kəndin «İtqıran», «Mirzalı», «Balıqlı», 
«Tehmir» çalaları və sair yerlərində erkən orta əsrlərə və sonrakı 
dövlərə aid küpələr, səndüqələr, gümüş, qızıl sikkələr tapılsa da, 
onlarla bağlı bu günə qədər hər hansı araşdırmalar aparılmamışdır. 
Bax beləcə əski tariximizi, adət-ənənələrimizi, etnoqrafik yad-
daşımızı, etnik məxsusluğumuzu itirə-itirə dumanlı sabaha «ge-
dirik» və bu «gedişlə» hara gedəcəyimizi də o qədər yaxşı bilmirik. 
Buna görə də bu sətirlərin müəllifi Şilyanı bir az özümüzə «qay-
tarmaq» üçün bəzi işlər həyata keçirmək fikirindədir. 
Yuxarı Şilyanda müdriklər, nürani-piranilər, el ağsaqqalları, 
and-inam yerləri, pirlər, ibadətgahlar, səcdə qılınan ocaqlar az 
olmamışdır. «Ağlar baba», «Qaraağac pir», «Nar piri», «Haqverdi 
baba ocağı» və b. Onların hər birinin öz tarixi, öz xüsusiyyəti, öz 
təsir aurası, öz paklışdırıcı gücü vardır. 
Hələlik biz «Haqverdi baba ocağı» haqqında danışmaq is-
təyirik. 
Haqverdi baba, onun hal-hazırda Yuxarı Şilyan kəndində ya-
şayan oğlunun kürəkəni 84 yaşlı Məhərrəm babanın dediyinə görə, 
bizim kəndə Şamaxıdakı Nərimankənddən gəlmişdir. Türk ellərinin 
əksəriyyəti, o cümlədən Nərimankəndlilərdə xalqımızın qədim 
maddi-mədəni ənənəsindən hesab edilən oturaq həyat tərzi ilə 
yanaşı, həm də köçəri - yaylaq, qışlaq, tərəkəmə həyatı yaşa-
yarlarmış və elə Haqverdi baba da Yuxarı Şilyana qışlaqlara mal-
Шилйан: юзц, сюзц – чешмянин эюзц 
 30
qara gətiriləndə gəlibmiş. Buralar onun xoşuna gəldiyindən o, sonra 
da bütün həyatını bu kəndlə, bu el-oba ilə bağlayıb, onlarla 
qaynayıb-qarışıb, hamı ilə can bir qəlbdə olub və beləcə ömür 
sürüb, onu ləyaqətlə başa vurub, özünə camaat arasında böyük 
hörmət qazanıbdır. Haqverdi babada olan müsbət aura, pis, xeyirsiz, 
uğursuz işlərdən qorunma enerjisi tezliklə onu nəinki Yuxarı Şilyan 
kəndinin adamları, həm də ətraf kənd və ərazilərdə məhşur edib, 
tanıtmışdır. Onun aurasına düşənlər şəfa tapıb, işləri avand, başları 
salamat, həyatı xoşbəxt olubdur. Haqverdi babanın adını çəkən hər 
bir kəs uğur qazanıb, həyatda ayağı büdrəməyibdir. Bu günün 
özündə də Haqverdi babanın məzarının üstü daim onu ziyarət 
edənlərlə doludur. O da ruhundan gələn səslə insanlara dayaq durur, 
onların köməyinə gəlir. 
Haqverdi baba ötən əsrin əvvəllərində 1910-cu ildə haqq dün-
yasına köç edib, oğlu İbrahim baba isə 1925-ci ildə əbədiyyətə 
qovuşub. 
1925-ci ildə yuxarıda adını çəkdiyimiz Məhərrəm baba dün-
yaya göz açıb. Hal-hazırda Məhərrəm babagilin evlərinin yanında 
yerləşən məktəbin direktoru, el şairi Rəfi Haqsəs Şilyanlının 
yazdığına və Məhərrəm babanın söylədiyinə görə kəndimizin ən 
qocaman sakinlərindən olmuş Kərim oğlu Həmid (1840-1960-cı 
illərdə yaşamış, o, 120 ildən çox ömür sürmüşdür - N.T) və onun 
arvadı Sona Haqverdi babanı görüb, onunla həmsöhbət də 
olubmuşlar. 
Nağıl edirlər ki, Haqverdi baba dünyasını dəyişəndə Şamaxı-
lılar onu Nərimankəndə dəfn etməyə aparmaq istəyiblər, lakin Şil-
yanlıların Haqverdi babaya sevgiləri böyük olduğundan bu mümkün 
olmayıb, onu elə Yuxarı Şilyanda da dəfn ediblər. Elə o zamandan, 
yəni 1910-cu ildən bəri Haqverdi babanın qəbri Şilyanlılar, digər 
kəndlər və bölgələrdən olanların and-inam yerinə, müqəddəs 
ocağına, ziyarətgahına, səcdəgahına çevrilmişdir. Haqverdi babanın 
məzarının üstünə üz tutanlar bu gün də heç vaxt naümid geri 
qayıtmırlar. Düyünə düşmüş işlərin hamısına babanın ruhu kömək 
olmaqla, insanların yolunu açıq, işini avand edir. 
Низами Таьысой 
 31 
Çar Rusiyası, Qırmızı İmperiya dövründə nə qədər müqəddəs 
ocaqlarımız, nurlu ağsaqqalarımız, insanlar yolunda özlərini fəda 
etmişlərimiz imperya təəssübkeşlərimiz tərəfindən təqiblərə məruz 
qalıb. And, inam yerlərimiz, ocaqlarımız, məzarıstanlıqlarımız 
küllüküf edilib, dağıdılıbdır. Qırğız yazaçısı Çingiz Aytımatovun 
«Əsrə bərabər gün» romanındakı Anabeyit qəbristanlığının aqibətini 
yaşayıbdır. Sovetlər Birliyi dövründə Bağman Bərgüşad kəndinin 
(Bağman Bərgüşad Şirvanın qədim yaşayış məskənlərindən və 
Azərbaycanın ən böyük kəndlərindən biri ünlü şair Həbibinin 
vətənidir - N.T) ortasından keçən arxın üstündə uzaq keçmişə aid 
olan nə qədər məzarlar, şənduqələr, daş kitabələr məhv edildi. 
Yuxarı Şilyan kəndində isə and-inam yerləri, məzarıstanlıqlar, 
pirlər, ocaqlar pambıq sahələri altına verildi. O cümlədən Haqverdi 
babanın ruhu uyuyan məzarıstanlığı da XX əsrin 50-ci illərində 
şumlayıb pambıq əkini üçün məsləhət biliblər. Vandallar, türkün 
keçmişinə düşmən kəsilənlər burada azəri türklərinin müqəddəs 
məzarını güllələdilər. Heç kəs də cınqırını belə çıxarmadı. Hətta 
belə həyasızlığa «başbilmələrimizin» bəziləri çəpik də çaldılar, 
bunu alqışladılar. Lakin dışımızdan və içimizdən olanlar nə qədər 
çalışıb canfəşanlıq etsələr də, öz mənfur antimilli, antibəşəri 
niyyətlərini axıra qədər həyata keçirməyə müvəffəq olmadılar. 
Yuxarı Şilyanda Haqverdi babanın rahatlıq tapdığı məzarıstanlıq 
məhv edilsə də, babanın öz məzarı toxunulmaz qaldı. Onun ruhu 
məzarının dağılmasına imkan vermədi. Biz bununla bağlı 
Şilyanlıların gözü qarşısında baş vermiş hadisələri sizə catdıracağıq, 
onda görəcəksiniz ki, həqiqətən də Haqverdi babanın ruhu çox 
şeyləri yerbəyer edib. Şilyan ağsaqqalları və ağbirçəkləri ilə 
söhbətlərdən biz Haqverdi babanın ruhunun gücünün şahidi 
olmuşuq.  
Haqverdi babanın təkrarolunmaz aurası ilə bağlı bir neçə 
məqam: 
Şilyanlılar deyirlər ki, Sovetin kəshakəs vaxtında Ucar rayon 
partiya komitəsinin birinci katibi (Cəfərov) Haqverdi babanın 
məzarının ətrafına yaxın olan pambıq sahələrini gəzərkən qadınlara 
Шилйан: юзц, сюзц – чешмянин эюзц 
 32
ziyarətgahın lap yaxınlığında olan bir yulgun ağacını kəsməyi 
məcbur edir. Qadınlar ona: «Nə danışırsız, bura ziyarətgah 
ərazisidir, onu kəsmək olmaz» deyirlər. O isə, «Sizə deyirəm kəsin, 
vəssalam». Qadınlar əlacsız qalıb, yulğunu kəsməyə başlayanda 
onun dibindən müxtəlif ilanlar çıxıb onların üstünə qaçışırlar. Katib 
əlacsız qalıb «Qazdığınız torpağı qaytarıb yerinə tökün» deyir. 
Beləliklə, onun məzarına aid yer toxunulmaz qalır və katib 
Haqverdi babanın ruhunun incidilməsinə sona qədər «müvəffəq» 
ola bilmir. 
Günlərin bir günü Ucarın Ciyni kəndindən bir nəfər Haqverdi 
babanın danasını oğurlayır, aparıb öz evində kəsib yerbəyer edir. 
Bundan xəbər tutan baba gəlib Ciynidə ev yiyəsini çağırıb deyir: 
«Mənim danam sizdədir, qapını aç, dananı burax». Ev yiyəsi and-
aman edir ki, bizdə dana yoxdur. Baba isə: «Nə borcunuza qalıb, siz 
qapını açın, o özü çıxıb gələcək» deyir. Nağıl edirlər ki, qapı açılan 
kimi dananın başı mələyə-mələyə gəlir düz Haqverdi babanın 
yanına. 
Haqverdi babanın oğlu İbrahim baba Nərimankənddə dəfn 
olunub. Bildiyimiz kimi, Şamaxının bu kəndi daim susuzluqdan 
yanır. Lakin İbrahim babanın məzarı üstündə o, dəfn olunandan bu 
yana əkilmiş ağac suvarılmadan, su verilmədən daim yaşıl olmaqla, 
böyüyüb qol-budaq atmaqda, inkişaf etməkdədir. 
Bütün bunlar göstərir ki, doğurdan da Haqverdi baba müqəd-
dəs olduğundan onu və nəslini gözəgörünməz Xaliq və özünün 
cəddi daim hifz edir. 
«Haqverdi baba ocağı» ayın, ilin bütün vaxtlarında onun üs-
tünə pənah gətirənlərlə, ondan imdad, kömək diləyənlərlə doludur. 
O da öz enerjisindən daim üstünə gələnlərə pay verib, onları 
nagüman buraxmır. «Allah sənə rəhmət eləsin, Haqverdi baba! 
Qəbrin nurla dolsun. Hüzuruna gələnlərin ümidləri qoy heç zaman 
səndən üzülməsin». 
Haqverdi babanın bu gün Yuxarı Şilyanda xeyli sayda nə-
ticələri, kötükcələri, çırpıcaları, nəbibələri, yadıcaları vardır. Yuxa-
rıda adını çəkdiyimiz Məhərrəm baba Haqverdi babanın qız nə-
Низами Таьысой 
 33 
ticəsidir. Onun oğul nəticəsi Xavər isə hazırda Kürdəmir şəhərində 
yaşayır. 
 
 
AYAMALAR, LƏQƏBLƏR 
 
Yuxarı Şiylanda ayamasız, ləqəbsiz adam tapmaq çətindir. Vaxtı 
ilə bu ləqəbləri Ağarəhim oğlu Nurəddin ipə-sapa düzüb camaata 
çatdırıb. Bu ləqəblərin bu gün oxucularımıza çatdırılmasında bizə 
yardımçı Şilyanlı aşıq Soltan oğlu aşıq Faxrət olmuşdu. 
 
Nurulu məhləsi 
 
Astar Əhəd; 
Bəli Bəşir; 
Bığbığ Ağəli; 
Culan Əhməd; 
Çaqqal Alı; 
Çən Əhməd; 
Çoban Məcid; 
Dılıdıy Soltan; 
Diş İslam; 
Gürcü Səmid; 
Hambal Həmid; 
Hörhör Abdulla; 
Hörhör Sədi; 
İyqılça Aslan; 
Keçəl Mikayıl; 
Midri Mehdi; 
Pilə Məhərrəm; 
Tavar Məcid; 
Toğlu Səlim; 
Tomu Cəbrayıl; 
Topal Seyid; 
Tülkü Qulu; 
Шилйан: юзц, сюзц – чешмянин эюзц 
 34
Tümik İsmayıl; 
Uzun Hacıbala; 
Uzun Məhəmmədhüseyn; 
 
Abuşdu məhləsi 
 
Arıq Cavay; 
Aşıq Soltan; 
Cin Cəbrayıl; 
Culan Kamal; 
Çapıq Əhməd; 
Dərzi Nağdalı; 
Əyri Qubad; 
Göygöz Şiralı; 
Hambal Azay; 
Kar Həsən; 
Kar Hökmalı; 
Qara Məhəddin; 
Lav Abdulla; 
Lotu Bəkir; 
Mıymıy Qasımalı; 
Molla Abuş; 
Mosu Bayram; 
Pəhlivan Muradalı; 
Sarı Savalan; 
Şələ Fərzalı; 
Uzun Hüseynalı; 
Zor Əhmədalı; 
 
Əhməddi məhləsi 
 
Babalı Kərim; 
Bit Şahvələd; 
Çavuş Sabıd; 
Çilçil Bəkir; 
Низами Таьысой 
 35 
Dağan Tapdıq; 
Dəli Həmid; 
Dəllək Həbullah; 
Dəllək Vəlyəddin; 
Diş Ağası; 
Düni Hidayət; 
Əyri Behbud; 
Kar Hüseyn; 
Lıpnıdidi Abdulməcid; 
Mırtız Alı; 
Molla Məhəmməd; 
Molla Zal; 
Molla Nəsrəddin; 
Oğru Mustafa; 
Tını Həmid; 
Tınığ Abdulla; 
Topabığ Kərim; 
Tülü Abubəkir; 
Tütünbığ Məhəmməd; 
Ufan Mahmud; 
Zili Zilfaar; 
 
Cındarrı məhləsi 
 
Ağ Eyyib; 
Ağ kiprik Kamal; 
Bığ Mirzə; 
Cin Fərman; 
Cuhud Qulu; 
Ciyciy Səfər; 
Donuz Hətəm; 
Əməl Abbas; 
Göygöz Qara; 
Gözəmə Səddədin; 
Keşiş İrzaxan; 
Шилйан: юзц, сюзц – чешмянин эюзц 
 36
Kor Əli; 
Lovğa Teyyib; 
Mat Məmməd; 
Nağara Qasım; 
Oçu Şamıl; 
Pilə Gülalı; 
Süddənyanıq Cəbrayıl; 
Şahmar Abbas; 
Şəddi Əzizalı; 
Şulu İbrahimxəlil; 
Tərs Saday; 
Topal Sayad; 
Tütünbığ Camaləddin; 
Usta Baba; 
Yaylıq Məhəddin; 
Yun Çoban; 
Zır Yolçu; 
 
… və başqa məhlələr 
 
At Əşrəf; 
Belarus Arif; 
Bığ Sədiyar; 
Bığ Sabir; 
Bığ Cəfər; 
Briqədir Səftər; 
Cin Həmid; 
Cıdıl Məhəmməd; 
Cücə Soltan; 
Dakka Nuğay; 
Dalıəyri Sədiyar; 
Dəli Məhəmməd; 
Dəllək Əvəz; 
Diş Cəfər; 
Dığran Əkbər; 
Низами Таьысой 
 37 
Düz Maarif; 
Əyriboyun Fikrət; 
Hörhör Məhi; 
Hört Qərib; 
Hünquş Hüseyn; 
Xoçar Əhməd; 
Xotək Məhəmməd; 
Kosa Murad; 
Kor İbrahimxəlil; 
Krest Muxtər; 
Kommunist Məhəmməd; 
Kukla Kamal; 
Keçəl Abduləli; 
Qaqqa Bilal; 
Qaqqa Qədir; 
Qara Qaçay; 
Qaydaş Hacı; 
Qıllı İbrahim; 
Qulağıcırıq Səftər; 
Qurd Məhəmməd; 
Loğman Əhməd; 
Maşadı Mikayıl; 
Mələk oğlu Məhəmməd; 
Maz Məhəmməd; 
Nər Mustafa; 
Pıllı Namət; 
Seti Kərim; 
Rus Tağı; 
Şor Səlim; 
Topal Seyid; 
Tıntın Şamıl; 
Talaşa Məmməd; 
Tülkü İbrahim; 
Tormuz Hüseyn; 
Шилйан: юзц, сюзц – чешмянин эюзц 
 38
Topal Topuş; 
Təpəl Arif; 
Taytax Bəkir; 
Təpəl Əmrah; 
Topal Avdıl; 
Uzun Yasin; 
Uzun Şəmi; 
Uzun Baba; 
Valasnoy Hümmət; 
Yem Çoban; 
 
Низами Таьысой 
 39 
 
ŞİLYAN, SƏNDƏ KİMLƏR VARDI… 
 
Hacı Abdurəhman kişi olduğu kimi 
 
Yuxarı Şilyanı ətraf rayon və kəndlərdə həm də Hacı Abdu-
rəhman Şilyanı kimi də tanıyır, adlandırırlar. Çünki Yuxarı Şilyanın 
özünəməxsus ad-san qazanmasında və formalaşmasında bu kişinin 
son dərəcə böyük rolu olmuşdur. Ağsaqqal və ağbirçəklərdən 
eşitdiklərimizə görə ədalətli, mərhəmətli kişi imiş. Deyirlər haqqı 
nahaqqa, düzü əyriyə, ədaləti ədalətsizliyə dəyişən, qurban verən 
deyilmiş. Bildiyindən, bacardığından hamıya kömək əli uzadan 
imiş… 
XIX əsrdə Yuxarı Şilyan Göyçay qəzasının kənd ərazi bölgü-
sünə daxil imiş. Şilyanın ağsaqqal-ağbirçəkləri və el aşığı Fərhad 
Soltanov bu sətirlərin müəllifinə söyləmişdilər ki, Hacı Abdu-
rəhman nəinki Şilyan, həm də ətraf ərazilərdə haqq, ədalət, qo-
çaqlıq, və zahiri görkəm mücəssəməsi kimi dəyərləndirilirmiş. 
 
*** 
 
Hacı Abdurəhman öz biliyinin, bacarığının və zəhmətinin he-
sabına varlı adam olubmuş. Uzun müddət Yuxarı Şilyanın yüzbaşısı 
imiş. Təbii ki, yüzbaşıya hamının münasibəti birmənalı ola 
bilməzdi. Elə Hacı Abdurəhmana da münasibət beləymiş. Kənddə 
ondan həddən artıq razı olanlar olduğu kimi, bəzən narazılar da 
tapılırmış. Bir gün narazı olanlardan bir neçəsi başda Qafur oğlu 
Məmmədlə Ağarəhim kişi olmaqla Göyçaya-qəza mərkəzinə Hacı 
Abdurəhmandan şikayətə gedirlər. Onlar bir gün irəlidən atlarını 
minib Göyçaya gəlir və karvansarada gecələyirlər. 
Şikayətçilər Hacı Abdurəhmanın da nə üçünsə qəza mərkəzi-
nə gələcəyini bilirmişlər, lakin bu kişinin Göyçayda son dərəcə bö-
yük nüfuza malik olduğundan xəbərsiz imişlər. Nə isə… 
Səhər açılır. Şikayətə gələnlər yerindən qalxıb qəza rəisinin 
yanına gedəndə Göyçayın baş küçəsinin izdihamla dolu olduğunu 
Шилйан: юзц, сюзц – чешмянин эюзц 
 40
gördükdə, nə olub, nə baş verdiyinin səbəbini küçədəkilərdən 
soruşurlar. Hamı da bir ağızdan: «Bilmirsiniz? Bu gün Göyçaya Hacı 
Abdurəhman gələcək, özü də bu küçədən keçəcək», - deyirlər. 
Şikayətçilər, bir tərəfdən, bütün Göyçayın Hacı Abdurəhmanın 
pişvazına çıxdığının, digər tərəfdən, ona son dərəcə böyük hörmət və 
ehtiramın şahidi olurlar. Söyləyirlər ki, Hacı Abdurəhman zahirən 
görkəmli, qamətli, şux, səliqəli geyimli, daxilən isə təmiz, saf qəlbli bir 
adam imiş. Hacı Abdurəhmanın zahiri görkəmi, mənəvi aləmi hamını 
çox özünə cəlb edirmiş. 
Hacı Abdurəhmana Göyçayda olduqca yüksək münasibət ol-
duğunu hiss edən şikayətçilər elə oradanca geri qayıdır və bundan 
sonra onunla münasibətlərini «bərpa etməyə», düzəltməyə çalışırlar. 
Qafur oğlu Məmmədlə Ağarəhim kişi kənddən qəzaya «ala-
pot» (yəni raport) aparıbmışlar. Fikirləşib götür-qoy edirlər, «ala-
potu» cırıb Arğan dərəsinə tullamağı qətiləşdirirlər. Deyirlər, nə 
olar, olar. Beləcə də edib kəndə qayıdırlar. Kəndə qayıdandan sonra 
şilyanlılar soruşurlar: 
- Hə, nə oldu, şikayət etdiz, alapotu qəza rəhbərliyinə verdiz? 
Onlar cavab verirlər: 
- Verdik, amma alapota nə vaxt cavab verəcəklərini demədi-
lər. 
 
*** 
 
Hacı Abdurəhman qəlbən ruhani, dindar insan olub. Daim əl 
açıb Allahın ona həcc ziyarəti qismət eləməsini dua edib, arzula-
yıbdır. Deyib ki, ya Rəbbim, nə olar, mənə qismət elə, mən də 
gedim Kəəbənin qulpundan yapışım. Hacı Abdurəhmana elə gə-
lirmiş ki, Kəəbənin qulpu yerdə yox, göydədir. Həqiqətən isə Kəə-
bənin qulpu onun metr yarımlığındadır. Onun qulpundan yapışmaq 
isə heç də hamıya nəsib olmur. Çünki Kəəbənin qulpundan 
yapışmağa yetişmək üçün neçə zənci «təpiyi yeməlisən». Yalnız bu 
təpiklərə dözə bilsən, Kəəbənin qulpundan yapışmaq sənə nəsib ola 
bilər. Nəhayət, Kəəbənin qulpundan yapışmaq çətin də olsa, Hacı 
Abdurəhmana da qismət olub. Allah onun səsini eşidib, dualarını 
Низами Таьысой 
 41 
çın edib. Məkkə ziyarətində, Hacı elə oradaca üzünü Allaha 
çevirərək deyib: 
- Xudavəndi-aləm, mən uzun müddətdir ki, Şilyanda yüzbaşı-
yam. Bəlkə kimisə incitmişəm, bəlkə kimisə özümdən narazı sal-
mışam, bəlkə haradasa səhvə yol vermişəm. Sən ki buranı mənə 
ziyarət eləməyi qismət elədin, indi də yolumu aç, gedib elimə-oba-
ma yetişim. Orada məsləhət özünündür… 
Beləliklə, Pərvərdigarə ona yol verir, gəlir vətənə yetişir. Və-
tənə yetişdiyindən az keçmir ki, doğma kənddəcə dünyasını dəyişir. 
 
*** 
 
Hacı Abdurəhmanın iki zövcəsi olub. Onlardan biri doğma 
Şilyanlı qızı olub. Bu qadından Hacının iki oğlu, bir qızı dünyaya 
gəlib. Oğullarının adı Xəlid, Şixməmməd, qızının adı Marya olub. 
Şixməmmədin nəsli olmayıb. Xəliddən isə Cəlal, Hacı və Misir 
olublar. Hacı və Misir neçə illərdir dünyasını dəyişiblər. Cəlal isə 
hazırda Yuxarı Şilyanda yaşayır. Yaşı səksəni çoxdan adlayıb. Hacı 
Abdurəhmanın bu gün Yuxarı Şilyanda nəticə, kötükcə, çırpıca, 
nəbibə və yadıcaları yaşamaqdadırlar və onlar haqqında, demək olar 
ki, hər şey məlumdur. Şilyan haqqında hazırlayacağımız növbəti 
kitabda, inşallah, biz onlar barədə daha əsaslı və ətraflı məlumat 
verməyə çalışacağıq. 
Hacı Abdurəhmanın ikinci arvadı isə Hacıabdukərimli qızı 
olub. Adı da Səltənət. Səltənətdən Hacının Füruzə və Firəngiz adın-
da iki qızı doğulub. Firəngizdən Tərlan və Əkbər adında oğullar 
dünyaya göz açıblar. 
 
 
*** 
 
Hacı Abdurəhman dünyasını dəyişəndə onu Şilyan obalarının, 
Şilyan ellərinin ziyarətgahı, səcdəgahı sayılan «Soltan baba» 
məzarıstanlığında dəfn ediblər. 
Шилйан: юзц, сюзц – чешмянин эюзц 
 42
XX əsrin 40-50-ci illərində Şirvandakı «Küdrü düzü»ndə Dü-
yülü Şilyanın (Kürdəmir ərazisi) yaxınlığında yerləşən «Soltan 
baba» ziyarətgahındakı əraziləri hündür qanqallıq bürüyübmüş. Yay 
quraqlıq keçdiyindən qanqallığa od düşüb. Ziyarətgah ərazisi, o 
cümlədən Hacı Abdurəhmanın da qəbri yanıb, külə dönübdür. 
Şilyanlı aşıq Fərhad bizə söyləmişdi ki, o, özü Firəngizin oğlu 
Tərlan və Əkbərdən babaları Hacı Abdurəhmanın qəbrinin yerini 
soruşduqda, onlar bu qəbirin yerini aşıq Fərhada göstəriblərmiş də. 
 
*** 
 
Şilyanda XIX əsrdə Cabbar kişi yaşamışdı. Onun oğlu Hümmət 
kişi aşıq Fərhada Hacı Abdurəhmanla bağlı çox şeylər danışmışdı. 
Cabbar oğlu Hümmətin söylədiyinə görə Hacı Abdurəhman boyca 
hündür olmasa da, orta, bəstəboy adam imiş, yekə bığları, enli kürəyi 
varmış. Əldən, hərəkətdən çox cəld adam imiş. 
Cabbar oğlu Hümmət söyləmişdi ki, XIX əsrin sonu XX əsrin 
əvvəli Şilyanla Məlikumudlu kəndinin (Zərdab rayon ərazi vahidinə 
daxildir) adamları arasında torpaq üstə qanlı dava düşübmüş. Bu 
davada Hacı Abdurəhman da iştirak edibmiş. Deyirlər Hacı o 
davada bir yumruğa on nəfəri birdən yerə sərirmiş. Hacı 
Abdurəhmanın döyüşdə pələng, işdə prinsipial, münasibətdə həlim 
və yollu adam olduğu bizə bir neçə müxtəlif mənbələrdən 
çatdırıldığına görə, onun haqqında ağızdolusu danışmağa üstünlük 
veririk. Hesab edirik ki, şilyanlı Hacı Abdurəhman kimi kişilər 
neçə-neçə bədii əsərlərin qəhrəmanı edilə bilərlər. Onun əksər 
keyfiyyətləri bu kişini müsbət, həm də el-oba üçün layiqli və gərəkli 
şəxsiyyət kimi nəzərdən keçirməyə imkan verir. 
 
Низами Таьысой 
 43 
 
NATİQLƏ QARA ZURNANIN NAĞILI 
VƏ YA HƏR İKİSİNƏ ELEGİYA 
 
(povest) 
 
Neçə vaxtdır dərd-kədər içimi yeyir, vücudum, görkəmim 
qara geyir, qəlbim-ürəyim Natiqə ağı deyir, damarlarım – hisslərim 
göynəyir, dilim-ağzım topuq vura-vura, «Natiq» deyə-deyə, onun 
səsini dəhətləyirəm. Səsi qeybdən gəlir, sanki dağa-daşa, ağacların 
gövdəsinə, binaların divarlarına dəyə-dəyə, ilişə-ilişə, çırpıla-çırpıla 
əks-səda verərək: «Daha məni gözləməyin, qayıtmağıma ümid 
etməyin, mən sizlərdən, eldən-obadan qopub gedər-gəlməzə 
getmədim ki, bir də qayıdım?! Aramayın məni, axtarmayın məni, 
gözləməyin məni. Görkəmimi, şəklimi, portretimi yadınızdan 
çıxarın, qayıtmayacağam. Sözüm qətidir. Bilirəm, bütün görkəmim 
yadınızdan itsə də, xatırlayıb yadınıza sala bilməsəniz də, o evdəki, 
uşaqlarımın yanında çəkdirdiyim şəkli ata bilməyəcəksiniz, daim 
içinizdə gəzdirəcəksiniz. Məni çox xatırlayacaqsınız… Amma yenə 
deyirəm «qayıtmayacam». Söz verdim, qurtardı… Ömrünüz uzun 
olsun.» 
Bir az Natiqin səsinə ara verilir. O, yenidən: «Fələk məndən 
kəsdiyi ömrü sizlərə versin» deyir… Eheeyyy…, ay gidi dünya, 
bunlar elə bilir mən ölmüşəm, mən yox olmuşam. Yox, mən əbədi 
mənzilimə köçmüşəm. Və orada öz birdəfəlik mənzilimdə rahatlıq 
tapmışam. Bircə bir narahatçılığım var. Bir az Gülnabat xanımın, 
həyat yoldaşımın, yanında şərbəndəliyimi özümə bağışlamıram. 
Onun xoşbəxtliyini yarımçıq etmişəm, bir az qızlarıma deyəsi 
sözlərim qaldı, bir də… hə… bir də balaca Fərhadımdan ni-
garançılığım. Onu da tapşırdım Ulu Tanrıya, o Gözəgörünməzə, o 
yeri-göyü xəlq edənə, kainatı qurub-yaradana, onun mizanını 
qoruyan, səliqə-sahmanını verən Allaha». Bunun ardınca bir sədada 
gəldi qulağıma. Onun musiqisi içimi yaman göynətdi. 
Həzin, adamı özündən alan zümzümə idi bu səs: 
 
Шилйан: юзц, сюзц – чешмянин эюзц 
 44
 
Bu nə idi ax, fələk? 
Sinəmdə var ox, fələk, 
Başqasıyla işin yox – 
Mənə çəkdin dağ fələk! 
 
Qəlbim dərddən sızlayır, 
Oğlum, qızım ağlayır, 
Kənar düşdüm onlardan – 
Bax bu, sinəm dağlayır, – 
 
dərd, qəm, ələm pıçıldayırdı bu səs. 
Bütün bunları sanki Natiq mən yuxuda ikən zümzümə edərək, 
pıçıldadı mənə. Ah, fəğan, dünyanın ən ağır daşı boyda yük vardı 
bu səsdə… 
Ayıldım. O tərəf, bu tərəfə çevrildim. Heç nə anlamadım. Sə-
hərə qədər yata bilmədim. Yuxum ərşə çəkildi. Fələyin ətəyindən 
yapışmaq istədim. Dedim «Bu nədir? Anlaya bilmirəm, mənə 
kömək et». Çox çalışdım, vuruşdum, heç nə hasil olmadı, huşum 
dolana-dolana, başım fırlana-fırlana gözümü necə yumdum, 
bilmədim. Yuxu məni apardı. Yenə də sirli bir aləmə düşdüm. Yenə 
də Natiqin zurnasının səsi gəlirdi uzaqdan qulağıma. Elə bil deyirdi 
ki, Natiqi birdəfəlik itirmisiz, üstəlik zurnasını da. Onun zurnasının 
naləsindəki xallar, naxışlar, gəzişmələr qulağımda səslənir, məni 
kədərin, qəmin ağuşuna atırdı. Bundan damarlarımda qanım 
donurdu, hisslərim tarıma çəkilirdi, vücudum çarmıxa. Zurnanın 
səsi gah artaraq, gah da öləziyərək deyirdi: «Natiqin yoxluğu sizi 
çox kövrəldəcək. Yetimləşməyin, onu axtarmayın, yalnız mənim 
səsimdə onu arayın». 
 
*** 
 
Bu səs sizlərə radio-televiziya, kasetlərdə saxlanılanların 
vasitəsi ilə çatacaqdı. 
Низами Таьысой 
 45 
 
*** 
 
Şırvan elində bir virtuoz sənətkar da - Natiq Fərhad oğlu 
Soltanov elin-obanın kisəsindən beləcə getdi. Bu ad çoxlarına tanış 
idi. Onun nəfəsi, zurnasının səsi daim el şənliklərindən, radio 
dalgalarından, televiziya ekranlarından seyr edilir, eşidilirdi. Özü-
nəməxsus çaları, əfsunu vardı bu nəfəsin, bu səsin. Üzünü gör-
mədən zurnasının iniltisindən, bəzən də hayqırtısından tanımaq 
olurdu bu nəfəsi, bu səsi. Natiqin zurnasının səsi hər bir insanın iç 
dünyasına oğrun-oğrun daxil olur, özünə orada ömürlük yurd-yuva 
qurur, məskən salırdı. Heyif Natiqdən. «Adam var evdən gedir, 
adam da var eldən». Natiq eldən getdi, azəri türklərinin musiqi 
dünyasından getdi… 
 
*** 
 
Bu istedadlı sənətkar heç kimin ağlına belə gəlmədiyi şəraitdə 
dünyaya vida dedi. Həm özü yandı, həm də bizləri yandırdı. 
Yandırdı nə tüstüsü çıxdı, nə odu qalandı, heç biri olmadı, dedik, 
yəqin, bu, yalandı. Günlər, həftələr bir-birini üstələdi, aylar ötdü… 
Boranlı, çovğunlu qış öz yerini ətirli, güllü yaza, onunla qarpışa-
qarpışa, savaşa-savaşa, döyüşə-döyüşə verməyə axır ki, razı oldu. 
Eldə, obada toy şənlikləri başladı, tarın, kamanın səsi gəldi… 
Natiqin zurnası susdu. Məclislərə təşrif gətirənlər oğrun-oğrun 
Natiqi axtarmağa başladılar. Nə özü göründü, nə də zurnasının səsi 
çıxdı. Məclislərin ab-havası sustaldı, yekrəngləşdi. Hamı bir-birinin 
üzünə baxdı, utandı. Hər kəs həm özünü, həm də başralarını 
qınamaga, suçlamaga rəvac verdi. Bir şey çıxmadı. Natiqin nə özü, 
nə də zurnası dindi. Natiqin Əzrayılının atı bütün dünyanı bu 
başdan o başa, o başdan bu başa dördnala çapdı. Əzrayıl hamını 
muştuluqladı. Şeytana dedi «Gözün aydın, Natiqin nə özününün, nə 
də zurnasının səsi bir daha gəlməyəcək.» Şeytan da, Əzrayıl da 
sevindilər, əllərinə xına qoydular, dəbdəbəli bəzəndilər. Amma 
insanlar yas içində qaldılar. Görəsən, Şeytanla Əzrayıl Natiqin 
Шилйан: юзц, сюзц – чешмянин эюзц 
 46
ölümü üçün niyə belə bir fərmana vaxtından əvvəl imza atdılar. 
Kimdən soruşdum, dedi: «Bilmirəm. Bu, bir sirr-xudadır». Axırda 
əlacsız qalıb bu «sirri-xuda» ilə də barışmaq zorunda qaldım. 
Qaldım. Dolaşdım. Yaxıldım. Yandım. Heç nə anlamadım. 
 
*** 
 
2006-cı ilin sentyabrının lap əvvəli idi. Bibioğlum Səftərağa 
infarktdan qəflətən dünyasını dəyişmişdi. «Ölümün atı yüyrək olar» 
deyiblər. Bəd xəbəri eşidən kimi kəndə dəfnə yollandım. Yay 
oldugundan cənazəni vaxtından daha tez torpaga tapşırmaga 
aparmışdılar. Qəbristandan qayıdıldı. Hamı həyətdə magarın ya-
nında dövrə vurub yıgıldı. Molla irəli çıxdı. Dua verildi. Hamı keçib 
magarda oturdu. Kəndimizdə belə məclisləri Natiqin atası molla 
Faxrət aparırdı (yeri gəlmişkən deyim ki, Faxrət (adı Fərhad olsa da, 
hamı ona «Faxrət» deyir) dayı hələ sovetin kəshakəs vaxtında 
Səmərqənddə ali dini təhsil almışdı, «Qurani-Kəpimi», şəriəti yaxşı 
bilirdi). Ehsan verildi, dini söhbətlər edildi. Səftəragadan danışıldı. 
Məclis dolub - boşalırdı. Faxrət dayı məclisdəkiləri öz dini 
söhbətləri ilə daha tez ələ alırdı. Hamı onun dediyinə qulaq 
kəsilirdi. Necə oldusa Faxrət dayı mənə: «Nə olar bizim, ata-bala 
(Faxrət dayı ilə Natiq nəzərdə tutulur-N.T.) ikimizin padio 
dalgalarında, televiziya ekranlarında çıxışımızı təşkil etsəniz ? Mən 
öz telli sazımla, Natiq də qara zurnası ilə xalqın görüşünə gedib, 
onların musiqi dünyalarını feyziyab edək (Natiqin atası Faxrət dayı 
Şirvanın ünlü aşıqlarından dərs almışdı. Onun və atası aşıq Soltanın 
yaradıcılıgı haqqında geniş məlumatları Şirvan aşıq məktəbinin 
yorulmaz tədqiqatçısı professor Seyfəddin Qəniyevin «Şirvanlı aşıq 
Soltan ocağı» kitabında tapa bilərik. Bununla belə aşıq Faxrət 
sənətinin elə tərəfləri vardır ki, onlar haqqında hələ də çox şeylər 
xalqa çatdırılmayıb. Ulu Tanrım imkan verərsə, biz bunları nə 
vaxtsa etmək fikrində bulunuruq). Söhbət mənimçün gözlənilməz 
olsa da, bir az fikirləşdim. Dedim: «Faxrət dayı, mən lap yaxın 
günlərdə sizi Bakıya dəvət edərəm.» 
Səftəraganın hüzüründən çıxıb Bakıya gəldim. Azərbaycan 
Низами Таьысой 
 47 
radiosunun istedadlı aparıcılarından biri Günel Natiqqızına telefon 
açdım (Günel xanım xalq yaradıcılıgı proqramlarının mahir təq-
dimatçısı və aparıcısıdır). Faxrət dayı və oglu Natiqin sənətindən 
danışdım, onların radio dalğalarında çıxışını təşkil etməyi ondan 
xahiş etdim. Günel xanım onları tanıdığını və belə sənətkarların 
radioda çıxışının təşkil olunmasını öz vətəndaşlıq borcu hesab 
etdiyindən, məmnunluq ifadə etdi. Şərtləşdik vaxt, vədə 
müəyyənləşdirdik. Bu barədə Faxrət dayıya bildirdim. O, düz bir 
həftə bir üzünün üstə xəstə olduğundan verilişin bu həftə ərzində 
baş tutmayacağını bildirdi. Vaxtı dəyişdik. Natiqə telefon açdım. O, 
İsmayıllıda toyda idi. Dedi «Gələrəm, atamla birlikdə». Gözlədim 
Natiq yenə radioya gələ bilmədi, amma həmin gün, ya sabah 
görüşəcəyimizə söz verdi. Günel xanım Teleradio şirkətinin giriş 
qapısında onlar üçün buraxılış vərəqəsi də qoymuşdu. Yenə ona 
zəng etdim. Natiq dedi «Əmoglu (biz bir-birimizə belə müraciət 
edirdik) səhər mütləq görüşəcəyik». Yenə səhəri günü də Aşıq 
Faxrətlə aşıq Natiqin radioda çıxışı baş tutmadı. Şər qarışan vaxt 
Günel xanım mənə yenidən zəng çaldı. Dedi: «Natiqgili bu gün də 
gözlədim, gəlmədilər». Mən də dedim ki, bütün gün ərzində onun 
mobil telefonuna nə qədər zəng etmişəmsə, daim telefondan qızın 
«Bu nömrəyə zəng çatmır, xahiş edirik, bir az sonra zəng edəsiniz» 
- təklifini eşitmişəm. Axşama qədər bax beləcə davam etdi. 
Natiqgilin radioda çıxışı barədə evimizdə də xəbərdar idilər. 
Bir də uşaqlar televiziyanın kanalını dəyişdikdə, dedilər: «Bax, 
Natiq İctimai kanalda canlı yayımda çalır». Mən Günel xanıma 
yenidən zəng edib dedim: «Natiq İctimai Televiziyada canlı 
yayımdadır. Sonra Natiqlə mütləq əlaqə saxlayacağam». 
İctimai Televiziyada musiqi proqramı başa çatdı. Bir az ara 
verib, Natiqə zəng etdim: «Əmoglu hardasan?» Cavab verdi: «Mən 
rayona dönəsi oldum. Artıq Qaradağdayam. Sonra əlaqə saxlayıb 
görüşərik». 
Bu təxminən axşam 22.30 radələrində idi. Beləcə bir müddət 
biz bir-birimizdən xəbərsiz qaldıq. Düzü, Günel xanımın yanında 
özümü şərbəndə sayırdım. Amma bir az haqq qazanmağım üçün 
Шилйан: юзц, сюзц – чешмянин эюзц 
 48
əsas vardı. Çünki Günel xanıma bu baş tutmamış çıxış haqqında 
bildirdikdə özüm üçün əl yeri qoymuşdum: «Natiq gözəl 
sənətkardır. Lakin verdiyi sözə bəzən əməl etmir. Bir az səhlən-
karlığı var». Elə bax bu mənim əlimdən tutdu, karıma gəldi. Çünki 
Cünel xanım mənim dəqiqliyimdən xəbərdar idi və dəfələrlə qeyd 
etmişdi ki, mən sizin dəmir dəqiqliyinizə heyranam. Nə isə… Elə 
bil çox… uzatdım. Bax beləcə Natiqlə aşıq Faxrətin Azərbaycan 
radiosunda biz təşkil etmək istədiyimiz çıxışı baş tutmadı… 
 
*** 
 
Ramazanlığın sona çatacağı günü gözləyirdim. Kəndimizin ən 
dəmir-dəyişməz adətlərindən biri bu bayramda camaat il boyu (yəni 
keçən orucluqdan bu orucluğa qədər) kim dünyasını dəyişibsə, o 
evlərə gedər, hüzürü düşmüşlərə baş sağlığı verər, qohum-əqraba, 
dost-tanış, yaxın-uzaq hamı bayramlaşar, bir-birinə şadlıq, 
firavanlıq arzulayarlar. Bir-birinin şəninə xoş sözlər söyləyərlər. 
Orucluq bayramında mən yenə də dirilərimizi, ölülərimizi yad 
etmək, onların ruhuna yasin oxutdurmaq üçün rayona getdim. 
Kənddə yenə də molla Faxrətlə görüşdük (indi görüşməyək). O, 
mənimlə görüşüb, hal-əhval tutdu və dedi: «Əmoğlu, Natiqin boynu 
qırılmasın. Görüşün baş tutmamasına o, səbəb oldu». Belə deyib, 
onu xeyli məzəmmətlədi də. Amma bu sözləri dedikdə nə isə aşıq 
Faxrətin üzündə bir pəjmürdəlik, bir nigarançılıq, sanki uzaq, 
istəmədiyi səfərə çıxma ərəfəsində insanı bürüyən hisslər vardı. 
Mən bunu onun alnının qırışlarında, üzünün ifadəsində lap apaydın 
hiss etdim, gördüm. Lakin üzə vurmadım. Amma bununla belə 
Faxrət dayının sifətində nagüman çıxışa hələ də ümüd itmirdi. O, 
özü şəkər xəstəliyindən əziyyət çəksə də, həyata nikbinliklə baxan 
adam idi. Özünü sındırmazdı. Daim özünə nəzarət edərdi. Geyimini, 
kecimini, gigiyenasını qoruyar, şuxluğunu itirməzdi. Məhz həyata 
nikbinlik, gələcəyə ümid Faxrət dayını 75 ildən artıq yaşatmışdı. 
Amma sonra bu ümid Natiqlə birlikdə qırıldı…, qəbrə qoyuldu. 
 
*** 
 
Низами Таьысой 
 49 
Natiq 1958-ci il yanvarın 3-də dünyaya göz açmışdı. Özünə 
inam onu məktəbə, sənətə tez alışdırmışdı. Natiq daim öz həmya-
şıdlarından fərqlənmişdi. Müəllimlərinin, şagirdlərin, sinif yoldaşla-
rının hörmətini erkən qazanmışdı. Babası aşıq Soltandan, atası aşıq 
Fərhaddan sənətdə çox şey öyrənmişdi. Öyrənmişdi, amma onları 
təkrar etməmişdi, sənətə öz xalları, öz ilmələri, öz barmaqları ilə 
gəlmişdi. Natiq müxtəlif musiqi alətlərində elə ustalıqla ifa edirdi ki, 
onun bu alətlərin mahir ifaçısı kimi doğulduğunu düşünməyə vadar 
olurdun. Xüsusən qara zurnasının iniltisi insanın ürəyinə köz qoyurdu, 
dinləyicini özündən alırdı. İçini içim-içim oyurdu. Əsgər 
komandirindən, oğul atasından irəli getməlidir. Natiq sanki bu sözləri 
qulağında sırga etmişdi. Bəlkə də bunu daha yaxşı dərk etdiyindən 
sənət müvəfəqiyyətləri onu o qədər də çox gözlətmədi. Tezliklə 
Natiqin virtuozluğu haqqında insanlar daha çox danışdılar. Onu el 
şənliklərinin ortasına, mətəsinə daha tez-tez çəkdilər. Hamı Natiqin 
sənətinə baş əydi. «Əhsən», «Allah pis gözdən qorusun» dedilər. 
 
*** 
 
Natiq olduqca həyatsevər, baməzə, insanlarla sıx ünsiyyət 
qurmağı bacaran adam idi. O, ürəklərə daha tez-tez yol tapır, özünü 
hamıya sevdirirdi, hamı ilə daha tez qaynayıb-qarışırdı. Hamı onunla 
söhbətdən feyziyab olurdu, onun orbitində olmağı sevir, ona 
meyllənirdi. İnsansevərlik sanki Natiqlə qoşa doğulmuşdu. Onlardan 
birini digərisiz təsəvvür etmək mümkün deyildi. Bəlkə Natiqi elə 
insansevərliyi əbədiyyətə erkən qovuşdurdu. Bilmirəm, lakin hər 
neçə olmuş olsa da, Natiqin yoxluğunu «həzm» etmək olmur. Sən də 
bu yoxluğun ağır-yüngüllüyünü uda bilmirsən. Bu hisslər içini 
yedikcə özün-özünə deməli olursan: 
 
Bu dünyanı belə quran kim olub?! 
Görən, ona nə söyləyim, nə deyim?! 
Özü boyda yüküm ağır dərd olub, 
Bilməm, ona nə söyləyim, nə deyim?! 
 
Шилйан: юзц, сюзц – чешмянин эюзц 
 50
Sonra da fikirləşirsən. Bəyəm dünya indiyə qədər kiməsə vəfa 
edib ki, Natiqə də naxələf çıxmayaydı, Natiqi əlimizdən alıb nə 
özünü, nə də bizi yetim qoymayaydı?!. 
 
*** 
 
2006-cı ilin yanvarın 27-də qarlı-covğunlu bir qış günü ailəvi 
Bakıdan böyük qardaşımın avtomobil qəzasına düşdüyünü eşidib, 
Ucara gedirdik. Yollar buz bağlamışdı, quşbaşı qardan göz-gözü 
görmürdü. Maşını bir ayaq - bir ayaq sürürdüm. «Allah-Allah» 
deyə-deyə rayona çatırdıq. Yolun ortası ilan belinə dönmüşdü. 
Sükanı güclə saxlayırdım. Maşın sözə baxmırdı. Gah o tərəf, gah da 
bu tərəfə yuvarlanırdı. Yol xidmətçiləri nə Bakının özündə, nə də 
bütün yol boyu görünməmişdilər. Yola nə qum, nə də duz 
səpilmişdi. Taleyimiz və əlimiz tək Gözəgörünməzin ətəyindən asılı 
qalmışdı. Hamımız mənzil başına sağ-salamat çatmağımız üçün 
nəzir-niyaz deyirdik. Hər an təhlükə altında idik. Birdən maşın 
sanki əlimdən alındı, gah sağa, gah ga sola səndələdi. Maşındakılar 
qışqırışdı. Ölümlə üz-üzə durduğumuzu hiss edib, gözlərimizi 
yumduq. Maşın bir neçə dəfə fırlandı, birdən çevrilib əks 
istiqamətdə hərəkət etdi, sonra isə sürüşüb dərin bir kanalın içinə 
yanpörtü düşdü. Gözümü açdım, maşının bir tərəfinin kanalın 
içində, o bir tərəfinin yamacdan asılı durduğunu gördüm. Allaha 
şükür edib, «maşından tökülün» dedim. Quşbaşı qarın hüquqlarına 
xitam verilmirdi. Heç nə görünmürdü. Arabir ötən maşınlara əl 
etsək də, heç biri saxlamır, köməyə gəlmirdi. Nəhayət, bir qoşqulu 
«Kamaz» saxladı. Bizim maşını ona qoşub, çəkib çıxarmaq istədik. 
Maşın kanalın dərinliyinə düşdüyündən, kanalın yanı sərt 
olduğundan, «Kamaz» güc edə bilmədiyindən (çünki maşın azmaz 
güc vuran kimi, onun özu aşmaq təhlükəsi altında qalırdı) biz 
maşının orada qalmasına və onun yalnız ekskavator vasitəsilə 
çıxarmaq mümkün olacağını yəqinləşdirdik. Bacanagım Namiq, 
baldızım Rəvanə xanım, həyat yoldaşım İradə xanım və qızım 
Şəbnəm Ucara qardaşımgilə yollandılar. Qardaşım oğulları Firqətlə 
Azər traktor gətirdilər. Yenə də heç bir şey alınmadı. Gecə zülmət 
Низами Таьысой 
 51 
kimi qapqara idi. Onun vahiməsi getdikcə artırdı. Bu heynidə 
yoldan keçən maşınlardan biri saxladı. Olmuş qəza onlara da 
maraqlı gəlirdi ki, bu hundürlükdə yoldan dərin kanala düşən 
maşındakılar, görəsən, necə olub ki, sağ-salamat qalıblar, burunları 
da qanamayıb? Birdən «Bu Nizami müəllim deyil ki»? - Natiqin 
səsi gəldi. Dedim: «Mənəm». Dedi: «Siz bura necə düşübsüz». 
Dedim: «Bilmirəm». Natiq də bir az vaysındı. Məni də maşına 
qoyub Ucara apardı. Natiqgil gecənin bu vaxtı məşəqqətli havada 
yenə də toydan gəlirdilər. Biz Ucara çatanacan o, yenə də güldü, 
danışdı, məzəli zarafatlar elədi. Mənim də ovqatımı bir az yaxşı 
yönə dəyişmək istədi… 
 
*** 
 
Kəndçimiz Abbasəlinin oğlu Amilin 2006-cı il noyabrın 21-də 
möhtəşəm bir toyu olmuşdu. Toyu aşıq Natiqlə aşıq Yanvar 
çalmışdı. Həmin toyun kasetinə baxanda Natiqin məlahətli ifasının 
bütün mağardakıları əfsunladığının şahidi olursan. Hamı Natiqi 
alqışlayır, onu öyürdü. «Allah saxlasın», «Barmaqların var olsun» 
deyirdi. Məclisin xoş ahəngi sanki Natiqin barmaqlarının ucundan 
asılmışdı. Natiq yanırdı çalırdı, çalırdı yanırdı. Onun ifasına qulaq 
kəsilənlərin musiqinin çalarlarından, xalından, ahəngindən asılı 
olaraq, gah sifətlərinə xəfiflik, xoşhallıq, gah da kədərli-qəmli hallar 
gəlirdi. Natiq sevindirir, dərdləndirirdi, Natiq nəşələndirir, 
düşündürürdü. Natiqin bu «ilmələr»ini digər ifaçılar öz zurnalarında 
«hörə» bilmirdilər. Bax, bu cəhət onu digərlərindən fərqləndirirdi. 
Natiq hələ cavanlığından özünə azman sənətkar adı qazanmış, bu 
adı daim təsdiqləmiş, üstün tuta bilmişdi. Natiqin zurnasının səsi 
daim mötəbər, möhtəşəm məclislərdən, şadlıq saraylarından, xarici 
ölkələrdəki festivallardan gəlmişdi. Natiq müxtəlif Respublika, 
keçmiş Sovetlər İttifaqı və Beynəlxalq səviyyəli xalq yaradıcılığına 
həsr olunmuş festivalların, tədbirlərin iştirakçısı və diplomantı 
olmuş, fəxri fərmanlara layiq görülmüşdü. 1987-ci ildə 
Ümumittifaq xalq yaradıcılığının medalını, 1989-cu ildə Respublika 
Шилйан: юзц, сюзц – чешмянин эюзц 
 52
baxış müsabiqəsində «Şoppur» folklor kollektivinin tərkibindəki 
çıxışına, 1989-cu ildə III Ümumittifaq xalq yaradıcılığı festivalında 
mahir ifasına görə, yenə də həmin ildə Ümumittifaq baxış müsabi-
qəsində təbliğat bədii briqadası tərkibində, təbliğ teatrı, dərnək və 
bədii söz studiyasında fəal iştirakına və virtuoz ifasına görə diplom 
və qiymətli hədiyyələrlə mükafatlandırılmışdı. 
2002-ci ildə tanınmış el sənətkarı aşıq Şakir Hacıyevin 80-il-
lik, aşıq-şair Əlinin 2003-cü ildə Sumqayıtda keçirilən 70 illik yu-
biley gecələrindəki iştirakı və zurnası ilə orada olanları əfsunla-
mışdı. Neçə-neçə ordenlər, medallar qazanmışdı. Şilyana, Ucara, 
Şirvana, Azərbaycana, ifası ilə bütün türk dünyasına başucalıq 
gətirmişdi Natiq. Fələk bəlkə də onu başıucalığına görə gözü 
götürmədi. İfa etdiklərində türk ellərinin tarixini, dərdini, qəmini, 
sevincini, həyat və musiqi fəlsəfəsini, etnik-milli baxışlarını çalırdı, 
türklərin əski baxışlarındakı ecazkar aləmi vəsv edirdi Natiq. 
Natiqin ifası elə yanıqlı idi ki, ona laqeyd qulaq asmaq, dinləmək 
mümkün deyildi: 
 
*** 
 
2005-ci ilin noyabrın 6-da « İmperator» şadlıq sarayının 
dəbdəbəli salonunda qızım Şəbnəmin toy şənliyində Bakının və öl-
kəmizin müxtəlif guşələrindən çoxsaylı müsafirlər - dəvətlilər Na-
tiqin ifasını acgözlüklə dinləyə-dinləyə, ona «Afərin», «Əhsən» 
söyləmişdilər, minnətdarlıq bildirmişdilər. Nə edəsən, indi isə 
belə… 
 
*** 
 
Natiq incə yumorlu bir insan idi… Hamını duzlu-məzəli söh-
bətləri ilə özünə cəlb etməyi, güldürməyi bacarırdı. Abbasəlinin 
oğlu Amilin toyunun açılışında da camaata müraciət edib demişdi: 
«Qoy sizlərin işi həmişə mənə düşsün, dədəmə düşməsin» (çünki 
uzun illər Şirvanda, Azərbaycanda toyda, mağarda şənliklər aparan 
aşıq Faxrət qocaldıqdan sonra kəndimizin axundu təyin edilmişdi və 
Низами Таьысой 
 53 
o, bu missiyanı yüksək səviyyədə yerinə yetirməklə, yas yerlərində 
şəriət adətlərinə yetərincə əməl edilməsini öz üzərinə götürmüşdü). 
Natiqgilin hələ 60-cı illərin əvvəllərindən QAZ-21 - «Volqa» 
maşını vardı. O, uşaqlıqdan maşını sürətlə idarə edən idi. Hamı 
onun avtomobil qəzasında həlak ola biləcəyindən ehtiyatlanırdı. 
Amma Natiqin fərzi başqa yerdə, başqa məqamda tamamlandı. 
Bir dəfə Natiq telestudiyada çıxış etdikdən sonra rayona yola 
düşür, maşını yenə də sürətlə idarə edir. Yol polisi onu saxlayıb 
deyir: «Qaydanı pozmusan. Cərimə ödəməlisən». Bizim polislərin 
puldan xoşu gəldiyini Natiq yaxşı bilsə də, pul vermək istəmir. Çox 
çək - çevir edir, görür mümkün deyil. Polisə deyir: «Naçannik, bu 
işin axırı yaxşı olmayacaq ha». Polis qəzəblənərək Natiqə: «Necə 
yəni bunun axırı yaxşı olmayacaq? Mənə pul-zad vermisən 
bəyəm»? Natiqsə cavabında: «Naçannik bunun axırı səninçün yox, 
mənimçün yaxşı olmayacaq» deyir. 
 
*** 
 
Natiq öz ölümü ilə elimizin-obamızın xoş ovqatını, təmtəraqlı 
gün-güzaranını, əhval-ruhiyyəsini, gənclərimizin sevgili musiqi 
dolu dünyasını, şuxluğunu, qocalarımızın, müdriklərimizin ləngərli 
düşüncələrini, nənələrimizin dünya boyda çeşidli fikir və duy-
ğularını özü ilə o dünyaya aparıb getdi. Şilyanlıların, Şirvanlıların, 
türk qövmünün musiqi dünyasını, zurna səsini sönükləşdirdi, 
yetimləşdirdi. Atası Faxrət kişinin, anası Muaviyə xalanın, 
qardaşları Nüsrətin, Ətrafın, Soltanın, Sübhanın, bacıları Dilbazinin, 
Sənubərin, Nənəqızın, Zülfiyyənin, həyat yoldaşı Gülnabat xanımın, 
qızları Səbanın, Röyanın, Qızqayıtın, oğlu–sonbeşiyi Fərhadın 
gününü göy əskiyə bürüdü, təkcə yaxınlarını yox, eli-obanı 
gözüyaşlı qoydu. Şilyanlılar, aranlılar, dağlılar, onu bütün 
tanıyanlar hələ də özlərinə gəlməyiblər. Deyirlər Natiqin 
ölümündən xəbər tutan göydə uçan durnalar, qu quşları, qazlar 
qaqqıldaşa-qaqıldaşa, göz yaşı tökür, ona ağı deyirmişlər. Hava elə 
qarışmış, elə qəmgin bir görkəm alıbmış ki, camaat indi də onu göz 
yaşısız xatırlaya bilmir. 
Шилйан: юзц, сюзц – чешмянин эюзц 
 54
Görəsən, Natiqə qarşı fələk niyə belə amansız oldu. Şilyanın, 
Şirvanın musiqi ocağının gözünün sönməsinə o necə qıydı. Ümid 
varmı ki, bu ocağı nə vaxtsa balaca Fərhad közərdə. Natiq tək bir 
kəndin, bir bölgənin, bir azəri türklərinin yox, bütün türk dünyasının 
sənətkar oğlu idi… 
 
*** 
 
Natiq haqqında, gördüyümüz kimi, keçmiş zamanda danış-
malı olduq. Onun yoxluğunu Fələk, Əzrayıl, Şeytan bayram etdi. 
Hələ bir öyündülər, qürrələndilər də. Fələyin, Əzrayılın Şeytanın 
öyünməsi Faxrət kişiyə baha başa gəldi. O, Natiq dünyasını 
dəyişdiyi andan yatağa düşdü. Tezliklə Natiqin, oğlunun yanına 
yollandı. Getdi ki, onu görsün, hal-əhval tutsun. Oradakı və-
ziyyətindən xəbərdar olsun. Getdi, amma Natiqdən xəbər gətirə 
bilmədi, hamı yenə də ondan xəbərsiz qaldı. Elə indi də hamı Natiqə 
görə səksəkədədir. Natiqdən xəbər gözləyir. Natiqin qayıdışına 
ümidi itirməsələr də, onun heç vaxt qayıtmayacağını bilirlər. Həyat 
yoldaşı Gülnabat xanım isə göz yaşlarını özünə Natiqin yerinə 
həmdəm seçib, hər gün, hər gecə vaxt-bivaxt Nizami Tağısoyun 
şeirlərindən qəmli zümzümələr edib, balaca Fərhadı da kövrəldir. 
 
Dünya məndən aldığını bilirəm, 
Amma mənə verdiyini bilmirəm. 
Çalın-çarpaz dağlar çəkib sinəmə, 
Dünya məndən aldığını bilirəm, 
Amma mənə verdiyini bilmirəm – 
 
oxuya-oxuya Natiqsevərlərin qəlbinə daglar çəkə-çəkə, qəm şələsini 
ömürlük kürəyinə bağlayıb, günlərini, aylarını girdin-girdin 
doğraya-doğraya özünü lənətləyir, fani dünyaya nifrət oxumaqda 
davam edir. Nədən bütün bunların baş verdiyinə cavab axtarır. 
Əvvəllər Natiqlə olduğu günlərini bu gün Natiqsiz qalmış həm 
özünü, həm də eli-obanı hər gün xəyalında gəzir, öz yetimliyinə-
yiyəsizliyinə ağı deyir. 
Низами Таьысой 
 55 
Natiq getdi. … Arxasınca atası Faxrət kişini o dünyaya apardı, 
elin-obanın şadyanalıgını da birdəfəlik özü ilə qeyb etdi. 
 
*** 
 
Günel xanıma zəng çaldım, Natiqdən danışdım… Vaysındı. O 
vaxtkı radio verilişinin alınmadığına çox heyfsiləndi. Dedim Natiqlə, 
onun sənəti ilə bağlı veriliş hazırlayaq. Razı oldu. Dayımoğlu Abuşa, 
Natiqin sinif yoldaşına, dostuna zəng etdim. Ondan Natiqlə bağlı 
materallar, kasetlər istədim. O, istəyimi məmnuniyyətlə yerinə 
yetirməyə razı oldu: mən də onları Azərbaycan radiosuna, Günel 
xanıma təqdim etdim. Şirvanın tanınmış sənətkarı aşıq Əhlimana 
zəng çalıb (xatırladım ki, aşıq Əhliman Natiqlə üzun illər bir yerdə 
çalışmışdı) Natiq haqqında veriliş hazırlamaq istəyimi bildirdim… 
Veriliş efirə getdi. Musiqisevərlər bir daha Natiq sənətinin sirləri ilə 
sehrləndi, əfsunlandı….. 
 
*** 
 
Natiqdən bizə televiziyalarda, radio dalğalarında müxtəlif 
illərdə səslənmiş lent yazıları qaldı. Natiq isə getdi, getdi ki, bizi da-
ha çox göynətsin, daha çox yandırsın. … İndi hamı Natiqi axtarır. 
Gülnabat xanımın isə qışı, baharı, yayı, payızı Natiqsiz vərəqlənir, 
tarixə çevrilir. Arada da Natiqin əmoğlusunun «Axtaracaqsan məni» 
kitabından yadında saxladığı sətirlərdən qulaqlarına səsi gəlir… 
 
Məni çox anacaqsan, 
Həsrətdən donacaqsan, 
Ürəkdə yanacaqsan - 
Axtaracaqsan məni. 
 
Çəkərcən həsrətimi, 
İtirdin qismətini, 
Boynu bükük yetimi- 
Axtaracaqsan məni. 
 
Шилйан: юзц, сюзц – чешмянин эюзц 
 56
Natiqin bu söylədiklərinin cingiltisini qulaqlarında hiss edən 
Gülnabat xanım isə göz yaşlarından boğula-boğula, udquna-udquna 
yenə də Nizami Tağısoydan kədər rəngli bir yarpağı yaşlarına 
bulaşdırdı, göz yaşları kirpiklərindən süzülə-süzülə qəmli-qəmli 
səsinə səs verməyə başladı: 
 
Keçəcək aradan neçə payız, yaz, 
O sənli günlərim heç unudulmaz… 
Heyf keçən dəmlər geri qayıtmaz, 
Bu da taleyimin bir qismətiymiş, 
Vüsala yetməyən həsrətim imiş. … 
 
Bu gün Gülnabat xanım bu sözləri gözü yaşlı oxuya-oxuya 
Natiqi axtarmaqda yenə də davam edir. Elə bizlərin də göz yaşları 
qurumur. Gözləyirik…Görəsən Natiq qayıdacaqmı?!… Natiqin qara 
zurnasının səsi qulaqlarımızda bir daha canlı səslənəcəkmi?!… 
 
*** 
 
Bu təkcə Natiqin ölümünə yox, həm də qara zurnanın Natiq 
tərəfindən ifasına elegiya idi. Bu elegiyada ən məşhur ağıcılarımızın 
iniltisi, ah-vayı, həyata, taleyə, fələyə etirazları eşidilirdi. 
Natiq susdu, qara zurna qan qusdu…. Dünya Natiqsevərlərin, 
qara zurna sevənlərin başına uçdu… Eh, gör bu dünya necə də 
puçdu… Natiq dolu sevgisi, kədəriylə dəfn olundu, elə dünyanın 
özü də Natiqin qara zurnası ilə… 
Низами Таьысой 
 57 
 
UŞAQ OYUNLARI 
 
Digər bölgələrimizdə olduğu kimi Şilyanda da çoxsaylı uşaq 
oyunları mövcuddur. Uşaqların bu oyunlara bu gün marağı bir qədər 
sönükləşsə də, onları toplayıb, nəşr etdirib xalqın malına çevirmək 
folklor toplayıcılarımız və folklorşünaslığımız qarşısında duran 
mühüm vəzifələrdəndir. Çünki «Beş daş», «Çırtma-çırtma», «Tək-
cüt», «Mıxca-mıxca», «Turna vurdu», «Ənzəli», «Eşşəyim qalx», 
«Çiling-ağac», «Bayraq aldı, qaç», «Top aldı, qaç» «İp-ip», «Aşıq-
aşıq», «Çilədi», «Xan topu», «Dızzz», «Gizlənpaç» və s. kimi uşaq 
oyunlarından hər biri öz qaydalarına və xüsusiyyətlərinə görə 
maraqlı və orijinaldır. Biz Şilyanlılarla söhbətdə bu oyunların necə 
oynanılması, onların şərtləri haqqında məlumatlar almışıq. Eyni 
zamanda siz oxuduğunuz bu sətirlərin müəllifi özü vaxtı ilə kənddə 
bu oyunlardan bir neçəçini oynamışdır. İndi də bu oyunlardan bir 
neçəsi haqqında dəyərli oxuculara məlumat verək. 
 
«Turna vurdu» oyunu 
 
Burada uşaqlar 4, 6, 8 nəfərlə oynayırlar. Oyun «Halay bəylər, 
halay» gəlməklə başlayır. «Halay» duranların yanına qol-boyun 
olaraq iki nəfər özlərinə gizli ad, parol qoymaqla gəlib, bu adları 
deyir və hər dəfə «halay» duranlardan biri onlardan hər hansı birini 
istəyir. Beləcə komanda formalaşdıqdan sonra oyun başlayır. 
Oyunçular dairəvi, yaxud kvadrat cız (xətt) çəkirlər. Cızın 
qıraqlarında oynayan oyunçuların sayından asılı olaraq oymaq (ona 
«mətə» də deyirlər) düzəldilir. Turnanı (yəni toqqanı) büküb onun 
içinə qoyurlar. Çızdan (xəttdən) içəridə neçə uşaq olursa, o qədər də 
uşaq dairənin çölündə olur. Cızdan (xəttdən) çöldəkilər çalışırlar ki, 
cızdan içəridə olanların diqqətini yayındırıb, gözünü oğurlayıb 
turnanı (toqqanı) oymaqdan (mətədən) götürsünlər. Cızdan 
içəridəkilər isə öz növbəsində onlara turnanı (toqqanı) oymaqdan 
(mətədən) götürməyə imkan verməməyə çalışırlar. Əgər cızdan 
çöldə duranlardan hər hansı biri turnanı götürməyə çalışarsa, 
Шилйан: юзц, сюзц – чешмянин эюзц 
 58
içəridəki onu (turnanı götürəni) şığıyıb ayaqla vurmalıdır. Deyək ki, 
bir oyunçu çalışıb turnanı (toqqanı) oymaqdan (mətədən) çıxardı, 
sonra o, onunla o biri oymaqda (mətədə) olan bükülü turnanı 
(toqqanı) vurub (döyüb) oymaqdan (mətədən) çıxarmalıdır. 
Turnalar çıxarıldıqdan sonra oyunçular bu turnalarla bir-birlərini 
döyməyə başlayırlar. Turna kənara çıxarılan vaxt digər oyunçunun 
başının qarışıqlığından istifadə edən oyunçu, baş vurub şığımaqla, 
yumalanaraq oymaqdakı (mətədəki) o biri turnanı (toqqanı) götürür 
və, beləliklə, oyun sona qədər davam edir. 
 
«Tək-cüt» oyunu 
 
Bu oyunu 2, 3, 4, 5 nəfər arasında oynayırlar. Oyunçulardan 
biri əlinə kibrit çöplərini alır. Bu çöpləri əllərindən birinin içində 
gizlədərək, yoldaşlarına «Tək-cüt», yaxuddakı «Tək gələ-cüt», - 
deyə sual verir. O biri oyunçu oyunu başlayana ya «tək», ya da 
«cüt» cavabı verir. Bundan sonra suala cavab verən ovucunu açıb 
əlinin içindəki çöpləri sayır, çöplər oyundaşın dediyi kimi tək, ya 
cüt çıxarsa, qarşı tərəf həmin çöpləri özünə götürür, yox, əgər 
deyilənlərlə uyğun gəlmirsə, onda o, çöplərin sayı qədər oyundaşa 
kibrit çöpü verməlidir. Bu oyunda elə oyunçu olur ki, bir qutu 
kibritlə oyuna başlayıb, bir neçə qutu kibrit əldə edir, elə oyunçu da 
olur ki, o, bütün gətirdiklərini uduzur. Bax beləcə oyun axıra qədər 
davam edir. 
 
«Çiling-ağac» oyunu 
 
Bu oyunu 2, 3, 4,5 nəfərlə oynayırlar. İki yerə ayrılaraq uşaq-
ların bir dəstəsi yuxarıda, o biri dəstəsi aşağıda dayanır. Oyun-
çulardan kimin hansı dəstəyə düşməsi iki nəfərin qol-qola «Halay» 
durması ilə başlayır. Qalanlar da iki-iki qol-qola halay dayananların 
yanına özlərinə müxtəlif ad qoyaraq, gəlib həmin adları səsləndirirlər. 
Halay dayananlar növbə ilə onların birini istəyir. Əgər istədiyi ad 
uyğun gəlirsə, o, adam istəyənin dəstəsinə, o biri isə başqa dəstəyə 
düşür. Beləliklə, dəstə formalaşır. Oyuna kimin birinci başlaşması da 
Низами Таьысой 
 59 
maraqlıdır. «Çiling-ağac» oynanılan ağacın lap aşağısından tutmuş 
yuxarısınacan oyunçular bir əli ilə ağacdan tuturlar. Kimin əli ağacın 
lap yuxarsına düşsə, oyunu onun dəstəsi başlamalıdır. 
Məhz bundan sonra oyunun əsas hissəsi başlayır. Bu zaman 
oyun gedəsi yerdə bir yer dairəvi oyulur (ona həm də «mətə» deyilir). 
Çilingi bu mətənin ortasına düz şəkildə basdırırlar. Sonra onu ağacla 
vururlar. Çiling uzağa gedirsə, deməli, oyuna uğurlu başlamaq 
mümkündür. Başlayan dəstə (tərəf) çilingi ağacı tutduğu əlinin baş 
barmağının üstünə qoyur, sonra onu göyə atıb, ağacın aşağısı ilə vurur. 
Bu oyunun «toxmaq» adlanan hissəsidir. Aşağıda dayanan oyunçu 
(lar) əllərində ya dəyənək, ya da nar çır-çırpısı ilə (ona Şirvan da həm 
də «çalğı» deyirlər. Bəzən çalğı ilə həyət-bacanı, mal-qoyun ağılını da 
süpürürlər.) çilingi saxlamaq istəyir(lər). Əgər oyunçu çilingi saxlaya 
bilirsə (ona «yanmaq» deyirlər), oyuna başlayan oyunu uduzur. Yox, 
əgər aşağıdakı oyunçu çilingi saxlaya bilmirsə, oyunu başlayan «tox-
mağ»ı üç dəfə təkrar edir. 
Bundan sonra oyunun «fillayı» hissəsi başlayır. Çiling artıq sol 
əldə, ağac sağ əldə olur. Çiling burada dörd barmaqların arasında 
qoyulub vurulur. Yenə də aşağı da qarşı dəstənin (tərəfin) uşaqları 
əldə ağac, ya çalğı ilə dayanırlar. Burada da qayda elə toxmaqdakı 
kimi üç dəfə təkrarlanmaqla davam edir. «Fillayı» hissəsindən sonra 
oyunun daha qızğın yeri başlayır. Buna «yanı», ya da «qara yanı» 
deyirlər. Burada əvvəlki mərhələlərdən fərqli olaraq, oyun daha 
intensiv gedir. Oyunu başlayan dəstə çilingi sol əlinin üstünə qoyur, 
onu sağ əlindəki zoğal, vələs, heyva, yaxud nardan düzəlmiş ağacla 
vurur. Aşağıda dayanan oyunçu isə yenə onu «söndürmək» istəyir. 
«Söndürə» bilmirsə, deməli, oyunu başlayan tərəf qarşı tərəf çilingi 
saxlayana qədər davam etdirir. 
 
«Ənzəli» oyunu 
 
Bu oyun da «Halay bəylər, halay»la başlayır. Burada da əksər 
uşaq oyunlarının başlanğıcında olduğu kimi iki nəfər qol-qola tutub 
«Halay» dayanırlar, qalan oyunçular da qol-boyun olub özlərinə 
yalançı, gizli ad, parol qoyub «Halay» dayananların yanına gəlib 
Шилйан: юзц, сюзц – чешмянин эюзц 
 60
özlərini yalançı adla təqdim edirlər. «Halay»lardan hərəsinin növbə 
ilə oyunçu seçmək hüququ var. Bu minvalla oyunçular seçilib 
qurtarır. Bəzən dəstəni təşkil edən «Halay»dan hər birinin 
komandasında istəmədiyi uşaqlar da olur. Çünki «Halay» duranlar 
heç də qol-boyun olub gələn oyunçuların gizli adlarını, parollarını 
müəyyən edə bilmirlər. Seçim qurtardıqdan sonra dəstə formalaşır, 
çöp tutulur. Uduzan aşağı əyilir, qalanlar onun belinə papaq qoyaraq 
üstündən atlanaraq, oyunçular dayanan tərəfdən əks tərəfdə keçib 
dururlar. Oyunçuların hamısı aşağı əyilmişin belinə papaqlarını 
qoyduqda digər papaqları da yerə salmamalıdırlar. Əgər oyunçu 
atlanarkən papağı yerə salarsa, bu zaman o, aşağı əyilmişi əvəz 
etməli, qalanlar da onun üstündən papağını əyilmişin belinə qoyaraq 
atlanmalıdırlar. Oyunçular «Ənzəli»nin sözlərini təkrarlamaqla, 
oyunu axıra qədər beləcə davam etdirirlər: 
 
Ənzəli, ay Ənzəli, 
İkiləri xan Əkbəri, 
Üçdə bir yan vurarlar, 
Dörddə yammız əzərlər, 
Beşdə əl dəysin, ətək dəyməsin…və s. və i.a. 
 
«Aşıq-aşıq» oyunu 
 
Uşaqlar bu oyunu qoyunun arxa ayaqlarından düzəlmiş 
sümüklə (o bərkiyib, quruyub aşıq olur) oynayırlar. Burada oyun-
çuların sayı ikidən az olmamalıdır. Hər bir uşaq oyuna özü gətirdiyi 
aşıqlarla qoşulmalıdır. Uşaqlar arasındakı razılaşmaya görə 
onlardan hər biri oyuna 1, 2, 3, 5, 20-yə qədər aşıq qoya bilər. 
Bununla belə aşıqlar oyuna cüt-cüt qoyulmalıdır. Sonra qoyulmuş 
aşıqlara oyunçular kənardan - təxminən beş addımlıqdan aşıq atırlar. 
Kimin aşığı üzü yuxarı düşürsə, o, aşıqları özünə götürür. Beləliklə, 
oyun digər oyunçular tərəfindən davam etdirilir. 
 
 
Низами Таьысой 
 61 
 
  ƏZİZİYƏM ŞİLYANA…∗ 
 
(Müəllifli bayatılar) 
 
Əziziyəm Şilyana, 
Bənd kənara, şil yana, 
Vətəndə hər yan gözəl - 
Mənim məftunam Şilyana. 
 
Əziziyəm, Qarabağ, 
Dağlarında qara bax, 
Şuşamdan səmum əsdi - 
Vətən oldu qarabaxt. 
 
Əziziyəm, mərd kişi, 
Bütöv kişi, sərt kişi, 
Hamıya bel bağlama - 
Elinkidir mərd kişi. 
 
Əziziyəm, bu ellər, 
Bu obalar, bu ellər, 
Oğullar kişi olsa - 
Əldən getməz bu ellər. 
 
Əziziyəm, toy olsun, 
Ulusumda qoy olsun, 
Yer üzünün yiyəsi - 
Təki Azərsoy olsun! 
 
Əzizim, gözlərində, 
Gözlərim gözlərində, 
Bütün cahan yerləşib - 
Sənin o gözlərində. 
                                                 
∗ «Язизийям Шилйана…» байатылары Низами Таьысойундур. 
Шилйан: юзц, сюзц – чешмянин эюзц 
 62
 
Əzizim, gözəlimsən, 
Sən mənim gözəlimsən, 
Həyatım sənə fəda - 
Özümsən, əzəlimsən. 
 
Əzizim, ulu Vətən, 
Çeşməli, sulu Vətən, 
Hər yerin bərəkətli - 
Sünbülün dolu Vətən. 
 
Əzizim, kəsək torpaq, 
Daş torpaq, kəsək torpaq, 
Heç zaman «uf» demərik - 
Uğurunda ölsək, torpaq! 
 
Əzizim, Vətən olsun, 
Geyimim kətan olsun, 
Biz olmasaq da olar - 
Təki qoy Vətən olsun. 
 
Əzizim, yara baxdım, 
Yar baxdı, yara baxdım, 
Düşmən eldən qovulsun - 
Oyansın qara baxtım. 
Низами Таьысой 
 63 
 
ŞİLYAN BAYATILARI 
 
Əzizim, suda yansın, 
Od tutsun o da yansın, 
Gedin düşmənə deyin –  
Mən yandım, o da yansın.  
 
Əzizim, Vətən sarı, 
Geyərəm Vətən sarı, 
Bəxtəvər başın məktub –  
Gedirsən Vətən sarı.    
 
Dağlarda xəzəl ağlar, 
Dibində gözəl ağlar, 
Vətənin itirənlər –  
Sərgərdan gəzər ağlar. 
 
Dağları gəzdim gəldim,  
Bir gülü üzdüm gəldim, 
Tapmadım Vətənimi – 
Ümidimi üzdüm gəldim. 
 
Dağlar dağımdı mənim, 
Qəm oylağımdı mənim, 
Əziz balam, durma gəl –  
Yaman günümdü mənim. 
 
Gedirdim qırağınan, 
Bir dəstə yarağınan, 
İtirmişəm Vətəni –  
Axtarram sorağınan.  
 
Şirvanın yastı yolu, 
Su gəldi, basdı yolu, 
İstədim elə gedim –  
Шилйан: юзц, сюзц – чешмянин эюзц 
 64
Düşmənlər kəsdi yolu. 
 
Şirvana, Milə gəlləm, 
Gedərəm yenə gəlləm,  
Vətənimi qaytarsan –  
İmana, dinə gəlləm. 
 
 
         LAYLALAR  
 
Layla dedim, can dedim, 
Yuxudan oyan dedim, 
Sən yuxudan duranda –  
Canımı qurban dedim. 
 
Layla dedim yatınca, 
Gözlərəm ay batınca, 
Canım cəzaya gələr –  
Sən hasilə çatınca. 
 
Laylası dərin balam, 
Yuxusu şirin balam, 
Allahdan əhdim budur –  
Toyunu görüm, balam. 
 
Layla çallam ucadan. 
Ünüm gələr bacadan, 
Allah səni saxlasın –  
Çiçəkdən, qızılcadan. 
 
Layla çallam yatasan, 
Qızılgülə batasan, 
Qızılgül bağın olsun –  
Kölgəsində yatasan. 
Низами Таьысой 
 65 
 
 
 
Layla dedim gündə mən, 
Kölgədə sən, gündə mən, 
İldə qurban bir gəlsə –  
Qurban ollam gündə mən. 
 
Balama can demişəm, 
Ağlama, can demişəm, 
Balam dil açan günə –  
Quzu qurban demişəm. 
 
Balamın əl yaylığı, 
Ortası zər yaylığı, 
Hərə bir kəlmə dedi. 
Balama can sağlığı. 
 
Başına mən dolanım, 
Mən dönüm, mən dolanım, 
Allah səni saxlasın –  
Kölgəndə mən dolanım.   
 
Qurban aran, dağ sənə, 
Güllü bağça-bağ sənə, 
Böyü, boy at, başa çat –  
Tutaram qaymaq sənə.  
 
Yuxusu güldən gəlib, 
Güldən, bülbüldən gəlib. 
Balamın gül beşikdə –  
Yuxusu birdən gəlib. 
 
Шилйан: юзц, сюзц – чешмянин эюзц 
 66
Şilyan bayatıları və laylaları Yuxarı Şilyan kənd sakini 1927-
ci ildə anadan olmuş Məmmədova Umhanı Məhəmməd qızının 
dilindən qələmə alınmışdır. 
Низами Таьысой 
 67 
 
ŞİLYAN LƏTİFƏLƏRİ 
 
Şifahi xalq yaradıcılığının digər nümunələri – atalar sözləri, 
zərb məsəllər, tapmacalar, ibarəli ifadələr, nağıllar və əfsanələr kimi 
lətifələr də elin-obanın həyatı və məişəti ilə yaxından bağlı olan 
formaca yığcam, məzmun və ideya baxımından daha tutarlı janr-
lardandır. Lətifələrdə xalq hikməti, ayrı-ayrı şəxsiyyətlərin zəkası, 
hazırcavablığı, bədahətənliyi, baməzəliyi özünü xüsusi şəkildə əks 
etdirir. 
Azərbaycanda lətifələrin toplanması, öyrənilməsi və nəşri ilə 
bağlı xeyli işlər görülsə də, ayrı-ayrı bölgələrimizdə, ellərimizdə, 
obalarımızda insanların yaddaşlarında daşlaşan deyimlər, tutumlu 
ifadələr, əfsanələr, lətifələr hələ də sona qədər toplanmamış, yığılıb 
çap etdirilib geniş oxucu auditoriyasına çatdırılmamışdır. 
Şilyan lətifələrinin başlıca cəhəti onların hikmətliliyi, hədəfə 
dəyənliyi ilə seçilməsiylə bərabər, həm də lakonikliyi, sadəliliyi ilə 
dinləyicini və oxucunu özünə cəlb etməsindədir. 
Məlumdur ki, lətifələr digər cəhətləri ilə yanaşı, həm də yu-
moristikliyi ilə seçilir. Burada seçilmiş, işlənmiş hər bir sözün öz 
çəkisi, öz ləngəri, insanı öz cəzb və cəlb etmə qüvvəsi var. 
Şilyan lətifələri hər bir konkret şəraitin, dövrün hadisələri ilə 
bağlı yaranmış və yaddaşlara həkk olunmuşdur. İbrətamiz və 
hikmətli olmaqla bərabər, həm də mənəvi-mədəni, sosial-ictimai 
dəyər daşıyan lətifələr məhz bu cəhətinə görə də yadda qalan olur. 
Bütün türk dünyasının mifikləşmiş şəxsiyyətləri Molla Nəs-
rəddin, Bəhlul Danəndə məhz hikmətlərinə, hazırcavablılıqlarına, 
bədahətən-liklərinə, baməzəliklərinə, dərin müşahidə qabiliyyəti 
olduqlarına görə el arasında populyardırlar. Lakin bu heç də o 
demək deyil ki, onlardan başqa xalqımızın yaddaşına yazıla biləsi 
müdriklər, hazırcavablar, baməzələr yoxdur. 
Xalq ədəbiyyatının mühüm janrlarından olan lətifələr Yuxarı 
Şilyan kəndində də geniş yayılmışdır. Oxucuların ixtiyarına 
verilmiş bu kitabda toplanılmış lətifələr əsasən Paray kişinin, Şofer 
Шилйан: юзц, сюзц – чешмянин эюзц 
 68
Tağının, Zal oğlu Rüstəmin, Böyükişi və Abduləli Məmmədalı 
uşaqlarının, loğman Əhmədin, Qorxmaz müəllimin, Namizəd 
müəllimin, Seyid oğlu Süleymanın adları ilə bağlı olsa da, burada 
həm də digər Şilyanlıların hazırcavablığına, bədahətənliyinə, 
baməzəliyinə müraciət olunur. Belə müdrik, baməzə, hazırcavabları 
xalqımıza daha yaxından tanıtdırmaq məqsədi ilə biz Şilyan 
lətifələrinin müxtəsər variantını toplayıb nəşrə hazırladıq. 
Lətifələrin toplanmasında bizə yaxından yardımçı olmuş, Bəşir oğlu 
Abuşa, Namizəd müəllimə, Qorxmaz müəllimə və başqalarına 
minnətdarlığımızı bildiririk. Və, inşallah, Şilyan lətifələrinin bun-
dan da mükəmməl variantını toplayıb gələcəkdə dəyərli oxucu-
larımıza təqdim etmək fikrindəyik. 
Низами Таьысой 
 69 
 
 
PARAY KİŞİNİN LƏTİFƏLƏRİ 
 
Qarpız Allahındırsa, qoy arxın o biri tayında da bitsin 
 
Paray bütün ömrünü-gününü zəhmətə həsr etmiş adam idi. 
Daim təsərrüfat işləri, əkin-biçinlə, bağ-bostanla, ot-ələflə, mal-qa-
rayla məşğul olardı. Zəhmətkeşliyi ilə o, insanların gözündə halallıq 
nümunəsi kimi tanınırdı. 
Şilyan kəndinin cənub hissəsini ucsuz-bucaqsız «Küdrü düzü» 
bürüyür. Paray kişi də erkən yazdan «Kürdü»yə üz tutar, yeri 
şumlayıb, malalayıb, bostan, qarpız, soğan və digər tərəvəz məh-
sulları yetişdirərdi. «Küdrü»də hamıdan birinci Paray kişinin 
yemişi, qarpızı çıxarmış. 
İsti yay günlərindən birində bir neçə şilyanlı qarpız üçün Pa-
ray kişinin yanına gəlir. Əlüstü hal-əhvaldan sonra Paray onlar üçün 
qarpız gətirib kəsir. Hamı yeyib doyduqdan sonra qarpız aparmaq 
istədiklərini bildirirlər. 
Paray kişi bura gələn şilyanlıların əllərinin ciblərinə uzaq ol-
duğunu bildiyindən onlara: «Qarpız yoxdur», - deyir. 
Şilyanlılar yağlı dillərini işə salırlar və deyirlər ki, qarpız nə 
böyük şeydir ki, Paray kişi onlara vermir. 
Paray kişi bir də, iki də and içir ki, qarpız yoxdur. Şilyanlılar 
isə çardaxda oturub arxın döşündə görünən iri-iri qarpızlara işarə 
edib deyirlər: 
- Paray kişi, Allahın qarpızıdır da, nə böyük şeydir, bu nə xə-
sislikdir? 
Paray kişi isə cavabında: «Bajolğu, qarpız Allahındırsa, qoy 
arxın o biri tayında da bitsin», - deyir. 
 
Mən danaynan tarelkada dossam 
 
Paray kişi yaşadığı yer - Yuxarı Şilyan böyük kənddir. Burada 
hazırda iki mindən yuxarı təsərrüfat var. Kənddə toy məclisləri çox 
təmtaraqlı keçərdi. Camaat toya bir neçə gün qalmış toy evinə 
Шилйан: юзц, сюзц – чешмянин эюзц 
 70
yığışar, deyər, gülər, şənlənər. Bu əlamətdar günə hamılıqla birgə 
hazırlaşardı. Paray kişi üçüncü oğluna toy məclisi qurmaq fikrinə 
düşür. Qohum-qonşu, dost-tanış onlara yığışır. Bir gün toydan əvvəl 
məclis üçün saxlanılmış cöngəni tövlədən kəsməyə çıxararkən, 
cöngə ipini qırıb qaçır. Cöngə böyürə-böyürə, fınxıra-fınxıra, 
həyətdə gördüklərini buynuzlaya-buynuzlaya o yan, bu yana qaçır. 
Heç kimə əl vermir. Hamı da ona yaxınlaşmağa qorxur. Hərə bir 
yerdə qaçıb gizlənir. Qaçıb həyətdə müxtəlif tərəflərə pələsəng 
olmuş adamlar Paraya yerbəyerdən: 
- Dananı sən yemləyib saxlamısan. Səni tanıyır. Bəlkə sənə əl 
verə, yaxınlaşsan bəlkə dayanar, - deyirlər. 
Paray kişi isə cavabında: 
- Bajoğlu, mən danaynan tarelkada dossam, - deyib, heç üzü-
nü dana olan səmtə belə çevirmək istəmir. 
 
Ac olum, quruda olum 
 
«Küdrü»nün Bəyimli qəsəbəsinin yaxınlığında bir göl vardı. 
İsti yay günlərində əkin-biçinlə, bostan-tərəvəzlə məşğul olanlar bu 
göldə çimər, sərinləşərdilər. 
Bir gün Paray kişi də başqaları ilə birlikdə gölə çimməyə 
gedir. Paray kişi iri bədənli, kök adam olduğundan suda cəld tər-
pənə, hərəkət edə, üzə bilmirmiş. Yoldaşları onu gölün dərinliyinə 
çəkib aparmaq istəyirlər. Su sinəsinə çatanda Paray qışqırmağa 
başlayır. Geriyə dönərək: 
- Bajoğlu, ac olum, quruda olum, - deyib, sudan çıxır və bir 
daha heç vaxt gölə çimməyə getmir. 
 
Gorun çatdasın, mənə ad qoyan 
 
Mingəçevir şəhəri təzə salınan zamanlarda Paray da yaşamaq 
və işləmək üçün buraya gəlir. Çox gəzib dolaşır, nəhayət ona bir iş 
yeri göstərirlər ki, orada onun işə düzəlməsi mümkün olar. Paray 
Низами Таьысой 
 71 
buraya gəlib kadrlar şöbəsinə müraciət edir. Şöbə rəisi ondan adını, 
soyadını soruşur: 
- Paray Mikayılov, - deyir. 
Şöbə rəisi: 
- Nə, Para? – deyə təsdiqləmək istəyir. 
Paray yenə də: 
- Xeyir, adım Paraydır. 
Şöbə rəisi: 
- Necə, Parax? 
Paray deyir, kadrlar şöbəsinin rəisi deyir. Axır ki, Paray şöbə 
rəisinin onun adını düzgün tələffüz edə bilmədiyini gördükdə: 
- Gorun çatdasın, mənə ad qoyan, - deyərək, əsəbləşib oradan 
çıxır və bir daha geri qayıtmır. 
 
Cini diri tutmalıydım 
 
XX əsrin 40-cı illərinin sonu 50-ci illərin əvvəlləri kolxozun 
kəshakəs dövründə Paray Şilyanda traktorçu işləyirmiş. O dövrlərdə 
traktoru növbə ilə işlədirlərmiş. Parayın növbə yoldaşı öz kəndçisi 
Nizaməddin imiş. Onların hər biri gündüz dincəlir, gecələr növbə ilə 
yer şumlayırlarmış. Bir gün Nizaməddin Parayı gecə qorxutmaq 
fikrinə düşür. Parayı buna hazırlamaq üçün Nizaməddin bir neçə 
gün dalbadal gecə yer şumlayarkən cinlə rastlaşdığı barədə ona 
danışır. Paraysa Nizaməddinə heç bir cavab vermir. 
Kolxozun şumlanan sahəsi «Küdrü düzü»ndə imiş. 40-50-ci, 
hətta 60-illlərin əvvəllərində də orada hündür qanqallıq vardı. 
Parayla Nizaməddin növbə ilə işlərini davam etdirirlər. Bir gün 
həmişəki kimi Paray növbəni Nizaməddindən qəbul edib işinə da-
vam edir. Nizaməddinsə guya evlərinə dincəlməyə yollanır. Paray-
dan ayrıldıqdan sonra Nizaməddin traktorun işığından kənarda lüt 
soyunub əl-ayaqları üstündə meymun kimi atıla-atıla traktorun işığı 
istiqamətində qaçmağa başlayır. Nizaməddinin bədəni qapqara tüklə 
örtüldüyündən Paray əvvəl onu doğrudan da əcaib heyvana oxşadır, 
hətta bir az üşənir də. Nizaməddin traktorun işığında şumlanmış 
Шилйан: юзц, сюзц – чешмянин эюзц 
 72
istiqamətdə elə bir distansiyada qaçır ki, Paray onun hansı 
«heyvanlığını», kimliyini bir müddət müəyyənləşdirə bilməsin. 
Maraqlı, həm də bir az qorxduğundan Paray traktorun qapı-
larını möhkəm bağlayıb «bu əcaib canlının» Nizaməddin olduğunu 
başa düşür və onu traktorla qovmağa başlayır. Nizaməddin 
gördükdəki Paray onu traktorun tırtılları altında xışdayacaq, qalxıb 
özünü göstərmək istəyir ki, onu tanıyıb dayansın. Paraysa heç nəyə 
məhəl qoymadan traktoru düz Nizaməddinin üstünə 
istiqamətləndirir. Nizaməddin vəziyyətin çıxılmaz olduğunu görüb, 
özünü lüt-üryan «ana bülbülü» kimi qanqal meşəliyinin içinə atır. 
Paray yenə də traktoru saxlamır. Nizaməddin qalxıb traktorun 
işığında yalvarmağa başlayır. Nəhayət, qanqal tikanlarından alqana 
boyanmış Nizaməddinin yalvarışları Parayı saxlayır. 
O, traktordan düşüb Nizaməddinə: 
- Bajoğlu, mən cini diri tutmalıydım, - deyir. 
 
Gətirdiklərinizə görə lap müvəqqəti ölərəm də 
 
Yuxarı Şilyanlıların zarafatçıllığından, məsxərəbazlığından 
çox deyilib, çox danışılıbdır. 
Paray kişinin oğlu Əzizalı rayon üzrə Təbiəti Mühafizə 
Cəmiyyətində müfəttiş işləyirmiş. O, qış günlərindən birində 
«Küdrü»yə təbiəti nəzarətə çıxır. Burada qış aylarında Qəbələdən 
gələn ləzgilər mal-heyvan saxlamaqla məşğul olurlar. 
Əzizalının üzünü tüklü, qırxılmamış görmüş ləzgilər ondan 
soruşurlar: 
- Nə olub, aradan nə keçib, üzünü qırxmamısan? 
Əzizalı cavab verir: 
- Xəbəriniz yoxdur? Kişi rəhmətə gedib. 
Ləzgilər bu «lo» xəbəri eşitmədiklərindən təəssüflənərək Əzi-
zalıdan üzrxahlıq edirlər. Və mərhumun «cümə axşamı»sının nə 
vaxt olacağını soruşurlar. 
Əzizalı növbəti cümə günü camaatın yığışacağını bildirir. 
Növbəti cümə günü bir maşın ləzgi, bir erkək qoyun, bir kisə 
qənd, bir kq çayla Paray kişinin darvazasında hazır olurlar. Paray 
Низами Таьысой 
 73 
kişinin oğlu Əzizalının qurduğu «oyundan» xəbəri olmadığından, 
təsadüfən darvazanı özü açır. Ləzgilər Paray kişini görcək 
təəccüblənirlər. 
- Siz ölməmisiniz? - deyə soruşurlar. 
Paray kişi məsələnin nə yerdə olduğunu anlayıb deyir: 
- Hələ bir deyin, hüzürə nə gətirmisiniz? 
Onlar cavab verirlər: 
- Bir erkək qoyun, bir kisə qənd, bir kq çay. 
- Gətirdiklərinizə görə, bajoğlu, mən lap müvəqqəti ölərəm 
də, - deyib, ləzgiləri evə dəvət edir. 
 
Oradakı Allah da buradakı Allahdandı 
 
Paray kişi uşaqlarını kiçik yaşlarından özü kimi əməyə, 
zəhmətə öyrətmək üçün çox çalışardı. Bütün uşaqlar kimi Paray ki-
şinin də uşaqları şıltaqlıq edər, atanın sözünə bəzən qulaq asmaz-
dılar. 
Bir gün Paray kişinin ikinci oğlu Vaqif Rusiyətə gedib pul qa-
zanmaq fikrinə düşür. Kişi oğlunu bu fikrindən nə qədər daşın-
dırmaq istəsə də, heç nə hasil olmur. Vaqifin artıq yol üstə oldu-
ğunu görən Paray kişi üzünü ona tutaraq deyir: 
- Özün bil, oradakı Allah da buradakı Allahdandı. Pul qazan-
maq istəyən oğul elə burada da qazana bilər. Bala, onun üçün 
zəhmətə qatlaşmaq lazımdır. 
 
Qəbristanlığa istidən gedən tapmazsız 
 
Paray kişi nəinki balalarına, həm də başqalarına daim öyüd, 
nəsihət verər, onları ağıllı, mərifətli, mədəni olmağa, böyük sözünə 
qulaq asmağa çağırardı. Uşaqları çox olduğundan (onun yeddi oğlu, 
dörd qızı vardı) onlara heç də həmişə göz ola bilməzmiş, xəs-
tələnəndə isə tez-tez xərcə düşərmiş. Həkimə gedəndə, həkim uşaq-
lara baxmağa gələndə dava-dərman almaq Paray kişini özündən 
çıxararmış. Dediklərinə uşaqları baxmadığını görəndə o, onlara: 
«Sizə deməmişəm əyin-başınızı yaxşı geyinin, özünüzü qoruyun, 
Шилйан: юзц, сюзц – чешмянин эюзц 
 74
xəstələnməyin. Gedin qəbristanlıqda yatanlardan soruşun, görün, heç 
ora istidən gedən taparsınızmı?» 
 
Məndən çox bilən adamnan xoşum gəlmir 
 
Paray kişi düzlüyü sevən adam idi. Yalan danışmağı da xoş-
lamazdı. Kimsə də onunla söhbətdə yalan danışmaq istəsə, onu hiss 
edərdi. Bəziləri onunla söhbət etdikdə özünü həddən artıq ağıllı 
qələmə verməyə səy göstərdikdə, Paray kişi əsəbləşib deyərdi: 
- Bajoğlu, mənim məndən çox bilən adamnan xoşum gəlmir. 
 
Təzə diş doxtoru çıxıb 
 
Bir gün Paray kişinin sözü qohumu və qonşusu Arif ilə 
çəpləşir. Onlar çox deyişirlər. Arif Paray kişinin təhqirlərinə 
dözmür, onun sifətinə bir-birinin ardınca bir neçə sillə ilişdirir. 
Parayın ağız-burnu alqan olur. O, dinməz-söyləməz küçələri ilə öz 
evinə qayıdır. Yolda onu görənlər nə olub, nə baş verdiyini, onun 
haradan gəldiyini soruşurlar. 
O, isə cavabında: 
- Bajoğlu, təzə diş doxtoru çıxıb. Xəbəriniz yoxdur?! 
Bir yumruğa üç-dördünü çıxarır, - deyib, darvazasından 
həyətə daxil olur. 
 
Əhməd, Əhməd, ürəyim partdadı, 
sən də məni söy 
 
Bir gün Paray kişi sübh tezdən mal-qarasını örüşə ötürmək 
üçün küçəyə çıxır. Bu zaman o, onunla bir küçədə yaşayan Murad 
oğlu Əhmədlə rastlaşır. Paray kişi hövsələsiz, özündən çox tez 
çıxan adam idi. Ağızdanda bir az yaxşı deyildi. Eyni zamanda 
burada qonşulardan kimsə ona, guya, Murad oğlu Əhmədin söy-
düyünü deyir. 
O, buradaca Əhmədə çatıb heç nə soruşmadan, onu söyüb 
biabır edir. Paray dayanıb toxtadıqdan sonra Əhməd ona: 
Низами Таьысой 
 75 
- Ay Paray qurtardın, Allah atana rəhmət eləsin, - deyir. 
Parayı Əhmədin onun söyüşünə laqeydliyi lap özündən çı-
xarır. Buna görə də: 
- Əhməd, Əhməd, sən də məni söy, ürəyim partdadı, - deyir. 
 
Qabyuyannarın lənətini qazanmaq issəmirəm 
 
Paray kişi yaxşı işlədiyi kimi yaxşı da yeməyi sevirdi. O, 
kənddə qurulan toylarda, məclislərdə, yığıncaqlarda həmişə təkrar-
təkrar əlavə yemək istəyərdi. Hər yeni gətirilmiş porsiyaların da 
boşqabının dibini tikəsi ilə sıyırar, toyda, məclisdə qulluq edənlərə 
qaytarardı. Yerbəyerdən Paray kişinin boşqabların içini niyə tər-
təmiz sıyırdığının səbəbini soruşduqda, Paray kişi cavab verərdi: 
- Bajoğlu, mən məclisdə qabyuyannarın lənətini qazanmaq 
issəmirəm. 
 
Bəs süd nə rəngdə olur? 
 
Paray kişinin on bir uşağı vardı. Onların hamısı süfrə arxasına 
oturduqda, sanki bir taqım yaranardı. Uşaqların hərəsinin yeməyə 
bir şey istəməsi Paray kişini cinləndirərmiş. Elə ki, səhər gəldi, 
hamısı süd istəyərmiş. Əlbəttə, on bir uşağı süd əppəklə təmin 
etmək də asan məsələ deyildi. Buna görə də o, arvadı Minəyə göz 
basarmış ki, süd əvəzinə onların qabağına ayran qoysun. Minə 
xanım belə də edərmiş. Uşaqların bir qaşıq götürəni sifətlərini 
turşaldıb, ağzını büzür və deyir: 
- Bu necə süddür? Süd məgər belə olur? 
Paray kişi də öz növbəsində uşaqlara sifətini turşaldaraq: 
- Bəs süd necə olur, məgər süd başqa rəngdə olur. 
 
Шилйан: юзц, сюзц – чешмянин эюзц 
 76
 
TAĞI KİŞİNİN LƏTİFƏLƏRİ 
 
Qde Alibala, tam vseqda paryadok 
 
Şilyanda da digər kəndlərdə olduğu kimi, özünü sədrə, kənd 
sovet sədrinə, vəzifəlilərə yaxın göstərməyə, onlara qulluq etməyə 
hazır olanlar olmuşdu və elə indi də var. Belələrindən biri də Sabıt 
oğlu Əlibala idi. 
Şofer Tağının (ona həm də Rus Tağı deyirlərdi) isə belələrin-
dən əsla xoşu gəlməzdi. Və nə vaxt ki, kənddə danışarlarmış Əlibala 
belə dedi, elə dedi. O, deyərmiş: 
- Qde Alibala, tam vseqda paryadok. 
 
Sən öl, ni qrammu nelzya 
 
Sovet dövründə 60-70-ci illərdə pambıq hektarı və ipək qurdu 
götürülməsi məsələsi olduqca ciddi idi. Bu dövrdə Şilyanda kolxoz 
sədri Ata Abdurahmanov idi. O isə onunla hesablaşmayan adamları 
rayon rəhbərliyi ilə qorxudurdu. Şofer Tağı da Ataya baş əyən, tabe 
olan adamlardan olmamışdı. Ağayana adam idi. Kiminsə qarşısında 
heç vaxt əyilməmişdi. Ata bir gün yazda qurd toxumu paylanan 
vaxt şofer Tağını oraya çağırtdırır və deyir ki, onu Rayon Milis 
Şöbəsinin rəisi işləyən İsrafilov gözləyir. 
Şofer Tağı gəlir. Salam verib, keçib oturur. İsrafilov deyir: 
- Tağı kişi, siz də qurd götürməlisiniz. 
O isə cavabında: 
- Sən öl, ni qrammu nelzya, - deyib, qurd götürmədən, çıxıb 
gedir. 
 
Məharətinə «afərin» deyirəm 
 
Şofer Tağının el arasında xeyli müdrik kəlamları, dürlü atma-
caları  dolaşır. Onları bu gün də insanlar xatırlamaqdadırlar. 50-ci 
illərdə Şofer Tağı ilə Əhmədalı oğlu Məhəmməd Bakıya yük 
maşınları ilə yem aparmaqçün gəlirlər. Hacıqabuldan o tərəfə 
Низами Таьысой 
 77 
Qarasuda görürlər ki, yolun kənarında təzə çıxmış nübar yemiş 
satırlar. Maşınları saxlayıb yemiş alıb elə oradaca kəsib nübar 
etmək istəyirlər. Bıçağı vururlar, bıçaq batmır, qurddan yerimir. 
Görürlər yeyiləsi bir yeri yoxdur, atıb, gedib birini də alırlar. Onu 
da kəsə bilmirlər. Qurd yemişin içini elə bürüyüb ki, kəsmək 
mümkün deyil. Gedib üçüncü yemişi alırlar. Onu da kəsib görürlər 
elədir. Şofer Tağı yemiş paralarını ağız-ağıza qoyub gətirir satan 
qadına və deyir: 
- Buyur, bax. 
Qadın deyir ki, nə olub, aradan nə keçib? 
Şofer Tağı deyir: 
- Heç… pulunu-zadını geri istəmirəm. Sadəcə olaraq səndəki 
bacarığa heyranam ki, bu yemişlərin içinə onun qapısı yox, 
pəncərəsi yox, hansı məharətlə belə-belə etmişən ki, onu heç kim 
çölündən görə bilmir. 
 
On tselıy meşok atrava 
 
50-ci illərdə Həşimli Əhmədin oğlu Tofiq Paşa əmimin maşı-
nında köməkçi işləyirmiş. Tofiq olduqca cır adam idi. Kim onu din-
dirsə, o, ona o qədər acı, çılğın cavab verərdi ki, hamı onun belə 
davranışından narazı olardı. Necə olursa, yenə də camaat arasında 
Tofiqin özünü pis aparmasından danışırlar. Bu zaman Şofer Tağı 
özünü saxlaya bilməyib deyir: 
- Ayə, ondan danışmayın, on tselıy meşok otrava. 
 
Шилйан: юзц, сюзц – чешмянин эюзц 
 78
 
LOĞMAN ƏHMƏDİN LƏTİFƏLƏRİ 
 
Bircə dəfə də «kuklasız» deyin, əl çəkib getsin 
 
Yuxarı Şilyanda ayamasız, ləqəbsiz adam, demək olar ki, tap-
maq mümkün deyil. Belələrindən biri də «Kukla Kamal»dır. Ona 
boyca həddən artıq balaca olduğuna görə belə deyirlər. Lakin buna 
baxmayaraq, «Kukla Kamal» həddən artıq cəld, çevik, həm də 
bacarıqlı adam idi. 
Bir gün ibtidai sinif uşaqları dərsdən çıxıb Güllü oğlu Şəminin 
evinin tinindən keçəndə onlara qarşı öz atının belində Kukla Kamal 
dayı gəlirmiş. 
Kiçik yaşlılara məktəbdə böyüklərə qarşı nəzakətli olmağı öy-
rətdiklərindən onlar da az qala hamısı bir ağızdan: Kukla Kamal 
dayı, salam-əleyküm - deyirlər. Kukla Kamal isə «kukla» sözünü 
eşitcək qırmancı işə salıb, düşür uşaqların üstünə. Kukla Kamal 
uşaqları qırmancla döyüb pərən-pərən etdikcə uşaqlar ona: 
- Kukla Kamal dayı, qələt elədim, - deyə qışqırırlar. 
Elə bu zaman loğman Əhməd uşaqlara sarı gəlirdi. O, Kukla 
Kamalın uşaqları qırıb çatdığını və onları ağlatdığını görüb qışqırır: 
- Ay köpək oğlanları, bircə dəfə də «kuklasız» deyin, Kamal 
sizdən əl çəkib getsin də. 
 
Düzünü axtarırsızsa, qoyunları yuxusuzluq qırdı 
 
Şilyan böyük kənd olduğundan həm də rayonun olduqca iri 
təsərrüfatı idi. Təkcə bunu deyək ki, sovet dövründə burada iki 
qoyun ferması, bir camışçılıq ferması, bir cins qaramal ferması, 
donuz ferması, iki quşçuluq ferması və s. kimi iri təsərrüfat sahələri 
inkişaf etdirilmişdi. 
50-ci illərdə loğman Əhməd qoyun fermalarının müdiri ol-
muşdu. Elə olur ki, qoyunlara azar gəlir, milçək kimi qırılmağa baş-
layır. Bu barədə söhbət nəinki rayon rəhbərliyinə, həm də res-
publika rəhbərliyinə çatır. 
Низами Таьысой 
 79 
Kənd Təsərrüfatı Nazirliyindən və Ucar rayon partiya komi-
təsindən səlahiyyətlilər fermalardakı vəziyyəti yoxlamağa gəlirlər və 
doğrudanda qoyunların kütləvi qırılmasının şahidi olurlar. 
Belə olduqda loğman Əhməddən soruşurlar: 
- Doluxanov, qoyunlar nə üçün qırılır? 
Loğman Əhməd bir az ara verib deyir: 
- Düzünü axtarırsızsa, qoyunları yuxusuzluq qırdı. 
Necə yəni qoyunları yuxusuzluq qırdı? 
Loğman Əhməd cavab verir ki, indi deyim, siz də baxın, gö-
rün, doğrudan elədir, yoxsa yox. 
Beləliklə, loğman Əhməd yoxlayanlara qoyunların qırılma-
sının səbəbini izah edir: 
- Yoldaş filankəsov, bildiyimiz kimi, gecə nəinki insanlar, 
həm də heyvanlar üçün dincəlmək, yatmaq vaxtıdır. Seyfi ilə Nəc-
məddin (fermanın o vaxtkı çobanları) onlara gecələr dinclik ver-
mirlər. Belə ki, çobanlar gecələr növbə ilə dincələndə biri o birindən 
xəbərsiz yatmış qoyunların yununu yonub doldurur kisələrə. Hər 
gecə də düz səhərə kimi çobanlar qoyunları yolmaqla məşğul olur, 
onlar da bütün gecəni yatıb dincəlmir, buna dözməyib, ölürlər. 
 
Adın Fərəməzdi belə edirsən, fərasətli 
olsaydın, neynərdin? 
 
Şilyanda sözə bədahətən «heykəl qoyanlar»dan biri də loğman 
Əhməd idi. Bir gün Paşa əmim, loğman Əhməd və Bəşir dayım nə 
üçünsə səhər tezdən Gəncəyə gedirlər. Evdən naharsız 
çıxdıqlarından fikirləşirlər ki, tezbazar qəlyanaltı eləyib, sonra 
işlərinin dalınca olsunlar. Bir qəlyanaltıya girirlər. 
- Yeməyə nə var?, - soruşurlar. 
Xidmətçi cavab verir: 
- Tez qayğanaq eləyə bilərik. 
Deyirlər: 
- Gətirin. 
Xidmətçi qayğanağı gətirir. Yeyib qurtarandan sonra deyirlər 
ki, gəl pulunu al. 
Шилйан: юзц, сюзц – чешмянин эюзц 
 80
- Borcunuz on manat eləyir. 
Loğman Əhməd deyir ki, ayə qardaş, biz kabab yox, qayğa-
naq yemişik. Nə danışırsan? Get, şikayət və təkliflər kitabını buraya 
gətir. Sovet dövründə iaşə və ticarət obyektlərində elə bir dəftər 
vardı ki, o dəftərə nə isə bir tənqid yazılmasından çox qorxurdular. 
Xidmətçi özünü itirir. Loğman Əhməd soruşur: 
- Hələ bir sən de görüm, adın nədir? 
Fərəməz, - deyə cavab verir. 
Loğman Əhmədsə ona: 
- Ayə, sənin adın hələ Fərəməzdir bizim başımıza bu oyunu 
açırsan, fərasətli olsaydın gör neynəyərdin? 
 
 
ZAL OĞLU RÜSTƏMİN LƏTİFƏLƏRİ 
 
Sən elə bilirsən Rüstəm araq içəndə kef çəkir?! 
 
Zal oğlu Rüstəm olduqca yeyib-içən adam idi. Evi çox 
qonaqlı-qaralı olardı. Arvad-uşaq qonaq qəbul edib yola salmaqdan 
zara-zinhara gələrdi. Çünki az qala yazıqlar hər gün belə əzab-
əziyyət çəkərdilər. Bir gün yenə evdə yeyib-içirlər. Şiringül arvad 
(Rüstəmin arvadı) görür ki, Rüstəm araq içəndə sifətini turşaldır. 
Rüstəm arvadın ona baxdığını görüb deyir: 
- Ay Şiringül, sən elə bilirsən, Rüstəm araq içəndə kef çəkir?! 
Bax, mən belə zülm çəkirəm. 
 
Mən heç bir balaca dananı saxlaya bilmədim?! 
 
Zal oğlu Rüstəmi fanta-kolanın təzə çıxan vaxtı reklamlar çox 
qıcıqlandırırmış. 
Bir gün həyətlərində balaca bir dana kəndirini qırıb qaçır. 
Rüstəm kişi isə yaxınlaşıb, onun kəndirindən tutmaq istəyir ki, 
ətrafa ziyanlıq verməsin, tərəvəz-bostana girməsin. Rüstəm 
kəndirdən yapışan kimi dana dartınıb elə götürülür ki, kişini 
sürüyüb yerə çırpır. 
Bir azdan sonra özünə gələn Rüstəm deyir: 
Низами Таьысой 
 81 
- Bəs reklamda deyir ki, mən fanta içib motosiklet, minik ma-
şını, yük maşını və nəhayət təyyarə saxladım. Mən də fanta içmişəm. 
Amma mən heç balaca bir dananı da saxlaya bilmədim. 
 
Söyməsə, qəzet vermiyəjək 
 
Zal oğlu Rüstəmlə Abuş oğlu Bəşir arasında çox böyük za-
rafat vardı. Bəşir dayı çox hazırcavab, zəngin müşahidə, geniş təh-
kiyəçilik bacarığı ilə seçilən adam idi. Hamı Bəşir dayının şirin 
danışığının vurğunu idi. 
Bəşir dayı poçtalyon işləyəndə Rüstəmgilin doqqazına ça-
tanda hər dəfə Rüstəm, yaxud onun uşaqlarını səsləmək əvəzinə, hə-
lə XX əsrin 40-cı illərində dünyasını dəyişmiş Zal kişinin adını ça-
ğırır və kimsə hay verəndə deyərmiş: 
- Görbagora deyin, gəlib qəzetini götürsün. 
Təbii ki, babalarına belə münasibət Rüstəm kişinin uşaqlarını 
əsəbləşdirir. Onlar atalarına bildirirlər ki, bir də Bəşir baba bizim 
doqqazda sənin adını «Zal» çağırsa, biz nə cavab verəcəyik, nə də 
doqqaza gedəcəyik. 
Uşaqlar belə də edirlər. Bəşir dayı gəlib nə qədər «Zal» səs-
ləyirsə, heç kim cavab vermir, o da həyətə qəzet atmayıb gedir. Be-
ləliklə, Rüstəm kişi uzun müddət qəzet oxumaqdan məhrum olur. 
Uşaqlardan soruşduqda: 
- Bəşir qəzet, verməyibmi? 
Onlar deyir: 
- Hər dəfə gəlib «Zal» səsləyir. Biz cavab vermədiyimizə görə 
çıxıb gedir. 
Rüstəm işin nə yerdə olduğunu bilib deyir: 
- A bala, «Zal» deyəndə cavab verin. Onu yaxşı tanıyıram, 
söyməsə, qəzet vemiyəjək. 
Шилйан: юзц, сюзц – чешмянин эюзц 
 82
 
Əlimi qoyuram bura, lazım gələndə vur, gül 
 
Zal oğlu Rüstəm ziyalı, bilikli adamlarla ülfət, ünsiyyət bağ-
lamağa meylli adam idi. O, müxtəlif ali məktəblərdə, tədqiqat 
institutlarında çalışanlarla dostluq edərdi. Onlarla gəlişli-gediş edərdi. 
Yenə də bir gün Rüstəmgilə Gəncədən bir professor gəlir. Onun 
Rüstəmin təmtəraqlı yeyib-içmə məclislərindən çox xoşu gələrdi. Bu 
dəfə də evdə yaxşı yeyib-içmək təşkil olunur. Məclis gecədən xeyli 
keçənə qədər uzanır. Deyirlər, gülürlər, maraqlı söhbətlər edirlər. 
Nəhayət, yataq otağına keçirlər. Rüstəmlə professorun çarpayısı elə 
yaxın olur ki, hətta onlar bir-biri ilə əl-ələ tuta bilirlərmiş. Professor 
bütün gecəni dayanmadan danışır, Rüstəmin isə yuxusu gəlir. 
Professoru dinləməkdən zara-zinhara gəlmiş Rüstəm görür ki, o, 
sakitləşən deyil. Belə olduqda deyir: 
- Professor, əlimi qoyuram bura, yatıram. Sən danış, maraqlı, 
gülməli şey olanda vur, gül. 
 
Söyündüyündən öldü 
 
Elə olur ki, Şilyanda kəndin dəlləkləri əvvəl Sadəddin, sonra 
Əvəz, lap axırda da Məmməd bir-birinin ardınca dünyalarını də-
yişir. 
Namizəd atası Zal oğlu Rüstəmə deyir: 
- Ayə, lələ, bunlara nə oldu ki, üçü də öldü: 
Rüstəm cavab verir: 
- Əvvəlki ikiləri deyə bilmərəm, Məmməd söyündüyündən öldü. 
 
Kamılın da bığı Cəmilin bığına oxşayır 
 
Zal oğlu Rüstəm kolxoz sədri idi. Axşam idarədə naryadda 
sədr, baş mühasib, baş aqronom, briqadirlər və şoferlər sıra ilə hərə 
öz yerində əyləşərdi. Elə olur ki, aqronom Səftərin yerində Kamıl 
oturur. Rüstəmin gözü çox zəif görürdü. Səftərin yerində Kamılın, 
Низами Таьысой 
 83 
yoxsa Səftərin özünün oturduğunu seçmədiyindən ona müraciət 
edir: 
- Səftər qarğıdalını əkdüz? 
Kamıl də deyə bilmir ki, mən Səftər deyiləm. Bir az boğazını 
artlayır ki, bəlkə səsindən tanısın ki, o, Səftər deyil. Rüstəm bir də 
təkrarlayır: 
- Ayə, sənnənəm, deyirəm qarğıdalını əkdüz? 
Kimsə kənardan deyir ki, əşi, o, Səftər deyil, Kamıldı. 
Rüstəm deyir: 
- Ayə, Allah köməyi olsun. Kamılın də bığı Cəmilin bığlarına 
oxşayır. 
 
Bura gəlməsəm, onu ora kim atar 
 
Əhəd Kərimov Ucarda rayon partiya komitəsinin birinci katibi 
işləyəndə Şilyan ağır pambıqçılıq təsərrüfatı olduğundan bu kəndin 
sahələrinə tez-tez baş çəkərmiş. Pambıq sahələri «Küdrü düzü»ndə 
imiş. O, bir gün yenə gəlir və Rüstəmdən soruşur: 
- Ayə, bir de görüm, buraya tez-tez gəlirsən? 
Rüstəm cavab verir: 
- Yoldaş Kərimov, təkcə bax gör balaca 10 m² yerə neçə 
siqaret qutusu atılıb. Bura gəlməsəm, onu ora kim atar. 
 
Orda ərəbləri, burda məni öldürürsən 
 
Bir gün İsmayıllıdan Şilyana toya bir qonaq gəlir. Rüstəmlə 
birgə yeyib-içirlər. İsmayıllıdan olan qonaq arağı çox içmədiyindən 
hər dəfə öz stəkanına az, Rüstəmə isə çox süzür. Bir dəfə, iki dəfə - 
Rüstəm dözə bilməyib deyir: 
- Ayə, qardaş, sənin adın nədir? 
O da deyir: 
- İsrayıl. 
Rüstəm cavab verir: 
- Orda ərəbləri qırıb-çatırsan, burada da məni, bəs deyil?! 
Шилйан: юзц, сюзц – чешмянин эюзц 
 84
 
Ölənlərin siyahısına üçünü də əlavə et 
 
Namizəd bir gün oturub fikirləşir ki, görəsən, dünyada arvad 
çox ölür, yoxsa kişi. Və bunu kəndin timsalında müşahidə etməyə 
başlayır. Öz məhlələri üzrə sayır. Görür ki, kişilər arvadlardan daha 
çox ölür və bunun niyə belə olduğunu atası Rüstəmdən soruşur: 
- Lələ, saydım, bizim məhlə üzrə 170 kişi ölüb, arvadların sa-
yından qat-qat çox. 
Rüstəm deyir: 
- A bala, onların siyahısına üçünü də əlavə et: 
Budağı, məni, bir də Əmrahı. 
 
 
BÖYÜKİŞİNİN LƏTİFƏLƏRİ 
 
Bu eyvanın altı ki bizimdi! 
 
Abduləli baməzə olduğu kimi, onun böyük qardaşı Böyükişi 
də elə idi. Bir gün Böyükişi axşam evdə oturduqları zaman oğlu 
Afilə deyir: 
- Ay bala, çıx bax, hava ayazdı, yoxsa bulud?! 
Afil çıxır, xeyli vaxtdan sonra içəri girir. Böyükişi soruşur: 
- Bala, baxdınmı? Ayazdı, yoxsa bulud?! 
Afil cavab verir: 
- Heç yağış imkan verdi ki, baxam, ayazdı, yoxsa bulud? Düz 
eyvana çırpır. 
Böyükişi yağışın yağmasından şikayətlənərək: 
- Buna bax ha, yenə də yağır. 
Böyükişinin arvadı Çiçək xanım söhbətə qarışaraq deyir: 
Əşi, Allahın işinə niyə qarışırsan? Yer özünün, göy özünün. 
Böyükişi cavab verir: 
- Ay Çiçək, yer də özünün, göy də özünün. Heç nə demirəm. 
Bu eyvanın altı ki bizimdi! 
 
Низами Таьысой 
 85 
 
Oğlun dana istəyir 
 
Böyükişi it oynadan adam idi. Oğlu Abbasəli əsgərlikdə olar-
kən ona pul göndərir və kənd poçtuna pulun oğluna çatması haq-
qında kağız gəlir. Məlum olduğu kimi, sovetlər dövründə rəsmi 
sənədlər rus dilində olduğundan bu kağız da rus dilində yazılıbmış. 
Böyükişi kağızı oxuyub başa düşsə də, özü zarafatla onu gö-
türüb qonşu Qaçay kişigilə gəlir. Qaçay kişi özünü hamının yanında 
rus dilini yaxşı bildiyi kimi qələmə verdiyindən Böyükişi kağızı 
oxumağı ondan xahiş edir. Qaçay kişi kağızı alıb baxdıqdan sonra, 
orada birinci «Dana» sözünü oxuyub deyir: 
- Böyükişi, oğlun Abbasəli dana istəyir. 
Təbii ki, Böyükişi Qaçayın rus dilini lazımınca bilmədiyini bir 
daha yəqinləşdirdiyindən: 
- Ay Qaçay, mən buradan Rusiyətə dananı necə göndərim?, - 
deyir. 
 
Nə böyük şeydi ki, 
hərəyə on iki litrdən bir az çox düşür 
 
Qaçay kişi şişirtmə ilə danışmağı çox sevərdi. Bir gün o bir 
neçə nəfərlə yeyib-içərkən, lovğalanaraq deyir: 
- O gün iki adama əlli putulka arax içdik. 
Bu söhbətdə ləzgi Beydulla da olur. O, isə nəinki ləzgilər için-
də, həm Şilyanda, həm də ətraf kəndlərdə həddən artıq çox araq içən 
adam kimi tanınırdı. Qaçayın bu sözündən çox təəccüblənən 
Beydulla deyir: 
- Qaçay, bir az azalt, o qədər içə bilməzsiz?! 
Böyükişi görür ki, Qaçay doğrudan da çox şişirdir, vəziyyət 
gərgindir. Belə olduqda Böyükişi yenidən dillənir: 
- Beydulla, o putulkayla danışır, sənə də araq çox görünür. 
Nədi ki, yəni Qaçay deyir ki, hərəyə on iki litrdən bir az artıq araq 
içmişik. 
Шилйан: юзц, сюзц – чешмянин эюзц 
 86
 
ABDÜLƏLİ KİŞİNİN LƏTİFƏLƏRİ 
 
Qoyunları oğru aparıb 
 
Şilyanda baməzə, hazırcavab adamlardan biri də Abduləli kişi 
idi, daha doğrusu, ona kənddə keçəl Abduləli deyərlərdi. 
Abduləli kişi oğlanlarının birinin toyu üçün saxladığı qoyun-
ları şadyanalığa bir gün qalmış oğurlayırlar. Bunu eşidən qonum-
qonşu, dost-tanış gəlib onlara yığışır, hərə öz mülahizəsini, öz 
variantını irəli sürür və müzakirə edirlər. Lakin ortaya heç nə çıx-
mır. Qohum-əqrəba narahatçılıq keçirir. Abduləlinin qoca bibisi 
Fitat arvad da onlara təkrar-təkrar gəlib-gedir və soruşur. 
- Oğul, şübhələndiyin hər hansı bir adam varmı? 
- Abduləli cavab verir. 
- Var, bibi, var. Qoyunları oğru aparıb. 
 
İkimizin üç gözümüz var 
 
Abduləli kişinin bir kor atı vardı. Bir gün o, atının belində 
gələrkən, yol ilə gedən Yusif kişi görür ki, Abduləlinin atı az qalır 
onun üstünə çıxsın. Bu anda qışqırır: 
- Ayə, Abduləli, görmürsən, at üstümə çıxır?! 
- Qorxma, Yusif dayı, qorxma. İkimizin üç gözümüz var. De-
yirsən, səni görmürük?! 
 
Qabağımdakını kəsə bilmərəm 
 
Abduləli kişi bir gün oğlanlarının birinin toyu üçün saxladığı 
cöngəni qabağına salıb kənd küçəsi ilə arxa sulamağa aparırmış. 
Küçənin kənarında Dinarla (o, təxminən Abduləlinin həmyaşıdıdır, 
həm də zarafatda ondan geri qalan deyil) rastlaşır. Dinar onun 
qabağındakı dananı görüb deyir. 
- Ə, Abduləli, qabağındakını hara aparırsan? 
Abduləli cavab verir: 
Низами Таьысой 
 87 
- Sulamağa. 
Dinar yenə də: 
- Onu nə qədər böyüdəcəksən, kəs yeyək, könlümə yamanca 
ət düşüb! 
Abduləli: 
- Ay qız, könlünə ət düşüb sizin öyünüzdə bunnan Ağasoltan-
da da bir yeməlisi var, Ağasoltanınkını kəsin yeyin də. Dinar, sənə 
yenə də deyirəm, kəsə bilmərəm. Onu hələ böyüdəcəm. 
 
Mən dolmanı dovğadan yaxşı yeyirəm  
 
Bir gün Abduləli kişi şilyanlılardan birinin evinə qonaq gedir. 
Onlar dadlı dolma bişiriblərmiş. Nahar vaxtı ortaya yemək gəlir. 
Abduləli kişi böyük iştahla yeməyə girişir. Ev yiyəsi ona: 
- Nə üçün yeməyə belə acgözlüklə soxulursan? – dedikdə. 
- Mən dolmanı dovğadan yaxşı yeyirəm, - deyə cavab verir. 
 
Təranə, mənə utancaq qənd ver 
 
Yuxarı Şilyan Ucarın ağır təsərrüfatlarından biri idi. Sovet 
dövründə pambıq yığımı zamanı buraya tarla işləri ilə məşğul 
olanlarla birgə, həm də orta məktəblər, texnikumlar, ali tədris 
müəssisələri də qoşulurdu. Pambıqçılıq briqadalarından birinə 
məktəb nümayəndəsi kimi mən də təhkim olunmuşdum. Sahə 
kəndin yaxasında idi. Axşam tərəfləri kənd adamları çəmənliklə 
əhatə olunmuş dükanın qabağına yığışar, bəziləri alver edər, bəziləri 
də deyib-gülərdilər. 
Dükan satıcısı Təranə adlı bir qız idi. 70-ci illərdə ərzaq 
məhsulları qıtlaşdığından əhali vaxtlı-vaxtında sabun, yuyucu 
tozlar, qənd, çay, yağ və s. seyrək tapılırdı. Abduləli də bu dükanın 
qarşısına çox gələrdi. Dedikləri bədahətən və maraqlı olduğundan 
camaat onun duzlu-məzəli deyimlərindən həzz alardı. O birdən 
üzünü satıcı Təranəyə çevirib: 
Шилйан: юзц, сюзц – чешмянин эюзц 
 88
- Qızım, mənə adam görən kimi utandığından əriyib suya 
dönən qənddən ver – deyir. 
 
 
Məbadə adımı uşaqlarınıza qoyasız 
 
Bir gün keçəl Abduləli atın belində Şilyanda Kazımlı tinindən 
keçəndə eşidir. «Ay gəlin, ay gəlin, tez gəl, Kazım özünü bulayıb, 
götür apar, onu yu». Abduləli kişi də fikirləşir ki, balam, bu Kazım 
ağsaqqal adamdı, bu niyə özünü batırıb? Bir qədərdən sonra 
dəqiqləşir ki, özünü bulaşdıran Kazım yox, nəvəsidir. 
Evə gəldikdən sonra bunu deyib, arvad-uşağa bərk-bərk tap-
şırır: 
- Məbadə mən öləndən sonra adımı uşaqlarınıza qoyasız. 
 
 
QORXMAZ MÜƏLLİMİN LƏTİFƏLƏRİ 
 
Mənə sonrakı günlərin də qəzetini ver 
 
Qorxmaz müəllim bir gün Bakıda Semaşko adına xəstəxanada 
yatarkən köşkdən qəzet almağa düşür. Həmin günün qəzetlərini alır. 
Sonra satıcıya deyir. 
- Bajı, hər gün aşağı düşə bilmirəm. Çox xahiş edirəm, sabah-
kı qəzetləri də ver. 
Satıcı cavab verir ki, qardaş, qəzet gündəlik çıxır. Sabahkı 
qəzetləri mən sizə hardan verə bilərəm? 
Qorxmaz müəllim onun sözünü kəsərək: 
- Kənddən gəldiyimi görüb məni ələ salırsan? Guya bilmirəm 
ki, sizə qəzetləri buraya bir aylığa gətirirlər. Siz də bir ayın qəzetini 
bir yerə yığıb gündəlik satırsız?! 
 
O qoçu qucağında gətirəndə kəsmişdi 
 
Низами Таьысой 
 89 
Zal oğlu Rüstəm kişigilin Kürdəmir Şilyanında qohumları çox 
olduğundan bunlar onlara, onlar da bunlara tez-tez qonaq gedər-
gələr, deyər-gülər, dərdləşər-şənlənərlər. 
Bir gün yenə də Rüstəm, qardaşı Əmrah və bacısı oğlu 
Qorxmazla Kürdəmir Şilyanına (camaat arasında bu kəndlərin 
adamları bir-birinə «o kənddi» deyirlər) qonaq gedirlər. Bunlar 
həyətə çatan kimi, qohumlar əl-ayağa düşür, tez bir qoçu 
qucaqlarına alıb kəsməyə gətirirlər. Bu an Rüstəm deyir: 
- Gətirməyin, kəsməyin, ona ehtiyac yoxdur. Tez gedəcəyik. 
Rüstəm bunu deyəndə Qorxmazın dişi bağırsağını kəsir. Nə 
qədər göz-qaş edir, mümkün olmur. Axı Qorxmazın yeyib-
içməkdən çox xoşu gələndir. Nə isə ev yiyəsi «kəsməyin» sözünə 
məhəl qoymayıb qoçu kəsir, kabab bişirilir, gətir-götür, ley-pey. 
Məclis qızışır. Hamı keflənir. Nəhayət, vaxt yetişir, vədə çatır 
Rüstəmgil maşına oturub kəndə qayıdırlar. Yol gələ-gələ Qorxmaz 
kefli vəziyyətdə Rüstəmə, – dayısına deyir? 
- Ayə dayı, nə təhər dedin? Qoçu kəsməyin?! 
Ayə sən öl, o onu qucağında gətirəndə kəsmişdi. 
 
Cizgi filminə baxıram 
 
Qorxmaz müəllimlə Namizəd müəllim dayı oğlu, bibi oğlu-
durlar. Hər ikisi də olduqca baməzədirlər. Elə ki, bir yerə düşürlər, 
birini kəsib, birini calayırlar. Qulaq asanlar da ləzzət alırlar. 
Bir gün görüşürlər. Namizəd Qorxmazdan hal-əhval tutur. 
Qorxmaz deyir: 
- Hər şey yaxşıdır. Amma, deyəsən, bir az ağlım qaçıb. 
Namizəd soruşur: 
- Nədən bilirsən? 
- Son vaxtlar cizgi filminə daha çox baxıram, - deyir. 
 
İndi də Yeltsinin arvadı olajam 
 
Шилйан: юзц, сюзц – чешмянин эюзц 
 90
Belovejskaya Puşşa sazişindən sonra M.S.Qorbaçovun pre-
zidentliyinə xitam verildi. B.N.Yeltsin Rusiyanın prezidenti oldu. 
Namizəd Qorxmaz müəllimdən soruşur: 
- Görəsən, Qorbaçovun arvadı Raisa Maksimovna indi 
neynəyir? 
Qorxmaz cavab verir: 
- Neyniyəjək, Qorbaçova deyir ki, indi də mən sənin yox, 
Yeltsinin arvadı olajam. 
 
Qaranquşlarımı mənə qaytar 
 
Bir gün Şilyanlılar Ucar rayon İcra hakimiyyətinin başçısına 
su ilə bağlı şikayətə gedirlər. Şikayətçilərin arasında Qorxmaz 
müəllim də olur. Hərə bildiyi kimi şikayətlənir və yerbəyerdən 
Qorxmaza da danışmağı təklif edirlər. 
Qorxmaz müəllim şikayətinə belə başlayır: 
- Qardaş, qaranquşumu mənə ver. 
İcra başçısı nə qədər fikirləşirsə, Qorxmaz müəllimin nə dedi-
yini başa düşmür. 
O soruşur ki, siz nə istəyirsiz, açıq deyin. 
Qorxmaz deyir: 
- Sənə deyirəm ki, qaranquşumu mənə qaytar. 
O gün qaranquşlarımı otaylı Nazim müəllimin doqqazında 
görmüşəm. 
İcra başçısı yenə başa düşmür. 
Belə olduqda Şilyanlılar icra başçısına başa salırlar ki, su ol-
madığına görə qaranquşlar da gəlib yuva tikmir, kənddən perik 
düşür. 
 
Fərasətiniz olsun, siz də tapın, yeyin 
 
Qorxmaz müəllim daim yeyib-içən adam olub. Hansı məclis-
də, hansı toyda iştirak etsə, orada sapı çıxınca yeyib-içməsəydi, 
gətir-götür etdirməsəydi, ürəyinə yatmazdı. Gün gəlib çatır Qorx-
Низами Таьысой 
 91 
maz müəllim də oğluna toy məclisi qurur. Əmoğlu Nazim müəl-
limlə əmoğlu Nazir də toya dəvətli olurlar. 
Əmoğlularımın hər hansı məclisdə iştirakı heç vaxt çərçivə-
dən kənara çıxmayıb. Aza da qane olublar, çoxa da. Nə isə layiqsiz 
oduqda belə onu heç büruzə də verən olmayıblar. 
Nə isə. Toyun lap tütəməzində (məqamında) onlar da gəlib 
otururlar. Görürlər stollarına heç nə gəlmir. Nəhayət, xidmətçilər 
yemək olmadığına görə Qorxmaz müəllimi çağırırlar. O gəlib deyir: 
- Ayə, qardaş, mən neyniyim, yemək-içməyi mən hazırladıb 
vermişəm ki, camaata qulluq eləsinlər. Onlar da heç demə onu 
aparıb kolluğa töküblər. 
Bunu deyən, Qorxmaz bir az ara verdikdən, sonra da əlavə 
edir: 
- Ayə, qardaş, mən neyniyim, kimin fərasəti var, tapıb yesin. 
 
İndi başqa xotəklər də bizim gamışı əmir 
 
Qorxmaz müəllimgilin gamışı (camışı) doğur. Balasını əm-
məyə qoymur. Üç gün, beş gün keçir… Vəziyyət dəyişmir. Gamışın 
çanaxdan çıxacağını görən Rəbiyə arvad Qorxmaza deyir ki, a bala, 
nə olar gedib o, molla Faxrətə (Fəxrət isə Qorxmazın həm xalasının 
əri, həm də qayınatası idi. Dövrümüzün həm sayılıb-seçilən aşığı, 
həm də ali dini təhsil aldığından sonralar kəndin axundu olmuşdu) 
bir qələm çaldırasan, həm bu gamış balasını əmməyə qoysun, həm 
də biz sağıb yeyək. 
Qorxmaz anasının sözünə baxıb gedir. Qayınatasına qələm 
çaldırıb qayıdır. İki dua yazılır, birini gamışın buynuzuna bağlayı-
rlar, birini də gamışın balasının üstünə tikirlər. 
Bundan sonra gamış bir qədər sakitləşir, nəhayət, balasını əm-
məyə qoyur. Qorxmaz gamışa dua yazılandan sonra məktəbə gəlir. 
Müəllimlər ondan soruşurlar: 
- Hə, Qorxmaz müəllim, indi necədir? Gamış balasını 
əmməyə qoyurmu? 
Qorxmaz cavab verir: 
Шилйан: юзц, сюзц – чешмянин эюзц 
 92
- Allah Faxrətin öyünü dağıtsın. Duanı necə yazıbsa, nəinki 
gamış öz balasını əmizdirir, həm də qonum-qonşunun xotəkləri 
(balaqları) daraşıb gamışın canına marthamart əmirlər. 
 
Низами Таьысой 
 93 
 
O işlərin hamısını sənə umud olmuşam, 
ürəyimə heç nə gəlməz 
 
Qorxmaz müəllimin işdən xoşu gəlməzdi. Daim gimgə (baş 
qarışdırmağa yer) axtarardı ki, yesin, içsin, vaxt keçirsin. Kənddə 
yaşamasına baxmayaraq, təsərrüfata, həyət-bacaya, mal-qaraya 
baxmaz, vaxt sərf etməzdi. Bütün qış boyu bir dəfə də olsun tövləyə 
baş çəkməzdi. Mal-heyvana ot qoymazdı, altını kürüməzdi. Bu işi 
daim anası Rəbiyə arvad yerinə yetirərdi. 
Gündəlik həyət-baca, mal-heyvan və qış qayğılarından cana 
doymuş Rəbiyə arvad Qorxmaza deyir: 
- Ay bala, Qorxmaz, belə olmaz axı. Nə olar, bircə dəfə sən də 
başqa kişilər kimi səhər duranda tövləyə baş çəkəsən. Bəlkə hansı 
heyvansa əvədik düşüb, acdı, qabağına ot qoyasan, altın kürüyəsən? 
Qorxmaz cavab verir: 
- Cici, narahat olma. Mən bütün mal-qaranı, həyət-bacanı sənə 
umud olmuşam. Ürəyimə heç nə gəlməz, naharat olma. 
 
Nəyimə lazım - su verəndi, ya su vermiyəndi 
 
Qorxmaz müəllim bir dəfə Bakıdakı Mərkəzi Univermağa gə-
lir. Şöbələrdən birinə yaxınlaşır. 60-70-ci illərdə Univermaq və ma-
ğazalarda yerli suvenir şöbələri çox idi. Qorxmaz müəllim çarıx, 
şəpik suvenirlərdən birini göstərərək, satıcı qızdan istəyir. Qız isə 
deyir ki, o suvenirdi, özü də qadın üçündü. 
Qorxmazsa bir də: 
- Ay xanım, su verəndi, su verməyəndi nəyimə lazım, mən 
səndən mal istəyirəm. Sən deyirsən ki, su verəndi. Cicimə alıram, 
eyvanda geysin. Su verib-verməməyi orada bilinəcək. 
 
Шилйан: юзц, сюзц – чешмянин эюзц 
 94
 
Pulumu da verəjəm, əyiləjəm də 
 
Bir gün Qorxmaz müəllimin qayını Nüsrət Şəkiyə nişanlısına 
baş çəkməyə gedəndə Qorxmaz da onunla bir yerdə getmək istə-
diyini bildirir. Razılaşıb evdən çıxırlar. Göyçayın dördyolunda 
dayanıb Şəkiyə gedən maşın gözləyirlər. Bir «Qaz-53» maşına əl 
qaldırırlar. O da saxlayır. Soruşurlar: 
- Hara gedirsən? 
Sürücü deyir: 
- Şəkiyə. 
Deyirlər: 
- Bizi də götür. 
Sürücü deyir: 
- Qardaş, mən sizin birinizi götürə bilərəm. 
Qorxmaz: 
- Qardaş, zərər yoxdu, ikimizi də götür. Heç nə olmaz. 
Şəkili sürücü bir də deyir: 
- İkinizi götürə bilmərəm. Yolda QAİ-yə rast gəlsək, ona kim 
cavab verəcək? 
Qorxmaz israrla: 
- «Qardaş, götür, harada QAİ görünsə, orada mən yataram 
aşağı, onun da xəbəri olmaz», - deyir. 
Razılaşırlar. Qorxmazla Nüsrət «Qaz-53»-ün kabinkasına otu-
rub gedirlər. Xaldanda QAİ postuna çathaçatda sürücü deyir. 
- Ha indi müəllim, yat aşağı, posta çatırıq, müfəttiş görüb 
məni cəzalandırmasın. 
Sürücü deyir, ancaq Qorxmaz əyilmir. Bir-iki - Qorxmazda 
tərpəniş olmur. Sürücü bir də deyir: 
- Ha indi biz siznən şərtləşmədux ki? 
Qorxmaz cavab verir: 
- Ayə, get işinə, pulumu da verəjəm, əyiləjəm də! 
Низами Таьысой 
 95 
 
Nə sənnən, nə də otaylı Sabirdən şofer olmaz 
 
Rəhmətlik İsmayıl müəllimlə Qorxmaz müəllim Ucarın dörd-
yolunda yeyib-içdikdən sonra elə oradaca minirlər rəhmətlik 
Nemətin maşınına. Kəndə getmək əvəzinə Qəzyan bazarından 
sürdürürlər birbaşa Zərdaba və deyirlər ki, orada balıq qızartması 
yeyib qayıdarıq. Yenə burda da xeyli «ley-pey»dən sonra evə gələsi 
olurlar. Qayıdanda Qorxmaz asfalt yolla yox, Zərdabdan Şilyana 
maşını qırdırma yolla sürdürmək istəyir. Nemət deyir ki, qırdırma 
yol palçıqdır, orayla getmək olmaz. 
Qorxmaz deyir: 
- Sənə deyirəm sür buraynan, vəssalam, vur suyun, palçığın 
içiynən, özü də qaz ver, gedəcək. 
Nemət elə də edir. Motora su dolur. Maşın tərpənmir. Nemət 
onları - Qorxmazla İsmayılı lənətləyir ki, məni niyə qoymadız öz 
yolumla gedəydim. Başıma nə oyundu gətirdiniz?! 
Qorxmaz deyir: 
- Ay bala, nə sənnən, nə də otaylı Sabirdən şofer olan deyil. 
Bilirsən niyə deyirəm? Sabirə təndir torpağı gətizdirdim. Gətirdi 
maşını saldı ağacların arasına. Sonrada dedi ki, mən burdan çıxa 
bilmirəm. Əlacım kəsildi gedib Fikrəti gətirib ağacları kəsdirdim. 
 
Dədənin payı çox olmasın 
 
Qorxmazın tövləsində mallara ot qoymaq üçün axur yox imiş. 
Təzəcə evlənibmiş ki, qayınatası ona kömək edib axur düzəltmək 
istəyib. Qızına-Qorxmazın arvadına deyib: 
- Mənə bir çəkic gətir, 5-10 dənə də mismar. Mismarları alıb, 
iki taxtanı üst-üstə qoyub, axur düzəldib. Sabahı gün səhər tezdən 
Qorxmaz gəlib tövlənin qapısını açanda görüb ki, hər iki inəyin 
qıçları göydədir. İnəklər bildir ölmüsən, bu il ölmüsən. Hara çatar. 
Qayıdıb evə gedib arvadı Dilbaziyə deyir: 
- Bir çəngə ot qoyurdum qabaqlarına rahat yeyirdilər. Dədənin 
payı çox olmasın. 
Шилйан: юзц, сюзц – чешмянин эюзц 
 96
 
Mən lap yoruldum 
 
Qorxmaz müəllim kənddə yaşasa da, işləməkdən heç xoşu 
gəlməzdi. Bir gün Qorxmazla Namizəd dəryazla ot çalmağa 
gedirlər. Nə isə gedib işə başlayırlar. Bir dəryaz, iki dəryaz… 
Namizəd Qorxmaza deyir: 
- Amma yaman çətin işdi ha bu? 
Qorxmaz deyir: 
- Ayə, mən də səni gözləyirəm ki, bunun səsi heç çıxmır, mən 
lap yoruldum. 
 
Heç kim uşağına döş vermirdi ki, fiquram, formam pozular 
 
Qorxmaz Şilyandakı məktəbdə dərs hissə müdiri işləyəndə 
daim deyirdi: 
- Hamı təlim-tərbiyə ilə məşğul olmalıdır. Bu, təkcə mənim, 
məktəbin işi deyil. Uşağa nəzarət lazımdır. Bunun isə ciddi kökləri 
var. Çünki gənc analar uşaq doğulandan sonra heç vaxt körpə 
uşağına döş vermirdi ki, fiquram, formam pozular. Döş əmməyən 
uşağınsa tərbiyəsi ilə məşğul olmaq çətindir. 
 
Mən siçanı məhv etməliyəm 
 
Qorxmazgil Gəncədə institutda təhsil alan vaxt bir həyət evin-
də qalırmışlar. Hamısı da pətə uçuran imiş. Həyətdə yaxşı güllük 
varmış. Bunlardan biri deyir ki, güllüyə bir siçan girdi. Onu mütləq 
tapıb öldürmək lazımdı. Axtarırlar. Tapa bilmirlər. Qorxmaz bir bel 
istəyir və bütün güllüyü qazıyıb tökür. Ev yiyəsi deyir ki, qardaş, 
sən bu güllüyü məhv elədin. 
Qorxmaz cavab verir: 
- Kişi, siçan «apasnı» şeydi, bizim kənddə birinin qulağını 
dişdiyib. O da onnan ölüb. Mən buranı qazıyıb siçanı mütləq məhv 
etməliyəm, - deyib, bütün güllüyün altını üstünə çevirir. 
 
Низами Таьысой 
 97 
 
 
RÜSTƏM OĞLU NAMİZƏDİN LƏTİFƏLƏRİ 
 
Batsaydıq da dinmiyəjəkdim 
 
Şilyanda baməzə adamlardan biri də Namizəd müəllimdi 
(Namizəd Rüstəm oğlu, o Zal oğlu Rüstəmin oğludu). Sinəsi ibrə-
tamiz hekayətlərlə, dürlü lətifələrlə doludur. 
Bir kişi çörək qazanmaq məqsədi ilə iş axtarırmış. Ona öz vi-
layətində donuz güdməyi təklif edirlər. Onunsa nə donuzdan, nə də 
onu güdməkdən xoşu gəlmirmiş. 
Buna görə də üz tutur başqa vilayətə. Burada da ona donuz 
güdmək təklif olunur. Belə olduqda bu adam çox fikirləşir. Düşünür 
ki, yəqin taleyim belədir… Nə isə…. razılaşır. 
Bu minvalla yeddi il donuz güdür. Nəhayət, vaxt keçir, vədə 
yetişir. Geriyə, evə qayıdası olur. Vətənə gəmi ilə dönməli olur. 
Gəmiyə yaxınlaşanda hamı qışqırır ki, gəminin yükü artıqdır, sən 
minmə. Çox çək-çevirdən sonra onu da gəmiyə götürəsi olurlar. 
Dənizin ortasında fırtına qopur. Ağır gəmi, bu da dəryanın ortası, 
gəmi ləngər vurmağa başlayır. Hamı qışqırır, Allahdan imdad 
diləyir. Bu adam isə dinmir ki, dinmir. Nəhayət, gəmi gəlib çıxır 
sahilə. Hamı sağ-salamat sahilə çatdıqdan sonra hərə kişinin başına 
bir şapalaq vurub deyir: 
- Sən niyə dinmirdin? Biz sənə görə az qalırdı ki, məhv olaq. 
Sən gəmiyə minməsəydin, onun yükü ağır olmasaydı, ləngər 
vurmazdı, biz də ürək-göbəyimizi yeməzdik. 
Kişi deyir: 
- Sən öl, lap batsaydıqda, hamımız qırılsaydıq da dinmiyə-
jəkdim. 
Soruşurlar: 
- Niyə? 
- Deyir ki, çünki bir dəfə Allahın işinə qarışdığıma görə düz 
yeddi il donuz güdmüşəm. 
Шилйан: юзц, сюзц – чешмянин эюзц 
 98
 
Низами Таьысой 
 99 
 
Sərgəndar qalan ay canım 
 
Bir kişi özünü yüngül boşaltmaq istəyir. Üzünü çevirir Şərqə, 
deyirlər o tərəfə olmaz, çevirir Cənuba, deyirlər utanmırsan, çevirir 
günbatana – deyirlər ayıb olsun. Belə olduqda kişi hər tərəfə səpə-
səpə, fırlana-fırlana «sərgəndar qalan ay canım», - deyə, ağlamsınır. 
 
Səninkilərin də gözü yığıldı, mənimkilərin də 
 
Namizəd müəllimlə hər dəfə görüşəndə bir lətifə danışmasa 
ürəyi partlar. Hər bir hal-vəziyyətlə bağlı «boxçasından» nə isə ma-
raqlı bir şey çıxarır. Bu dəfə də görüşəndə bizə yeni bir lətifə söy-
lədi. 
Bir gün kişi arvada deyir: 
- Arvad, bayramdı, sən də evdən bir iy çıxart. 
Arvad cavab verir: 
- Evdə nə var ki, nə iy çıxardım. Evə nəsə alıb gətirib qoymu-
san bəyəm? Bir az da əsəbiləşir. Arvad bilmədən tərpənişirkən bir 
pis iy çıxarır. 
Kişi deyir: 
- Arvad, sən həqiqətən elə bir iy çıxartdın ki, sənin ölülərinin 
də gözü yığıldı, mənimkilərin də. 
 
Gürzə belə ağıldan yüngül olmaz 
 
Namizədlə Qorxmaz çaldıqları otu lafetə qalayıb kəndə gəti-
rirlər. Bir də görürlər ki, otun arasından lafetdən bir ilan boylanır. 
Həyətdə bunu görənlər də deyirlər: 
- Allah payınızı çox eləməsin, kişilər ot gətiriblər. 
Qorxmaz deyir: 
- Mən gətirməmişəm. 
Namizəd də deyir: 
- Mən gətirməmişəm. O necəsə qotmana ilişib gəlib. 
Шилйан: юзц, сюзц – чешмянин эюзц 
 100
Qorxmaz ilana baxıb əlavə edir: 
- Özü də bu gürzədir. 
Namizəd deyir: 
- Gürzə belə ağıldan yüngül olmaz, bu, zəhrimardı. 
 
Onu durğuzmayın, o, bilməyəjək 
 
Yuxarı Şilyan məktəbinə gələn yoxlama komissiya şagirdlərin 
bilik səviyyəsi ilə tanış olmaq məqsədi ilə siniflərdən birinə girir. 
Şagirdlərə müraciət eləyir ki, kim gəlib bu misalı edə bilər. Qabaq 
tərəfdə oturanlar hamısı əlini qaldırır. Arxadakılar susurlar. 
Yoxlama arxadan Zauru qaldırmaq istədikdə Namizəd müəllim 
deyir: 
- Elxan müəllim, ona dəyməyin, onu durğuzmayın, o, bilmə-
yəcək. 
Elxan müəllim təəccüblə soruşur: 
- Niyə? 
Namizəd cavab verir: 
- Elxan müəllim, burada onun qardaşları da oxuyub, atası da 
oxuyub, onlar da bilməyib. O da bilməyəcək. 
 
 
SEYİD OĞLU SÜLEYMANIN LƏTİFƏLƏRİ 
 
Mən 1000 manat gətirmişəm səsim çıxmır, bunun 
qaqqıltısı aləmi götürüb 
 
Seyid oğlu Süleyman Rusiyətə nar aparıb satıb qayıdır. Evdə, 
həyətdə o yan bu yana göz qoyur, baş çəkir ki, görsün ev-eşiyin, 
həyət-bacanın vəziyyəti necədir. Qapılarındakı bir toyuq isə elə hey 
qaqqıldayır. Süleymanı boğaza yığır. Süleyman da arvadı Gəlinqıza 
deyir: 
Низами Таьысой 
 101
- A Gəlinqız, bax, görürsən, mən Rusiyətdən 1000 manat gə-
tirmişəm, heç səsim çıxmır, bu toyuq bir yumurta yumurtlayıb, ya 
yumurtlamayıb, qaqqıltısı aləmi götürüb. 
 
Mənim payımı nəlbəkiyə qoy, gətir 
 
Süleyman başqa bir Şilyanlıgilə qonaq gedir. Nəyisə az keç-
mir ki, ortaya çay gəlir. Ev yiyəsi qızına: 
- A bala, o konfetlərdən «konfetnisaya» (qənddana) qoy, gətir 
bura. 
Süleyman o dəqiqəcə dillənir: 
- Bala, mənim konfet payımı nəlbəkiyə qoy, gətir, qəbulumdu. 
 
Allah da bilir arağı kimə göndərir 
 
Süleyman arağa meylli adamdı. Arvadısa ona mümkün qədər 
araq içmək imkanı verməməyə çalışardı. Bir gün Süleyman həyətdə 
bağ-bağçanı suvarır. Yenə də könlünə vurmaq düşür. Bilmir necə 
etsin ki, Gəlinqız onunla dalaşmasın. Fikirləşir, götür-qoy edir. 
Nəhayət yol tapır. Dükandan bir araq aldırır. Gətirib gizlədir suyun 
yuxarısında. Məqam düşən təki Gəlinqızı çağırtdırır və arağı 
yuxarıdan buraxdırır bərəyə. Gəlinqız yaxınlaşanda görür ki, su ilə 
bir butulka axır. Bunu Süleyman görmürmüş kimi dayanıb durur. 
Gəlinqız deyir: 
- Süleyman, suyun üzündə üzə-üzə gələn butulkaya bax ey! 
Süleyman yaxınlaşıb butulkanı sudan götürür və sevincək de-
yir: 
- Ay Gəlinqız, Allah da bilir ki, arağı kimin bərəsinə axıdır, 
kimə göndərir. Onu Qarakişiyə niyə göndərmir?! 
Шилйан: юзц, сюзц – чешмянин эюзц 
 102
 
… VƏ BAŞQA ŞİLYANLILARIN LƏTİFƏLƏRİ 
 
İyindən bilmədin, dadına nə?! 
 
Məmmədrəhim oğlu Ağəli (Nizami Tağısoyun əmisi) müha-
ribə dövründə kolxoz idarəsində (ona 30-40-cı illərdə «birlik» 
deyirdilər) qarovulçu işləyirmiş. Çox işgüzar, ayıq, sayıq, məsuliy-
yətli, çörəyini halallıqla qazanan, heç kimin qarşısında alçalmayan 
kişi idi. 
Bir dəfə Ağəli əmi kolxoz idarəsində ikən oğlu Məhəmmədəli 
uşaq olan vaxtı ora gəlir. Ora-bura, görür dolu bir şüşə, götürüb 
çəkir başına. Gəlib görürlər ki, uşaq şüşədəki nöyütü içib. Əmim də 
gəlir. Görür uşaq ləbəh-ləbəh edir. Əmim sanki sözü qurtarmış kimi 
deyir: 
- Ay bala, bu şüşəni başına çəkəndə iyindən bilmədin-
bilmədin, dadına nə. 
 
Razmerinnən yekə danışırsan 
 
Başqa kəndlərdə olduğu kimi Şilyanda da yekə danışmağı, 
lovğalanmağı sevən adamlar az deyildi. Belə danışanlardan biri də 
Zal oğlu Rüstəm idi. Bir gün necə olursa, kənddə idarənin qa-
bağında yığılıb hərə bildiyindən, eşitdiyindən, elədiyindən qürrələ-
nə-qürrələnə danışır. Zal oğlu Rüstəm də yekə danışır. 
Ağəli əmim görür ki, Rüstəm elə danışdı ki, bütün hədləri 
keçdi, onda kişi buna dözə bilməyib, deyir: 
- Ay bala Rüstəm, elə danış ki, dediklərin özünün Ölçülərinlə, 
boy-buxununla uzlaşsın. Sən razmerinnən yekə danışırsan. 
 
Yaralı buraxammaram 
 
Şilyanlı Nəcməddinlə Seyfi kolxozdakı qoyun fermasında 
çobanlıq edirlərmiş. Çobanlıqdan lap cana doyublarmış. 
Низами Таьысой 
 103
Bir gün Nəcməddin deyir ki, ay Seyfi, heç belə də gün-
güzəran olar. Bundansa ucuz bir ölüm yaxşıdı. 
Elə olur ki, yaz vaxtı sürü göy otlaqlara, tərəliyə yayılıb göz-
dən uzaqlaşır. Seyfi Nəcməddinə deyir ki, get sürünü qaytar. Nəc-
məddin gedir. 
Bu heynidə Seyfi çiynində olan tüfəngin ağzından dolu pat-
ronları götürüb boşaldır, əvəzində onlara barıtla birgə torpaq dol-
durur, yoldaşının qayıdıb gəlməsini gözləyir. 
Nəhayət, Nəcməddin sürünü qaytarıb Seyfiyə yaxınlaşır və 
yenə də gileylənir. 
Seyfi bir də soruşur: 
- Sən doğrudan deyirsən ki, cana doymusan? 
O da cavab verir: 
- Bəyəm, mən səninlə zarafat edirəm? 
Nəcməddin elə bunu demişdi, Seyfi tüfəngin tətiyiyni çəkib: 
«Kəlmeyi-şəhadətini gətir, səni güllələyib canını bu əzabdan qur-
taracam», - deyir. 
Seyfinin ciddi danışdığını görən Nəcməddin deyir ki, zarafat 
eləyirdim. 
Elə bu anda atəş açılır. Nəcməddin yerə sərilir. 
Seyfi deyir: 
- Nəcməddin, tez ol kəlmeyi-şəhadətini gətir. 
Nəcməddinsə guya güllədən pətə-pətə olub deyə, ağlaya-ağ-
laya yalvarır: 
- Seyfi, mən bu güllədən ölən deyiləm, ikincini vurma, xahiş 
eləyirəm, qurban olum. 
Seyfi cavabında: 
- Yaralı buraxammaram. İkinci gülləni də vurub, sənin canını 
bu əzabdan qurtarmalıyam, - deyir. 
 
Xayalarınızı prokuror yedi 
 
Sovet illərində pambıqçılığın kəshakəs vaxtında raykom ka-
tibi sahələri gəzməyə çıxır. Yol üstündəki restoranlardan birinə ça-
Шилйан: юзц, сюзц – чешмянин эюзц 
 104
tanda sürücüyə maşını əyləməyi əmr edir. Sürücü saxlayır. Raykom 
sürücü ilə birgə birbaşa restorana yox, mətbəxə daxıl olur. Kababçı 
bunları görüb özünü xeyli itirir. 
Raykom soruşur: 
- Ayə, yeməyə nəyin var? 
Elə bu heynidə kababçı yarı doğranmış, yarı doranmamış ət-
lərlə məşğul imiş. Cavab verir ki, yeməyə gördüyünüz kimi təzə xa-
yalar var. 
Katib deyir: 
- Ayə, bu xayaları saxla, mən qayıdanda çəkərsən şişə. 
Kababçı «baş üstə» bildirir. 
Bundan sonra raykom katibi maşına oturub pambıq sahələrini 
gəzir. Raykom gedəndən az keçmir ki, buraya rayonun prokuroru 
gəlir. O, da raykom kimi restoranın zalına yox, mətbəxə daxil olur, 
kababçının xayaları şişə çəkib qoyduğunu görür. 
Heç nə soruşmadan: 
- Bu xayaları qoy manqala, gətir mənə, - deyib, keçib oturur 
küləfrəngidə. 
Kababçısa qorxusundan prokurora heç nə deyə bilməyib, xa-
yaları bişirib gətirib qoyur prokurorun qabağına, o da bəh-bəhlə 
yeyib-içib, durub çıxıb gedir. 
Bir müddətdən sonra raykom yenə geri qayıdanda restorana 
dönüb, kababçıya: 
- Xayaları qoy manqala, gətir buraya, - deyir. 
Kababçısa qorxa-qorxa raykom katibinə: 
- Sizin xayalarınızı prokuror yedi, – deyir. 
 
Mənim xəttim pisdi, al, özün yaz 
 
XX əsrin 50-ci illərində Yuxarı Şilyana rayonun o biri Şilya-
nından Qəni kişi adlı birini kolxoza sədr göndərirlər. Bundan xəbər 
tutanlar Qəni kişiyə Yuxarı Şilyanlıların baməzə olduqlarından, ora 
getməməyi məsləhət bilirlər: 
Низами Таьысой 
 105
- Qəni dayı, getməyin, orada sizə işləmək çətin olacaq. On-
larla bacarmazsınız. 
Qəni kişi isə lovğalanaraq deyir. 
- Görün, mən onların başına nə oyun açacam! 
Beləliklə, Qəni kişi gəlib Şilyanda sədrlik vəzifəsinə yiyələ-
nir. Bir gün qışda onu Ucara raykoma çağırırlar. O da şofer Şirinin 
(ona Qədir oğlu Şirin də deyirlər) QAZ-51 maşınına minib raykoma 
gedir. Qayıdanda Qəni kişi Şirinə deyir: 
- A bala, maşını saxla, bu çöllükdə su başına gedək. 
Yaxşı qar yağıbmış. Şirin saxlayır. Qəni kişi ağ örpəyə bürün-
müş çölə baxa-baxa, Şirinə deyir. 
- A bala, Şirin, qoy, baxım görüm qarın üstündə adımı yaza 
biləcəmmi. 
Qəni kişi başlayır yazmağa «Q», «Ə», «N» hərfi qurtardıqda, 
o da qurtarır və Şirini cağırır: 
- Ay Şirin, mən yazdım. «İ» hərfinə çatmamış qurtardı. Gəl 
sən də «İ» hərfini yaz. 
Şirin düşüb Qəni kişinin yanına gələrək, deyir: 
- Qəni dayı, vallah, xəttim pisdi, al, özün yaz. 
 
Mən də Xəlilov Yelmaram 
 
Şilyanlı Maz Məhəmməd uzun müddət şofer işləmişdi. Sür-
düyü maşın «MAZ» markalı olduğundan da elə ona «Maz Məhəm-
məd» deyərdilər. Bir gün «Maz Məhəmməd» Ucarın dördyolundan 
baş yola dönərkən Dövlət Avtomobil Müfəttişi nümayəndəsi onun 
qaydanı pozduğunu hesab edib, maşınını saxladır. Yaxınlaşıb özünü 
təqdim edərək, sənədlərini tələb etməsini bildirir: 
- Dövlət Avtomobil Müfəttişliyinin inspektoru Əliyev 
Şahmar! 
Nədənsə «Şahmar» adı «Maz Məhəmməd»də daxili bir gülüş 
doğurur, o, tez özünü ələ alıb, sənədləri təqdim edə-edə, cavab 
verir: 
- Xəlilov Yelmar! 
Шилйан: юзц, сюзц – чешмянин эюзц 
 106
İnspektor öz adını ilan adı ilə «Şahmar» kimi təqdim etidiyi 
üçün «Maz Məhəmməd»də öz adını ilan adı ilə «Yelmar» kimi 
təqdim edir. İnspektorsa sənədlərə baxa-baxa «Yelmar» sözünü tapa 
bilməyib, onları «Maz Məhəmməd»ə qaytarır. 
 
Azdırılmağa aparılan it ləkliyə necə satıldı 
 
Əvvəllər Şilyandan Ucara getmək üçün gərək lək kəndindən 
keçib gedəydin. Şilyanlılar ləkliləri görəndə onları dolayırlarmış. 
Bir gün bir Şilyanlı bir iti yük maşınının kuzovuna qoyub az-
dırmağa aparırmış. Yolda ləklilər də maşına minirlər. Onlardan biri 
soruşur: 
- Bu iti hara aparırsan? 
Şilyanlı cavab verir: 
- Bu it cins itdir, aparıram satmağa. 
Ləkli deyir: 
- Nə olar, onu elə mənə sat da. 
Şilyanlı da azdırmağa apardığı iti ləkliyə baha qiymətə satıb 
geri qayıdır. 
 
Bu tısbağaları Bakıda götürməzlər 
 
Ləklilər çox öyünərlərmiş ki, bizi Şilyanlılar dolaya bilməzlər. 
Bir gün Ucarın dördyolunda üç Şilyanlı guya bir-biri ilə söhbət edir 
(demə, onlar ləkliləri dolamaq üçün belə edirlərmiş). Ləklilərdən 
biri yaxınlaşır ki, qardaş, nədən danışırsız? Onlarsa guya ləkliyə 
məhəl qoymadan söhbətlərini davam etdirirlər. Ləklilərdən biri bir 
də soruşur ki, nə olar, nədən danışdığınızı deyin, biz də bilək. 
Şilyanlılardan biri deyir: 
- Qardaş, düzünü axtarırsansa, Bakıda bir yerdən tısbağa verib 
yaxşı pul qazanmaq olar. 
Ləkli bir də soruşur: 
-Qardaş, de görək, onu necə, haradan tutub aparmaq, kimə 
vermək olar? 
Низами Таьысой 
 107
Şilyanlı deyir: 
- Mən Bakıda hara verməyi deyə bilmərəm. Amma səni özü-
mə yoldaş edə bilərəm. Birgə işləyib fərmidallı (yaxşı) pul qa-
zanarıq. Bunun üçün kənddən keçən Şirvan kanalının belindən ya-
yın istisində qırağa çıxan tısbağalardan tutub gətirərsən. Dördyolda 
səninlə görüşərik, aparıb bir yerdən verib gələrik. Amma bunu heç 
kimə demə, boğazımıza ortaq olmasınlar. 
Sabahı gün ləkli bir kisə tısbağa ilə Şilyanlı ilə şərtləşdikləri 
yerdə olur. Sevincək Şilyanlıya baqajı qaldırıb göstərir. Şilyanlı ca-
vabında: 
- Qardaş, bunlar erkək tısbağadır, onları Bakıda götürməzlər,- 
deyir. 
 
Etə çox fikir vermə, sümüyünən meşğul ol 
 
Şilyanlı Ramiz bədəncə cantaraq, kürəkli-biləkli bir adam idi. 
Bir gün Bakıdan Ramizin bibisigilə - Faxrət müəllimgilə bir «ZİL» 
şoferi gəlir. May ayı çolpannın təzə çıxdığı vaxt imiş. Faxrət 
müəllim çolpa qovurması bişirtdirir. Qonaqla birgə Ramiz də 
burada imiş. Qonaq görür ki, Ramiz çolpa qızartmasının birini 
götürüb, birini qoyur, ona isə yeməyə heç bir imkan belə vermir. 
Qonaq görür ki, belə getsə, ona süfrədən heç nə düşməyəcək. Belə 
olduqda «Zil» şoferi üzünü Ramizə tutub deyir: 
- Qardeş, etə çox fikir vermə, sümüyünən meşğul ol. 
 
İndi neyniyirəmsə ayaqlarımın üstə tökülür 
 
Kişinin yaşı doxsanı haqlamışdı. Lakin özü o qədər də pis gö-
rünmürdü. Gümrah, qıvraq idi. Özünü yaxşı idarə edə bilirdi. Ümü-
miyyətlə, vəziyyətindən şikayətçi deyildi. Dünya görmüşdü, hə-
yatını da pis keçirməmişdi. Yeyib-içən, deyib-gülən, zarafatçıl, ba-
məzə adam olmuşdu. Keçirdiyi günlərinə nəzər saldıqca özünə təm-
kinlik də vermişdi, qürrələnmişdi də. Lakin bir gün o, başqa bir 
ixtiyar qoca ilə kənddə həyətin qabağından keçən arxın üstündə 
Шилйан: юзц, сюзц – чешмянин эюзц 
 108
öturub şırıltı ilə axan suya baxa-baxa, həmsöhbətinə müraciətlə 
deyir: 
- Ayə, yaman qocalmışam, əvvəlki vəziyyətimlə indikində 
müqayisəsiz dərəcədə fərq var. 
- Vallah, cavanlığımda başını sıxıb üzünü yuxarı tutanda düz 
iki mərtəbəli evin hündürlüyünü vururdu. 
O biri soruşur: 
Bəs indi? 
İndi neyniyirəmsə, nə qədər sıxıramsa, yenə düz ayağımın 
üstə tökülür. 
 
Ya tebe skazal: pa-russki ne qavari 
 
Qardaş Maarif əmoğlu Əsgərgildə ev tikirmiş. Əsgərin kiçik 
oğlu Səbuhinin cüvəllağılığından Maarif Əsgər dayıya şikayət 
edərək deyir: 
- Əsgər dayı, Səbuhi mənimlə rus dilində danışır. 
Bu şikayətdən sonra Əsgər dayı Səbuhini yanına çağırıb acıq-
lı-acıqlı deyir: 
- Ayə, ya skolko raz tebe skazal, şto pa-russki ne qavari. 
 
Məgər bilmirəm ki, bütün rezin 
təkərli maşınlar benzinlə işləyir?! 
 
Bir gün şilyanlılardan biri öz «Jiquli» markalı maşını ilə Ba-
kıdan gəlirmiş. Yolda benzini qurtarır. O, ötən maşınlara işarə 
edərək, benzin istəyir. Heç kim saxlamır. Nəhayət, o, bir 
«KAMAZ» maşınını saxlada bilir. KAMAZ-ın şoferi Şilyanlının nə 
istədiyini soruşur. 
Şilyanlı ona: 
- Qardaş, nə olar, mənə bir az benzin ver, zapravkaya çatanda 
alıb qaytararam. 
«KAMAZ» şoferi: 
Низами Таьысой 
 109
- Qardaş, mənim maşınım salyarka ilə işləyir. Bunu 
«Jiquli»yə tökmək olmaz. 
Şilyanlı deyir: 
- Qardaş, mənə bax ey, mən sənə uşaq-zad deyiləm. Məgər 
bilmirəm ki, SSRİ düzəltdiyi bütün rezin təkərli maşınlar Benzinlə 
işləyir?! 
 
Haqverdi baba mənə baş qoşacaq?! 
 
İsmayıl müəllim bir gün yaxınlarının toyunda çox içib özünü 
itirir. Xoşa gəlməz hərəkətlər edir. Yuyunub-dərinib, gedir Şil-
yandakı «Haqverdi baba» ocağına. And içir ki, əgər bir də içki 
içsəm, mənə qənim ol. 
Nə isə… Xeyli müddət içmir. Bir gün dayısıoğlu Ramiz Mə-
həddinlə Astraxana nar aparırlar satmağa. Gündüzlər, yanvar ayında 
bazarda mal satırlar. Axşam da əllərinə düşəndən, gözlərinə 
görünəndən götürüb gəlirlər xozyaykagilə. Toyuq qızartdırırlar, 
yaxşı yeyib-içmək təşkil edirlər. Hər axşam beləcə davam edir. 
Ramizlə Məhəddin yeyib-içirlər, İsmayılsa içmədiyindən bir loxma 
götürüb geri çəkilir. Onlar deyəndə ki, İsmayıl, sən də iç. O, cavab 
verir: 
- Siz bilirsiz axı mən «Haqverdi baba» ocağına gedib and iç-
mişəm. Mənə olmaz. 
Nə isə Ramizlə Məhəddin də sanki İsmayıla yanmışdıq verən 
kimi arağı onun gözünün qabağında xüsusi iştahla içir və yenə də 
tez-tez ona təklif edirlər. 
Nəhayət, bir gün İsmayıl iri bir yonma stəkanı götürüb, ortaya 
qoyub deyir: 
- Mənə də araq süzün. 
Ramizlə Məhəddin deyirlər ki, sən «Haqverdi baba»ya and 
içmisən, sənə olmaz!. 
İsmayıl deyir: 
- Deyirsiniz ki, Haqverdi baba mən ağıldadır - mənə baş qoş-
acaq. 
Шилйан: юзц, сюзц – чешмянин эюзц 
 110
 
Aqakişi, tı mne skazal? 
 
Ağakişi ilə Mirzalı əmiuşağıdırlar və evləri çəpər-çəpərədir. 
Bir gün nəyin üstündəsə Ağakişi ilə Mirzalının sözləri çəpləşir. 
Ağakişi deyir, Mirzalı deyir. Mümkün olmur. Nəhayət, Ağakişi 
cana doyub Mirzalıya deyir: 
- Ayə Mirzalı, sən voopşe idi…. 
Bunu eşidən Mirzalı Ağakişinin söyüşünü cavabsız qoymaya-
raq: 
- Aqakişi, Aqakişi, tı mne skazal, tı sam idi…. 
 
Sənə dedimmi, mənə yağış lazım deyil 
 
Bir il yay kənddə quraqlıq keçir. Ağakişinin yoldaşı Firəngiz 
əl götürüb Allaha dua edir: «Nə olar, bir az yağdırasan, ay 
Gözəgörünməz, bu havanın da hovunu alasan». 
Ağakişi isə Firəngiz hər dəfə Allaha əl götürəndə deyir ki, ar-
vad mənə yağış lazım deyil. Elə olur ki, Firəngizin Bakıda yaşayan 
qardaşı Kərim maşını ilə kəndə gedir. Kənddə Haqverdi babanın 
tuşunda yer yağışlı, sürüşkən olduğundan Kərim maşını aşırdır. 
Kəndə səs düşür. Bunu eşidən Ağakişi Firəngizə deyir: 
- Firəngiz, kopoyoğlu, (o, bəzən onu elə söyür) sənə dedimmi 
mənə yağış lazım deyil, sənsə mənə qəzəl oxuyurdun. 
 
Sənin başınnan çırna dənniyirəm 
 
Dəllək İmaməddin arıq, kürən adamdı. Hər konkret vəziyyətlə 
bağlı mollanın hazır duası olan kimi hazır cavabları olur. 
Bir dəfə Abdulla kişinin oğlu Bəhlul İmaməddinə başını qırx-
dırmağa gedir. Başını qırxdırıb kreslodan qalxanda Bəhlul deyir: 
- İmaməddin, mənim başımda üç cüt bir tək tük yoxdur. Am-
ma Bəşirin oğlu Abuşun başındakı tükün, saçın sıxlığından maşınka 
Низами Таьысой 
 111
girmir. Onun da başını bir manata qırxırsan, mənimkini də. Axı bu 
insafdan deyil. 
İmaməddin halın dəyişmədən deyir: 
- Ayə, Bəhlul, Bəşirin oğlu Abuşun başını mən ot vərləyən 
kimi düşüb bir tərəfindən, çıxaram o tərəfindən. Sənin başını 
qırxanda tükün birini oradan tapıb kəsirəm, birini burdan. Sanki 
pambıqyığan maşından sonra çırna dənniyirəm. 
 
Шилйан: юзц, сюзц – чешмянин эюзц 
 112
 
Qardaş, bu nardan ye! 
 
Bir gün Yahuzər müəllim Bakıya nar gətirir satmağa. Bazarda 
nar bol olduğundan alver ağır gedirmiş. Yahuzər müəllim iri-iri 
narları pardaxlayıb qoyur satdıqlarının üstünə. Az keçmiş bir kişi 
belində bir kisə gəlib qoyur Yahuzər müəlimin tuşunda, deyir: 
- Ha indi mən də burda dayanıb alver edə bilərəmmi? 
Yahuzər müəllim bir kişiyə baxır, bir də onun yerə qoyduğu 
kisəyə, sonra dillənir: 
- Niyə olmur, buyur, qoy, sat. 
Kişi kisənin boğazını çırmayır. Yahuzər görür ki, kisə qoz lə-
pəsi ilə doludur. Ləpəyə baxdıqca iştahası artır. Ləpədən necə edim 
yeyim deyə, pardaxlanmış narları kişiyə göstərib deyir: 
- Qardaş, bu nardan ye. 
Kişi həyalı adam olduğundan astaca cavab verir: 
- Yaxşı, qardaş, yeyərik. Aradan azca keçmir, Yahuzər yenə 
deyir: 
- Qardaş, bu nardan ye! 
Kişi yenə də əvvəlki cavabı verir. 
Yahuzər görür ki, kişi nəsə nardan yemir. Bir də təkrarlayır: 
- Ayə, qardaş, demədim bu nardan ye, - deyib, gülöyşə narın 
irisindən birini pardaxlayıb kişiyə uzadır. O da nardan şirin-şirin 
yeyir, xoşuna gəlir. 
Az keçməmiş bu dəfə kişi Yahuzər müəllimə deyir: 
- Qardaş, sən də bu ləpədən ye. 
Yahuzər də «tələsmə, qardaş, yeyərik», - deyir. 
Kişi Yahuzərə bir də deyir ki, qardaş, bu ləpədən sən də ye. 
Yahuzər elə utancaqlıq göstərir ki, kişi onu dəfələrlə ləpə yeməyə 
məcbur edir. 
Sonuncu dəfə deyəndən sonra Yahuzər qolunu çırmayıb lə-
pəyə elə bir pampaça vurur ki, az qala bir dəfəyə yarım kilo ləpə 
götürür. Kişi təəccüblənir, amma heç nə demir. 
Yahuzər müəllim ona bir də, iki də: «Qardaş, bu nardan niyə 
yemirsən?» deyib, bir də ləpədən satıcı xalatının ciblərinə doldurur 
Низами Таьысой 
 113
və ləpə yeməkdə davam edir. İşi belə görən Şəkili kişi kisənin 
ağzını bağlayıb dalına alıb dabanına tüpürüb qaçır bazarın başqa 
tərəfinə, Yahuzərin gözündən uzağa. Əmin olduqda ki, Yahuzər onu 
daha tapmayacaq, tamamilə başqa bir tərəfdə kisənin ağzını 
çırmalayıb yenə də başlayır satmağa. Yahuzər isə onun gözündən 
oğrun yenə də kişiyə yaxınlaşıb arxadan çiyninə vurub deyir: 
- Qardaş, bəs neyçün nardan yemədin? 
Kişi bu sözü eşitcək, çevrilib bir Yahuzərə, bir də ləpə kisəsi-
nə baxır, yenə də heç nə demədən kisəni çiyninə alıb, başlayır qaç-
mağa. Yahuzərsə kişi qaça-qaça yenə də onun ardınca qışqırmaqda 
davam edir: 
- Qardaş, nardan niyə yemədin? 
 
Bir azdan paxla çıxacaq 
 
Gəray kişinin oğlu Məbul «8 km» bazarından keçəndə bir alça 
satan ona müraciət edir. 
- Qardaş, yeməli alçadır, dadına bax, al. 
- Məbul dillənmir. Alça satan yenə də deyir: 
- Qardaş, yeməli alçadır, buyur, al. 
Məbul dillənir: 
- Ayə, qardaş, mənə ilişmə, qanımı tökərəm üstünə. 
Alça satan soruşur. 
- Qardaş, mən sənə nə dedim ki? 
- Ayə, sən mənə nə deməlisən? Bazara baxıram, görürəm xi-
yar çıxıb, pamidor çıxıb, badımcan çıxıb. Məgər bu mənə bəs de-
yil?! Bunlardan uşaqlara necə alıb yedizdirim, bilmirəm. Bir azdan 
da deyəcəksən ki, paxla çıxıb. Daha mənə nə deməlisən? 
 
Nizamiyə verib gəldim 
 
Şilyanlı Mirzalının oğlu Kamandar gedib Sabirabaddan bir 
maşın qarpız gətirir. Özü yorğun olduğundan qardaşına deyir: 
- Səməndər, götür qarpızı apar Ucarda sat. Gördün ağır gedir, 
orada kəndçimiz Nizamiyə ver, gəl. 
Шилйан: юзц, сюзц – чешмянин эюзц 
 114
Səməndər qarpızı götürüb aparır. Ucarda qarpız 20 qəpikdən 
ucuz satılmadığı halda, o, qarpızı qardaşı ona dediyi kimi kəndçi 
Nizamiyə yox, əvvəlki pul vahidi «500» manatlığa, yəni xalq 
arasında «Nizami» deyilənə verib, tezliklə evə qayıdır. Kamandar 
soruşur: 
- Qarpızı satdınmı? 
Səməndər cavab verir: 
- Satdım. 
Neçiyə verdin? 
Səməndər deyir: 
- Sən demədin, ver Nizamiyə, mən də «Nizami»yə, yəni on 
qəpiyə verdim, gəldim. 
 
Başlıcası içi təmiz olsun 
 
Şilyanlı Rəhman müəllimin Bağmanlı qayınatası Əzizalı kişi 
küçə ilə kürəkənigilə gedir. Kimsə kənardan deyir ki, ayə, bu kişinin 
qulaqlarına bax ey, gör nə boydadır?! 
Qardaşoğlu Tağı bu təəccübə soyuqqanlılıqla: 
- Qulağın yekə, balaca olması əsas deyil, başlıcası odur ki, içi 
təmiz olsun, - deyir. 
 
Pişik də Kərimin, aş da Kərimin, 
üstəlik gamış da Kərimin 
 
Bir Alpoutlu Şilyana camış almağa gəlir. Gəlib bir nəfərin 
satdığı camışa baxır, qiymətləşib, xeyirləşirlər, pulunu verir. Şavaxt 
qarışdığından camış alan bu günü Şilyanda gecələməli olur. Şilyanlı 
onu aşa qonaq edir. Səhər açılır. Allah verdiyindən yeyib-içdikdən 
sonra Alpoutlu camışı götürüb aparmaq istəyir. 
-Hə, qardaş, de sağ olun, camışı gətirin, mən gedim. 
Mal yiyəsi deyir: 
- Yox, vermiyəjəm. 
Alpoutlu soruşur: 
Низами Таьысой 
 115
- Camışın pulunu da axşamdan sənə vermişəm, niyə vermir-
sən? 
Şilyanlı deyir: 
- Kişi, biz hələ axşam şam eliyəndə mən yəqin etdim ki, ga-
mışı daha sənə satmayım. Axşam dizinin dibində mənim pişiyim nə 
qədər miyoldadısa, sən aşdan ona vermədin. Aş da Kərimin, pişik 
də Kərimin, üstəlik gamış da Kərimin. Sən əgər mənim aşımdan 
qıyıb ona vermədinsə, deməli, sabah gamışı da elə ac sax-
layacaqsan. Satmıram, vəssalam. 
Шилйан: юзц, сюзц – чешмянин эюзц 
 116
 
ŞİLYAN ŞİVƏSİ – AZƏRİ TÜRKCƏSİ 
(dialektoloji lüğət) 
A  
Ağbədyə - zayı çıxmaq Alalaxşək-yarımcan, yarımçıq 
Ağuşkə-pəncərə Alaməndil-seyrək, ordan-burdan 
Ağıza-buğız-ağzına qədər dolmuş Andır-köhnə, ölümdən sonra qalmış 
paltar 
Axvayı-ağzıayrıq Arası dəynidi-arası pozuldu 
Alajoox-alacağıq Ayın-öyün-xəstə, evə alınmış ərzaq 
məhsulu 
Alagarbıd-başdan sovdu  
  
B  
Baflı-vafli Bılaşıx-çirkli 
Başşaq-başaq Bışqax-bucaq 
Basaratı bağlanmaq-bəxti gətirməmək Bızo-buzov 
Beylə-bu qədər Bərni-balon 
Beylək-bu qədər Bir samat-bir azdan 
Beyqəfil-birdən Bir hool-bir az 
Bədəzal-bədəsil Birbelək-bir bu qədər 
Bəhli-gilas Bissi-bissi-yavaş-yavaş 
Bılacərmə-fürsətdən istifadə Böysana-boşa, heç nə, urvatsız 
Bıynız-buynuz Bunnan əfsər-bundan əvvəl 
 Bola-bossan-çoxlu 
  
C  
Cajıx - cəld Cıppılı-balaca, xırda 
Caramana car eləmək - hamıya 
yaymaq, çatdırmaq 
Cırtqoz-lovğa, dağar 
Camtay-çanta Cülgi-corab 
Cəbəxodan-şkaf  
Ç
 
Çapool-at çapma Çıpçıp - az axan, duran su 
Çapoola çıxmaq-at çapmağa 
çıxmaq 
Çırna-qozada qalmış az, cüzi hissə 
(əsasən pambıqda) 
Низами Таьысой 
 117
Çəbəldək-balaca Çızqırma-təzyiqlə üfürmə, vurma 
Çəpəntayı-əyri-üyrü Çılğa-bütöv 
Çınax-cinah Çüyüt-şüyüt 
  
D  
Dalamırd-ələ gətirmək Dingilinfis-ağıldan bəla 
Daldalancıq-daldalanmaq üçün 
yer 
Ditdili-ağcaqanad 
Dalmınmaq-bir az dadmaq Dilo-dilaf 
Daralka-tarelka, boşqab Domax - donmaq 
Davaldaq-diribaş Dorba-truba, boru 
Dəhətləmək - eşitmək, dinləmək Dopu-qoşa nağara 
Dəjinə dəyməmək - duruşuna, 
kefinə dəyməmək 
Dooz-donuz 
Dələngəvaz-səliqəsiz Döllək-bolluq 
Dəhmərləmək-tərpətmək Dölləyindən yemək-bol yerindən 
yemək 
Dəbərtmək-tərpətmək Düəcər-didərgin 
Dıppanax-balaca Düəcər eləmək-didərgin eləmək 
Dıppılı-balaca Düt deyincə yemək-tam doyunca 
yemək 
Dingil-yüngül  
  
E  
Ejgahanlıq-sakitlik, asudəlik Eyzan-dolu, çoxlu 
  
Ə  
Əyaxlıq-pilləkən Əltək-zəif 
Əyrəmçə-üzük Əngəlhoza-əngəlli iş 
Əlbəsöyün-görməmiş Əvədik-kürəyi üstə düşmə 
Ələngə sümük-quru sümük Əvədəlik-əbədi, həmişəlik 
Əlləm-qəlləm-qarış-quruş Əzvayış-vəziyyət, hal 
  
F  
Fərəzən günə çıxmaq-ağ günə 
çıxmaq 
Fərəş-erkən, tez 
Fərmidallı-gözə gəlimli, sanballı Fəssua-oyun çıxarma 
Шилйан: юзц, сюзц – чешмянин эюзц 
 118
  
G  
Gamış-camış Gələjöök-gələcəyik 
Geşt etmək-gəzinmək Gobıt-kobud 
Gedəjöök-gedəcəyik  
  
H  
Harçığı çıxmaq-kökəlmək Həşə-sümmə-heç vaxt, əlhəzər 
Haray-həşir-səs-küy Həştadi-püşt-əsil-nəsil 
Havtaa-avtaba Həşrə düşmək-narahat olmaq 
Haymı-eləmi Həşə-heybər - yaxın durmamaq, üz 
verməmək, yaxa ələ verməmək. 
Haymılı-eləmi Həşpəş-özünə aid yük 
Heyni-dəm, məqam Himpatala-bir təhər 
Hədrəcuab-hazırcavab Həlləm-qəlləm - qarış-quruş 
Həməyir - dəymə-düşər Hooz-hovuz 
Həmyət eləmək-kömək eləmək Hotələs-tələsik 
Həmzad-üstüdualı, murdar Hövləbala-iri, çox iri 
Həmzadlı- üstüdualı, murdarlı Hüəbəhüə-ardınca, izləyə-izləyə 
Hərrə-hooş-bir təhər  
  
X  
Xaladennik-soyuducu Xırt-mırt - xırda-xuruş 
Xaşıllamaq-işi pis yerinə 
yetirmək 
Xırda-mırda- xırda-xuruş 
Xıl-çox, dolu Xötək-balaq (camış balası) 
Xımı-xımı-yavaş-yavaş Xurrey-xuf - ləzzətli yatmaq 
Xıxmaq-yöndəmə düşmək, yola 
gəlmək 
Xulasey-kəlam-sözün kəsəsi, yek 
kəlmə 
Xıxmamaq-yola gəlməmək  
  
İ  
İlkindi-axşam çağı İrızın-rezin 
İrahat-rahat İssəkan-stəkan 
İrişqand-rişxənd İşin fırıxdı-işin yaxşı deyil 
İrahatlaşmax-rahatlaşmaq İşqab-şkaf, cəbəxodan 
İncafara-nə əcəb ki  
  
Низами Таьысой 
 119
Q  
Qaldınan-qal Qətrəhim-rəhimsiz 
Qalğa-saxsı qab Qırtmığı qızıl-qiymətli 
Qanal-kanal Qırtmıx-kiçik hissə 
Qardığalı-qarğıdalı Qındı-sıyıq 
Qədrəlqüvvə-güc çatan qədər Qıra-qarmaq 
Qəhəl-ağıl Qoon-qovun 
Qəbəl-qaval Quxna-mətbəx 
Qəməlti - böyük bıçaq Qurcuxmaq-qurdalanmaq 
Qəsdum-kostyum Quflı-qıflı 
Qənfit-konfet Qütəbbər-səliqəli 
Qənət-qanad  
  
L  
Ladara-açıq Ləmpə-lampa 
Ladara qoymaq-açıq qoymaq Lığır-lığır – yavaş-yavaş 
Lampışqa-lampoçka, lampa Lırıt-palçıq 
Lapet-lafet Lilamar-palçıq 
Ləbəh-ləbəh-dopdolu Lorumlort-geniş 
Ləlbəyi-nəlbəki  
  
M  
Mağribi-məğrib Midilənmək-yavaş-yavaş hərəkət 
etmək 
Mağdur-əmlak Mikatıl-zəhər 
Masqura-kasa Möhrə-qala 
Mayxallanmaq-xoşallanmaq Muxəlif-zəif 
Mərcibayı-məcməyi Mürgənə-pas 
Mısqırma-işin getməsi  
  
N  
Naxısını danışmaq-pisini danışmaq Nıxta gəlmək-dilə gəlmək 
Names-çardaq, talvar Nırxın kəsmək-nəfəsin kəsmək 
Namlı-canlı, iri Noor-nohur 
Nərdiyan-nərdivan Nöyüt-neft 
Nə gunə-bir təhər Nöydaramat-kobud, yöndəmsiz 
Nıxt-nitq Nüdrətən-nadir hallarda 
Шилйан: юзц, сюзц – чешмянин эюзц 
 120
Nıxtım tutuldu-nitqim tutuldu Nüybar-nübar 
  
O  
Oçur-növbə Oturdunan-otur 
Oyux-uyuq  
 
 
 
Ö  
Öy-ev Öynəyə çıxmaq-günorta, nahar 
yeməyinə çıxmaq 
Öyünnər - o günlər Örüş-örkən qırmaq-kəndiri qırmaq, 
ipə-sapa yatmamaq 
Öynə-günorta  
  
P  
Pampaça-şapalaq Pilik-pilik-çilik-çilik 
Pasanuşqa-yay ayaqqabısı Pirkar-səliqəli 
Papırtı-əlaltı, qapazaltı Pitrax-pıtraq 
Pərpiş-səliqəsiz Pirnə-yarpız 
Pərpiləmək-tənbeh eləmək, danla-
maq 
Pişovru-axırı, sonu 
Pəl vurmaq-pozmaq Pontavaylıq-qarışıqlıq 
Pəsox-qənd tozu Podnis-podnos 
Pəə-pəyə Pontarmaq-tutulmaq (hava, insan) 
Pıldımlı-səliqəli Potıx-botı (rezindən) uzun boğazlı 
çəkmə 
Pıldımsız-səliqəsiz  
  
S  
Samsum-saman altdan su yeridən Siyə-siyə-yavaş-yavaş 
Sapıtqalamaq-fürsətdən istifadə 
edib aradan çıxmaq 
Siyə-siyə bişmək - yavaş-yavaş 
bişmək 
Saruşqa-köynək Simsar-yaxın 
Sappa-sappa-yekə-yekə Sitmək-yağmaq (narın) 
Səfəran-zəfəran Sirpinc-sirr 
Səmritmək-rahatlamaq Sintaran-əziyyət 
Şərbəndə-üzü yerə düşmə, utanma Soncuqlamaq-şıllaqlamaq 
Sərgəndar-sərgərdan Sortaxlamaq-sormaq, əmmək 
Низами Таьысой 
 121
Səfik-səfeh Süleysin-görməmiş 
Sərəkləmək-gicləmək Sürünçmək-sürüşmək 
  
Ş  
Şahvallanmaq-lovğalanmaq, 
ruhlanmaq 
Şəbədə qoşmaq-vedrə bağlamaq 
Şaltay-baltay-qarışıq Şəngülüm-düşük adam 
Şaldurum-şuldurum – səliqəsiz Şərəşur - dəcəl, şər, cığal adam, 
araqarışdıran 
Şax-şirniyyat xonçası Şıqalat-şokalad 
Şavaxt vaxtı-qaranlıq düşən vaxt Şınaxtı sındırmaq-həvəsini öldürmək 
Şaket-jaket Şınaxtı sındırmamaq-həvəsini 
öldürmə-mək 
 Şilvər-yağmurluq 
  
T  
Tadım-taki Təmiz-tarıx-tər-təmiz 
Tamsınmaq-dadmaq Təpitmə-yağ və unla sınığa qoyulan 
məlhəm 
Tayqulaq-yaba (ağacdan) Tıncıxmaq-nəfəsi dayanmaq 
Teyxa-bütöv Tingə-tin 
Teyfıx-Tofiq Tola-tövlə 
Təər-tör-yöndəm Totıx-motıx—görkəmli, gözə yatan, 
gözə gəlimli (qız üçün, qadın üçün) 
Təpmə-ayırma (balasını ayırma) Təpələşdirmək-yeritmək (zorla) 
Təpmə-tıxma-dopdolu Tolamıx-heyvanın ipinə bağlanmış 
şiş dəmir 
Təpmək-dürtmək, ayırmaq Tüəng-tüfəng 
Təhbənd-toqqa Tünbətün-yeri cəhənnəmlik, gorbagor 
Təməsih-ləzzət, zövq  
  
U  
Ufax-zəif Umsux-əlindən çıxma, ağzından 
çıxma 
Ufa-şiş, kiçik yara Urışqa-ruçka 
Uyucu-ufuldayan Ussufca-ehmalca 
Ussol-stol Uştux-düşük 
Ussul-stul  
Шилйан: юзц, сюзц – чешмянин эюзц 
 122
  
Ü  
Üzbəsurat-üzbəsurət Ürüşt eləmək-doluşmaq 
Ürcah eləmək-tanıtmaq, tuşlamaq  
  
Низами Таьысой 
 123
 
 
V 
 
Vıyzıx-vızov, çağırış Vərmək-vermək 
Vələhu-əlhəzər Vərməşil-vermişel 
  
Y  
Yamın verməmək-tərəfin saxlamaq Yelçək-ləçək, yaylıq 
Yamın vermək-tərəfin saxlamamaq Yelyepələk-cəld 
Yalıntaraq-yəhərsiz-yüyənsiz Yengiyə qalmaq-gələn ilə qalmaq 
Yasalayıb-pasalamaq-ört-basdır 
eləmək 
Yengisi-gələn il 
Yava-yaba, yaman Yüürük-yüyrük 
  
Z  
Zamat-yumurta ilə unu qarışdırıb 
sınığa qoymaq üçün düzəldilən 
məhlul 
Zırbazır-gorbagor 
Zıbırtış-lar iri Zur düdüyü çalmaq (vurmaq) - bəyan 
etmək, hamıya bildirmək 
Zıppıltı-iri, nəhəng  
 
Шилйан: юзц, сюзц – чешмянин эюзц 
 124
 
ŞİLYANIN EL ŞAİRLƏRİ 
 
Şair Adıgözəl 
(XVIII əsrin sonu XIX əsrin əvvəlləri) 
 
Şilyanda orijinal söz sərrafları, söz ustaları olduğunu qeyd 
etmişdik. Onlardan biri XVIII əsrin sonu XIX əsrin əvvəllərində 
yaşamış şair Adıgözəl idi. Onun Şilyanlıların dilində, ağzında xeyli 
şeirləri əzbər olmuşdur. Şilyanlılar bu nümunələri nəsildən nəslə 
ötürə-ötürə yaşatsa da, onları əzbər bilənlər getdikcə aramızdan 
seyrəlir, haqq dünyasına qovuşurlar. 
Söyləyirlər ki, şair Adıgözəlin xeyli sayda dastanları, qoşma-
ları, bayatıları var imiş. Onlar vaxtı ilə yazıya alınmaması ucba-
tından, demək olar ki, tamamilə itib-batmışdır. 
Şair Adıgözəlin Şamaxının Kolanı kəndindən Salah Sevdiyar 
və Alı Soltan adlı dostları varmış. Qırxdan artıq dəvəyə sahib olan 
bu adamlar çarvadarlıqla məşğul olurlarmış. Onlar Bakıdan gilabını, 
qırı və digər məhsul, mal və s. əşyaları alar, dəvələrə yükləyib 
gətirib bizim ərazilərdə, kənddə sata-sata, keçib gedərlərmiş 
Qarabağa, oradan da Naxçıvana, Tiflisə, yenə də Naxçıvandan, 
Tiflisdən dəvələrə duz yükləyib sata-sata qayıdarlarmış geriyə. 
Şilyanda Salah Sevdiyarla Alı Soltan daha çox gilabı və qır 
satarlarmış. Qeyd edək ki, Şilyan elləri, Şilyan obalarının qadınları 
xana ilə daha çox məşğul olar, yun darayar, cəhrə əyirər, corab, 
xalça, gəbə, kilim toxuyardılar. Gilabı və qır cəhrə əyirənlərə daim 
lazım olan şey idi. Təsadüfi deyildir ki, Şilyan xalçalarının sədası 
milli hədləri, türk sərhədlərini çoxdan aşaraq dünyada məşhur 
olmaqla, bu gün qərb ölkələrinin muzeylərində Şirvan xalçası adı 
altında saxlanılmaqdadır. 
…Bir gün yenə də Salah Sevdiyar Alı Soltanla birgə aldıqları 
malı dəvələrə yükləyib Şilyan ellərinə üz tuturlar. Şilyana çathaçatda 
dəvələrdən biri yolda yorulub əldən düşdüyündən yatır. 
…Şilyan o vaxtlar heç də bu günkü Şilyan deyildi. Şilyanlılar 
o vaxt tərəkəmə həyatı yaşayar, çoxsaylı mal-qoyun, camış-inək 
Низами Таьысой 
 125
saxlamaqla məşğul olurmuşlar. Buna görə də Şilyan elləri geniş 
otlaqlar, nohurlar, çalalar, göllər olan ərazilərdə məskunlaşmış, 
yayılmışdılar. Şilyanlılar mal-heyvan saxlamaqda daha böyük ad 
çıxarmışdılar. Şilyanlılara ətraf ərazilərdə, kəndlərdə malavan 
adamlar deyirdilər. Qışda aran yerlərdə, yayda isə dağlarda, xüsusən 
Şamaxının Şəkəm yaylağında olarmışlar. Şilyanlıların Şəkəm 
yaylağında olmaları o qədər davamlı və ardıcıl olmuşdur ki, 
sonralar Şəkəm yaylağını həm də Hacı Abdurəhman yaylağı 
adlandırmışlar. 
Nə isə… Alı Soltanla Salah Sevdiyar yatmış dəvəni durğuzub 
aldada-aldada gətirirlər Şilyana, şair Adıgözəlgilə. Burada bir qədər 
dincəldikdən sonra səhər yollarına davam etmək istəyirlər. Karvanın 
hamısı yola hazır olduğu halda, dəvənin biri, yolda yorulub əldən 
düşmüşü, ayağa durmur ki, durmur. Dəvə durmadıqda Alı Soltan 
şair Adıgözələ deyir: 
- Şair, nə qədər ediriksə dəvəni ayağa qaldıra bilmirik. Buna 
görə də səni tapşırırıq Allaha, bu dəvəni də sənə. Biz gedib Naxçı-
vandan qayıdana qədər onun navalını çox eləginən, bol eləginən. 
Qalar bizim, ölər yerin payı olar. 
Bunlar gedəndən sonra qəhqəsərdən ayılan dəvə intizardan 
qəm-qüssəyə düçar olur. Bir gün, iki gün, üç gün… Adıgözəl dəvə-
nin navalını bol etsə də, görür ki, çənəsi yerə dirənib, gözündən yaş 
axır. Bunu görən şair Adıgözəl dözmür. Əlinə qələm alıb dəvənin 
adından Alı Soltana «Ağlasın» adlı bir namə yazır. 
…Azərbaycanda lap keçmiş dövrlərdən ipək qurdu bəslənilir-
miş. Şilyanda da bu təsərrüfatla məşğul olanlar az deyilmiş. On-
lardan biri də Adıgözəl kişi imiş. İpək qurduna tut yarpağı yığmaq 
üçün budaqları kəsəndə birdən necə olursa dəhrə ağaca dəyərkən bir 
bülbül top kimi yerə düşür. Bülbülün  yerə dəyməsindən, onun 
yaralanmasından təsirlənən şair “Bülbülün” adlı misraları söyləyir. 
Adıgözəlgilin evlərinin barısını (divarını) su uçurubmuş. 
Qonşu Bərşadlı (Ucarda Bağman Bərgüşad kəndi – N.T) Rəhim kişi 
barının yanından keçərkən onun uçduğunu görüb gülür. Bu barədə 
Adıgözələ bildirirlər. Elə olur ki, bir gün yenə də Rəhim kişi 
Шилйан: юзц, сюзц – чешмянин эюзц 
 126
buradan keçir. Şair onu saxlayıb barıya güldüyünü düz etmədiyini 
bildirib “Söz olmuşam” sətirlərini deyir. 
Əlimizdə yarımçıq olan adlarını çəkdiyimiz bu nümunələri 
oxuculara təqdim edirik: 
 
 
      AĞLASIN 
 
Başına mən dönüm Şilyan obası, 
Qul olana sitəm etməz ağası, 
Gallahlar göyçəyi, nərlər mayası, 
İşlədib qədrimi bilən ağlasın. 
 
Mənzil tutub biz də gəldik Şilyana, 
İliyim, sümüyüm dönübdü qana, 
Güman yoxdu sağalmağa bu cana, 
Belimdəki keyfər, palan ağlasın. 
 
Yetmədim qatara-gəlmədi heyim, 
Dal üstə, zal üstdən əlifim, beyim, 
Bir dərdə düşmüşəm yıxılıb öyüm, 
Məni belə dərdə salan ağlasın. 
 
Hamı bilir mən də bura gəlmişəm, 
Az yaşımdan çox yaşıma dolmuşam, 
Xəbər çatsın-Alı Soltan ölmüşəm, 
Şəhri Tiflis, bir də Kolan ağlasın. 
 
  
       BÜLBÜLÜN  
 
Bülbülüm, de hanı o göyçək dilin, 
Əzilib qanadın, bükülüb belin, 
Bilə-bilə vurdumsa, qırılsın əlim, 
Haqq salıb başına daşı bülbülün.  
Низами Таьысой 
 127
 
 
Yaz olanda bülbül yuva eyləyər, 
Cəh-cəh vurub bağçalarda söyləyər, 
Adıgözələ haqdan dua eyləyər, 
Əgər varsa başyoldaşı bülbülün.     
   
 
             SÖZ OLMUŞAM  
 
Su gəlib uçurdu bizdən bir barı, 
Özümüz götürmüşdük, yoxdu çıxarı, 
Özü göygöz olan, saqqalı sarı,  
Gör kimin ağzına mən söz olmuşam?! 
      
Шилйан: юзц, сюзц – чешмянин эюзц 
 128
 
   SƏFTƏR HƏSƏNZADƏ 
                          (1915-1948) 
 
Səftər Həsənzadə 1915-ci ildə Azər-
baycanın Şirvan mahalındakı Göyçay qəza-
sının (indiki Ucar rayonunun) Yuxarı Şil-
yan kəndində dünyaya göz açmışdır. Ata-
sını erkən itirmiş, əzab dolu günlər yaşa-
mışdır. Ögey ata ocağının başında keçən 
günlərinin də sayı çox olmamışdır. Tezliklə 
ögey atası da dünyasını dəyişmişdir. Ögey 
baba onlarla qəddarcasına davrandığından, 
o, on beş yaşından bir ana, dörd bacı, iki qardaşın yükünü çiynində 
çəkə-çəkə min bir zəhmətə qatlaşa-qatlaşa onları dolandırmışdır. 
Səftər Həsənzadə dövrünə görə müvafiq təhsil almaqla, müəllimlik 
ixtisasına yiyələnərək, Zərdabın, Ucarın, Göyçayın müxtəlif 
kəndlərində müəllim, dərs hissə müdiri, direktor vəzifələrində 
çalışmışdır. Kiçik yaşlarından şeirlə, poeziya ilə nəfəs almış, 
zövqünü ovxarlamışdır. 
Poeziya aləmində belə zəngin müşahidəli sənətkarın, təəssüf 
ki, yaradıcılığının mühüm hissəsi onun qohum-əqrəbaları tərəfindən 
itirilmişdir. Əlimizdə olan isə yalnız 1941-1944-cü illər arasında 
şairin cəbhədə səngərlərdə qələmə aldığı natamam bloknotundan 
(çünki bloknotun səhifələrinin xeyli hissəsi cırılıb götürülmüşdür) 
və müxtəlif dövrlərdə doğmalarına ünvanladığı əsgər 
məktublarından ortaya çıxardığımız nümunələrdir. Bu nümunələr 
uzun müddət anam tərəfindən onun sandığında qorunmuşdur. 
Onların geniş oxucu kütləsinə çatdırılmasını biz vətəndaşlıq və 
ədəbiyyatımızın qarşısında borcumuz hesab edirik. 
Səftər Həsənzadənin müharibə dövrü yaradıcılığının xarakte-
rik xüsusiyyətini, onun şeirlərinin mayasını, ana xəttini Vətənə, 
dosta məhəbbət, müharibəyə, düşmənə nifrət, qələbəyə inam təşkil 
edir. Bu baxımdan onun «Ana», «Xəbər ver», «Kağız səni», «İmdad 
Низами Таьысой 
 129
eylə», «A mənim Qafqazım, Azərbaycanım», «Dnepr», 
«Yurdumun», «Bu yerdə», «Qafqaz dağları», «Durnalar», «Salam» 
və digər şeirləri daha təsirli və maraqlıdır. 
Səftər Həsənzadə türk ruhunu duyan, etnik-milli yaddaşımızı 
«itiləyən», dini-əxlaqi dəyərlərimizi dərindən bilən sənətkar kimi 
şeirlərində xalqımızın, cəmiyyətimizin insanların əbədi, mənəvi, 
etik-estetik dünyasına özünəməxsus ekskurslar etdikdə biz bu 
dəyərlərin doğrudanda bəşər övladı üçün olduqca gərəkli olduğunun 
şahidi oluruq. 
Səftər Həsənzadə şeirlərində əksər hallarda və məqamlarda – 
səngərdə döyüşəndə də, piyada yüzlərlə kilomertlərlə yol gedəndə 
də, bəzən rus, Ukrayna, Belorus qızları ilə görüşmək imkanı 
tapanda da müharibə onun «obyektivində» bütün miqyası, təla-
tümləri, faciələri, məhrumiyyətləri ilə doğru-dürüst, adekvat ya-
radılır. Bu şeirləri oxuyarkən sanki şairin vəsf elədiyi yerlərə güzar 
edirsən, müharibənin «canlı» şahidi olursan… 
Səftər Həsənzadə şeirlərindən birində Allahdan düşmən güllə-
sindən hifz olunub, Vətənə sağ-salamat qayıtmasını arzulayır və bu, 
ona qismət olur. Lakin qanlı-qadalı illərin odundan, alovundan evə 
salamat qayıdıb gələn bu mətin insan heç üç il keçmir ki, dünyasını 
dəyişir. Səftər Həsənzadə bu gün cismən aramızda olmasa da, ondan 
bizə yadigar qalan şeirləridir. 
 
   ANA 
 
Salam sənə məndən, mehriban ana! 
Xeyli zamanlardı həsrətəm sana. 
 
Görmürəm bir neçə ildirki səni, 
Qocaldıb biləsən, dərdin ha məni. 
 
Dərdini çəkməkdən ağarıb başım, 
Sərasər tökülür elə göz yaşım. 
 
Шилйан: юзц, сюзц – чешмянин эюзц 
 130
Yoxdu bir xəbərim - heç ana səndən, 
Beşinci ildir ki, bilmirəm nədən. 
Ayrılalı səndən ana! Nə zaman, 
Həsrətin çəkirəm biləsən haman. 
 
Nə deyək yazılmış qəzadır belə, 
Səbirdən başqa ki, nə gəlir ələ. 
 
Anacan, lazımdır səbr eyləmək. 
Yəqin, belə qalmaz - bir düzələcək, 
 
Böyütmüsən bizi zəhmət çəkərək. 
Bir şəfa görəndən yenə qaldım tək. 
 
Salam sənə məndən, mehriban ana, 
Həsrətəm biləsən elə mən sana. 
 
Həsrətin qaynayır hər zaman məndə, 
Dərdini çəkirəm elə bədəndə. 
 
Nə qədər yazıram sizə namələr, 
Gözləyirəm sizdən bir cavab gələr. 
 
Yoxdu elə bir şey - gəlməyir cavab, 
Nə könül dincəlir, nə göz edir xab. 
 
Gözüm qalıb yolda, ana, biləsən, 
Mənə öz halından xəbər verəsən. 
 
Ana salam söylə bacılarıma, 
Fatmaya, Tavada, həm Sərdarıma. 
 
Yetir salamımı mənim kimim var, 
Bilsinlər ki, sağam qohum, qonşular. 
Низами Таьысой 
 131
 
Bu salamı qəbul etsinlər məndən 
Öz övladınızdan, adı Səftərdən. 
 
 
     XƏBƏR VER 
 
Başına mən dönüm sahibi Şilyan, 
Doğmaca vətəndən, eldən xəbər ver. 
Nə namə yazan var, nə bir hal soran, 
Bu dərdli könlümə dərddən xəbər ver. 
 
Ayrıyam vətəndən bir xeyli zaman, 
Düşüb çöldən-çölə mən oldum girman. 
İndi məkanımız bu düz, xiyaban, 
Doğma ləhçə, doğma dildən xəbər ver. 
 
Xəbər ver, könlümü elə bir halı, 
Söylə görüm neçə Şilyan mahalı. 
And verirəm sənə böyük Allahı, 
Qoca anam, o Sərdərdən xəbər ver. 
 
Qınıyır qınasın qoyun el məni, 
Qəmli sözlər şair edib sinəmi, 
Arzularam bacıları, həmdəmi, 
Utanıram xəcalətdən xəbər ver. 
 
Ərz edirəm sizə sahibi Şilyan, 
Yazıban sirrimi edirəm bəyan, 
Məyər tapılmayır bir namə yazan, 
Ey əzizim, mənə haldan xəbər ver. 
 
Nə yaxşıdır məlul könlüm şad etsən, 
Hal əhlisən könüldən xəbər bilsən, 
Шилйан: юзц, сюзц – чешмянин эюзц 
 132
Gözləyirəm mənə namə göndərsən, 
Həm əhvaldan, həmi haldan xəbər ver. 
 
 
 
Yamanca dərdliyəm, belədir halım, 
Nə müddətdir mən vətəndən çıxalım, 
Adım Səftər Azərbaycan mahalım, 
Həsrətiyəm, barı eldən xəbər ver. 
 
 
       KAĞIZ SƏNİ 
 
Yazmaqdan cana gəlmişəm, 
Hara yazım, kağız səni? 
Hirsimdən oda yanmışam, 
Niyə yazım, kağız səni?! 
 
Sən ki gedib çıxmayırsan, 
Əhvalıma baxmayırsan, 
Bilmirəm harda qalırsan, 
Kim götürür, kağız səni?! 
 
Necəsin yazıram birdən, 
Ağlı, huşu alır sərdən, 
Bu dağılmış qərib eldən, 
Hara yazım, kağız səni?! 
 
Bilirəm çətindir yolun, 
Yazıram sizi mən qalın, 
Gözləyirəm cavab alım, 
Kimlər cırır, kağız səni?! 
 
Gətir cavab mənə eldən, 
Низами Таьысой 
 133
Süsəndən, sünbüldən, güldən, 
Məni soruşan hər dildən, 
Mən öpürəm, kağız səni?! 
 
 
 
Söylə salamımı mənim, 
Anama, bacıma həmin, 
Necədir halı Vətənin, 
Kim alacaq, kağız səni?! 
 
Gətir mənə şadlı xəbər, 
Necədir bizim ölkələr, 
Anam, bacılarım, Sərdər, 
Qucaqlayar, kağız səni?! 
 
Dərdli Səftər salam eylər, 
Hər sözünü dastan eylər, 
Dərdini hər zaman söylər, 
Neçə elər, kağız səni?! 
 
 
 AY QIŞ 
 
Nə gəlirsən ayı kimi qabaqdan, 
Sanki gözləmisən illəri, ay qış, 
Qalmışıq çöllərdə, yurdsuz, binasız, 
Göstərmə bizə sərt üzləri, ay qış. 
 
Quru çanıq, yoxdu bir daldanacaq, 
Nə əyində pencək, nə də yatacaq, 
Qış günü əsgərlər harda qalacaq, 
Bağışla Allaha bizləri, ay qış. 
 
Шилйан: юзц, сюзц – чешмянин эюзц 
 134
Hardan alaq isti paltar, papağı, 
Necə tapaq quru yeri, yatağı, 
Kimdən öyrənmisən zalım olmağı, 
Tökmə üstümüzə bitləri, ay qış. 
 
 
Низами Таьысой 
 135
 
Düşmən kəsib indi hər yerdən yolum, 
Əsir buzlu külək, eyləyir coğun, 
Kəsir tökür tamam əlin, ayağın, 
Burunu, qulağı, dizləri, ay qış. 
 
Bu il tez gəlmisən bilmirəm nədən, 
Gətirdin şaxtanı, soyuğu birdən, 
Buz bağlayıb, daha getməz bu yerdən, 
Artırdın kədəri, dərdləri, ay qış. 
 
 
    İMDAD EYLƏ 
 
Yoxdu isti paltar, nə də bir papaq, 
Elimiz, obamız deyil ki torpaq, 
Kimə deyək, dərdə bir əlac qılaq, 
Aman Allah, özün gəl imdad eylə. 
 
Soyuq kəsir əli, həm də ayağı, 
Qalmayıb ürəkdə bilmərrə yağı, 
Ey gözə görünməz eylə dayağı, 
Aman Allah, özün gəl imdad eylə. 
 
Gecə yarı qövr eləyir yaramız, 
Sarıtmaqdan təngə gəlir canımız, 
Necə olar bundan sonra halımız, 
Aman Allah, özün gəl imdad eylə. 
 
Hamısı xaçpərəst-arasında mən, 
İncidirlər məni, tab etmir bədən, 
Kimdir mənə bu gündə kömək edən, 
Aman Allah, özün gəl imdad eylə. 
 
Külək əsir, buz tək kəsir şaxta, qar, 
Harda, nə vaxt yazıq canlar dincələr, 
Sənə sığınıbdı bu yazıq Səftər, 
Шилйан: юзц, сюзц – чешмянин эюзц 
 136
Aman Allah, özün gəl imdad eylə. 
 
      YURDUMUN 
 
Gəldi bahar fəsli, yetişdik yaza, 
Nə gözəldir hal-əhvalı yurdumun, 
Həsrətəm nə vaxtdır kamana, saza, 
Pərişan edir məni halı yurdumun. 
 
Gözəl olur həm dağı, həm aranı, 
Görməyənlər necə tanır oranı, 
Ona tay bir ölkə dünyada hanı?! 
Var hər şeyi bolca malı yurdumun. 
 
Şırıldar çayları, ırmaqlar axar, 
Köhlən atlar kişnər, yeri dırnaqlar, 
Atlı, piyadalı gələn qonaqlar, 
Qonaqlı-qaralı eli yurdumun. 
 
Gözəllər baharda çıxarlar düzə, 
Marallar, ceyranlar hər yerdə gəzə, 
Çəmən, çiçək, otlar çıxanda dizə, 
Olmaz heç vaxt qeylü-qalı yurdumun. 
 
Sağın vaxtı gəlir sürü sərdənə, 
Sağır arvad, kişi əldə dəngərə, 
Qırxılıb yunları sərilər günə, 
Vardır böyük gəlhagəli yurdumun. 
 
Bir neçə şəhərlər ona sürahı, 
Quba, Bakı, Göyçay, Dərbənd, Şamaxı, 
Gəncəqala, Göygöl, Şəki yaylağı, 
Var ipək, kətanı, alı yurdumun. 
 
Gözəl olur yayda bağ meyvələri, 
Sarı buğda, həm də çəltik yerləri, 
Низами Таьысой 
 137
Qutqaşın, Lənkəran, Bərdə, Tərtəri, 
Var Səftər tək əhli-halı yurudumun. 
 
         QAFQAZ DAĞLARI 
 
Tiflisdən uzanıb Bakıya qolum, 
Alçaqlı, hündürlü Qafqaz dağları, 
Tərxanlı atları, qoyunu, malı, 
Dövlətli, sərvətli Qafqaz dağları. 
 
Yayda oba köçüb səndə əylənir, 
Səfalı yerlərin dildə söylənir, 
Dağ kəliylə Quba qazı ovlanır, 
Marallı, ceyranlı Qafqaz dağları. 
 
Gözəl olur yayda səfər eyləmək, 
Gəzib düzlərində, qonaq əylənmək, 
Çöllərdə yaşılbaş, evlərdə mələk, 
Sonalı, durnalı Qafqaz dağları. 
 
Darağı, cəhrəsi, naxış xanası, 
Ağ əllərin belə əlvan hənası, 
Bənzəyir qulara qızı, anası, 
Belədir hər zaman Qafqaz dağları. 
 
Sürülər otlayır yüksəklərində, 
Gözəllər seyr edir ətəklərində, 
Puşkin də vəsf edib öz əsərində, 
Hüsnü-görkəmini Qafqaz dağları, 
 
Neçə vaxtdır düşdüm səndən aralı, 
Dərd əlində yazıq canım saralı, 
Ulu Tanrım özü olsun caralı, 
Mən də gəlim sənə Qafqaz dağları. 
Шилйан: юзц, сюзц – чешмянин эюзц 
 138
 
Vətən dərdi məni edib divanə, 
Kimim var dərdimi söyləyim ona? 
Doğmaca Vətənim Azərbaycana, 
Kəsilib yollarım Qafqaz dağları. 
 
Ayrılıb həmdəmdən yaman qaldım tək, 
Dərd-kədər güc gəlir tuğyan edərək, 
Bu ərşin ləngəri, qocaman fələk, 
Yetişsin dadıma Qafqaz dağları. 
 
Yağı düşmən kəsib tamam hər yanım, 
Qaranlıq səngərlər olub məkanım, 
Mənə əziz olan Küdrüm, Şilyanım, 
Səftərəm, Vətənim Qafqaz dağları. 
Низами Таьысой 
 139
 
         RƏHİM RƏVAN 
                  (1941-1992) 
 
Şilyanın hikmət boxçasında, söz gül-
şənində bir şair də vardı. Onu sizlərin çox-
ları yaxşı tanıyırdı. O, tez-tez sizlər poeziya 
aləminə, hiss dünyasına «səyahətə» çıxmaq 
istədikdə qonağınız olardı. Onun sözlərini, 
deyimlərini əzbərliyərdiniz, ya da nəğməyə 
yatan bu şeirləri hərəniz özünüz üçün 
zümzümə edərdiniz. Yəqin bildiniz – ünlü, 
bənzərsiz, intəhasız Rəhim Rəvanı deyirəm. 
Ovxarlı, naxışlı sözü ilə qəlbinizə hakim kəsilən Rəhim Rəvanı. O 
da sıralarımızdan vaxtsız getdi. Şilyan elinin poetik təbini də 
yalqızlaşdırdı, yetimləşdirdi. 
Rəhim Rəvan hələ orta məktəbdə təhsil aldığı dövrlərdən 
poeziyaya çox alışdığından təbi onu «rahat» buraxmazdı. Məktəbdə 
oxuyarkən yazırdı. Sonralar…rayon qəzeti, respublikada nəşr 
olunan dövri mətbuat, ədəbi-bədii dərgilərdə çıxışlar… hamısı da 
allı-güllü, bərli-bəzəkli oxucunun hiss və duyğularını riqqətə gətirən 
şeirlər, kövrək misralar, xallı, cığalı, kəkilli, çalın-çarpaz göy 
qurşağı rahiyəsi yaradan Aşa-Fatimə nənəinin xanasındakı rənglər. 
Hansı rəngi sevsən, hansını seçsən, yenə də ürəyindən Rəhim Rəvan 
«tikanı»nı çıxara bilməyəcəksən. 
Rəhim Rəvan mahiyyəti, özü ilə sözü, sözü ilə Rəhim Rəvan 
idi. Onun sözə ülgü vurmaq bacarığı fərdi, öz içindən qaynayan idi. 
Hər yazdığı sətir oxucuları düşüncələr dəryasına qərq edirdi. Bu 
istər onun fəlsəfi istiqamətli «Ağlı-qaralı dünya», «Dünya», «Dünya 
səndən keçməliyəm», istər tarixi-qəhrəmanlıq mövzusunda yazdığı 
«Qəbələ», «Şəki xan sarayı», «Arpa çayı», «Krım etüdləri», «Qaya 
yaşı-su çiçəyi», «Durna teli düşən yerə», istərsə də lirik-intim 
notlarla köklənmiş «Qu quşları», «Gecikmiş göz yaşları», «Necə 
yozaq», «Bilmirəm», «Kəkliyi», «Bənövşə», «Meşənin», 
Шилйан: юзц, сюзц – чешмянин эюзц 
 140
«Cinayətindir», «Güllücə» kimi mənzumələri – təzadlı - hamıya 
nostalji, kövrək hisslər gətirən, qürur yaradan, həyat haqqında 
götür-qoy etməyə, insanın bu maddi-mənəvi aləmdə yerini 
göstərməyə istiqamətləndirən nümunələrdir. 
Rəhim Rəvan sözə, poetik sözə zor etməzdi, əksinə, poetik söz 
ona zor edərdi ki, mən oxuculara sən biçdiyin paltarda görünmək 
istəyirəm, məni sən de. Rəhim Rəvan da poetik sözün sözünü 
sındırmazdı, yerə salmazdı. Onu o deyərdi, - Rəhim Rəvan. 
Monumental epik – lirik planda qələmə aldığı «Baxçasaray 
fontanı» poemasında, Məhəmmədhüseyn Şəhriyarın «Heydər ba-
ba»sına cavab olaraq yazdığı əsərlərində, Şilyanın tarixi-etnoqrafik 
yaddaşını «qurdalayan» şeirlərində Rəhim daim bənzərsiz, şəriksiz 
görünürdü. 
Böyük Qafqaz oğlu Şeyx Şamil haqqında tarixi roman-epo-
peya yazmaq üçün uzun müddət müxtəlif arxivlərdən, kitabxa-
nalardan topladığı materiallar acal-macal vermədiyindən Rəhim 
Rəvan tərəfindən yazılmamış qaldı… Elə sinəsindəki şeir dəftəri 
kimi…Rəhimin istəyincə yazılmamış şeir dəftəri kimi. Bu dəftərin 
vərəqləri son zamanlar yamanca saralıb. Artıq neçə vaxtdır ki, 
Rəhim oxucularla «söhbətə» gəlmir. Elə bu tələb üzündən də biz 
Rəhimi oxucularla yenidən «söhbətə dəvət» etməyə çalışdıq. 
 
 
     QU QUŞLARI 
 
Göydə nəğmə deyə-deyə 
Qanadını döyə-döyə 
Göy çəmənə, çölə düşər, 
Göl görəndə gölə düşər. 
Qamışlıqda dən axtarar, 
Öz əksinə baxıb durar, 
Üzüb gedər göy suları 
Qu quşları. 
 
Низами Таьысой 
 141
 
 
Su üstündə xumarlanar, 
Sığallanar, tumarlanar, 
Nəğmələri kaman səsi, 
Geyimləri - tül pərdəsi, 
Gün buluddan görünəndə, 
Göl şəfəqə bürünəndə, 
Andırarlar dümağ qarı, 
Qu quşları. 
 
Qar ələnər, 
Yer bələnər, 
Bir ağ dona, 
Kinli, qara buludlardan, 
Zülmət çökər asimana, 
İtməyincə qışın izi, 
Atıb getməz onlar bizi, 
Qarşılayar ilk baharı 
Qu quşları. 
 
Bir vaxt vurdum o quşların, 
İkisini bir gülləyə, 
Durğun sular bircə anda, 
Boyanmışdı al lələyə, 
Uçub getdi göy qızları - ağ sonalar 
Su üstündə qaldı yalnız, 
Al sonalar, 
Tökülsələr yenə gölə, 
Biz onları vursaq belə, 
Payız, bahar 
Yenə nəğmə deyə-deyə, 
Bizə lələk salacaqlar. 
Unutmazlar etibarı, 
Шилйан: юзц, сюзц – чешмянин эюзц 
 142
Qu quşları, qu quşları… 
 
 
         GÜLLÜCƏ 
 
            (təcnis) 
 
Anan səni nə bəxtəvər yaratmış, 
Geyinmisən yaşıl, Sarı, Güllücə. 
Baxtı yatıb hansı yarı yar atmış, 
Can atırsan hara Sarı, Güllücə? 
 
Tətik əsdi, lalə səpdi qara qan, 
Eyni açmaz, üz güldürməz qara qan. 
Gül bitirməz nə bir yovşan, qarağan, 
Yanıq bağrım oxşa, Sarı, Güllücə, 
 
Tuş gəlməsin hürküb baxan tur aca, 
Kim qıyar ki, cüyür yana, tur aca. 
Nə yaraşır yaşıl zəmi turaca, 
Yaraşdırma gülə Sarı, Güllücə. 
 
Dola çoban, yana tütək hey çala, 
Leysan gedə, ayna taxa ağ çala. 
Mən sevdiyim qismət oldu bir çala, 
Getdi Yaxşı, qaldı Sarı, Güllücə. 
 
 
           DÜNYA 
 
Söylə: oddur, sudur mayan? 
Tapılmışmı səndən doyan? 
Ey ruhuma layla çalan,- 
De, atamsan, anam, dünya? 
Qoyma məni sınam, dünya. 
Низами Таьысой 
 143
 
Qohum verdin, yad nə üçün? 
Su vermişdin, od nə üçün? 
 
Bal vermişdin, öd nə üçün? 
Ver sorğuma cavab, dünya! 
Günah dünya, savab dünya… 
 
Geyilməzsən, biçilməzsən. 
Yeyilməzsən,içilməzsən. 
Sən keçsən də, keçilməzsən, 
Şəkər dünya, nabat dünya, 
Nurlu, aydın, abad dünya. 
 
Sən dağmısan, külüngmüsən? 
Sərt buzmusan, çiçəkmisən? 
Sümükmüsən, ilikmisən? 
De, başına dönüm dünya, 
Ruhum, duyğum, qanım dünya. 
 
Bir sevdasan, - doyulmazsan, 
Bir sərxoşsan, - ayılmazsan, 
Bir gözəlsən, - qıyılmazsan, 
Səndən necə doyum, dünya? 
Qoy qoynunda uyum, dünya. 
 
Günlər günə calaq-calaq, 
Hər baxışda sevinc, maraq, 
O qımışan körpəyə bax,- 
Yatır mışıl-mışıl, dünya. 
Yaşıl dünya, yaşıl dünya. 
 
Nədir bu od, nədir bu su? 
Cismin od, gözün dolu su. 
Шилйан: юзц, сюзц – чешмянин эюзц 
 144
Qoy sənə gözüm dolusu, 
Dönüb bir də baxım, dünya. 
Gül beşiyim, yuxum dünya. 
 
 
De, balmısan, pətəkmisən? 
Görən gözmü, ürəkmisən? 
De, udmusan, tütəkmisən?- 
Həzin-həzin ötən dünya, 
Xumarlanıb yatan, dünya. 
 
Əz qəddarı, haqqı tanı, 
Qaldır yerdən bağrı qanı, 
Sən «Atom»u, «Neytron»u, 
Yandır, - dönsün külə, dünya. 
Yaşa gülə-gülə, dünya. 
 
Sərt qışınla, yayınla qal, 
Sıx meşənlə, çayınla qal, 
Günəşinlə, Ayınla qal. 
Çal-çağırın, toyunla qal,- 
Bizə yoxdur aman, dünya. 
Verir hökmün zaman, dünya. 
 
Sevincimiz, qəmimizsən, 
İlk eşqimiz, mehrimizsən, 
Bir düyünlü sehrimizsən, 
İnsanları qoru, dünya. 
Verir hökmün zaman, dünya. 
 
 
       KƏKLİYİ 
 
Ay gələn, ay gedən qulaq kəsilin, 
Низами Таьысой 
 145
Yenə söz götürüb sona kəkliyi. 
Heç kəs hürkütməsin, perikdirməsin 
Yuvada kürt yatan ana kəkliyi. 
 
 
 
Sığınıb qışlayar bir daş oyuqda, 
Aclıq əldən salar, kəsər soyuq da. 
Görəydik hər zaman parğı duvaqda 
Əl-ayağı qızıl xına kəkliyi. 
 
Taleyi qalıbdır naşı əlində, 
Bir sınıq gəlindi, - yaşı əlində… 
Nədəndi namərdin daşı əlində 
Qoymur qala bir nişana kəkliyi?! 
 
Tamah güc gəlsə də, ötək, uymayaq, 
O zərif məxluqa yanaq, qıymayaq. 
Ay Rəvan, amandı gəlin qoymayaq 
«Qırmızı kitab»a qona kəkliyi. 
 
 
      BÖNƏVŞƏ 
 
Yenə gördüm, qanım sənə qaynadı, 
Qurbaninin yadigarı bənövşə. 
Oğrun-oğrun boylanırsan günəşə 
Gözlərinlə oyub qarı, bənövşə. 
 
Bənövşəyi gözlərinin sehri nə? 
Bizi saldın gözlərinin sehrinə. 
Söylə görüm, kim salıbdı mehrinə 
Bahar səni, sən baharı, bənövşə? 
 
Шилйан: юзц, сюзц – чешмянин эюзц 
 146
Sən var ikən başqa bir gül bitmədi, 
Qaranquşlar civildəşib ötmədi, 
Ömür boyu vüsalına yetmədi 
Nə kəpənək, nə də arı, bənövşə! 
 
 
 
Kimi sevdin, sirri kimə saxladın? 
Mürgülədin, - ayılmamış yuxladın… 
Qızlar səni, sən torpağı qoxladın 
Qova-qova qəm-qubarı, bənövşə! 
 
 
      MEŞƏNİN 
 
Talada baharın izi naxışlı, 
Çiçəklər hər biri cüyür baxışlı, 
Mehriban qucağı qarlı, yağışlı, 
Şəlalə mahnısın yazar meşənin. 
 
Bir maral diksinib durar yerində, 
Bir ovçu dayanar fikri dərində, 
Təşviş birindədi, qorxu birində, 
Bir güllə fikrini pozar meşənin. 
 
Bir budaq gözünün yaşını tökər, 
Bir çiçək boynunu elə hey bükər, 
Bir maral fəryadı min qəlbi sökər, 
Fikri bulud olub azar meşənin. 
 
Bu yala-yamaca baxan doyammaz, 
Bircə çiçəyinə ürək qıyammaz, 
Yatar kəpənəklər gündə – oyanmaz, 
Arılar gülünü üzər meşənin. 
Низами Таьысой 
 147
 
Elə hey gedərəm, məni yol yorar. 
Fikrini zirvələr alıb uçurar, 
Önümdə keçilməz yoxuşlar durar… 
Üstündə qartallar süzər meşənin… 
 
 
 
    ŞAHMAT 
 
Bir taxta üstündə otuz iki daş, 
Bənzəyər təzadlı gecə-gündüzə. 
Başlayar ortada qanlı bir savaş; 
Ordular cəng edib gələr üz-üzə. 
 
İki dəfə piyada çıxar qabağa, 
Ya da bədöv atlar çapar irəli. 
Vəzir əjdaha tək qalxıb ayağa, 
Dağıdıb talayar bütün sədləri. 
 
Fillərin hücumu diaqonalca, 
Atlar xasiyyətcə buqələmundur. 
Şah sahib olsa da qiymətli taca, 
Bir xana yerimək imkanı vardır. 
 
Bir ülvi şerdi, nəğmədi şahmat, 
Hikməti, sehri var həddən ziyada. 
Hər daşın nüfuzu olsa da, heyhat - 
Geriyə gedəmmir yazıq piyada. 
 
Açıq mübarizə başlanar burda; 
Qalalar qurulub, şahlar gizlənər. 
Səkkizinci xəttə çatan piyada, 
İstənilən daşa, füqura dönər. 
Шилйан: юзц, сюзц – чешмянин эюзц 
 148
 
Oyunun sonunda yüz fənd, hiylə var; 
Qoşun qırılsa da mittelşpildə. 
Bəzən yeddi topdan qüvvətli olar, 
Adicə piyada, sadəcə fil də… 
Низами Таьысой 
 149
 
Düşmən orduları gəlcək üz-üzə, 
Sanki tufan qopar, sanki qan düşər. 
Adamın yadına bu vaxt nədənsə, 
Vaterloo, Qurinvald, Çaldıran düşər. 
 
Neçə başlanğıcı, neçə qambiti; 
Sonu ya heç-heç, ya da mat gəlir. 
Bu gözəl oyunun var bir dəhşəti: 
Vaxtın azaldıqca seytnot gəlir. 
 
Üfiqi, şaquli vuran iopları, 
Döndərib bəbirə, zirehli tank, 
Şahmat tacidarı oldu bir zaman 
Sərt, mətin Alyoxin, Kapablanka. 
 
Min dahi yetirmiş bu müdrik oyun; 
Deyim, - dolaşsa da şerimi dili. 
Cəng eləmiş Xacə Əli Təbrizi, 
Yenilməmiş Əbubəkir Əssuli. 
 
Steynis müjdəçi, Lasker davamçı, 
Kim olub əbədi şahmat hakimi: 
Morfinin həyatı acıdan-acı… 
Tərk etmiş dünyanı sərsəri kimi. 
 
Eyvenin qüdrəti, Adı, nüfuzu 
Şöhrət göylərində bir xəyal oldu. 
Qoşun sərkərdəsi, şahmat ulduzu 
Botvinnik, Spasski, gah da Tal oldu. 
 
Çiqorin ruhunda əzəmət, vüqar; 
Arzusu köksündə qaldı qor kimi. 
Fişer ürəyində bir niskil, Qubar 
Шилйан: юзц, сюзц – чешмянин эюзц 
 150
Axdı bu meydandan meteor kimi. 
 
Bu oyun ruhundur bəlkə həyatın?- 
Fikrin cövhəridir, ağlın ziyası. 
Bu gün bu əvəzsiz, ulu şahmatın 
Polad Karpovu var, çiçək Mayyası. 
 
Silək yer üzündən vəziri, xanı, 
Neytron bəbir tək qalsın qəfəsdə. 
Dünyanın ən qanlı vuruşanlarını, 
Keçirək həyadan taxtanın üstə. 
 
Kim deyər, hansı yol aparır mata? 
Kim açar bu sehri, düyünü görək? 
Deyirəm cəbr tək bu gün şahmata, 
Bəlkə bir Evarist Qalua gərək?! 
 
Şahmat-təfəkkürün zərif çiçəym,- 
İdeya döyüşü, əqidə marşı. 
Yox, şahmat sadəcə əyləncə deyil,- 
Yürüşdü sevincə, hiddətə qarşı! 
 
 
 
Низами Таьысой 
 151
  
         NİZAMİ  TAĞISOY 
 
Nizami Tağıyoy Azərbaycan 
filoloji məkanında gözəl araşdırmaçı-
alim, ədəbiyyatşünas kimi tanınır. 
Onun qədim türk abidələrindən tutmuş, 
ta günümüzəcən ən müxtəlif ədəbiyyat 
nümunələri haqqında qələmə aldığı 
çoxsaylı monoqrafiyaları, məqalələri, 
mətnləri sosial-tarixi, kulturoloji 
aspektdə incələməsi yetənəyi, nəhayət, 
bənzərsiz üslubu və təhkiyəsi bizim bir çox alimlərimiz üçün örnək 
rolunu oynaya bilər. 
Bunlar gəlişigözəl, nəyinsə xatirinə deyilmiş sözlər deyil – 
filologiya elmləri doktoru, professor Nizami Tağısoyun elmi yara-
dıcılığı ilə yaxından tanış olan insanlarımız üçün bu adi ger-
çəklikdir. 
Sözün düzü, mən Nizami müəllimin elmi fəaliyyəti, xüsusən 
də, onun son əsərləri «Qaraqalpaq ədəbiyyatı», «Nəsrin axarı: 
zaman və məkan konteksti» və s. haqqında neçə vaxtdır ki, bir yazı 
qələmə almaq fikrindəydim. Yuxarıdakı sözləri isə yeri gəlmişkən 
dedim, çünki indiki söhbətimiz onun elmi deyil, bədii yaradıcılığı 
ilə bağlıdır. 
Çox zaman ədəbiyyat tənqidçilərinə, ümumiyyətlə, ədəbiy-
yatşünaslara irad tutulur ki, onların özləri bədii mətn yazmadıqları 
və yaxud yaza bilmədikləri halda başqalarının yazdıqları barədə 
mühakimə yürüdürlər. Gizlətmirəm, mən özüm də bu fikirdəyəm – 
insan yaxşı nəzəriyyəçi ola bilər, lakin, zənnimcə, başqa 
müəlliflərin mətnlərinə adekvat münasibət sərgiləməsi üçün alimin 
öz şəxsi əsasları olmalıdır. Nizami Tağısoyun belə bir əsası var, 
mən bunu birmənalı olaraq qeyd etmək istəyirəm. Onun özəl yazı 
manerası, istər şeir, istərsə də nəsr əsərlərinin bədii səviyyəsi bizə 
bunu əminliklə söyləməyə imkan verir: 
Шилйан: юзц, сюзц – чешмянин эюзц 
 152
 
 
Biri tülkü kimi quyruq bulayır, 
Biri çaqqal kimi uzun ulayır, 
Biri gictikan tək ürək dalayır, 
Hərə bu dünyaya bir cürə baxır, 
Hərənin çörəyi bir şeydən çıxır… 
 
Nizami Tağısoyun öz şeirlərində istifadə etdiyi bütün ədəbi-
bədii vasitələr bu və ya digər dərəcədə xalq poeziyası ənənələri ilə 
bağlıdır. «Çaqqal kimi uzun ulamaq» - adi nitqdə çaqqalın uzun-
uzadı ulamasını biz yəqin ki, başqa cür ifadə eləyərdik, amma 
poetik deyim kimi bu, çox uğurludur və bizə çoxdan unutduğumuz 
nəsnələri, ifadə tərzlərini xatırladır. 
 
Səmum aşar dağları, 
Titrədər budaqları, 
Mən ki, sizdən ayrıldım- 
Ovudun balaları… 
 
Fələk durdu qəsdimə, 
Qılınc çəkdi üstümə, 
Naləm göylərə qalxdı- 
Hamı baxdı tüstümə… 
 
Bu sətirlər Nizami Tağısoyun «Epitafiyalar» adlı silsilə şeir-
lərindən götürülmüşdür. Epitafiya, bilindiyi kimi, bir ədəbi janr 
kimi min illərdir ki, mövcuddur, bir çox ədəbiyyatlar, o cümlədən 
də qədim, zəngin ənənələri olan türk ədəbiyyatı öz başlanğıcını 
məhz buradan götürmüşdür. Təsadüfi deyildir ki, tanınmış türk 
alimi professor Mühərrəm Ergin «Orxon-Yenisey abidələr»ini 
«məzar poeziyası» adlandırmışdır. Nizami Tağısoyun bu gələnəyi 
yaşatmaq istəyi, həm də bu, onun ümumiləşdirmələrinin stilistik 
Низами Таьысой 
 153
funksiyası kimi səmimi ifadə olunduğundan, oxucuda nostalji-lirik 
ovqat yaratmaya bilmir. 
Nizami Tağısoy təpədən-dırnağa milli, öz xalqının keşməkeşli 
taleyini canında, qanında yaşadan yazardır. Səmimi, qayğıkeş 
dostluğu bacaran, ünsiyyətdə olduğu adamlara, çalışdığı mühitə xoş 
ovqat bağışlayan insandır. Məncə, o, başqa cür ola da bilməz – onun 
mayası bu cür yoğrulub. Bu, sadəcə, onun həyat tərzidir. O üzdən, 
bir qədər trivial səslənsə də deməliyəm ki, onun yazdıqları da elə 
özünə oxşayır. 
 
Etimad Başkeçid 
 
 
  BİLMƏM NEYÇÜN YAŞAYIRAM?! 
 
Həyat məni çəkir dara, 
Ürəyimə vurur yara, 
Günümü eyləyir qara, 
Bilməm neyçün yaşayıram?! 
 
Namərdlər çox, mərd azalır, 
Günlər gözümdə qaralır, 
Rəngim heyvatək saralır, 
Bilməm neyçün yaşayıram?! 
 
Arzu-kamım ümman boyda, 
Nəyin deyim, neçə sayda, 
Fikrim o tayda, bu tayda, 
Bilməm neyçün yaşayıram?! 
 
Araz vurub mənə dağı, 
Yaddan çıxıb solu, sağı, 
O yan Nağı, bu yan Tağı, 
Bilməm neyçün yaşayıram?! 
 
Kimlər böldü vətənimi?! 
Шилйан: юзц, сюзц – чешмянин эюзц 
 154
Verdi mənə dərdi, qəmi?! 
İtirmişəm həmdəmimi, 
Bilməm neyçün yaşayıram?! 
 
Dostum kimdir, düşmənim kim?! 
Gələn kimdir, gedənim kim?! 
Hey qovrulur, yanır içim, 
Bilməm neyçün yaşayıram?! 
 
Yurduma çoxu göz dikdi, 
Azərimi viran etdi, 
Baycanımda əldən getdi, 
Bilməm neyçün yaşayıram?! 
 
Düşmən yaman durur üzə, 
Gəlmir sülhə, baxmır sözə, 
Deyir: «Torpaq yoxdur sizə», 
Bilməm neyçün yaşayıram?! 
 
İgidlər səf düzülməsə, 
İxtilaflar çözülməsə, 
Vətən bütöv edilməsə, 
Bilməm neyçün yaşayıram?! 
Bilməm neyçün yaşayıram?! 
 
 
        ŞİLYANIM 
 
Sən çoxdan ulusan, uzaq qədimdən, 
Adın yadigardır Ptolomeydən, 
Mənə çox şirinsən, baldan, şəkərdən, 
Al məni qoynuna, ana Şilyanım! 
Heyranam adına, sana, Şilyanım! 
 
Neçə fatehləri, sərkərdələri, 
Низами Таьысой 
 155
Makedoniyalı qoç İsgəndəri, 
İstərəm öyrənmək bu səbəbləri, 
Nədən cəlb etmisən ora, Şilyanım?! 
Sən belə gedirsən hara, Şilyanım?! 
 
Min barlı, bəhrəli bağların vardır, 
Hər igid oğulun bir qəhrəmandır, 
Onların eşqinə ocaq çat, yandır, 
Qoy mən səndən alım ilham, Şilyanım! 
Doğmalar halına yanan, Şilyanım! 
 
Müdrik qocaların dağ vüqarlıdır, 
Qızların vəfalı, etibarlıdır, 
Hər birisi gözəllik timsalıdır, 
Mən hüsnünə qoşum dastan, Şilyanım! 
Hüsnündən doyaram haçan, Şilyanım?! 
 
Qonaq-qaralısan, çox hörmətlisən, 
Sanki zər axtarır, inci seçirsən, 
Dost kimi gələni - dostdur sevirsən, 
Düşmənə xəncər tək batan, Şilyanım! 
Xalqımın dadına çatan, Şilyanım! 
 
Yaşa sən bu adda, bu təmtəraqda, 
Yaxşılar biləcək bunu da haqda, 
Qoynunu tərk edib səni atsaq da, 
Ürəyimin nəbzi, hissi, Şilyanım! 
Nəfəsim səninlə isti, Şİlyanım! 
 
 
          ANAMA MƏKTUB 
 
Xeyli vaxtdır yoxdur səndən xəbərim, 
De, kefin, əhvalın necədir, anam? 
Шилйан: юзц, сюзц – чешмянин эюзц 
 156
Sənsiz qaranlıqdır, zülmətdir dünyam, 
Sonu görünməyən gecədir, annam! 
De, kefin əhvalın necədir, anam? 
 
 
 
Sənin qəlbindəki o məşəl ki var, 
Günəşdən, ulduzdan çox parlaq yanar, 
Qafqaz dağlarından uca dayanar, 
O uca adına qurbanam, anam! 
Mənim eşqim, ruhum, mehriban, anam! 
 
Adınla bağlıdır bütün kainat, 
Sənsiz zəhər olar mənə bu həyat, 
Sən vermisən övladına qol-qanad, 
Sənsən mənim arzu-diləyim, anam! 
Sinəmdə doyünün ürəyim, anam! 
 
Bu sözlər deyilib qədim zamandan, 
Ömrümə şahsansa, başıma tacsan, 
İnan, sən bunlardan çox-çox ucasan, 
Zamana, məkana sığmayan anam! 
O uca adına qurbanam, anam! 
 
Nə qədər narahat günlər keçirdin, 
Bizi böyüktməkçün oddan keçirdin, 
Layla demək üçün sözlər seçirdin, 
Əvəzsiz şairim, bəstəçim anam! 
Hər zaman yanına kaş uçum, anam! 
 
Hər vaxt düşünəndə haqqında sənin, 
Ağrıyır ürəyim, kövrəlir qəlbim, 
Sənə laylay deyil, ana, sözlərim 
Ömrüm boyu sənə borcluyam, anam! 
Mehriban çiyninə baş qoyam, anam! 
Низами Таьысой 
 157
 
Ay ana! Nə zaman adını çəkdim, 
Titrədi bədənim, çaş oldu nitqim, 
Bilməm mən sözlərdən nə çələng tutum? 
Sən ol müqəddəslik heykəlim, anam! 
Vətənim, ulusum, öz elim, anam! 
 
Ay ana! Sualım, nidam da sənsən, 
Gündəlik yediyim qidam da sənsən, 
Bunu bil, Allahım, peyğəmbərimsən, 
Mənimlə hər zaman, müdamsan, anam! 
Mənim mələk üzlü anamsan, anam! 
 
Sən ey ali məxluq, ey böyük insan, 
Mənim qibləgahım - öndə durmusan, 
Bütün sınaqlardan qalib çıxmısan, 
Yenilməz sərkərdəm, başqanım, anam! 
Ürəyim, diləyim, həm canım, anam! 
 
Nə qədər ülvüsən, nə qədər təmiz, 
Sənə tükənməzdir məhəbbətimiz, 
Səhər də, axşam da ibadətimiz, 
Günəşim, atəşim, ey qibləm, anam! 
Ey Məkkəm, Mədinəm, ey Kəəbəm, anam! 
 
 
     HƏRƏ BU DÜNYAYA BİR CÜRƏ BAXIR 
 
Biri tülkü kimi quyruq bulayır, 
Biri çaqqal kimi uzun ulayır, 
Biri gicitkantək ürək dalayır- 
Hərə bu dünyaya bir cürə baxır, 
Hərənin çörəyi bir şeydən çıxır. 
 
Biri buqələmun - hər dona girir, 
Шилйан: юзц, сюзц – чешмянин эюзц 
 158
Biri ac yalquzaq - min qoyun yeyir, 
Biri şlyapada kişiyəm deyir - 
Hərə bu dünyaya bir cürə baxır, 
Hərənin çörəyi bir şeydən çıxır. 
 
 
Низами Таьысой 
 159
 
Biri görkəmlidir - guya kişidir, 
Birinin əyilmək - köhnə işidir, 
Birində alçalmaq - öz vərdişidir, 
Hərə bu dünyaya bir cürə baxır, 
Hərənin çörəyi bir şeydən çıxır. 
 
Biri qanlar tökür, xoşbəxt yaşayır, 
Biri ayaq silir, nitqə başlayır, 
Biri xəncər ilə baş sığallayır, 
Hərə bu dünyaya bir cürə baxır, 
Hərənin çörəyi bir şeydən çıxır. 
 
Biri gədəliklə qazanır dövlət, 
Biri məddahlıqla tez tapır şöhrət, 
Biri çox axtarır, tapmır ədalət, 
Hərə bu dünyaya bir cürə baxır, 
Hərənin çörəyi bir şeydən çıxır. 
 
Biri dərddən uzaq - kefini çəkir, 
Biri bu torpağa dərd, ələm əkir, 
Biri qanad çalıb, quş kimi səkir, 
Hərə bu dünyaya bir cürə baxır, 
Hərənin çörəyi bir şeydən çıxır. 
 
Biri bu dünyanın təsəllisidir, 
Biri bu dünyanın təntənəsidir, 
Biri bu dünyanın ulu səsidir, 
Hərə dünyaya bir cürə baxır, 
Hərənin çörəyi bir şeydən çıxır. 
 
Bəs niyə belədir yazıq insanlar? 
Çoxunun içində iblis, şeytanlar, 
Bürüyüb bəşəri hər cür yalanlar, 
Hərə bu dünyaya bir cürə baxır, 
Шилйан: юзц, сюзц – чешмянин эюзц 
 160
Hərənin çörəyi bir şeydən çıxır. 
 
     AXTARACAQSAN MƏNİ 
 
Qərənfillər açacaq, 
Kəpənəklər uçacaq, 
Gedənlər qayıdacaq- 
Axtaracaqsan məni. 
 
Çaylar şır-şır axacaq, 
Güllər ətir saçacaq, 
Kənddə toy qurulacaq- 
Axtaracaqsan məni. 
 
İl, ay da ötüşəcək, 
Yaralar bitişəcək, 
Sevənlər öpüşəcək- 
Axtaracaqsan məni. 
 
Məni çox anacaqsan, 
Həsrətdən donacaqsan, 
Ürəkdə yanacaqsan- 
Axtaracaqsan məni. 
 
Baxacaqsan yollara, 
Yollar hara, mən hara?! 
Az qalacaq bahara - 
Axtaracaqsan məni. 
 
Çəkərsən həsrətimi, 
İtirdin qismətini, 
Boynubükük yetimi - 
Axtaracaqsan məni. 
 
Baş vurarsan dərinə, 
Keçər neçə qərinə, 
Низами Таьысой 
 161
Qan düşər gözlərinə- 
Axtaracaqsan məni. 
 
Eşqimi verdin bada, 
Xar oldum el-obada, 
Həmişə bu dünyada - 
Axtaracaqsan məni, 
Axtaracaqsan məni… 
 
 
   EPİTAFİYALAR 
 
Məzarımı burda qaz, 
Bülbüllər etsin avaz, 
Fələk, belin qırılsın - 
Görmədim ətirli yaz. 
 
Bu nə idi ax, fələk? 
Sinəmdə var ox, fələk, 
Başqasıyla işin yox - 
Mənə çəkdin dağ, fələk! 
 
Balalar! Gül üstəyəm, 
Bülbüləm gül üstəyəm, 
Gəlin bir halallaşaq - 
Gedirəm yol üstəyəm. 
 
Sellər qalmaz axmaqdan, 
İldırımlar çaxmaqdan, 
Ömrüm boyu doymadım - 
Balalara baxmaqdan. 
 
Əzəldən oda yandım, 
Tikə-tikə doğrandım, 
Шилйан: юзц, сюзц – чешмянин эюзц 
 162
Mənzilim zülmət məzar - 
Sınıb qolum-qanadım. 
 
 
Qəlbim dərddən sızlayır, 
Oğlum, qızım ağlayır, 
Kənar düşdüm onlardan - 
Bax, bu sinəm dağlayır. 
 
Oğulum, qızım ağlar, 
Kamanım, sazım ağlar, 
Bəxtim daşlara dəydi - 
Baharım, yazım ağlar. 
 
Fələk durdu qəsdimə, 
Qılınc çəkdi üstümə, 
Naləm göylərə qalxdı - 
Hamı baxdı tüstümə. 
 
Taleyim qara gəldi, 
Əzəldən qara gəldi, 
Nakam torpağa düşdüm - 
Dostlar məzara gəldi. 
 
Nə bəxti kəməm, Allah, 
Kədərəm, qəməm, Allah, 
Dünya boyda dərdim var - 
Bilmirəm kiməm, Allah. 
 
Əzabla keçdi günüm, 
Yas oldu toy, düyünüm, 
Fələk məni qarğıdı - 
Göylərə qalxdı ünüm. 
 
Низами Таьысой 
 163
Səmum aşar dağları, 
Titrədər budaqları, 
Mən ki sizdən ayrıldım - 
Ovudun balaları. 
Шилйан: юзц, сюзц – чешмянин эюзц 
 164
 
        RƏFİ HAQSƏS ŞİLYANLI 
 
Rəfi Haqsəs Şilyanlı (Rəfi Tağı 
oğlu Məmmədov) 14 mart 1954-cü ildə 
Ucar rayonunun Yuxarı Şilyan kəndində 
anadan olmuşdur. M.F.Axundov adına 
Azərbaycan Pedaqoji Rus dili və Ədə-
biyyatı İnstitutunu bitirdikdən sonra doğ-
ma kənddə rus dili müəllimi işləmişdir. 
Hazırda Yuxarı Şilyan kənd mək-
təblərindən birində direktor vəzifəsində 
çalışır. 
Rəfi müəllim hələ lap erkən yaşlarından şeirə, sözə, sənətə, 
musiqiyə olduqca bağlı olmuşdur. Belə ki, dayısı Muxtar neçə 
onilliklər ərzində el şənliklərində, kənd toylarında, müxtəlif məc-
lislərdə məlahətli səsi ilə insanların ürəklərini oxşayardı. Dayıları 
Səftər müəllim və Paşa müəllim də şair idilər. Dayılarındakı bədii 
təfəkkür Rəfi müəllimdə də özünü tezliklə büruzə vermişdir. O, toy 
şənliklərini apararkən bədahətən şeirlər deməyə, bəylə gəlinin 
tərifində özü qoşduğu nəğmə parçalarından istifadə etməyə üstünlük 
verən sənətkarlardandır. Rəfi müəllim yazdıqlarında insanları, 
vətənimizi, cəmiyyətimizi, dövlətimizi narahat edən problemlərə 
toxunur. Mənəvi-əxlaqi dəyərlərimizin qorunmasını, vətənpərvərlik 
hissimizin yüksəlməsini, artmasını arzulayan şair yağılara qarşı 
daim amansız olmağımızı ön plana çəkir. Rəfi müəllimin şeirlərində 
bir duruluq, paklıq, saflıq, incəlik var. Şair-müəllim nədən yazırsa 
yazsın, diqqət mərkəzində mütləq xalq, vətən, insanların günü-
güzaranı durur, həyatımızın əkslikləri, təzadları təfərrüatları, 
tərəfləri ilə qələmə alınır. 
Söz ustasının yaradıcılığı haqqında çox danışmağa ehtiyac 
duymuruq. Hesab edirik ki, onun şeirlərindən bəzilərini oxuculara 
təqdim etmək şairin sözünün bitkinliyi, ifadələrinin tutarlılığı, hiss 
və dyğularının itiliyi, poetik obrazları, mövzu palitrası haqqında 
daha ətraflı təsəvvür yaradar. 
Низами Таьысой 
 165
 
    SÖZ ALƏMİNDƏ 
 
Dərk edib kəlamı düşün, ey insan! 
Öyrən, bil, nələr var söz aləmində, 
Əsl həqiqətə deyənlər yalan, 
Görsünlər nələr var düz aləmində. 
 
Atadan canında yoxsa mayası, 
Anadan üzündə abır, həyası, 
Günəşin nurundan gözdə ziyası, 
Yoxdursa-nə görər göz aləmində. 
 
Bu dünyada nəsihətdən xəbərsiz, 
Arsız olar, yaşar qəmsiz, kədərsiz, 
El üçün, vətənçün olar dəyərsiz, 
Bihudə dolanar öz aləmində. 
 
Hər kəlmə sözünü ananın olsa, 
Şeirdən, qəzəldən qananın olsa, 
Dərdinə ürəkdən yananın olsa, 
Onda bilər nə var köz aləmində. 
 
Ay Rəfi, bağının bəhrəsi olsa, 
Xain qara geyər adın ucalsa, 
Hər kəlmən xəzinə-dünya qocalsa, 
Qiymətin versələr söz aləmində. 
 
 
DÖZƏ BİLMİRƏM 
 
Qəm üstə köklənib sinəmdə sazım, 
Əlim simlərində gəzə bilmirəm. 
Zimistana dönüb baharım, yazım, 
Şaxtaya, borana dözə bilmirəm. 
Шилйан: юзц, сюзц – чешмянин эюзц 
 166
 
 
Alanda əlimə kağız, qələmi, 
Dərdi-sər ox kimi deşir sinəmi. 
Vətənimin şehli, güllü çəməni, 
Qalıbdır düşmənə, dözə bilmirəm. 
 
Dərbənddən Təbrizə uzana qolum, 
Göyçədən, Şuşadan salına yolum, 
Ellər yanındadır fikrim, xəyalım, 
Qəlb evim viranə - dözə bilmirəm. 
 
Rəfiyəm, böyükdür arzum, diləyim, 
Vətənin nəbzilə vurur ürəyim. 
Düşməni doyurub duzum, çörəyim. 
Dönübdür zamanə, dözə bilmirəm. 
 
 
         ŞİLYANIN 
 
Vəsf eyləyib, söyləyirəm ellərə, 
Gəlibdir baharı, yazı Şilyanın. 
Baxırsan hər yana toydu, düyündü, 
Çalınır kamanı, sazı Şilyanın. 
 
Bəy ilə gəlinin yanıbdır şamı, 
Oynayır, şənlənir, gülüşür hamı, 
Çin olur ürəkdə arzusu, kamı, 
Şadlanır oğlanı, qızı Şilyanın. 
 
Heyran olar gəlib görənlər hamı, 
Hər bir təmtərağı, hər bir sahmanı, 
Yaxından, uzaqdan gələn mehmanı, 
Halalca çörəyi, duzu Şilyanın. 
Низами Таьысой 
 167
 
 
Шилйан: юзц, сюзц – чешмянин эюзц 
 168
 
Bağında yetişir heyvası, narı, 
Nə qədər istəsən dövləti-varı, 
Bol məhsul yetirir gen tarlaları, 
Mələr otlağında quzu Şilyanın. 
 
Olub məskənimiz əzəl binadan, 
Doğulmuşuq bu yerlərdə anadan, 
Bir tərəf «İtqıran», bir yan «Xanadan», 
Güllü çölü, geniş düzü Şilyanın. 
 
Ovçuların oylağıdı «Qaraçı», 
Kol-kosunda qırqovulu, turacı, 
«Mağribidə» uçar quşların tacı, 
Qu quşu, ördəyi, qazı Şilyanın. 
 
Rəfi, kəndimizin mərd insanı var, 
Vətənçün şəhidi, həm qurbanı var, 
Məftunu, Teymuru, Buludxanı var, 
Elzamini, Təhmirazı Şilyanın. 
 
 
 YAZIM 
 
Ay dostlarım, ələ qələm alanda, 
Bilmirəm ki, hansı yalandan yazım?! 
Millət əldən gedir, zülm ərşə dirək, 
Ayaqlar altında qalandan yazım?! 
 
Yadlar soxulublar ana yurduma, 
Elə bil ki, susayıblar qanıma, 
Kim çatacaq bu millətin dadına, 
Dağılan evlərdən, talandan yazım?! 
 
Vədə verib, vədə xilaf çıxandan, 
İnsanlara əşya kimi baxandan, 
Orasına, burasına yaxandan, 
Низами Таьысой 
 169
Millətin evini yıxandan yazım?! 
 
Namusunu, qeyrətini atandan, 
Yaltaqlıqla məqsədinə çatandan, 
Heyvan kimi yeyib, içib, yatandan, 
Vətən torpağını satandan yazım?! 
 
Hədyana verilib çox geniş meydan. 
Biri zurnaçalan, mini züy tutan. 
Gör nə çoxdur məzlumlara toy tutan, 
Hər hava oynayıb, çalandan yazım?! 
 
Rəfyəm, çıxsam da min cür oyundan, 
Mən dönmərəm öz kökümdən-soyumdan, 
Millət bir gün ox tək çıxar yayından, 
Qurulan nizamdan, divandan yazım?! 
 
 
       NƏ DEYİM?! 
 
Öz xoşbəxtliyi üçün özgəni bədbəxt, 
Edən alçaq, nadanlara, nə deyim?! 
Heç nədən söz-söhbət salıb araya, 
Ara vuran şeytanlara, nə deyim?! 
 
Yağlı yeyib, yaxalarda gəzənə, 
Fağıra, kasıba, dodaq büzənə, 
Vətəndi, torpaqdı, ondan bizə nə?! 
Deyən, torpaq satanlara, nə deyim?! 
 
Çox gəlmiş dünyaya xanlar xaqanı, 
Tutub dura bilməmişlər dünyanı, 
Qul eyləyib, alıb, satan insanı, 
Görən quduz heyvanlara nə deyim?! 
 
Şərqdən Qərbə tutanlar bu cahanı, 
Oyunlar qurdular gizlin, pünhanı, 
Шилйан: юзц, сюзц – чешмянин эюзц 
 170
Kimlər oldu oyunların qurbanı, 
Bu oyunu quranlara nə deyim?! 
 
Rəfi, hay - erməni döyür daşını, 
Qoymayır yeyəsən halal aşını, 
Yersiz yerə, hara gəldi başını, 
Utanmayıb soxanlara nə deyim?! 
 
 
         NOVRUZ BAYRAMI 
 
Bahar həvəsliyəm, yaz qayğılıyam, 
Gəl, ay gözəl günüm, Novruz bayramı! 
Nəcib düşüncəli, el sayğılıyam, 
Gəl, ay gözəl günüm, Novruz bayramı! 
 
Vurulaq dünyaya, ömrə, həyata, 
Yetişək arzuya, çataq murada, 
Şair şeir yaza, rəssam yarada, 
Gəl, ay gözəl günüm, Novruz bayramı! 
 
İllərim qovuşsun qoy illərimə, 
Təzə sevinc gəlsin bu ellərimə, 
Ağır zərbə dəysin düşmənlərimə, 
Gəl, ay gözəl günüm, Novruz bayramı! 
 
Sevinib ürəyim dönərdi dağa, 
Bir qonaq getsəydim mən Qarabağa, 
Qonağa deyərlər «Xoş gəldin, qağa», 
Gəl, ay gözəl günüm, Novruz bayramı! 
 
Gəlsin ətri bənövşənin, yarpızın, 
Eşidilsin səsi tar, kaman, sazın. 
Rəfiyəm, məclisdə xoşdur avazım. 
Низами Таьысой 
 171
Gəl, ay gözəl günüm, Novruz bayramı! 
Шилйан: юзц, сюзц – чешмянин эюзц 
 172
 
KİTABIN İÇİNDƏKİLƏR 
 
Şilyanın etnik-folklor obrazı.  (Rüstəm Kamal).......................... 4 
Şilyan və şilyanlılar haqqında tarixi-etnoqrafik qeydlər............... 6 
Alqışlar və qarğışlar..................................................................... 13 
Andlar, sınamalar........................................................................ 20 
And, inam yerləri: Haqverdi baba ocağı...................................... 26 
Ayamalar, ləqəblər...................................................................... 31 
Şilyan, səndə kimlər vardı…  
Hacı Abdurəhman olduğu kimi .................................................. 
 
37 
Natiqlə qara zurnanın nağılı və ya hər ikisinə elegiya (povest).... 41 
Uşaq oyunları.............................................................................. 55 
Əziziyəm Şilyana (Müəllifli bayatılar) ........................................ 59 
Şilyan bayatıları........................................................................... 61 
Laylalar....................................................................................... 
 
62 
ŞİLYAN LƏTİFƏLƏRİ 
 
 
Paray kişinin lətifələri 
Qarpız Allahındırsa, qoy arxın o biri tayında da bitsin................ 
 
66 
Mən danaynan tarelkada dossam................................................ 66 
Ac olum, quruda olum................................................................ 67 
Gorun çatdasın, mənə ad qoyan.................................................. 67 
Cini diri tutmalıydım................................................................... 68 
Gətirdiklərinizə görə lap müvəqqəti ölərəm də............................. 69 
Oradakı Allah da buradakı Allahdandı....................................... 70 
Qəbristanlığa istidən gedən tapmazsız......................................... 70 
Məndən çox bilən adamnan xoşum gəlmir................................... 71 
Təzə diş doxtoru çıxıb.................................................................. 71 
Əhməd, Əhməd, ürəyim partladı, sən də məni söy....................... 71 
Qabyuyannarın lənətini qazanmaq issəmirəm............................. 72 
Bəs süd nə rəngdə olur? ............................................................... 72 
 
Tağı kişinin lətifələri 
Qde Alibala, tam vseqda paryadok.............................................. 
 
 
73 
Sən öl, ne qrammu nelzya............................................................ 73 
Məharətinə «afərin» deyirəm....................................................... 73 
Низами Таьысой 
 173
Ot tselıy meşok atrava................................................................. 74 
 
Loğman Əhmədin lətifələri 
Bircə dəfə kuklasız deyin, əl çəkib getsin...................................... 
 
 
75 
Düzünü axtarırsızsa, qoyunları yuxusuzluq qırdı......................... 75 
Adın Fərəməzdi belə edirsən, Fərasətli olsaydı neynərdin............ 76 
 
Zal oğlu Rüstəmin lətifələri 
Sən elə bilirsən Rüstəm araq içəndə kef çəkir............................... 
 
 
77 
Mən heç bir balaca dananı saxlaya bilmədim.............................. 77 
Söyməsə, qəzet vermiyəjək........................................................... 78 
Əlimi qoyuram bura lazım gələndə vur, gül! ............................... 79 
Söyündüyündən öldü.................................................................... 79 
Kamılın da bığı Cəmilin bığına oxşayır....................................... 79 
Bura gəlməsəm, onu ora kim atar................................................ 80 
Orada ərəbləri, burada məni öldürürsən....................................... 80 
Ölənlərin siyahısına üçünü də əlavə et.......................................... 81 
 
Böyükişinin lətifələri 
Bu eyvanın altı ki bizimdi............................................................ 
 
 
81 
Oğlun dana istəyir....................................................................... 82 
Nə böyük şeydi ki, hərəyə on iki litrdən bir az çox düşür............. 82 
 
Abdüləli kişinin lətifələri 
Qoyunları oğru aparıb................................................................. 
 
 
83 
İkimizin üç gözümüz var.............................................................. 83 
Qabağımdakını kəsə bilmərəm..................................................... 83 
Mən dolmanı dovğadan yaxşı yeyirəm........................................ 84 
Təranə, mənə utancaq qənd ver................................................... 84 
Məbadə adımı uşaqlarınıza qoyasız............................................. 85 
 
Qorxmaz müəllimin lətifələri 
Mənə sonrakı günlərin də qəzetini ver......................................... 
 
 
85 
O qoçu qucağında gətirəndə kəsmişdi.......................................... 85 
Cizgi filminə baxıram.................................................................. 86 
İndi də Yeltsinin arvadı olajam................................................... 86 
Qaranquşlarımı mənə qaytar....................................................... 87 
Fərasətiniz olsun, siz də tapın yeyin............................................. 87 
Шилйан: юзц, сюзц – чешмянин эюзц 
 174
İndi başqa xotəklər də bizim gamışı əmir..................................... 88 
O işlərin hamısını sənə umud olmuşam, ürəyimə heç nə gəlməz... 89 
Nəyimə lazım - su verəndi, ya su verməyəndi............................... 89 
Pulumu da verəjəm, əyiləjəm də................................................... 90 
Nə sənnən, nə də otaylı Sabirdən şofer olmaz.............................. 91 
Dədənin payı çox olmasın............................................................ 91 
Mən lap yoruldum....................................................................... 92 
Heç kim uşağına döş vermirdi ki, fiquram, formam pozular........ 92 
Mən siçanı məhv etməliyəm......................................................... 92 
 
Rüstəm oğlu Namizədin lətifələri 
Batsaydıq da dinmiyəjəkdim….................................................... 
 
 
93 
Sərgəndar qalan ay canım…........................................................ 94 
Səninkilərin də gözü yığıldı, mənimkilərin də............................... 94 
Gürzə belə ağıldan yüngül olmaz................................................. 94 
Onu durğuzmayın, o, bilməyəjək................................................. 95 
 
Seyid oğlu Süleymanın lətifələri 
Mən 1000 manat gətirmişəm səsim çıxmır, bunun qaqqıltısı bütün 
aləmi götürüb..................................................................... 
 
 
 
95 
Mənim payımı nəlbəkiyə qoy gətir............................................... 96 
Allah da bilir arağı kimə göndərir................................................ 96 
 
… və başqa Şilyanlıların lətifələri 
İyindən bilmədin, dadına nə? ...................................................... 
 
 
97 
Razmerinnən yekə danışırsan...................................................... 97 
Yaralı buraxammaram................................................................ 97 
Xayalarınızı prokuror yedi.......................................................... 98 
Mənim xəttim pisdi, al, özün yaz................................................. 99 
Mən də Xəlilov Yelmaram........................................................... 100 
Azdırılmağa aparılan it ləkiliyə necə satıldı................................. 101 
Bu tısbağaları Bakıda götürməzlər............................................... 101 
Etə çox fikir vermə, sümüyünən meşğul ol................................... 102 
İndi neyniyirəmsə ayaqlarımın üstə tökülür................................. 102 
Ya tebe skazal: pa-russki ne qavari.............................................. 103 
Məgər bilmirəm ki, bütün rezin təkərli maşınlar benzinlə işləyir?. 103 
Haqverdi baba mənə baş qoşacaq?.............................................. 104 
Aqakişi, tı mne skazal? ............................................................... 104 
Низами Таьысой 
 175
Sənə dedimmi, mənə yağış lazım deyil......................................... 105 
Sənin başınnan çırna dənniyirəm................................................. 105 
Qardaş, bu nardan ye!................................................................. 106 
Bir azdan paxla çıxacaq............................................................... 107 
Nizamiyə verib gəldim................................................................. 107 
Başlıcası içi təmiz olsun............................................................... 108 
Pişik də Kərimin, aş da Kərimin, üstəlik gamış da Kərimin......... 108 
 
Şilyan şivəsi – azəri türkcəsi (dialektoloji lüğət)........................... 
 
110 
 
ŞİLYANIN EL ŞAİRLƏRİ 
 
Şair Adıgözəl 
 
Ağlasın........................................................................................ 119 
Bülbülün ..................................................................................... 119 
Söz olmuşam............................................................................... 120 
 
Səftər Həsənzadə 
 
Ana.............................................................................................. 122 
Xəbər ver..................................................................................... 124 
Kağız səni.................................................................................... 125 
Ay qış.......................................................................................... 126 
İmdad eylə................................................................................... 127 
Yurdumun................................................................................... 128 
Qafqaz dağları............................................................................. 129 
 
Rəhim Rəvan 
 
Qu quşları.................................................................................... 132 
Güllücə (Təcnis).......................................................................... 134 
Dünya.......................................................................................... 134 
Kəkliyi......................................................................................... 136 
Bənövşə....................................................................................... 137 
Meşənin....................................................................................... 138 
Şahmat........................................................................................ 139 
 
Nizami Tağısoy 
 
Bilməm neyçün yaşayıram........................................................... 144 
Şilyanım....................................................................................... 145 
Шилйан: юзц, сюзц – чешмянин эюзц 
 176
Anama məktub............................................................................ 146 
Hərə bu dünyaya bir cürə baxır.................................................... 148 
Axtaracaqsan məni...................................................................... 150 
Epitafiyalar.................................................................................. 151 
 
Rəfi Haqsəs Şilyanlı 
 
 
Söz aləmində................................................................................ 154 
Dözə bilmirəm............................................................................. 154 
Şilyanın........................................................................................ 155 
Yazım.......................................................................................... 156 
Nə deyim..................................................................................... 157 
Novruz bayramı.......................................................................... 158 
Низами Таьысой 
 177
 
 
 
Nəşriyyatın direktoru 
Telman Vəlixanlı  
 
Nəşriyyat redaktoru  
Əliş Ağamirzəyev  
 
Kompüter tərtibatı  
Vəfa Əhmədova  
 
Operator  
Şəfa Məmmədova 
 
 
 
************** 
 
Kitabla bağlı irad və təkliflərini oxucular  
bu ünvana göndərə bilərlər   
 
Telefon: 99 450 522 46 80 
E-mail: nizami.mamedov@mail.ru 
 
 
************** 
 
Çapa imzalanıb: 04.02.09 
Format: 60x84 1/16. Qarnitur: Times. 
Ofset kağızı: əla növ. Həcmi: 10.25  s.ç.v. Tiraj: 500 
Sifariş №10. Qiyməti müqavilə ilə. 
 
“Mütərcim” Nəşriyyat-Poliqrafiya Mərkəzi  
Bakı, Rəsul Rza küç., 125 
Tel./faks 596 21 44 
e-mail: mutarjim@mail.ru 
