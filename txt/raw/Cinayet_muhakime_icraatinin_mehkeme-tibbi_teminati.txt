Cinayət mühakimə icraatının  
məhkəmə-tibbi təminatı  
 
 
 
 
 
 
 
 
 
 
ŞAKİR MUSAYEV 
 
 
Cinayət mühakimə icraatının 
məhkəmə-tibbi təminatı 
 
Dərslik 
 
Azərbaycan Respublikası Təhsil Nazirliyi 
tərəfindən təsdiq edilmişdir 
(Dövlət və hüquq bölməsinin 03.05.2007-ci il tarixli 16 saylı qərarı) 
 
 
 
 
 
 
 
 
 1
 Bakı - 2008 
 
Şakir Musayev  
 
2
 
 
RƏYÇİLƏR:  Bakı Dövlət Universitetinin “Cinayət hüququ” 
kafedrasının professoru h.e.d. Firudin Səməndərov. 
Azərbaycan Tibb Universitetinin “Məhkəmə təbabəti” 
kafedrasının professoru t.e.n. Şamil Səlimxanov. 
 
 
 
Şakir Məzlum oğlu Musayev – tibb elmləri doktoru, professor 
Cinayət mühakimə icraatının məhkəmə-tibbi təminatı: 
Bakı 2008: Dərslik  455 səh. 
 
 
 
Dərslikdə qanunvericilikdə və normativ aktlarında son dəyişikliklər nəzərə 
alınmaqla məhkəmə-tibbi fəaliyyətin hüquqi, təşkilati, metodoloji aspektləri geniş 
şərh edilmiş, cinayət mühakimə icraatında məhkəmə-tibbi amillərin 
ümumiləşdirilmiş xarakteristikası verilmişdir. 
Dövlət məhkəmə-tibbi xidmətinin hüquq-mühafizə orqanları və cinayət 
mühakimə icraatının digər iştirakçıları ilə müştərək fəaliyyətinin təşkilinin sistemi 
təklif olunmuşdur. 
Şəxsiyyətin həyatı və sağlamlığı əleyhinə olan cinayətlərin təhqiqatında 
səmərəliliyin artırılması üçün məhkəmə-tibb ekspertlərinin istintaq eksperimentinə, 
dindirilməyə, ifadələrin yoxlanılmasına, tanınmaya, ekshumasiyaya, müqayisəli 
tədqiqat üçün nümunələrin götürülməsinə cəlb olunması konkret misallarda 
göstərilmişdir. 
Material respublikamızda və xaricdə çap olunmuş xüsusi məhkəmə-tibbi 
kriminalistik və hüquqi ədəbiyyatların hərtərəfli öyrənilməsinə və müəllifin şəxsi 
təcrübəsinə əsasən hazırlanmışdır. 
Vəsait ali təhsil müəssisələrinin tibb və hüquq fakültələrinin tələbələri, 
dinləyiciləri, müdavimləri, eləcə də müəllimlər, elmi işçilər, səhiyyənin təşkili üzrə 
mütəxəssislər, xüsusən də məhkəmə tibb ekspertləri, hüquq mühafizə, istintaq və 
məhkəmə orqanlarının əməkdaşları üçün tərtib edilmişdir.  
 
 
                                                                                 ©  Ş.M.Musayev, 2008 
Cinayət mühakimə icraatının  
məhkəmə-tibbi təminatı  
 3
MÜNDƏRİCAT 
 
GİRİŞ........................................................................................................................ 5 
BÖLMƏ I  FƏSİL 1. CİNAYƏT MÜHAKİMƏ İCRAATINDA 
MƏHKƏMƏ-TİBBİ FƏALİYYƏTİN HÜQUQİ ƏSASLARI........................... 
 
14 
1.1. Cinayət mühakimə icraatında «Mütəxəssis» və «Xüsusi bilik» anlayışı........... 14 
1.2. Cinayət mühakimə icraatında məhkəmə-tibbi biliklərdən istifadə növlərinin 
ümumi xarakteristikası.............................................................................................. 
 
20 
1.3. Məhkəmə-tibbi ekspert fəaliyyətinin məzmunu və prinsipləri.......................... 25 
FƏSİL 2. MƏHKƏMƏ TİBBİ EKSPERTİZA.................................................... 28 
2.1. Məhkəmə-tibbi ekspertizanın predmeti və müayinə obyektləri........................ 28 
2.2. Məhkəmə-tibbi ekspertizanın prosessual formatı.............................................. 31 
2.3. Məhkəmə-tibb ekspertinin prosessual vəziyyəti................................................ 51 
2.4. Məhkəmə-tibbi ekspertizanın təyin olunma qaydaları....................................... 58 
2.5. Ekspert rəyi........................................................................................................ 64 
2.6. Ekspertizaların təyin olunması və keçirilməsi ilə bağlı cinayət prosesi 
iştirakçılarının hüquqlarının təminatları................................................................... 
 
67 
FƏSİL 3. EKSPERTİN DİNDİRİLMƏSİ............................................................ 73 
FƏSİL 4. CİNAYƏT MÜHAKİMƏ İCRAATINDA MƏHKƏMƏ-TİBBİ 
FƏALİYYƏTİN PROSESSUAL FORMALARI................................................. 
 
79 
4.1. Ekspertin və mütəxəssisin prosessual hərəkətlərdə iştirakı............................... 79 
4.2. Mütəxəssisin dindirilməsi.................................................................................. 94 
4.3. Məhkəmə ekspert idarəsinin rəhbərinin prosessual fəaliyyəti .......................... 96 
4.4 Məhkəmə-tibbi biliklərin müstəntiq (məhkəmə) tərəfindən tətbiqi.................... 101 
FƏSİL 5. CİNAYƏT-MÜHAKİMƏ İCRAATINDA MƏHKƏMƏ-TİBBİ 
BİLİKLƏRDƏN İSTİFADƏNİN QEYRİ-PROSESSUAL NÖVLƏRİ............. 
 
104 
5.1. Məhkəmə-tibbi ekspert müayinəsi..................................................................... 106 
5.2. Məhkəmə-ekspert idarəsinin vəzifəli şəxslərinin nəzarət-idarəetmə fəaliyyəti 108 
5.3. Məhkəmə-ekspert idarəsinin məlumat-arayış fəaliyyəti.................................... 108 
5.4. Məhkəmə-ekspert idarəsinin məsləhətverici fəaliyyəti..................................... 109 
5.5. Məhkəmə-tibbi xidmətin hüquq-mühafizə orqanları ilə qarşılıqlı əlaqəsi......... 110 
BÖLMƏ II - MƏHKƏMƏ-TİBB EKSPERTİNİN (MƏHKƏMƏ-
TƏBABƏTİ SAHƏSİNDƏ MÜTƏXƏSSİSİN) PROSESSUAL HƏRƏKƏT-
LƏRDƏ İŞTİRAKININ TƏŞKİLATİ VƏ METODİK ƏSASLARI.................. 
 
 
116 
FƏSİL 6. İSTİNTAQ VƏ MƏHKƏMƏ HƏRƏKƏTLƏRİNDƏ 
MƏHKƏMƏ-TİBB EKSPERTİNİN (MÜTƏXƏSSİSİN) İŞTİRAKININ 
ÜMUMİ QAYDALARI.......................................................................................... 
 
 
116 
6.1. Prosessual hərəkətlərin məhkəmə-tibbi xarakteristikası. Ekspert (mütəxəssis) 
işinin prinsipləri, funksiyaları və metodları.............................................................. 
 
117 
FƏSİL 7. İSTİNTAQ BAXIŞI. MÜAYİNƏ. AXTARIŞ. GÖTÜRMƏ.............. 149 
7.1. İstintaq baxışı, müayinəsi, axtarışı, götürmə haqqında anlayışlar və onların 
məhkəmə-tibbi ekspertizada yeri.............................................................................. 
 
149 
7.2. İstintaq baxışı, müayinə, axtarış və götürmə hərəkətlərində ekspertin 
(mütəxəssisin) vəzifə və funksiyaları....................................................................... 
 
155 
FƏSİL 8. DİNDİRİLMƏ. ÜZLƏŞDİRMƏ.......................................................... 157 
 
Şakir Musayev  
 
4
8.1. Dindirilmə anlayışı və onun məhkəmə-tibbi təcrübədə yeri.............................. 157 
8.2. Dindirilmə zamanı xüsusi biliklərdən istifadə olunma...................................... 159 
8.3. Dindirməyə ekspertin (mütəxəssisin) cəlb olunmasının səbəbləri..................... 161 
8.4. Dindirilməyə hazırlıq......................................................................................... 168 
8.5. Dindirilmədə ekspertin (mütəxəssisin) fəaliyyətinin təşkili və məzmunu......... 174 
8.6. Dindirilmə nəticələrinin tərtib olunması............................................................ 180 
8.7. Üzləşdirmə......................................................................................................... 183 
FƏSİL 9 İSTİNTAQ EKSPERİMENTİ. İFADƏLƏRİN YERİNDƏ 
YOXLANILMASI.................................................................................................. 
 
187 
9.1. İstintaq eksperimenti və ifadələrin yoxlanılması anlayışı, onların prosessual 
məzmunu.................................................................................................................. 
 
187 
9.2. İstintaq eksperimenti və ifadələrin yoxlanılmasının keçirilməsi səbəbləri....... 191 
9.3. İstintaq eksperimenti və ifadələrin yoxlanılması keçirilərkən xüsusi 
məhkəmə-tibbi biliklərin tətbiqi................................................................................ 
 
194 
9.4. İstintaq  eksperimentində  və  ifadələrin yoxlanılmasında  məhkəmə-tibbi 
biliklərdən  istifadə edilmənin  nəzəri  əsasları......................................................... 
 
202 
9.5. İstintaq eksperimentində və ifadələrin yoxlanılmasında iştiraka hazırlıq.......... 220 
9.6. İstintaq eksperimenti və ifadələrin yoxlanılması gedişində ekspert 
(mütəxəssis) işinin təşkili və məzmunu.................................................................... 
 
233 
9.7. İstintaq eksperimenti və ifadələrin yoxlanılmasının nəticələrinin tərtibi və 
qiymətləndirilməsi..................................................................................................... 
 
264 
FƏSİL 10. MÜQAYİSƏLİ TƏDQİQAT ÜÇÜN NÜMUNƏLƏRİN 
GÖTÜRÜLMƏSİ.................................................................................................... 
 
273 
10.1. «Nümunələr» anlayışı və onların götürülməsinin prosessual əsasları............. 273 
10.2. Müqayisəli ekspert tədqiqatı üçün götürülən nümunələrin təsnifatı................ 279 
10.3. Müqayisəli tədqiqat üçün nümunələrin götürülməsində ekspertin 
(mütəxəssisin) iştirakı............................................................................................... 
 
283 
FƏSİL 11. TANINMAYA TƏQDİM ETMƏ........................................................ 298 
11.1. Şəxsiyyətin təyin edilməsi məqsədi ilə xüsusi məhkəmə-tibbi biliklərdən 
istifadə etmə formaları.............................................................................................. 
298 
11.2. Tanınmaya təqdim etmə anlayışı və onun prosessual məzmunu..................... 301 
11.3. Tanınmaya təqdim etmədə ekspertin (mütəxəssisin) iştirakı........................... 305 
11.4. Tanınmaya təqdim etmədə ekspert (mütəxəssisin) fəaliyyətinin məzmunu və 
alqoritmi.................................................................................................................... 
 
311 
11.5. Tanımaya təqdim olunmanın nəticələrinin qiymətləndirilməsi və tərtib 
edilməsi..................................................................................................................... 
 
315 
11.6. Naməlum meyitlərin şəxsiyyətinin təyinində məhkəmə tibbi xidmətin digər 
iştirak formaları......................................................................................................... 
 
317 
FƏSİL 12. EKSHUMASİYA.................................................................................. 319 
12.1. Ekshumasiya anlayışı və onun prosessual əsasları........................................... 319 
12.2. Dəfn işlərinin və yerinin təşkili. Dəfn adətləri................................................. 322 
12.3. Meyitin ekshumasiyasına hazırlıq.................................................................... 325 
12.4. Meyitin ekshumasiyasının keçirilməsi və onun nəticələrinin tərtib edilməsi. 329 
FƏSİL 13. MƏHKƏMƏ TİBBİ TƏCRÜBƏDƏ MÜAYİNƏ OBYEKTLƏRİNİN 
ZƏDƏLƏNMƏSİ VƏ ONLARIN XÜSUSİYYƏTLƏRİNİN DƏYİŞMƏSİ ................. 
 
333 
ƏLAVƏLƏR............................................................................................................ 338 
Cinayət mühakimə icraatının  
məhkəmə-tibbi təminatı  
 5
G İ R İ Ş 
 
Son illər qanunvericilikdə baş verən dəyişikliklərlə əlaqədar 
cinayət mühakimə icraatında məhkəmə-tibbi fəaliyyətin hüquqi 
əsaslarının müzakirəsi ən aktual problemlərdən birinə çevrilmişdir. 
Müasir cinayət mühakimə icraatı sistemində məhkəmə tibbi 
ekspertiza istintaqın mühüm prosessual vasitələrindən biridir və iş 
üzrə obyektiv informasiya əldə etmə üsuludur. 
Cinayət mühakimə icraatında dövlət məhkəmə tibbi ekspertiza 
fəaliyyətinin hüquqi əsasını Azərbaycan Respublikasının 
Konstitusiyası, «Dövlət Məhkəmə Ekspertizasının fəaliyyəti 
haqqında» Azərbaycan Respublikasının Qanunu, Azərbaycan 
Respublikasının Cinayət-Prosessual və Mülki-Prosessual Məcəllələri 
İnzibati Hüquqpozmalar haqqında, «Əhalinin sağlamlığının 
qorunması haqqında» Azərbaycan Respublikasının Qanunu, 
Azərbaycan Respublikası Prezidentinin fərman və sərəncamları, 
Azərbaycan Respublikası Nazirlər Kabineti tərəfindən təsdiq edilmiş 
Səhiyyə Nazirliyinin «Məhkəmə Tibbi Ekspertiza və Patoloji 
Anatomiya» Elmi-Təcrübi və Tədris Birliyi haqqında əsasnamə, 
Azərbaycan Respublikası Səhiyyə Nazirliyi tərəfindən təsdiq edilmiş 
«Azərbaycan Respublikasında məhkəmə-tibbi ekspertizaların təşkili 
və keçirilməsi haqqında» əsasnamə, digər Respublika qanunları, 
həmçinin məhkəmə-tibbi ekspertizanın təşkili və keçirilməsini tənzim 
edən Respublika icra orqanlarının bir çox hüququ normativ aktları 
təşkil edir.  
Göstərilən qanuni normativ aktlar məhkəmə-tibbi ekspertiza 
fəaliyyətinin hüquqi tərəfini təmin etməklə yanaşı, məhkəmə-tibbi 
xidmətin metodik, ştat və maliyyə işlərini, məhkəmə ekspertizası və 
ekspert tədqiqatlarının keçirilmə və sənədlərinin tərtibi qaydalarını da 
nizamlayır, «Məhkəmə Tibbi Ekspertiza və Patoloji Anatomiya» 
Birliyi və onun şöbələri ilə digər dövlət və qeyri dövlət strukturlarının 
qarşılıqlı əlaqəsini, başqa sözlə desək Azərbaycan Respublikası 
ərazisində məhkəmə-tibbi ekspertiza fəaliyyətinin vahidliyini və 
ardıcıllığını təmin edir.  
 
Şakir Musayev  
 
6
Ekspertin və mütəxəssisin əsas vəzifəsi qeyd olunan hüquqi 
normativ aktların tələblərinə mütləq qaydada əməl etməkdir. 
Ekspertiza, cinayət prosesində məhkəmə-tibbi biliklərdən istifadə 
edilən yeganə üsul deyil. “Dövlət məhkəmə ekspertizası fəaliyyəti 
haqqında” Qanuna və Səhiyyə Nazirliyinin müvafiq normativ 
aktlarına uyğun olaraq dövlət «Məhkəmə Tibbi Ekspertiza və Patoloji 
Anatomiya» Birliyinin mütəxəssisləri öz xidməti vəzifələri 
çərçivəsində müxtəlif obyektlərin, meyitlərin və canlı şəxslərin 
müayinəsini keçirir. Cinayət Prosessual Məcəlləsində bu tədqiqatlar 
nəzərdə tutulmasa da, onlar cinayət törədilməsi faktının təyinində, 
cinayət işinin qaldırılması məsələsinin həllində, cinayətlərin və qanun 
pozğunluqlarının profilaktikasında mühüm əhəmiyyət kəsb edir. 
Cinayət-Prosessual Məcəlləsinə görə məhkəmə təbabəti üzrə 
mütəxəssislər ekspertiza və ekspert tədqiqatları aparmaqla yanaşı, 
istintaq hərəkətlərinin keçirilməsinə - istintaq baxışı və 
eksperimentlərinə, ekshumasiyaya, dindirməyə, tanınmaya, 
müqayisəli tədqiqat üçün nümunələrin götürülməsinə və digər 
hərəkətlərə geniş surətdə cəlb edilir. 
Azərbaycan Respublikası Səhiyyə Nazirliyi «Məhkəmə-tibbi 
ekspertiza və patoloji anatomiya» Birliyinin məhkəmə-tibb 
ekspertləri şəxsiyyət əleyhinə yönəlmiş cinayət hadisələri zamanı 
meyitlərin tapıldığı yerlərdə, istintaq eksperimentlərində, şübhəli və 
digər şəxslərin müayinələrində və bioloji nümunələrin 
götürülməsində mütəxəssis qismində iştirak edirlər. 
Ölkəmizdə yeganə ixtisaslaşdırılmış və aparıcı dövlət məhkəmə 
tibbi ekspertiza idarəsi olan «Məhkəmə-tibbi ekspertiza və Patoloji 
anatomiya» Birliyi («MTE və PA» Birliyi) Səhiyyə Nazirliyinin 
tabeliyində, onun rəhbərliyi və nəzarəti altında fəaliyyət göstərən 
qurumlardan biridir. «MTE və PA» Birliyi öz fəaliyyətini insanların 
hüquq və azadlıqlarının qorunması, qanunçuluğun təmin edilməsi, 
ekspertlərin tam müstəqilliyi, elm və texnikanın müasir 
imkanlarından istifadə etməklə icra olunan ekspertiza və 
müayinələrin obyektivliyinin, hərtərəfliliyinin və tamlığının təmin 
edilməsi istiqamətində qurur.  
Cinayət mühakimə icraatının  
məhkəmə-tibbi təminatı  
 7
İxtisaslaşdırılmış dövlət məhkəmə ekspertiza idarəsi kimi Birliyin 
əsas vəzifələrinə zorakı ölüm və zorakı ölümə şübhə olan bütün 
hallarda meyitlərin müayinəsinin təmin edilməsi; sağlamlığa 
zərərvurmanın xarakterinin və ağırlıq dərəcəsinin, yaşın cinsi 
vəziyyətin müəyyənləşdirilməsi; həmçinin məhkəmə təbabəti 
sahəsində bilik tələb edən digər məsələlərin həlli üçün canlı şəxslərin 
müayinə edilməsi; laborator müayinə üsullarını tətbiq etməklə 
biomateriallarda, qida məhsullarında, dərman maddələrində, müxtəlif 
mayelərdə və başqa maddi sübutlarda narkotik, psixotrop, zəhərli, 
üzvi mineral maddələrin və spirtlərin məhkəmə-kimyəvi müayinələri; 
tibbi-trassoloji, tibbi-ballistik, antropoloji müayinələri, şəxsiyyətin və 
alətin identifikasiyası, hadisənin dinamikasının bərpası, bioloji, 
histoloji, genetik və digər növ müayinələrin icra edilməsi; tibb 
işçilərinin peşə fəaliyyətində yol verdikləri qanunsuz hərəkətləri ilə 
bağlı, cinayət və mülki iş materialları üzrə məhkəmə-tibbi 
ekspertizaların icrası; hadisə yerlərində və ekshumasiyalarda 
meyitlərin müayinəsi, təxirəsalınmaz istintaq hərəkətlərində, 
müqayisəli tədqiqat üçün nümunələrin götürülməsində məhkəmə-tibb 
ekspertlərinin mütəxəssis qismində təmin edilməsi və s. bu kimi 
məsələlər daxildir. Eyni zamanda qəfləti ölüm, travmatizm, 
zəhərlənmə və xəstə orqanizmdə baş verən patoloji proseslərin 
aydınlaşdırılmasında, müalicə və diaqnostika işlərində buraxılmış 
səhvlərin qarşısının alınmasında və müvafiq tədbirlərin həyata 
keçirilməsində, profilaktik tədbirlərin hazırlanmasında aidiyyəti 
orqanlara köməklik göstərir. 
Birliyin dövlət məhkəmə-tibbi ekspertiza idarəsi kimi fəaliyyət 
strategiyası iki istiqamətdədir. Birinci istiqamətdə insanların həyat və 
sağlamlığına, cinsi azadlıq və cinsi toxunulmazlığına qarşı 
yönəldilmiş cinayətlərin araşdırılmasında, məhkəmə-tibbi 
ekspertizanın təşkilini və icrasını təmin etməklə bu növ cinayətlərdə 
istintaq və məhkəmə orqanlarına və əhaliyə məhkəmə-tibbi xidməti 
təşkil edir.  
Birliyin fəaliyyətinin ikinci əsas istiqaməti travmatizm, infeksion 
xəstəliklər, zəhərlənmə, qəfləti ölüm hallarında və xəstə orqanizmdə 
baş verən patoloji proseslərin forma və xarakterinin, onların qarşılıqlı 
 
Şakir Musayev  
 
8
dinamikasını, əsas xəstəliklərin və onların ağırlaşmalarının inkişaf 
mexanizmini öyrənməklə, travmatizmin aşkar edilib üzə 
çıxarılmasında, travma hallarının gizlədilməsinin qarşısının 
alınmasında, həmçinin ambulator və stasionar diaqnostika, 
profilaktika və müalicə işləri zamanı buraxılmış səhvlərin 
araşdırılmasında və qarşısının alınmasında, müvafiq müalicə və 
profilaktik tədbirlərin hazırlanmasında və həyata keçirilməsində 
səhiyyə müəssisələrinə və istintaq-məhkəmə orqanlarına köməklik 
göstərməkdir. 
Birliyin əməkdaşlarının peşə və əmək fəaliyyətləri səhiyyə 
sistemində insan əməyinin ən mürəkkəb, gərgin, məsuliyyətli, zərərli 
və ağır növlərindən biridir. Məhkəmə-tibbi xidmət sahəsi sosial 
konfliktlərin mərkəzində durur. Bu məhkəmə təbabəti elminin insan 
həyatına və sağlamlığına qarşı yönəldilmiş cinayətlərdə onların 
qiymətləndirilməsi ilə bağlıdır. Məhkəmə həkiminin güclü operativ 
yaddaşı və məntiqi olmalıdır. Məhkəmə-tibb ekspertlərinin işi çox 
zaman ekstremal şəraitdə icra olunur və onlardan kifayət qədər 
psixoloji dözümlülük tələb olunur.  
Məhkəmə-tibb eksperti ekspertizaların təşkili və keçirilməsi ilə 
bağlı cinayətkarlar, fiziki təzyiqlərə, işgəncəyə, namusuna təcavüz və 
digər formada şantaja məruz qalmış şəxslər, qəflətən bədbəxt və qətl 
hadisələrində yaxınlarını itirmiş, taleyindən narazı, həyatdan küskün, 
bədbin, aqressiv və problemli insanlarla təmasda olur. 
Məhkəmə-tibb eksperti ilk növbədə həkimdir, buna görə də tibbi 
deontologiyanın bütün prinsip və tələblərinə riayət etmək onun üçün 
zəruri şərtdir. Lakin, bununla bərabər, məhkəmə-tibb ekspertinin peşə 
fəaliyyətinin spesifikası, deontologiyanın yalnız bu sənətə məxsus bir 
neçə digər xüsusiyyətlərinin olmasını da tələb edir. 
Məhkəmə-tibb eksperti xidməti borcunu həyata keçirmək üçün 
lazım olan dərəcədə filosof, təbib…….. və hətta hüquqşünas 
olmalıdır, onun peşəkarlıq səviyyəsi gözəl mənəvi etik 
xüsusiyətlərilə, hümanizmilə, tibb və ümumbəşər əxlaq qaydalarının 
norma və prinsiplərinə əməl etməsilə ahəngdar olmalıdır.  
Məhkəmə-tibb ekspertləri həkim olsalar da, onların fəaliyyəti 
zərərçəkənin müalicəsi ilə əlaqədar deyil və onlar müalicə həkimləri 
Cinayət mühakimə icraatının  
məhkəmə-tibbi təminatı  
 9
kimi müalicə etmənin, xəstəni həyata qaytarmanın mənəvi 
xoşbəxtliyini yaşamırlar. Səhiyyə xidmətinin yaxşılaşdırılmasına və 
müalicə idarələrində həkimlərin məsuliyyətinin artırılmasına 
yönəlmiş dolayısı xidmətimiz, cinayətlərin açılmasında, 
cinayətkarların layiqli cəzalandırılmasında hüquq-mühafizə 
orqanlarına əvəzsiz köməyimiz əhalinin diqqətindən kənarda qalır. 
Unutmaq olmaz ki, meyitlərin müayinəsi mürəkkəbliyinə,  
çoxşaxəliyinə və çoxmərhələliyinə görə bütün növ məhkəmə 
ekspertizaları arasında birincidir. Bununla yanaşı, əksər hallarda 
mərhumun yaxınları meyitin təşrihinə maneçilik törədir, 
fikirləşmirlər ki, bu insan həyatına qarşı törədilmiş cinayətin hüquqi 
baxımdan hərtərəfli araşdırılıb həqiqətin üzə çıxması üçün vacibdir. 
Meyitin təşrihinə etiraz milli mentatiletimizlə izah edilsə də, bu daha 
çox hüquq, məhkəmə-tibb elminin və islamın xüsusiyyətlərini 
bilməməklə əlaqədardır. Çünki qanuna görə zorakı ölüm və buna 
şübhəli hallarda hüquq-mühafizə orqanları ölümün səbəbini, 
müddətini və digər bir çox sualların həlli üçün meyitin məhkəmə-
tibbi ekspertizasının keçirilməsi barədə qərar qəbul etməyə 
borcludurlar. Meyitlərin müayinəsi zamanı ekspert qarşısında 
qoyulmuş sualların həlli ilə bağlı meyitin xarici və daxili 
müayinəsinin aparılması üçün şərait yaradılmalıdır. Meyiti müayinə 
edən məhkəmə-tibb eksperti isə qanunvericiliyə müvafiq olaraq 
hərtərəfli və tam müayinə (azı 3 - kəllə, döş və qarın boşluğu 
açılmaqla) aparmalıdır.  Bu da ilk növbədə mərhumun xatirəsi 
naminə həqiqətin üzə çıxmasında onun qohumlarına lazımdır. Əks 
halda, elmi əsaslı məlumatlar və hüquqi cəhətdən əsaslandırılmış 
düzgün qərarlar qəbul edilə bilməz. 
Meyitin müayinəsini apararkən məhkəmə-tibb eksperti bilməlidir 
ki, meyit ekspert üçün yalnız tədqiqat obyekti deyil. Müayinəsi 
aparılan insan bir qədər əvvəl sağ olub, onun vəfatı ilə böyük həyəcan 
keçirən ailə üzvləri, qohumları və yaxınları var. Müayinə zamanı 
çalışmaq lazımdır ki, meyit mümkün qədər az zədələnsin. Mərhumun 
xarici görünüşünün son mənzilə yola salmaqdan əvvəl keçirilən 
vidalaşma mərasiminin tələb etdiyi qaydaya uyğun olsun. Mərhumun 
qohumları və yaxın adamları ilə aparılan söhbətdə ekspert rəhmli və 
 
Şakir Musayev  
 
10
xeyirxah olmalı, onların əlavə psixi travma almalarına yol 
verməməlidir. Vəfat etmiş insanın qohumlarına və yaxın adamlarına 
istintaq sirrinin yayılmaması şərti ilə mümkün olan obyektiv və dəqiq 
informasiyanı vermək olar.  
Zərərçəkənləri, onların sağlamlıqlarına vurulmuş zərərin və 
xüsusən, cinsi cinayətlərin və cinsi halların təyini üçün müayinə 
etdikdə ekspert gərək son dərəcədə ədəbli olsun, müayinə edilənlərin 
şəxsi və intim həyatına aid artıq (rəy vermək üçün zəruri olmayan) 
suallar verməsin, yatrogeniyalara gətirib çıxara bilən mülahizələr 
işlədilməsin. 
Elə ola bilər ki, ekspertə hadisənin törənmə şəraiti, vaxtı haqqında 
və digər məlumatlar barədə yanlış informasiya verərək onu aldatmaq 
istəsinlər. Belə olduqda ekspertin əsəbiləşməyə, açıq şəkildə 
şübhələnməyə haqqı yoxdur. Ekspertin qarşısında qoyulmuş məsələ 
müayinə edilən şəxsin hadisənin baş vermə şəraiti haqqında 
söylədiklərini dinləməkdən və obyektiv dəlillər əsasında 
zərərçəkəndə olan zədələrin (və yaxud başqa halların) onun dediyi 
vəziyyətdə yaranmasının mümkün olub-olmaması barədə fikir 
söyləməkdən ibarətdir. 
Həkim səhvlərinə və tibbi yardımın göstərildiyi zaman baş vermiş 
nöqsanlara aid hallarda da ekspertdən xüsusi deontoloji sayıqlıq tələb 
edilir. Məhkəmə-tibbi ekspertizanın keçirilməsi barədə təlimata 
müvafiq olaraq, həkim əməliyyatının düz və yaxud qüsurlu olması 
haqqında məhkəmə-tibb ekspertinin öz fikrini bildirməyə ixtiyarı 
yoxdur. Belə məsələlər ekspertlərin və yüksək ixtisaslı həkim-
mütəxəssislərin iştirakı ilə kollegial surətdə həll olunur, çünki gec və 
yaxud düzgün göstərilməyən tibbi yardım barədə əsassız fikir çox 
vaxtlar zərərçəkmişin ya da mərhumun qohumlarına təhrif olunmuş 
halda çatdırıla bilər və bu da əsassız şikayətlərə səbəb ola bilər. 
Demək olar ki, ekspertin hər bir rəyi cinayət və mülki işlərində 
dəlil kimi irəli sürülərək öz arxasınca vacib sosial nəticələrə gətirib 
çıxarır. Bu halda ekspertin üzərinə nəinki yüksək professionallıq, 
həmçinin də böyük mənəvi məsuliyyət düşür. 
Məlumdur ki, məhkəmə-tibbi ekspertizanın, başqa sözlə 
məhkəmə təbabəti elminin praktikada tətbiqi digər tibb elmlərindən 
Cinayət mühakimə icraatının  
məhkəmə-tibbi təminatı  
 11
fərqli olaraq hüquq elmləri ilə, o cümlədən də dövlətçiliklə sıx 
bağlıdır. Ekspertizanın təşkili, keçirilməsi və digər məhkəmə-tibbi 
tədbirlər istintaq hərəkətlərinin tərkib hissəsi olmaqla, tərtib edilən 
ekspert rəyi qanunvericiliklə sübut növlərindən biri sayılır. Ekspert 
bilə-bilə yalan rəy verməyinə görə Cinayət Məcəlləsinin 297-ci 
maddəsinə əsasən məsuliyyət daşıması barədə əvvəlcədən xəbərdar 
olunur və ondan iltizam alınır. Məhkəmə-tibb ekspertinin rəyi cinayət 
tərkibinin, müqəssirliyin, onun dərəcəsinin və ya günahsızlığın 
müəyyənləşdirilməsində hüquq-mühafizə orqanları üçün əksər 
hallarda əvəzedilməz əhəmiyyət kəsb edir. 
2007-ci il ərzində Birliyin şöbə və bölmələrində 32670 canlı 
şəxsin, 3349 meyitin və 5834 laborator ekspertiza və patoloji-
anatomik müayinələr aparılmışdır. Mütəxəssislərimiz 2946 dəfə 
istintaq tədbirlərində və təxirəsalınmaz istintaq hərəkətlərində 
məhkəmə-tibbi xidməti təşkil etmişdir. 
2007-ci ildə Birliyə zorakı ölümlərlə bağlı 2513 meyit daxil 
olmuşdur. O cümlədən, 72 çürümüş, 10 tam skeletləşmiş, 3 
kömürləşmiş, 2 parçalanmış və 28 ekshumasiya olunmuş meyitlərin 
məhkəmə-tibbi ekspertizaları aparılmışdır. Meyitlərin müayinəsi 173 
halda səyyar şəkildə meyitxanalardan kənarda, qəbiristanlıqda, 
mərhumun həyətində və digər yerlərdə təşkil edilmişdir. 
Cinayət hadisələrinin getdikcə çoxalması, kriminal təzahürlərdə 
texnikanın təkmilləşməsi və istintaq nəticələrinin sübutedici 
əhəmiyyətinə tələbin artması sözsüz ki, mütəxəssis köməyindən, o 
cümlədən məhkəmə-təbabəti sahəsindəki mütəxəssislərin 
biliklərindən daha aktiv istifadə olunma məcburiyyəti yaradır. 
Şəxsiyyət əleyhinə olan cinayətlərin vaxtında və operativ açılması 
istintaqın bütün mərhələlərində elmi-texniki vəsaitlərin 
imkanlarından daha geniş istifadə olunmasının vacibliyini tələb edir. 
Son illərin ekspert, istintaq və məhkəmə praktikasının təhlili 
göstərir ki, çox epizodlu mürəkkəb cinayət işlərində məhkəmə-tibb 
ekspertinin iştirakı ilə keçirilən ənənəvi prosessual hərəkətlər 
kompleksi (çox vaxt hadisə yerinə, meyitə baxış və sonradan 
ekspertizanın keçirilməsi ilə məhdudlaşan hərəkətlər) bir sıra hallarda 
möhkəm sübutlar bazasının formalaşmasında kifayət etmir. 
 
Şakir Musayev  
 
12
Cinayət mühakimə icraatında xüsusi biliklərin imkanlarından hələ 
də kifayət qədər istifadə edilmir. Bir çox cinayət işlərində sübutlar 
yalnız təqsirləndirilən şəxsin, şahidin və zərərçəkənin 
dindirilməsindən toplanan məlumatlardan ibarət olur. Bununla 
bərabər təqsirləndirilən şəxsin ilkin istintaqda verdiyi ifadələrindən 
imtina etməsi və ya ifadələrinin dəyişdirilməsi halına da az rast 
gəlinmir. Bəzən də buna müxtəlif istintaq hərəkətlərində əməliyyat 
işçilərinin, təhqiqatçıların, müstəntiqlərin və ekspertlərin yol 
verdikləri hüquqi pozuntular və ya təşkilatı çatmamazlıqlar səbəb 
olur. Bu prosessual pozuntular nəticəsində məhkəməyə təqdim 
edilmiş dəlillər maraqlı tərəfin etirazına səbəb olur, kifayət qədər 
əsaslı görünmür və məhkəmə tərəfindən rədd edilir. 
Sübutlar sisteminin möhkəmləndirilməsinin perspektivli və 
effektli sayılan tədbirlərindən biri də «sübutların obyektivləş-
dirilməsi» deyilən hüquqi hərəkətdir. Son illərdə bu istiqamətdə 
kriminalistika və cinayət prosesində aktiv işlər görülür. Burada əsas 
istiqamət cinayət iştirakçılarının ifadələrinə əsaslanmış xüsusi bilik 
və sübutlardan istifadə nəticələrinin ən münasib toplamının 
yaradılmasından ibarətdir.  
İnsanın həyatı, sağlamlığı, cinsi azadlığı, cinsi toxunulmazlığı, 
mübahisəli cinsi vəziyyətlər və digər şəxsiyyət əleyhinə yönəlmiş 
cinayətlərin cinayət-mühakimə icraatında, istintaq hərəkətlərində 
məhkəmə-tibb ekspertlərinin daha fəal iştirakı ilə xüsusi məhkəmə-
tibbi biliklərin və elmi-texniki vasitələrin vaxtında tətbiqi, sübutların 
əldə edilməsində bu məsələlər daha səmərəli həll edilə bilər. 
Məhkəmə-tibbi ədəbiyyatlarda məhkəmə-tibb sahəsindəki 
mütəxəssislərin yalnız hadisə yerinə və meyitə baxış və meyitin 
müayinəsi ilə bağlı məlumatlar geniş işıqlandırıldığı halda, 
ekshumasiya zamanı zəruri məhkəmə-tibbi biliklərə daha az yer 
verilmişdir. Tərəfimizdən hazırlanmış «Meyitin aşkar olunduğu yerdə 
(hadisə yerində) məhkəmə-tibb müayinəsinə dair» metodik tövsiyə 
(2000-ci il) və «Məhkəmə təbabəti» dərsliklərində (1999, 2002 və 
2006-ci illərdə) bu məsələ daha geniş şərh edilmişdir.  
Göstərilənlərlə yanaşı məhkəmə tibb mütəxəssislərinin prosessual 
fəaliyyətinin bəzi tərəfləri (dindirmədə, tanınmada, müqayisəli 
Cinayət mühakimə icraatının  
məhkəmə-tibbi təminatı  
 13
tədqiqat üçün nümunələrin götürülməsində, ifadələrin yoxlanılma-
sında iştirak etmək) axıra qədər işlənib hazırlanmamış, metodik-
normativ sənədlər və nəzəri işlər yox dərəcəsindədir. Bir çox hallarda 
isə istintaq məhkəmə orqanlarının əməkdaşları qeyd olunan 
prosessual hərəkətlərə məhkəmə-təbabəti mütəxəssislərinin cəlb 
edilməsinin əhəmiyyətini bilmir ya da buna məhəl qoymurlar. Təbii 
ki, belə vəziyyət öz növbəsində məhkəmə istintaq orqanlarının 
fəaliyyətinin məhkəmə-tibbi təminatına, şəxsiyyət əleyhinə yönəlmiş 
cinayətlərin hərtərəfli istintaqına, bütövlükdə cinayətkarlığa qarşı 
mübarizənin səmərəliliyinə mənfi təsir göstərəcəkdir.  
Kitab ilk növbədə məhkəmə-tibb ekspertlərinə ünvanlanmış və 
onlara qüvvədə olan qanunvericiliyin tələblərinə müvafiq olaraq 
işlərinin maksimum səmərəli qurmaqda köməklik göstərəcəkdir. 
Ekspertin gündəlik işinin keyfiyyəti də məhz bundan çox asılıdır. 
Onu demək kifayətdir ki, CPM-nin bir sıra maddələrinə əsasən qanun 
pozğunluğu yolu ilə alınmış ekspert rəyi hüquqi qüvvəsi olmayan 
sübut sayılır, ittihamnaməyə daxil edilə bilməz və iş üzrə hər hansı 
bir şəraitin sübut edilməsində istifadə edilə bilməz. Kitab hər bir 
dövlət məhkəmə tibb ekspertindən qanuna qeyri-şərhsiz əməl etməyi 
tələb edir, şərəfli və məsuliyyətli yolda onlara istiqamət göstərir. 
Şəxsiyyət əleyhinə yönəlmiş cinayətlərin istintaqında istintaq-
məhkəmə orqanlarının əməkdaşları məhkəmə-tibbi ekspertizanın 
təyini və xüsusi bilik cəlb etməklə digər istintaq hərəkətlərini həyata 
keçirən zaman meydana çıxan bir çox sualların cavabını bu vəsaitdə 
tapa biləcəklər. Şübhəsiz ki, bu da hüquq mühafizə orqanları ilə 
məhkəmə-tibbi xidmətinin əlaqəsinin daha da təkmilləşməsinə, 
cinayətlərin istintaqına tələb olunan səviyyədə tam və hərtərəfli zəruri 
köməkliyini təmin edəcəkdir. Vəsaitdən ali məktəblərin «Məhkəmə 
təbabəti» fənnini tədris edən müəllimləri, eləcə də təhqiqat və istintaq 
məhkəmə orqanlarının əməkdaşları və səhiyyə orqanlarının rəhbərləri 
də istifadə edə bilər.  
Kitabda əksini tapa bilməyən və lazımınca işıqlandırılmayan 
məsələlər və digər çatışmamazlıqlar barəsində bütün dəyərli və 
konstruktiv təklifləriniz məmnuniyyətlə qarşılanacaqdır. 
  
 
Şakir Musayev  
 
14
BÖLMƏ I 
CİNAYƏT MÜHAKİMƏ İCRAATINDA MƏHKƏMƏ- 
TİBBİ FƏALİYYƏTİN  HÜQUQİ ƏSASLARI 
 
FƏSİL 1. CİNAYƏT MÜHAKİMƏ İCRAATINDA 
XÜSUSİ MƏHKƏMƏ-TİBBİ BİLİKLƏR 
 
1.1. Cinayət mühakimə icraatında  
«Mütəxəssis» və «Xüsusi bilik» anlayışı. 
 
Azərbaycan Respublikasının qanunvericiliyi cinayət işi üzrə 
cinayət mühakimə icraatını məhkəməyə qədər və məhkəmə icraatına 
ayırır. Bu, təhqiqat aparıldıqda və cinayət işi qaldırıldıqda ilkin 
istintaqda təhqiqat orqanlarının, təhqiqat aparan şəxsin – müstəntiq 
və ya prokurorun, eləcə də cinayət işlərinə məhkəmə baxışı gedişində 
məhkəmənin və yaxud hakimlərin fəaliyyətini prosessual 
qanunvericiliklə nizama salır. 
Ekspert və mütəxəssis cinayət mühakimə icraatının 
iştirakçılarıdır. Ekspertin rəyi ekspert və ya mütəxəssisin iştirakı ilə 
tərtib edilmiş istintaq və məhkəmə iş protokolları cinayət işi üzrə 
sübut sayılır (CPM, maddə 96, 97, 124).  
Cinayət mühakimə icraatında xüsusi biliyin vəzifə və onun 
əhəmiyyətinin hazırkı mövqeyi dərhal formalaşmamış, tarixin bir 
neçə yüzillikləri ərzində mühakimə icraatı təcrübəsinin və  
qanunvericiliyin inkişafının ümumiləşməsi nəticəsində baş vermişdir. 
Eramızdan əvvəl Qədim Çində, Yunanıstanda, Hindistanda, Misirdə 
və Romada insan sağlamlığının pozulması və onun ölümü ilə bağlı 
bəzi tibbi xarakterli məsələlərin aydınlaşdırılmasında xüsusi biliyi 
olan şəxsin köməyi ilə epizodik məhkəmə tibbi müayinələrin 
aparılmasına dair bizə çatan yazılı tarixi məlumatlar vardır. 
Eramızdan 600 il əvvəl hindlilərin qədim əlyazması qanunlarında 
(Ayyur-Vaqa) meyitin müayinə edilməsində, eramızdan əvvəl 460-cı 
ildə Hipokrat tərəfindən hamiləliyin müddəti, abort, yarımçıq 
Cinayət mühakimə icraatının  
məhkəmə-tibbi təminatı  
 15
doğulmuşların yaşama qabiliyyəti, müxtəlif xəsarətlərin ağırlığı, kəllə 
sümüklərinin travmatik zədələnməsinin təyinində bilikli şəxslərdən 
istifadə olunması öz təsdiqini tapır. Eramızdan əvvəl 448-ci ildə 
Romada tərtib olunan «12 cədvəl» sistemi məhkəmə prosesində 
həkim rəyinin mütləqliyini əks etdirmişdir: məsələn, zorakı ölümün 
və «qanuni» doğuşun müəyyən edilməsində həkimin vacib iştirakı 
həmin cədvəldə əks olunmuşdur. 
Birinci əsrdə (Adrianan dövründə, 76-138) Roma həkimləri 
hamiləliyin maksimal müddətinin müəyyənləşdirilməsinə aid 
qanunun hazırlanmasında iştirak etmişdir. 
Hələ bizim eranın VI əsrində Yustinianın tərtib etdiyi (529-534) 
məcəllədə istintaq zamanı sübut kimi göstərilən həkim rəyinin hadisə 
şahidlərinin dediklərinə nisbətən üstünlüyü və vacibliyi qeyd 
olunmuşdur.  
1532-ci ildə Almaniyada V Karla yetirilmiş xəsarətlərdən sonra 
baş verən ölüm, ümumalman «Qanunnaməsi»nin yaradılmasına 
səbəb oldu. «Karolina» adlandırılan bu sənəddə zorakı ölüm, uşaq 
ölümü, zəhərlənmələr, uşaq düşüyü kimi halların istintaqı zamanı 
həkimlərin iştirakının vacibliyi bəyan olunmuşdur.  
İstintaq zamanı əmələ gələn suallarla bağlı həkimə ilk müraciətlər 
Rusiyada XVI-XVII əsrlər təsadüf edir. Rusiyada həkimləri istintaq 
suallarının həllinə cəlb etməsini göstərən ilk qanunvericilik aktı kimi 
Rusiya çarı I Pyotrun nəşr etdirdiyi hərbi nizamnaməni göstərmək 
olar. Nizamnamənin 154-cü artikulunda müxtəlif hadisələrdə baş 
verən ölümün səbəbinin dəqiq izahı və aydınlaşdırılması tələb olunur. 
Burada həmçinin zorakı ölüm hallarında meyitin mütləq yarılmasına 
göstəriş olunmuşdur.  
1832-ci ildə Rusiya imperiyasının Qanunlar nizamnaməsi ilk dəfə 
olaraq «xüsusi məlumatlara malik olan, elmdə, incəsənətdə və 
peşədə» səriştəli xüsusi şahidlər və, «bilikli şəxslər» anlayışı qəbul 
etmişdir. Bilikli şəxslər «hadisənin təhqiqatına və baxışa» cəlb edilir, 
onların ifadələrinə isə müstəqil sübut mənbəyi kimi baxılırdı. 
Əvvəllər, fəaliyyət göstərən qanunlar kimi Nizamnamə istintaq 
orqanlarının və məhkəmənin yaranan suallarını həll etmək üçün cəlb 
edilən bütün mütəxəssisləri «bilikli şəxslər» adlandırırdı. «Bilikli 
 
Şakir Musayev  
 
16
şəxslər» qismində hər hansı xidmətlə uzun müddət məşğul olan, 
xüsusi təcrübə qazanmış, zəruri məlumatlara, elmdə, incəsənətdə və 
hər hansı məşğuliyyətdə təcrübəyə malik şəxslərin dəvət olunması 
göstərilirdi. Bilikli şəxslərin üzrsüz səbəbdən gəlməməsi onların 
cərimə olunması məsuliyyətini nəzərdə tuturdu.  
Azərbaycanda bəzi tibbi xarakterli məsələlərin qiymətləndiril-
məsinə xüsusi biliyi olan şəxsin cəlb olunması 19-cu əsrin əvvəllərinə 
təsadüf edir. 
Azərbaycanda ilk dəfə olaraq meyit, 19-cu əsrin əvvəllərində 
Mirzə Məhəmməd İbn Əbdül-s-Əbur Təbrizi Qoballı tərəfindən 
müayinə olunaraq sənədləşdirilmişdir. Mirzə Məhəmməd Təbrizi 
“Müfəssəl təşrih” adlı kitabının giriş hissəsində göstərir ki, o, bu 
kitabı yazarkən şəriət qanunlarına əsaslanaraq bir neçə meyit 
yarmışdır.  
Sovetlər birliyinin cinayət prosessual məcəlləsində ekspert rəyi 
müstəqil sübut kimi qəbul edilirdi. Bununla bərabər mühakimə 
icraatında xüsusi biliklərin müxtəlif formada tətbiqinə prosessual fərq 
qoyulmurdu. Yeni CPM-nə görə «ekspert» və «mütəxəssis» 
anlayışları bir-birindən fərqlənir. Ekspertizanın keçirilməsindən 
əlavə, bəzi istintaq hərəkətlərində mütəxəssislərin iştirakı nəzərdə 
tutulur. Sonrakı illər ərzində qanunvericilikdə cinayət mühakimə 
icraatında xüsusi biliklərdən istifadənin tətbiqi daha da inkişaf etdi. 
Müasir cinayət hüququnda, şəxsiyyət əleyhinə cinayətlərin 
istintaqı zamanı istintaq və məhkəmə qarşısında duran məsələlərin 
həlli üçün mütəxəssis və ekspertin iştirakı təkcə mürəkkəb kazuistik 
hallarda yox, ümumi cinayət mühakimə icraatının mübahisəsiz 
mütləq prinsipi kimi nəzərdə tutulur.  
Cinayətin istintaqı və açılmasında «xüsusi biliklərdən» geniş 
istifadə edilməsinə baxmayaraq 2000-ci ilə qədər qüvvədə olan 
qanunvericilikdə və digər hüquqi normativ aktlarda «xüsusi», «xüsusi 
bilik» və «mütəxəssis» kimi anlayışların dəqiq tərifi 
göstərilməmişdir. «Bilik» təcrübədə yoxlanılmış və insan şüurunda 
həkk olunmuş gerçəkliyin dərk edilməsinin nəticəsi olmaqla, onun 
əsasında müəyyən mülahizə və nəticəyə gələ bilinəcək anlama və 
təcrübədir. Çox çalarlı mənası olan «xüsusi» termini (latın dilində - 
Cinayət mühakimə icraatının  
məhkəmə-tibbi təminatı  
 17
specialis) - əlahiddə, fövqəladə, yalnız hər-hansı bir şey üçün nəzərdə 
tutulmuş deməkdir.  
Azərbaycan Respublikanın qanunvericiliyi dövlət məhkəmə 
ekspertizası fəaliyyətini müəyyənləşdirərkən onu elm, texnika, 
incəsənət və digər peşə sahəsində xüsusi biliklərdən istifadə etməklə 
məsələlərin həll edilməsinin vacibliyi ilə məhdudlaşdırmışdır. 
«Xüsusi» termini «elmi» və ya «təcrübi», «texniki» və ya «tibbi», 
«sənətşünaslıq» və ya digər sahəni ifadə etmir. Cinayət-prosessual 
qanunvericiliyin ümumi konsepsiyası baxımından «xüsusi» termini 
özünün ilkin çoxçalarlı mənası olan - əlahiddə, ayrıca, fövqəladə kimi 
başa düşülür. Bununla bərabər bu «xüsusiyyət» elm, texnika, 
incəsənət və peşə istiqamətləri ilə məhdudlaşır. 
Xüsusi bilik sahələrinin qeyd edilən siyahısı praktiki olaraq 
tükənəndir. Lakin cinayətlərin istintaq və açılmasında və ya 
məhkəmə istintaqında insan fəaliyyətinin digər sahələrindən də 
xüsusi bilik tələb edilə bilər. İtkin düşmüş şəxslərin və əşyaların 
tapılmasında psixometriyanın köməyi ilə aparılan çoxsaylı 
təcrübələri, ekstrasensor dərketmə qabiliyyətinə malik insanların 
cinayətin açılmasında iştirakını buna misal göstərmək olar. Adətən 
onlar cinayət proseslərinə cəlb edilmir. Operativ-axtarış əməliyyat 
tədbirləri keçirildikdə, özlərinin razılığı ilə, mütəxəssis kimi yox, 
cinayətin açılmasında əhəmiyyət kəsb edən hər hansı bir məlumata 
malik şəxs kimi cəlb edilirlər. Çox vaxt onların fəaliyyəti mütəxəssis 
fəaliyyəti ilə üst-üstə düşür. Hər iki halda sübutların tapılmasında 
müstəntiqə köməklik göstərilir.  
Hüquqi ədəbiyyatlarda «xüsusi» termini dedikdə insanların az və 
ya çox dar əhatə dairəsində xüsusi təhsil, peşə hazırlığı və təcrübə 
nəticəsində əldə etdikləri bilik, bacarıq və vərdiş başa düşülür. Həmin 
bilik və vərdişlər hər hansı bir fəaliyyət növü üçün vacibdir və 
mühakimə icraatında insan fəaliyyətinin konkret göstərilən sahəsinə 
aid sualların həlli üçün istifadə edilir. Hüququ mənbələrdə göstərilən 
təriflərdən birini nümunə gətirək. Mütəxəssis - işdə şəxsi marağı 
olmayan səlahiyyətli, öz razılığı ilə istintaq və digər prosessual 
hərəkətlərdə subyektlərin aşkar olunması və sübut edilməsində 
 
Şakir Musayev  
 
18
kömək göstərə bilmək üçün xüsusi biliyə malik, elmi-texniki və digər 
sahədə köməklik göstərən hər hansı bir şəxsdir.  
Ümumi yanaşmaya uyğun olaraq məhkəmə-təbabətinin 
«xüsusiliyini», ekspertin tibbi peşə hazırlığını təşkil edən bilik və 
vərdişləri, eləcə də iş üçün əhəmiyyətli olan hadisənin tədqiqatı, 
aşkar edilməsi və qiymətləndirilməsi üçün cinayət mühakimə 
icraatında tətbiq olunan ekspertin şəxsi təcrübəsində qazandığı bilik 
və vərdişləri təşkil edir. 
Xüsusi bilik anlayışında iki mütləq məhdudiyyət ayırd edilir. 
Birincisi - hüququ qavramada ümumtəhsil hazırlığından törənən, 
hamı üçün anlaşılan və məlum olan, yəni geniş yayılmış, bəzən 
«həyat təcrübəsi», «sağlam fikir» kimi adlanan biliklər; İkincisi – 
xüsusi biliklərə aid edilməsinə baxmayaraq, yalnız ədalət 
mühakiməsinin müstəsna səlahiyyətinə aid olduğuna görə hadisə 
şəraitinin hüquqi təhlili mülki və cinayət proseslərində «xüsusi» 
biliklər çərçivəsinə aid edilmir. Sözsüz ki, bu biliklər də ümumi 
mənada xüsusi peşəkarlıq nəticəsində yaranır. Beləliklə, cinayət 
mühakimə icraatında meydana çıxan, hamıya məlum biliklər və həyat 
təcrübəsi əsasında həll oluna biləcək və ya hüquq sahəsinə aid olan 
suallar, xüsusi biliklərdən istifadə predmeti ola bilməz.  
Azərbaycan Respublikası CPM 97.4.2 maddəsində deyilir: 
«...Qarşısına qoyulan suallar xüsusi biliklərdən kənara çıxırsa və ya 
təqdim olunmuş materiallar qoyulmuş suallara cavab verilməsi üçün 
kifayət deyilsə, rəy verməkdən imtina etmək; yuxarıda qeyd olunmuş 
hallara görə rəy verilməsinin mümkün olmadığı nəticəsinə gələrsə, 
ekspertiza keçirilməsinin davam etdirilməsindən imtina etmək; bu 
imtinanı əsaslandırmaqla rəy verilməsindən və ekspertizanın 
keçirilməsindən imtina etməsi barədə ekspertizanın keçirilməsini ona 
tapşırmış şəxsə yazılı məlumat vermək ekspertin hüququdur.» 
Məsələn, ölümün növünü (qətl, intihar, bədbəxt hadisə) və sifətin 
eybəcərləşməsi faktını müəyyənləşdirmək hüququ sualı həll etmək 
deməkdir. Bu məsələlərin həlli müstəntiqin və məhkəmənin 
səlahiyyətinə aiddir.  
Hər hansı bir məhdud sahədə dərin biliyi və ya səriştəsi olan 
insan mütəxəssis adlanır. Azərbaycan Respublikası CPM-də cinayət 
Cinayət mühakimə icraatının  
məhkəmə-tibbi təminatı  
 19
mühakimə icraatının iştirakçısı kimi «ekspert» və «mütəxəssis» 
anlayışlarına qanun çərçivəsində hüququ təyinat verilmişdir. CPM-
nin 97-ci maddəsində deyilir: «Ekspert elm, texnika, incəsənət və 
digər peşə sahəsində xüsusi biliklərdən istifadə etməklə rəy verməyə 
qadir olan cinayət prosesində şəxsi marağı olmayan, öz razılığı 
əsasında materialların tədqiqinin aparılması üçün cinayət prosesini 
həyata keçirən orqan və ya onun tələbi ilə ekspert müəssisəsinin 
rəhbərliyi tərəfindən təyin edilmiş şəxsdir. Ekspert cinayət prosesi 
iştirakçılarının təklif etdikləri şəxslər sırasından təyin edilə və ya 
müdafiə tərəfindən dəvət oluna bilər. CPM-nin 96-cı maddəsində isə 
mütəxəssis barədə deyilir: «Mütəxəssis cinayət prosesində şəxsi 
marağı olmayan, öz razılığı əsasında istintaq və ya digər prosessual 
hərəkətlərin aparılmasında elm, texnika, incəsənət və digər peşə 
sahəsindəki xüsusi bilik və bacarığından istifadə edərək kömək 
göstərmək üçün cinayət prosesini həyata keçirən orqan tərəfindən 
təyin edilmiş şəxsdir. Yetkinlik yaşına çatmamış, zərər çəkmiş, 
şübhəli və ya təqsirləndirilən şəxsin, habelə şahidin dindirilməsində 
iştirak etmiş müəllim mütəxəssis hesab olunur. Mütəxəssis cinayət 
prosesi iştirakçılarının təklif etdikləri şəxslər sırasından təyin edilə 
bilər. 
Göstərilənlərin təhlili ekspert və mütəxəssisin prosessual 
statuslarında iki oxşar cəhəti göstərir. Birincisi - istər ekspert, istərsə 
də mütəxəssis qanuna görə «xüsusi biliyə malik olan şəxslərdir». 
İkincisi - onlar CPM-nin təyin etdiyi qaydada cinayət mühakimə 
icraatında iştirak edir. Fərqləri isə başlıca olaraq onların 
funksiyasında, istifadə etdikləri iş üsulunda, gördükləri işin 
nəticələrinin tərtibi qaydasında və həmin nəticələrin prosessual 
əhəmiyyətindədir. 
 
Şakir Musayev  
1.2. Cinayət mühakimə icraatında 
məhkəmə-tibbi biliklərdən istifadə 
növlərinin ümumi xarakteristikası. 
 
Məhkəmə-təbabəti elminin təcrübədə tətbiqi kimi, məhkəmə-tibbi 
ekspertizanın iki əsas professional fəaliyyəti, xüsusi məhkəmə-tibbi 
biliklərdən istifadənin iki növünü özündə birləşdirir: prosessual və 
qeyri-prosessual. 
 
Sxem 1. Cinayət mühakimə icraatında xüsusi məhkəmə-tibbi 
biliklər. 
 
 
 
 
20
 
 
 
 
 
 
 
 
 
 
 
 
 
 
 
 
Cinayət mühakimə icraatında xüsusi  
məhkəmə-tibbi biliklər 
 
Prosessual növə məhkəmə-tibbi ekspertizanın keçirilməsi, 
ekspertin dindirilməsi, ekspertin və ya mütəxəssisin istintaq və 
məhkəmə hərəkətlərində iştirakı, ekspertizanın təyini və keçirilməsi 
 
Növləri 
Prosessual 
Qeyri-prosessual 
 
Formaları 
Əsas 
Əlavə 
Məcburi  
Üsulları 
Könüllü 
Cinayət mühakimə icraatının  
məhkəmə-tibbi təminatı  
 21
ilə əlaqədar dövlət məhkəmə-ekspert idarəsi rəhbərinin idarəetmə 
fəaliyyətləri və müstəntiqlərin özləri tərəfindən məhkəmə tibbi 
biliklərin tətbiq edilməsi aiddir (sxem 2). Məhkəmə-tibbi biliklərdən 
istifadənin bu formaları məhkəmədə konkret cinayət işinə baxılarkən 
və ya konkret cinayət işinin istintaqında cinayət mühakimə icraatı ilə 
bilavasitə bağlıdır və yalnız Azərbaycan Respublikasının CPM-nin 
çərçivəsi daxilində həyata keçirilir.  
Belə hallarda xüsusi biliklərin ilkin, məhkəmə istintaqının hansı 
mərhələsinə cəlb edilməsi və bilik sahiblərinin (ekspert və ya 
mütəxəssis) hansı prosessual statusa malik olmaları xüsusi əhəmiyyət 
kəsb etmir. Məhkəmə-tibbi fəaliyyətin qeyd olunan formaları «Dövlət 
məhkəmə ekspertiza fəaliyyəti haqqında qanun»da və CPM-də ətraflı 
şərh olunmuşdur. Qanun onların hər birinə ekspert və mütəxəssis 
işinin gedişi və nəticəsi ilə müəyyənləşdirilmiş prosessual formalar 
təyin edir. Həmin formalara ekspert rəyi və istintaq hərəkətləri 
protokolu (baxış, dindirmə, tədqiqat, tanınmaya təqdim etmə və s.) 
aiddir.  
Qanunla təyin olunmuş formalara əsasən cinayət mühakiməsi 
icraatında istifadə olunan xüsusi biliklərin prosessual 
nizamlanmasının iki üsulu vardır. Birinci üsul qəti amiranə kimi 
xarakterizə olunur və cinayət hadisəsinin tədqiqatına ekspertin 
(mütəxəssisin) mütləq qaydada cəlb edilməsini tələb edir. İkincisi 
könüllü üsuldur. Burada məhkəmə-tibbi ekspertizanın təyini imkanı, 
müstəntiqin və ya məhkəmənin mütəxəssis köməyinə müraciət etməsi 
qanunda nəzərdə tutulsa da, istintaqın məcburi şərti sayılmır və 
konkret işin xüsusiyyətlərindən asılı olaraq yalnız zəruri hallarda 
həyata keçirilir. Qanunvericiliyin nizamlanması üsulundan asılı 
olaraq cinayət mühakimə icraatında məhkəmə-tibbi fəaliyyətin bütün 
formalarını iki qrupa - məcburi və könüllü qruplara bölmək olar. 
CPM-nin 264.2-ci maddəsinə görə təhqiqatçı, müstəntiq, ibtidai 
araşdırmaya prosessual rəhbərliyi həyata keçirən prokuror, 
mütəxəssis və cinayət prosesinin digər iştirakçılarının xüsusi biliklərə 
malik olması cinayət təqibi orqanını müvafiq hallarda ekspertizanın 
təyin edilməsi zərurətindən azad etmir. 
 
Şakir Musayev  
 
22
Azərbaycan Respublikası CPM-nin 140.0.1-140.0.4-cü 
maddələrində ölümün səbəbini, sağlamlığa yetirilən zərərin xarakter 
və dərəcəsini təyin etmək üçün, şübhəli və təqsirləndirilən şəxsin 
fiziki vəziyyətini (öz hüquq və qanunlarını müdafiə edəcəklərinə 
şübhə olduqda), zərər çəkmiş şəxsin fiziki vəziyyətini (hadisənin 
mahiyyətini düzgün qavramaq və ifadə vermək qabiliyyətinə şübhə 
olduqda) müəyyən etmək üçün, yaş barədə sənəd olmadıqda iş üçün 
əhəmiyyət kəsb etdikdə şübhəli, təqsirləndirilən və ya zərərçəkmişin 
yaşını təyin etmək üçün məhkəmə-tibbi ekspertizanın keçirilməsi 
məcburi sayılır. 
Əgər ekspertiza ekspert idarəsinə təyin edilirsə, onun başlanması 
həmişə müəssisə rəhbərinin öz prosessual fəaliyyətini həyata 
keçirilməsi ilə bağlıdır (CPM, maddə 269). Deməli xüsusi biliklərdən 
istifadənin bu formasına da məcburi üsul kimi baxmaq lazımdır. 
Meyitə baxış və meyitin qəbirdən çıxarılmasında məhkəmə-tibb 
ekspertinin iştirakı məcburidir (CPM, maddələr 236, 237). Şəxsin 
soyundurulması ilə müşayiət edilən müayinələrdə müstəntiq və 
müayinə olunan müxtəlif cinsə mənsub olduqda mütəxəssisin iştirakı 
vacibdir (CPM, maddə 238). Bu halda müstəntiq təqsirləndirilən və 
şübhəli şəxsin müdafiəçisi həmin istintaq hərəkətinin aparılmasında 
iştirak edə bilməz. Qeyd olunan istintaq hərəkətlərinin müvafiq 
mütəxəssisin iştirakı olmadan aparılması cinayət-prosessual qanunun 
pozulması sayılır. 
Ekspertin və mütəxəssisin cinayət mühakimə icraatında 
iştirakının CPM-nin məcburi sayılmayan bütün digər halları könüllü 
sayılmalıdır. Buna ekspertin dindirilməsi, ekspert və mütəxəssisin 
prosessual hərəkətlərdə iştirakı (CPM-nin 236 və 237-ci 
maddələrində göstərilənlər istisna olunmaqla), istintaq 
eksperimentində şəxsin soyundurulmasının vacibliyi ilə bağlı 
olmayan müayinəsi, məhkəmə eksperimenti, ifadələrin yoxlanılması, 
müqayisəli müayinə üçün nümunələrin götürülməsi, axtarış və 
dindirmə aiddir. Göstərilən istintaq hərəkətlərinə ekspertin cəlb 
edilməsi vacibliyi hadisənin şəraitindən və xarakterindən, onların 
ekspert köməyi ilə müəyyən edilməsi və dəqiqləşdirilməsi 
vəziyyətindən asılı olaraq hər bir halda müstəntiq tərəfindən təyin 
Cinayət mühakimə icraatının  
məhkəmə-tibbi təminatı  
 23
edilir. Məhkəmə tibbi biliklərin müstəntiq tərəfindən tətbiq edilməsi 
də könüllüdür.  
Məhkəmə-tibbi biliklərdən istifadənin prosessual formalarını əsas 
və əlavə kimi iki qrupa bölmək olar. Əsas qrupa məhkəmə-tibb 
ekspertizanın keçirilməsini (CPM, maddə 264, 265, 266, 267) və 
ekspertin dindirilməsini (CPM, maddə 272), yəni birbaşa ekspertin 
fəaliyyətini aid etmək olar. Digər (əlavə) formalardan fərqli olaraq 
bunlar bilavasitə isbatı tələb edilən halların təyin edilməsinə gətirib 
çıxarır və bu fəaliyyət nəticəsində sübutun müstəqil növü - ekspert 
rəyi (CPM, maddə 127 və 271) və ekspert ifadəsi (CPM, maddə 272) 
yaranır. 
Cinayət mühakimə icraatında məhkəmə-tibbi biliklərdən 
istifadənin əsas formalarından fərqli olaraq əlavə formaları onunla 
səciyyələnir ki, ekspert (mütəxəssis) fəaliyyəti müstəqil yox yardımçı 
xarakter daşıyır. Nəticələri isə ekspert mütəxəssis rəyi və onun 
ifadələr kimi sübutların sərbəst mənbəyi halında obyektivləşmir. 
 Əlavə prosessual formalara bunları aid etmək olar (bax sxem 2): 
• istintaq hərəkətlərində ekspertin iştirakı; 
• istintaq hərəkətlərinin icrasında mütəxəssisin iştirakı; 
• mütəxəssisin dindirilməsi; 
• məhkəmə ekspertizasının təşkili ilə əlaqədar ekspert idarəsi 
rəhbərinin prosessual fəaliyyəti;  
• məhkəmə tibbi biliklərin müstəntiq tərəfindən tətbiq edilməsi. 
 
 
 
 
 
 
Şakir Musayev  
Sxem 2. Cinayət mühakimə icraatında məhkəmə-tibbi biliklərdən 
istifadənin prosessual növləri 
NÖV FORMA ÜSULLAR 
   
 Məcburi    Könüllü 
   
   
 
   Məhkəmə-tibbi   
  ekspertiza  
 
Digər sualların həlli üçün 
 
 
 
 
 
Ə 
  
S 
 
A 
 
S 
  Məhkəmə-tibbi  
   ekspertiza  
Ölümün səbəbini təyin 
etmək Sağlamlığa 
zərərvurmanın xarakter və 
dərəcəsini təyin etmək 
Şübhəli şəxsin, 
təqsirləndirilənin və 
zərərçəkənin fiziki 
vəziyyətini təyin etmək 
Şübhəli şəxsin, 
təqsirləndirilənin və 
zərərçəkənin yaşının təyini 
 
 
 
Ekspertin dindirilməsi 
  
 
 
 
Mütəxəssislərin istintaq   
  hərəkətində iştirakı  
 
Meyitə baxış 
Ekshumasiya 
Canlı şəxsin müayinəsi 
Mütəxəssislərin istintaq 
hərəkətlərində iştirakı 
Baxış, istintaq 
eksperimenti, müayinə, 
ifadələrin yerində 
yoxlanılması, müqayisəli 
tədqiqat üçün 
nümunələrin götürülməsi, 
axtarış (götürmə), 
dindirilmə, tanınmanın 
keçirilməsi 
 Ekspertin istintaq   
 hərəkətlərində iştirakı 
 
Mütəxəssisin dindirilməsi  
 
 
 
 
P 
  
R 
 
O 
 
S 
 
E 
 
S 
 
S 
 
U 
 
A 
 
L 
  
L 
 
A 
 
R 
 
 
 
 
Ə 
 
L 
 
A 
 
V 
 
Ə 
  
L  
   Məhkəmə ekspertiza 
Ə   idarəsi rəhbərinin    
   prosessual fəaliyyəti   
R 
 
Məhkəmə-tibbi 
biliklərin müstəntiq 
tərəfindən tətbiqi 
 
24
Cinayət mühakimə icraatının  
məhkəmə-tibbi təminatı  
 25
1.3. Məhkəmə-tibbi ekspert 
fəaliyyətinin məzmunu və prinsipləri. 
    
Dövlət məhkəmə ekspertizasının fəaliyyəti insan və vətəndaşların 
hüquq və azadlıqlarının qorunması, qanunçuluğun təmin edilməsi, 
ekspertin müstəqilliyi, elmin və texnikanın müasir nailiyyətlərindən 
istifadə edilməklə həyata keçirilən tədqiqatların obyektivliyi, 
hərtərəfliliyi və tamlığı prinsiplərinə əsaslanır (Dövlət məhkəmə 
ekspertizası fəaliyyəti haqqında Qanun, (D.M.E.F.H.Q. maddə 4).  
Hüquqi aktların tələblərinə dəqiq əməl edilməsi məhkəmə-ekspert 
fəaliyyətinin aparıcı prinsipini - qanuniliyini müəyyən edir. 
Qanunvericilik aktlarının hamısı, xüsusilə də «Dövlət məhkəmə 
ekspertizası fəaliyyəti haqqında» Qanun və Azərbaycan Respublikası 
CPM-si məhkəmə ekspertizası keçirilərkən məhz qanuniliyin tam 
təmin olunmasına yönəlmişdir. Məhkəmə ekspertizası keçirilərkən 
qanunun pozulması təkcə onun nəticələrinin hüquqi əsası olmayan 
sübut kimi tanınmasını deyil, həmçinin Azərbaycan Respublikası 
qanunvericiliyi ilə müəyyən edilmiş ekspert məsuliyyətinə də gətirib 
çıxarır. Məhkəmə ekspertizası aparılarkən insan və vətəndaş 
hüquqlarına və azadlıqlarına əməl olunmalıdır (D.M.E.F.H.Q.    
maddə 5). 
Məhkəmə-tibb eksperti və ekspert idarəsinin rəhbəri öz 
fəaliyyətlərində siyasi və milli mənsubiyyəti, ekspertizaya cəlb 
olunanların, onların qohumlarının və qanuni nümayəndələrinin maddi 
və vəzifə vəziyyətlərini əldə rəhbər tutulmalıdır. Bu prinsipin təmin 
edilməsinə məhkəmə-tibbi ekspertizanın təyini ilə əlaqədar cinayət 
mühakimə icraatı iştirakçılarının hüquq və zəmanət sistemi, ekspertə 
cinayət prosesində iştirakı ilə əlaqədar məlum olan məlumatların 
yayılmasının qadağan edilməsi və ekspertizanın keçirilməsində qanun 
pozuntusuna görə cinayət məsuliyyətinə cəlb edilməsi xidmət edir. 
Məhkəmə ekspert fəaliyyətinin başlıca prinsipi ekspertin müstəqil 
olmasıdır. Azərbaycan qanunvericiliyi bir başa göstərir ki, ekspertin 
məhkəmə ekspertizası təyin etmiş, işin nəticəsindən maraqlı orqan və 
ya şəxsdən hər hansı bir asılılığı olmamalıdır. Ekspert apardığı 
 
Şakir Musayev  
 
26
müayinələrin nəticəsinə əsaslanaraq və öz xüsusi biliklərinə uyğun 
olaraq rəy tərtib edir. 
Ekspertə hər hansı bir proses iştirakçısının və ya digər şəxslərin 
xeyrinə rəy vermək məqsədilə məhkəmə, hakimlər, təhqiqat 
orqanları, təhqiqat aparan şəxs, müstəntiq və prokurorlar, eləcə də 
digər dövlət orqanları, təşkilat və ayrı-ayrı şəxslər tərəfindən təzyiq 
edilməsinə yol verilmir. Ekspertə təzyiq edilməsində günahlandırılan 
şəxs Azərbaycan Respublikası qanunvericiliyinə görə məsuliyyət 
daşıyır (D.M.E.F.H.Q. maddə 6). 
Müstəqillik prinsipi ekspertin prosessual sərbəstliyi ilə təmin 
edilir. Cinayət mühakimə icraatının iştirakçısı kimi cinayət 
prosesində ekspertə geniş hüquqlar verilir. Obyektivlik, hərtərəflilik 
və tamlıq məhkəmə-ekspert fəaliyyətinin vacib tələblərdir. Ekspert 
yalnız elmə və praktikaya əsaslanaraq, öz peşəsinə uyğun olaraq 
obyektiv, hərtərəfli və tam həcmdə müayinə aparmalıdır. 
Ekspertin obyektivliyinə onun müstəqilliyi və işin yekununda 
marağının olmaması zəmanət verir. Ekspert ona təqdim edilmiş bütün 
obyektləri müayinə etməli və təcrübədə sınaqdan çıxmış və rəsmi 
məsləhət görülmüş lazımi metodikadan istifadə etməli, qarşısında 
qoyulmuş bütün suallara cavab verməli, əgər cavab verə bilmirsə 
həmin suallara cavab verməkdən imtina etməsini əsaslandırmalıdır. 
Alınmış nəticələrin əsaslı və doğruluğunun yoxlanılması 
ekspertizanı təyin etmiş şəxs və ekspert idarəsinin rəhbəri tərəfindən 
həyata keçirilir. Bu vaxt ekspert rəyində aparılan tədqiqatların 
nəticələri və şərh edilmənin gedişinə, obyektlərin saxlanılma 
qaydalarının tələbinə, nəticənin əsaslı olmasına, rəyin əyani 
vasitələrlə tərtib edilməsinə fikir verilməlidir.  
Məhkəmə ekspertiza fəaliyyətinin əsas məzmunu məhkəmə 
ekspertizasının təşkili və aparılmasıdır.  
Məhkəmə-ekspertizası konkret iş üzrə sübut əhəmiyyətinə malik 
olan faktiki halların müəyyənləşdirilməsi məqsədilə, təhqiqat 
orqanları, təhqiqat aparan şəxs, müstəntiq, prokuror, hakim və ya 
məhkəmə tərəfindən ekspert qarşısına qoyulmuş və həlli üçün elm, 
texnika, incəsənət və ya sənətkarlıq sahəsində xüsusi bilik tələb edən 
suallar əsasında ekspert rəyinin verilməsi və cinayət-prosessual 
Cinayət mühakimə icraatının  
məhkəmə-tibbi təminatı  
 27
məcəlləsinin müəyyən etdiyi qaydada tədqiqatların aparılmasında 
həyata keçirilən prosessual hərəkətdir. 
Beləliklə, dövlət məhkəmə-ekspertizası idarələrinin fəaliyyətinin 
vəzifələri, yəni məhkəmə ekspertizası aparılması yolu ilə həll edilən 
vəzifələri, konkret iş üzrə sübut olunmalı halların müəyyən 
olunmasında təhqiqat orqanlarına, təhqiqat aparan şəxslərə, 
müstəntiqlərə, prokurorlara, məhkəmə və ya hakimlərə köməklik 
hesab olunur (D.M.E.F.H.Q. maddə 3). Bu halların müəyyən 
olunmasında əsas, məlumat mənbəyi, CPM-nin 127-ci maddəsinə 
uyğun olaraq ekspert rəyidir. Onların müəyyən olunması üsulu isə - 
tədqiqatlar aparılması və elm, texnika, incəsənət və ya sənətkarlıq 
sahəsində xüsusi biliklərin əsasında sualların həll edilməsidir.  
 
Şakir Musayev  
 
28
FƏSİL 2. MƏHKƏMƏ TİBBİ EKSPERTİZA. 
 
2.1. Məhkəmə-tibbi ekspertizanın 
predmeti və müayinə obyektləri. 
 
Məhkəmə tibbi ekspertizanın predmeti ilkin istintaq və işin 
məhkəmə araşdırılması zamanı meydana çıxan tibbi və tibbi-bioloji 
xarakterli sualların aydınlaşdırılmasından ibarətdir. 
Məhkəmə tibb ekspertizasının gedişində müayinə obyektləri 
meyit və onun hissələri, canlı şəxslər, maddi sübutlar, sənədlər, 
əşyalar, müqayisəli müayinə nümunələri, o cümlədən, məhkəmə 
ekspertizası aparılan işin materiallarıdır.  
Obyektlərin bu cür anlayışı hüquqi xarakter daşıyır. Qanun iş üzrə 
sübut növü kimi baxılan «maddi sübutlar» və «sənədlər» prosessual 
anlayışlarını birləşdirir (CPM, maddə 124). Kriminalistikada maddi 
sübutların ekspertiza obyektlərinə aid olunması tam düzgün hesab 
edilmir. Belə ki, bəzi predmetlər və maddələr xüsusi müayinələr 
aparıldıqdan və ekspert rəyi alındıqdan sonra müvafiq prosessual 
status əldə edir və maddi sübut qismində işə əlavə olunur. 
Ekspertizaya, adətən, potensial maddi sübut ola bilən obyektlər, yəni 
istintaq və məhkəmə hərəkətləri zamanı götürülmüş (konkret 
predmetlər, maddələr, materiallar və s.) və protokola əlavə olunma 
statusu qazanmış obyektlər göndərilir. 
Canlı şəxslər adətən müəyyən prosessual status - zərərçəkmiş, 
təqsirləndirilən və ya şübhəli şəxs, müttəhim və şahid adı aldıqdan 
sonra məhkəmə-tibbi ekspertizanın obyekti sayılır. Mənəvi-etik 
cəhətdən meyitə sübut növü kimi baxmaq mümkün olmadığından o, 
müəyyən prosessual statusu olmayan ekspert obyektlərinə aid edilir. 
Meyit prosessual və xüsusi məhkəmə-tibbi baxımdan ekspertizanın 
bilavasitə obyektidir. Müəyyən prosessual statusu olmayan belə 
obyektlərə hadisə baş verən yer - ərazinin sahələri, binalar, tikililər və 
digərləri aid edilir. Bu obyektlər hüquqi statusuna görə maddi 
sübutlara bərabərdir, ancaq, praktiki olaraq onlara müəyyən 
prosessual rejim tətbiq etmək mümkün olmur. Ona görə, məhkəmə-
Cinayət mühakimə icraatının  
məhkəmə-tibbi təminatı  
tibb ekspertizası konkret şəxslər, əşyalar, maddələr, materiallar, 
hadisə yerləri və onların haqqında məlumatları əks etdirən sənədlər 
kimi bilavasitə obyektləri və onların prosessual statusu ilə uyğun olan 
obyektləri ayırd edir. 
 
Sxem № 3.  Məhkəmə-tibbi ekspertizanın obyektləri 
 
 29
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Məhkəmə-tibbi ekspertizanın obyektləri 
Prosessual status Bilavasitə obyektlər 
Zərərçəkmiş, şübhəli, 
təqsirləndirilən şəxslər, şahidlər 
Canlı şəxslər 
Predmetlər, maddələr, 
materiallar, cinayət işinə maddi 
sübut kimi əlavə olunmuşlar 
 
Maddi sübutlar 
İstintaq və məhkəmə 
hərəkətlərinin protokolları (iş 
materialları), tibbi sənədlər 
 
Sənədlər 
Müqayisəli müayinə üçün 
nümunələr 
Nümunələr: işçi (tibbi, 
eksperimental və sərbəst), 
nəzarət və etalon nümunələr 
 
 
Müəyyən prosessual statusu 
olmayan obyektlər 
Meyitlər və onların hissələri, 
hadisə yeri 
Canlı şəxslər, meyitlər (meyitlərin hissələri) və maddi sübutlar üç 
əsas müstəqil müayinə obyektlərini təşkil edir və bunlar da 
 
Şakir Musayev  
 
30
məhkəmə-tibbi ekspertizanın üç əsas növünü - canlı şəxslərin, 
meyitlərin və maddi sübutların məhkəmə-tibbi ekspertizasını 
formalaşdırır. 
Adətən sənədlər canlı şəxslər, meyitlər və maddi sübutlar 
barəsində məlumatlardan ibarət olur. Ənənəvi olaraq, sənədlərə iş 
materialları üzrə məhkəmə-tibbi ekspertizaların aparılmasına səbəb 
olan müstəqil əlavə növ obyekt kimi baxılır. 
Müxtəlif sənədlərdə yazılmış faktların və hadisələrin iş üçün 
əhəmiyyəti yalnız ekspertizanın gedişində müəyyən olunur. Yalnız 
bundan sonra onlar iş üzrə sübut növü kimi «sənədlər» statusunu 
(CPM, maddə 124.2.5.) ala bilər. 
Müqayisəli müayinə üçün nümunələr məhkəmə-tibbi 
ekspertizanın sərbəst obyektləri hesab olunmur. «Obyekt» (terminin 
formal uyğunluğundan danışılır) meyitin, canlı şəxsin və ya maddi 
sübutun məhkəmə-tibbi ekspertizasını aparmaq üçün vacibdir. 
Cinayət-mühakimə icraatında məhkəmə-tibbi biliklərdən istifadə 
olunmanın məhkəmə ekspertizasının digər növlərindən fərqi onun 
təyin edilmə, icra və nəticələrin tərtib olunma qaydalarının hüquqi 
tənzimlənmə xüsusiyyətlərindədir. 
Cinayət mühakimə icraatının  
məhkəmə-tibbi təminatı  
 31
2.2. Məhkəmə-tibbi ekspertizanın 
prosessual formatı 
 
Məhkəmə ekspertizasının mümkün formatı Azərbaycan 
Respublikasının CPM-si ilə dəqiq müəyyən edilmişdir (sxem № 4). 
O, cinayət prosesinin müxtəlif mərhələlərində - ibtidai istintaqın 
gedişində, yəni təhqiqat və ya ibtidai istintaqın (maddə 264) və ya 
məhkəmə istintaqının gedişində (CPM, maddə 331), dövlət məhkəmə 
ekspertiza idarəsində və ya ekspert idarəsindən kənarda, «ilkin», 
əlavə və ya təkrar (CPM, maddə 267, D.M.E.F.H.Q. maddə 16); bir 
və ya bir neçə ekspertlə (CPM, maddə 265); eyni ixtisaslı ekspertlərlə 
(maddə 265.3) və ya müxtəlif ixtisaslı ekspertlərlə, yəni kompleks 
şəkildə (CPM, maddə 266), həmçinin ekspertiza təqsirləndirilən və ya 
şübhəli şəxsi tibbi stasionara yerləşdirilməklə (D.M.E.F.H.Q. maddə 
30) və ya yerləşdirməməklə, ekspertin sonradan dindirilməsi (CPM, 
maddə 272) və ya dindirilməməsi ilə aparıla bilər. 
Cinayət prosesində məhkəmə-tibbi ekspertiza yalnız qaldırılmış 
və araşdırılan cinayət işi üzrə, yəni ibtidai araşdırma və ya məhkəmə 
istintaqının gedişi zamanı aparılır. 
Azərbaycan Respublikasında aşağıdakı təhqiqat orqanları 
mövcuddur. 
1. Daxili işlər orqanları. 
2. Milli təhlükəsizlik orqanları. 
3. Vergi orqanları. 
4. Gömrük orqanları. 
5. Fövqəladə hallar orqanları. 
6. Sərhəd qoşunları orqanları. 
Qeyd etmək lazımdır ki, cinayət işləri üzrə ibtidai istintaq 
aparmaq səlahiyyəti olan orqanlardan ikisi – Prokurorluq orqanları və 
Ədliyyə Nazirliyi təhqiqat orqanları deyildir. Təhqiqat orqanlarının 
səlahiyyətinə aid edilmiş cinayət işləri üzrə təhqiqatı həmin 
orqanların təhqiqatı aparmaq səlahiyyətinə malik olan struktur 
vahidlərinin əməkdaşları həyata keçirir. 
 
Şakir Musayev  
 
32
Azərbaycan Respublikasında istintaq orqanlarının aşağıdakı 
sistemi mövcuddur. 
1. Prokurorluq orqanları. 
2. Daxili işlər Nazirliyi. 
3. Milli Təhlükəsizlik Nazirliyi. 
4. Fövqəladə Hallar Nazirliyi. 
5. Vergilər Nazirliyi. 
6. Gömrük Komitəsi. 
7. Sərhəd Qoşunları. 
Təhqiqat ibtidai araşdırmanın növü kimi aşağıdakı şəkildə aparılır 
(CPM, maddə 214.1.): 
- İbtidai istintaqı məcburi olan cinayət işləri üzrə təxirəsalınmaz 
istintaq hərəkətlərinin icraatı (CPM, maddə 214.1.1.); 
- Böyük ictimai təhlükə törətməyən bəzi aşkar cinayətlər üzrə 
məhkəməyədək sadələşdirilmiş icraat (CPM, maddə 214.1.2.). 
İbtidai istintaq aşağıdakı orqanların əməkdaşları tərəfindən 
aparılır: 
- Prokurorluğun müstəntiqləri - həyat və sağlamlığa qarşı ağır 
cinayətlər, xüsusən də qəsdən adam öldürmə (CM, maddə 120); 
ehtiyatsızlıqdan adam öldürmə (CM, maddə 124); özünüöldürmə 
həddinə çatdırma (CM, maddə 125) ilə əlaqədar cinayət işləri; ölümlə 
nəticələnmiş qəsdən sağlamlığa ağır zərərvurma (CM, maddə 126.3); 
cinsi toxunulmazlıq və şəxsin cinsi azadlığına qarşı, zorlama (CM, 
maddə 149), seksual xarakterli zorakı hərəkətlər (CM, maddə 150), 
seksual xarakterli hərəkətlərə məcbur etmə (CM, maddə 151) kimi 
cinayətlər və digər cinayət işləri ilə əlaqədar prokurorluq orqanlarının 
səlahiyyətinə nisbətən ağır və mürəkkəb cinayətlərin ibtidai istintaqı 
aid edilmişdir; 
- Daxili işlər orqanlarının müstəntiqləri - ölümlə nəticələnməyən, 
sağlamlığa qəsdən ağır zərərvurma (CM, maddə 126); qəflətən baş 
vermiş ruhi həyəcan vəziyyətində olan şəxs tərəfindən və ya 
özünümüdafiə həddini aşma nəticəsində sağlamlığa ağır və az ağır 
zərərvurma (CM, maddələr 129; 130); nəqliyyat vasitələrindən 
istifadə və yol hərəkəti qaydalarının pozulması zamanı 
ehtiyatsızlıqdan ölümlə nəticələnmə (CM, maddə 263.3); 
Cinayət mühakimə icraatının  
məhkəmə-tibbi təminatı  
 33
- Milli Təhlükəsizlik Nazirliyinin, Vergilər Nazirliyinin, Ədliyyə 
Nazirliyinin, Fövqəladə Hallar Nazirliyinin, Gömrük Komitəsinin və 
Sərhəd Qoşunlarının müstəntiqləri tərəfindən məhkəmə-tibbi 
xidmətin fəaliyyəti ilə birbaşa əlaqəsi olmayan cinayət işləri ilə 
əlaqədar ibtidai istintaq aparırlar. 
Prokurorluq, Daxili İşlər, Milli Təhlükəsizlik, Ədliyyə, Gömrük 
və Vergi xidmətlərinin müstəntiqləri icraatlarında olan cinayət işləri 
ilə əlaqədar qərar qəbul etmək, istənilən prosessual hərəkəti 
keçirmək, o cümlədən məhkəmə ekspertizası təyin etmək 
(məhkəmənin qərarı və ya prokurorun sanksiyası tələb olunan bəzi 
hallar istisna olmaqla, məsələn, ekspertiza olunacaq şəxsin tibbi 
stasionara yerləşdirilməsi) hüququna malikdir. 
İbtidai araşdırma təhqiqat formasında təhqiqat orqanları 
tərəfindən aparılır. Cinayət işləri üzrə təhqiqatı aşağıdakı təhqiqat 
orqanları və şəxslər aparırlar (CPM, maddə 214.2): 
Azərbaycan Respublikasının müvafiq icra hakimiyyəti 
orqanlarının təhqiqatçıları - Azərbaycan Respublikasının həmin 
müvafiq icra hakimiyyəti orqanları müstəntiqlərinin səlahiyyətlərinə 
aid edilmiş cinayət işləri üzrə (CPM, maddə 214.2.1.); 
Rəhbərlik etdikləri hərbi hissələrin, hərbi idarələrin, cəzaçəkmə 
müəssisələrinin, həbsdə saxlanılma yerlərinin, dəniz gəmilərinin 
yerləşdiyi ərazidə (ərazi üzrə) törədilmiş cinayətlərə dair cinayət 
işləri üzrə - müvafiq olaraq təhqiqatçı səlahiyyətlərini həyata keçirən 
hərbi hissə komandirləri, hərbi idarə rəisləri, cəzaçəkmə 
müəssisələrinin və ya həbsdə saxlanılma yerlərinin rəisləri, dəniz 
gəmilərinin kapitanları və digər müvəkkil edilmiş şəxslər; əks-
kəşfiyyat fəaliyyətinin təminatını həyata keçirən hərbi hissələrdə, 
hərbi idarələrdə təhlükəsizlik orqanlarının səlahiyyətlərinə aid olan 
işlər üzrə - müvafiq icra hakimiyyəti orqanlarının təhqiqatçıları; 
Cinayət işinin başlanmasından sonra 10 gündən gec olmayaraq 
sonrakı araşdırmanın aparılması üçün cinayət işini istintaq orqanına 
göndərir (CPM, maddə 214.3.3.); 
Cinayət işinin başlanmasından 10 gün keçdikdən sonra müstəntiq 
və ya ibtidai araşdırmanı həyata keçirən prokurorun tapşırığı ilə ayrı-
 
Şakir Musayev  
 
34
ayrı istintaq hərəkətlərini aparır və ya əməliyyat-axtarış tədbirlərini 
həyata keçirir (CPM, maddə 214.3.4.); 
Cinayət işinin başlanmasından 10 gün keçdikdən sonra cinayət 
açılmamış qalarsa, cinayəti törətmiş şəxsin müəyyən və aşkar 
edilməsi, tutulması və müstəntiqə təhvil verilməsinə dair tədbirlər 
görür (CPM, maddə 214.3.5.); 
Məhkəməyədək sadələşdirilmiş icraat şəklində təhqiqat 
Azərbaycan Respublikası Cinayət Məcəlləsinin 127.1, 128-132, 174-
176, 177.1, 186.1, 187.1, 187.2, 196.1, 197.1 və 201.1-ci maddələri 
ilə nəzərdə tutulmuş böyük ictimai təhlükə törətməyən aşkar 
cinayətlər üzrə aparılır (CPM, maddə 214.4.); 
Böyük ictimai təhlükə törətməyən cinayətlər üzrə məhkəməyədək 
sadələşdirilmiş icraat şəklində təhqiqat CPM-nin 293-297-ci 
maddələrində nəzərdə tutulmuş müddəalara uyğun aparılır (CPM, 
maddə 214.5); 
Böyük ictimai təhlükə törətməyən cinayətlər üzrə məhkəməyədək 
sadələşdirilmiş icraat şəklində aparılan təhqiqat istisna olmaqla, 
bütün cinayət işləri üzrə ibtidai istintaqın aparılması məcburidir 
(CPM, maddə 215.1.); 
Cinayət işləri üzrə ibtidai istintaq prokurorluq və Azərbaycan 
Respublikasının müvafiq icra hakimiyyəti orqanları tərəfindən 
aparılır (CPM, maddə 215.2.). 
Təhqiqat orqanları tərəfindən icraatında şəxsiyyət əleyhinə olan 
cinayətlərdən qəsdən sağlamlığa az ağır (CM, maddə 127) və qəsdən 
sağlamlığa yüngül zərərvurma (CM, maddə 128); döymə (CM, 
maddə 132), ehtiyatsızlıqdan sağlamlığa ağır və az ağır zərərvurma 
(CM, maddə 131); qanunsuz abort etmə (CM, maddə 141), həmçinin 
yol hərəkəti qaydalarının pozulması və nəqliyyat vasitələrindən 
istifadə zamanı ehtiyatsızlıqdan sağlamlığa ağır və az ağır zərərvurma 
(CM, maddə 263.1) ilə əlaqədar cinayət işlərinin icraatı aparıla bilər. 
Cinayət işlərinin bu kateqoriyası üzrə ilkin istintaqın keçirilməsi 
mütləq deyil və təhqiqatçı istənilən istintaq hərəkətini keçirmək, o 
cümlədən məhkəmə tibbi ekspertizanı təyin etmək hüququna 
malikdir. İbtidai istintaqın aparılması vacib olan digər cinayət 
işlərində, təhqiqat orqanlarının müstəqil olaraq yalnız təxirəsalınmaz 
Cinayət mühakimə icraatının  
məhkəmə-tibbi təminatı  
 35
istintaq hərəkətlərini (dindirmə, baxış, müayinə, tanınmaya təqdim 
etmə və s.) aparmaq hüququ vardır. Cinayət izlərinin aşkar olunması 
və təsbit edilməsi çərçivəsindən kənara çıxan digər prosessual 
hərəkətləri, məsələn, ekspertizaların təyini, istintaq eksperimenti, 
ifadələrin yoxlanılmasını, təhqiqatçı müstəntiqin tapşırığı ilə apara 
bilər. 
Azərbaycan Respublikasında cinayət mühakimə icraatını 
aşağıdakı məhkəmələr həyata keçirir: 
Rayon-şəhər məhkəmələri; 
Hərbi məhkəmələr; 
Ağır cinayətlərə dair işlər üzrə Azərbaycan Respublikasının 
məhkəməsi; 
Ağır cinayətlərə dair işlər üzrə Azərbaycan Respublikasının hərbi 
məhkəməsi; 
Naxçıvan Muxtar Respublikasının Ali Məhkəməsi; 
Azərbaycan Respublikasının Apelyasiya Məhkəmələri; 
Azərbaycan Respublikasının Ali Məhkəməsi; 
Məhkəmələrdə, cinayət-mühakimə icraatı ilkin, apelyasiya və 
kassasiya instansiyaları tərəfindən həyata keçirilir. Birinci instansiya 
məhkəməsi işə aidiyyatı üzrə baxır, cinayət işi üzrə məhkəməyə 
qədər icraatın gedişində qərarlar qəbul edir və hökm çıxarır (CPM, 
maddə 7.0.10). İkinci instansiya məhkəməsi cinayət işlərinə 
apelyasiya qaydasında, birinci instansiya məhkəməsinin qanuni 
qüvvəyə minməmiş çıxarılmış hökm və hökmdən və digər qərarından 
verilmiş şikayət və protestlərə baxır. (CPM, maddə 7.011) 
Kassasiya instansiyası məhkəmələrində CPM-si ilə (maddə 
7.012) müəyyən edilmiş qaydada və hallarda birinci instansiya 
məhkəməsinin andlı iclasçılarının iştirakı ilə çıxarılmış və ya 
apellyasiya məhkəməsinin qanuni qüvvəyə minmiş hökmündən və ya 
digər qərarından verilmiş şikayət, protest yaxud təqdimatlar üzrə 
cinayət işlərinə baxılır. 
Azərbaycan Respublikası Ali Məhkəməsi, Naxçıvan Muxtar 
Respublikası Ali Məhkəməsi insan həyatı, sağlamlığı və namusuna 
təcavüzlə bağlı qəsdən adam öldürmə, adam oğurluğu (CM, maddə 
144) 14 yaşına çatmamış zərərçəkmişin zorlanması və ya QİÇS  
 
Şakir Musayev  
 Sxem № 4. Məhkəmə-tibbi ekspertizanın prosessual formatı   
 
 
 
36
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Təhqiqat və ya ibtidai istintaqın 
gedişində 
Məhkəmə istintaqının gedişində 
Dövlət məhkəmə ekspertiza idarəsində 
Ekspert müəssisəsindən kənar, xüsusi 
biliyə malik məhkəmə eksperti tərəfindən 
 
Cinayət-mühakimə 
icrasının mərhələsi 
 
Ekspert müəssisəsi 
və ekspertin statusu 
 
 
Ekspertizanın 
növləri 
İlkin 
Əlavə 
Təkrar 
 
 
 
Ekspertlərin sayı və 
ixtisası 
Təkbaşına 
 
Komissiyan 
(ekspert qrupu) 
Eyni ixtisaslı 
ekspertlər 
Müxtəlif ixtisaslı 
ekspert qrupu 
(kompleks ekspertiza) 
Məhkəmə-tibbi ekspertiza 
Cinayət mühakimə icraatının  
məhkəmə-tibbi təminatı  
 37
virusu ilə yoluxdurulmasına və digər ağır nəticələrə səbəb olmuş 
(CM, maddə 149.3.1; 149.3.2) xüsusi ilə ağır cinayət işlərinə baxır. 
Rayon məhkəmələri ən çox şəxsiyyət əleyhinə cinayətlərlə bağlı 
digər cinayət işlərinə, xüsusən də ağır və xüsusi ağır cinayətlərdə 
ittiham olunan şəxslə bağlı ekspertin bilə-bilə yalan rəy verməsinə 
görə cinayət işlərinə baxır. 
Azərbaycan Respublikasının məhkəmələrində cinayət işlərinə 
hakimlər təkbaşına və ya kollegial tərkibdə baxırlar (CPM, maddə 
78). Cinayət işlərinə birinci məhkəmə instansiyasında baxış kollegial 
(üç hakimdən ibarət və yaxud andlı iclasçılardan ibarət tərkibdə) və 
ya hakim tərəfindən təkbaşına baxılır. Cinayət işlərinə apelyasiya və 
kassasiya qaydasında baxılması - ümumi yurisdiksiyalı məhkəmənin 
üç nəfər hakim heyəti tərəfindən, nəzarət qaydasında isə - üç və ya 
daha çox hakimdən az olmayan heyət tərəfindən həyata keçirilir. 
Məhkəmələrin qanuni qüvvəyə minmiş qərarları, qanuni 
sərəncamları, tələbləri, tapşırıqları, çağırışları və digər müraciətləri 
müstəsnasız bütün dövlət hakimiyyət orqanları, yerli özünüidarəetmə 
orqanları, ictimai təşkilatlar, vəzifəli şəxslər, digər fiziki və hüquqi 
şəxslər üçün mütləqdir və respublika ərazisində yerinə yetirilməlidir. 
Məhkəmə qərarının yerinə yetirilməməsi və buna bərabər 
məhkəməyə digər hörmətsizlik əlamətlərinə görə qanunla 
məsuliyyətə cəlb olunma nəzərdə tutulmuşdur. 
Məhkəmə icraatı zamanı məhkəmə-tibbi ekspertiza, əsasən 
cinayət işlərinə birinci instansiya məhkəməsində baxılan zaman təyin 
edilir və aparılır. Bununla yanaşı, apelyasiya və kassasiya qaydasında 
cinayət işlərinə baxılarkən, məhkəmə tərəflərinin vəsatəti əsasında, 
CPM-nin 331-ci  maddəsinə uyğun olaraq, maddi sübutları birbaşa 
müayinə etmək, ekspertin dindirilməyə çağırışını tələb etmək, 
ekspertiza təyin etmək, ekspertin və ya mütəxəssisin iştirakı ilə digər 
prosessual hərəkətləri təyin etmək ixtiyarındadır. Cinayət işinə 
nəzarət qaydasında baxılarkən məhkəmə ekspertizasının təyin 
olunması və aparılması CPM-də nəzərdə tutulmamışdır. 
CPM-nin 26.1 maddəsinə uyğun olaraq, məhkəmə icraatı dövlət 
dilində (azərbaycan dilində) və ya müvafiq ərazinin əhalisinin çoxluq 
təşkil edən hissəsinin dilində aparılır. Mühakimə icraatının keçirildiyi 
 
Şakir Musayev  
 
38
dili bilməyən və ya natamam bilən ekspertə və ya mütəxəssisə rəy, 
ifadə vəsatət və şikayət verə bilməsi, məhkəmədə ana dilində və ya 
digər bildiyi dildə ifadə verməsi, həmçinin tərcüməçinin köməyindən 
pulsuz istifadə edə bilməsi hüququ izah olunmalı və təmin 
edilməlidir. Ekspertə rəy və ya ifadə verə bilməsi üçün vacib olan 
sənədlər onun bildiyi dilə tərcümə olunmalıdır. 
Məhkəmə ekspertizasının növlərinin icra müddəti qanunla birbaşa 
müəyyən edilməmişdir. Bu ekspertizanın növündən, müayinə 
obyektlərinin miqdarından, mürəkkəb ekspert məsələlərindən asılıdır 
və məhkəmə ekspert idarəsinin fəaliyyətinin onun aidiyyatı icra 
hakimiyyəti orqanlarının normativ hüquqi aktları ilə tənzimlənir. 
Lakin, CPM-də (maddə 271.1.) göstərilir: ekspertiza təyin edilməsi 
haqqında müstəntiqin qərarını qəbul etdiyi vaxtdan 1 (bir) aydan gec 
olmayaraq, ekspert zəruri tədqiqatları aparır, yazılı rəy tərtib edir, onu 
öz imzası ilə təsdiq edir və dərhal ekspertizanı təyin etmiş şəxsə 
göndərir. Meyitlərin və maddi sübutların məhkəmə-tibbi 
ekspertizaları icra müddətinə görə ən uzun müddətlidir. Bu da, 
ekspertiza qarşısında qoyulan sualların mürəkkəbliyi, ekspert 
tədqiqatlarının həcminin çoxluğu və müxtəlif növ laborator 
müayinələrin aparılması ilə bağlıdır. Lakin bu növ ekspertizalar da 
(xüsusi mürəkkəb ekspertizalar istisna olunmaqla) təhqiqat 
orqanlarından bütün lazımi materiallar alındıqdan sonra ən çox bir ay 
müddətində icra edilməlidir (Azərbaycan Respublikası Məhkəmə 
Tibbi Ekspertizaların təşkili və keçirilməsi haqqında Əsasnamə. 
Səhiyyə Nazirliyinin 8.02.1999-cu il tarixli 9 saylı əmri). Əgər 
ekspertiza ekspert idarəsindən kənarda aparılırsa, müayinənin 
müddəti ekspertizanı təyin etmiş şəxslə razılaşdırılır.  
Məhkəmə-tibbi xidmətlə hüquq-mühafizə orqanlarının qarşılıqlı 
müştərək fəaliyyətinin səmərəliliyinin əhəmiyyətini nəzərə alaraq, 
məhkəmə-tibb ekspertinin cinayət işlərinin qanunla nəzərdə tutulmuş 
müddətdə aparılmasını bilməsi vacibdir. CPM-nin 218.1 maddəsinə 
uyğun olaraq, təhqiqat, cinayət işi qaldırıldığı gündən 10 gündən artıq 
olmayan müddətdə aparılır.  
Cinayət işi üzrə ibtidai istintaq aşağıdakı müddətlərdə başa 
çatmalıdır (CPM, maddə 218.2.): 
Cinayət mühakimə icraatının  
məhkəmə-tibbi təminatı  
 39
böyük ictimai təhlükə törətməyən cinayətlər üzrə - cinayət işinin 
başlanmasından ən geci 2 ay keçdikdən sonra (CPM, maddə 
218.2.1.); 
az ağır cinayətlər üzrə - cinayət işinin başlanmasından ən gec 3 ay 
keçdikdən sonra (CPM, maddə 218.2.2.); 
ağır cinayətlər üzrə - cinayət işinin başlanmasından ən gec 3 ay 
keçdikdən sonra (CPM, maddə 218.2.3.); 
xüsusilə ağır cinayətlər üzrə - cinayət işinin başlanmasından ən 
gec 4 ay keçdikdən sonra (CPM, maddə 218.2.4.). 
İbtidai istintaqın müddəti cinayət işinin başlandığı gündən 
hesablanır, işin məhkəməyə göndərilməsi və ya icraatına xitam 
verilməsi haqqında qərarın çıxarıldığı gün bitir (CPM, maddə 218.3.). 
Cinayət işinin mürəkkəbliyi ilə əlaqədar CPM-nin 218.2-ci 
maddəsi ilə müəyyən edilmiş ibtidai istintaq müddəti müstəntiqin 
əsaslandırılmış vəsatəti və ibtidai araşdırmaya prosessual rəhbərliyi 
həyata keçirən prokurorun təqdimatı əsasında müvafiq olaraq 
Azərbaycan Respublikasının Hərbi prokuroru, Bakı şəhər prokuroru, 
Naxçıvan Muxtar Respublikasının prokuroru və ya Azərbaycan 
Respublikası Baş prokurorunun müavini tərəfindən aşağıdakı 
qaydada uzadıla bilər (CPM, maddə 218.6.): 
böyük ictimai təhlükə törətməyən cinayətlər üzrə - 2 aydan çox 
olmayan müddətə (CPM, maddə 218.6.1.); 
az ağır və ağır cinayətlər üzrə - 2 aydan çox olmayan müddətə 
(CPM, maddə 218.6.2.); 
ağır cinayətlər üzrə - 3 aydan çox olmayan müddətə (CPM, maddə 
218.6.3.); 
xüsusilə ağır cinayətlər üzrə - 4 aydan çox olmayan müddətə 
(CPM, maddə 218.6.4.). 
Cinayət işinin xüsusi mürəkkəbliyi ilə əlaqədar CPM-nin 218.6-cı 
maddəsinə müvafiq olaraq yuxarı prokuror tərəfindən həmin iş üzrə 
ibtidai istintaqın uzadılmış müddəti müstəntiqin əsaslandırılmış 
vəsatəti və ibtidai araşdırmaya prosessual rəhbərliyi həyata keçirən 
prokurorun müvafiq olaraq Azərbaycan Respublikasının Hərbi 
prokuroru, Bakı şəhər prokuroru və ya Naxçıvan Muxtar 
Respublikasının prokuroru ilə razılaşdırılmış təqdimatı əsasında 
 
Şakir Musayev  
 
40
Azərbaycan Respublikası Baş prokurorunun müavini tərəfindən 
aşağıdakı qaydada uzadıla bilər (CPM, maddə 218.7.): 
böyük ictimai təhlükə törətməyən cinayətlər üzrə - 1 aydan çox 
olmayan müddətə (CPM, maddə 218.7.1.); 
az ağır cinayətlər üzrə - 2 aydan çox olmayan müddətə (CPM, 
maddə 219.7.2.); 
ağır cinayətlər üzrə - 3 aydan çox olmayan müddətə (CPM, maddə 
218.7.3.); 
xüsusilə ağır cinayətlər üzrə - 4 aydan çox olmayan müddətə 
(CPM, maddə 218.7.4.). 
Cinayət işinin müstəsna mürəkkəbliyi ilə əlaqədar CPM-nin 
218.7-ci maddəsinə müvafiq olaraq yuxarı prokuror tərəfindən həmin 
iş üzrə ibtidai istintaqın uzadılmış müddəti müstəntiqin 
əsaslandırılmış vəsatəti və ibtidai araşdırmaya prosessual rəhbərliyi 
həyata keçirən prokurorun müvafiq olaraq Azərbaycan 
Respublikasının Hərbi prokuroru, Bakı şəhər prokuroru və ya 
Naxçıvan Muxtar Respublikasının prokuroru, habelə Azərbaycan 
Respublikası Baş prokurorunun müavini ilə razılaşdırılmış təqdimatı 
əsasında Azərbaycan Respublikasının Baş prokuroru tərəfindən 
aşağıdakı qaydada uzadıla bilər (CPM, maddə 218.8.): 
böyük ictimai təhlükə törətməyən cinayətlər üzrə - 1 aydan çox 
olmayan müddətə (CPM, maddə 218.8.1.); 
az ağır cinayətlər üzrə - 2 aydan çox olmayan müddətə (CPM, 
maddə 218.8.2.); 
ağır cinayətlər üzrə - 3 aydan çox olmayan müddətə (CPM, maddə 
218.8.3.); 
xüsusilə ağır cinayətlər üzrə - 6 aydan çox olmayan müddətə 
(CPM, maddə 218.8.4.). 
CPM-nin 218.3 - 218.9-cu maddələrinin müddəalarına riayət 
etməklə açılmış cinayət haqqında cinayət işi üzrə ibtidai istintaq hər 
bir halda aşağıdakı müddətlər daxilində qurtarmalıdır (CPM, maddə 
218.10): 
böyük ictimai təhlükə törətməyən cinayətin törədilməsində ittiham 
üzrə - 6 aydan çox olmayan müddətdə (CPM, maddə 218.10.1.); 
Cinayət mühakimə icraatının  
məhkəmə-tibbi təminatı  
 41
az ağır cinayətin törədilməsində ittiham üzrə - 9 aydan çox 
olmayan müddətdə (CPM, maddə 218.10.2.); 
ağır cinayətin törədilməsində ittiham üzrə - 12 aydan çox olmayan 
müddətdə (CPM, maddə 218.10.3.); 
xüsusilə ağır cinayətin törədilməsində ittiham üzrə - 18 aydan çox 
olmayan müddətdə (CPM, maddə 218.10.4.). 
Təhqiqatın və ibtidai istintaqın qanunvericiliklə tənzimlənən 
prosessual müddətləri məhkəmə ekspertizasının aparılmasını da 
müvafiq vaxt çərçivəsinə salır. Təyin olunmuş ekspertizanın qeyd 
olunan müddətdə başa çatdırılmasının mümkün olmadığı halda yazılı 
olaraq ekspertizanı təyin etmiş orqan və ya şəxs bu barədə 
məlumatlandırılır. Onlarla razılaşdırıldıqdan sonra ekspert idarəsinin 
rəhbərinin və ya ekspertin müayinə müddətini artırmaq hüququ 
vardır. Əlavə materialların təqdim olunması ilə bağlı əsaslandırılmış 
ekspert sorğusunun və digər prosessual hərəkətlərin aparılmasının 
vacibliyi barədə əsaslandırılmış vəsatət verildikdə müvafiq orqan və 
şəxslər tərəfindən bu vəsatət təmin edilməzsə ekspertiza dayandırıla 
bilər və bu barədə rəydə qeydlər edilir. 
Qanunvericilik ekspert idarəsini dövlət məhkəmə-ekspert idarəsi 
kimi və ya cinayət-prosessual qanunla müəyyən edilmiş qaydada 
məhkəmə ekspertizasının aparılması həvalə edilmiş digər idarə kimi 
müəyyən edir. 
Dövlət məhkəmə ekspert idarəsinin məhkəmə ekspertizalarının 
təşkili və aparılması fəaliyyəti «Dövlət məhkəmə ekspertizası 
fəaliyyəti haqqında» Qanunla, Azərbaycan Respublikasının 
prosessual qanunvericiliyi ilə tənzimlənir və müvafiq icra 
hakimiyyəti orqanlarının müvafiq hüquqi normativ aktları ilə həyata 
keçirilir. 
D.M.E.F.H.Q.-nun 23-cü maddəsinə uyğun olaraq dövlət 
məhkəmə-ekspert idarəsi icra hakimiyyəti orqanlarının 
ixtisaslaşdırılmış müəssisəsidir, məhkəmə ekspertizasının təşkili və 
keçirilməsi vasitəsilə məhkəmələrin, hakimlərin, təhqiqat 
orqanlarının, təhqiqat aparan şəxsin, müstəntiqin və prokurorların 
səlahiyyətlərinin yerinə yetirilməsini təmin etmək üçün yaradılmışdır. 
Azərbaycan Respublikasının məhkəmə-tibbi xidmət sistemində, 
 
Şakir Musayev  
 
42
dövlət məhkəmə-ekspert idarəsi kimi yalnız Səhiyyə Nazirliyinin 
ixtisaslaşdırılmış Məhkəmə-Tibbi Ekspertiza və Patoloji Anatomiya 
Birliyi hesab olunur.  
Səhiyyə Nazirliyinə tabe olmayan tibb müəssisəsində məhkəmə-
tibb ekspertizasının təşkili və aparılması (məsələn; Müdafiə 
Nazirliyinin Mərkəzi hərbi məhkəmə-tibbi laboratoriyası), Səhiyyə 
Nazirliyi ilə birgə qəbul edilmiş müvafiq icra hakimiyyəti orqanının 
normativ hüquqi aktları əsasında həyata keçirilir. 
Dövlət məhkəmə-ekspert idarəsinin profilini (məhkəmə-tibbi, 
məhkəmə-psixiatrik, məhkəmə-narkoloji və s.) müvafiq icra 
hakimiyyəti orqanları təyin edir. Eyni profilli məhkəmə ekspert 
idarələri məhkəmə ekspertizasının təşkili və aparılması fəaliyyətini 
ekspert praktikasına, ekspertlərin professional hazırlığı və 
ixtisaslaşdırılmasına vahid elmi-metodik yanaşma əsasında həyata 
keçirir. Qanunun bu tələbi hüquqi normativ sənədlərlə dövlət 
məhkəmə-tibbi xidmətin təşkilati strukturu çərçivəsində, ekspert 
metodikalarının və nümunəvi diaqnostik alqoritmlərin 
standartlaşdırılması, ekspertlərin ixtisaslaşdırılması və yenidən 
hazırlaşdırılmasının qəbul edilmiş ümumi tələbləri ilə təmin edilir. 
Dövlət məhkəmə-ekspert idarəsinin fəaliyyəti dövlət büdcəsindən 
maliyyələşir (D.M.E.F.H.Q. maddə 38). Dövlət məhkəmə-ekspert 
idarəsi müvafiq icra hakimiyyəti tərəfindən müəyyən edilmiş inzibati 
ərazidə yerləşən təhqiqat orqanları, ibtidai istintaq və məhkəmələr 
üçün məhkəmə ekspertizasını mütləq qaydada həyata keçirir. Əgər 
dövlət məhkəmə ekspert idarəsinin xidmət göstərdiyi inzibati ərazidə 
məhkəmə ekspertizasının (konkret ixtisas üzrə eksperti, lazımi 
maddi-texniki baza və ya tədqiqatların aparılması üçün şərait 
olmadıqda) aparılması mümkün deyilsə, həmin ekspertiza dövlət 
məhkəmə-ekspertiza idarəsinin digər ərazidə xidmət göstərən struktur 
şöbələri tərəfindən aparıla bilər. 
Dövlət məhkəmə-ekspert idarələri müqavilə əsasında vətəndaşlar 
və hüquqi şəxslər üçün, ekspert müayinələrinin, vətəndaş və arbitraj 
işləri, inzibati qanun pozuntulu işlər üzrə məhkəmə ekspertizalarının 
aparılması (ekspert idarəsinə ekspert işinin müqavilə əsasında 
ödənilməsi şərti ilə) hüququna malikdir. Ekspert işinin ödənişli 
Cinayət mühakimə icraatının  
məhkəmə-tibbi təminatı  
 43
qaydası müvafiq icra hakimiyyəti orqanları tərəfindən müəyyən 
edilir. 
Ekspert və mütəxəssis işinin maddi ödənilməsi CPM-nin 97.6.7. 
və 97.6.8-ci maddələrinə əsasən mümkündür. Bu norma, ekspertlərə 
və mütəxəssislərə prosessual hərəkətlər aparılan yerə getmə və 
yaşama (çağırış yerinə getmə və qayıtma qiyməti, kirayə tutma və 
gündəlik xərcləri) ilə əlaqədar ödənilən xərcləri, həmçinin, xidməti 
tapşırıq qaydasında yerinə yetirilən vəzifələr istisna olmaqla, cinayət 
mühakimə icraatı gedişində yerinə yetirdikləri vəzifələrin 
mükafatlandırılmasını prosessual ödənilən məbləğ kimi qəbul edir. 
Qeyd olunan məbləğ təhqiqatçının, müstəntiqin, prokurorun və ya 
məhkəmənin qərarı ilə ödənilir. 
2000-ci ildə Azərbaycan Respublikasının dövlət məhkəmə 
ekspertizası fəaliyyətinin qanunvericiliyində əsaslı dəyişikliklər baş 
verdi. «Dövlət məhkəmə ekspertiza fəaliyyəti haqqında» Qanunun və 
yeni Cinayət-Prosessual Məcəllənin qüvvəyə minməsi məhkəmə-
tibbi ekspertiza fəaliyyətinin yeganə ixtisaslaşdırılmış dövlət 
məhkəmə-tibbi ekspertiza idarəsi olan Səhiyyə Nazirliyinin «MTE və 
PA» Birliyi tərəfindən həyata keçirilməsini müəyyənləşdirdi. Dövlət 
məhkəmə ekspertiza idarələrinin (məhkəmə-tibbi, məhkəmə 
psixiatrik və məhkəmə narkoloji) fəaliyyətlərinin həmin Qanun və 
Məcəllənin müddəalarının tələblərinə müvafiq olaraq düzgün və 
dürüst uyğunlaşdırılması barədə Səhiyyə Nazirliyi tərəfindən 
27.11.2000-ci il tarixdə 108 saylı əmr verildi: 
Tibb müəssisələrinin rəhbərlərinə, Səhiyyə Nazirliyinin bütün baş 
mütəxəssislərinə dövlət məhkəmə ekspertiza idarəsindən kənarda hər 
hansı bir formada məhkəmə-tibbi müayinələr (ekspertizalar) 
aparmaqla dövlət məhkəmə-ekspertiza idarəsinin fəaliyyətinin həyata 
keçirməyi, məhkəmə ekspertiza idarəsinin rəhbərindən başqa hər-
hansı şəxsdən və ya orqandan məhkəmə-tibbi ekspertizanın 
aparılması haqqında tapşırıq almağı, başqa idarənin əməkdaşı 
qismində, həmçinin özəl ekspert kimi məhkəmə ekspertizası 
fəaliyyətini həyata keçirməyi, ekspert rəylərini (aktlarını) ekspert 
idarəsinin möhüründən başqa hər-hansı bir möhürlə təsdiqlənməsi 
qadağan edildi; III instansiyada təkrari məhkəmə-tibbi ekspertizaların 
 
Şakir Musayev  
 
44
aparılması haqqında qayda qüvvəsini itirmiş hesab edildi. Hal-hazırda 
Respublikamızda qanunvericiliyə müvafiq olaraq məhkəmə-tibbi 
ekspertizanın təşkil edilməsi, aparılması, ekspertizanın icra 
müddətinə və keyfiyyətinə nəzarət, məhkəmə ekspertiza fəaliyyətinin 
yoxlanılması, təkrari, kompleks, komisyon və s. ekspertizaların 
təşkili və icrası, ekspertlərin digər istintaq hərəkətlərində 
iştiraklarının təmin olunması və məhkəmə-tibb ekspertizasının 
xidmətinə dair digər işlərin həyata keçirilməsi mərkəzləşdirilmiş 
qaydada Birliyin Baş direktoru tərəfindən nizamlanılır. 
Məhkəmə ekspertizasının dövlət məhkəmə-ekspert idarəsində 
aparılmasının bir sıra üstünlükləri var. Burada, müvafiq xüsusi biliyə 
yiyələnmiş, tədqiqatın nəticələrinin prosessual formalaşdırılmasında 
təşkilati məsələlər üzrə suallara dair təcrübəli mütəxəssislər işləyir və 
ekspert idarəsi lazımi maddi texniki bazaya malikdir. Komisyon 
ekspertizaların təşkili və aparılması imkanı, ekspertlərin 
attestasiyasının keçirilməsi və kadr hazırlığı sistemi var. 
Ekspertizaların keyfiyyətinə və müddətinə mütəmadi nəzarət edilir, 
ekspertizalar və tədqiqatlar müvafiq ərazinin hüquq-mühafizə 
orqanları üçün mütləq və pulsuz aparılır. 
Azərbaycan Respublikası qanunvericiliyinə görə məhkəmə-
ekspertizasının 5 növü vardır: ilkin, əlavə, təkrar, komisyon və 
kompleks. 
İlkin ekspertiza - ekspert rəyi tərtib edilməklə obyektin ilkin 
müayinəsidir. İlkin ekspertizanı bir qayda olaraq ekspert tək aparır. 
Lakin, xüsusi ağır və məsuliyyətli hallarda ilkin ekspertiza komisyon 
qaydada ekspertlər qrupu tərəfindən aparıla bilər.  
Əlavə ekspertiza - ekspert rəyi kifayət qədər dolğun olmadıqda, 
ekspert qoyulmuş sualları tam həll etmədikdə, həmçinin cinayət işi ilə 
əlaqədar tədqiq olunmuş şəraitlə bağlı yeni suallar yarandıqda təyin 
olunur. Əlavə ekspertiza ilkin icraçı ekspertə və digər ekspertə; ilkin 
ekspert komissiyasına və digər ekspert komissiyasına həvalə edilir. 
Təkrar ekspertiza - əvvəl verilmiş ilkin və əlavə ekspert rəyinin 
düzgünlüyünə və əsaslandırılmasına şübhə olduqda, ekspert və 
ekspertlərin rəyində ziddiyyət olduqda təyin edilir. Təkrar 
ekspertizaların təyin olunmasına daha çox, ekspertin nəticələri ilə 
Cinayət mühakimə icraatının  
məhkəmə-tibbi təminatı  
 45
digər aşkar olunmuş iş şəraiti arasında ziddiyyətin olması, istintaqın 
gedişində əvvəl verilmiş ekspert nəticələrinə təsir edə biləcək yeni 
məlumatların aşkar olunması, aparılmış müayinələrin tam olmaması, 
təsdiq olunmamış metodikalardan istifadə, ekspert nəticəsi ilə tədqiqi 
hissənin uyğunsuzluğu, ekspertizanın təyin olunmasında, 
aparılmasında və ekspert rəyinin tərtib olunmasında əhəmiyyətli 
cinayət-prosessual pozğunluqlarına yol verilməsi əsas olur. 
«Rəyin əsaslandırılması» anlayışı ilə (ona şübhə olduqda təkrar 
ekspertizanın təyin olunmasına əsas verir), «nəticənin 
əsaslandırılması» anlayışını eyniləşdirmək düzgün deyil. Nəticənin 
əsaslandırılması tələbi CPM-də öz əksini tapmışdır (maddə 267.4.). 
Səbəb göstərilmədikdə və ya az olduqda, nəticənin natamam 
arqumentləşdirilməsi ekspertin dindirilməsi yolu ilə aradan qaldırıla 
bilər. 
İbtidai istintaq zamanı əlavə və təkrar məhkəmə ekspertizalar 
CPM-nin  267-ci maddəsinə müvafiq qaydada təyin edilir. Müəyyən 
olunan hüquqi normaların məzmununa uyğun olaraq, əlavə və təkrar 
ekspertizaların təyin olunması, onların icrasına əsas olsa belə, 
müstəntiq, təhqiqatçı və məhkəmə üçün mütləq deyil. 
Məhkəmə istintaqının gedişində əlavə və təkrari ekspertiza 
məhkəmənin təşəbbüsü və ya tərəflərin vəsatəti ilə o halda təyin edilir 
ki, rəyin natamamlığı və tam aydın olmamasını və ekspert rəyləri 
arasındakı ziddiyyəti məhkəmə icraatı zamanı ekspertin və ekspert 
komissiyasının dindirilməsi yolu ilə aradan qaldırmaq mümkün 
olmur (CPM, maddə 331.3.). 
Məhkəmə ekspertizası növündən asılı olaraq, bir ekspert 
(təkbaşına) və ekspert qrupu (komisyon) tərəfindən aparıla bilər. 
Komisyon məhkəmə ekspertizanın keçirilməsi CPM-nin 265-ci 
və D.M.E.F.H.Q.-nun 19-cu maddələrində nəzərdə tutulmuşdur. Bu 
ekspertiza eyni və ya müxtəlif ixtisas üzrə sayı iki nəfərdən az 
olmayan ekspertlər tərəfindən aparılır. Müxtəlif ixtisaslı ekspertlər 
tərəfindən aparılan ekspertiza kompleks statusu daşıyır (CPM, maddə 
266). Komisyon və kompleks ekspertizaların ümumi əlamətləri 
ekspertlər arasında aparılacaq tədqiqatların həcmi və ardıcıllığının 
razılaşdırılmasının vacibliyindən, komissiyanın hər bir üzvünün öz 
 
Şakir Musayev  
 
46
səlahiyyəti çərçivəsində müstəqil və asılı olmadan tədqiqatlar 
aparmasından ibarətdir. Kompleks ekspertizanın xarakterik 
xüsusiyyətləri, onun icrasına müxtəlif ixtisaslı mütəxəssislərin cəlb 
olunması ilə yanaşı, həm də komissiya qarşısında qoyulmuş sualların 
həllinin heç olmazsa, bir hissəsinin komissiyanın ayrı-ayrı üzvlərinin 
səlahiyyətindən kənara çıxmasından və (ya) müxtəlif ixtisaslı 
mütəxəssislərin tədqiqatlarının nəticələrindən birgə istifadə 
olunmasından ibarətdir. 
Ekspertin «ixtisası» anlayışı CPM-də və D.M.E.F.H.Q.-da 
verilmiş terminlər arasında yoxdur. Bu hal müxtəlif fikir ayrılığına, o 
cümlədən ekspert komissiyasının tərkibini müəyyən edəndə 
prosessual çətinliyə səbəb olur. Dolayısı ilə, «ixtisas» anlayışının 
məzmunu haqda CPM-nin və D.M.E.F.H.Q.-nun bəzi maddələrinə 
görə mülahizə yürütmək olar. 
Cinayət-prosessual qanunun normaları «mütəxəssisi» və 
«eksperti» «xüsusi biliyə malik şəxs» kimi müəyyən edir. Həmin 
normalar mühakimə icraatının bu iştirakçılarının prosessual 
statusunun fərqini isə iş üzrə ekspert təyin olunması (və ya 
mütəxəssis qismində cəlb olunmasına) məsələlərinə və onların 
funksiyalarının ayrılmasına yönəldir. CPM-nə görə «xüsusi biliyə 
malik» şəxs kimi mütəxəssis və ekspert arasında fərq, yalnız hansı 
prosessual məsələlərin həll edilməsinə birinin ya da digərinin təyin 
olunmasındadır. 
CPM «xüsusi biliklər» haqqında ümumi formada olsa belə, 
«ixtisas» anlayışına ümumiyyətlə aydınlıq gətirmir. Mütəxəssis elə 
xüsusi biliklərə malikdir ki, həmin biliklər ona müəyyən şəraitdə 
müstəntiqin və ya məhkəmənin qərarına əsasən ekspertiza aparmağa 
imkan verir. Dövlət məhkəmə-ekspert idarəsinin ştatlı ekspertləri də 
CPM-nin 96-cı maddəsində göstərilmiş mütəxəssisin funksiyalarını 
yerinə yetirə bilər. 
CPM-də və D.M.E.F.H.Q.-da aydınlıq verilmədiyi üçün lüğətdəki 
məlumatlara görə mütəxəssislərin eyni ixtisaslı olmasını elmin eyni 
bir sahəsindən olmasına aid etmək olar. Bununla yanaşı, rəsmi 
sənədlərdə, xüsusən, Səhiyyə Nazirliyinin əmrlərində «ixtisas» 
haqqında digər məlumatlar nəzərdə tutulub. Səhiyyə müəssisələrində 
Cinayət mühakimə icraatının  
məhkəmə-tibbi təminatı  
 47
aşağıdakı əsas ixtisaslar ayırd edilir: müalicə işi; pediatriya; tibbi-
profilaktik iş; stomatologiya; əczaçılıq. Səhiyyə müəssisələrində 
rəsmi qəbul edilən bu ixtisaslar, dövlət ali təhsil standartları ilə təsdiq 
olunmuş diplomlu mütəxəssislərin hazırlanma istiqamətlərinin 
siyahısına uyğundur.  
Səhiyyə müəssisələrindəki digər «ixtisaslara» əsas ixtisasın bir 
hissəsi olan «ixtisaslaşma» kimi baxılmalıdır. İxtisaslaşma, əsas 
ixtisasın müvafiq profili üzrə daha dərin biliyin, bacarığın və 
vərdişlərin öyrənilməsi məqsədini nəzərdə tutur. Məsələn, məhkəmə-
tibbi ekspertiza, terapiya, cərrahiyyə və digərləri - əsas tibbi ixtisas 
olan «müalicə işi»; uşaq cərrahiyyəsi və neonatologiya - əsas ixtisas 
olan «pediatriya» çərçivəsində ixtisaslaşmaya aiddir. 
Hüquqi normalara əsasən ekspert komissiyasının tərkibi 
məhkəmə tibbi eksperti və bir «müalicə işinin» mütəxəssisindən 
(cərrahdan, nevropatoloq və ya travmatoloq) ibarət ola bilər. Eyni 
zamanda əgər ekspert komissiyasına digər «tibbi ixtisas» 
nümayəndəsinin ekspert qismində cəlb edilməsi (pediatr, əczaçı, 
stomatoloq, tibbi-profilaktika işi) vacibdirsə, bu zaman ekspert 
komissiyasına «müalicə işi» sahəsindən başqa digər bir mütəxəssis də 
(pediatr, stomatoloq və s.) cəlb olunur.  
«İxtisas» termininin daha geniş açıqlanması, onun bütün «həkim 
ixtisaslarına» tətbiq olunması, «komisyon» və «kompleks» 
ekspertizalar anlayışının yerdəyişməsinə gətirib çıxara bilər. Məsələn, 
məhkəmə tibb ekspertinin və müalicə işi mütəxəssisinin (cərrahın, 
nevropatoloq, oftalmoloq və s.) iştirakı ilə ekspertizalara kompleks 
kimi baxılmalıdır. Komisyon ekspertiza «sahəsi» isə məhkəmə-tibbi 
ekspertizanın digər sahələrindən birinin mütəxəssislərinin (tanatoloq, 
tibbi-kriminalist və s.) iştirakına qədər daralır. 
Təbabətin ümumi inkişaf ənənələri biliyin hər bir vaxt 
differensasiyalı dərinləşməsi ilə bağlıdır. Məlumdur ki, cərrahların 
içərisində çoxdan torakal cərrahiyyə mütəxəssisləri mövcuddur. 
Torakal cərrahiyyənin sonrakı ixtisaslaşması kardiocərrahların 
(ürəkdə əməliyyat edən mütəxəssislər) və pulmonoloqların (ağ 
ciyərlərdə əməliyyat aparan mütəxəssislər) yaranmasına gətirib 
çıxarmışdır. Lakin, biliklərin differensasiyası mütəmadi 
 
Şakir Musayev  
 
48
dərinləşməkdə davam etdiyi üçün kardiocərrahlar arasında donor və 
süni ürək köçürən və ürəyin irinli-septiki xəstəliklərini cərrahi 
müalicə edən mütəxəssislər formalaşmışdır. Bununla yanaşı 
həkimlərin hamısı təbabətin mütəxəssisləridir. 
Komisyon məhkəmə ekspertizası dövlət məhkəmə ekspert 
idarəsində aparılırsa, onun aparılmasının təşkili həmin idarənin 
rəhbərinə, kompleks ekspertizada isə bir neçə dövlət məhkəmə 
ekspert idarələrinin rəhbərlərinə həvalə edilir. Ekspert idarəsinə təyin 
edilmiş komisyon və kompleks ekspertizanın icrasına həmin idarənin 
əməkdaşı olmayan mütəxəssis cəlb olunursa, mütəxəssisin hüquq və 
vəzifələri ilə tanış edilməsi, bilə-bilə yalan rəy verməyə görə cinayət 
məsuliyyəti daşıması barədə iltizam alınması ekspertizanı təyin etmiş 
şəxs və ya ekspert idarəsinin rəhbəri tərəfindən həyata keçirilir. 
Ekspertizanın komisyon xarakterli olmasını müstəntiq və ya 
ekspertizanın aparılması həvalə edilmiş ekspert idarəsinin rəhbəri 
müəyyən edir (CPM, maddə 265.4). Bundan başqa, məhkəmə-tibbi 
fəaliyyəti tənzimləyən Səhiyyə Nazirliyinin müvafiq əmrlərində 
müəyyən növ ekspertizaların komisyon qaydada aparılması məsləhət 
görülmüşdür. Bəzi ekspertizalar isə Birliyin Baş direktorunun 
tapşırığına əsasən komisyon qaydada icra edilir. 
Bu ekspertizalara aşağıdakı halları aid etmək olar: 
1. qətl və ya qətlə şübhə olduqda; 
2. xarici ölkə vətəndaşının meyitinin ekspertizası; 
3. ekshumasiya olunmuş meyitlərin ekspertizası; 
4. kriminal olaraq hissələrə bölünmüş meyitlərin ekspertizası 
(bədənin ayrı-ayrı hissələri olmadıqda); 
5. kütləvi fəlakətin, o cümlədən məişət travması qurbanlarının 
ekspertizaları; 
6. tibbi yardımın göstərilməsi qaydalarının pozulması nəticəsində 
zərərçəkmişin ekspertizası;  
7. zərərçəkmişin aldığı travmaların onda olan xəstəliyə təsir 
xarakterinin müəyyən edilməsinin vacibliyi ekspertizaları; 
8. psixi pozğunluqlarla, narkomaniya və ya toksikomaniyanın 
inkişafı ilə nəticələnmə hallarında sağlamlığa zərərvurma 
dərəcəsinin təyini ekspertizalarında; 
Cinayət mühakimə icraatının  
məhkəmə-tibbi təminatı  
 49
9. sağlamlıq vəziyyətinin təyini ekspertizaları; 
10. Dövlət əhəmiyyətli ilkin ekspertizalar; 
11. əmək qabiliyyətinin dayanıqlı itirilməsinin təyini ekspertizaları. 
Göstərilən siyahı şəraitdən asılı olaraq dəyişə bilər. 
Ekspertizaların birincili olaraq komisyon qaydada icra edilməsi üçün 
ümumi əsas, onların mürəkkəbliyi, icra olunmasına müxtəlif ixtisaslı 
ekspertlərin cəlb olunmasının vacibliyi və onun sosial əhəmiyyəti 
hesab olunur. 
Ekspertin dövlət ekspert idarəsinin rəhbərinin və ekspertizanı 
təyin etmiş şəxsin qarşısında, ekspertizanın aparılmasına digər 
ixtisasdan olan mütəxəssisin cəlb edilməsi, yəni faktiki olaraq 
komisyon qaydada yerinə yetirilməsi barədə vəsatət vermək hüququ 
vardır (CPM, maddə 97.6.; D.M.E.F.H.Q. maddə 12). 
Komisyon ekspertizanın icra edilməsi zamanı ekspertlər öz 
aralarında istintaq tərəfindən qarşıya qoyulmuş suallara cavab 
verilməsi üçün ekspertizanın məqsədi, ardıcıllığı və aparılacaq 
tədqiqatların həcmi barəsində razılığa gəlirlər. Ekspertizanın 
başlanmasından əvvəl ekspertlərin məsləhətləşmə keçirilməsi 
məqsədəuyğundur. 
Komissiya tərkibinə daxil olan ekspertlərin hamısı eyni vəzifəyə, 
hüquqa malikdirlər və eyni dərəcədə məsuliyyət daşıyırlar. 
Komissiyanın tərkibində olan hər bir ekspert müstəqil, sərbəst və tam 
həcmdə tədqiqatlar aparır. Ekspertlərdən biri rəhbər (təşkilatçı) 
ekspert rolunu yerinə yetirə bilər. Onun prosessual funksiyaları digər 
ekspertlərin funksiyalarından fərqlənmir. Komissiyanın tərkibindən 
sədr və ya aparıcı-ekspertin ayrılması qanunvericilikdə nəzərdə 
tutulmayıb.  
Məhkəmə ekspertizası eyni ixtisaslı ekspert komissiyası 
tərəfindən aparıldıqda, analiz və nəticələrin qiymətləndirilməsi, 
tədqiqatı şəxsən apararaq, müvafiq nəticələr almış ekspert tərəfindən 
və ya digər ekspertlərlə birlikdə aparıla bilər. 
Müxtəlif ixtisaslı ekspertlər tərəfindən komisyon ekspertizanın 
aparılması zamanı həkimlər, kriminalistlər, mühəndislər və digər 
mütəxəssislər (kompleks ekspertiza), onların hər biri öz xüsusi 
bilikləri sərhədində tədqiqatlar aparır. Kompleks məhkəmə 
 
Şakir Musayev  
 
50
ekspertizasının icrasında iştirak etmiş hər bir ekspert, ekspert rəyində 
apardığı tədqiqatları və onun həcmini, aşkar etdiyi faktları və hansı 
nəticələrə gəlməsini göstərir. Kompleks məhkəmə ekspertizasının 
icrasında iştirak etmiş hər bir ekspert, rəyin ancaq onun tərəfindən 
aparılmış tədqiqatlar olan hissəni imzalayır və ona görə məsuliyyət 
daşıyır. 
Kompleks məhkəmə ekspertizasını aparan komissiyanın tərkibinə 
daxil olan və alınmış nəticələrin qiymətləndirilməsinə səlahiyyəti 
olan eyni ixtisaslı ekspertlər ümumi nəticə tərtib edə bilərlər. Əgər 
ümumi nəticəyə gəlinməsinə əsas, bir və bir neçə ekspertin aşkar 
etdiyi faktlar olmuşsa, bu rəydə göstərilməlidir. Əgər eyni ixtisaslı 
ekspertlər arasında fikir ayrılığı olarsa, onda kompleks ekspertizanın 
nəticələri CPM-nin 265.2 maddəsinə və D.M.E.F.H.Q.-nun 19 və 20-
ci maddələrinə uyğun olaraq tərtib edilir, yəni onların hər biri və ya 
digərləri ilə razılaşmayan ekspert fikir ayrılığına səbəb olmuş suala 
dair ayrıca rəy verir. 
Çoxillik ekspert təcrübəsi göstərir ki, bəzi hallarda istintaq-
məhkəmə orqanları meyitin məhkəmə-tibbi ekspertizasının 
nəticələrini ekspert komissiyasının bir rəydə tərtib olunmasını tələb 
edir. Onlar ekspertizanın bir neçə məhkəmə tibb eksperti tərəfindən 
aparıldığına istinad edirlər. Bu tələb, CPM-nin müvafiq normaları ilə 
formal uyğunlaşsa da, ekspert rəyinin tərtib olunmasında ciddi 
təşkilati çətinliklər yaradır və ekspertizanın icra müddətinin 
uzanmasına səbəb ola bilər. Fikrimizcə, bütün prosessual tələblərə 
əməl etməklə təcrübədə qəbul edilmiş, laborator tədqiqatların 
nəticələrinin (tibbi-kriminalistik, məhkəmə-histoloji və s.) ayrı-ayrı 
rəylərdə (tədqiqat aktları ilə deyil) tərtib olunması ilə meyitin 
ekspertizasının icra olunması qaydası daha məqsədəuyğundur. 
Cinayət mühakimə icraatının  
məhkəmə-tibbi təminatı  
 51
2.3. Məhkəmə-tibb ekspertinin 
prosessual vəziyyəti. 
 
Məhkəmə ekspertizasını cinayət-mühakimə icraatının xüsusi 
subyekti - ekspert aparır. CPM-nin 97-ci maddəsinə uyğun olaraq 
məhkəmə ekspertizasını xüsusi biliyə malik dövlət məhkəmə-
ekspertiza idarəsinin ekspertləri apara bilər.  
Birinci fəsildə CPM-də «ekspert» anlayışına müasir aydınlıq 
verilmişdir. D.M.E.F.H.Q.-nun 11-ci maddəsi məhkəmə-ekspertinin 
dövlət statusuna tətbiq oluna biləcək halları dəqiqləşdirir: «Dövlət 
məhkəmə eksperti dövlət məhkəmə-ekspertiza idarəsinin attestasiya 
olunmuş işçisi olub, öz vəzifə borclarının icrası qaydasında məhkəmə 
ekspertizasını aparır». Dövlət ekspert idarəsində işləməyən və 
məhkəmə ekspertizasının icrasına cəlb olunmuş şəxsə də, 
ekspertizanın icra müddətində dövlət məhkəmə-ekspert statusu tətbiq 
edilir. Belə hallarda müvəqqəti əmək müqaviləsinin bağlanması 
məqsədəuyğundur. Ekspertizanın icrasına cəlb olunmuş şəxsin əmək 
haqqının ödənilməsi ilə yanaşı, onun vəzifə borcları da nəzərdə 
tutulmalıdır. 
Azərbaycan Respublikası Səhiyyə Nazirliyinin dövlət məhkəmə-
tibbi ekspert idarəsində ekspert vəzifəsini ali tibbi təhsili və ya digər 
peşə təhsili olan və sonradan konkret ekspert ixtisası üzrə hazırlıq 
keçmiş və Səhiyyə Nazirliyinin normativ hüquqi aktları ilə müəyyən 
olunmuş qaydada bu profil üzrə sərbəst məhkəmə ekspertizası 
keçirmək hüququ almış Azərbaycan Respublikasının hər bir 
vətəndaşı tuta bilər. Ekspertin sərbəst ekspertiza aparması üçün əsas, 
Birliyin Baş direktorunun əmridir. Ekspertin attestasiyası haqqında 
qanunun tələbini belə başa düşmək lazımdır. 
Məhkəmə tibbi ekspertiza və patoloji anatomiya Birliyinin 
ekspertlərinin peşəkar hazırlıq səviyyəsinin müəyyən edilməsi və 
onların ixtisas dərəcələrinə görə attestasiyası, Səhiyyə Nazirliyinin 
normativ hüquqi aktlarının müəyyən etdiyi qaydada həyata keçirilir. 
Ekspertlərin peşəkar hazırlıq səviyyəsinə hər beş ildən bir 
 
Şakir Musayev  
 
52
baxılmalıdır. İxtisas kateqoriyasının olmaması eksperti ekspertiza 
aparmaq hüququndan məhrum etmir. 
Ekspertin prosessual vəziyyəti, qanunla onun üzərinə qoyulmuş 
vəzifələrlə, ona verilmiş hüquq və məsuliyyəti ilə müəyyən edilir. 
Göstərilən üç element ekspertin sərbəst və müstəqilliyi üçün, 
həmçinin ekspert rəyinin tam və obyektivliyi üçün zəmanətdir (CPM, 
maddə 97, D.M.E.F.H.Q. maddə 12 və 13; CM, maddə 297). 
D.M.E.F.H.Q.-nun 13-cü maddəsinə müvafiq olaraq, aşağıda 
göstərilənlər dövlət ekspertinin borcudur: 
- dövlət məhkəmə-ekspert idarəsinin rəhbəri tərəfindən ona 
həvalə edilmiş məhkəmə ekspertizasını icraata qəbul etməli; 
- ona təqdim olunmuş bütün obyektlər və iş materialları üzrə 
tam tədqiqat aparmalı; 
- obyektlərin hissəvi və ya tam məhvinə ya da xarici 
görünüşünün və ya əsas xassələrinin dəyişməsinə səbəb ola biləcək 
tədqiqatların aparılmasının mümkünlüyünü təhqiqatçı, müstəntiq və 
ya hakimlə razılaşdırmalı; 
- qarşısına qoyulmuş suallara müvafiq əsaslandırılmış və 
obyektiv rəy verməli; 
- əgər qarşıya qoyulmuş suallar ekspertin xüsusi bilik 
səviyyəsindən kənara çıxarsa, tədqiqat obyektivləri tədqiqatlar 
aparılması və rəy verilməsi üçün yararsız haldadırsa və ya kifayət 
etmirsə, eləcə də elmin hazırkı inkişafı qarşıya qoyulmuş suallara 
cavab verilməsinə imkan vermirsə, rəy verilməsinin mümkünsüzlüyü 
barədə əsaslandırılmış yazılı məlumat tərtib etməli və bu məlumatı 
məhkəmə ekspertizasını təyin etmiş orqana və ya şəxsə göndərməli, 
ekspert ekspertizanın aparılmasının mümkünsüzlüyü barədə ekspert 
idarəsinin rəhbəri ilə məsləhətləşməlidir. O, ekspertin əsası ilə 
razılaşıb-razılaşmaya bilər. Sonuncu halda idarənin rəhbəri 
ekspertizanı icra etməsini ekspertdən tələb etmək hüququna ya da 
həmin ekspertizanın aparılmasını digər ekspertə və ya ekspert 
komissiyasına həvalə etmək hüququna malikdir ; 
- məhkəmə ekspertizasının aparılması zamanı ona məlum olan 
məlumatları, o cümlədən vətəndaşların konstitusiya hüquqlarını 
Cinayət mühakimə icraatının  
məhkəmə-tibbi təminatı  
 53
məhdudlaşdıran məlumatları, həmçinin qanunla qorunan dövlət və 
kommersiya sirlərini yaymamalı; 
- təqdim olunmuş tədqiqat obyektlərinin və iş materiallarının 
saxlanılmasını təmin etməli. 
Ekspert Azərbaycan Respublikasının prosessual 
qanunvericiliyində göstərilən əsaslar mövcud olduqda, məhkəmə 
ekspertizasının aparılmasında iştirakdan öz-özünə etiraz etməlidir, 
məhkəmə ekspertizası ona tapşırıldıqda isə onun aparılmasını dərhal 
dayandırmalıdır (CPM maddə 118; D.M.E.F.H.Q. maddə 24).  
Aşağıdakı hallarda ekspertdən imtina edilir: 
- hazırkı işin icrasında əvvəl, zərərçəkmiş, mülki iddiaçı, mülki 
cavabdeh və ya şahid qismində iştirak etmişsə (işdə ekspert və ya 
mütəxəssis kimi əvvəlki iştirakı, ekspertdən imtina etməyə əsas 
vermir); 
- hazırkı işlə əlaqədar iştirakçılardan hansı birininsə yaxın 
qohumu olduqda; 
- ekspertin səlahiyyətli olmaması aşkar olunarsa; 
- tərəflərdən və ya onların nümayəndələrindən xidməti və ya 
digər asılı olduqda; 
- hazırkı cinayət işinin nəticəsi ilə şəxsən, birbaşa və dolayısı 
ilə maraqlı olmalarına əsas verən digər hallarda; 
- ekspertiza təyin edilməmişdən əvvəl, məhkəmə ekspertizası 
aparılacaq canlı şəxsə tibbi yardım göstərmişsə. 
Bu əsaslara görə şübhəli, təqsirləndirilən şəxslər, onların qanuni 
nümayəndələri, müdafiəçi, dövlət ittihamçısı, zərərçəkmiş, mülki 
iddiaçı, mülki cavabdeh və onların nümayəndələri tərəfindən ekspertə 
etiraz edilə bilər. Cinayət işi üzrə məhkəməyə qədər icraatın 
gedişində ekspertə etiraz edilmə barədə qərarı təhqiqatçı, müstəntiq 
və ya prokuror, məhkəmə icraatında isə məhkəmə və ya hakim 
tərəfindən qəbul edilir (CPM, maddə  118.3.).  
Ekspert dindirilməyə çağırıldıqda, təhqiqatı aparan şəxsin, 
müstəntiqin, prokurorun və ya məhkəmənin çağırışı ilə təyin olunmuş 
müddətdə mütləq gəlməlidir və ya gəlməməyinin səbəbi barədə 
əvvəlcədən məlumat verməlidir. 
 
Şakir Musayev  
 
54
Ekspertin hüquqları CPM-nin 97.6 maddəsində və D.M.E.F.H.Q.-
nun 12-ci maddəsində əks olunmuşdur. Bundan başqa ekspertin ayrı-
ayrı hüquqları CPM-nin və D.M.E.F.H.Q.-nun digər maddələrində də 
göstərilmişdir. 
Ekspertin aşağıdakı hüquqları vardır: 
− ekspertiza predmetinə aid olan iş materialları ilə tanış olmaq; 
− rəy verilməsi üçün əlavə lazımi materialların təqdim 
olunması, prosessual hərəkətlərin aparılması barədə, öz qanuni 
maraq və hüquqlarını təmin etmək barədə cinayət işi üçün məna 
kəsb edən halların müəyyən olunması üçün prosessual nəticələrin 
qəbul edilməsi barədə ekspertizanı təyin edən orqan və ya şəxs 
qarşısında vəsatət vermək; 
− dövlət məhkəmə ekspert idarəsinin rəhbəri və ekspertizanı 
təyin etmiş orqan və ya şəxs qarşısında ekspertizanın icrasına, əgər 
tədqiqatların aparılması və rəy verilməsi üçün vacibdirsə, digər 
ekspertlərin cəlb olunması barədə vəsatət qaldırmaq; 
− təhqiqatı aparan şəxsin, müstəntiqin, prokurorun və ya 
məhkəmənin icazəsi ilə prosessual hərəkətlərdə iştirak etmək və 
ekspert tədqiqatının predmetinə aid suallar vermək; 
− öz səlahiyyəti daxilində rəy vermək, o cümlədən məhkəmə 
ekspertizasının təyin edilməsi barədə qərarda qarşıya qoyulmamış, 
lakin predmetinə aid olan suallara dair rəy vermək; 
− istintaq hərəkətlərinin və ya məhkəmə iclasının 
protokollarında onun rəy və ya ifadələrinin proses iştirakçıları 
tərəfindən düzgün qeyd olunmaması barədə ərizə vermək, 
həmçinin istintaq hərəkətləri dəqiqləşdirilməsi və əlavə edilməsi 
barədə iradlar etmək; 
− məhkəmə ekspertizanı təyin etmiş orqan və ya şəxs, ekspertin 
hüquqlarını pozarsa, onların hərəkətləri (hərəkətsizliyi) barədə, 
qanunla müəyyən olunmuş qaydada şikayət vermək; 
− məhkəmə iclasının gedişində həll edilməsi üçün ekspert 
qarşısında qoyulacaq suallar barədə fikrini bildirmək; 
− məhkəmənin və tərəflərin suallarına cavab verilməsi üçün 
hazırlaşmaya vaxt verilməsi barədə vəsatət vermək; 
Cinayət mühakimə icraatının  
məhkəmə-tibbi təminatı  
 55
− komisyon və kompleks ekspertizaların fikir ayrılığına səbəb 
olmuş sual üzrə ayrıca rəy vermək; 
− tədqiqatı dayandırmaq və ekspertə ekspertizanın 
aparılmasında mane olan istənilən proses iştirakçısının iştirak 
etməsi üçün icazənin ləğv olunması barədə ekspertizanı təyin etmiş 
orqan və ya şəxs qarşısında vəsatət vermək; 
− məhkəmə ekspertizası təyin edilmiş şəxsin tibbi stasionarda 
qalma müddətinin uzadılması barədə vəsatət vermək; 
− qoyulmuş suallar onun xüsusi biliyi (səlahiyyəti) 
çərçivəsindən kənara çıxırsa, o cümlədən əgər o hesab edir ki, 
ekspertizanın icra edilməsi üçün lazımi biliyə malik deyil və ya 
əgər təqdim olunmuş materiallar rəy verilməsi üçün kifayət etmirsə 
və ekspertə əlavə materialların təqdim olunmasından imtina 
edilibsə, rəy verməkdən imtina etməklə qərarı icrasız geri 
qaytarmaq; 
− tərcüməçi səlahiyyətsiz olduqda, ondan imtina barədə vəsatət 
bildirmək; 
− cinayət işi aparılan dili bilmirsə, digər dildə ifadə vermək; 
− prosessual hərəkətlərin aparılma yerinə gəlməsinə və 
qalmasına görə sərf olunmuş xərclərin ödənilməsini tələb etmək, 
həmçinin mühakimə icraatının gedişində öz vəzifəsinin icrasına 
görə mükafat almaq (xidməti tapşırıqların yerinə yetirilməsi halları 
istisna olmaqla). 
Ekspertin prosessual hərəkətlərin aparılması haqda vəsatət vermə, 
ona baxılma və icazə vermənin prosessual qaydası və ya cinayət işi 
üçün əhəmiyyətli olan halların müəyyən edilməsi üçün prosessual 
qərarların qəbul edilməsi və onun qanuni hüquqlarının təmin 
olunması CPM-nin müvafiq maddələri ilə müəyyən olunur. 
Vəsatət ekspert tərəfindən təhqiqatçıya, müstəntiqə, prokurora və 
ya məhkəməyə verilir. Vəsatət cinayət işinin icrası zamanı istənilən 
vaxt verilə bilər. Yazılı vəsatət cinayət işinə tikilir, şifahi isə istintaq 
hərəkəti və ya məhkəmə iclasının protokoluna əlavə edilir. Vəsatətin 
qəbul olunmaması, eksperti onu yenidən bildirməsi hüququndan 
məhrum etmir. 
 
Şakir Musayev  
 
56
Vəsatətə baxılması və həll olunması, vəsatəti verdikdən sonra 
olur. Əgər ibtidai araşdırma zamanı verilmiş vəsatəti təcili həll etmək 
mümkün deyilsə, onda müəyyənləşdirilmiş gündən gec olmayaraq 
həll edilməlidir. Vəsatət təmin edildikdə, tam və ya hissəvi imtina 
edildikdə təhqiqatçı, müstəntiq, prokuror, hakim qərar çıxarır və 
ekspertin nəzərinə çatdırır. 
CPM-nin tələblərinə görə, ekspertə bunları etmək qadağandır: 
− müstəntiqin və məhkəmənin xəbəri olmadan məhkəmə 
ekspertizasının icrası ilə bağlı suallarla dair cinayət mühakimə 
icraatının iştirakçıları ilə danışıqlar aparmaq; 
− ekspert tədqiqatı aparmaq üçün özü sərbəst materiallar toplamaq; 
− təhqiqatçının, müstəntiqin, hakimin icazəsi olmadan obyektlərin 
tam və ya hissəvi ləğvi, xarici görünüşü və ya əsas xüsusiyyətlərinin 
dəyişməsi ilə nəticələnə biləcək tədqiqatlar aparmaq; 
− ibtidai araşdırma zamanı ona cinayət işində ekspert kimi iştirak 
edərkən məlum olmuş məlumatları yaymaq (əgər o əvvəlcədən bu 
barədə CPM-nin maddəsinə uyğun xəbərdar edilmişsə); 
− əvvəlcədən bilə-bilə yalan rəy vermək. 
− Bundan başqa, D.M.E.F.H.Q.-nun 12-ci maddəsinə müvafiq 
olaraq dövlət məhkəmə ekspertinə aşağıdakıları etmək qadağandır: 
− dövlət məhkəmə ekspert idarəsinin rəhbərliyindən başqa, hər-
hansı bir orqan və ya şəxsdən məhkəmə ekspertizasının aparılması 
barədə tapşırıq almaq; 
− başqa idarənin əməkdaşı qismində, həmçinin özəl ekspert kimi 
məhkəmə-ekspertiza fəaliyyətini həyata keçirmək; 
− proses iştirakçıları ilə şəxsi kontakt yaratmaq, əgər bu onun işin 
nəticəsi ilə maraqlı olmadığını şübhə altına salırsa; 
− məhkəmə ekspertizasının nəticələri barədə, onu təyin etmiş orqan 
və ya şəxs istisna olmaqla, məlumat vermək (bu tələb ekspertizanın 
nəticələri haqda istənilən şəxslərə, o cümlədən operativ-axtarış 
xidmətinin əməkdaşlarına, ekspertizası aparılan şəxslərə, onların 
qohumlarına və qanuni nümayəndələrinə, tibbi yardım göstərən tibb 
işçilərinə və başqa məlumat verilə bilməsinin mümkünlüyünə aid 
edilir).  
Cinayət mühakimə icraatının  
məhkəmə-tibbi təminatı  
 57
Ekspert bilə-bilə yalan rəy verməyə görə CM-nin 297-ci maddəsi 
ilə, ibtidai araşdırmanın məlumatlarını yaymasına görə isə CM-nin 
97.4.10 maddəsi ilə məsuliyyət daşıyır. Məsuliyyət o vaxt nəzərdə 
tutulub ki, ekspertə qanunla müəyyən olunmuş qaydada bu 
hərəkətlərə yol verməməsi barədə xəbərdarlıq edilmişdir. Məhkəmə 
istintaqının məlumatlarının yayılmasına görə cinayət məsuliyyəti 
nəzərdə tutulmayıb. Cinayət işinin bütün məhkəmələrdə araşdırılması 
açıq xarakter daşıyır («Məhkəmələr və hakimlər haqqında» Qanun, 
maddə 12). 
Ekspertin təyin olunmuş vaxtda çağırışa gələ bilməməsinə üzürlü 
səbəblər olduqda, ekspert və məhkəmə ekspert idarəsinin rəhbəri 
dərhal bu barədə istintaqı aparan şəxsi və ya orqanı, həmin səbəblər 
göstərilməklə, məlumatlandırır. Üzürsüz səbəbdən gəlməməyə görə 
ekspertə prosessual məcburetmə tədbiri tətbiq oluna bilər. Ekspertin 
təhqiqata, istintaqa və ya məhkəməyə məcburi gətirilməsi qanunda 
yalnız ekspertin dindirilməyə, həmçinin məhkəməyə üzürsüz 
səbəbdən gəlməməsi zamanı nəzərdə tutulub. Bu zaman 
təhqiqatçının, müstəntiqin, prokurorun, hakimin gətirilmə haqqında 
qərarı icra edilməmişdən qabaq ekspertə elan edilir və qərarda imza 
edilməklə təsdiq olunur. Gətirilmə gecə vaxtı icra oluna bilməz. 
Məcburi gətirilmə, həmçinin hamilə qadınlara, o cümlədən sağlamlıq 
vəziyyətindən asılı olaraq qaldıqları yeri tərk edə bilməyən xəstələrə 
tətbiq oluna bilməz. Gətirilmə təhqiqatçının, müstəntiqin, prokurorun 
tapşırığı ilə təhqiqat orqanları, məhkəmə tapşırığı ilə məhkəmənin 
icraçıları tərəfindən yerinə yetirilir.  
Məhkəmə iclasında qayda pozğunluqlarına, sədrlik edənin və 
məhkəmə nəzarətçilərinin sərəncamlarına tabesizliyə görə, ekspert, 
zalda iştirak edən digər istənilən şəxs kimi, belə hərəkətlərin yol 
verilməzliyi barədə xəbərdarlıq oluna, məhkəmə iclasından çıxarıla 
və ya cərimə oluna bilər. 
Bütün göstərilənlər mühakimə icraatının iştirakçısı kimi, 
ekspertin prosessual statusunu təşkil edir və yəni vəzifə borclarının 
dairəsinə daxil olub-olmamasından asılı olmayaraq, məhkəmə 
ekspertizasını aparan ekspertə aid edilir. 
 
Şakir Musayev  
 
58
2.4. Məhkəmə-tibbi ekspertizanın 
təyin olunma qaydaları. 
 
Ekspertiza, ekspertizanın təyin olunmasına səlahiyyətli şəxs 
tərəfindən - prokurorun, müstəntiqin, hakimin, təhqiqatçının qərarı və 
ya məhkəmənin qərardadı ilə müəyyənləşir (CPM, maddə 264, 
D.M.E.F.H.Q. maddə 21). Qanunvericiliklə ekspertizanın təyin 
olunma qərarının (qərardadın) məzmunu müəyyən edilir. Qərarda 
(qərardadda) aşağıdakılar əks olunmalıdır: 
- qərarın çıxarılma yeri (müvafiq icra orqanının adı, ünvanı); 
- qərarın çıxarılma vaxtı (tarix, ay, il); 
- qərar kim tərəfindən çıxarılır: vəzifəsi (prokuror, müstəntiq, 
təhqiqatçı, hakim), rütbəsi, dərəcəsi, şəxsin adı, soyadı, həmçinin 
qərarı və ya qərardadı çıxardan ibtidai istintaq, təhqiqat, məhkəmə 
orqanlarının adı; 
- cinayət işinin nömrəsi; 
- ekspertizanın təyin olunmasına əsas və CPM-nin konkret 
normalarına istinad etməklə eyni və ya müxtəlif ixtisaslı bir neçə 
ekspertin, xüsusi biliyin cəlb olunması vacibliyinin əsaslandırılması; 
- ekspertizanın növü - ilkin (adətən qeyd olunmur), əlavə və ya 
təkrar; 
- ekspertizanın aparılma forması - təkbaşına (adətən qeyd 
olunmur), komisyon və ya kompleks; 
- ekspert-mütəxəssisin adı, ekspertin adı, soyadı, atasının adı; 
- həll edilməsi tələb olunan suallar; 
- ekspertlərin sərəncamına təqdim olunmuş materiallar; 
- ekspert idarəsinin rəhbərinə ekspertin və ya ekspert 
komissiyasının vəzifələri, hüquqları və məsuliyyət daşımalarını izah 
etmələri barədə tapşırıq (əgər ekspertiza ekspert idarəsinə təyin 
olunubsa); 
- ekspertin vəzifəsi, hüquqları və məsuliyyətilə tanış olması 
barədə iltizamı; 
- müstəntiqin (təhqiqatçının, hakimin) şəxsi imzası. 
Cinayət mühakimə icraatının  
məhkəmə-tibbi təminatı  
 59
Ekspertiza müvafiq qərarın və ya qərardadın çıxarıldığı gündən 
təyin edilmiş hesab olunsa da, onun icra müddəti qərarın (qərardadın) 
ekspert idarəsinə təqdim olunduğu gündən başlayır. 
İbtidai istintaqın gedişində ekspertizanın təyin olunma və 
materialların məhkəmə tibbi ekspertizaya göndərilmə qaydaları 
CPM-nin müvafiq maddələrində nəzərdə tutulub. O ekspertizanın 
aparılma yerindən, növündən, eləcə də, ekspertlərin sayı, statusu və 
ixtisasından asılı olaraq müxtəlifdir. 
Məhkəmə ekspertizası ekspert idarəsində aparılarkən müstəntiq 
müvafiq idarənin rəhbərinə məhkəmə ekspertizasının təyin olunma 
qərarını göndərir, ekspertizanın aparılması və rəy verilməsi üçün 
vacib olan tədqiqat obyektlərinin və materiallarının təqdim 
olunmasını təşkil edir (CPM, maddə 269; D.M.E.F.H.Q. maddə 22). 
Əgər tədqiqat obyektinin dövlət məhkəmə-ekspert idarəsinə 
göndərilməsi mümkün deyilsə, həmin orqan və ya şəxs ekspertin 
obyektə maneəsiz yol tapmasını və onun yerində müayinə 
edilməsinin mümkünlüyünü təmin edir. 
Ekspert idarəsinin rəhbəri qərarı aldıqdan sonra, məhkəmə 
ekspertizasının icrasını həmin idarədə işləyən konkret ekspertə və ya 
bir neçə ekspertə həvalə edir və bu barədə müstəntiqi 
məlumatlandırır. Dövlət məhkəmə-ekspert idarəsinin rəhbəri ekspertə 
CPM-nin 97-ci maddəsində nəzərdə tutulmuş hüquqlarını və 
məsuliyyətini izah edir. Ekspertizanın icrasına ekspert idarəsində 
işləməyən şəxsin cəlb olunması vacibdirsə, ekspert idarəsinin rəhbəri 
bu məsələni ekspertizanı təyin etmiş şəxslə razılaşdırır 
(D.M.E.F.H.Q., maddə 9). 
Məhkəmə istintaqının gedişində məhkəmə-tibbi ekspertizaların 
təyin olunma qaydası bir qədər fərqlənir. Ekspertiza məhkəmə 
iclasında məhkəmənin qərardadı və ya hakimin təşəbbüsü ya da 
tərəflərin vəsatəti əsasında təyin edilir (CPM, maddə 331). 
Konkret işlə əlaqədar ibtidai istintaqda ekspertiza aparılmasından 
asılı olmayaraq, məhkəmədə ibtidai istintaqda verilmiş rəyə əlavələr 
etmək və aydınlıq gətirmək üçün təhqiqatlar aparmaq lazım gələrsə, 
ilkin ekspertiza təyin olunur. 
 
Şakir Musayev  
 
60
Ekspertizanın təyin olunması barədə qərar qəbul edildikdən sonra, 
sədrlik edən tərəflərə ekspertə sualları yazılı şəkildə verməyi təklif 
edir. Qoyulmuş suallar açıqlanmalı və məhkəmə araşdırıcılarının 
fikirləri dinlənilməlidir. Suallara baxıldıqdan sonra, məhkəmə qərarı 
və ya qərardadı ilə cinayət işinə aid olmayan və ekspertin səlahiyyəti 
çərçivəsindən çıxan sualları kənarlaşdırır və yeni suallar tərtib edir. 
Məhkəmə iclasında iştirak edən ekspert və ya mütəxəssis tərəflərin və 
məhkəmənin təqdim etdiyi suallara, xüsusən də onların ekspertin 
səlahiyyətinə uyğun olub-olmaması, bir neçə sualların tərtibində 
düzəlişlər etmək və ya onları çıxarmaq, həmin sualların həll olunması 
mümkünlüyü və ekspertizanın aparılma şəraiti haqqında öz fikrini 
bildirir. 
Qərardadın məzmunu ibtidai istintaqda məhkəmə ekspertizasının 
təyin olunması qərarı ilə eynidir. Qərardadın (qərarın) sürəti ekspertə 
təqdim olunur. 
Məhkəməyə sədrlik edən şəxs ekspertlə razılaşdıqdan sonra, 
müayinə və rəyin hazırlanması üçün lazım olan vaxtı, ekspertizanın 
aparılma yerini müəyyən edir. Sonra məhkəmə iclasında fasilə elan 
olunur və ya ekspertin iştirakı olmadan davam edir. Əgər ekspertiza 
məhkəmədə aparılırsa, ekspert üçün iş şəraitini məhkəmə təmin edir. 
Məhkəmə istintaqının gedişində ekspertizanın aparılması, cinayət 
işinin ibtidai istintaqı mərhələsində məhkəmə ekspertizasının apa-
rılmasında olduğu kimidir. Konkret şəraitdən asılı olaraq ekspertiza 
məhkəmədə və ya ondan kənar yerdə yerinə yetirilə bilər (xüsusi 
avadanlıqlardan istifadə etməklə mürəkkəb tədqiqatların aparıl-
masının vacibliyi, şəxsin tibbi stasionara yerləşdirilməsi, tədqiqat 
obyektinin məhkəməyə gətirilməsinin mümkünsüzlüyü və s.). 
Ekspert rəyi yazılı şəkildə verilir. Əgər rəydə iş üçün əhəmiyyətli 
hallar göstərilmişsə, məhkəmənin qərardadı və ya hakimin qərarı ilə 
tam və ya hissəvi olaraq məhkəmədə açıqlana bilər. Ekspert rəyini, 
açıqlanmağa vəsatət vermiş tərəf və ya məhkəmə açıqlayır. 
Təcrübədə çox vaxt məhkəmə istintaqında aparılmış ekspertiza 
rəyinin nəticəsi ekspertin özü tərəfindən açıqlanır. 
Əgər ekspertiza qarovul altında və ya həbs yerində olan müttəhim 
və ya təqsirləndirilən şəxs barəsində təyin olunmuşsa, onda müvafiq 
Cinayət mühakimə icraatının  
məhkəmə-tibbi təminatı  
 61
müəssisənin müdiriyyəti ekspertizanın aparılması üçün ekspertin 
həmin müəssisəyə daxil olmasını (ekspertizanı təyin etmiş şəxsin 
yazılı icazəsi ilə), avadanlığı olan otaqla təmin edir, zərurət yaranarsa 
şübhəli və ya təqsirləndirilən şəxsi tibbi stasionara yerləşdirir. 
Qanun ekspertizanın mütləq aparılmasını göstərən halları 
müəyyən etmişdir (CPM, maddə 140). Məhkəmə-tibbi ekspertizanın 
mütləq təyin olunması zamanı aşağıdakıların aşkar olunması 
zəruridir: 
1. ölümün səbəbi; 
2. sağlamlığa zərərvurma dərəcəsi və xarakteri; 
3. təqsirləndirilən şəxsin cinayət mühakimə icraatında öz hüquq və 
qanuni maraqlarını sərbəst qorumaq qabiliyyətinə şübhə yarandıqda 
fiziki vəziyyəti; 
4. zərərçəkmiş şəxsin iş üçün əhəmiyyəti olan halları düzgün 
qavramaq və onlar haqqında düzgün ifadələr vermək qabiliyyətinə 
şübhə yarandıqda onun fiziki vəziyyəti; 
5. şübhəli, təqsirləndirilən və zərərçəkmiş şəxslərin yaşını təsdiq 
edən sənəd yoxdursa və ya şübhə yaradırsa və cinayət işi üçün 
əhəmiyyət kəsb edən hallarda, onların yaşının təyini. 
Məhkəmə-tibbi ekspertizaların keçirilməsinin vacibliyi bununla 
bitmir. Cinayətin açılması və tədqiqatı üçün əhəmiyyətli olan 
sualların ancaq xüsusi ekspert tədqiqatları yolu ilə həllinin bir çox 
səbəbləri mövcuddur. CPM-də göstərilmiş «ekspertiza» anlayışının 
açıqlanmasında qanunla bu hal nəzərdə tutulmuşdur. 
Canlı şəxsin məhkəmə-tibbi ekspertizası könüllü və məcburi 
qaydada aparılır (D.M.E.F.H.Q. maddə 29). Məhkəmə 
ekspertizasının könüllü aparılacağı bir çox şəxslər və məhkəmə 
ekspertizasının icra qaydasından istifadə edilməsi CPM-də də öz 
əksini tapmışdır. Bu kateqoriyaya, adətən, zərərçəkmişlər və şahidlər 
aid edilir. 
D.M.E.F.H.Q.-nun 29-cu maddəsinə müvafiq olaraq dövlət 
məhkəmə-ekspert idarəsində könüllü qaydada ekspertiza aparılarkən, 
məhkəmə ekspertizası aparılacaq şəxsin yazılı razılığı təqdim 
olunmalıdır. Əgər məhkəmə ekspertizası aparılacaq şəxs 16 yaşına 
çatmamışsa və ya məhkəmə tərəfindən iş qabiliyyəti olmayan hesab 
 
Şakir Musayev  
 
62
olunmuşsa, məhkəmə ekspertizasının aparılmasına yazılı razılığı bu 
şəxsin qanuni nümayəndəsi verir (yetkinlik yaşına çatmayanın 
valideynləri, qəyyum və ya himayəçiləri, övladlığa götürənlər, 
himayəsində olduğu idarə və təşkilatın nümayəndələri - qanuni 
nümayəndələridir). Ekspertizanın aparılmasına zərərçəkmişin və 
şahidin razı olub-olmamasının yazılı təsdiqi qanunda nəzərdə 
tutulmuşdur. 
Bununla yanaşı, CPM-i zərərçəkmişin və şahidin məcburi 
qaydada ekspertizasının aparılmasını müəyyən etmişdir. Zərərçəkmiş 
məhkəmə-tibbi ekspertizaya sağlamlığa zərərvurma dərəcəsinin və 
xarakterinin təyin olunmasının vacibliyi zamanı, zərərçəkmişin iş 
üçün əhəmiyyətli halları düzgün qavramaq və o, ifadələr vermək 
qabiliyyətinə şübhə yaratdıqda, iş üzrə əhəmiyyət kəsb edirsə, onun 
yaşını təsdiq edən sənəd olmadıqda və ya onun düzgünlüyü şübhə 
doğurduqda zərərçəkmişin yaşını təyin etmək üçün məcburi qaydada 
göndərilir. Şahidin məcburi qaydada məhkəmə-tibbi ekspertizası 
ancaq onun ifadəsinin doğruluğunun qiymətləndirilməsinə zərurət 
yarandıqda aparılır. Belə hallarda ekspertizanın təyin olunması və 
aparılması məcburidir. 
Əgər şəxsin məcburi qaydada məhkəmə ekspertizasının 
aparılması barədə prosessual qanunvericilikdə birbaşa göstəriş 
yoxdursa, onda dövlət məhkəmə-ekspert idarəsinin bu şəxsin məcburi 
qaydada məhkəmə-ekspertizasını aparmaq hüququ yoxdur 
(D.M.E.F.H.Q. maddə 29).  
Azərbaycan Respublikası MDB-nə daxil olan bəzi ölkələr ilə 
vətəndaş, ailə və cinayət işləri üzrə hüquqi münasibət və hüquqi 
yardım göstərilməsi barədə Konvensiyaya qoşulmuş və qəbul 
olunmuş, bir sıra dövlətlərlə qarşılıqlı hüquqi yardım göstərilməsi 
barədə ikitərəfli müqavilələr bağlanmışdır. Bu hüququ aktlarının hər 
biri hüquqi yardım göstərilməsinin prosedura fərqlərini nəzərdə tutsa 
da, müvafiq razılaşma və müqavilələrin əsasını cinayət işləri üzrə 
qarşılıqlı hüquqi yardım göstərilməsi barədə Avropa Konvensiyası 
(1959) və 1990-cı ilin 14 dekabrında BMT-nin Baş Assambleyasının 
45-ci sessiyası tərəfindən qəbul edilmiş cinayət-ədalət məhkəməsi 
sahəsində qarşılıqlı yardım haqqında müqavilə təşkil edir. 
Cinayət mühakimə icraatının  
məhkəmə-tibbi təminatı  
 63
Hüquqi yardımın göstərilməsi üçün əsas, rəsmi sorğu və ya 
tapşırıqdır. Sorğunun və ya tapşırığın məzmunu və forması müvafiq 
müqavilələrlə müəyyən edilmişdir. 
Hüquqi proseduralara uyğun olaraq, sorğunun göndərilməsinin, 
alınmasının və icra olunmasının təşkilini mərkəzi orqan yerinə yetirir 
ki, hər bir dövlətdə bu orqan sərbəst müəyyən edilir. Mərkəzi orqan 
funksiyasını adətən Ədliyyə Nazirliyi və Baş Prokurorluq icra edir. 
Əgər sorğulanan mərkəzi orqan tapşırığın icrasına səlahiyyətli 
deyilsə, onu səlahiyyətli idarəyə göndərir (məsələn, məhkəmə-tibbi 
ekspertiza idarəsinə) və bu barədə sorğu edən tərəfi məlumatlandırır. 
Azərbaycan Respublikasının vətəndaşı olan ekspert, onun razılığı 
ilə digər ölkələrin ərazisində icraatında cinayət işi olan vəzifəli şəxs 
tərəfindən prosessual hərəkətlərdə iştirak etməsi üçün çağırıla bilər. 
Müqavilə tərəfinin birinin ərazisində yaşayan ekspertin, digər 
müqavilə tərəfinin müvafiq icra müəssisəsinə çağırılması zamanı, 
çağırışa gedilməməsi hallarında məcburiyyət vasitələrinin tətbiqi 
təhlükəsi olmamalıdır. Çağırış, sorğu edilən tərəfin mərkəzi orqanının 
vasitəçiliyi ilə ekspertə təqdim olunur. Digər ölkə ərazisinə çağırışa 
getmə zəruridirsə, ekspertin şəxsi təhlükəsizliyi barədə müəyyən 
təminatlar nəzərdə tutulmalıdır. Çağırışa könüllü gəlmiş ekspert 
vətəndaşlığından asılı olmayaraq digər ölkənin ərazisində dövlət 
sərhədini keçənə qədər törətdiyi əmələ görə cəzaya, cinayət və 
inzibati məsuliyyətə cəlb edilə bilməz, qarovul altına alına bilməz. O, 
həmçinin cinayət işi üzrə ekspert kimi verdiyi rəylə və ifadəylə bağlı 
məsuliyyətə cəlb edilə bilməz, qarovul altına alına və cəzaya məruz 
qala bilməz. Bir tərəfli sorğu ilə ekspert sorğu edilən tərəfin 
səlahiyyətli orqanı tərəfindən dindirilə bilər. 
Ekspertin məsrəfləri və qonorarların ödənilməsi xərclərini hər iki 
müqavilə tərəfinin yurisdiksiyası çərçivəsində sorğu edən tərəf çəkir. 
Ekspertə sorğu edən dövlətə gedib-gəlmə, orada qalma xərcləri, işdən 
ayrıldığı günlərdə almadığı əmək haqqı və ekspertizanın aparılmasına 
görə mükafat verilir. Çağırışda ekspertin sorğunun icrası ilə əlaqədar 
hansı haqları almaq hüququ göstərilməlidir.  
 
Şakir Musayev  
 
64
2.5. Ekspert rəyi. 
 
Ekspertizanın nəticələrinə görə xüsusi prosessual sənəd - ekspert 
rəyi tərtib edilir. Ekspert rəyinə iş üzrə sübut kimi baxılır 
(CPM,maddə 124.2.2). 
Ekspert rəyi, ekspertin adından, yazılı şəkildə tərtib olunur və 
məzmununa görə aparılmış tədqiqatlardan, cinayət işinin icrasını 
aparan şəxs tərəfdən ekspertin qarşısına qoyduğu suallara uyğun 
gələn nəticələrdən ibarətdir (CPM, maddə 271; D.M.E.F.H.Q., maddə 
26). Əgər qarşıya qoyulmuş suallara cavab verilməsi üçün tədqiqat 
aparılması tələb olunmursa, bu zaman xüsusi biliklərin tətbiqindən 
digər formada - ekspertin dindirilməsi, istintaq hərəkətlərində 
mütəxəssisin iştirakı, məsləhət, arayış və s. formada istifadə olunur. 
Ekspert rəyinin məzmunu qanunla müəyyən edilmişdir. CPM-nin 
271.2 və D.M.E.F.H.Q.-nun 26-cı maddələrinə uyğun olaraq ekspert 
və ya ekspert komissiyasının rəyində aşağıdakılar əks olunmalıdır: 
- ekspertizanın aparılma vaxtı, tarixi və yeri; 
- ekspertizanın aparılmasına əsas; 
- ekspertizanı təyin etmiş orqan və ya şəxs barəsində məlumat; 
- dövlət məhkəmə ekspert idarəsi barədə və ekspertizanın icrası 
tapşırılmış ekspert barədə məlumat (soyadı, adı, atasının adı, təhsili, 
ixtisası, iş təcrübəsi, elmi dərəcəsi, elmi adı və tutduğu vəzifə); 
- ekspertin bilə-bilə yalan rəy verməyə görə cinayət məsuliyyəti 
daşıması barədə xəbərdarlıq olunması haqqında məlumat; 
- tədqiqat obyektləri və ekspertiza aparılması üçün ekspertə 
təqdim olunmuş materiallar; 
- ekspertizanın icrasında iştirak etmiş proses iştirakçıları və digər 
şəxslər barədə məlumat; 
- tətbiq olunmuş metodları göstərməklə tədqiqatların məzmunu və 
nəticəsi; 
- müqayisəli tədqiqat üçün nümunələrin alınması barədə məlumat; 
- tədqiqatın nəticələrinin qiymətləndirilməsi, qarşıya qoyulmuş 
suallar üzrə nəticələr və onların əsaslandırılması. 
Rəy ekspertin (və ya ekspert komissiyasının) öz adından, apardığı 
tədqiqatlar əsasında onların nəticələri nəzərə alınmaqla verilir. Rəy 
Cinayət mühakimə icraatının  
məhkəmə-tibbi təminatı  
 65
ekspert və ya ekspert komissiyası tərəfindən imzalanır. Ekspert və ya 
ekspert komissiyasının imzaları dövlət məhkəmə-ekspert idarəsinin 
möhürü ilə təsdiqlənir (CPM, maddə 271.5; D.M.E.F.H.Q. maddə26). 
Ekspert rəyinin illüstrativ materialları (foto şəkillər, sxemlər, 
qrafiklər və s.) rəyə əlavə olunur və onun tərkib hissəsi sayılır. 
Tədqiqatın gedişini, şəraitini və nəticələrini təsbit və əks etdirən 
sənədlər dövlət məhkəmə ekspert idarəsində saxlanılır. Məhkəmə 
ekspertizasını təyin etmiş şəxsin və ya orqanın tələbi ilə həmin 
sənədlər işə tikilməsi üçün təqdim olunur (CPM, maddə 271; 
D.M.E.F.H.Q. maddə 26). 
Ekspert rəyini tərtib edərkən qanunla nəzərdə tutulmayan bütün 
formaları, məsələn, laborator tədqiqatlar aparmış mütəxəssislərin 
tərtib etdikləri müxtəlif növ «aktlar»ın rəyə əlavə olunmasına lüzum 
yoxdur. Belə tədqiqatların aparılması zamanı çoxsaylı prosessual 
pozuntulara yol verilir - onların icrası barədə ekspert idarəsinin 
rəhbəri deyil, ekspert tapşırıq verir. Laborator üsullar tətbiq olunan 
şöbələrin mütəxəssisləri öz vəzifələri, hüquqları və məsuliyyət 
daşımaları barədə xəbərdarlıq edilmir, müqayisəli tədqiqat üçün 
nümunələrin alınmasında prosessual qaydalara əməl olunmur. 
Deməli, onların mənşəyinin etibarlılığı təmin edilmir. Göstərilənlərlə 
yanaşı «akt» formasının özü prosessual qanunvericiliklə nəzərdə 
tutulmayıb. Bu problemlər meyitin məhkəmə tibbi ekspertizası üçün 
xarakterikdir. 
Qanunun tələblərinin təmin edilməsi və prosessual pozuntulardan 
qaçmaq üçün aşağıdakı məsləhətlərə əməl olunması vacibdir. Meyitin 
məhkəmə tibbi ekspertizasının təyin olunması haqqında qərar konkret 
ekspertə və ya hansısa şöbənin ekspertinə (şəhər, rayon) yox, ekspert 
idarəsinin ünvanına göndərilməlidir (Səhiyyə Nazirliyinin Məhkəmə 
Tibbi Ekspertiza və Patoloji Anatomiya Birliyinə, Məhkəmə-
Psixiatrik Mərkəzə və s.). D.M.E.F.H.Q.-nun 10-cu maddəsinə 
müvafiq olaraq dövlət məhkəmə ekspertinin ekspertizanın icra 
edilməsi üçün tapşırığı dövlət məhkəmə ekspert idarəsinin 
rəhbərindən almaq hüququ vardır. Bu hal, müstəntiqin və digər 
proses iştirakçısının ekspertizanın icra olunmasına konkret 
mütəxəssisin cəlb olunmasını tələb etmək hüququndan məhrum 
 
Şakir Musayev  
 
66
etmir. Eyni zamanda belə qayda ekspert idarəsinin rəhbərinə 
ekspertizanın icrasını idarənin müxtəlif struktur şöbələrinin bir neçə 
ekspertinə həvalə etmək imkanı verir. Birliyin laborator üsullarla 
fəaliyyət göstərən şöbə və bölmələrinin ekspertləri ekspertizanın 
icrası və nəticələrinin tərtib olunması zamanı CPM-nin tələblərini 
rəhbər tutmağa borcludur. Xüsusən, yerinə yetirilmiş tədqiqatların 
gedişi və nəticələrini, onların fəaliyyət predmeti olmuş suallar üzrə 
nəticələrə gəlməklə rəy tərtib etməlidirlər. Laborator tədqiqatların 
nəticələrinə görə tərtib olunmuş ekspert rəyi, prosessual hüquqları, 
vəzifələri və məsuliyyət daşıması barədə iltizamla birlikdə meyitin 
ekspertizasını ekspertin rəyinə qoşma kimi baxılmalıdır. 
Əgər ekspertizanın icrasında CPM-nin tələbləri pozulubsa, 
ekspert rəyi hüququ qüvvəsini itirmiş hesab olunur. Bu zaman rəy 
sübut növü kimi qəbul edilmir, ibtidai araşdırma mərhələsində 
ittihamedici rəyə əlavə edilmir və iş üzrə bütün halların sübut 
olunmasında istifadə oluna bilməz. Əgər rəy qanunun tələblərinin 
pozulması ilə tərtib olunubsa, məhkəmə iclasında məhkəmə ekspert 
rəyinin sübut növlərindən çıxarılması qərarını qəbul etmək 
hüququndadır. Belə halda ekspert rəyi öz hüququ qüvvəsini itirir, 
məhkəmə araşdırması zamanı tədqiq və istifadə oluna bilməz, 
hökmün və ya digər məhkəmə qərarlarının əsasını təşkil edə bilməz. 
Ekspert tərəfindən verilmiş rəy ekspertizanı təyin etmiş orqana və 
ya şəxsə göndərilir. Ekspertizası aparılmış şəxsin və ya onun qanuni 
nümayəndəsinin ekspert rəyi ilə tanış olması və rəyin şübhəli, 
təqsirləndirilən şəxslərə və onun müdafiəçisinə təqdim olunması 
CPM-nin müvafiq maddələrində nəzərdə tutulmuşdur. Bunun təmin 
edilməsinə razılıq təhqiqatçı, müstəntiq və hakim tərəfindən verilir.  
Cinayət mühakimə icraatının  
məhkəmə-tibbi təminatı  
 67
2.6. Ekspertizaların təyin olunması və 
keçirilməsi ilə bağlı cinayət prosesi 
iştirakçılarının hüquqlarının təminatları. 
 
Əvvəlki CPM ilə müqayisədə yeni qanunvericilikdə məhkəmə 
ekspertizasının icrası ilə bağlı, cinayət mühakimə icraatı 
iştirakçılarının (ekspertizanı təyin etmiş orqan və ya şəxs, 
zərərçəkmiş, şübhəli, təqsirləndirilən, müqəssir şəxslər və onların 
müdafiəçiləri, şahidlər) vəzifələri və hüquqlarına zəmanət 
genişləndirilmiş və dəqiqləşdirilmişdir. Bu hüquqlar qanunun 
aşağıdakı normaları ilə həyata keçirilir: 
- zərərçəkmiş və şahidlərə münasibətdə məhkəmə 
ekspertizasının könüllü qaydada icrası müəyyən edilmişdir; 
- eksperti istintaq hərəkətlərində iştirak etməsi üçün cəlb 
etdikdə, müstəntiq onun şəxsiyyətini təsdiq etməyə borcludur; 
- ekspertizanı təyin etməmişdən əvvəl müstəntiq və ya 
məhkəmə ekspertə etirazın əsaslarının olmasını yoxlayır; 
- məhkəmə, prokuror, müstəntiq, təhqiqatçı və ya dövlət 
məhkəmə-ekspert idarəsinin rəhbəri ekspertə onun hüquqlarını və 
məsuliyyət daşımasını izah edir, bu barədə ekspert iltizam verir və bu 
hüquqların həyata keçməsinin mümkünlüyünü təmin edir; 
- ekspertizanın predmeti ekspertin xüsusi bilik (səlahiyyəti) 
çərçivəsinə aid olan hallarla, ekspertə təqdim olunmuş materialların 
həcmi ilə məhdudlaşır; 
- məhkəmə ekspertizasının aparılması zamanı ekspert 
müstəqildir, o məhkəmə ekspertizasını təyin etmiş orqan və ya 
şəxsdən, işin nəticəsində maraqlı olan tərəflərdən və digər şəxslərdən 
asılı ola bilməz. Ekspert xüsusi biliyinə müvafiq, apardığı 
tədqiqatların nəticələrinə əsaslanaraq rəy verir. Hər-hansı bir proses 
iştirakçısının və ya digər şəxsin xeyrinə rəy alınması məqsədilə 
məhkəmənin, hakimin, təhqiqat orqanının, təhqiqat aparan şəxsin, 
müstəntiqin, prokurorun, eləcə də digər dövlət orqanlarının, 
təşkilatların, birliklərin və ayrı-ayrı şəxslərin ekspertə təsir etməsinə 
 
Şakir Musayev  
 
68
yol verilmir. Ekspertə təsir edilməsində günahkar olan şəxs, 
qanunvericiliyə müvafiq olaraq məsuliyyət daşıyır; 
- dövlət məhkəmə-ekspert idarəsinin rəhbəri konkret məhkəmə 
ekspertizası üzrə ekspertə nəticələrin məzmununu qabaqcadan həll 
edə bilən göstərişlər verə bilməz; 
- dövlət məhkəmə-ekspert idarəsinin rəhbərinin icrası 
başlanmış məhkəmə ekspertizasının nəticəsində maraqlı olması 
təsdiqlənərsə, məhkəmə-ekspert idarəsinə məhkəmə ekspertizasının 
aparılması həvalə edilə bilməz və həmin məhkəmə ekspertizasının 
icrası təcili dayandırılır; 
- canlı şəxsin məhkəmə ekspertizasının icrasında, həmin şəxsə 
ekspertiza təyin olunmamışdan əvvəl tibbi yardım göstərmiş həkim 
iştirak edə bilməz; 
- şəxsin azadlığının və ya şəxsi toxunulmazlığının müvəqqəti 
məhdudlaşdırılmasını tələb edən məhkəmə ekspert tədqiqatları, ancaq 
qanunun müəyyən etdiyi əsas və qaydada aparılır. Əgər şəxs hesab 
edir ki, dövlət məhkəmə ekspert idarəsinin və ya ekspertin hərəkəti 
(hərəkətsizliyi) vətəndaşın hüquq və azadlığının və ya hüquqi şəxsin 
hüquq və qanuni maraqlarının məhdudlaşmasına səbəb olub, qeyd 
olunan hərəkətlərdən (hərəkətsizlikdən) qanunvericilikdə nəzərdə 
tutulmuş qaydada şikayət edə bilər; 
- canlı şəxsin məhkəmə-ekspertizasını apararkən qadağandır: 
məhkəmə ekspertizası aparılan şəxsdən məlumat almaq üçün 
hüququn məhdudlaşdırılması, onu aldatma, zorakılıq və digər 
qanunsuz hərəkətləri tətbiq etmək, yeni diaqnostika metodları, yeni 
dərman maddələri, xəstəliyin profilaktika və müalicəsi üçün sınaqlar 
aparmaq, həmçinin məhkəmə ekspertizası aparılacaq şəxsdən biotibbi 
eksperimentlər aparmaq üçün obyekt kimi istifadə etmək; 
- canlı şəxsin məhkəmə ekspertizasını apararkən güclü ağrı ilə 
müşayiət olunan və ya şəxsin sağlamlığına zərər vuran müayinə 
metodlarından, cərrahi müdaxilə metodlarından, o cümlədən 
səhiyyənin təcrübəsində tətbiqi qadağan olunmuş metodlardan 
istifadə edilməsi qadağandır. Məhkəmə ekspertizası aparılacaq şəxs, 
onun barəsində tətbiq olunacaq tədqiqat metodları (eləcə də 
alternativ), ola biləcək ağrı hissiyyatı və əlavə təsirləri barədə onun 
Cinayət mühakimə icraatının  
məhkəmə-tibbi təminatı  
 69
başa düşə biləcəyi formada məlumatlandırılmalıdır. Qeyd olunan 
məlumat müvafiq vəsatət vermiş, məhkəmə ekspertizası aparılacaq 
şəxsin qanuni nümayəndəsinə də təqdim olunur; 
- məhkəmə ekspertizası aparılacaq şəxsin hazırkı ekspertizanın 
predmetinə aid izahat vermək hüququ vardır (nəzərə alaraq ki, 
ekspertizanın keçirilməsi üçün vacib olan materialları ekspertin 
sərbəst toplaya bilmək hüququ yoxdur, həmin izahları müstəntiqin 
tərtib etdiyi dindirmə protokoluna təsbit etmək məqsədə uyğundur);   
- ekspert məhkəmə ekspertizası apardığı şəxsdən aldığı 
məlumata görə, əgər bu məlumat məhkəmə ekspertizası predmetinə 
aid deyilsə, dindirilə bilməz; 
- müstəntiqin məhkəmə ekspertizasının icrası zamanı iştirak 
etmək və ekspertdən apardığı hərəkətlərə görə izah tələb etmək 
hüququ var (bütün izahları ekspert şifahi verir); 
- ekspertin şifahi xahişi və ya vəsatəti istintaq hərəkətlərinin və 
ya məhkəmə iclasının protokoluna mütləq əlavə olunmalıdır; yazılı 
vəsatət isə cinayət işinə tikilir; 
- ekspert rəyi iş üzrə sübut növü olduğuna görə, məhkəmə 
iclasında bilavasitə tədqiq olunmalı və açıqlanmalıdır; 
- əvvəl verilmiş ekspert rəyinə əlavələr etmək və aydınlıq 
gətirmək üçün ekspertin dindirilməsinin mümkünlüyü qanunla 
nəzərdə tutulmuşdur; 
- ekspert rəyi kifayət qədər tam və ya aydın olmadıqda, yaxud 
əvvəl tədqiq olunmuş iş halları üzrə yeni suallar yaranarsa, əlavə 
ekspertiza təyin oluna bilər; 
- ekspert rəyinin əsaslandırılmasına və düzgünlüyünə şübhə 
olduqda, ekspertin nəticəsində və ya ekspert rəyləri arasında 
ziddiyyət olduqda və bunları ekspertin dindirilməsi yolu ilə aradan 
qaldırmaq mümkün deyilsə, həmin suallar üzrə təkrar ekspertiza təyin 
oluna bilər; 
- şübhəli və təqsirləndirilən şəxslər, onların müdafiəçiləri, 
zərərçəkmiş, mülki iddiaçı və mülki cavabdeh məhkəmə 
ekspertizasının təyin olunması barədə vəsatət vermək (o cümlədən, 
əlavə və ya təkrar), ekspertizanın təyin olunma qərarı ilə tanış olmaq, 
ekspertə etiraz bildirmək və ya məhkəmə ekspertizasının dövlət 
 
Şakir Musayev  
 
70
məhkəmə ekspertiza idarəsinin digər struktur şöbələrində keçirilməsi 
barədə vəsatət vermək; ekspert kimi onların göstərdiyi şəxsi cəlb 
etmək barədə vəsatət vermək, məhkəmə ekspertizasının təyin olunma 
qərarına əlavə suallar qoyulması barədə vəsatət vermək, müstəntiqin 
icazəsi ilə məhkəmə ekspertizasının icrasında iştirak etmək (ekspert 
rəyi tərtib olunduqda, o cümlədən ekspertlərin nəticə ilə bağlı 
müzakirələri aparıldıqda, proses iştirakçılarının iştirakına yol 
verilmir, şəxsin soyunması ilə müşayiət olunan təhqiqatların 
keçirilməsində, ancaq həmin cinsdən olan şəxslər iştirak edə bilər), 
ekspertiza predmetinə aid ekspertə izahlar vermək (məlumatların 
alınması ekspertin iştirakı ilə müvafiq şəxslərin dindiriləsi yolu 
məqsədəuyğundur) və ekspertə suallar vermək (sadalanan şəxslərin 
ekspertə ancaq məhkəmə iclasının gedişində ekspertin dindirilməsi 
zamanı suallar verməyə hüququ vardır), ekspert rəyi ilə və ya rəy 
verə bilməməsi barədə məlumatla tanış olmaq hüququ vardır; 
- əgər şübhəli və təqsirləndirilən şəxsin, onların 
müdafiəçilərinin, zərərçəkmişin, mülki iddiaçı və mülki cavabdehin 
vəsatət qaldırdıqları hallar iş üçün əhəmiyyət kəsb edirsə, onların 
məhkəmə ekspertizasının təyin olunması tələbindən imtina etmək 
olmaz; 
- məhkəmə ekspertizasının aparılmasında iştirak edən proses 
iştirakçılarının tədqiqatın gedişatına müdaxilə etmək hüququ yoxdur; 
- ekspertin rəyi və ya rəy verə bilməməsi barədə məlumatı 
müstəntiq, şübhəli şəxsə, təqsirləndirilənə və onların müdafiəçilərinə 
təqdim edir; əgər məhkəmə ekspertizası zərərçəkmişin vəsatəti 
əsasında zərərçəkmiş və ya şahid barəsində aparılmışsa, onda ekspert 
rəyi onlara da təqdim olunur; 
- müttəhim və onun müdafiəçisinin ekspertə etiraz vermək, 
məhkəmə ekspertizanın təyin olunması qərarı və ekspert rəyi ilə tanış 
olmaq hüququ var; 
- dövlət məhkəmə-ekspert idarəsi dövlət, kommersiya və 
qanunla qorunan digər sirləri olan məlumatların yayılmamasını təmin 
edir; 
- qarovul altında olmayan şəxsin, qanunvericilikdə nəzərdə 
tutulmuş qayda və əsaslarda məhkəmə ekspertizasının aparılması ilə 
Cinayət mühakimə icraatının  
məhkəmə-tibbi təminatı  
 71
bağlı xərcləri ödəməsinə hüququ vardır. 
Bütün sadalanmış hallar cinayət mühakimə icraatı iştirakçılarının 
hüquq və qanuni maraqlarının təmin olunmasına zəmanət verir. 
Qanunvericilikdə xüsusi olaraq ekspertiza olunacaq şəxsin tibbi 
stasionara yerləşdirilməsi ilə məhkəmə ekspertizaların aparılma 
şəraiti göstərilmişdir; 
Canlı şəxsin tibbi stasionara yerləşdirilməsi barədə qərarın qəbul 
edilməsi qaydası, ekspertizanın məcburi və ya könüllü qaydada 
aparılmasından asılıdır. Axırıncı halda, ekspertizanın təyin olunma 
qərarında və ya qərardadında stasionar müayinə olunacaq şəxsin 
(zərərçəkmişin və ya şahidin) yazılı razılığının olması göstərilməlidir. 
Qanun şübhəli və təqsirləndirilən şəxsin tibbi stasionara 
yerləşdirilməsinə xüsusi şərtlər müəyyən etmişdir. Qarovul altında 
olmayan şübhəli və ya təqsirləndirilən şəxsin ekspertiza aparılması 
üçün tibbi stasionara yerləşdirilməsi haqqında qərarının verilməsi 
ancaq məhkəmənin səlahiyyətindədir. Lazımi hallarda məhkəmə 
iclası məhkəmə təbabəti sahəsindəki mütəxəssisin iştirakı ilə aparıla 
bilər. Qarovul altında olan şübhəli və ya təqsirləndirilən şəxsin, 
xüsusi saxlama şəraiti yaradılmış tibbi stasionara yerləşdirilməsi 
məhkəmə-tibbi ekspertizanın təyin olunması haqqında qərar və ya 
qərardad əsasında olur. Əgər stasionar müayinənin vacibliyi 
ekspertizanın icrası zamanı yaranarsa, şəxsin tibbi stasionara 
yerləşdirilməsi barədə ayrıca qərar çıxarılır. 
Məhkəmə-tibb ekspertizasına göndərilmiş şəxsin tibbi və ya digər 
müəssisəyə çatdırılması, məhkəmə ekspertizasını təyin etmiş orqan 
və ya şəxs tərəfindən təmin edilir. 
Məhkəmənin, şəxsin tibbi stasionara yerləşdirilməsi barədə qərarı 
və ya qərardadı tibb müəssisənin rəhbərliyi üçün mütləqdir. 
Məhkəmə ekspertizası və müayinə aparılacaq tibbi stasionarda 
müvafiq tədqiqatların aparılması üçün və ekspertizası aparılacaq 
şəxsin hüquqlarını və qanuni maraqlarını təmin etmək üçün şərait 
olmalıdır. Tibb müəssisənin rəhbərinin stasionar müayinənin 
aparılması üçün lazımi şəraitin olmaması barədə müstəntiqə və ya 
hakimə yazılı məlumat vermək hüququ vardır. 
 
Şakir Musayev  
 
72
Məhkəmə ekspertizasını təyin etmiş və şəxsi məcburi qaydada 
tibbi stasionara yerləşdirmiş orqan və ya şəxs, 24 saat müddətində bu 
barədə onun ailə üzvlərindən birinə, qohumlarına və ya onun göstərişi 
ilə digər şəxsə, əgər onlar yoxdursa yaşayış ərazisi üzrə daxili işlər 
orqanlarına xəbər verməyə borcludur. 
Məhkəmə ekspertizasının aparılması üçün tibbi stasionarda qalma 
müddəti 30 günə qədərdir. Zərurət yaranarsa ekspertin və ya ekspert 
komissiyasının əsaslandırılmış vəsatəti ilə, həmin stasionarın 
yerləşdiyi ərazi üzrə rayon məhkəməsinin hakiminin qərarı ilə 
yenidən 30 gün uzadıla bilər. Ekspertin və ya ekspert komissiyasının 
şəxsin tibbi stasionarda qalma müddətinin uzadılması barədə vəsatəti 
həmin stasionarın yerləşdiyi rayon məhkəməsinə 30 günlük müddətin 
başa çatmasına 3 gündən az olmayaraq təqdim olunmalıdır. Hakim 3 
gün ərzində qərar çıxardır və eksperti və ya ekspert komissiyasını 
xəbərdar edir. Əgər hakim tərəfindən şəxsin tibbi stasionarda qalma 
müddətinin uzadılmasına imtina edilərsə, şəxs oradan çıxarılmalıdır. 
Tibbi stasionarın rəhbəri verilmiş vəsatət və hakimin çıxardığı qərar 
barədə stasionarda qalan şəxsi, o cümlədən məhkəmə ekspertizasını 
təyin etmiş orqan və ya şəxsi məlumatlandırır. Müstəsna hallarda 
həmin qaydada şəxsin tibbi stasionarda qalma müddətini təkrar 
uzatmaq olar. Bu zaman məhkəmə ekspertizasının aparılması üçün 
şəxsin həmin stasionarda ümumi qalma müddəti 90 gündən artıq ola 
bilməz. 
Şəxsin tibbi stasionarda qanunla müəyyən olunmuş qalma 
müddətinin pozulmasına görə, şəxs, onun müdafiəçisi və ya qanuni 
nümayəndəsi işdə iştirak edən digər nümayəndələr, eləcə də tibbi 
stasionarın rəhbəri tərəfindən prosessual qanunvericiliyin müəyyən 
etdiyi qaydada şikayət edilə bilər. Şəxsin tibbi stasionarda qalma 
müddətinin pozulmasına görə, stasionarın yerləşdiyi ərazi üzrə 
məhkəməyə şikayət oluna bilər. 
Belə fundamental prosessual-hüquqi tənzimlənmə ekspertiza 
aparılmasını cinayət mühakimə icraatında xüsusi məhkəmə tibbi 
biliklərdən istifadə etmənin əsas, qanunla müəyyən olunmuş bəzi 
hallarda isə - məcburi forması kimi səciyyələndirir. 
Cinayət mühakimə icraatının  
məhkəmə-tibbi təminatı  
 73
FƏSİL 3. EKSPERTİN DİNDİRİLMƏSİ 
 
Cinayət mühakimə icraatında məhkəmə-tibbi biliklərdən istifadə 
olunmanın digər prosessual formalarından biri də ekspertin 
dindirilməsidir. İbtidai istintaq mərhələsində ekspertin dindirilməsi 
CPM-nin 272-ci maddəsində, məhkəmə icraatı gedişində isə CPM-
nin 332-ci maddəsində nəzərdə tutulmuşdur. 
Ekspertin dindirilməsi müstəqil istintaq hərəkətidir, verilmiş rəyə 
aydınlıq gətirmək və əlavələr etmək məqsədilə aparılır. Dindirilmə 
ancaq bütün təhqiqatlar aparıldıqdan, rəy tərtib olunub müstəntiqə və 
ya hakimə verildikdən sonra aparıla bilər. Ekspert rəy verənə qədər 
onun dindirilməsi yolverilməzdir (CPM, maddə 272.3). 
Ekspertin dindirilməsi mütləq deyil. Məhkəmə araşdırması 
mərhələsində bu məsələ adətən CPM-nin 332-ci maddəsinə uyğun 
qaydada məhkəmə iclasına hazırlıq mərhələsində yekun dinlənilmə 
zamanı və ya məhkəmə iclasının gedişində həll olunur. 
Ekspert rəyi ilə müstəntiq, hakim və cinayət mühakimə icraatının 
digər iştirakçılarından biri tanış olduqdan sonra, həmin rəyin 
nəticəsinə aydınlıq gətirmək və əlavələr etmək, xüsusi terminlərin və 
tərtibatların əhəmiyyətini aydınlaşdırmaq, təhqiqat metodlarının 
məzmununa, hesab olunan və ya həqiqətən də rəyin nəticəsi ilə 
tədqiqat hissəsi arasındakı uyğunsuzluğa, ekspert komissiyasının 
üzvlərinin arasındakı fikir uyğunsuzluğunun (əgər onlar eyni bir rəyə 
gələ bilməyiblərsə) mahiyyətinə və ya müxtəlif rəylərin nəticələri 
arasındakı ziddiyyətlərə aydınlıq gətirmək lazım gələ bilər. Ekspertin 
dindirilmə predmeti onun tərəfindən tərtib olunmuş rəydir. 
Əgər ekspert komissiyasının nəticəsinə əlavələr etməyə və 
aydınlıq gətirməyə ehtiyac varsa, hansı suala aydınlıq 
gətirilməsindən, komissiyanın bütün üzvləri tərəfindən imza 
edilməsindən, ekspertlərdən hansısa birinin xüsusi rəyinin 
olmasından asılı olmayaraq, məhkəmə, ekspert komissiyasının bir, bir 
neçə və ya bütün üzvlərini dindirilməyə çağırmaq ixtiyarındadır. 
Kompleks ekspertiza zamanı məhkəmə aydınlıq gətirməyə ehtiyacı 
olan ixtisaslar üzrə ekspertləri dindirilməyə çağırır. 
 
Şakir Musayev  
 
74
Ekspert rəy verdikdən sonra rəyə aydınlıq və dəqiqlik gətirmək 
məqsədilə onun dindirilməsi CPM-nin 272-ci və 332-ci maddəsinə 
uyğun olaraq ekspertin ifadəsini təşkil edir. Ekspertin ifadəsi iş üzrə 
müstəqil sübut kimi qəbul edilir. Ekspert əvvəl aparılmış tədqiqatlar 
əsasında rəyə aydınlıq və əlavələr edir. Bütün bunlara əsaslanaraq 
ekspertin dindirilməsinə məhkəmə ekspertizasının aparılması ilə 
yanaşı, cinayət mühakimə icraatında məhkəmə-tibbi biliklərdən 
istifadə edilmənin iki əsas prosessual formalarından biri kimi baxılır.  
Rəydə olan çatışmamazlıqların aradan qaldırılması, rəyə aydınlıq 
gətirmək və əlavələr etmək ekspertin dindirilməsi yolu ilə mümkün 
olmursa, onda əlavə ekspertiza təyin olunur (CPM, maddə 267). 
Rəyin natamamlığı, ekspertizaya təqdim olunmuş bütün obyektlərin 
müayinə edilməməsi, nəticənin tərtib olunmasında alınmış nəticələrin 
hamısından istifadə edilməməsi, qarşıya qoyulmuş ayrı-ayrı 
suallardan birinə cavab verilməməsi və ya tam cavab verilməməsi 
formasında ola bilər (nəticənin özü isə şübhə doğurmur). Buna görə 
belə hallarda müstəntiq və ya hakim tərəfindən əlavə ekspertiza təyin 
edilir və ya olan çatışmamazlıqlar ekspertin dindirilməsi yolu ilə 
aradan qaldırılır. Lakin, əlavə ekspertizadan fərqli olaraq, ekspertin 
dindirilməsi yazılı verilmiş rəyə aydınlıq və əlavə etmək üçün yeni 
müayinələrin aparılmasına ehtiyac olmadığı hallarda aparılmır.  
Rəy tərtib edildikdən sonra yeni obyektlər aşkar olunursa, demək 
yeni tədqiqatlar aparılması vacibdir və CPM-nin 267-ci maddəsinə 
uyğun qaydada ekspertiza təyin edilir. Ekspertizanın icrası ilkin 
ekspertə və ya digər başqa bir ekspertə həvalə edilir. 
Ekspertin dindirilməsi müstəntiqin və ya hakimin öz təşəbbüsü 
ilə, cinayət mühakimə icraatının iştirakçıları və ya məhkəmə 
araşdırması tərəflərinin vəsatəti ilə aparılır (CPM, 272; 332-ci 
maddələr). CPM-nin 272.3 maddəsinin tələbinə uyğun olaraq rəy 
təqdim edənədək ekspertin dindirilməsi yol verilməzdir. İbtidai 
istintaq zamanı rəyə aydınlıq və əlavələr edilməsinə ehtiyac 
yaranarsa, hakim ancaq rəy vermiş eksperti çağırmaq hüququna 
malikdir. İbtidai istintaq zamanı rəy vermiş ekspertin məhkəməyə 
çağırılması mümkün olmursa, hakim CPM-nin 331.3 maddəsinə 
uyğun olaraq ekspertiza təyin edə bilər. Bu halda ekspertiza, qarşıya 
Cinayət mühakimə icraatının  
məhkəmə-tibbi təminatı  
 75
qoyulmuş suallar ibtidai istintaq zamanı həll edilmiş olsa da belə, 
ilkin ekspertiza hesab olunur. 
Ekspertin dindirilməsinin aparılma və çağırılma ardıcıllığı, yeri 
haqqında cinayət-prosessual qanunvericiliyində ayrıca danışılmır. 
Ekspertin məhkəməyə çağırışı tərəflərin ümumi çağırılma 
qaydalarına uyğun olaraq aparılır. Ekspertə bildiriş göndərilir və ya 
imza edilməklə özünə təqdim olunur. Bildirişdə və ya göndərişdə 
kimin və hansı prosessual qismində çağırılması, dindirilmə vaxtı, 
tarixi, ünvanı, həmçinin üzürsüz səbəbə görə gəlməməyinin səbəbi 
qeyd olunur. Bildirişdə əlavə və ya dəqiqləşdirmə tələb olunan rəyin 
nömrəsi, zərərçəkmişin soyadının göstərilməsi məqsədəuyğundur. 
Son illər təcrübədə məhkəmə-tibb ekspertlərinin Birliyin 
rəhbərliyinin vasitəsilə teleqram, telefonoqram və faksoqram vasitəsi 
ilə çağırılması hallarına daha çox rast gəlinir. 
İbtidai istintaq zamanı ekspertin iş yerində dindirilməsi də 
mümkündür. Belə qaydaya CPM-nin 227.2 maddəsinə uyğun yol 
verilir və müstəntiqin suallarına tam və obyektiv cavab verilməsi 
nöqteyi-nəzərindən bir sıra üstünlükləri var. Bu hal ilk növbədə 
imkan verir ki, ekspert lazımi sənədlərə müraciət etsin, aktlar və 
rəylərlə, qeydiyyat jurnalları və digər materiallarla, xüsusi 
ədəbiyyatlar və metodik vəsaitlərlə işləsin. Eyni zamanda ekspertin iş 
vaxtına qənaət etməsi üçün şərait yaranır. 
Dindirilməyə çağırılmış ekspert təyin olunmuş vaxtda gəlməlidir 
ya da əvvəlcədən müstəntiq və ya hakimi gələ bilməməsinin səbəbləri 
barədə məlumatlandırmalıdır. Ekspert üzürsüz səbəbdən gəlmədikdə 
CPM-nin 178-ci maddəsinə uyğun olaraq gətirilmə və ya digər 
prosessual məcburiyyətlər tətbiq oluna bilər. Gətirilmə gecə vaxtı, 
saat 22.00-dan 07.00-a qədər olan müddətdə ola bilməz (CPM, 
maddə 7.0.35). 
Ekspert CPM-nin 272-ci maddəsində nəzərdə tutulmuş qaydada 
dindirilir. Dindirilmədən qabaq müstəntiq və ya hakim ekspertə 
istintaq hərəkətinin aparılma qaydasını izah edir, ekspertin 
şəxsiyyətini təsdiq edir, onun hüququnu, məsuliyyətini izah edir. 
Qanunvericiliyə görə məhkəmə ekspertizasının nəticəsi ilə 
ekspertin dindirilməsi əhəmiyyətinə görə eynidir. Hər iki halda 
 
Şakir Musayev  
 
76
ekspert CPM-nin  270.1.6 maddəsinə uyğun olaraq əvvəlcədən bilə-
bilə yalan rəy verməyə və bilə-bilə yalan ifadə verməyə görə CM 
297-ci maddəsinə ilə məsuliyyət daşıması barədə xəbərdarlıq edilir və 
buna görə ondan iltizam alınır. 
Cinayət məsuliyyəti daşıması barədə izahlar olan məlumat, 
ekspertin suallara cavabları CPM-nin 230-cu maddəsinə müvafiq 
olaraq dindirilmə protokoluna qeyd olunur. Ekspertə verilmiş suallar 
əvvəl aparılmış ekspertiza çərçivəsindən kənara çıxmamalıdır və 
əvvəl tədqiq olunmuş hadisə şəraiti ilə məhdudlaşmalıdır. Digər 
dindirilən şəxslər kimi, ekspert də sənədlərdən və qeydlərdən istifadə 
etmək hüququna malikdir. Ekspert, cinayət işi aparılan dili bilmirsə, 
Azərbaycan Respublikasının dövlət dilində və ya özünün bildiyi digər 
dildə ifadə vermək hüququ var (CPM, maddə 230.3). CPM-nin 230.2 
maddəsinə müvafiq digər dindirilən şəxslər kimi, ekspertin ifadəsi 
birinci şəxs tərəfindən və imkan daxilində hərfi şəkildə yazılır. 
Suallar və onların cavabları dindirilmənin gedişinə uyğun fiksə 
olunur. Protokola bütün suallar, o cümlədən ekspertin cavab 
verməkdən əsaslandırılmış imtina etdiyi suallar da yazılır. Əgər 
ekspertin dindirilməsi gedişində maddi sübutlar və sənədlər təqdim 
olunmuşsa, digər istintaq hərəkətləri səsləndirilmişsə, audio, video 
materiallar, istintaq hərəkətlərinin çəkilişi göstərilmişsə, bu barədə 
protokolda müvafiq qeydlər aparılmalıdır. Bu zaman ekspertin ifadəsi 
və məlumatları da protokolda əks olunmalıdır. Əgər dindirilmənin 
gedişində fotomateriallar, audio-video qeydiyyat, kinoçəkiliş 
aparılmışsa, protokolda həmin fotomateriallar, audio-video 
qeydiyyat, kinoçəkiliş barədə, texniki vasitələri, onların aparılma 
şəraiti, audio-video qeydiyyatın, kinoçəkilişin dayandırılma vaxtı və 
səbəbi, bu qeydiyyat və çəkilişlərlə bağlı ekspertin bildirdikləri, 
protokolun düzgünlüyünü təsdiq edən ekspertin və müstəntiqin 
imzaları protokolda olmalıdır. Dindirilmə zamanı ekspert tərəfindən 
müəyyən sxemlər, şəkillər, diaqramlar tərtib oluna bilər ki, bunlar 
protokola əlavə olunmaqla, protokolda bu barədə müvafiq qeydlər 
aparılmalıdır. 
CPM-nin 230.4 maddəsinə uyğun olaraq ekspertin qarşıya 
qoyulmuş suallara öz əli ilə yazılı cavab vermək imkanı verilir. 
Cinayət mühakimə icraatının  
məhkəmə-tibbi təminatı  
 77
Ekspertin suallara özünün yazılı cavab verməsi, onun fikrinin dəqiq 
və düzgün ifadə olunmasına və müstəqilliyinin əlavə təminatına şərait 
yaradır. 
Dindirilmənin sonunda protokol ekspertə oxunması üçün təqdim 
olunur. Protokol ekspertin xahişi ilə müstəntiq tərəfindən oxuna bilər. 
Dindirilmə protokolunun ekspertin özü tərəfindən oxunması daha 
məqsədəuyğun hesab olunur. Protokola əlavələr və dəqiqləşdirilmələr 
etmək barədə ekspertin vəsatəti təmin edilməlidir. İfadə ilə tanış olma 
və onun yazılmasının düzgünlüyünü ekspert protokolun sonunda və 
hər səhifəsində imza etməklə təsdiq edilir. Protokolun dəqiqləşməsi 
və ona əlavə olunan bütün izahlar ekspert tərəfindən imza edilməklə 
təsdiqlənməlidir. Dindirilmə protokolunu imzalamaqdan imtina 
etmək, CPM-nin 230.7 maddəsinə müvafiq qaydada aparılır. İlk 
növbədə, protokolu imza etməkdən imtina etmiş ekspertə imtina 
etmənin səbəblərini izah etmək imkanı verilməlidir və protokola 
əlavə olunmalıdır. Bu da qarşıya qoyulmuş suallara ekspertin öz əli 
ilə cavab verməsinin üstünlüyünü göstərən daha bir arqumentdir. 
Məhkəmə icraatında ekspertin dindirilməsi yazılı rəyin elan 
olunmasına səbəb olur (CPM, maddə 331.12). Hakimdən başqa 
ekspertə prosesin tərəfləri də sual verə bilər. Bu zaman birinci olaraq, 
kimin təşəbbüsü ilə ekspertiza təyin olunmuşsa, həmin tərəf sualları 
verir (CPM, 331.5 maddə). Ekspertə həmçinin iclas iştirakçıları da 
suallar verə bilərlər. Ekspertə suallar həm də sədrlik edən vasitəsilə 
tərtib olunub yazılı şəkildə verilir. Həmin suallar təqdim olunmuş 
ittihama aid olmadıqda, ekspert cavab verməkdən imtina edilə bilər 
(CPM, maddə 97.4.2.). 
Lazım gələrsə, hakim suallara cavab verilməsinə hazırlıq üçün 
ekspertə vaxt verir (CPM, 331.11 maddə). Prokurorun və ya 
müdafiəçinin vəsatəti ilə, məhkəmə ekspertin dindirilməsini 
təkrarlaya bilər (CPM, maddə 322.2). Ekspertin hakimin və ya 
tərəflərin suallarına cavab vermə (yazılı və ya şifahi) forması 
qanunda göstərilməyib. Məhkəmə iclasının gedişinin katib tərəfindən 
mütləq qaydada protokollaşdırılması, ekspertin suallara yazılı şəkildə 
cavab verməsi mümkünlüyünü istisna etmir. Ekspertin rəyi yazılı 
 
Şakir Musayev  
 
78
şəkildə məhkəməyə təqdim edilir və sədrlik edənin göstərişi ilə 
məhkəmə iclasında elan olunur (CPM, maddə 331.12). 
Ekspert, ekspertizanın aparılmasını ona tapşırmış şəxs tərəfindən, 
hazırkı məhkəmə ekspertizasının predmetinə aid olmayan 
məlumatlarla bağlı dindirilə bilməz. 
Beləliklə, ekspertin dindirilməsi cinayət mühakimə icraatında 
peşəkar məhkəmə-tibbi fəaliyyətin ikinci əsas prosessual formasıdır 
və bu fəaliyyətin nəticəsi olan ekspert ifadəsi iş üzrə sübut növüdür.  
Cinayət mühakimə icraatının  
məhkəmə-tibbi təminatı  
 79
FƏSİL 4. CİNAYƏT MÜHAKİMƏ İCRAATINDA 
MƏHKƏMƏ-TİBBİ FƏALİYYƏTİN  
PROSESSUAL FORMALARI 
 
4.1. Ekspertin və mütəxəssisin 
prosessual hərəkətlərdə iştirakı. 
 
Cinayət mühakimə icraatında məhkəmə-tibbi fəaliyyətin vacib 
əlavə prosessual forması ekspertin və ya mütəxəssisin prosessual 
hərəkətlərdə iştirakıdır (bax sxem № 2). 
Ekspert idarəsinin rəhbəri və məhkəmə-tibb ekspertləri 
(mütəxəssislər) istintaq hərəkətlərinin təşkilinin və aparılmasının bir 
sıra vacib prosessual aspektlərini bilməli və nəzərə almalıdırlar ki, 
müvafiq protokollarda əksini tapmış sübutların qəbul olunmasının 
şərtlərindən biridir. 
Yeni CPM-də cinayət mühakimə icraatı üçün «prosessual» və ya 
«istintaq» hərəkətləri terminlərinin xüsusi əhəmiyyətli olmasına 
baxmayaraq, onlara aydınlıq verilməmişdir. Ədəbiyyatlarda «istintaq 
hərəkətləri» terminlərinin anlayışı müstəntiqin dəlilləri toplamasının, 
tədqiqatının, qiymətləndirilməsinin və istifadə etməsinin cinayət 
prosessual qanunvericiliyi tərəfindən reqlamentləşdirilmiş fəaliyyəti 
başa düşülür. 
Qanunvericilik prosessual hərəkətləri, istənilən istintaq, məhkəmə 
yaxud CPM-də nəzərdə tutulmuş digər hərəkətlər kimi müəyyən edir. 
Məhkəmənin qərarı və ya prokurorun sanksiyasının tələb olunduğu 
hallar istisna olunmaqla istintaqın istiqaməti, o cümlədən istintaq və 
digər prosessual hərəkətlərin aparılması barədə qərarları müstəntiq 
özü sərbəst qəbul edir və onların qanuni və vaxtında aparılması üçün 
tam məsuliyyət daşıyır. 
Cinayət prosessual qanununda təxirəsalınmaz və digər istintaq 
hərəkətləri, kriminalistikada isə ilkin və sonrakı istintaq hərəkətləri 
ayırd edilir. Təxirəsalınmaz hərəkətlər dedikdə cinayət işi 
qaldırıldıqdan sonra təhqiqat orqanları tərəfindən aparılan və ibtidai 
istintaqın aparılması mütləq olan hərəkətlər başa düşülür. Onların 
 
Şakir Musayev  
 
80
məqsədləri cinayət izlərinin, həmçinin götürülməsi və tədqiqat 
aparılması tələb olunan digər sübutların aşkar olunması və təsbit 
olunmasıdır. Bu baxış, axtarış, götürmə, müayinə, şübhəli şəxsin 
saxlanması və dindirilməsi, zərərçəkmiş və şahidin dindirilməsi kimi 
prosessual hərəkətdir. 
«Təxirəsalınmaz» və «ilkin» anlayışlar bir-biri ilə uyğun gələ və 
gəlməyə də bilər. Əksər hallarda, təxirəsalınmaz və ilkin istintaq 
hərəkətləri sübutların müəyyən və təsbit olunması məqsədi daşıyır, 
istintaqın ilkin mərhələsində aparılır. Bu zaman həmin anlayışlar üst-
üstə düşür. İlkin istintaqdan sonra olan istintaq hərəkətləri nəinki 
sübutların müəyyən və təsbit edilməsinə, həm də onların tədqiqi, 
qiymətləndirilməsi və istifadə olunmasına yönəlir. Bunlara istintaq 
eksperimenti, müqayisəli müayinə üçün nümunələrin götürülməsi, 
tanınmanın aparılması və digər istintaq hərəkətləri aiddir. Eyni 
zamanda istənilən digər istintaq hərəkəti istənilən istintaq 
mərhələsində təxirəsalınmaz xarakter ala bilər. Məsələn, zərərçəkmiş 
şəxs əvəzinə digər şəxsin basdırılması barədə məlumat olduqda 
ekshumasiya və meyitin tanınmasının aparılmasına təxirəsalınmaz 
prosessual hərəkət kimi baxılır. 
İstintaq hərəkətləri işi icraata qəbul etmiş müstəntiq, işin 
istintaqına nəzarət edən prokuror tərəfindən, eləcə də tədqiqat 
orqanları tərəfindən sərbəst yaxud müstəntiqin tapşırığı ilə aparıla 
bilər. (CPM, maddə 177.4). 
Qanun ancaq qaldırılmış və istintaq olunan cinayət işi üzrə 
istintaq hərəkətlərinin aparılmasının mümkünlüyünü nəzərdə tutur. 
Təxirə salınması mümkün olmayan hallarda cinayət işi qaldırılana 
qədər hadisə yerinə baxış keçirilməsi istisna olunur (CPM, maddə 
207.4). 
Hazırkı cinayət işi üzrə tədqiqat və ya istənilən istintaq 
hərəkətlərinin aparılmasına, həmin cinayət işi üzrə əməliyyat-axtarış 
tədbirləri keçirmiş və ya keçirən şəxsin mütəxəssis kimi cəlb 
olunmasına yol verilmir. İstintaqı dayandırılmış cinayət işi üzrə 
istintaq hərəkətlərinin, eyni zamanda məhkəmə ekspertizasının 
aparılması qanun pozuntusudur (CPM, maddə 277.6). 
Cinayət mühakimə icraatının  
məhkəmə-tibbi təminatı  
 81
Ekspertin və mütəxəssisin istintaq və məhkəmə hərəkətlərində 
iştirakını tənzim edən qanunun ümumi qaydaları qanunvericilikdə 
təsbit olunmuşdur. Qanunun bu normaları ekspertin və mütəxəssisin 
prosessual statusunu, hüququnu, vəzifələrini, məsuliyyətini, istintaq 
hərəkətlərində iştirak qaydalarını müəyyən edir. Ümumi qaydalar 
ayrı-ayrı istintaq hərəkətlərini və məhkəmə fəaliyyətini nizamlayan 
cinayət-prosessual məcəlləsinin maddələrində konkretləşdirilir, 
məsələn, meyitə baxış və ekshumasiya (CPM, maddə 237), istintaq 
eksperimenti (CPM, maddə 262), şəxsin axtarışı (CPM, maddə 246), 
şəxsin tanınması (CPM, maddə 239), ekspertin dindirilməsi (CPM, 
maddə 272), ifadələrin yerində yoxlanılması (CPM, maddə 260), 
müqayisəli müayinə üçün nümunələrin götürülməsi (CPM, maddə 
273). 
Ümumi planda ekspertizanın aparılması da istintaq hərəkətidir. 
Lakin məhkəmə-tibbi fəaliyyətin təklif olunmuş təsnifat formalarında 
ekspertiza, cinayət mühakimə icraatında xüsusi biliklərdən istifadə 
olunmanın əsas prosessual formasıdır. 
İstintaq hərəkətlərində «ekspertin iştirakı» və «mütəxəssisin 
iştirakı» anlayışlarına münasibət müəyyən maraq kəsb edir. Bunlar 
cinayət mühakimə icraatında xüsusi biliklərin cəlb olunmasının iki 
sərbəst prosessual formalarıdır. Onları birləşdirən hər iki formanın 
cinayət işi üçün əhəmiyyətli halların müəyyən olunması üçün 
istintaqda istifadə olunmasıdır. Hər iki halda istintaq hərəkətində 
iştirak edən ekspert və mütəxəssis hər hansı bir tədqiqat aparmır, 
yazılı yaxud şifahi rəy vermirlər. İstintaq hərəkətinin gedişi zamanı 
ekspert yaxud mütəxəssis tərəfindən müəyyən edilmiş faktlar sübut 
əhəmiyyətli ola bilər. Lakin bu hal ekspert rəyi və ya ekspert ifadəsi 
kimi sərbəst sübut kimi qəbul edilmir. Onlar tərəfindən aşkar 
olunmuş məlumatlar prosessual hərəkətlərin ümumi nəticəsinin tərkib 
hissəsidir və müstəntiq tərəfindən müvafiq protokolun mətnində 
fiksasiya olunur. Ekspertin və mütəxəssisin bütün qiymətverici 
fikirləri isə ilkin xarakter daşıyır və şifahi ifadə olunur. 
«Ekspertin» və «mütəxəssisin iştirakı»nın digər ümumi 
prosessual əlaməti onların fəaliyyətinin köməkçi xarakterli olmasıdır. 
Ekspert və mütəxəssis istintaq hərəkətlərinin gedişində müstəntiqin 
 
Şakir Musayev  
 
82
rəhbərliyi və nəzarəti altında, verdiyi tapşırıqlar çərçivəsində 
işləyirlər. 
«Ekspertin iştirakı» və «mütəxəssisin iştirakı» anlayışları arasında 
fərqlər onların prosessual statusları arasında olan fərqlə bağlıdır. 
Əgər mütəxəssisin fəaliyyəti tabeçilik xarakteri daşıyırsa, onun bütün 
hərəkətləri hüquqi baxımdan müstəntiq tərəfindən ciddiliklə müəyyən 
edilir. Qanunun ona vermiş olduğu hüquqlar çərçivəsində belə o, 
ancaq müstəntiqin razılığı yaxud tapşırığı ilə fəaliyyət göstərir. 
Ekspert isə iş üzrə eyni zamanda istintaq hərəkətlərində iştirak 
etməklə, özünün prosessual sərbəstliyini və müstəqilliyini tam itirmir. 
Ekspert təşkilati cəhətdən müstəntiqin göstərişlərinə tabe olsa da, 
ekspert qanunun ona vermiş olduğu hüquqlarını saxlayır. İstintaq 
hərəkətinin hazırlığı və gedişində öz xüsusi biliyi və fəaliyyət 
predmeti çərçivəsində o iş materialları ilə tanış ola bilər, əlavə 
materialların təqdim olunması barədə vəsatət verə bilər, ona verilmiş 
tapşırıqlar çərçivəsindən kənara çıxa bilər və sairə.  
İstintaq hərəkətinin gedişində ekspert və mütəxəssisin xüsusi 
biliklərindən istifadə məqsədlərində də müəyyən fərqlər var. 
Mütəxəssis başlıca olaraq, müstəntiqə istintaq hərəkətlərinin 
hazırlığında və aparılmasında, müxtəlif izlərin və obyektlərin 
axtarılmasında, istintaq hərəkətlərinin nəticəsinin fiksasiyasında elmi-
texniki köməyin göstərilməsində, müstəntiqə xüsusi məsələlər üzrə 
məsləhətlər verilməsi və digər hallar üçün cəlb olunur. Ekspertin 
prosessual hərəkətlərdə iştirakının əsas vəzifəsi isə müstəntiqə izlərin, 
obyektlərin, əlamətlərin, istintaq olunan halların qarşılıqlı əlaqəsinin 
olmasının aydınlaşdırılmasında, əvvəl müəyyən edilmiş istintaq və 
ekspert məlumatlarının yoxlanılmasında və onlar arasında olan 
ziddiyyətlərin aradan qaldırılmasında, sonrakı tədqiqatların 
keyfiyyətli təşkil edilməsi üçün əlavə məlumatların və nəticələrin 
aydınlaşdırılmasında köməklik göstərməkdir. Qeyd olunanlar ekspert 
tərəfindən müstəntiqə elmi-texniki köməyin göstərilməsini istisna 
etmir. Ancaq ekspertin fəaliyyətində bu funksiyalar, «mütəxəssis 
iştirakı»ndan fərqli olaraq ikinci dərəcəli hesab olunur. 
Nəhayət, daha da bir əhəmiyyətli fərq ondan ibarətdir ki, 
mütəxəssisin fəaliyyəti istintaq hərəkətinin aparılması vaxtı ilə 
Cinayət mühakimə icraatının  
məhkəmə-tibbi təminatı  
 83
məhdudlaşaraq, onun qurtarması ilə eyni vaxtda başa çatır. Ekspertin 
istintaq hərəkətində iştirakına isə şərti olaraq icra edilən məhkəmə-
tibbi ekspertizanın bir mərhələsi kimi baxmaq olar. 
Bütün göstərilən fərqləndirici xüsusiyyətlər və məhkəmə 
həkiminin özünəməxsus prosessual statuslarının olması, «ekspertin 
iştirakı»na və «mütəxəssisin iştirakı»na cinayət mühakimə icraatında 
istintaq və məhkəmə hərəkətlərinin aparılmasında məhkəmə-tibbi 
biliklərdən istifadə olunmanın əlavə prosessual formaları kimi ayırd 
edilməsinə əsas verir. Meyitə baxış, ekshumasiyanın keçirilməsində 
və şəxsin müayinəsində iştirak qanuna görə mütləqdir. Mütəxəssisin 
(ekspertin) prosessual hərəkətlərdə iştirakının digər formaları isə 
müstəntiq üçün həmişə könüllüdür. Onların cəlb olunması haqqında 
qərarı o konkret işin xüsusiyyətlərindən asılı olaraq qəbul edir. 
Mütəxəssis qanunvericiliyin müəyyən etdiyi qaydada istintaq 
hərəkətlərinin iştirakına cəlb edilərək, predmetlərin və sənədlərin 
aşkar olunması, təsbit edilməsi və götürülməsi, cinayət işi 
materiallarının tədqiqində texniki vasitələrdən istifadə edilməsi, 
ekspert qarşısında sualların qoyulması, həmçinin öz peşəkar 
fəaliyyəti daxilində tərəflərə və məhkəməyə sualların 
aydınlaşdırılmasında kömək göstərilməsi üçün xüsusi biliyə malik 
olan şəxsdir. (CPM, maddə 96). 
Mütəxəssis, ekspert kimi cinayət prosesinin iştirakçısıdır və 
müəyyən prosessual statusa malikdir. 
Azərbaycan Respublikası Cinayət Prosessual Məcəlləsinin 
normaları, o cümlədən, məhkəmə təbabəti və hüquq elmi 
mənbələrinin analizi, mütəxəssisə cinayət prosesinin iştirakçısı kimi 
və cinayət mühakimə icraatında onun xüsusi biliklərindən istifadə 
olunması üçün onun qarşısında bir sıra tələblər qoyur. Mütəxəssisin 
fəaliyyətinin qanuni olması şərti və ya həmin tələblər aşağıdakılardan 
ibarətdir: 
• səlahiyyətlilik, yəni şəxsin, insan fəaliyyətinin hər hansı məhdud 
sahəsində xüsusi biliyə və bu biliklərin tətbiq olunması üçün 
praktiki vərdişlərə malik olması - müstəntiq tərəfindən sənədli 
şəhadətnamələr və mütəxəssisin əsas iş yerini nəzərə alaraq təyin 
edilir; 
 
Şakir Musayev  
 
84
• mütəxəssisin şəxsiyyətinin doğruluğunun müəyyən edilməsi - 
mütəxəssisin şəxsiyyətinin doğruluğu müstəntiq tərəfindən 
şəxsiyyət vəsiqəsi və digər sənədlər (xidməti vəsiqə) ilə müəyyən 
edilir; 
• cinayət-prosessual qanunvericiliyin tələblərinə müvafiq olaraq 
təhqiqatçının, müstəntiqin, prokurorun yaxud məhkəmənin 
mütəxəssisi çağırma proseduralarına əməl etmə; 
• işin nəticəsində maraqlı olmamaq - müstəntiq tərəfindən 
mütəxəssisin şübhəli, təqsirləndirilən, zərərçəkmiş və cinayət 
mühakimə icraatının digər iştirakçıları ilə münasibətinin 
aydınlaşdırılması, onlardan və ya nümayəndələrindən xidməti və 
ya digər asılılığın müəyyən olunması ya da istisna edilməməsi 
yolu ilə həll olunur; 
• vəzifələrinin yerinə yetirilməsindən imtina etmək və ya 
yayınmağa görə, eləcə də prosessual hərəkətlərin aparılması 
qaydasına görə mütəxəssisin hüquqları, vəzifələri və məsuliyyət 
daşıması ilə tanış olma - müstəntiq və ya məhkəmə tərəfindən 
aparılır və mütəxəssisin şəxsi imzası ilə təsdiq olunur; 
• İstintaq hərəkətinin icrasında iştirak etmək, yəni mütəxəssisin 
müəyyən prosessual formalara və öz funksiyalarının yerinə 
yetirilmə qaydalarına əməl etməsi; 
• İstintaq hərəkətinin nəticələrinin, o cümlədən mütəxəssisin işinin 
nəticələrinin vahid prosessual forması kimi protokolunu tərtib 
etmək; 
• Protokolla tanış olmaq və mütəxəssis tərəfindən istintaq 
hərəkətinin protokolunu imzalamaq; 
• İstintaq hərəkətinin digər iştirakçılarının prosessual hüquqlarına 
əməl etmək, şərəf və ləyaqətinə hörmət etmək, həyat və 
sağlamlığı üçün təhlükəsizliyi təmin etmək. 
Şəxsin iş üzrə mütəxəssis kimi fəaliyyətinin qanuni olması üçün 
sadalanan şərtlər, CPM-nin müvafiq maddələrinin məzmunundan 
irəli gəlir. Bu tələblərə əməl edilmədikdə məhkəmə-həkimi 
prosessual mənada mütəxəssis sayıla bilməz və onun fəaliyyəti şübhə 
altına qoyula bilər (məsələn, əgər istintaq hərəkətinin protokolu, 
Cinayət mühakimə icraatının  
məhkəmə-tibbi təminatı  
 85
qanunun tələbi pozulmaqla tərtib edilmişsə, əgər icrası zamanı digər 
iştirakçıların hüquqlarının pozulmasına yol verilibsə və s.). 
İş materiallarındakı hər hansı bir sənədin (arayışlar, yoxlama və 
təftiş aktları, tibbi karta və digər sənədlər, o cümlədən meyitin 
məhkəmə-tibbi müayinə aktı və ya şəxsin şəhadətləndirilməsi aktı) 
müəllifinin iş üzrə mütəxəssis kimi cəlb edilməsinə, yəni proses 
iştirakçısı olmasını qəbul etməyə əsas vermir. Mütəxəssisin 
səlahiyyətinə şübhə olmadıqda belə, əgər qanunla müəyyən edilmiş 
qaydada mütəxəssisin hüququ, vəzifələri və məsuliyyət daşımasının 
izah edilməsi faktı şəxsi imza ilə təsdiq edilməmişsə, istintaq 
hərəkətinin protokolu onun iştirakı ilə tərtib olunmamışsa, onun hər 
hansı bir prosessual statusundan danışmaq olmaz. 
Bu baxımdan, yeni CPM problemlərin müəyyən hissəsini həll 
edərək ekspertə onun iş üzrə mütəxəssis kimi, əvvəlki iştirakından 
asılı olmayaraq iştirak etməyə icazə verir. Belə ki, ekspertin 
mütəxəssis kimi işdə əvvəlki iştirakının düzgün prosessual 
qanuniləşdirilməsi vacib şərtdir. Təcrübədə məhkəmə-tibbi 
tədqiqatların və müayinələrin aparılması və onların nəticəsinə görə 
müayinə aktlarının tərtib edilməsi CPM-nin tələblərinə uyğun gəlmir. 
Cinayət işində müvafiq sənədlərin olması faktı və həmin sənədlərdəki 
tədqiqatları aparmış şəxs birmənalı mütəxəssis kimi qəbul edilmir. 
Əksinə, əgər sonradan həmin «mütəxəssis» iş üzrə ekspert təyin 
edilərsə, bu tərəflərə formal olaraq onun hazırkı iş üzrə nəticəsində 
maraqlı olması qənaətinə gəlməyə imkan verəcək ki, bu da CPM-nin 
97-ci maddəsinə görə ekspertin kənarlaşdırılması üçün əsasdır. 
Göstərilən ziddiyyətin həll edilməsinin mümkün olan bir variantı 
“M.T.E. və P.A.” Birliyi tərəfindən meyitin və digər obyektin 
ekspertizası istintaq baxışında, ekshumasiyada və digər hərəkətlərdə 
iştirak etmiş şəxsə, yəni ekspertizanın icrası əvvəl mütəxəssis 
qismində cəlb edilmiş şəxsə həvalə edilir. Digər mümkün yol - 
məhkəmə-tibbi müayinə aktına prosessual status verilib müvafiq 
istintaq hərəkəti - meyitə baxış və ya müayinə protokoluna əlavə 
edilməsidir. Akt tərtib edərkən bütün prosessual tələblərə əməl 
edilməlidir. CPM-nin 96-cı maddəsinə əsasən hüquqları və 
vəzifələrinin izah edilməsi barədə mütəxəssisin imzası, əlavə və 
 
Şakir Musayev  
 
86
laborator tədqiqatlar üçün götürülmüş obyektlərin və nümunələrin, 
qablaşdırılmanın xarakteri və hara göndərilməsi ətraflı təsvir 
edilməlidir. Akt təhqiqatçı və ya müstəntiq tərəfindən imzalanmalıdır 
(əgər o tədqiqat və ya şəxsin müayinəsində iştirak etmişsə). 
Qanunvericiliyin tələblərinə uyğun olaraq təşrih zamanı hal 
şahidlərinin iştirakı (əgər ona istintaq baxışının davamı kimi 
baxılırsa), mütləq deyil. 
Mütəxəssisin prosessual statusu onun hüquqları, vəzifələri və 
onların yerinə yetirilməməsi ilə bağlı qanunla nəzərdə tutulmuş 
məsuliyyət daşıması ilə müəyyən edilir. Bu mənada cinayət 
prosesində mütəxəssisin prosessual vəziyyəti ilə ekspertin statusu 
arasında fərq vardır. 
Ekspertin geniş və dəqiq müəyyən edilmiş hüquqlarından fərqli 
olaraq, mütəxəssisin hüquqları son vaxtlara qədər məhdudlaşdırılmış 
və qanunda ümumi qaydada göstərilmişdir. Qanun mütəxəssis 
tərəfindən çəkilmiş xərclərin ödənilməsi və xidməti tapşırıqdan kənar 
yerinə yetirilmiş işə görə mükafatlandırılmasını nəzərə almasaq, 
faktiki olaraq mütəxəssisin hüquqlarını cinayət mühakimə icraatında 
sübutların aşkar olunması, təsbit edilməsi və götürülməsi ilə bağlı 
məlumatlar verməsinin mümkünlüyü ilə müəyyən edir. 
Məhkəmə-tibbi mənbələrdə mütəxəssisin prosessual vəziyyətinə 
dair məlumatlar olduqca azdır. Son illər cinayətlərin istintaqında 
elmi-texniki biliklərin, müasir texniki vasitələrin və informasiya 
texnologiyasının rolunun obyektiv artma prosesi yeni CPM-də öz 
əksini taparaq mütəxəssisin səlahiyyətləri konkretləşdirilmiş və 
genişləndirilmişdir. 
CPM-nin 96.6-cı maddəsinə əsasən mütəxəssisin aşağıdakı 
hüquqları var: 
 əgər o müvafiq xüsusi biliklərə malik deyilsə, cinayət işinin 
icrasında iştirak etməkdən imtina etmək; 
 təhqiqatçının, müstəntiqin, prokurorun və məhkəmənin icazəsi 
ilə istintaq hərəkəti iştirakçılarına suallar vermək; iştirak etdiyi 
istintaq hərəkəti protokolu ilə tanış olmaq, yazıların tamlığına və 
düzgünlüyünə dair protokola əlavələr etmək;  
Cinayət mühakimə icraatının  
məhkəmə-tibbi təminatı  
 87
 təhqiqatçının, müstəntiqin, prokurorun və məhkəmənin onun 
hüquqlarını məhdudlaşdıran hərəkətlərindən (hərəkətsizliyindən) 
və qərarlarından şikayət vermək. 
Göstərilənlərlə yanaşı, mütəxəssisə tərcüməçinin səlahiyyətli 
olmaması aşkar olunarsa, ondan etiraz etmək barədə vəsatət vermək 
hüququ verilmişdir. 
Mütəxəssis müstəntiqin çağırışına mütləq gəlməlidir (CPM, 
maddə 96.4.1.). Belə ki, prokurorun, təhqiqat orqanlarının, 
təhqiqatçının qanunun onlara verdiyi hüquqlar daxilində istənilən 
tələbi (o cümlədən çağırış), tapşırığı və sorğusu bütün müəssisələr, 
təşkilatlar, vəzifəli şəxslər və vətəndaşlar tərəfindən icra edilməsi 
mütləqdir. 
CPM-nin 96-cı maddəsinə görə mütəxəssisin prosessual 
hərəkətlərdə iştirak etməkdən o hallarda imtina etmək hüquq vardır 
ki, özü lazımi biliyə malik olmamasını, yaxud etiraz üçün əsasların 
olmasını hesab edir. O, çağırışda iştirak edə bilməməsi barədə 
bildirmək üçün mütləq gəlməlidir. Yaxud müstəntiqlə razılaşdırılaraq 
ona prosessual hərəkətdə iştirak etməməsi barədə əsaslandırılmış 
imtina göndərməlidir. 
İbtidai istintaqın gedişində mütəxəssisin çağırılma qaydaları 
qanunla tənzimlənmişdir. Şəxs mütəxəssis qismində mühakimə 
icraatı iştirakçılarının məhkəməyə çağırılması üçün nəzərdə tutulmuş 
ümumi qaydada CPM-nin 85.4.3. maddəsinin tələblərinə əməl 
etməklə çağırılır. Sadalanan normalar məhkəməyə çağırış 
prosedurasını bildiriş yaxud göndəriş vərəqəsi ilə müəyyən edir. 
Qanunvericiliyə əsasən, tərəflər ilkin dinləmənin aparılmasının 
başlamasına 7 gündən az olmayan müddətdə xəbərdar olunmalıdırlar; 
CPM-nin 298-ci maddəsinə əsasən isə məhkəmə iclasının vaxtı, 
tarixi, yeri barədə onlar başlanmaya 7 gün qalmış 
məlumatlandırılmalıdırlar. Bildiriş vərəqəsində adətən kimin 
çağırılması, hansı qisimdə çağırılması, hara gəlməsi, gəlmə saatı və 
günü, o cümlədən gəlməməyinin nəticələri göstərilir. 
Bu qayda, mütəxəssisin çağırılmasına zərurət yaranan hallarda da 
tətbiq olunur. Lakin, vacib hallarda, məsələn, təxirəsalınmaz istintaq 
hərəkətlərinin icrası zamanı (meyitə baxış, şəxsin müayinəsi və s.), 
 
Şakir Musayev  
 
88
mütəxəssislə razılaşaraq telefonoqram, teleqram və ya digər rabitə 
vasitəsi ilə təcili çağırılmasına yol verilir. Təcrübədə belə qayda 
“M.T.E. və P.A.” Birliyinin ştatlı əməkdaşı olan mütəxəssisinə və ya 
iş üzrə əvvəl ekspert təyin edilmiş şəxsin istintaq və ya məhkəmə 
hərəkətlərində iştirakı tələb olunan hallarda tətbiq olunur. 
Göründüyü kimi, prosessual hərəkətlərdə mütəxəssisin iştirakı 
üçün iş üzrə ekspertin təyin edilməsi üçün qərar çıxarılması, eləcə də 
ekspert müəssisəsinin rəhbəri tərəfindən ekspertə müvafiq tapşırıqlar 
verilməsi tələb olunursa, çağırış üsullarında məhkəmənin və 
müstəntiqin səlahiyyətləri ciddi məhdudlaşdırılmayıb. Çağırış şifahi 
və ya yazılı, təcili və ya vaxtında, şəxsən və ya mütəxəssis işlədiyi 
idarənin rəhbəri tərəfindən həyata keçirilir. Mütəxəssisin vəzifələri, 
iştirak edəcəyi istintaq hərəkətinin məzmunu göndərilmiş çağırışda 
yazılı surətdə qabaqcadan bildirilməsi daha səmərəlidir. Bu üsul ən 
çox mütəxəssisin hüquqlarına əməl olunmasına təminat verir, onun 
öz işini əvvəlcədən planlaşdırmağa və hazırlaşmağa imkan yaradır. 
Məsələn, qarşıya qoyulmuş məsələlərin onun səlahiyyətinə aid 
olmaması və ya lazımi biliklərinin və təcrübəsinin olmaması 
səbəbindən iştirak edə bilməyəcəyi barədə vaxtında məlumat verir.  
Qanunvericiliyə əsasən, istənilən prosessual hərəkətlərdə 
(ekspertizanın icrası istisna olunmaqla) bilikli şəxs həm mütəxəssis, 
həm də ekspert kimi iştirak edə bilər. Bu zaman aşağıdakı variantlar 
mümkündür: 
• İstintaq hərəkətinə (məsələn, ifadənin yoxlanılması və ya 
dindirilmə) iş üzrə əvvəl ekspert təyin edilmiş və həmin iş üzrə 
məhkəmə-tibbi ekspertiza aparan şəxs mütəxəssis kimi cəlb olunur; 
• İş üzrə əvvəl ekspertiza yerinə yetirmiş, yoxlanılması yaxud 
dəqiqləşdirilməsi tələb olunan faktlar və hallar yerinə yetirilmiş 
ekspertiza predmetilə və əvvəl verilmiş rəylə əlaqəsi olan hallarda 
prosessual hərəkət mütəxəssisin iştirakı ilə aparılır; 
• Yeni halların baxılmasına zərurət yarandığı zaman; 
• İş üzrə əvvəl iştirak etməmiş mütəxəssisin iştirakı ilə istintaq 
hərəkətinin icrası.  
Ekspertin iş üzrə istintaq hərəkətinə cəlb edilməsi, məhkəmə 
ekspertizasının təyin olunması barədə əvvəl çıxarılmış qərar 
Cinayət mühakimə icraatının  
məhkəmə-tibbi təminatı  
 89
çərçivəsində və yaxud ekspertə prosessual hərəkətdə iştirak etməsi 
barədə müvafiq tapşırıq verilməsi ilə həyata keçirilir. Bu halda, 
istintaq hərəkəti ekspertizanın icrası ilə eyni zamanda həyata keçirilir 
və bəzən ekspertizanın bir mərhələsini təşkil edir. Burada prosessual 
hərəkətin məqsədi ekspertin qarşısında qoyulmuş sualların həlli ilə 
birbaşa bağlıdır. Belə halda istintaq hərəkətinin icrasına və ekspertin 
iştirak etməyə cəlb olunmasına müstəntiqdən əlavə heç bir prosessual 
tərtibat tələb olunmur. 
İkinci variantda, prosessual hərəkətdə iştirak etməyə iş üzrə əvvəl 
ekspertiza yerinə yetirmiş və ekspertizanın icrası başa çatdıqdan 
sonra bu iş üzrə ekspertin prosessual statusunu formal itirmiş 
mütəxəssis cəlb edilir. Bu halda onun hüquqları istintaq hərəkətinin 
gedişində müstəntiqin qərarı ilə, iş üzrə ekspert üçün nəzərdə 
tutulmuş hüquqların hesabına genişləndirilə bilər. Mütəxəssisin 
çağırışı şifahi və ya telefonoqram ilə həyata keçirilir. İş materialları 
ilə əlavə tanış olmağın vacibliyi meydana çıxarsa, müstəntiq bu 
məsələni həll edir. Cinayət prosesində mütəxəssis bu hüquqlara malik 
olmasa da, müstəntiqin sərbəst olaraq müvafiq qərar qəbul etmək 
hüququ vardır. Hal-hazırda bu təcrübə geniş tətbiq olunur. 
Əgər istintaq hərəkəti yeni aşkar olunmuş və buna qədər ekspertə 
məlum olmayan hallar üzrə baxılmasının vacibliyi ilə bağlı aparılırsa, 
yaxud əgər istintaq hərəkətlərində iştirak etməyə iş üzrə əvvəl iştirak 
etməmiş mütəxəssis cəlb edilirsə, iş başqa hal alır. Aydındır ki, 
ekspert qismində yeni şəxsin və ya mütəxəssisin cəlb edilməsi faktiki 
əsasların dəyişilməsinə bərabər olmaqla və ayrıca sənəd tərtib 
etməklə müvafiq prosessual qanuniləşdirmə tələb edə bilər: - 
mütəxəssisin rəsmi çağırılması, bir sıra prosessual hərəkətlər, 
müqayisəli tədqiqatlar üçün nümunələrin götürülməsi, şəxsin 
müayinəsi və bir sıra prosessual hərəkətlər mütləq qaydada qərar 
çıxarılmasını tələb edir. 
Qərarda müəyyən olunmalı və yoxlanılmalı hallar, bu halların 
mümkünlüyü və doğruluğunun müəyyən edilməsi şərtləri dəqiq və 
tam təsvir edilməlidir. 
Əgər istintaq hərəkətinin icrasına iş üzrə əvvəl iştirak etməmiş 
mütəxəssis cəlb edilirsə, onun hüquqları ekspertin hüquqları ilə 
 
Şakir Musayev  
 
90
müqayisədə məhdudlaşır. Təcrübədə müstəntiqin mütəxəssisin 
müraciət və məsləhətlərinin yerinə yetirilməsindən imtina etməsi 
hallarına demək olar ki, rast gəlinmir. 
Prokurorun, müstəntiqin, təhqiqat orqanının, təhqiqatçının və 
məhkəmənin mütəxəssisi çağırması barədə tələbi mütəxəssisin 
işlədiyi müəssisənin, idarənin, təşkilatın rəhbəri üçün mütləqdir. Əgər 
mütəxəssisin göndərilməsinin mümkün deyilsə, idarənin rəhbəri 
müstəntiqi bu barədə yazılı formada məlumatlandırmalıdır. 
Köhnə CPM-nə görə müstəntiqin mütəxəssisi çağırması hüququ 
mütləq deyildir. O, mütəxəssisi cinayət-prosessual məcəlləsinin 
nəzərdə tutduğu və istintaqın maraqları ilə bağlı hallarda çağıra 
bilərdi. Bəzi hüquqşünas alimlər hesab edirdilər ki, bu müstəntiqin 
hüquqlarını məhdudlaşdırır. İstintaqın gedişi zamanı xüsusi 
biliklərdən və elmi-texniki vasitələrdən istifadə olunmasına mane 
olurdu. Belə ki, qanunda bir sıra istintaq hərəkətlərinə (dindirilmə, 
tanınmaya təqdim olunma, ifadənin yoxlanılması və s.) mütəxəssisin 
cəlb edilməsi ümumiyyətlə nəzərdə tutulmamışdır. Yeni CPM-nin 
qəbul olunması ilə mütəxəssisin prosessual hərəkətlərə cəlb 
edilməsinə maneələr praktiki olaraq aradan götürülübdür. CPM-nin 
müvafiq maddəsinə görə isə ibtidai istintaqın gedişində, istintaq 
hərəkətlərinin istiqaməti və icrası barədə bütün qərarları müstəntiq 
sərbəst qəbul edir, onun qanuni və vaxtında aparılmasına tam 
məsuliyyət daşıyır. 
Qanun istintaq hərəkətində iştirak etmək üçün hansı sahənin 
mütəxəssisinin cəlb olunmasına müxtəlif cür yanaşır. Xüsusi 
biliklərdən istifadə olunmanın mümkünlüyünü nəzərdə tutan qanunun 
bir sıra normalarında, ümumiyyətlə mütəxəssis iştirakından, yəni 
onun peşəsinin və ixtisasının qeyd olunmamasından danışılır. 
Məsələn, şəxsin axtarışını nəzərdə tutan CPM-nin 244.3 maddəsində 
«müvafiq mütəxəssisin» çağırılması, CPM-nin 275.3 maddəsində isə 
müqayisəli tədqiqatlar üçün nümunələrin götürülməsi məqsədilə 
«mütəxəssis» çağırılması barədə danışılır. Digər normalarda isə 
bilikli şəxsin peşəsi, məsələn, həkim olması göstərilir (CPM, maddə 
238.4, «şəxsi müayinə»). Başqa variantda isə - bilikli şəxsin ixtisası 
Cinayət mühakimə icraatının  
məhkəmə-tibbi təminatı  
 91
göstərilir, belə ki, CPM-nin 237.2 maddəsi tələb edir ki, ekshumasiya 
məhkəmə-tibb ekspertinin iştirakı ilə aparılmalıdır. 
Qanun müstəntiq və ya məhkəmə tərəfindən prosessual 
hərəkətlərə iştirak etməsi üçün cəlb olunan mütəxəssislərin sayına 
məhdudiyyət qoymur. Qarşıya qoyulmuş sualların xüsusi ilə 
mürəkkəb olduğu, bu məsələlərin həllinin kompleks xarakter daşıdığı 
və qarşıdakı işin həcminin böyük olduğu hallarda mütəxəssislər 
qrupunun cəlb edilməsi məqsədə müvafiqdir. Bir neçə mütəxəssisin 
iştirak etdiyi halda onların hər biri sərbəstdir və başqalarından heç bir 
asılılığı yoxdur. 
Çağırışa gələn mütəxəssis istintaq hərəkətinin icrasında mütləq 
iştirak etməlidir. O xüsusi biliklərindən və vərdişlərindən istifadə 
etməklə müstəntiqə predmetlərin və nümunələrin aşkar olunması və 
götürülməsində, texniki vasitələrin tətbiqində köməklik 
göstərməlidir. 
Lakin, CPM mütəxəssisi bu vəzifələrdən azad edən və konkret 
şəxsin işdə iştirakını istisna edən bir sıra hallar nəzərdə tutur. 
Mütəxəssis barəsində belə hallar CPM-nin 96.6 maddəsində 
göstərilmişdir. Mütəxəssis aşağıdakı hallarda istintaq hərəkətinin 
icrasında iştirak edə bilməz: 
•  əgər o, ekspert kimi iştirakı istisna olunmaqla, hazırkı iş üzrə 
digər qisimdə iştirak edirsə (zərərçəkmiş, mülki iddiaçı və ya mülki 
cavabdeh, şahid, onların nümayəndəsi və s.); 
•  əgər o hazırkı cinayət işi iştirakçılarından hər hansı birinin 
qohumudursa; 
•  əgər o tərəflərdən və ya onların nümayəndələrindən xidməti 
yaxud  
•  digər formada asılıdırsa; 
•  onun səlahiyyəti olmaması aşkar olunarsa; 
•  əgər mütəxəssisin işin nəticəsində birbaşa və ya dolayısı ilə 
maraqlı olduğuna əsas verən digər hallar olarsa. 
Göstərilən halların aydınlaşdırılması - müstəntiqin, təhqiqatçının 
və məhkəmənin səlahiyyətlərinə aiddir. Bunun üçün o, istintaq 
hərəkəti başlanmazdan əvvəl, mütəxəssisin şəxsiyyətini və 
 
Şakir Musayev  
 
92
səlahiyyətli olmasını təsdiqləyir, hazırkı cinayət işi üzrə iştirakçılara 
qarşı münasibətini aydınlaşdırır, etiraz üçün digər əsasların olub-
olmamasını müəyyənləşdirir. Göstərilən əsaslar gec müəyyən 
edilərsə, mütəxəssisə şübhəli və təqsirləndirilən şəxs, müdafiəçi, 
dövlət ittihamçısı, mülki cavabdeh, mülki iddiaçı və onların 
nümayəndəsi tərəfindən etiraz edilə bilər. Ekspertdən fərqli olaraq, 
mütəxəssisin özü-özünü etiraz etməsi qanunda nəzərdə tutulmayıb. 
Lakin yuxarıda göstərilən prosessual əsaslar olduqda mütəxəssis bu 
barədə dərhal prosesdə iştirak etmək üçün cəlb edən idarənin 
rəhbərinə yazılı surətdə bildirməlidir.  
Məhkəməyə qədər icraatda mütəxəssisdən etiraz edilməsi barədə 
qərarı təhqiqatçı, müstəntiq və prokuror qəbul edir. Məhkəmə 
icraatının gedişində isə cinayət işinə baxan məhkəmə yaxud 
məhkəməyə sədrlik edən hakim qərar qəbul edir.  
Əgər mütəxəssis və ekspertdən etiraz üçün əsaslar çox hallarda 
uyğun gəlirsə, hüquqi məsuliyyət baxımından onların prosessual 
vəziyyətləri kifayət qədər fərqlidir. Ekspertdən fərqli olaraq, 
mütəxəssis sərbəst sübut əhəmiyyətli hər hansı faktı müəyyən etmir. 
Müstəntiqin suallarına yazılı rəy vermir və onun çoxlu şifahi fikirləri 
ilkin xarakter daşıyır və əvvəlcədən bilə-bilə yalan rəy verməyə görə 
məsuliyyət daşımır. Mütəxəssis proses iştirakçısı kimi, CM-nin 297-
ci maddəsinə əsasən məsuliyyət daşıması barədə xəbərdar olunmur. 
Bundan başqa, öz vəzifələrinin icrasından imtina etməyə və ya 
yayınmaya görə mütəxəssis heç bir cinayət məsuliyyəti daşımır. 
Lakin üzürsüz səbəbə görə çağırışa gəlməmə hallarında mütəxəssisə, 
ekspertə olduğu kimi, prosessual məcburiyyət tədbirləri tətbiq oluna 
bilər. Gətirilmə üçün əsas və qayda, yəni iş üzrə mütəxəssisin 
məcburi gətirilməsi, ekspertə münasibətdə olduğu ilə uyğundur. 
CM-də mütəxəssisin maddi sübutu qəsdən xarab etməsinə yaxud 
məhv etməsinə görə məsuliyyət daşıması haqqında göstəriş yoxdur. 
Bu hal mütəxəssisin bütün hərəkətlərini mütləq müstəntiqlə 
razılaşaraq aparması və onun rəhbərliyi altında işləməsi ilə bağlıdır. 
Mütəxəssis eyni zamanda, cinayət prosesinin digər iştirakçıları 
kimi mütəxəssis də CM-nin 96.4.9 maddəsinə görə ibtidai istintaq 
məlumatlarını yaymağa görə məsuliyyət daşıyır. Çox vaxt aşkar və 
Cinayət mühakimə icraatının  
məhkəmə-tibbi təminatı  
 93
açıq aparılan məhkəmə araşdırmasından fərqli olaraq, ibtidai 
istintaqın gedişində aşkarlığa qanunla ciddi məhdudiyyətlər həddində 
yol verilir. Prosessual hərəkətlər zamanı məlum olmuş məlumatların 
müstəntiqlə razılaşmadan mütəxəssis tərəfindən aşkarlanması 
istintaqın gedişini əhəmiyyətli çətinləşdirə bilər. Vətəndaşların 
hüquqları və qanuni maraqlarının pozulmasına səbəb ola bilər. 
Nəzərə almaq lazımdır ki, istintaq məlumatlarını yaymanın qadağan 
edilməsi barədə mütəxəssisin məsuliyyət daşıması əvvəlcədən 
xəbərdar edildiyi halda olur.  
Mütəxəssis cinayət mühakimə icraatının iştirakçısı olmaqla, ona 
cinayət hüququnda sərbəst prosessual şəxs kimi baxılmır. 
Mütəxəssisin fəaliyyəti tabeçilik xarakteri daşıyır. Onun iştirakı 
hüquqi və təşkilati baxımdan istintaq hərəkətinin rəhbəri tərəfindən 
müəyyənləşdirilir. Bütün hərəkətlərini, digər iştirakçılara müraciətini 
mütəxəssis ancaq təhqiqatçının, müstəntiqin, prokurorun yaxud 
məhkəmənin göstərişi, onların icazəsi ilə və onlarla razılaşdırılaraq 
həyata keçirir. Bununla belə, qanunvericilik mütəxəssisin və 
ekspertin hüquqlarını məhdudlaşdıran təhqiqatçının, müstəntiqin, 
prokurorun yaxud məhkəmənin istənilən hərəkətindən 
(hərəkətsizliyindən) və qərarından şikayət etməyin mümkünlüyünü 
göstərir. Şikayət prokurora və ya məhkəməyə edilir. Şikayət yazılı və 
ya şifahi ola bilər. Şifahi şikayətlər istintaq hərəkətinin protokoluna 
əlavə edilir. 
İstintaqı və ya məhkəmə araşdırmasını aparan şəxs və ya 
orqandan başqa cinayət mühakimə icraatına mütəxəssisin cəlb 
edilməsi hüquqi müdafiəçiyə də verilmişdir. Mütəxəssis müdafiəçi 
tərəfindən müqavilə əsasında, hüquqi yardım göstərilməsi ilə bağlı 
suallara aydınlıq gətirmək üçün, o cümlədən CPM-nin 96-cı 
maddəsində nəzərdə tutulduğu kimi digər funksiyaları yerinə 
yetirmək üçün cəlb edilir.  
 
Şakir Musayev  
 
94
4.2. Mütəxəssisin dindirilməsi. 
 
 Xüsusi biliklərdən istifadə olunmanın bir növü kimi, mövcud 
təcrübədə mütəxəssisin dindirilməsi cinayət mühakimə icraatında 
müstəntiqin məhkəmə-tibbi biliklərdən istifadə etməsinin sərbəst və 
əlavə prosessual formasıdır.  
İbtidai və məhkəmə istintaqının gedişində mütəxəssisin 
dindirilməsinin mümkünlüyü mövcud qanunvericilikdə nəzərdə 
tutulmuşdur. Bu normalara əsasən, təhqiqatçı və müstəntiq sərbəst 
olaraq istintaq hərəkətinin aparılması barədə qərar qəbul edir, 
xüsusən iş üzrə müəyyən edilməli hallar barədə məlumatı olan 
istənilən şəxsi ifadə vermək üçün dindirməyə çağırmağa hüququ var. 
Əvvəl istintaq hərəkətində iştirak etmiş mütəxəssis də belə şəxslərdən 
ola bilər.  
İstintaq hərəkətlərində mütəxəssis qismində iştirak etmiş şəxsin 
məhkəmədə dindirilməkdən imtina etməyə hüququ yoxdur. 
Mütəxəssis onun iştirak etdiyi istintaq hərəkətinin gedişi zamanı 
aşkar olunmuş, təsbit edilmiş və götürülmüş sübutlar barədə, 
prosessual hərəkətlərin yerinə yetirilmə şəraiti ilə bağlı istənilən 
halların dəqiqləşdirilməsi üçün dindirilə bilər. Müstəntiq ekspertin 
yaxud mütəxəssisin funksiyalarına dair istənilən məsələlər üzrə 
mütəxəssisi dindirə bilər. Məsələn, ekspert üçün sualların tərtib 
olunması zərurəti olduqda. Əgər dindirmə predmeti mütəxəssisin 
istintaq hərəkətində iştirakı çərçivəsindən yaxud xüsusi biliyindən 
kənara çıxırsa, onun dindirilən şəxs kimi prosessual statusu da 
dəyişir. 
Hüquqi mənbələrdə bilikli şəxsin dindirilməsinə xüsusi 
biliklərdən istifadə olunmanın daha bir variantı kimi baxılır. 
Hüquqşünasların fikrincə, bilikli şəxslərin özünəməxsus əhəmiyyətli 
üstünlükləri var. Bilikli şahidlərin ifadələrindəki konkret faktlar, 
onun xüsusi biliyi mövqeyindən həmin faktlar əsasında gəldiyi 
fikirlər və nəticələr sübut kimi olduqca əhəmiyyətli ola bilər. 
Məhkəmə-təbabəti sahəsində istənilən mütəxəssis müxtəlif təsadüfi 
hallarda cinayətin, bədbəxt hadisənin şahidi ola bilər. Aydındır ki, 
belə hallarda o işdə mütəxəssis qismində iştirak edə bilər, ancaq 
Cinayət mühakimə icraatının  
məhkəmə-tibbi təminatı  
 95
ekspertiza apara bilməz. Şübhəsiz ki, xüsusi biliyə malik şahidin 
ifadəsi işdə maraqlı şəxs olmamaq şərti ilə istintaq yaxud məhkəmə 
üçün xüsusi əhəmiyyətlidir. Lakin onun ifadələri prosessual formada 
xüsusi biliklərin cəlb olunması ilə xüsusi ciddiliklə, diqqətlə 
yoxlanılmalıdır.  
   
 
Şakir Musayev  
 
96
4.3. Məhkəmə ekspert idarəsinin 
rəhbərinin prosessual fəaliyyəti. 
 
Ekspertiza prosesində məhkəmə-ekspert idarəsinin rəhbəri xüsusi 
şəxsdir.  
 CPM-də ekspert idarəsinin rəhbərinə cinayət mühakimə 
icraatının iştirakçısı kimi baxılmır. Onun vəzifələri və hüquqları 
«Dövlət məhkəmə-ekspertizasının fəaliyyəti haqqında» Qanunda 
hərtərəfli, təfərrüatı ilə öz əksini tapmışdır. 
D.M.E.F.H.Q.-nun 10-cu maddəsinə və CPM-nin 269-cu 
maddəsinə əsasən ekspert müəssisəsinin rəhbəri borcludur: 
• məhkəmə ekspertizasının təyin olunması barədə qərarı yaxud 
qərardadı aldıqdan sonra həmin idarənin ekspertləri sırasından zəruri 
biliyə malik olan və qoyulmuş suallara cavab verə bilən konkret 
ekspertə və ya ekspert komissiyasına ekspertizanın aparılması barədə 
tapşırıq vermək; 
• ekspertizanın konkret ekspertə (ekspert komissiyasına) 
tapşırılması barədə müstəntiqi məlumatlandırmaq; 
• ekspertə yaxud ekspert komissiyasına CPM-nin 269-cu 
maddəsində nəzərdə tutulmuş hüquq və vəzifələrini izah etmək; 
• məhkəmə ekspertizasını təyin etmiş şəxsin yaxud orqanın 
tapşırığı ilə, eksperti bilə-bilə yalan rəy verməyə görə CM-nin 297-ci 
maddəsi ilə məsuliyyət daşıması haqqında xəbərdar etmək, ondan 
müvafiq iltizam almaq və ekspert rəyi ilə birlikdə məhkəmə 
ekspertizasını təyin etmiş şəxsə yaxud orqana göndərmək; 
• məhkəmə ekspertizalarının aparılma müddətinə, aparılan 
tədqiqatların tamlığına və keyfiyyətinə ekspertin müstəqilliyi 
prinsipini pozmadan nəzarəti təmin etmək; 
• tədqiqatlar başa çatdırıldıqdan sonra ekspert rəyini, tədqiqat 
obyektlərini və iş materiallarını məhkəmə ekspertizasını təyin etmiş 
orqana və ya şəxsə göndərilməsini təmin etmək; 
• tədqiqatların və onların nəticələrinin gizli saxlanılması üçün 
lazım olan şəraiti təmin etmək; 
Cinayət mühakimə icraatının  
məhkəmə-tibbi təminatı  
 97
• məhkəmə ekspertizasının icrası və təşkili ilə əlaqədar ona 
məlum olmuş təlimatları, o cümlədən vətəndaşların konstitusion 
hüquqlarını məhdudlaşdıra bilən məlumatları, eləcə də dövlət, 
kommersiya yaxud qanunla mühafizə olunan digər sirrlər olan 
məlumatları yaymamaq; 
• tədqiqatlar aparılması üçün zəruri şəraiti təyin etmək: 
avadanlıqlar, cihazlar, informasiya təminatlı vəsaitləri və materialları 
əldə etmək; texniki təhlükəsizlik qaydalarına və istehsalat 
sanitariyasına əməl etmək; 
• təqdim olunmuş tədqiqat obyektlərinin və iş materiallarının 
qorunub saxlanılmasını təmin etmək. 
Dövlət məhkəmə-ekspert idarəsinin rəhbərinin hüquqları 
D.M.E.F.H.Q.-nun 9-cu maddəsi və CPM-nin 269-cu maddəsi ilə 
müəyyən edilmişdir. Rəhbərin hüququ var: 
• idarədə konkret ixtisas üzrə ekspert, zəruri maddi-texniki baza 
yaxud tədqiqat aparılması üçün xüsusi şərait olmadıqda, məhkəmə 
ekspertizası təyin olunması barədə qərarı (qərardadı) icra edilmədən 
tədqiqata təqdim edilmiş obyekt və işin materialları ilə birlikdə geri 
qaytarmaq. Qərarı və təqdim olunmuş materialları müşayiət məktubu 
ilə ekspertizanı təyin etmiş şəxsə və ya orqana qaytarır. Məktubda 
qaytarılmanın səbəbləri göstərilməlidir. 
• ekspertizanın hansı ekspertə, o cümlədən hansı formatda 
(təkbaşına, yaxud komisyon) həvalə edilməsi sualını həll etmək; 
• rəy verilməsi üçün zəruri biliyə ehtiyac yarandıqda bu 
idarənin əməkdaşı olmayan şəxslərin ekspert qismində iştirakı barədə 
məhkəmə ekspertizasını təyin etmiş orqan və ya şəxs qarşısında 
vəsatət qaldırmaq;  
• məhkəmə ekspertizasının təyin edilməsi qərarında yaxud 
qərardadında göstərilmiş müəssisələrin iştirakı ilə məhkəmə 
ekspertizasının aparılmasını təşkil etmək; 
• məhkəmə ekspertizasının aparılması və təşkili ilə bağlı hüquq 
və vəzifələrinin bir hissəsini öz müavininə, həmçinin rəhbərlik etdiyi 
idarənin struktur bölmələrinə vermək; 
 
Şakir Musayev  
 
98
• məhkəmə ekspertizasını təyin etmiş orqan və ya şəxsdən 
aşağıdakı hallarda bağlı xərclərin ödənilməsini tələb etmək:  
o məhkəmə ekspertizasına daxil olmuş tədqiqat obyektlərinin 
nəqliyyat təşkilatında saxlanılmasına görə kompensasiya, 
həmin müəssisə tərəfindən vaxtında alınmamasına görə 
cərimələr istisna olunmaqla;  
o obyektlərin tədqiqatlar aparıldıqdan sonra göndərilməsi, poçt 
xərcləri istisna olunmaqla;  
o müvafiq icra hakimiyyəti orqanlarının normativ hüquqi 
aktları ilə müəyyən edilmiş müddətdən artıq, məhkəmə 
ekspertizası başa çatdıqdan sonra, tədqiqat obyektlərinin 
dövlət M.T.E. və P.A. Birliyində saxlanılması;  
o həmin müəssisəyə çox təhlükəli obyektlərin daxil olmasının 
nəticəsi olan partlayış, yanğın və digər ekstremal 
vəziyyətlərin nəticəsinin ləğvi ilə bağlı, əgər məhkəmə 
ekspertizasını təyin etmiş orqan və ya şəxs göstərilən 
obyektlərlə onlara məlum xüsusi davranma qaydaları 
haqqında M.T.E. və P.A. Birliyinin rəhbərliyinə məlumat 
verməmişsə və ya onlar lazımi qaydada qablaşdırılmamışsa; 
• məhkəmə ekspertizasının təyin olunması qərarını (qərardadı) 
aldıqda, ekspertiza aparılması üçün zəruri olan materialları və 
tədqiqat obyektlərini tələb etmək. 
Beləliklə, ekspert idarəsinin rəhbərinin prosessual fəaliyyəti 
aşağıdakı formada təqdim oluna bilər. Ekspertiza təyin olunması 
haqqında qərarı yaxud qərardadı aldıqdan sonra, ekspert idarəsinin 
rəhbəri ilk növbədə, qarşıya qoyulmuş sualların həmin idarənin 
mütəxəssislərinin səlahiyyətinə aid olub-olmamasını, suallara cavab 
verilməsi üçün mütəxəssislərin lazımi biliklərə malik olub-
olmamasını, qarşıya qoyulmuş sualların həlli üçün təqdim olunmuş 
materialların və ilkin məlumatların kifayət qədər olub-olmamasını, 
tədqiqatların aparılması üçün müəssisədə lazımi avadanlıqların və 
digər şəraitin olub-olmamasını, ekspertizanın formasının (ilkin, əlavə, 
təkrar, komisyon, kompleks) düzgün təyin edilib-edilməməyini həll 
edir. 
Cinayət mühakimə icraatının  
məhkəmə-tibbi təminatı  
 99
Qərarın məzmunu və ekspertizanın təyin olunma üsulu 
qanunvericiliklə müəyyən edilmişdir və CPM-nin tələbləri 
pozulmuşsa, vəzifəli şəxs üçün qərar öz mütləq xarakterini itirir. Bu 
halda ekspertizanın aparılması mənasını itirir. Qanunun pozulması ilə 
alınmış sübutların hüquqi qüvvəsi olmadığı üçün iş üzrə sübutun 
əsasını təşkil edə bilməz. Bu halda daxil olmuş materiallar ekspert 
idarəsinin rəhbəri tərəfindən müstəntiqə yaxud məhkəməyə 
ekspertizanın icraata götürülməsinin mümkünsüzlüyünü izah etməklə 
müşayiət məktubu ilə geri qaytarıla bilər. Əgər idarədə konkret 
ixtisas üzrə mütəxəssis yaxud tədqiqat aparılması üçün şərait 
olmadıqda, ekspertizanı təyin etmiş şəxsə və ya orqana məlumat 
verməklə, qərar icrasız geri qaytarılır. 
Əlavə materialların təqdim olunmasına ehtiyac yarandıqda 
müstəntiqə yaxud məhkəməyə yazılı sorğu göndərilir və 
ekspertizanın icrası isə dayandırılır. 
Ekspertizanı icraata qəbul etdikdə, ekspert idarəsinin rəhbəri 
ekspertiza aparacaq struktur şöbəni müəyyən edir. Ekspertizanı bir və 
ya bir neçə ekspertə həvalə edir, təşkilatçı eksperti və ya ekspert 
komissiyasının tərkibini müəyyən edir və bu barədə müstəntiqi 
məlumatlandırır. Ekspertə yaxud ekspert komissiyasına hüquq və 
vəzifələrini izah edir və bilə-bilə yalan rəy verməyə görə cinayət 
məsuliyyəti daşıması barədə xəbərdar edir. 
Ekspertizanın icrası prosesində ekspertiza idarəsinin rəhbəri 
tədqiqatların ardıcıllığını və səmərəli qaydalarını, ekspertlərin və 
ekspert müəssisələrinin qarşılıqlı əlaqəsini müəyyən edir. 
Tədqiqatların aparılması üçün zəruri şəraiti (o cümlədən avadanlıqlar, 
cihazlar, informasiya təminatlı vasitələri və materialları), 
mütəxəssislərin texniki təhlükəsizlik və sanitar normalara əməl 
olunması şəraitini, təqdim olunmuş obyektlərin və materialların 
saxlanma şəraitini təmin edir. Tədqiqatların müddətinə, tamlığına və 
keyfiyyətinə nəzarət edir. 
Dövlət məhkəmə ekspertiza idarəsinin rəhbərinin ekspertə 
konkret məhkəmə ekspertizası üzrə onun nəticələrinin məzmununu 
qabaqcadan müəyyən edən göstərişlər vermək hüquqi yoxdur 
(D.M.E.F.H.Q. maddə 9). Eksperti ekspertizanın icrasından 
 
Şakir Musayev  
 
100
kənarlaşdırmaq və ya ekspertizanı digər ekspertə verməyi rəhbər 
ancaq müstəntiqlə (təhqiqatçı, məhkəmə) razılaşdıqdan sonra və 
xüsusi hallarda edə bilər, məsələn, ekspertin xəstəliklə, yaxud 
məzuniyyətlə bağlı uzun müddət işdə olmaması və sairə. 
Ekspertizanın keyfiyyətinə nəzarət qaydasında ekspertiza 
idarəsinin rəhbəri bunları yoxlamağa borcludur:  
• tədqiqatların aparılmasında və onların nəticələrinin tərtibində 
prosessual və digər qanunların tələblərinə əməl olunmasını;  
• tədqiqatların tamlığının və gedişinin yazılmasını;  
• tədqiqat metodlarının adekvatlığını;  
• qarşıya qoyulmuş suallara cavabların tamlığını və ekspertin 
peşəkar səlahiyyəti həddinə əməl etməsini;  
• ekspertizanın müəyyən edilmiş icra müddətinə əməl 
olunmasını. 
Ekspertin nəticələri ilə razılaşmadığı hallarda və ekspertizanın 
icrasında pozuntular olduqda, ekspert idarəsinin rəhbəri, öz fikirlərini 
yazılı tərtib edib, müvafiq təkliflərlə məhkəmə ekspertizasını təyin 
etmiş şəxsə göndərmək hüququna malikdir. Əgər müstəntiq 
məktubda göstərilən faktların cinayət işi üçün əhəmiyyətli olduğunu 
hesab edərsə, o məktubu prosessual statuslu sənəd kimi işə tikilir.  
Ekspertiza başa çatdıqdan sonra ekspertiza idarəsinin rəhbəri 
ekspert rəyini, obyektləri və digər materialların müstəntiqə 
(məhkəməyə) vaxtında göndərilməsini təşkil edir. Qanunun müəyyən 
etdiyi hallarda ekspertizanın icrası ilə bağlı sərf edilmiş xərclərin 
ödənilməsini tələb edir. Prosessual xərclər büdcə vəsaiti yaxud 
məhkəmə icraatı iştirakçılarının vəsaiti hesabına aparılır.  
Hüquq-mühafizə orqanları və cinayət mühakimə icraatının digər 
iştirakçıları ilə adekvat qarşılıqlı əlaqə səviyyəsini təmin etmək 
nöqteyi-nəzərindən məhkəmə-ekspert idarəsinin rəhbərinin fəaliyyəti 
məhkəmə-ekspert fəaliyyətinin ən vacib prosessual formalarından 
biridir. Rəhbərin öz funksiyalarını düzgün və dolğun yerinə 
yetirməsi, ekspert rəyinin müstəntiq və məhkəmə tərəfindən iş üzrə 
bir sübut növü kimi qəbul edilməsi çox asılıdır. 
Cinayət mühakimə icraatının  
məhkəmə-tibbi təminatı  
 101
4.4 Məhkəmə-tibbi biliklərin 
müstəntiq (məhkəmə) tərəfindən tətbiqi. 
 
Müstəntiqin (məhkəmənin) xüsusi biliklərdən, o cümlədən 
məhkəmə-təbabəti sahəsindəki biliklərdən istifadə etməsinin 
mümkünlüyünə CPM-də birmənalı cavab verilmir. Ədəbiyyat 
mənbələrində də bu barədə əks rəylər söylənilir. Qanun müxtəlif 
sübutetmə subyektlərinə bölünmüş funksiyaların bir şəxsdə 
birləşdirilməsinə yol vermir: Xüsusən bir tərəfdən müstəntiqin yaxud 
hakimin funksiyaları, digər tərəfdən isə mütəxəssisin yaxud ekspertin 
funksiyaları. Qanunvericiliyə əsasən təhqiqatçı, müstəntiq, prokuror 
yaxud hakim işdə mütəxəssis yaxud ekspert kimi iştirak etmişsə, o 
istintaq apara bilməz və onlardan etiraz olunmalıdır. Eyni zamanda iş 
üzrə keçmiş müstəntiq, istintaqın gedişinə nəzarət edən prokuror 
yaxud hakim həmin iş üzrə mütəxəssis yaxud ekspert kimi iştirak edə 
bilməz - bu o dərəcədə aydındır ki, prosessual şərh olunması tələb 
olunmur. 
Bir qrup alimlər belə hesab edir ki, müstəntiqin işin istintaqı 
gedişində hüquqi biliklərindən kənara çıxan xüsusi bilikləri tətbiq 
etməsi yol verilməzdir və qanuna ziddir. Bu tələbin pozulmasına isə 
müstəntiqə etiraz üçün bir əsas kimi baxılır. Bununla belə, CPM-nin 
bir sıra maddələrində dolayı yolla müstəntiqin öz ixtisas biliklərindən 
kənara çıxan bilikləri, bacarığı və vərdişləri tətbiq etməsinin 
mümkünlüyü nəzərdə tutulur. CPM-də istintaq hərəkətinin icrasında 
maddi sübutların, cinayət izlərinin aşkar olunması, fiksasiyası və 
götürülməsi üsullarının və texniki vasitələrin tətbiq edilməsinə icazə 
verilir. Qanunun bu normalarına görə, müstəntiqin özünün hüquq və 
ixtisas biliklərindən kənara çıxan xüsusi texniki vasitələr və metodları 
tətbiq etməsinə və həmçinin sərbəst olaraq onların köməyi ilə alınmış 
nəticələrin protokolda təsbit edilməsinə yol verilir. 
Qanunvericiliyə əsasən təqsirləndirilən, şübhəlin və zərərçəkmiş 
şəxsin və ya şahidin bədənində cinayət izlərinin və ya xüsusi 
əlamətlərin olmasını, iş üçün əhəmiyyətli olan digər əlamətlərin 
olmasını müəyyən etmək üçün məhkəmə-tibbi ekspertizanın 
 
Şakir Musayev  
 
102
aparılması tələb olunmursa, müstəntiqin özünün müayinə etmək 
hüququ var. Aydındır ki, müstəntiqin müəyyən həcmdə məhkəmə-
tibbi biliklərinin, məsələn, zədələrin əsas növləri haqqında və bu 
bilikləri tətbiq etmək üçün praktiki vərdişlərinin olması nəzərdə 
tutulur. 
Meyitə aşkar olunduğu yerdə baxış təcrübəsi göstərir ki, bu 
istintaq hərəkətində məhkəmə-təbabəti sahəsində mütəxəssisin yaxud 
digər həkimin iştirakı mümkün olmayan hallarda, onların 
funksiyalarını faktiki olaraq müstəntiq öz üzərinə götürür, meyitə 
baxış keçirərək meyit əlamətlərinin vəziyyətini, xəsarətlərin, bioloji 
mənşəli izlərin və s. olmasını fiksə edir. Eyni ilə belə olaraq, istənilən 
prosessual hərəkətin planlaşdırılması, hazırlığı və icrasında 
(ekspertizanın icrası istisna olunmaqla) müstəntiqin öz biliklərinin 
kifayət etməsinə əmin olaraq mütəxəssisin cəlb olunmasını zəruri 
hesab etməyərək şəxsi biliklər istifadə etmək hüququ var. 
Nəhayət, məhkəmə-tibbi ekspertizasının təyin olunmasında və 
ekspert rəyinin qiymətləndirilməsində müstəntiqin məhkəmə-təbabəti 
sahəsində biliyini tətbiq etməsi mümkünlüyü, hətta vacibliyi şübhə 
doğurmur. Müstəntiqin işin istintaqının gedişində xüsusi bilikləri 
tətbiq etməsinin əsasını, istintaq işçilərinin hazırlığında məhkəmə-
təbabəti və kriminalistika kurslarının dərs proqramına daxil edilməsi 
təşkil edir. Ekspert idarələrində hüquq-mühafizə orqanları ilə 
qarşılıqlı əlaqənin təşkili üzrə işin əsas istiqamətlərindən biri 
məhkəmə-tibbi ekspertiza suallarına dair prokuror və müstəntiqlərin 
xüsusi hazırlığın planlaşdırılması və aparılmasıdır. 
Müstəntiqin hüquqi yox, xüsusi biliklərdən istifadəsinə yol verən 
şərtlər qismində hüquq ədəbiyyatlarında iki şərt irəli sürülür. Birinci - 
onun xüsusi biliklərinin əsasında nəticə deyil, konkret, gözlə görünən 
fakt olmalıdır, məsələn, əvvəl görünməmiş qan ləkəsinin xüsusi 
kimyəvi reaksiyalarla yaxud lüminessensiyanın köməyi ilə aşkar 
olunması, meyit əlamətlərinin dinamikasının nümayişi və s. İkinci 
şərt ondan ibarətdir ki, müstəntiq tərəfindən aşkar olunmuş fakt 
istintaq hərəkətinin nə hüquqi, nə də digər xüsusi biliklərə malik 
olmayan bütün iştirakçılarının, o cümlədən hal şahidlərinin başa 
düşülməsi üçün aydın olmalıdır.  
Cinayət mühakimə icraatının  
məhkəmə-tibbi təminatı  
 103
Beləliklə, müstəntiqin məhkəmə-tibbi bilikləri tətbiq etməsini, 
cinayət mühakimə icraatında məhkəmə-tibbi biliklərdən istifadə 
olunmanın əlavə prosessual forması kimi hesab etmək olar.  
Məhkəmə-tibbi fəaliyyətin hüquqi əsaslarını nəzərdən keçirərkən 
təcrübi işin birbaşa qanunverici tənzimlənməyə malik olan bir neçə 
sualı üzərində dayanmaq vacibdir. Bu problemlər müqayisəli 
tədqiqatlar üçün nümunələrin götürülməsi, ekspert tədqiqatlarının 
gedişində obyektlərin zədələnmələrinə yol verilməsi və meyit 
toxumalarından yaxud biomanekendən istifadə etməklə 
eksperimentlərin icrasıdır. 
 
Şakir Musayev  
FƏSİL 5. CİNAYƏT-MÜHAKİMƏ İCRAATINDA 
MƏHKƏMƏ-TİBBİ BİLİKLƏRDƏN İSTİFADƏNİN 
QEYRİ-PROSESSUAL NÖVLƏRİ 
 
Cinayət mühakimə icraatında xüsusi məhkəmə-tibbi biliklərdən 
istifadənin hüquqi əsaslarına baxışı yekunlaşdırmaq üçün, məhkəmə-
ekspert idarəsinin və ekspertlərin fəaliyyətinin qeyri-prosessual 
növlərinə nəzər yetirmək lazımdır. Adından göründüyü kimi, ekspert 
idarəsinin və ekspert fəaliyyətinin qeyri-prosessual növləri CPM-si 
çərçivəsində tənzimlənmir. Lakin, onlar məhkəmə-tibbi fəaliyyət 
sisteminin ayrılmaz tərkib hissəsidir və prosessual sənədlərdə təsbit 
olunmuş nəticələrindən cinayət işlərinin istintaqında və məhkəmə 
araşdırmasında istifadə olunur.  
 
Sxem 5. Cinayət mühakimə icraatında məhkəmə-tibbi biliklərdən 
istifadənin qeyri-prosessual növləri 
Cinayət mühakimə icraatında məhkəmə-tibbi biliklərdən 
istifadənin qeyri-prosessual növləri 
Məhkəmə-tibbi ekspert müayinəsi və canlı şəxslərin ekspert 
müayinəsi (qeyri-prosessual və yaxud təşkilatdaxili ekspertiza). 
Dövlət məhkəmə-ekspert idarəsinin vəzifəli şəxslərinin 
nəzarətedici və göstərişverici və fəaliyyəti. 
Mütəxəssislərin məsləhətverici fəaliyyəti 
Mütəxəssislərin arayış-məlumatverici fəaliyyəti 
Məhkəmə-tibbi xidmət ilə mühakimə icraatı iştirakçılarının 
qarşılıqlı əlaqəsinin təşkili 
 
104
Cinayət mühakimə icraatının  
məhkəmə-tibbi təminatı  
 105
 Göstərilən məhkəmə-tibbi fəaliyyətlər kompleksi qanunvericilik 
tərəfindən tənzimlənmədiyi üçün, onları qeyri-prosessual, yəni 
cinayət mühakimə icraatına aidiyyatı olmayan növ kimi qəbul etməyə 
əsas verir.  
 
Şakir Musayev  
 
106
5.1. Məhkəmə-tibbi ekspert müayinəsi 
 
Meyitlərin və canlı şəxslərin məhkəmə-tibbi müayinəsi dövlət 
ekspert idarəsində məhkəmə-tibb eksperti vəzifəsində çalışan şəxslər 
tərəfindən icra olunduğu üçün qeyri-prosessual və yaxud 
təşkilatdaxili ekspertiza kimi qəbul edilir. 
Göstərilən fəaliyyət Səhiyyə Nazirliyinin təşkilatdaxili normativ 
sənədləri ilə tənzimlənir və CPM-si tərəfindən nəzərdə tutulmayıb. 
Məhkəmə-tibbi müayinə istintaq yoxlamaları ilə birbaşa bağlı 
olmaqla yanaşı hüquq-mühafizə orqanlarının rəsmi tapşırıqlarına 
əsasən həyata keçirilir. Şəxsin təqsirləndirilməsi işləri üzrə canlı 
şəxslərin və zorakı ölümə şübhə ilə bağlı meyitlərin müayinələri 
M.T.E. və P.A. Birliyində göstərilən qaydada həyata keçirilir. Bu 
müayinələr cinayətin törədilməsi faktının tezliklə təyin edilməsində, 
cinayət işinin qaldırılması məsələsinin həllində, eləcə də cinayətlərin 
və qanun pozuntularının profilaktikasının istiqamətləndirilməsinin 
müəyyənləşdirilməsində mühüm əhəmiyyət kəsb edir. 
Nəzərə alınmalıdır ki, cinayət işi qaldırılmırsa, məhkəmə-tibbi 
ekspertizanın keçirilməsi haqda qərar qəbul edilmir. Belə halda 
meyitin müayinəsi hüquq mühafizə orqanlarının təliqəsinə əsasən 
aparılır. Bu halda tədqiqatların keçirilməsi üçün kifayət qədər hüquqi 
əsasın olub-olmaması problemi yaranır. 
Qanunvericiliyə görə dövlət məhkəmə-ekspert idarəsinin 
vətəndaş və hüquqi şəxslər: səhiyyə müəssisələri, sığorta qurumları, 
hüquq-mühafizə orqanları və vəkillər üçün ekspert müayinələrini 
keçirməyə hüququ var. Qanun ekspert müayinələrinin yalnız 
müqavilə əsasında aparılmasına icazə verir. Deməli, müayinə obyekti 
meyit olarsa, mərhumun ölümündən qabaq istəyi və ya onun qanuni 
təmsilçisinin istəyi nəzərə alınmalıdır. Bunun üçün ekspert 
idarəsində, həmin idarənin rəhbəri tərəfindən təsdiqlənmiş, meyitin 
məhkəmə-tibbi müayinəsinin keçirilməsinə dair sifariş-blankının 
olması məqsədəuyğundur. Belə blankda müayinənin həcmi, təxmini 
ödəniş, müddəti və dəfn mərasiminə aid digər əlavə xidmətlərin 
göstərilməsinə dair şərtlər ola bilər. 
Cinayət mühakimə icraatının  
məhkəmə-tibbi təminatı  
 107
Bəzən elə hallar yaranır ki, mərhumun sağlığındakı istəyini yerinə 
yetirmək mümkün olmur. Meyit ilə həmin istəyə əks olan hərəkətlər 
etmək lazım gəlir. Nümunə olaraq ekspert idarəsinin vəzifəli 
şəxslərində mərhumun və ya onun qanuni nümayəndələrinin istəyini 
bildirən məlumatın olmamasını, sanitar-epidemioloji rejimə riayət 
olunmasının zəruriliyini və digər halları göstərmək olar.  
 
 
 
Şakir Musayev  
 
108
5.2. Məhkəmə-ekspert idarəsinin vəzifəli şəxslərinin 
nəzarət-idarəetmə fəaliyyəti. 
 
Ekspert idarəsinin vəzifəli şəxslərinin nəzarətedici və 
göstərişverici fəaliyyətinə, məhkəmə-tibbi xidmət fəaliyyətinin 
ümumiləşdirilməsi ilə müşayiət olunan ekspert sənədlərinin 
yoxlanılması və resenziyası, struktur şöbələrində ekspertiza 
prosesinin təşkilinin səmərəliliyinin qiymətləndirilmə və 
çatışmazlıqları aradan qaldırmaq üçün müvafiq tədbir görmək 
məqsədi ilə planlı və plandan kənar baxış və yoxlamaların keçirilməsi 
aiddir. Fəaliyyətin bu növü D.M.E.F.H.Q.-nun ekspertizaların icra 
müddətinə, ekspert müayinələrinin tamlığına və keyfiyyətinə ekspert 
idarəsinin rəhbəri tərəfindən nəzarətin təmin edilməsi vacibliyini 
nizamlayan tələblərinin yerinə yetirilməsi ilə həyata keçirilir. 
 
 
5.3. Məhkəmə-ekspert idarəsinin 
məlumat-arayış fəaliyyəti. 
 
Məhkəmə-tibbi ekspertiza idarəsinin arayış və məlumatverici 
fəaliyyəti idarənin ixtiyarında olan ekspert materialları və ya 
ekspertiza işlərinə aid digər məlumatlardan istifadə edərək sənədlərin 
hazırlanmasından ibarətdir. Bu məlumat fakt üzrə öncə müayinə 
aparılmış yaxud ekspert rəyi verilmiş cinayət işində əhəmiyyətli olan 
hallara və konkret cinayət işinin istintaqına aidiyyatı olmayan hallara 
dair ola bilər. Ekspert idarəsinə hüquq-mühafizə orqanları, hüquqi və 
fiziki şəxslər tərəfindən ekspert sənədlərinin hərəkətini, maddi 
sübutların olduğu yeri öyrənmək üçün sorğular, axtarılan şəxsin arxiv 
və məlumatların elektron bazaları üzrə axtarışının keçirilməsi haqda 
müraciətlər və tapşırıqlar daxil olur. Sorğu və tapşırıqlara ekspert 
təcrübəsinin xüsusi analitik işlənilməsinin keçirilməsini, müxtəlif 
dövlət strukturlarına, həmçinin hüquq-mühafizə orqanlarına və digər 
qurumlara ünvanlanan, ekspert idarəsinin işinin nəticələri üzrə 
statistik məlumatlarIn tərtib edilməsini daxil etmək olar.  
Cinayət mühakimə icraatının  
məhkəmə-tibbi təminatı  
 109
5.4. Məhkəmə-ekspert idarəsinin 
məsləhətverici fəaliyyəti. 
 
Məsləhətverici fəaliyyət - şifahi anlatma və ya mütəxəssislər 
tərəfindən hüquq-mühafizə orqanlarının, fiziki və hüquqi şəxslərin 
sorğuları əsasında məhkəmə-təbabətinə aid ümumi suallar və ya 
məhkəmə-tibb təcrübəsinə aid xüsusi suallar üzrə yazılı materialların 
(arayışların, məsləhətverici rəylərin, icmalların və s.) tərtib 
edilməsidir. Məlumatvermədən fərqli olaraq, məsləhətverici iş, bəzi 
hallarda xidməti vəzifələrin çərçivəsindən kənarda həyata keçirilir. 
Fəaliyyətin təşkilinin qayda və formaları təşkilatdaxili normativlərlə 
tənzimlənmir.  
Göstərilən məhkəmə-tibbi fəaliyyət növlərinin qeyri-prosessual 
növlərə aid edilməsi şərtidir. Məsləhətverici fəaliyyətin nəticələri - 
arayış, məktub, hesabat, analitik və digər materiallar - 
qanunvericiliyə müvafiq olaraq, bəzi hallarda qanunda sənədlər 
(«digər sənədlər») adlandırılan sübut statusunu əldə edə bilər. 
Sənədlər müəssisə və təşkilatlar, vəzifəli şəxs və vətəndaşlar 
tərəfindən şərh olunduqda və yaxud təsdiq edilmiş fakt və hallar, iş 
üzrə sübut olunması lazım olan halların müəyyən edilməsi üçün 
əhəmiyyət kəsb etdikdə, sübut kimi qəbul olunur. Onlar, əsasən, ilkin 
dindirilmə və istintaq yoxlanışı mərhələsində istifadə olunur, cinayət 
faktının aşkar edilməsi məqsədinə xidmət edir. Cinayət işi qaldırmaq 
və ya cinayət işinin qaldırılmasından imtina etmək üçün əsas kimi 
baxılır. 
Göstərilən arayışlar istintaq və məhkəmə-tibbi ekspertizanın 
keçirilməsi prosesində də (məsələn, ekspert sənədlərinin yoxlanması 
zamanı ekspert idarəsinin vəzifəli şəxsləri tərəfindən əhəmiyyətli 
nöqsanlar aşkar edildikdə) tərtib oluna bilər. İşdə belə sənədlərin, 
məsələn, məhkəmə-tibbi müayinə (canlı şəxsin müayinəsi) aktlarının 
və ya arayışlarının olması istintaq zamanı xüsusi məhkəmə-tibbi 
biliklərdən prosessual formada istifadə olunmanı əvəz etmir. 
Arayış-məlumat və ya məsləhətverici fəaliyyətin nəticələri iş üzrə 
sübut kimi yalnız bir şərtlə - arayışlarda şərh və ya təsdiq olunan 
faktlar xüsusi ekspert müayinələrinin keçirilməsini tələb etmədikdə, 
 
Şakir Musayev  
 
110
istifadə oluna bilər. 
5.5. Məhkəmə-tibbi xidmətin hüquq-mühafizə 
orqanları ilə qarşılıqlı əlaqəsi. 
 
Hüquq-mühafizə fəaliyyətin məhkəmə-tibbi təminatının qeyri-
prosessual formalarına məhkəmə-tibbi xidmətin cinayət mühakimə 
icraatı iştirakçıları və ilk növbədə hüquq-mühafizə orqanları ilə 
qarşılıqlı əlaqəsinin təşkili üzrə tədbirlər sistemini aid etmək olar. 
Qarşılıqlı əlaqənin konkret istiqamətləri və təcrübi formaları 6 №-li 
sxemdə təqdim olunur. Bunlar qarşılıqlı əlaqənin elmi-praktiki 
sistemini əmələ gətirir. Fikrimizcə bu sistemə məhkəmə təbabətində 
məhkəmə-tibbi fəaliyyətin hüquqi-təşkilati əsaslarının tərkib hissəsi 
kimi baxılmalıdır.  
Təqdim olunan sistem sxemdə ayrı-ayrı məlumatın 6 əsas 
istiqamətlərini birləşdirir. 
  qarşılıqlı əlaqə konsepsiyasının formalaşdırılması - birgə işin 
ümumi prinsiplərinin, ekspertiza prosesinin və istintaqın bütün 
mərhələlərində cinayət mühakimə icraatı iştirakçıları ilə qarşılıqlı 
əlaqənin, həmçinin, ümumilikdə cinayət mühakimə icraatında 
xüsusi məhkəmə-tibbi biliklərdən istifadənin effektlilik 
göstəricilərinin qiymətləndirilməsi meyarlarının müəyyən 
olunması; 
  ekspertiza prosesinin və məhkəmə-tibbi xidmətin cinayət 
mühakimə icraatı iştirakçıları ilə qarşılıqlı əlaqəsinin hazırkı 
vəziyyətinin monitorinqi; 
  müvəqqəti və ya daimi təşkilatlararası strukturların 
(laboratoriyaların, işçi və ya elmi-məsləhətçi qrupların işinin, 
kadrlardan, elmi-texniki vasitələrdən və texnologiyalardan 
səmərəli istifadə məqsədilə) yaradılması və onların metodiki 
təmin edilməsi;  
  məhkəmə-tibbi xidmətin və hüquq-mühafizə orqanlarının konkret 
cinayətlərin istintaqında qarşılıqlı əlaqəsinin koordinasiyası; 
  qarşılıqlı əlaqənin müsbət təcrübəsinin ümumiləşdirilməsi və 
tətbiqi, hüquq-mühafizə orqanlarının məhkəmə-tibbi təminatının 
Cinayət mühakimə icraatının  
məhkəmə-tibbi təminatı  
səmərəliliyinin artırılmasının perspektiv istiqamətlərinin təyini, 
təşkilati-ştat strukturunun, maddi-texniki bazasının, qarşılıqlı 
əlaqəli subyektlərinin işinin prosessual və metodiki əsaslarının 
təkmilləşdirilməsi; 
  məhkəmə-tibb ekspertlərinin hüquqi hazırlığının və hüquq-
mühafizə orqanları əməkdaşlarının məhkəmə-tibbi ekspertiza 
məsələlərində hazırlığının təkmilləşdirilməsi.  
 
Sxem 6. Məhkəmə-tibbi xidmətin və hüquq-mühafizə orqanlarının 
əməkdaşlığının elmi-təcrübi sistemi. 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
Məhkəmə-tibbi xidmətin və hüquq mühafizə orqanlarının 
əməkdaşlığının əsas istiqamətləri və praktik formaları. 
 111
Əməkdaşlıq konsepsiyasının formalaşdırılması. 
Məhkəmə-tibbi xidmətin hüquq mühafizə orqanları ilə 
əməkdaşlığının cari vəziyyətinin monitorinqi. 
Əməkdaşlığın müsbət səriştəsinin ümumiləşdirilməsi və tətbiqi; 
hüquq mühafizə fəaliyyətinin məhkəmə-tibbi təminatının 
səmərəliliyinin artırılması yollarının təyini; əməkdaşlıq edən 
subyektlərin işlərinin təşkilat-ştat strukturunun, maddi-texniki 
bazasının, prosessual və metodik əsaslarının təkmilləşdirilməsi. 
Daimi və yaxud müvəqqəti təşkilatlararası strukturlarının 
yaradılması, maliyyələşdirilməsi, metodik təminatı və operativ 
hazırlığının saxlanılması. 
Konkret cinayət faktlarının istintaqı zamanı hüquq-mühafizə 
orqanlar ilə məhkəmə-tibbi xidmətin əməkdaşlığının koordinasiyası. 
Məhkəmə-tibb ekspertizası məsələləri üzrə hüquq-mühafizə 
orqanlarının işçilərinin ixtisas hazırlığının və məhkəmə-tibb 
ekspertlərinin hüquqi hazırlığının təkmilləşdirilməsi. 
 
Şakir Musayev  
 
112
Cinayətlərin açılmasının və istintaqın məhkəmə-tibbi təminatının 
təkmilləşdirilməsi, icraçıların yer, vaxt və məsuliyyət üzrə 
razılaşması, konkret istintaqı aparılan cinayətin xüsusiyyətlərinə 
uyğunlaşması və qanun çərçivəsində reallaşması məqsədilə birləşən 
bu tədbirlər kompleksi, hüquq-mühafizə orqanlarının və məhkəmə-
tibb fəaliyyətinin ümumilikdə səmərəliliyini təyin edir. 
 Məhkəmə-tibbi ekspertiza idarəsi ilə hüquq mühafizə 
orqanlarının müştərək fəaliyyətinin konsepsiyasının formalaşması, 
qarşılıqlı əlaqənin təşkilinin və əsas istiqamətlərinin ümumi 
prinsiplərinin müəyyənləşdirilməsini tələb edir. Ekspertizanın təyin 
və icra olunmasının, məhkəmə-tibbi fəaliyyətin həcminin, 
keyfiyyətinin və səmərəliliyinin ümumi göstəricilərindən və ekspert 
məlumatlarından istifadə mərhələlərində birgə fəaliyyətinin 
qiymətləndirilməsi meyarlarının müəyyən olunmasının zəruriliyini 
nəzərdə tutur. 
Məhkəmə-tibbi ekspertiza idarəsi və onun struktur şöbələrinin 
hüquq-mühafizə orqanları ilə əməkdaşlığının cari vəziyyətinin 
monitorinq formaları aşağıdakıları özündə birləşdirir: 
− məlumatların korporativ elektron bazalarının razılaşdırılması 
və təşkilatlararası elektron bazalarının yaradılması; 
− ekspert işinin cari statistik təhlili; 
− mürəkkəb ekspertizaların keçirilməsində ekspert idarələrinin 
və struktur şöbə rəislərinin (struktur bölmələrin rəhbərlərinin) şəxsi 
iştirakı; 
− ekspert rəylərinin seçim və tematik resenziyası; 
− ekspert, istintaq və məhkəmə təcrübəsinin analitik icmalların 
tərtibatı; 
− ekspertlərin və hüquq-mühafizə orqanlarının əməkdaşlarının 
anket və sorğu yolu ilə fikirlərinin öyrənilməsi; 
− müsbət cəhətlərin və çatışmamazlıqların araşdırılması 
məqsədi ilə ekspert idarəsinin və onun struktur şöbələrinin rəisləri ilə 
hüquq-mühafizə orqanlarının rəhbərlərinin birgə işgüzar görüşlərinin 
keçirilməsi; 
Cinayət mühakimə icraatının  
məhkəmə-tibbi təminatı  
 113
− hüquq-mühafizə orqanlarının ekspert idarəsinə ünvanladığı 
məktub, müraciət və təqdimatların təhlili. 
Konkret cinayətlərin istintaqı zamanı məhkəmə-tibbi xidmətin 
hüquq-mühafizə orqanları ilə qarşılıqlı əlaqələrinin koordinasiyasını 
aşağıdakı tədbirlərin həyata keçirilməsi ilə tənzimləmək olar: 
• müstəntiqlərə istintaq hərəkətinin keçirilməsində, 
ekspertizanın təyin edilməsi və aparılması qaydalarına və 
məqsədəuyğunluğuna dair məsləhətlərin verilməsi; 
• ekspertizanın (istintaq hərəkətinin) birgə planlaşdırılması; 
• bütün mərhələlərdə birgə praktik işin daimi razılaşdırılması; 
• müstəntiqin yanında ekspertizanın icrası; 
• mütəxəssislərin, müstəntiqin tapşırıqlarını vaxtında yerinə 
yetirməsi; 
• ekspertin (mütəxəssisin) əsaslandırılmış müraciətlərinin vaxtı-
vaxtında təmin edilməsi; 
• ekspertizanın predmetinə aid olan istintaqın nəticələri barədə 
və ekspertiza zamanı aşkar edilmiş istintaq üçün yeni vacib 
məlumatların operativ sürətdə mübadiləsinin təşkili; 
• istintaqın və xüsusi tədqiqatların gedişinin və nəticələrinin 
müzakirəsi üçün birlikdə planlı işgüzar müşavirələrinin keçirilməsi;  
• iş üzrə fikirlərin formalaşdırılmasına və müzakirəsinə 
ekspertlərin cəlb edilməsi; 
• maddi sübutların götürülməsi, qablaşdırılması, müayinə üçün 
göndərilməsi və ekspertizaların icra müddətinə birgə nəzarətin təşkil 
edilməsi; 
• hazır ekspert rəylərinin müstəntiqə vaxtı-vaxtında 
çatdırılması; 
Daimi və yaxud müvəqqəti təşkilatlararası strukturların 
yaradılması, maliyyələşdirilməsi, metodik təminatı və operativ 
hazırlığının saxlanılması aşağıdakıların yaradılmasını nəzərdə tutur: 
- laboratoriyaların (tibbi-kriminalistik, identifikasiya, ballistik, 
trassoloji, tibbi-genetik, məhkəmə-kimyəvi və s.); 
- ağır və seriyalı cinayətlərin istintaqı zamanı istintaq 
nümayəndələrinin və məhkəmə-tibbi ekspertlərin (məhkəmə təbabəti 
 
Şakir Musayev  
 
114
sahəsində mütəxəssislərin) iştirakı ilə elmi-məsləhətçi işçi 
qruplarının; 
- fövqəladə halların (kütləvi ölümlə nəticələnən təbii, texnoloji 
fəlakətlər və s) nəticələrinin aradan qaldırılması şəraitində işləyən 
mobil ekspert və istintaq-əməliyyat qruplarının. 
Müştərək fəaliyyətin müsbət təcrübələrinin ümumiləşdirilməsi və 
onların tətbiqi, hüquq-mühafizə orqanlarının fəaliyyətinin məhkəmə-
tibbi təminatının səmərəliliyinin artırılması yollarının təyini, təşkilati-
ştat strukturunun, maddi-texniki bazanın, əməkdaşlıq edən 
subyektlərin işlərinin prosessual və metodik əsaslarının 
təkmilləşdirilməsi aşağıdakı yollar ilə həyata keçirilir:  
- müsbət təcrübənin ümumiləşdirilməsi, məhkəmə-tibbi 
ekspertiza təşkilinin bütün səviyyələrində (Respublika tabeli 
mərkəzləşdirilmiş şəhər və rayon şöbələri) yaranan qarşılıqlı iradların 
və çatışmamazlıqların müzakirəsi və onların aradan qaldırılması üçün 
tədbirlərin görülməsi üzrə birgə müşavirələrin keçirilməsi; 
- birgə işin təşkili üzrə əmrlərin hazırlanması, razılaşdırılması 
və yerinə yetirilməsinə nəzarət edilməsi; 
- məhkəmə-tibbi xidmətin və hüquq-mühafizə orqanlarının 
işinin təkmilləşdirilməsinə dair təklifləri əks etdirən analitik 
materialların və məktubların yuxarı instansiya idarəetmə orqanlarına 
hazırlanıb göndərilməsi; 
Məhkəmə-tibbi ekspertiza məsələləri üzrə hüquq-mühafizə 
orqanları əməkdaşlarının professional hazırlığının və məhkəmə-tibb 
ekspertlərinin hüquqi  
hazırlığının təkmilləşdirilməsi aşağıdakı formada həyata keçirilə 
bilər: 
♦ müstəntiq, hakim və daxili işlər orqanlarının əməliyyat heyəti 
üçün məhkəmə-tibbi ekspertiza məsələləri, ekspert idarəsinin işinin 
təşkili, ekspert fəaliyyətini tənzimləyən qanunverici və təşkilati 
normativ-metodik sənədlərin məzmunu, ekspertizaların qeydiyyatının 
təşkili və bu qeydiyyatların istintaqın marağında istifadə imkanları və 
digər məsələlər üzrə həsr edilmiş mühazirələrin və tematik 
məşğələlərin keçirilməsi; 
Cinayət mühakimə icraatının  
məhkəmə-tibbi təminatı  
 115
♦ ekspertlər üçün hüququn əsasları və cinayət mühakimə icraatı 
işinin təşkili üzrə məhkəmə-tibbi ekspertizanın təşkili və prosessual 
məsələlər üzrə mühazirə və tematik məşğələlərin keçirilməsi; 
♦ ekspert idarəsində müstəntiqlərin və əməliyyat işçilərinin qısa 
müddətli fərdi hazırlıq keçməsi; 
♦ qarşılıqlı məsləhət və məlumat dəstəyi - müstəntiqləri xüsusi 
məhkəmə-tibbi məsələlər üzrə, ekspertləri istintaq hərəkətləri və 
ekspertizaların təyin edilməsinin, keçirilməsinin hüquqi aspektləri, 
ekspert rəyinin qiymətləndirilməsi üzrə; 
♦ birgə elmi-təcrübi və tədqiqat işlərinin keçirilməsi: məhkəmə-
tibbi və kriminalistik ekspertizanın aktual problemlərinin və cinayət 
mühakimə icraatında xüsusi biliklərin istifadəsinin hüquqi 
tənzimlənməsi məsələlərinin kompleks şəkildə elmi tədqiqi; 
♦ birgə elmi-praktiki konfrans və seminarların təşkili və 
keçirilməsi; 
♦ metodik tövsiyələrin, məlumat məktublarının, yaddaş 
kitabçalarının, elmi işlər toplularının və digər materialların birgə 
hazırlanması və nəşri. 
Hüquq-mühafizə orqanlarının və məhkəmə-tibbi xidmətin 
qarşılıqlı əlaqə formaları, bir qayda olaraq, bir neçə istiqaməti əhatə 
edir və bu da təqdim olunmuş qarşılıqlı əlaqə sisteminin 
effektivliyinin göstəricilərindən biridir. Belə icra qaydasında həmin 
sistem, müxtəlif təşkilatların ekspert strukturlarının təşkilati, ştat, 
həmçinin, maliyyə çevikliyini, güc və vasitələrin operativ hazırlığını 
və mobilliyini, cinayət mühakimə icraatında xüsusi məhkəmə-tibbi 
biliklərdən istifadənin səmərəliliyini və etibarlı idarə olunmasını tam 
təmin edir.  
Yuxarıda sadalanan bütün qeyri-prosessual iş formaları ekspert 
idarəsində əməkdaşların vəzifə borclarının, təşkilatdaxili normativ 
aktlar və ya müqavilə əsasında müəyyən edilmiş qaydalarla həyata 
keçirilir. 
 
Şakir Musayev  
 
116
BÖLMƏ II   
MƏHKƏMƏ-TİBB EKSPERTİNİN (MƏHKƏMƏ-
TƏBABƏTİ SAHƏSİNDƏ MÜTƏXƏSSİSİN) 
PROSESSUAL HƏRƏKƏTLƏRDƏ İŞTİRAKININ 
TƏŞKİLATİ VƏ METODİK ƏSASLARI 
 
FƏSİL 6. İSTİNTAQ VƏ MƏHKƏMƏ 
HƏRƏKƏTLƏRİNDƏ MƏHKƏMƏ-TİBB 
EKSPERTİNİN (MÜTƏXƏSSİSİN) İŞTİRAKININ 
ÜMUMİ QAYDALARI 
Cinayət mühakimə icraatında məhkəmə-tibbi biliklərdən 
istifadənin praktiki formalarının təşkilati və metodik əsasları müxtəlif 
təkmilləşdirmə dərəcəsinə malikdir. Məhkəmə-tibbi ekspertizanın 
hüquqi nizamlanması, təyini, təşkili və icrası, hadisə yerinə və meyitə 
baxışın, ekshumasiyanın keçirilməsi və şəxsin müayinəsi kimi 
istintaq hərəkətlərində mütəxəssislərin iştirakı məsələləri daha ətraflı 
elmi işlənilərək lazımi qaydaya salınmışdır. Son illərdə alimlər və 
praktiki işlə məşğul olan mütəxəssislər tərəfindən istintaq 
eksperimentinin keçirilməsində məhkəmə-tibbi xidmətin 
imkanlarından istifadə olunmasına xüsusi diqqət xeyli artmışdır. 
Xüsusən kütləvi insan qırğınlarına səbəb olan müxtəlif ekstremal 
şəraitlərdə meyitlərin tanınması işinin təşkilində məhkəmə-tibbi 
xidmətin rolu və vəzifəsi böyük elmi maraq yaratmışdır. Bununla 
yanaşı, ekspertlərin (mütəxəssislərin) məhkəmə-tibb fəaliyyətinin 
təcrübədə geniş yayılmış digər formaları dindirilmə keçirilməsində, 
müqayisəli müayinə üçün nümunələrin götürülməsində və ifadələrin 
yoxlanılmasında iştirakı məhkəmə-tibbi ədəbiyyatlarda lazımi 
dərəcədə öz əksini tapmamışdır və hərtərəfli öyrənilməmişdir.  
Məhkəmə-təbabəti və kriminalistikaya aid dərslik və 
monoqrafiyalarda məhkəmə-təbabəti sahəsində mütəxəssisin istintaq 
hərəkətlərində iştirakına dair ətraflı metodik məlumatlar yoxdur. 
Məhkəmə tibbi fəaliyyətin bu aspektlərinə aid məlumatlara ümumi və 
yaxud az yer verilmişdir. 
Cinayət mühakimə icraatının  
məhkəmə-tibbi təminatı  
 117
Azərbaycan Respublikası Səhiyyə Nazirliyi «Məhkəmə-Tibbi 
Ekspertiza və Patoloji Anatomiya» Birliyinin çoxillik ekspert 
təcrübəsinin nəticələrindən, təcrübəmizdən və xüsusi ədəbiyyat 
mənbələrindəki məlumatların ümumiləşdirilmiş təhlilindən istifadə 
edərək, qeyd olunan problemlərin sistemli və elmi-praktik şərhini 
verməyə cəhd etmişik. 
 
6.1. Prosessual hərəkətlərin məhkəmə-tibbi 
xarakteristikası. Ekspert (mütəxəssis) işinin 
prinsipləri, funksiyaları və metodları. 
 
İstintaq hərəkətlərinin keçirilməsinin prosessual-hüququ və 
təşkilati-taktiki əsaslarının ümumi məsələlərinin həlli 
hüquqşünasların səlahiyyətinə aiddir. Prosessual hərəkətlərin 
məhkəmə tibbi xarakteristikasından danışıldıqda, ekspert və ya 
mütəxəssis funksiyaları ilə bilavasitə bağlı olan problemlərin 
aspektləri araşdırılır və onların həll etdikləri məsələlərin spesifikliyi 
ilə xarakterizə olunur. 
Mütəxəssisin prosessual statusunun vacibliyinə baxmayaraq, 
cinayət mühakimə icraatında xüsusi biliklərdən istifadənin 
səmərəliliyi, əsasən unikal ixtisas və təşkilatı faktorlarla - 
mütəxəssisin səlahiyyətliliyi, elmi araşdırmalar, səmərələşdirici 
metodların tətbiqi təşkilati-taktiki prinsiplərin dəqiq yerinə yetirməsi 
və istintaq hərəkətinin bütün iştirakçılarının hərəkətlərinin 
koordinasiya olunması ilə müəyyən edilir. Adətən müstəntiq istintaq 
hərəkətləri keçirilərkən mütəxəssisin lazımi iş şəraitinin 
yaradılmasına, əlavə məlumatların alınmasına, sorğularına və 
tövsiyələrinə etiraz etməsi hallarına rast gəlinmir. Mütəxəssisin xahişi 
rədd edildikdə o, fəaliyyətinin və qarşısında qoyulan məsələlərin həll 
edilməsinin qeyri-mümkünlüyünü müstəntiqə bildirməlidir. 
Müstəntiq, mütəxəssisin müvafiq məlumatını istintaq hərəkətləri 
protokoluna daxil etməyə borcludur. 
Ayrı-ayrı istintaq hərəkətlərinə mütəxəssisin cəlb edilməsinə dair 
müvafiq metodik göstərişlərin olmaması və məhkəmə-tibbi xidmətin 
 
Şakir Musayev  
 
118
bu növünün ştatla təminatının nizama salınmaması məsələnin əsaslı 
həllini ləngidir. 
Prosessual hərəkətlərdə mütəxəssis fəaliyyətinin səviyyəsi təkcə 
onun şəxsi bilik və iş təcrübəsindən asılı olmaqla yanaşı, cinayət 
mühakimə icraatının digər iştirakçıları ilə düzgün qarşılıqlı əlaqə 
yarada bilməsi bacarığından asılıdır. 
Hər bir prosessual hərəkət yalnız ayrı-ayrı qanun normaları ilə 
nizamlanmır. Eyni zamanda, bu prosessual hərəkətlər istintaq 
məhkəmə orqanları tərəfindən mütəxəssis qarşısında qoyulan 
vəzifələrlə və onun iş metodları ilə fərqlənir. Bütün istintaq 
hərəkətlərinin icrası üçün ümumi olan, mütəxəssis iştirakının təşkili 
və taktiki prinsiplərini müəyyən etmək olar. Bu prinsiplərə məhkəmə-
tibbi biliklərdən daha səmərəli istifadə edilməsinə yönəlmiş bəzi 
ümumməcburi təlimat və tövsiyələr aiddir. CPM-nin tələblərinə 
əsaslanmış ümumi təlimatlar aşağıdakılardan ibarətdir: 
Qanunçuluq - mütəxəssisin məhkəmə-ekspert fəaliyyətini 
nizamlayan qanun və digər normativ hüququ aktların tələblərinə ciddi 
əməl etməsidir. 
Obyektivlik, hərtərəflilik və tamlılıq - mütəxəssisin səlahiyyəti 
çərçivəsində qarşıya qoyulmuş sualların tam həllini təmin edən, 
müasir elmi əsaslandırılmış, səmərəliliyini təcrübədə göstərmiş və 
imkan daxilində rəsmi tövsiyə olunmuş metodların və texniki 
vəsaitlərin mütəxəssis tərəfindən tətbiq edilməsidir.  
Vətəndaşın hüquq və azadlığına, tibbi etika və deontologiya 
normalarına riayət etmək - insan hüquqlarını pozan hərəkətlərin, 
istintaq hərəkəti iştirakçılarının şərəf və ləyaqətinin mənəvi 
alçaldılması kimi qəbul edilə bilən hərəkətlərin istisna olunmasıdır.  
Mütəxəssisin müstəqilliyi - qanunla verilmiş hüquqların 
reallaşdırılması, hər hansı bir proses iştirakçısının və digər şəxslərin 
marağına uyğun məlumatların alınması məqsədilə mütəxəssisə təzyiq 
edilməsinə yol verilməməsidir. 
Vaxtlı-vaxtında və operativlik - sübutedici informasiyanın 
saxlanmasının təmini və onun hadisə şəraitinin bərpasında istifadə 
edilməsi imkanı üçün istintaq hərəkətlərinə mütəxəssisin vaxtlı-
vaxtında və operativ cəlb edilməsidir. 
Cinayət mühakimə icraatının  
məhkəmə-tibbi təminatı  
 119
Ardıcıllıq - istintaq hərəkətlərinin hazırlanmasında, keçirilmə-
sində, sənədləşdirilməsində və nəticələrinin qiymətləndirilməsində 
mütəxəssisin ardıcıl iştirakıdır. 
Planlaşdırma - mütəxəssisin ilkin analizləri əsasında istintaq 
hərəkətinin gedişində şərtlərin və iştirak qaydalarının, cinayət 
hallarının, hadisə yerləri şəraitlərinin, iş üzrə əvvəllər aparılmış 
ekspertiza və tədqiqatların nəticələrinin, mütəxəssisin fəaliyyət 
predmetinə aid olan digər məlumatların maksimal tam qeydiyyatıdır. 
Mütəxəssisin istintaq hərəkətində iştirakına məqsədyönlü və 
təşəbbüskar yanaşma - istintaqın qoyduğu məsələlər və konkret 
halların xüsusiyyatlarının qeydiyyatına əsaslanan iş metodlarının 
məqsədəuyğun seçimi; müstəntiqin göstərişlərinin passiv yerinə 
yetirilməsi və müşahidəsi deyil, iş üçün əhəmiyyətli olan faktların 
aşkarlanmasında və qiymətləndirilməsində təşəbbüskar iştirakıdır.  
Əyanilik - istintaq hərəkəti gedişində mütəxəssisin öz fəaliyyətini 
maksimum dərəcədə aşkarlıq şəraitində keçirməsi, lazım gəldikdə 
müstəntiqə müvafiq izahlar verməsi, müstəntiqin diqqətini istintaq 
hərəkətlərinin gedişində və maksimal tam, dəqiq və ətraflı olan 
nəticələrinin sənədləşdirməsinə yönəltməsi, texniki yardım 
göstərməsi, protokol və ona əlavələrin (sxemlər, foto, video, audio 
yazılar və s.) tərtibində iştirakıdır. 
Müstəntiqlə səmərəli qarşılıqlı əlaqə - prosessual hərəkətin bütün 
mərhələlərində (planlaşdırma, keçirilmə, nəticələrin qeydə alınması) 
müstəntiqlə mütəmadi əlaqə saxlaması və operativ məlumat 
mübadiləsi aparmasıdır. 
İstintaq hərəkəti iştirakçılarının tibbi təhlükəsizliyini təmin etmək 
məqsədilə hədd dairəsi və tədbirlərin müəyyən edilməsi: 
İstintaq sirrini qorumaq - iş üçün əhəmiyyət kəsb edən hər hansı 
bir məlumatı digər şəxsə bildirmək yalnız müstəntiqin icazəsi ilə ola 
bilər (CPM, maddə 97). 
Göstərilən müddəalarda istintaq hərəkətlərinə hazırlıq və 
keçirilməsində əhəmiyyət kəsb edən və istintaqın mütəxəssisin 
qarşısında qoyduğu məsələlərin həllində yaxından kömək edəcək 
bütün lazımi və səmərəli fikirlər öz əksini tapmışdır. Həmin 
müddəalara riayət etmək istintaqın marağı üçün məhkəmə-tibbi 
 
Şakir Musayev  
 
120
biliklərin istifadəsinin səmərəli rejimini, qanunçuluğunu və 
obyektivliyini təmin edir.  
Məhkəmə-tibbi və digər xüsusi biliklərdən istifadənin əsas 
məqsədi istintaq hərəkətlərinin səmərəliliyinə və nəticə etibarlılığına 
ən yüksək dərəcədə nail olmaqdır. 
Məhkəmə-təbabəti mütəxəssisinin konkret vəzifəsi istintaqı 
aparılan cinayətin xarakteri və istintaq hərəkətinin növü ilə təyin 
edilir. Vəzifələrin müxtəlif olmasına baxmayaraq məhkəmə-təbabəti 
sahəsində mütəxəssisin əsas funksiyalarını aşağıdakı dörd qrupa 
bölmək olar: 
1.  İstintaq hərəkətinin hazırlığı, planlaşdırılması və keçirilməsi 
üçün təşkilati qərarların qəbul edilməsində müstəntiqə kömək etmək 
- mütəxəssisin təşkilatı-taktiki funksiyası. 
2.  Müstəntiqə axtarışda, baxışda, təsvir etmədə və digər üsulla 
təsbit etmədə, eləcə də sübutların götürülməsində (əşyaların, izlərin, 
sənəd və digər obyektlərin), obyektlərin seçilməsində, sonrakı 
ekspert tədqiqatları üçün nümunələrin götürülməsində yardım 
göstərmək - mütəxəssisin axtarış-tədqiqat funksiyası. 
3.  Hadisə yeri şəraitinin və şərtlərinin bərpasında, onun yenidən 
canlandırılmasında, protokol, sxem, şəkillər, layihələr tərtib 
edilməsində və bu məqsədlə xüsusi elmi-texniki vasitələrdən 
istifadə etməkdə müstəntiqə yardım etmək - mütəxəssisin yardımçı-
texniki funksiyası. 
4.  Müstəntiqə, məhkəməyə və cinayət mühakimə icraatının digər 
iştirakçılarına xüsusi terminologiyanın, xüsusi tibbi xarakterə malik 
və mütəxəssisin peşə səlahiyyəti sahəsinə aid təzahür və sualların 
mahiyyətini izah etmək, istifadə olunan texniki vəsaitlərin təyinat 
xüsusiyyətlərini göstərmək, müstəntiqə ekspert qarşısında qoyulan 
sualların formalaşmasında yardım etmək - mütəxəssisin məlumat-
konsultativ funksiyası. 
Toplanmış materiallarla (tədqiqat obyektləri) işləyən ekspertdən 
fərqli olaraq, mütəxəssis fəaliyyəti hər şeydən əvvəl, həmin 
obyektlərin və digər faktiki məlumatların axtarılmasına, təsbit 
edilməsinə və götürülməsinə doğru yönəlir.  
Cinayət mühakimə icraatının  
məhkəmə-tibbi təminatı  
 121
Mütəxəssisin vəzifələrindən, konkret obyektlərdən və istifadə 
olunan iş metodlarından asılı olaraq onun iştirak etdiyi bütün 
prosessual hərəkətləri də 4 qrupa bölmək olar: axtarış-təsviri, şifahi 
(dil cavabı, imzasız), təcrübi və qarışıq. 
Axtarış-təsviri prosessual hərəkətlər qrupuna baxış (meyitə, 
hadisə yerinə, sənədlərə və digər obyektlərə), müayinə, axtarış və 
götürmə aiddir. Qanun bu prosessual hərəkətlərin əksəriyyətini ilkin 
kimi müəyyən edir və çox vaxt cinayət baş verdikdən dərhal sonra 
(«isti-isti») keçirilir. Hazırlıq üçün vaxt və informasiya azlığı bu 
prosessual hərəkətlərin, o cümlədən mütəxəssis iştirakının 
planlaşdırılmasını çətinləşdirir. Əlavə çətinliklər, mütəxəssisin 
işləməsi üçün əlverişli şərait olmadıqda - obyektlərə yol tapmaq 
çətinləşdikdə, xarici-əlverişsiz faktorların (hava, işıqlanma və s.) 
təsiri, izləri gizlətmək üçün cinayətkarın istifadə etdiyi müxtəlif 
üsullar nəticəsində yaranır. 
Mütəxəssis, maddi əşyaların və izlərin müxtəlif çeşidləri ilə 
rastlaşır. Buna görə də, xüsusi texniki vasitələrdən istifadə etmənin 
və ya hər hansı dar ixtisas sahəsindən mütəxəssisin cəlb olunması 
vacibliyini qabaqcadan görmək mümkün olmur (məsələn, tibbi-
kriminalist, məhkəmə-bioloq, kimyaçı və digərləri). Bu hal öz 
növbəsində, bəzən baxışın, axtarışın, müayinənin əlavə və təkrar 
keçirilməsinə gətirib çıxarır. 
Mütəxəssisin işində axtarış-tədqiqat və yardımçı-texniki 
funksiyaları ön plana çıxır. Onun əsas vəzifəsi axtarışda, prosessual 
təsbitetmədə və işə aid olan iz və obyektlərin, yəni maddi sübutların 
prosessual statusuna malik ola bilən predmetlərin, sənəd və əşyaların 
götürülməsində müstəntiqə kömək göstərməkdir. Mütəxəssis işinin 
əsas məzmunu və iş metodları istintaq hərəkətləri qrupunun 
ümumiləşdirilmiş adında öz əkslərini tapmışdır. Buna müşahidə, 
axtarış, lazımi ölçülərin, hesablamaların aparılması və təsviretmə 
aiddir. Məhkəmə-təbabəti sahəsində mütəxəssis, səlahiyyəti 
çərçivəsində peşə biliklərindən, təcrübə vərdişlərindən və müvafiq 
texniki vasitələrdən istifadə edərək, iş üçün əhəmiyyət kəsb edən 
faktiki məlumatların istintaq hərəkətinin protokolunda sistematik və 
nizamlanmış şərhini təmin etməkdə müstəntiqə kömək etməlidir. 
 
Şakir Musayev  
 
122
Mütəxəssis fəaliyyətinin məzmunu və təyin olunmuş faktların 
mahiyyəti haqqında sistematik və nizamlanmış şərh, müstəntiq və 
digər iştirakçılarda, sonrakı etaplarda isə məhkəmədə dəqiq və aydın 
təsəvvürün yaranmasına şərait yaradır. 
Şifahi prosessual hərəkətlərə dindirilmə və üzləşdirməni aid 
etmək olar. Onlar ayrı-ayrı qruplara ayırmağa mütəxəssis 
fəaliyyətinin obyektinin özünəməxsusluğu imkan verir. 
Bu prosessual hərəkətlərdə iştirak edən məhkəmə-həkiminin 
vəzifəsi dindirilən şəxsdən iş üçün əhəmiyyətli olan fakt və şəraitlər 
barədə tam və doğru məlumatlar alınmasında müstəntiqə yardım 
etməkdən ibarətdir. Bəzən dindirilən şəxs məlumatları gizlətməyə 
çalışır, bəzən də onlara xüsusi əhəmiyyət vermir, müəyyən 
səbəblərdən çətinlik çəkir və ona məlum olan faktları olduğu kimi 
ifadə edə bilmir. Məhkəmə-təbabəti və ümumiyyətlə tibbi sahədə 
kifayət qədər biliyi olmayan müstəntiq və ya məhkəmə üzvləri xüsusi 
sualların sərbəst həll edilməsində çətin vəziyyətə düşə bilər. Adətən, 
dindirilən tibb işçisinin verdiyi məlumatların əhəmiyyətini 
qiymətləndirə bilmırlər. Mütəxəssis, dindirilənə verilən sualların 
düzgün tərtib edilməsində müstəntiqə və ya məhkəməyə köməklik 
göstərir və özü suallar verir. Sorğu zamanı alınan məlumatlar xüsusi 
tibbi anlayış və terminlərdən istifadə edilməklə şərh edildikdə, 
mütəxəssisdən cavabları izah etmək, aydınlaşdırmaq, dindirilmənin 
gedişində müstəntiq və məhkəməyə verdikləri suallara dair məlumat 
xarakterli açıqlamalar verə bilər. Mütəxəssis dindirilən şəxsin 
ifadələrini işin digər materialları ilə, həmçinin keçirilmiş tədqiqatların 
nəticələri ilə uyğunlaşdırıb müqayisə edərək, onun sübutedici 
əhəmiyyətinin təyini üçün mühüm olan, dindirmənin gedişində alınan 
məlumatların əhəmiyyətini və doğruluğunu düzgün qiymətləndir-
məkdə müstəntiqə kömək edə bilər.  
Göründüyü kimi, burada mütəxəssisin əsas funksiyası məlumat-
konsultativ fəaliyyətdir, onun əsas iş metodları isə - sorğu, 
tutuşdurma, müqayisə etmə və ümumiləşdirmədir. Mütəxəssis işinin 
sadalanan xüsusiyyətləri, dindirilmə və üzləşdirmə prosesləri 
gedişində, ekspertdən xüsusi peşə biliklərindən əlavə, düzgün və 
məntiqi düşünməyi tələb edir. Dindirilmədə iştirakın özünə xas 
Cinayət mühakimə icraatının  
məhkəmə-tibbi təminatı  
 123
xüsusiyyətləri bundan ibarətdir. Mütəxəssis dindirilən şəxslə 
psixoloji təmasa girməyə, onun şəxsiyyətinin xüsusiyyətlərini, psixiki 
vəziyyətini, məlumatları yadda saxlama, canlandırma və qavrama 
qabiliyyətini nəzərə almağa məcburdur. O, istintaq hərəkətlərində bir 
qayda olaraq şübhəli şəxslə (təqsirkarla), zərərçəkənlə və şahidlə 
birbaşa adi ünsiyyətdə deyil, istintaqı aparılan hadisənin şəraitlərinin 
yenidən qurulması və nümunələrin götürülməsi prosesinin tələblərinə 
uyğün fəal qarşılıqlı əlaqədə olur. 
Göstərilən prosessual hərəkətlər, müxtəlif sübutlar arasında olan 
ziddiyyətləri müəyyən edərək onların aradan qaldırılması və yaxud 
xüsusi ekspert tədqiqatlarının keçirilməsi mümkünlüyünü təmin 
etmək üçün, faktiki məlumatların ekspert fərziyyələrinin və ya şəxsi 
istintaq variantının yoxlanılması və dəqiqləşdirilməsi məqsədilə 
keçirilir. Bu məsələlər istintaqı aparılan cinayətin ayrı-ayrı hallarının 
canlandırılması, yenidən qurulmuş şəraitlərin işdəki digər 
məlumatlarla, məsələn, hadisə yerinin şəraiti ilə  tutuşdurulması və ya 
müqayisəli nümunələrin alınması yolu ilə aparılır. 
Bu vaxt mütəxəssis prosessual hərəkətlərin səmərəli təşkilində, 
onun keçirilməsi üçün lazımi şəraitin yaradılmasında və təcrübə 
nəticələrinin əvvəllər düzgün müəyyən olunmuş məlumatlarla 
müqayisəsində müstəntiqə yaxından köməklik göstərir. Burada 
mütəxəssisin aparıcı funksiyası təşkilatı-taktik fəaliyyətidir və 
məqsəd müstəntiqə texniki köməklik göstərməkdir. Onun işində 
müşahidə, sorğu, tutuşdurma və müqayisə etmə, təsvir etmə, yenidən 
qurma, modelləşdirmə, eksperiment və ümumiləşdirmə əsas metodlar 
kimi xüsusi əhəmiyyət kəsb edir. 
Qeyd olunann prosessual hərəkətlər qrupunun ayrılması şərtidir 
və əsas məqsəd məhkəmə-təbabəti üzrə mütəxəssisin fəaliyyətini 
nizama salmaqdır. Təcrübədə prosessual hərəkətlər eyni zamanda 
aparıldığı üçün mütəxəssisin funksiya və iş metodları kəsişir. Belə ki, 
hadisə yerinə baxış zamanı ekshumasiya və tanınmanın keçirilməsi, 
istintaq eksperimenti keçirildikdə müqayisəli tədqiqat üçün 
nümunələrin götürülməsi mümkündür. İfadələrin yerində 
yoxlanılması gedişində isə, müvafiq yerə və əşyalara mütləq baxış 
keçirilməlidir. Belə münasibətə istintaq hərəkətlərinin dördüncü 
 
Şakir Musayev  
 
124
qrupu daha səciyyəvidir. Tanınma və ekshumasiyanın keçirilməsində 
mütəxəssisin funksiyası və iş metodları qarışıq xarakter daşıyır. 
Mütəxəssis işinin müxtəlif mərhələlərində yuxarıda göstərilən bütün 
prosessual hərəkətlərə aid olan elementlər birləşir. Məsələn, 
mütəxəssis, tanınmada iştirak edəcəyi nəzərdə tutulan şəxsin, 
müvafiq əlamətlərin axtarışı məqsədilə tanınma obyektinin baxışında 
ilkin dindirilməsinə cəlb edilir, nümunələr götürülür və s. 
Ekshumasiya və tanınma keçirilməsinin müstəqil qrupda birləşməsi 
və seçilməsi vacibliyinin iki mühüm əsası var. Birincisi, bir qayda 
olaraq tanınma, meyitin torpaqdan və ya basdırıldığı yerdən 
çıxarılması gedişində ayrıca mərhələlərdən biridir. İkincisi, bütün 
digər prosessual hərəkətlərdən fərqli olaraq tanınmanın subyekti 
müstəntiq və mütəxəssis deyil - cinayət mühakimə icraatında 
müstəqil prosessual statusu olan «tanıyan» şahiddir. 
Mütəxəssisin vəzifələrini, funksiyalarını və iş metodlarını lazımi 
səviyyədə bilməsi istintaq hərəkətlərinin keçirilməsində məhkəmə-
tibbi biliklərdən nizamlanmış və səmərəli istifadə etməsinə əsasdır. 
Şəxsiyyət əleyhinə olan cinayət işlərinin istintaqında məhkəmə-
tibbi biliklərdən istifadə etmə səmərəliliyini yüksəltmək yollarından 
biri də istintaq hərəkəti iştirakçılarının qarşılıqlı əlaqəsini və 
mütəxəssis fəaliyyətinin dinamik nizamlanmasıdır. Prosessual 
hərəkətlərin növündən asılı olmayaraq, mütəxəssisin iştirakını ümumi 
standart qaydalar və göstərişlər və ya optimal ardıcıllıqla verilən 
vəzifələrin və tövsiyələrin sadalanması kimi təsəvvür etmək olar 
(Cədvəl №2). İstər, müstəntiq və mütəxəssisin qarşılıqlı əlaqəsinin 
taktiki səmərəliliyi mövqelərindən, istərsə də bu suala baxımın 
rahatlığı üçün bütün prosessual hərəkətləri üç mərhələyə bölmək 
məqsədəuyğundur:  
1. Hazırlıq və ya planlaşdırma mərhələsi.  
2. İstintaq hərəkətlərinin aparılması mərhələsi.  
3. Nəticələrin tərtibatı və qiymətləndirilməsi mərhələsi. 
İstintaq hərəkətlərinin və mütəxəssis fəaliyyətinin nəticə etibarilə 
nə qədər səmərəli olacağı artıq planlaşdırma mərhələsində müəyyən 
edilir. Bir çox təxirəsalınmaz istintaq hərəkətlərində olduğu kimi, 
məhkəmə həkimi öz işini qabaqcadan hər bir detalları ilə planlaşdıra 
Cinayət mühakimə icraatının  
məhkəmə-tibbi təminatı  
 125
bilmirsə (hadisə yerinin ilkin baxışı, meyitin və şəxsin müayinəsi), bu 
və ya digər prosessual hərəkətlərin keçirilməsini, iş metodlarını və 
standart məsələlərin müəyyən dairəsinin ümumi qaydalarını bilməsi, 
mütəxəssisin işinin operativ xarakterini kompensasiya edəcək.  
Qanunvericiliyə görə bəzi istintaq hərəkətlərinin keçirilməsi 
barədə müstəntiq mütləq qərar çıxarmalıdır. Bu istintaq hərəkətlərinə 
ekspertizanın təyini, meyitin ekshumasiyasının keçirilməsi 
(məhkəmənin səlahiyyətinə aiddir), müayinə, müqayisəli tədqiqat 
üçün nümunələrin götürülməsi və axtarış aiddir. Bu hallarda qərarda 
istintaq hərəkətlərinin keçirilməsinə mütəxəssisin cəlb edilməsi faktı 
da göstərilir. Qərarın çıxarılması təbii ki, mütəxəssisin prosessual 
statusunu dəyişmir. İstənilən halda onun işi yardımçı, prosessual 
tabeçilik xarakteri daşıyır, onun nəticələri müstəntiq tərəfindən 
istintaq hərəkəti protokoluna təsbit edilir. Mütəxəssis öz fəaliyyətinin 
nəticəsinə əsasən heç bir yazılı rəy tərtib etmir və öz prosessual 
vəzifəsinin pozulmasına görə cinayət məsuliyyəti daşımır.  
 
Cədvəl 2. İstintaq hərəkətləri gedişində müstəntiqin 
(məhkəmənin) və məhkəmə-təbabəti sahəsində mütəxəssisin qarşılıqlı 
əlaqə alqoritmi. 
   Hərəkətlərin məzmunu və ardıcıllığı 
 
Prosessual 
hərəkətlər 
mərhələsi  Müstəntiqin 
(məhkəmənin) 
   Mütəxəssisin 
1.Hazırlıq 
(planlaşdır
ma) 
1.1.İstintaq hərəkət-
lərinin keçirilməsinin 
vacibliyi barədə qərar 
qəbul edir və orada 
iştirak etmək üçün 
mütəxəssisi dəvət 
edir. 
1.1.İşin mahiyyəti ilə tanış 
olur, istintaq hərəkəti keçi-
rilməsi və özünün orada iş-
tirakının səbəbini aydınlaş-
dırır.  
 1.2.Mütəxəssisin 
səlahiyyətli və işin 
yekunu ilə maraqsız 
olduğuna əmin olur, 
1.2.İmtina etməyinə səbəb 
olmadığını yəqin edir 
(tapşırığın səlahiyyətindən 
kənara çıxması, işin nəti-
 
Şakir Musayev  
 
126
mütəxəssisin 
təqsirkar və  
zərərçəkmişlə 
münasibətini 
aydınlaşdırır. 
cəsində marağı olmaması, 
lazımi bilik və təcrübənin 
olmaması), müvafiq proses-
sual əsaslar olduqda istin-taq 
hərəkətlərində iştirak et-
məyinin qeyri-mümkünlüyü 
barədə müstəntiqə və ya 
ekspert idarəsinin rəhbərinə 
yazılı xəbər verir.  
 1.3.İstintaq hərəkət-
lərində mütəxəssisin 
vəzifələrini müəy-
yənləşdirir və bunu 
onun nəzərinə 
çatdırır. 
1.3.Qarşısına qoyulmuş və-
zifələri dəqiqləşdirir. Onların 
həlli üçün imkan və şəraiti 
müəyyənləşdirir. 
 1.4.Mütəxəssisin 
müraciətini nəzərdən 
keçirib uyğun qərar 
qəbul edir.  
1.4.Əlavə iş materialları və 
bəzi istintaq hərəkətlərini il-
kin keçirmək lazım gəldikdə 
müstəntiqə və ya məhkəməyə 
ərizə ilə müraciət edir.  
 1.5.Mütəxəssisə 
lazımi iş 
materiallarını təqdim 
edir, onun fəaliyyət 
predmetinə aid bütün 
hallar barədə 
məlumat verir.  
1.5.Təqdim edilmiş mate-
rialları, o cümlədən əvvəl-
cədən keçirilmiş müayinə və 
ekspertizaların nəticələrini 
öyrənir, öz fəaliyyət 
obyektlərini müəyyənləşdirir, 
müxtəlif materiallar (sübut 
mənbələri) və hallar arasında 
ziddiyyətləri təyin edir, 
müstəntiqlə birlikdə tapşırığı 
dəqiqləşdirir.  
 1.6.İstintaq 
hərəkətlərinin 
keçirilməsinin 
məqsədə uyğunluğu 
1.6.İş sənədlərini öyrənməklə 
qarşıda qoyulmuş məsələlərin 
həllinin mümkünlüyü və ya 
digər istintaq hərəkətlərinin 
Cinayət mühakimə icraatının  
məhkəmə-tibbi təminatı  
 127
barədə mütəxəssis 
fikrini öyrənir, lazım 
gəldikdə istintaq 
planına düzəliş verir.  
keçirilməsinin 
məqsədəuyğunluğu barə-də 
müstəntiqə məlumat verir.  
 1.7.İstintaq hərəkət-
lərinin vaxtını, yerini, 
iştirakçılarını, istintaq 
hərəkətinin 
keçirilməsi üçün 
lazımi şəraiti 
planlaşdırır, onun 
keçirilməsinin təşkili 
barədə mütəxəssis 
təklifini nəzərə alır, 
hazırlıq üçün digər 
istintaq hərəkətlərini 
keçirir.  
1.7.Müstəntiqə istintaq hə-
rəkətlərinin keçirilmə yeri, 
vaxtı, ehtimal şəraiti, səmərəli 
metodikası və ardıcıllığı 
barədə məsləhət verir, əlavə 
texniki vasitələrdən istifadə 
etmənin vacibliyini müəyyən-
ləşdirir. Statistlərin seçilmə-
sində, travma törədən alət 
maketlərinin hazırlanmasında 
müstəntiqə köməklik göstərir.  
 1.8.İstintaq sirri 
hüdudunu 
müəyyənləşdirir və 
bütün istintaq 
hərəkəti iştirakçıları 
tərəfindən onun 
qorunması barədə 
tədbirlər görür.  
1.8.İstintaq sirrinin yayılma-
masını nəzərə almaqla is-
tintaq hərəkətləri gedişində 
istifadə oluna biləcək iş 
materiallarını və məlumat 
həcmini müstəntiqlə 
razılaşdırır.  
 1.9.Mütəxəssisin 
çəkdiyi xərcin 
ödənilməsi və mü-
kafatlandırma 
məsələsini həll edir.  
1.9.Çəkdiyi xərclərin ödənil-
məsi və ya prosessual vəzi-
fəsini yerinə yetirdiyinə görə 
mükafatlandırılması barədə 
müstəntiq qarşısında məsələ 
qaldırır. Bu işlər xidməti 
vəzifə qaydasında yerinə 
yetirildikdə xərc və mükafat 
ödənilmir.  
  1.10.Müstəntiqlə birlikdə is-
 
Şakir Musayev  
 
128
tintaq hərəkətləri gedişinin 
bütün mərhələlərində qar-
şılıqlı əlaqənin ehtimal sis-
temini və informasiya mü-
badiləsini hazırlayır.  
  1.11.İstintaq hərəkətlərində 
iştirakı məsələlərinə dair 
xüsusi metodik ədəbiyyatları 
öyrənir.  
2.İstintaq 
hərəkətləri
nin 
keçirilməsi
. 
2.1.İstintaq 
hərəkətlərinin 
keçirildiyi yerə 
iştirakçıların 
gətirilməsini təmin 
edir.  
2.1.Mustəntiqin çağırışına 
vaxtında gəlir.  
 2.2.Mütəxəssisin 
şəxsiyyətinə əmin 
olur, istintaq hərəkəti 
protokoluna müvafiq 
məlumatlar qeyd 
edir.  
2.2.Müstəntiqə adını, fami-
liyasını, atasının adını, tut-
duğu vəzifəni bildirir. Müs-
təntiqin tələbinə əsasən sə-
lahiyyətliliyini təsdiq edən 
sənəd təqdim edir. 
 2.3.Mütəxəssisə onun 
prosessual hüquq və 
vəzifələrini izah edir, 
öz vəzifələrini yerinə 
yetirməkdən imtina 
etməsi və boyun 
qaçırmasına görə 
məsuliyyət daşıdığı 
barədə xəbərdarlıq 
edir.  
2.3.Öz hüquq və vəzifələrini 
başa düşür, onları öz hərə-
kətlərində rəhbər tutaraq 
vəzifələrini yerinə yetir-
məkdən imtina etməsi və 
boyun qaçırmasına görə 
məsuliyyət daşıdığı barədə 
yazılı iltizam verir.  
 2.4.İstintaq 
hərəkətlərinin keçiril-
məsinin məqsəd və 
qaydaları barədə 
2.4.İstintaq hərəkətlərini ke-
çirmək qaydasını özündə 
aydınlaşdırır.  
Cinayət mühakimə icraatının  
məhkəmə-tibbi təminatı  
 129
iştirakçılara məlumat 
verir. 
 2.5.Mütəxəssis 
fəaliyyətini lazımi 
şəraitlə və prosessual 
zəmanətlə təmin edir 
(o cümlədən 
təhlükəsizlik 
zəmanəti ilə). 
2.5.İstintaq hərəkətinin ke-
çirildiyi yerin şəraiti və onun 
iştirakçıları ilə tanış olur. İs-
tintaq hərəkətlərinin keçiril-
məsinə lazımi şərait yaradıl-
masında iştirak edir (hadisə 
yeri mühitinin yenidən 
bərpasında, statislərin müa-
yinəsində, meyitin tanınması 
üçün onun zahiri gö-
rünüşünün bərpa edilmə-
sində), texniki vasitə və 
alətlərin hazır olmasını təmin 
edir. 
 2.6.İstintaq hərəkəti 
gedişinə rəhbərlik 
edir, mütəxəssisə 
göstəriş və tapşırıqlar 
verir. Şəxsən özü və 
hal şahidləri 
vasitəsilə onun işinə 
nəzarət edir.  
2.6.Öz fəaliyyətini müs-
təntiqin göstərişi və ya icazəsi 
ilə həyata keçirir.  
  2.6.1.Sübutların tapılmasında, 
götürülməsində, onların 
saxlanılmasında, hadisə 
şəraitinin bərpasında yardım 
edir.  
  2.6.2.Bu məqsədlə xüsusi 
ləvazimat və yardımçı texniki 
vəsait tətbiq edir.  
  2.6.3.Müstəntiqin göstərişi və 
ya icazəsi ilə istintaq hərəkəti 
iştirakçılarına lazımi 
 
Şakir Musayev  
 
130
məlumatlar açıqlayır, onların 
yerinə yetirdikləri iş barədə 
xüsusi ləvazimatların təyini və 
istifadə edilməsi haqda izahat 
verir.  
  2.6.4.Lazım gəldikdə sübut-
ların tapılması, bərkidilməsi 
və götürülməsi ilə əlaqədar 
olaraq fikrini bildirir və bu-
nun protokola qeyd edil-
məsinə nəzarət edir.  
  2.6.5.Öz səlahiyyətinə aid 
məsələlər barədə müstəntiqə 
məsləhət verir.  
  2.6.6.Öz fəaliyyət predme-tinə 
aid müstəntiqin tapşırıq və 
göstərişlərini yerinə yetirir (iz 
və obyektlərin götürülməsi və 
nümayiş et-dirilməsində, 
müqayisəli nümunələrin 
alınmasında operativ-axtarış 
hərəkətləri üçün oriyentasiya 
tərtibində köməklik göstərir). 
 2.7.İstintaq 
hərəkətlərinin 
gedişini və nəti-
cələrini təsbit edir.  
2.7.Öz hərəkətlərinin və bü-
tünlüklə prosessual hərə-
kətlərin gediş və nəticələ-rinin 
təsbit edilməsində müstəntiqə 
məsləhətlər verir və ona 
texniki yardım göstərir (maddi 
sübutların qablaşdırılmasında 
köməklik göstərir, kino, foto, 
video sənədləşdirmənin qayda 
və şəraitini dəqiqləşdirir, 
qrafik və digər təsbit 
növlərinin dəqiqliyinə nəzarət 
Cinayət mühakimə icraatının  
məhkəmə-tibbi təminatı  
 131
edir və s.). 
3.İstintaq 
hərəkətləri 
nəticələrini
n tərtibi və 
qiymətlən-
dirilməsi. 
3.1.İstintaq hərəkəti 
protokolunu tərtib 
edir. 
3.1.İstintaq hərəkətləri pro-
tokolunun tərtib edilməsində 
müstəntiqə köməklik göstərir. 
Xüsusən də aşağıdakıların 
təsvir edilməsində: 
  3.1.1.İstintaq hərəkətlərinin 
keçirildiyi şəraitin (mühit, 
təbiət-iqlim və süni texnoloji 
faktorların); 
  3.1.2.İstifadə olunmuş xüsusi 
metodların, ləvazimatın və 
onun texniki 
xarakteristikasının; 
  3.1.3.İstintaq hərəkəti işti-
rakçılarının gördükləri işlərin 
məzmununu, ardıcıllıq və 
nəticələrini; 
  3.1.4.Müəyyən edilmiş iz-
lərin, obyektlərin, təzahür-
lərin, prosessual hərəkət iş-
tirakçılarının göstərdiklərinin 
və iş üçün əhəmiyyət kəsb 
edən, məhkəmə-tibb 
əhəmiyyəti olan digər hal-
ların. 
 3.2.Protokolu istintaq 
hərəkətinin bütün 
iştirakçılarına 
oxuyur. 
3.2.Bu məlumatların istintaq 
hərəkəti protokolunda düz-
gün, dəqiq və tam həcmdə 
qeyd olunmasına əmin olur 
(protokola qulaq asır və ya özü 
oxuyur, səs və ya vi-
deoyazılara, sxem, şəkil və s. 
baxır). 
 
Şakir Musayev  
 
132
 3.3.Mütəxəssisin 
istintaq hərəkətlərinə 
aid olan bildirişlərini 
protokola qeyd edir.  
3.3.Lazım olduqda istintaq 
protokolunun gedişinə, 
məzmun və nəticələrinə aid 
təkliflərini (etirazlarını) verir.  
 3.4.Protokolu imza 
üçün istintaq hərəkəti 
iştirakçılarına təqdim 
edir. 
3.4.İstintaq hərəkətlərinin 
protokolunu imzalayır.  
 3.5.Mütəxəssisin 
istintaq hərəkəti 
protokolunu nə 
səbəbdən 
imzalamadığı barədə 
izahatını protokola 
qeyd edir.  
3.5.Protokola imza atmaq-dan 
imtina etdikdə bunun səbəbini 
izah edir.  
 3.6.İstintaq 
hərəkətinin 
nəticələrini 
qiymətləndirir.  
3.6.İstintaq hərəkəti nəticə-
lərini qiymətləndirməkdə 
müstəntiqə aşağıdakı istiqa-
mətlərdə yardım göstərir: 
  3.6.1.İstintaq hərəkəti 
gedişinin ilkin plana görə 
uyğunluğu; 
  3.6.2.İstifadə olunmuş xüsusi 
metodların və elmi-texniki 
vəsaitlərin tamlığı və 
uyğunluğu; 
  3.6.3.İstintaq hərəkəti 
nəticələrinin dəqiq təsbit 
edilməsi 
  3.6.4.Mütəxəssis qarşısında 
qoyulmuş vəzifələrin həll 
edilməsi və istintaq hərə-
kətində bütövlükdə məqsədə 
nail olmaq.  
Cinayət mühakimə icraatının  
məhkəmə-tibbi təminatı  
 133
  3.6.5.İstintaq hərəkətinin 
təkrar keçirilməsinə zərurət. 
  3.6.6.Alınmış nəticələrin eti-
barlılıq dərəcəsi. 
  3.6.7.Aşkar edilmiş faktlarla 
digər iş materialları arasında 
ziddiyyətin olub-olmaması 
  3.6.8.Əldə edilmiş nəticələrin 
digər istintaq hərəkətlərinin 
planlaşdırılmasında (o 
cümlədən məhkəmə-tibbi 
ekspertizanın təyini və keçi-
rilməsində), ekspertə yönəl-
miş sualların formalaşma-
sında və istintaq planının 
düzəlməsində istifadə oluna 
bilməsinin mümkünlüyü.  
 
Qeyd. Məhkəmə təbabəti üzrə mütəxəssisin bütün mülahizələri 
ilkin, istiqamətləndirici xarakter daşıyır, müstəntiqə yalnız şifahi 
bildirilir, istintaq hərəkəti protokoluna qeyd edilmir və müstəqil 
sübutedici əhəmiyyət kəsb etmir.  
Baxış, dindirilmə (həmçinin, ekspertin dindirilməsi), istintaq 
eksperimenti, ifadələrin yoxlanılması və tanınma kimi istintaq 
hərəkətlərinin keçirilməsinin qərara alınması, bu hərəkətlər 
keçirilməmişdən əvvəl, ayrıca qətnamənin çıxarılmasını və ya digər 
prosessual sənədin mütləq tərtibini tələb etmir.  
Əgər mütəxəssisin cəlb edilməsi ilə istintaq hərəkətinin 
keçirilməsi haqqında qərar çıxarılırsa, həmin qərarın surətinin 
mütəxəssisə və ya onun işlədiyi idarənin rəhbərinə təqdim edilməsi 
kifayət edər. Mütəxəssisə qərarın surətinin təqdim edilməsi dövlət 
ekspert idarələrində məhkəmə-tibbi işinin bu növünün rəsmi 
qeydiyyatının və ona nəzarətinin təmin olunmasına imkan yaradır. 
İstintaq hərəkətinin keçirilməsinə mütəxəssisin cəlb olunması barədə 
 
Şakir Musayev  
 
134
qərarın olmaması, onun bu hərəkətdə iştirak etməkdən imtina 
etməsinə əsas vermir.  
Əgər qərar çıxarılmırsa və ya onun surəti təqdim edilə bilmirsə 
(məsələn, istintaq sirrinin gizli saxlanılması məqsədilə), müstəntiq 
istintaq hərəkətinin keçirilməsini şifahi surətdə, telefonoqramma və 
bildiriş vərəqəsi ilə mütəxəssisin nəzərinə çatdırır. Təcrübədə 
göstərilən vasitələrlə məhkəmə ekspert idarələrinin ştatlı işçilərini 
istintaq hərəkətlərinin keçirilməsinə cəlb edilməsi tez-tez rast gəlinən 
haldır. Qərarın və rəsmi bildirişin olması, mütəxəssisi müstəntiqin 
sərəncamına göndərməyə idarə rəhbəri üçün əsas olmaqla yanaşı, 
mütəxəssisin çağırışa gəlməyinin və istintaq hərəkətində iştirak 
etməyinin zəruri olduğunu bildirir.  
Ekspert idarəsi rəhbərinin göstərişini və ya müstəntiqin çağırışını 
aldıqdan sonra mütəxəssis əvvəl işlə tanış olur, sərəncamında olan 
məlumatları və müstəntiqin təqdim etdiyi əlavə materialları öyrənir, 
istintaq hərəkətinin keçirilməsinin və özünün orada iştirakının 
məqsədini aydınlaşdırır. İş materialları ilə ilkin tanış olmanın 
nəticəsi, mütəxəssisdə istintaq hərəkətində iştirak etməsinin qanuna 
uyğun olması barədə inam yaratmalıdır. Bunun üçün mütəxəssisin 
səlahiyyəti qarşısında qoyulan vəzifələrin müvafiqliyi, uyğun 
biliklərin, təcrübənin və texniki təchizatın olması, işin nəticəsində 
maraqlı olmaması və kənarlaşdırılması üçün digər qanuni əsasların 
olmaması əsas şərtlər hesab edilir.  
Mütəxəssis, müvafiq prosessual əsaslar olduqda, istintaq 
hərəkətində iştirak edə bilməməsi haqda müstəntiqə şifahi və ya 
yazılı məlumat verməyə borcludur. 
İş materiallarını öyrənərkən, mütəxəssis yalnız öz fəaliyyətinin 
predmetinə bilavasitə aidiyyatı olan məlumatlarla 
kifayətlənməməlidir. Keçiriləcək istintaq hərəkətinin gedişində 
yoxlanılmalı və dəqiqləşdirilməli hallar haqqında, imkan daxilində 
daha tam məlumatlar əldə etməyə, sübutların müxtəlif mənbələri 
arasındakı ziddiyyətlər araşdırmağa və məhkəmə-tibbi əhəmiyyətli 
məlum faktları sistemləşdirməyə çalışmalıdır. 
İş materiallarını öyrəndikdən sonra, mütəxəssisə, istintaq 
hərəkətlərinin keçirilməsininin vacibliyi, bu hərəkətlərə onun cəlb 
Cinayət mühakimə icraatının  
məhkəmə-tibbi təminatı  
 135
edilməsi səbəbləri, qarşısında qoyulan vəzifələrin həll edilməsinin 
mümkün olub-olması və ya digər prosessual hərəkətlərin vacibliyi 
aydın olmalıdır.  
İşə hazırlıq görərkən qarşıya qoyulan məsələlərdən asılı olaraq 
mütəxəssisə əvvəllər keçirilmiş ekspert tədqiqatları nəticəsi barədə, 
travma alətinin xüsusiyyətləri, cinayət iştirakçılarının və şahidlərin 
şəxsiyyəti (onların sağlamlıq vəziyyəti, fiziki və antropometrik 
məlumatları, peşə bilikləri və hər-hansı bir sahədə bacarıqları haqda) 
barədə məlumatlar lazım ola bilər. Bu hallara görə mütəxəssisin 
lazımi məlumatların ona verilməsi və ya müvafiq iş materialları ilə 
tanış olmaq üçün müstəntiqə müraciət etmək hüququ vardır. İş 
materiallarına istintaqı aparılan hadisənin iştirakçıları və şahidlərinin 
dindirmə protokolları, tibbi sənədlər, iş üzrə əvvəllər keçirilmiş 
ekspertizaların və idarə yoxlama aktları aiddir. İstintaq hərəkətlərinin 
təşkili və təhlükəsizliyi, onun iştirakçıları ilə ünsiyyət qurmaq 
taktikası nöqteyi-nəzərindən şübhəli şəxslərin (təqsirkarın) psixi 
vəziyyətinin və qeyri adekvat hərəkətlərinin mövcudluğunun 
əvvəlcədən öyrənilməsi məqsədəuyğundur.  
Mütəxəssis təqdim olunmuş bütün materialların hərtərəfli 
öyrənilməsinin nəticələrinə əsaslanaraq, qarşısında qoyulmuş 
məsələlərin həllinin mümkünlüyü bərədə digər istintaq hərəkətlərinin 
keçirilməsi məqsədəuyğunluğunu müəyyən etməli və müstəntiqə 
məlumat verməlidir. Lazım gəldikdə isə müvafiq təklif və xahişlər 
etməlidir.  
Mütəxəssis biliklərinə və analoji istintaq hərəkətlərində iştirak 
təcrübəsinə əsaslanaraq o, istintaq hərəkətləri keçirilməsinin ən 
əlverişli vaxtı, yeri və digər şəraiti barədə müstəntiqə məsləhət verə 
bilər. Məsələn, istintaq eksperimentini planlaşdırdıqda hadisə yeri 
şəraitinin bərpasının vacibliyi və onun həcmi barədə. Lazım olduqda 
mütəxəssis qarşıya qoyulmuş məsələlərin səmərəli və ardıcıl həlli 
üçün öz fikrini bildirir. Xüsusi ləvazimatın və yardımçı texniki 
vasitələrin hazır olmasını yoxlayır. Travma alətinin maketinin, onun 
oxşarının seçilməsi və hazırlanması barədə müstəntiqə məsləhət verir, 
istintaq hərəkətinin hazırlığı və keçirilməsinin təşkilati-taktiki 
məsələlərini onunla razılaşdırır.  
 
Şakir Musayev  
 
136
İstintaqı aparılan cinayətin xüsusiyyətlərindən və istintaq 
hərəkətinin növündən asılı olaraq, onun keçirilmə şəraitləri 
əhəmiyyətli dərəcədə dəyişilə bilər. Bunun üçün bir sıra ümumi 
tələblər mövcuddur. Bu tələblərə istintaq hərəkətinin vaxtında 
keçirilməsi, istintaq sirrinin qorunması, mütəxəssislə müstəntiqin 
səmərəli qarşılıqlı əlaqəsinin təşkili, prosessual hərəkət 
iştirakçılarının qanuni hüquqlarının qorunması, şərəf və ləyaqətlərinə 
hörmət etmək və sairə aiddir. Belə ki, istintaq hərəkətinin vaxtında 
aparılmaması və yubandırılması, maddi sübutların itməsinə, hadisə 
yerindəki obyekt və şərait xüsusiyyətlərinin geridönməz 
dəyişikliklərinə gətirib çıxara bilər. Əksinə, istintaq hərəkətlərinin 
vaxtından əvvəl, hazırlıqsız keçirilməsi onun az effektliliyinə və ya 
lazımi ilkin məlumatların çatmamazlığından tam nəticəsiz 
qurtarmasına səbəb ola bilər. 
Mütəxəssis fəaliyyətində istintaq sirrinin sərhədini - hədd 
dairəsini təyin etmək planlaşdırmada az əhəmiyyət kəsb etmir.  
İstintaq hərəkəti gedişində işdə olan sübutların hamısından 
mütəxəssis sərbəst istifadə edə bilər. Mütəxəssisin işdə olan 
sübutlardan hansı birindən istintaq hərəkəti gedişində istifadə edə 
bilməsi və hansı məlumatları istintaq hərəkətinin digər iştirakçılarına 
bildirmək hüququna malik olması, istintaq hərəkətinin aparılmasına 
hazırlıqda müstəntiqlə müzakirə və razılaşdırma predmeti olmalıdır. 
Prosessual hərəkətin hazırlıq mərhələsində müstəntiqlə qarşılıqlı 
əlaqənin təşkilinin uyğunluğunu o vaxt mümkün hesab etmək olar ki, 
mütəxəssis istintaq hərəkətində iştirakının vacibliyini və məqsədini, 
qarşısında qoyulan vəzifələri başa düşür, lazımi elmi-texniki 
vasitələri müəyyən edir, öz işinin üsul və ardıcıllığını fikirləşir. 
Xüsusi mürəkkəb, çox epizodlu cinayət işlərində, iştirakçılar sayca 
çox olduqda və prosessual hərəkətlər silsiləsi keçirildikdə, müxtəlif 
peşə mütəxəssislərinin köməyi ilə qarşıda qoyulan məsələləri həll 
etmək lazım gəldikdə, hazırlığın əsas ünsürlərini əks etdirilən qısa, 
yazılı plan tərtib etmək lazımdır. 
Mütəxəssis və müstəntiqin qarşılıqlı əlaqəsinin alqoritmində 
ikinci mərhələ - istintaq hərəkətinin keçirilməsidir. Bu mərhələdə 
mütəxəssis öz bilik və təcrübəsindən birbaşa istifadə edir. Onun 
Cinayət mühakimə icraatının  
məhkəmə-tibbi təminatı  
 137
fəaliyyətinin hansı dərəcədə müvəffəqiyyətli olması, ilkin 
planlaşdırmanın tamlığından, qanunun müəyyən müddəalarına və 
müstəntiqlə qarşılıqlı əlaqənin təşkili və taktikasına dair təcrübədən 
doğmuş tövsiyələrə riayət etməsindən asılıdır.  
Öncə, müstəntiq (hakim) mütəxəssisin şəxsiyyətinə əmin olur, 
mütəxəssisin göstərdiyi məlumatlarla, onun pasport və ya xidməti 
vəsiqəsindəki məlumatları tutuşdurur, iş yerini və vəzifəsini 
dəqiqləşdirir. Lazım gəldikdə səlahiyyətini təsdiq edən sənəd tələb 
edir. Bundan sonra istintaq hərəkətlərinin bütün iştirakçılarına, o 
cümlədən mütəxəssisə, onların prosessual hüquq və vəzifələrinin, 
eləcədə imtina və ya boyun qaçırmanın məsuliyyəti izah edilir. Öz 
vəzifələrini yerinə yetirməkdən imtina etməyə görə mütəxəssis 
protokola imza atmağı ilə xəbərdar edilir. Protokolda mütəxəssisin 
imzasının olmaması ciddi prosessual pozuntu kimi qiymətləndirilir. 
Mütəxəssisin, istintaq hərəkətlərinin təşkilinə aid məsələlər 
barədə xahişlə müstəntiqə müraciət etmək hüququ vardır. O, yerində 
iştirakçılarla və vəziyyətlə tanış olur, iş üçün lazımı şərait 
yaradılmasında və məsələlərin həllində müstəntiqə köməklik göstərir. 
Məsələn, hadisə yeri şəraitinin bərpasında statistlərin 
müəyyənləşdirilməsində, uyğun işıqlanmanın və meyitin tanınma 
üçün təqdim edildikdə onun xarici görünüşünün bərpa edilməsinin 
təmin olunmasında iştirak edir, texniki vasitələri iş üçün hazırlayır və 
sair. İstintaq hərəkətindən əvvəl yerində keçirilən bütün ilkin 
hərəkətlər protokolda ətraflı təsbit edilir. Bu çox mühüm mərhələdir 
və mütəxəssislər bəzən buna lazımi diqqət yetirmir. Müvafiq 
hazırlığa əhəmiyyət verilmədikdə, alınmış nəticələrin doğruluğu və 
onların sübutu mənası şübhə doğura bilər. Bəzi hallar isə, istintaq 
hərəkəti iştirakçılarının həyat və sağlamlıqları üçün çox təhlükəli ola 
bilər (məsələn, tam söndürülməmiş yanğın mənbələrinə və elektrik 
cərəyanı tam kəsilməmiş yerlərə baxış keçirdikdə).   
Mütəxəssis öz fəaliyyətini yalnız müstəntiqin göstərişi və icazəsi 
ilə həyata keçirir. Eyni vaxtda istintaq hərəkətinin rəhbəri kimi 
müstəntiq mütəxəssis işinə görə də məsuliyyət daşıyır. Bu mənada 
müstəntiqin rəhbər və nəzarətedici rolu müəyyən həcmdə məhkəmə-
tibbi biliklərə malik olmadıqda çox güman ki, səmərəli olmur. 
 
Şakir Musayev  
 
138
Müstəntiqin kifayət qədər məhkəmə tibbi hazırlığının olmaması 
nəticəsində bəzən mənfi hallara rast gəlinir. Məsələn, hadisə yerinə 
gələn, sxematik işləməyə öyrənmiş müstəntiqlər, şablon üzrə baxış 
keçirir və meyitə heç kimi yaxın buraxmayaraq, maddi şərait üzrə 
protokol tərtib edirlər. Belə halda onlar unudurlar ki, məhkəmə 
həkiminin birinci vəzifəsi ölüm faktını təyin etmək və ya lazım 
olduqda zərərçəkmişə ilk tibbi yardım göstərməkdir. Ağır travma 
almış zərərçəkmişlərdə həyati əlamətlərin aşkar edilməsi heç də 
həmişə asan olmur. İstintaq və ekspert təcrübəsində «meyitlərə» 
baxış zamanı onların hələ də sağ olması hallarına dəfələrlə rast 
gəlinmişdir.  
CPM-də (maddə 96) birbaşa göstərilir ki, mütəxəssisin əsas 
vəzifəsi sübutların tapılmasında, təsbit edilməsində və 
götürülməsində müstəntiqə kömək göstərməkdir. İstintaq hərəkətinin 
növündən asılı olaraq, mütəxəssisin vəzifəsi aşağıdakılardan 
ibarətdir: istintaq hərəkətinin keçirilməsi üçün lazımi şəraitin 
yaradılmasında müstəntiqə kömək göstərmək, aşkar edilmiş iz və 
obyektlərin saxlanmasını təmin etmək; istintaqı aparılan hadisənin 
baş verdiyi şəraiti canlandırmaq, xüsusi ləvazimat və yardımçı 
texniki vasitələri tətbiq etmək. Müstəntiqin göstərişi və ya icazəsi ilə 
mütəxəssis istintaq hərəkəti iştirakçılarından özünə lazım olan 
məlumatları ala bilər, eləcə də gördükləri işlər və xüsusi ləvazimatın 
təyini, onlardan istifadənin nəticəsi barədə izahlar verə bilər. 
İstintaq hərəkətləri gedişində məhkəmə-tibb sahəsinin 
mütəxəssisləri müxtəlif yardımçı alət və vasitələr tətbiq edirlər. Bu 
vasitələrin standart dəstinə qayçılar, cərrah bıçağı, maqqaş, şpris, 
nevroloji çəkic, əşya şüşələri, tənzif, pambıq, ölçü və hesablama 
alətləri (xətkeşlər, santimetr lenti və ya ruletka, termometrlər, 
dinamometrlər, saniyəölçənlər, kalkulyator və s.) elektrik sınaq təsiri 
generatoru, tuşlama alətləri (dar istiqamətli işıq dəstəsi mənbələri), 
nişan qoymaq üçün işlədilən vasitələr (leykoplastır və ya yapışqanlı 
lent, qayçılar, markör), işıqlandırma və optiki cihazlar (lupa, fənər və 
s.), ultrabənövşəyi və infraqırmızı şüavericilər, izləri götürmək və 
müqayisəli nümunələrin alınması üçün işlədilən vasitələr (plastik 
kütlələr, gips, talk), kimyəvi reaktivlər və ekspress-diaqnostikanın 
Cinayət mühakimə icraatının  
məhkəmə-tibbi təminatı  
 139
digər maddələri (atropin və pilokarpin, «Qemofan» reagenti və s.), 
nişanlayıcı, qablaşdırıcı və dezinfeksiyaedici materiallar daxildir. 
Əlavə vasitələrə foto, kino və ya video cihazlar aiddir. Texniki və 
digər vasitələr tətbiq edildikdə istintaq hərəkətlərinin keçirilməsində 
iştirak edənlər xəbərdar edilməli və protokolda müvafiq qeydiyyat 
aparılmalıdır.  
Mütəxəssis tərəfindən əlavə texniki vasitələrin, qurğuların və 
materialların tətbiq olunması hər şeydən əvvəl izlərin və aşkar 
edilmiş obyektlərin tapılmasına, baxılmasına, təsbit edilməsinə, 
götürülməsinə və qablaşdırılmasına doğru yönəlmişdir. Prosessual 
hərəkətin keçirildiyi yerdə ilkin tədqiqatların aparılmasının 
mümkünlüyü, həmin hərəkətlərin operativ xarakteri və müstəntiqlə 
razılaşdırmanın vacibliyi baxımından məhduddur. Yenidən aşkar 
edilmiş iz və obyektlərin ilkin tədqiqatı yalnız ekspert praktikasında 
istifadəsi bəyənilmiş və rəsmən məsləhət görülmüş, obyektlərin 
maksimal dərəcədə saxlanılmasını təmin edən, sonrakı ekspertizaların 
keçirilməsinə mane olmayan, düzgün və aydın nəticələr verən üsul və 
vasitələrlə aparılmalıdır. Bütün istintaq hərəkəti iştirakçıları 
tərəfindən nəticələri əyani surətdə qavranılan və ya başa düşülməsi 
aydın olan metodlara üstünlük verilir. İstifadə olunan vasitə və 
üsullar obyektlərin dağılmasına səbəb olmamalıdır. Obyektlərin 
dağılmasına müstəntiqin icazəsi ilə, o halda yol verilir ki, iz və 
obyektlərin bütövlüklə götürülməsi və ya yerində keçirilən tədbirlərlə 
belə, obyektin tam tədqiqatı mümkün olmur. Bu vaxt obyektin 
mütləq ilkin sənədləşdirilməsi - protokolda ətraflı təsviri, sxem tərtib 
edilməli, şəkil və video çəkilişlər aparılmalıdır. 
Mütəxəssis müxtəlif ləvazimatlardan istifadə etdikdə 
təhlükəsizlik qaydalarına ətrafdakıları da nəzərə almaqla, riayət 
etməlidir. Bir çox etik məsələlərdə diqqətli olmalıdır. Məsələn; 
meyitə baxış keçirildikdə, istintaq hərəkətinin keçirilməsində iştirak 
edənlər, xüsusən də mərhumun yaxınları və qohumları tərəfindən 
mütəxəssisin fəaliyyəti psixoloji olaraq mənfi qəbul edilə bilər.  
Mütəxəssis, lazım olduqda sübutların tapılması, təsbit edilməsi və 
götürülməsi ilə bağlı təkliflər edir, onların istintaq hərəkətinin 
protokoluna salınmasına nəzarət edir, səlahiyyətinə aid məsələlərdə 
 
Şakir Musayev  
 
140
müstəntiqə məsləhətlər verir, fəaliyyətinin predmetinə aid əmrləri və 
göstərişləri yerinə yetirir (iz və obyektlərin təsdiqlənməsində, 
iştirakçılara nümayiş etdirilməsində, müqayisəli nümunələrin 
alınmasında köməklik göstərir). Bu zaman, mütəxəssisin, istintaq 
hərəkətinin əsas predmeti çərçivəsindən kənara çıxan və ya onun 
vəzifələrində nəzərdə tutulmayan hər bir hərəkəti təsdiq edilməlidir.  
Mütəxəssisin prosessual tabeçilik statusuna və qanunvericiliklə 
möhkəmləndirilmiş təşəbbüskarlıq hüququnun olmamasına 
baxmayaraq, bütün hallarda onun qanunun tələb etdiyi kimi, 
sübutların tapılması, təsbit edilməsi və götürülməsinə aid hallar 
haqqında deyil, ümumilikdə istintaq hərəkətinin keçirilməsinin 
predmetinə və istintaq üçün məna kəsb edən digər məlumatlar 
haqqında mülahizələrini müstəntiqin nəzərinə çatdırmasını düzgün 
hesab etmək olar. 
Mütəxəssis öz xidməti vəzifələrini yerinə yetirmək üçün 
maksimal dərəcədə tam və obyektiv məlumatlar almalıdır. Bu da 
istintaq hərəkətinin bütün iştirakçıları ilə aktiv qarşılıqlı əlaqə 
yaratmadan mümkün deyildir. Mütəxəssis unutmamalıdır ki, onun 
istintaq hərəkətində fəaliyyətinə qanunvericilikdə nəzərdə tutulmuş 
hal şahidləri kimi vacib nəzarətçilər vardır. Cinayət prosessual 
məcəlləsi baxış (o cümlədən meyitə) keçirilərkən, ekshumasiyada, 
istintaq eksperimentlərində, axtarış və götürmədə, tanınmaya təqdim 
etdikdə və ifadələrin yoxlanılmasında hal şahidlərinin mütləq 
qaydada iştirakını nəzərdə tutur (CPM maddə 94). Müstəntiqin hal 
şahidlərini müayinənin, götürmənin və baxışın keçirilməsinə cəlb 
etməmək hüququ vardır. Bu onların təhlükəsizliyinin təmin oluna 
bilməyəcəyi və ya istintaq hərəkətinin çətin şəraitdə keçiriləcəyi 
halda baş verir.  
Hal şahidi - cinayət işinin nəticəsində marağı olmayan, istintaq 
hərəkətinin keçirilməsi faktını, onun məzmununu, gediş və nəticəsini 
təsdiq etmək üçün təhqiqatçı, müstəntiq və prokuror tərəfindən cəlb 
edilmiş şəxsdir (CPM maddə 94). Mütəxəssis işini müşahidə və 
təsdiq edən hal şahidləri sonradan məhkəmədə onun müəyyən etdiyi 
məlumatların ədalətliliyini təsdiqləyə və onların obyektivliyinə dair 
yarana biləcək şübhələri təkzib edə bilər. Təbii ki, bunda marağı olan 
Cinayət mühakimə icraatının  
məhkəmə-tibbi təminatı  
 141
mütəxəssis istintaq hərəkətinin planlaşdırılması vaxtı (əgər təcili 
xarakter daşımırsa) hal şahidlərinin seçilməsində müstəntiqin 
diqqətini onların sağlamlıq vəziyyətinə, müşahidə etdiklərini düzgün 
və dəqiq qavrayıb, yadda saxlamaq qabiliyyətlərinə yönəldə bilər. 
Prosessual hərəkətlər keçirilərkən mütəxəssis öz işini elə təşkil 
etməlidir ki, hal şahidləri onun hərəkətlərinin gedişini müşahidə edə 
bilsinlər. Onlarda məhkəmə həkiminin rolu barədə aydın təsəvvür 
yaransın və sonradan təyin etdikləri faktları təsdiqləsinlər. Əlavə 
olaraq, faktlara və obyektlərin konkret xüsusiyyətlərinə hal 
şahidlərinin diqqətini yönəltmək iş üçün əhəmiyyətlidir.  
Hal şahidlərinin, şübhəli, təqsirləndirilən, zərərçəkmiş şəxslərlə 
və onların qanunu nümayəndələri ilə, şahid və istintaq hərəkətlərinin 
digər iştirakçıları ilə qarşılıqlı əlaqəsi aşağıdakı şərtlərə cavab 
verməlidir: 
−  Bu şəxslərin qanunu hüquqlarına riayət edilməklə CPM 
çərçivəsində hərəkət etmək (prosessual-hüquqi şərt); 
−  Şərəf və ləyaqətinin alçaldılmasının yol verilməzliyi (mənəvi-
etik şərt); 
−  Bilərəkdən aldatma və faktların təhrif edilməsi (cinayət-hüquqi 
şərt). 
Qanuna görə istintaq hərəkətinin keçirilməsi və onun nəticəsinin 
tərtib edilməsi müstəntiqin vəzifəsinə aiddir. Lakin, yekun mərhələdə 
mütəxəssis kənarda müşahidəçi qismində qalmır. Mütəxəssis 
protokolu imzalamaqla kifayətlənmir, onun tərtibində müstəntiqə 
yardım edir. İstintaq hərəkətlərində ekspertin və ya mütəxəssisin 
iştirakının protokolda yalnız onun imzası ilə təsdiqlənməsi hallarını 
mütəxəssis işində ciddi metodik qüsurlar kimi qəbul etmək olar.  
CPM-nın 134.1 maddəsi protokol tərtibinin mütləqliyini təyin 
edir. Protokola cinayət prosesində istintaq və ya məhkəmə 
hərəkətlərinin gedişini və nəticələrini təsbit edən əsas sənəd kimi 
baxılır, orada qeyd olunan faktlar və hallar isə iş üzrə sübut sayılır 
(maddə 134.2.). Əgər protokol tərtib edilməmişsə və ya qanunun 
tələblərinin ciddi pozulması ilə tərtib edilmişsə istintaq hərəkətlərinin 
nəticəsi sübutedici əhəmiyyətini itirir (maddə 134.4.). 
 
Şakir Musayev  
 
142
İstintaq hərəkəti protokolunun tərtib edilmə qaydası və məzmunu 
CPM 134, 234, 236, 237. 241, 263 maddələri ilə qaydaya salınmışdır. 
Protokol müstəntiq tərəfindən prosessual hərəkətlər gedişində və ya 
dərhal onun yekununda tərtib edilir. Protokol əllə və ya texniki 
vasitələrdən istifadə etməklə (yazı makinası, kompyuter və s.) yazıla 
bilər. Bir çox hallarda istintaq hərəkəti gedişi və nəticələrini 
bütövlükdə əks etdirmək üçün qaralamadan, stenoqrafiyadan, 
fotoqrafiyadan, kino, səs və ya video yazıdan istifadə edilir. Bu halda 
protokol, hərəkət qurtardıqdan dərhal sonra tərtib edilir. Stenoqrafik 
yazılar, fotoqrafik neqativ və şəkillər, audio və video yazı materialları 
cinayət işinə əlavə edilir.  
Protokolun standart blanklar halında forması CPM-ə əlavələrdə 
göstərilmişdir. Protokolun nüsxə sayının miqdarı qanunla 
məhdudlaşdırılmamışdır. Aşkar edilmiş obyektlərin və yaxud 
müəyyən edilmiş faktların ekspertizası keçirilərkən, zərurət yarandığı 
hallarda protokolun bir surəti mütləq məhkəmə-tibb ekspertinə 
təqdim edilir. 
Protokolun tərtib edilməsində mütəxəssisin köməyi, onların 
yerinə yetirilmiş hərəkətlərinin gedişinin obyektiv və tam 
protokollaşdırılması, istintaq hərəkətinin keçirilmə şərtlərinin, 
köməkçi vasitələrdən istifadənin texniki xarakteristikasının, həmçinin 
xüsusi anlayışların səviyyəli istifadəsinin dəqiq təsbit edilməsinə 
zəmanət kimi xidmət edir. 
İstintaq hərəkəti protokolu üç hissədən ibarətdir: giriş, təsviri və 
nəticə hissə. Məhkəmə tibb sahəsinin mütəxəssisi protokolun hər üç 
hissənin məzmununa diqqət yetirməlidir. Xüsusən giriş hissədə 
istintaq hərəkəti keçirilməsinin vaxtı və yeri, onun başlanma və 
qurtarma vaxtı (dəqiqəyədək dəqiqliklə), kim tərəfindən və hansı 
əsasa görə keçirilməsi (müstəntiqin adı, soyadı və atasının adı), onun 
keçirilmə şəraiti (hava, işıqlanma, hərarət rejimi və s.) düzgün qeyd 
edilməlidir. Giriş hissədə istintaq hərəkətinin digər iştirakçıları və 
onlar barədə məlumatlar (adı, soyadı, atasının adı, iş yeri, tutduğu 
vəzifə) göstərilir. Buna əsasən müstəntiq onların, o cümlədən 
mütəxəssisin şəxsiyyət və səlahiyyətinə əmin olur. 
Cinayət mühakimə icraatının  
məhkəmə-tibbi təminatı  
 143
Hərəkət iştirakçılarına onların prosessual hüquqlarını, vəzifə və 
məsuliyyətini, istintaq hərəkətlərinin aparılma qaydasını izah 
etdikdən sonra protokola müvafiq qeydiyyatlar aparılır və onların 
şəxsi imzaları ilə təsdiqlənir.  
Mütəxəssis öz vəzifəsini yerinə yetirməkdən imtina etməyə və ya 
boyun qaçırmağa görə məsuliyyət daşıdığı barədə xəbərdar edilir. 
Protokolun təsviri hissəsini tərtib edərkən mütəxəssis prosessual 
hərəkətlərin məzmununu və onların keçirilmə şəraitini, müəyyən 
edilmiş faktların mahiyyətini və aşkarlanma üsullarını dəqiqliklə 
qeyd etməkdə müstəntiqə köməklik göstərir. Mütəxəssis hərəkətinin 
mahiyyəti və ardıcıllığı protokola istintaq hərəkətləri gedişində 
olduğu kimi qeyd edilir. Mütəxəssisin istifadə etdiyi metodların, 
yardımçı texniki vasitələrin ətraflı xarakteristikası verilir, onların 
tətbiqi nəticələri, yerinə yetirilmiş hərəkətlər, yenidən müəyyən 
edilmiş iş üçün əhəmiyyət kəsb edən hallar və faktlar (o cümlədən 
mənfi xarakterli faktlar), hərəkət iştirakçılarının ifadə və izahatları 
qeyd edilir. 
Protokolun üçüncü yekun hissəsində görülmüş işin nəticələrinin 
təsbit edilməsinin əlavə texniki vasitələri, onlardan istifadənin şərtləri 
və qaydaları haqqında, hansı obyektlər üçün istifadə olunması, 
həmçinin, alınmış nəticələr barədə məlumatlar qeyd edilir. Xüsusi 
yardımçı vasitələrə fotoqrafik alətlər, kino və videoçəkilişləri, səs 
yazıları, qrafik təsbiti vasitə və nəticələri (sxem, layihə, şəkillər) və 
modelləşdirmə (maketlərin, surətlərin, basma izlərinin, iz və 
obyektlərin surətlərinin hazırlanması) aiddir. Foto cədvəllər və 
onların neqativi, kino və video lentlər, stenoqrammalar, 
fonoqrammalar və sxemlər protokola əlavə sayılır və onun əsas 
hissəsi kimi işə tikilir. Protokolda göstərilən vasitələrdən istifadə 
şəraiti və onların texniki xarakteristikası qeyd olunmasa, əldə edilmiş 
faktiki məlumatlar sübutedici əhəmiyyətini itirmiş hesab olunur. 
Məhkəmə-təbabəti mütəxəssisi yalnız şəxsən istifadə etdiyi texniki 
vasitələrin və onun iştirakı ilə alınan nəticələrin təsvirini təmin edir. 
Protokolda iştirakçıların texniki vasitələrdən istifadə olunacağı 
barədə əvvəlcədən xəbərdarlıq edilmələri göstərilməlidir. Səs, kino 
 
Şakir Musayev  
 
144
və video yazılar istintaq hərəkəti qurtardıqdan sonra bütövlüklə 
yenidən baxılır.  
Protokolun yekun hissəsində müstəntiq mütəxəssisin təklif və 
etirazlarını qeyd edir. Mütəxəssisə və digər iştirakçılara protokola 
əlavə və dəqiqləşdirmələr etmək haqqında fikir və müşahidələrini 
qeyd edə bilməsi hüquqlarını aydınlaşdırır. Protokolun 
dəqiqləşdirilməsi və tamamlanması ilə əlaqədar mütəxəssisin 
göstərdiyi istənilən müşahidə və fikirləri, mütləq qaydada protokolda 
öz əksini tapmalıdır. Məsələn, funksiyasını yerinə yetirməkdə mane 
olan şəraitlər (kifayət qədər işıqlanmanın olmaması, əlverişsiz hava 
şəraiti və s.), yerinə yetirdiyi hərəkət şərtlərinə əməl olunub-
olunmaması, müstəntiqin istintaq hərəkətinin digər iştirakçılarına 
verdiyi sualların məzmununun dəqiqləşdirilməsi, yazılmış ifadələrin 
dəqiq və tamlığı barədə və digərləri aid ola bilər.  
Mütəxəssisin bütün fikir və mülahizələrinin hamısının protokola 
qeyd edilməsi vacib deyil. Bu bildirişlər istintaq hərəkətinin 
keçirilməsi taktikasına, onun gedişi və nəticələrinin 
qiymətləndirilməsinə, alınmış nəticələrin etibarlığına toxunursa, 
müstəntiq onlardan imtina edə bilər. Sübutların qiymətləndirilməsinə 
yönəlmiş belə fikir və mülahizələr məhkəmə və müstəntiqin 
səlahiyyətinə aid olduğundan, onunla razılaşıb-razılaşmamaq onların 
hüququdur. Mütəxəssis təşkilati, icra və dindirmənin nəticələrinə aid 
bütün məsələlər barədə öz fikrini şifahi söyləyə bilər və təcrübəli 
müstəntiq onun bütün bildiriş və fikirlərini diqqətsiz qoymaz. 
Protokolu müstəntiq, mütəxəssis və istintaq hərəkətinin icrasında 
iştirak edən digər şəxslər imzalayırlar. İmza atmamışdan əvvəl, 
mütəxəssis protokolun mətnində öz hərəkətlərinin və əldə edilən 
məlumatların düzgün, dəqiq və bütövlükdə şərh olunmasına əmin 
olmalıdır. Qanun istintaq hərəkətində iştirak edən bütün şəxslərin 
protokolla tanış olmasının mütləqliyini göstərir. Oxunmadan 
protokolun imzalanması ciddi taktiki səhvdir. Bəzən bu səhv mühüm 
məlumatların bərpa olunmaz halda itməsinə, mütəxəssisin 
dindirilməsi və ya istintaq hərəkətlərinin təkrar keçirilməsi zərurətinə 
səbəb olur. Bütün əlavə və düzəlişlər göstərilməli, mütəxəssis və 
Cinayət mühakimə icraatının  
məhkəmə-tibbi təminatı  
 145
müstəntiqin ayrıca imzaları ilə təsdiqlənməlidir (dindirmə aparılarkən 
dindirilənin imzası ilə).  
Hər hansı bir səbəbdən mütəxəssis protokolu imzalamaqdan 
imtina edirsə, bu barədə protokolda müvafiq qeydiyyat aparılır və 
müstəntiqin, əgər istintaq hərəkətində müdafiəçi və hal şahidləri 
iştirak edirsə, onların imzası ilə təsdiqlənir. Mütəxəssisə protokolu 
imzalamaqdan imtina etməsinin səbəblərini izah etmək üçün imkan 
verilir və həmin izahat mütləq qaydada protokola qeyd olunur. 
Mütəxəssisin vəzifəsi müstəntiqə istintaq hərəkətinin hazırlığında, 
keçirilməsində, nəticələrin tərtibində kömək etməsi ilə kifayətlənmir 
və bununla onun prosessual fəaliyyəti qurtarmır.  
Sübutların qiymətləndirilməsi işdə olan materialların 
qeydiyyatına və təhlilinə əsasən təhqiqatçının, müstəntiqin, 
prokurorun və məhkəmənin müstəsna hüququdur. Mütəxəssisin 
mülahizələri istintaq hərəkəti nəticəsinin düzgün başa düşülməsində, 
sübutların əsasını təşkil edən faktiki məlumatların tam, hərtərəfli və 
obyektiv qiymətləndirilməsində əhəmiyyətli dərəcədə təhqiqatçıya, 
müstəntiqə, prokurora və məhkəməyə köməklik edir. Yəni, 
mütəxəssis öz səlahiyyətinə müvafiq olaraq, sübutların mənası haqda 
deyil, onların əsasını təşkil edən faktiki məlumatlar haqda öz 
mülahizələrini söyləmək hüququna malikdir. İstintaq hərəkəti 
nəticəsinin qiymətləndirilməsində mütəxəssisin iştirakı, eyni vaxtda 
onun peşəkarlıq səriştəsinin təkmilləşdirilməsinə köməkdir və 
növbəti oxşar prosessual hərəkətlər keçirilərkən səhvdən 
çəkindirəcəkdir.  
Hər şeydən əvvəl qeyd etmək lazımdır ki, istintaq hərəkətini 
dindirmə, istintaq eksperimenti, ifadələrin yoxlanılması, nümunələrin 
götürülməsi ya tanınmaya təqdim etmə, onun nəticələrinin 
müzakirəsindən ayrılmalıdır. Nəticədə istintaq edilən hadisənin 
gedişinin daha obyektiv və hərtərəfli araşdırılmasına, 
canlandırılmasına və öyrənilməsinə imkan yaranır. İkincisi, yadda 
saxlamaq lazımdır ki, istintaq hərəkəti gedişində mütəxəssisin hər 
hansı bir fikri olduqca ilkin xarakter daşıyır, müstəntiqin xahişi ilə 
ona yalnız şifahi halda deyilə bilər və protokola qeyd olunmur. Çox 
 
Şakir Musayev  
 
146
nadir hallarda müstəntiq öz təşəbbüsü ilə mütəxəssis mülahizələrini 
protokola qeyd edir ki, bu da sübutu əhəmiyyət kəsb etmir. 
Əldə edilmiş nəticələrin yekun qiymətləndirilməsi bir qayda 
olaraq müstəntiq tərəfindən istintaq hərəkəti çərçivəsindən kənarda 
aparılır. Bu məqsədlə ya ekspertiza təyin edilir və yaxud da ekspert 
dindirilə bilər.  
Mütəxəssisin fikrini aydınlaşdırmaq üçün eksperti dindirməklə, 
ilkin, əlavə ya təkrari ekspertizaların keçirib-keçirilməməsini 
müstəntiq və məhkəmə müəyyən edir. Lakin, CPM, müvafiq 
prosessual həllin əsasını dəqiq müəyyən etmir. Məsələn, əlavə 
ekspertizanın təyin edilməsi (maddə 267) və ekspertin dindirilmə 
səbəbləri (maddə 272) praktik olaraq bir-birinə çox uyğundur. Təkrar 
ekspertizanın təyin olunması üçün əsaslardan biri olan ekspert rəyinin 
əsassızlığı deyildikdə, nəyin başa düşülməsi məcəllədə 
açıqlanmamışdır. Buna görə də mütəxəssis (ekspert) bu sualın 
həllindən kənarda qalmamalı, öz fikir və mülahizələrini müstəntiqə 
və məhkəməyə bildirməlidir. Fikrimizcə, istintaq hərəkəti 
nəticələrinin qiymətləndirilməsindən sonra qərar qəbul etmək üçün 
aşağıdakı alqoritmi qanunvericiliklə ziddiyyət təşkil etməz.  
- əgər prosessual hərəkətin nəticələri ekspert tərəfindən əvvəl 
verilmiş rəylə obyektiv ziddiyyət təşkil edirsə, onun əsaslı və düzgün 
olmasından şübhələnməyə əsas verir və bu suallar üzrə təkrar 
ekspertiza təyin olunmalıdır;  
- əgər prosessual hərəkətin nəticəsi kimi, əvvəllər ekspertə məlum 
olmayan yeni məlumat ortaya çıxırsa və onun qiymətləndirilməsi 
üçün xüsusi tədqiqat lazımdırsa və əvvəllər tədqiq olunmuş iş 
materiallarına dair müstəntiqdə yeni suallar yaranırsa, onda əlavə 
ekspertiza təyin edilir; 
- əgər alınan məlumatlar, onun mahiyyətində əks olunmayaraq, 
ekspert rəyini tamamlayır və ya ona əlavələr edilərsə və 
mütəxəssisdən xüsusi tədqiqatlar aparılmadan aydınlaşdırılmanı tələb 
edirsə, müstəntiq ekspertin dindirilməsini keçirə bilər; 
- istintaq hərəkətinin, ekspert nəticələrinin yoxlanılması 
məqsədilə keçirildiyi, lakin onların təsdiq edildiyi və heç bir yeni 
Cinayət mühakimə icraatının  
məhkəmə-tibbi təminatı  
 147
şəraitlərin müəyyən edilmədiyi hallarda, müstəntiq mütəxəssisin 
şifahi mülahizələri ilə kifayətlənə bilər. 
Müstəntiqin və ya məhkəmənin sübutların qiymətləndirməsinin 
ümumi prinsipi - «öz daxili inamına görə» - mütəxəssis tərəfindən 
tətbiq edilə bilməz. Mütəxəssis sübutları deyil, onların əsasını təşkil 
edən faktiki məlumatları qiymətləndirir. Bu halda qərəzsizlik, öncə 
müəyyən edilmənin olmaması və müstəqillik kimi müddəalar və 
digər tələblər rəhbər tutulmalıdır. Həmin prinsipləri mütəxəssis 
fəaliyyətinə də aid etmək olar. İstənilən istintaq hərəkəti nəticəsinin 
doğruluğunun qəbul edilməsi və əsaslanmış sübutların, iş üzrə 
sübutların ümumi sxeminə daxil edilməsi üçün nəticələrə ciddi 
yanaşaraq elmi, obyektiv və məntiqi qiymət vermək lazımdır. Çox 
vaxt belə qiymətləndirmə müstəntiq tərəfindən mütəxəssisin iştirakı 
ilə aparılır və aşağıdakı sualların həlli nəzərdə tutulur: 
♦  Qarşıya qoyulmuş məqsədə çatmaq üçün seçilmiş istintaq 
hərəkəti prosessual və metodik cəhətdən uyğun vasitədirmi; 
♦  İstintaq hərəkəti keçirilərkən mütəxəssis iştirakının predmet 
və şərtlərinə aid cinayət prosessual məcəllənin tələblərinə əməl 
olunmuşdurmu; 
♦  Prosessual hərəkətin məzmunu istintaq hərəkətinin 
keçirilməsinin ilkin planına uyğundurmu, elmi-texniki vasitələrdən 
və xüsusi metodlardan nə dərəcədə tam və düzgün istifadə 
olunmuşdur; 
♦  Prosessual hərəkətin nəticələri nə dərəcədə dolğun və düzgün 
qeyd edilmişdir; 
♦  Qarşıya qoyulan məsələlər həll olunmuşdurmu, istintaq 
hərəkətlərinin təkrar keçirilməsi lazımdırmı; 
♦  Əldə edilmiş məlumatlar nə dərəcədə etibarlıdır (son 
məlumatların və müqayisə meyarlarının düzgün seçimi, təcrübələr 
keçirilərkən vacib taktiki şərtlərə riayət edilməsi, alınan məlumatların 
davamlılığı, onların izahında formal-məntiqi vasitələrin düzgünlüyü 
və s.); 
 
Şakir Musayev  
 
148
♦  İstintaq hərəkətlərinin faktiki nəticələri işin digər 
materiallarına uyğundurmu və ya ziddiyyət təşkil edirmi və 
ümumilikdə tədqiq edilən hadisələr gedişinə yayıla bilərmi; 
♦  Yenidən alınmış məlumatların sonrakı istintaqda, 
planlaşdırmada və digər istintaq hərəkətlərində, o cümlədən 
məhkəmə-tibb ekspertizasının keçirilməsində hansı imkanları vardır. 
Nəticələrin belə təhlili istintaq hərəkətini faktiki olaraq 
tamamlayır. Planlaşdırma, icra və nəticələrin qiymətləndirilməsinin 
göstərilən alqoritmi prosessual hərəkətlərdə məhkəmə-tibb 
ekspertinin (mütəxəssisin) dəqiq və ardıcıl iştirakını, işinin 
məqsədyönlü və səmərəliliyini, müstəntiqlə qarşılıqlı hərəkətlərinin 
uzlaşmasını və yekdilliyini təmin edir.  
Prosessual hərəkətlərdə öz iştirakını qüsursuz və səmərəli 
planlaşdırmaq və təşkil etmək bacarığı məhkəmə-tibb ekspertinin 
yüksək səviyyəli professional hazırlığının mühüm meyarıdır.  
Cinayət mühakimə icraatının  
məhkəmə-tibbi təminatı  
 149
FƏSİL 7. İSTİNTAQ BAXIŞI. 
MÜAYİNƏ. AXTARIŞ. GÖTÜRMƏ. 
 
İstintaq baxışı ən universal prosessual hərəkət sayılır. Onun 
həyata keçirilməsi üçün bir çox hallarda ekspert və mütəxəssislər cəlb 
edilir. Onların sıralarına məhkəmə-tibb ekspertləri və məhkəmə 
təbabəti sahəsinin mütəxəssisləri də cəlb olunur (istintaq 
hərəkətlərində ekspert və mütəxəssislərin iştirakı zamanı onların 
prosessual statuslarının fərqi olmasına baxmayaraq, funksiyaları və iş 
metodları uyğun gəlir). 
Xüsusi kriminalistik ədəbiyyatlarda istintaq taktikası, baxış, 
müayinə və axtarış metodikası haqqında məlumatlar ətraflı şərh 
olunur. Metodik baxımdan müayinənin təşkili «canlı» şəxslərin 
ümumi məhkəmə ekspertizasının müayinə təcrübəsindən seçilmir. 
Axtarış və götürmənin icrasına məhkəmə təbabəti sahəsindən 
mütəxəssislər nadir hallarda cəlb olunur. Bu hal başlıca olaraq, 
qanunvericilikdə baş verən dəyişiklikləri, CPM-nin və D.M.E.F.H.Q-
nun qüvvəyə minməsini nəzərə alaraq, müvafiq istintaq hərəkətlərinin 
həyata keçirilməsinin yalnız ümumi prosessual əsaslarını şərh 
etməklə kifayətlənməyə imkan verir. 
 
 
7.1. İstintaq baxışı, müayinəsi, axtarışı, 
götürmə haqqında anlayışlar və onların 
məhkəmə-tibbi ekspertizada yeri. 
 
Baxış – hər-hansı bir obyektin müşahidəsi və müayinəsindən 
ibarət prosessual hərəkətdir. Baxışın həyata keçirilməsinin 
əsaslandırılması CPM 236.1-ci maddəsində əksini tapmışdır. Bu 
maddədə, baxışın cinayət izlərinin tapılması və cinayət işi üçün sübut 
mənbəyi ola biləcək digər maddi obyektlərin və iş üçün əhəmiyyətli 
olan digər halların aşkar edilməsi məqsədi ilə həyata keçirilməsi 
göstərilir. 
 
Şakir Musayev  
 
150
Hadisə baş verən yer, eləcə də cinayət izlərinin olması ehtimal 
edilən, lakin hadisə yeri olmayan hər-hansı ərazi sahəsi, əşyalar, 
sənədlər, insanlar, heyvanlar, heyvan cəsədləri və insan meyitləri və 
yaxud meyit hissələri baxışın obyekti ola bilər. 
Digər prosessual hərəkətlər kimi, baxış da adətən artıq qaldırılmış 
cinayət işi üzrə aparılır. Təxirəsalınmaz hallarda hadisə yerinə baxış 
cinayət işi açılmamış keçirilə bilər (CPM, maddə 236.2). Qanunda 
«təxirəsalınmaz» halların siyahısı verilmir. Məhkəmə-tibb 
fəaliyyətində meyitin aşkar edilməsi və ona istintaq baxışının 
keçirilməsi zərurətini bu hala aid etmək olar. 
Müstəntiqin baxış keçirilməsi barədə qərarı qətnamənin 
çıxarılmasını tələb etmir. İstintaq hərəkətinin aparılmasının 
əsaslandırılmasının və qanunauyğunluğunun müəyyən ediməsinin 
müstəntiqin səlahiyyətinə aid olmasına baxmayaraq, yaşayış yerinə 
baxış keçirilməsi barədə qərar qəbul etmək yalnız məhkəmənin 
səlahiyyətinə aiddir. 
Baxış hal şahidlərinin iştirakı ilə keçirilir. Lakin lazımi rabitə və 
əlaqə vasitələrinin olmadığı çətin keçirilə bilən ərazidə, həmçinin 
istintaq hərəkətinin icrasının insanların həyatı və sağlamlığı üçün 
təhlükə törədə bilməsi ilə bağlı hallarda, baxış hal şahidlərinin iştirakı 
olmadan keçirilə bilər və bu barədə istintaq hərəkətinin protokolunda 
müvafiq qeydlər edilir. Baxış hal şahidlərinin iştirakı olmadan 
keçirilirsə, onun gedişini və nəticələrini təsbit etmək üçün foto, kino 
və ya videoçəkiliş kimi texniki vəsaitlərdən istifadə edilir. Texniki 
vasitələrin istifadəsi mümkün olmadıqda, bu barədə müstəntiq 
protokolda müvafiq qeydlər etməlidir.  
Qanunvericilikdə istintaq baxışının keçirilməsinə mütəxəssisin 
cəlb olunmasının mümkünlüyü birbaşa qeyd olunmur. Qanunda bu 
məsələ ümumi norma daxilində həll edilir. CPM-nin 85-ci maddəsinə 
uyğun olaraq müstəntiq cinayət işinə görə ibtidai istintaqı aparmağa 
səlahiyyətli vəzifəli şəxs kimi tədqiqatın gedişatını şəxsən özü 
istiqamətləndirir, istintaq və digər prosessual hərəkətlərin həyata 
keçirilməsinə dair qərarlar qəbul edir (məhkəmə qərarının və 
prokuror sanksiyasının alınması tələb olunan hallar istisna olmaqla) 
və cinayət mühakimə icraatı iştirakçılarını bu hərəkətlərin 
Cinayət mühakimə icraatının  
məhkəmə-tibbi təminatı  
 151
keçirilməsinə cəlb edir. Ümumi qayda üzrə hər bir konkret halda 
ekspert və ya mütəxəssisin prosessual hərəkətlərə cəlb olunması 
məsələsini müstəntiq istintaqı aparılan cinayət işinin 
xüsusiyyətlərindən asılı olaraq həll edir. Qanuna görə müstəntiqin 
fikrindən asılı olmayaraq baxış mütləq qaydada məhkəmə-tibb 
ekspertinin iştirakı ilə keçirilir. Belə hallara əsasən, meyitə baxışın 
keçirilməsi aiddir. Qanunla zəruri hallarda digər mütəxəssislərin də 
cəlb olunmasına yol verilir.  
Məhkəmə tibb ekspertinin iştirakı ilə keçirilən baxışda əsas baxış 
obyekti kimi hadisə yerini və həmin yerdə olan meyitləri, onların 
şəxsi əşyalarını, bioloji mənşəli obyektlərin izlərini (qan, tük, toxuma 
hissələri və ifrazatlar), cinayəti törətmək və ya onun izlərini 
gizlətmək üçün istifadə olunmuş obyektləri (əşya, alət, nəqliyyat 
vasitələri və s.) göstərmək olar. Nadir hallarda məhkəmə-tibb eksperti 
hadisə yeri olmayan, lakin üzərində cinayət işinə aid izlər və əşyalar 
aşkar edilmiş ərazi sahəsinin və tikililərin baxışında iştirak edir, 
həmçinin, hadisə yerindən kənarda cinayət işinə aid izlərə, predmet 
və alətlərə də baxış keçirir. Məhkəmə-tibbi biliklərdən istifadənin ən 
nadir obyekti – sənədlərdir. 
Meyitə baxış mütləq qaydada onun aşkar olunduğu yerdə 
keçirilir. Qanun hadisə yerində istintaq hərəkətlərinin keçirilməsi 
çətin olduqda baxış obyektinin götürülməsi, qablaşdırılması, 
möhürlənməsi müstəntiq və hal şahidlərinin imzaları ilə baxış yerində 
təsdiqlənməsi mümkünlüyünü nəzərdə tutur. Bu hal tam mənada 
meyitə də aiddir. Digər obyektlərdən yalnız cinayət işinə aidiyyatı 
olan əşyalar götürülə bilər. Bu zaman baxış protokolunda götürülən 
əşyaların fərdi əlamətləri və xüsusiyyətləri imkan dairəsində ətraflı 
qeyd olunmalıdır. Baxış zamanı aşkar edilən və götürülən əşyalar, 
izlər və s. hal şahidlərinə və baxışın digər iştirakçılarına təqdim 
olunmalıdır. 
Naməlum meyitlərə baxış zamanı, ekspert-kriminalistin köməyi 
ilə meyitlərin mütləq fotoşəkli çəkilməli və daktilokopiyası 
aparılmalıdır.  
 
Şakir Musayev  
 
152
Şahidin, təqsirləndirilən, şübhəli və zərərçəkmiş şəxsin müayinəsi 
– cinayətin istintaqı prosesində baxışın bir növü kimi 
qiymətləndirilən istintaq hərəkətidir. 
CPM-nin 238-ci maddəsi şəxsin müayinəsinin əsaslandırılmasını 
və qaydasını tənzimləyir və müstəntiqin qərar verməsini nəzərə alır. 
Müstəntiqin qərarı müayinəsi keçirilən şəxs üçün və prosessual 
hərəkətə cəlb olunan mütəxəssisin işlədiyi ekspert idarəsinin rəhbəri 
üçün mütləqdir. 
Müayinə cinayət işi üçün əhəmiyyətli olan, insan bədənində 
xüsusi əlamətlərin, xəsarətlərin, cinayət izlərinin, sərxoşluq 
vəziyyətinin, digər əlamətlərin təyin edilməsi üçün keçirilir. 
Müayinənin keçirilməsi, yalnız məhkəmə-tibb ekspertizası tələb 
olunmayan hallarda da mümkündür. 
Şahidin müayinəsi onun verdiyi ifadələrin düzgünlüyünün 
qiymətləndirilməsi üçün vacib olan hallar istisna olmaqla özünün 
icazəsi ilə aparıla bilər. 
Müayinə müstəntiq tərəfindən, lazımi hallarda məhkəmə həkimi 
və digər mütəxəssis dəvət olunmaqla aparılır. Müayinə zamanı şəxsin 
soyunması lazım olduqda və müstəntiq əks cinsdən olduqda 
mütəxəssisin iştirakı vacibdir. CPM-nin 238.5-ci maddəsinə uyğun 
olaraq, bu səbəbdən müstəntiqin müayinədə iştirak etmək hüququ 
yoxdur. Bu qayda müstəntiqin iştirakına müayinə olunan şəxsin 
könüllü icazəsi olduqda da təsir göstərir. Belə hallarda qanun, istintaq 
hərəkətinin həmin funksiyalarını mütəxəssisə həvalə edir və 
müayinəni məhkəmə həkimi aparır. Bu istintaq hərəkəti zamanı foto, 
video və kinoçəkiliş yalnız müayinə olunan şəxsin razılığı ilə aparılır. 
İstintaq hərəkətinin protokolunda bütün hərəkətlər, həmçinin 
baxış və müayinənin keçirilmə ardıcıllığı ilə aşkar olunanlar, baxış və 
müyinə anında aşkar olunanların xarci görünüşü, bütün götürülən 
predmetlər sadalanır və təsvir olunur. Protokolda baxış və 
müayinənin tarixi, hava və işıqlanma şəraiti (süni, təbii və s.), hansı 
texniki vəsaitlərdən istifadə olunması və nəticələrin alınması, 
əşyaların götürülməsi, möhürlənməsi və hansı möhür ilə 
möhürlənməsi, istintaq üçün mühüm olan əşyaların və ya meyitin 
Cinayət mühakimə icraatının  
məhkəmə-tibbi təminatı  
 153
baxışdan sonra göndərildiyi yer də göstərilməlidir. Mütəxəssis 
protokolun tərtibatında müstəntiqə yardım edir. 
Götürməyə (müayinə üçün) və axtarışın həyata keçirilməsinə 
məhkəmə təbabəti sahəsində mütəxəssis nadir hallarda cəlb olunur. 
Adətən hallarda götürmə istintaq baxışı və ya müayinəsi prosesində 
həyata keçirilir. 
Axtarışın məqsədi (CPM, maddə 242) cinayət alətlərinin, cinayət 
yolu ilə əldə edilmiş əmlak və qiymətli əşyaların, cinayət işi üçün 
əhəmiyyət kəsb edən digər əşya və ya sənədlərin tapılması və 
götürülməsi, o cümlədən, axtarılan şəxslərin və meyitlərin 
tapılmasıdır. İtkin düşmüşlərin, xüsusən də üzərində itkin düşmüş 
şəxsə məxsus əlamətləri olan meyit və obyektlərin axtarışı zamanı 
məhkəmə təbabəti üzrə mütəxəssisin axtarışa cəlb olunması olduqca 
vacibdir. Belə hallarla ən çox daşınmaz əmlakın, məsələn mənzilin 
qarət olunması məqsədilə törədilən qətl hadisələrində ciddi zərurət 
yaranır. Belə ki, paralel olaraq, güman edilən cinayətkarın 
əlamətlərini təyin etməyə imkan verən bioloji izlər də müəyyən edilə 
bilər. Bu halda, məhkəmə həkimi müstəntiqə itkin düşmüş insanın və 
ya cinayətkarın şəxsiyyətini təsdiq edə bilən sənədlərin və müəyyən 
obyektlərin, o cümlədən qan izlərinin, ağız suyunun və digər 
ifrazatların, tüklərin və s. tapılmasına və götürülməsinə yardım edir. 
Götürmə, cinayət işi üçün vacib sayılan müəyyən əşya və 
sənədlərin götürülməsi üçün həyata keçirilir. Axtarışdan fərqli olaraq, 
götürmə zamanı götürüləcək sənədlərin və əşyaların harada və kimdə 
olması dəqiq məlum olur.  
Götürmə zamanı bir çox hallarda məhkəmə-tibb ekspertləri 
mütəxəssis kimi deyil, dövlət məhkəmə ekspert idarəsinin vəzifəli 
şəxsləri kimi iştirak edirlər. Nümunə kimi, müstəntiqin cinayət işinə 
əlavə olunması nə-zərdə tutulmuş maddi sübutların (müayinə 
olunacaq obyektlərlə birgə, məhkəmə-ekspert idarəsinə gətirilən 
paltarların, qiymətli əşyaların və digər əşyaların) götürülməsini 
göstərmək olar. Eyni götürülmə qaydası müqayisəli müayinə üçün 
nümunələrə münasibətdə də nəzərdə tutulub. Bu nümunələr 
mütəxəssisin öncə keçirdiyi müayinələr zamanı əldə edilir və digər 
 
Şakir Musayev  
 
154
sərbəst ekspertizalar çərçivəsində istifadə olunmaq üçün nəzərdə 
tutulur. 
Axtarış və götürmə bir qayda olaraq məhkəmənin qərarı əsasında 
aparılır. Şəxsin axtarışını aparmaq üçün də məhkəmənin qərarı tələb 
olunur. Lakin şəxsin tutulduğu, təqsirləndirilən və şübhəli sayılan 
şəxslərin yaxalandığı və yaxud həbs olunduğu zaman axtarış və bir 
sıra digər hallar istisna olunur. 
Şəxsin axtarışı və götürülmə keçirilərkən azı iki hal şahidinin 
iştirakı mütləqdir. Şəxsin fərdi axtarışını onunla eyni cinsli şəxs 
aparır. İstintaq hərəkətində mütəxəssis və hal şahidləri iştirak edirsə 
və onlar axtarılan şəxslə eyni cinsə mənsubdurlarsa, bu zaman onlar 
axtarışı müşahidə edirlər (CPM, maddə 238.5). 
 
 
Cinayət mühakimə icraatının  
məhkəmə-tibbi təminatı  
 155
7.2. İstintaq baxışı, müayinə, axtarış və 
götürmə hərəkətlərində ekspertin 
(mütəxəssisin) vəzifə və funksiyaları. 
 
Baxış keçirilərkən mütəxəssisin əsas funksiyası müstəntiqə 
sübutların (müxtəlif əşyalar, izlər, sənədlər və digər obyektlər) 
axtarışında, baxışında, təsvir edilməsində və götürülməsində kömək 
etməkdir. Müstəntiqin göstərişinə görə mütəxəssis obyektləri seçir, 
sonrakı ekspert müayinələri üçün nümunələr götürür, tapılmış izlərin 
qorunma şəraitini təmin etmək üçün tədbirlər görür. Baxış zamanı 
xüsusi elmi-texniki vasitələrdən istifadə edərək protokolu, sxemləri, 
rəsmləri, çertyojları tərtib etməyə kömək edir. Beləliklə, istintaq 
baxışı, müayinəsi, axtarışı və ya götürülməsində iştirak edən 
mütəxəssisin işində ön plana araşdırıcı, təsvir etmək və yardımçı – 
texniki funksiyaları çıxır. Bundan əlavə, mütəxəssis müstəntiq və 
digər baxış iştirakçılarının xahişi ilə apardığı işlərə dair məlumat 
verir və müstəntiqin istənilən suallarına dair, səlahiyyətinə aid 
müvafiq məsləhətlər verir. 
Baxış, müayinə, götürmə və axtarış zamanı müstəntiqin 
köməkçisi kimi iştirak edən məhkəmə təbabəti üzrə mütəxəssis 
aşağıdakı məsələləri həll edir: 
1. İşə aidiyyatı ola bilən əşyaları, izləri və digər obyektləri tapmağa 
kömək edir; 
2. Obyekt və izlərin xüsusiyyətlərini, davamlılığını, əhəmiyyətini, 
dəyişkənliyini nəzərə alaraq, onlara baxışın səmərəli ardıcıllığı və 
qaydası barədə müstəntiqə məsləhətlər verir; 
3. Hadisənin tibbi nəticələrini müəyyənləşdirir. Ölüm faktını təsdiq 
edir; tapılmış bioloji obyektlərin və izlərin növünü, xüsusiyyətlərini 
və digər əlamətlərini təyin edir; İzlərin əmələgəlmə mexanizmi, 
yaranma vaxtı və istintaq hərəkəti aparılan cinayət işi ilə təxmini 
əlaqəsi haqda ilkin fikrini söyləyir və s.; 
4. Müstəntiqə istintaq hərəkətinin protokolunda obyektləri təsvir 
etməyə, aşkar olunmuş faktiki məlumatların tam və dəqiq şərh 
edilməsinə kömək edir; 
 
Şakir Musayev  
 
156
5. Obyektlərin toxunulmazlığını, təsbit edilməsini və 
qablaşdırılmasını təmin etməkdə müstəntiqə texniki yardım göstərir 
və məsləhətlər verir; 
6. Müqayisə üçün götürülən nümunələrin axtarışı və əldə 
edilməsində, seçilməsində iştirak edir. Nümunələrin sonrakı müayinə 
üçün yararlığının ilkin qiymətləndirilməsini aparır; 
7. Xüsusi avadanlığın səmərəli istifadə edilməsini təmin edir; 
8. İstintaq hərəkətinin gedişatı qaydalarına (məsələn, baxış 
zonasının genişləndirilməsi yaxud daralmasına dair, şəxsin 
instrumental müayinədən keçirilməsinə, yaxud onun klinika profilli 
mütəxəssislərin məsləhətinə göndərilməsinə dair və s.), təkrar və ya 
əlavə istintaq hərəkətinin keçirilməsinin vacibliyinə, tapılmış 
obyektlərin və izlərin məhkəmə-tibbi ekspertizanın səmərəli qaydada 
təyin edilməsinə və keçirilməsinə, eləcə də ekspert qarşısında 
qoyulacaq sualların düzgün tərtibatına dair müstəntiqə məsləhətlər 
verir; 
9. Prosessual hərəkətin gedişi zamanı müəyyən olunan 
məlumatların əhəmiyyəti barədə müstəntiqə açıqlamalar verir, 
istintaq versiyalarının irəli sürülməsində və əməliyyat-axtarış 
tədbirlərinin əsas istiqamətlərinin müəyyənləşdirilməsində iştirak 
edir. 
İstintaq hərəkətlərinin keçirilməsi tədqiqatının nəticəsinin 
inandırıcı dərəcədə təsdiq edilməsinə yardım edir. Mütəxəssisin 
iştirakı ilə həyata keçirilən istintaq baxışı zamanı götürülən maddi 
sübutların sayı və keyfiyyəti olduqca çox olur. Mütəxəssisin köməyi 
ilə istintaq-əməliyyat qrupunun işi daha peşəkar, səmərəli və az 
zaman sərf edilməsi ilə keçirilir. Mütəxəssisin iştirakı tapılmış izlərin 
və digər obyektlərin xüsusiyyətlərinin operativ təhlilinin 
mümkünlüyünü və onların ilkin fərqləndirilməsini təmin edir, 
müstəntiqə müvafiq ekspertizaların təyinini qabaqcadan 
planlaşdırmağa və ya əksinə, onların əsassız icrasından yayınmağa və 
istintaq vaxtının uzadılmamasına imkan yaradır. 
Cinayət mühakimə icraatının  
məhkəmə-tibbi təminatı  
 157
FƏSİL 8. DİNDİRİLMƏ. ÜZLƏŞDİRMƏ. 
 
8.1. Dindirilmə anlayışı və onun 
məhkəmə-tibbi təcrübədə yeri. 
 
Dindirilmə - istintaq və məhkəmə təcrübəsində geniş yayılmış 
hərəkət olub, sübutların yığımı və yoxlanılması vasitəsidir. Onun 
məqsədi dindirilən şəxsdən iş üzrə həqiqətin müəyyən olunması üçün 
əhəmiyyəti olan hallar barədə tam və düzgün məlumatlar almaqdır.  
Dindirilmənin müstəqil istintaq və məhkəmə hərəkəti kimi 
qanunvericiliyə müvafiq nizamlanması kifayət qədər genişdir. 
Cinayət işinin ibtidai istintaqında şübhəli və təqsirləndirilən şəxslərin  
dindirilməsi təxirəsalınmaz istintaq hərəkətidir.  
Şübhəli şəxsin dindirilməsi cinayət işinin başlanılması barədə 
qərar çıxarılmasından və ya şübhəli şəxsin faktiki saxlanılmasından 
24 saatdan gec olmayaraq, təqsirləndirilən şəxsin dindirilməsi isə ona 
ittiham elan edildikdən dərhal sonra icra olunmalıdır. Bu, ekspertin 
iştirakı ilə keçirilən dindirilməyə aid deyil. Mütəxəssisin cəlb 
olunmasına adətən ilkin ifadə alındıqdan sonra və onların 
dəqiqləşdirilməsi, konkretləşdirilməsi tələb olunduqda zərurət 
yaranır. 
Ekspert dindirilmənin keçirilməsinə aid olan bəzi ümumi 
prosessual tələbləri bilməlidir. Dindirilmənin digər istintaq 
hərəkətləri kimi axşam saat 22.00-dan səhər saat 07.00-a qədər 
keçirilməsi yol verilməzdir. Dindirilmənin gedişində zor, hədə, 
istintaq hərəkətində iştirak edən şəxsin həyat və sağlamlığı üçün 
təhlükə yarada bilən hərəkətlərdən və başqa qanunsuz tədbirlərdən 
istifadə etmək olmaz. Dindirilmə fasiləsiz 4 saatdan artıq davam edə 
bilməz. Dindirilmənin davam etməsinə yemək  və istirahət üçün 
ayrılmış 1 saatdan az olmayan fasilədən sonra yol verilir. Gün 
ərzində dindirilmə 8 saatdan artıq olmamalıdır. Tibbi göstəricilər 
olduqda dindirilmənin vaxtı həkim rəyinə əsasən müəyyən edilir.  
Eyni iş üzrə çağırılmış şahid və təqsirləndirilən şəxslər ayrı-ayrı 
dindirilir. Əvvəlcə, müstəntiq dindirilən şəxsə işin mahiyyəti ilə bağlı 
 
Şakir Musayev  
 
158
ifadələr verməyi təklif edir, yəni törədilməsində təqsirləndirilən və 
mahiyyəti üzrə ona ittiham elan edilən cinayətə aid olan halları ətraflı 
şərh etməyi təklif edir. Zərurət yarandıqda müstəntiq bəzi faktları 
dəqiqləşdirmək, yeni faktları üzə çıxarmaq və ziddiyyətləri aradan 
qaldırmaq üçün suallar verə bilər.  
Hər bir dindirilmə zamanı müstəntiq CPM-nə uyğun olaraq 
protokol tərtib edir. Protokol istintaq hərəkəti zamanı və ya ondan 
dərhal sonra tərtib olunur. Əgər dindirilmədə ekspert iştirak etmişsə, 
giriş hissədə onun adı, soyadı, iş yeri, vəzifəsi qeyd olunur. Protokol 
oxunur, dindirilmədə iştirak edən bütün şəxslər tərəfindən, ekspert 
(mütəxəssis) də daxil olmaqla imzalanır. 
 
Cinayət mühakimə icraatının  
məhkəmə-tibbi təminatı  
 159
8.2. Dindirilmə zamanı xüsusi 
biliklərdən istifadə olunma. 
 
Dindirilmədə xüsusi biliklərdən istifadə edilmə məsələsi, 
həmçinin ekspertin dindirilməyə cəlb olunmasının, onun işinin vəzifə 
və təşkilatı əsasları qanunvericiliklə tam müəyyən olunmamışdır. 
Xüsusi hüquqi ədəbiyyatlarda bu məsələlər, digər xüsusi bilik növləri 
qeyd olunmadan, yalnız cinayətin təhqiqatının kriminalistik 
taktikasına aid olan məsələlər kimi nəzərdən keçirilir. Bəzi 
hüquqşünaslar isə mütəxəssisin dindirilmədə iştirakını inkar edirlər. 
Qanunda mütəxəssisin dindirilmədə mütləq iştirakının iki konkret 
əsası göstərilir. Birinci, yetkinlik yaşına çatmayan zərərçəkmiş və 
şahidin dindirilməsin-də müəllim iştirak etməlidir (CPM, maddə 
282.2). İkincisi isə, CPM-nin 230.3-cü maddəsinə görə zərurət 
olduqda dindirmədə tərcüməçi iştirak edir. CPM-nin heç bir maddə-
sində dindirilməyə məhkəmə-tibb ekspertinin və ya məhkəmə 
təbabəti üzrə digər mütəxəssisin cəlb olunmasının konkret səbəb və 
əsaslarını müəyyən edən normalar yoxdur.  
Bununla belə, CPM-nin müvafiq maddəsi ekspertiza prosesini 
ilkin və məhkəmə istintaqında tənzimləyən ən vacib prosessual 
normalardan biri olaraq, təhqiqatı aparan şəxsin, müstəntiqin, 
prokuror və ya məhkəmənin icazəsi ilə ekspertin digər istintaq və 
məhkəmə hərəkətlərində olduğu kimi dindirilmədə də iştirak etmək 
hüququnu birbaşa göstərir. Bundan əlavə qanunvericilik ekspertə 
müstəntiqin (məhkəmənin) icazəsi ilə dindirilən şəxsə ekspertizanın 
predmetinə aid sual vermək hüququnu verir və bu ekspertin istintaq 
hərəkətinin aktiv iştirakçısı kimi rolunu müəyyənləşdirir. Bir çox 
alimlərin ekspert işində bu fəaliyyət növünə diqqət yetirmələrinə 
baxmayaraq, məhkəmə-tibb ekspertlərinin iş təcrübəsinin 
ümumiləşdirilməsinə dair digər nümunələr, dindirilmədə iştirak 
taktikası üzrə elmi tövsiyələri və həll etdiyi məsələləri yoxdur. 
Ekspertin dindirilmədə nadir hallarda iştirakının və məhkəmə-tibbi 
profilli mütəxəssislərin bu prosessual hərəkətin icrasına cəlb edilməsi 
 
Şakir Musayev  
 
160
mümkünlüyünün müstəntiq tərəfindən lazımi dərəcədə 
qiymətləndirilməsini bununla izah etmək olar.  
Çoxillik ekspert təcrübəsi əsas verir ki,  şəxsiyyət əleyhinə 
törədilən cinayətlərin təhqiqatında xüsusi məhkəmə-tibbi biliklərdən 
yalnız ekspertiza formasında deyil, həm də mütəxəssislərin 
dindirilməyə cəlb olunması yolu ilə istifadəsi məqsədəuyğundur. Son 
illərdə şəxsiyyət əleyhinə törədilən zorakı cinayətlərin xarakterində 
baş vermiş dəyişikliklər, qabaqcadan planlaşdırılmış, sifariş olunmuş 
və seriyalı qətl hadisələrinin sayının artması, bu kateqoriyalı cinayət 
işləri üzrə şahid bazalarının nəzərə çarpacaq dərəcədə azalmasına 
səbəb olmuşdur. Təqsirləndirilən şəxslərin və şahidlərin məhkəmədə 
əvvəl verdikləri ifadələrdən imtina etmələrinin adi hal almasını 
hüquqşünaslar təkcə işdə marağı olan kriminal tərəflərin təzyiq 
etməsi ilə deyil, həm də istintaqın qüsurlu aparılması ilə, bütün vasitə 
arsenalından istifadə olunmaması, həmçinin mütəxəssislərin işə cəlb 
edilməməsi ilə, istintaq hərəkəti nəticələrinin təsbit olunmasının 
prosessual qaydalarında yol verilən pozulması ilə əlaqələndirir. 
Mütəxəssisin (ekspertin) dindirilmədə iştirak etməsinin vacibliyi, 
onun öz xüsusi bilikləri ilə iş üzrə faktiki məlumatların daha tam və 
dolğun toplanmasına kömək etməklə istintaq hərəkətinin nəticələrinin 
obyektivliyini və sübuti əhəmiyyətini daha da gücləndirilməsi ilə 
bağlıdır. 
Digər istintaq hərəkətlərində olduğu kimi CPM-si ekspertin 
dindirilmədə iştirakına hüquq verir. Zərurət yarandıqda ekspert 
qanunun ona verdiyi səlahiyyətlər çərçivəsində müvafiq vəsatətlə 
müraciət etmək hüququ var. Ekspertin dindirilmədə iştirakına 
müstəntiq, prokuror və ya məhkəmə razılıq verir. Qanunvericiliyə 
müvafiq olaraq ekspert dindirilmədə iştirakına zərurət görərsə 
vəsatətlə müraciət edə bilər. 
. 
 
 
Cinayət mühakimə icraatının  
məhkəmə-tibbi təminatı  
 161
8.3. Dindirməyə ekspertin (mütəxəssisin) 
cəlb olunmasının səbəbləri. 
 
Ekspertin dindirilməyə cəlb olunmasının bir neçə konkret 
səbəbləri və ya onun dindirilmədə iştirak etməsi barədə vəsatət 
qaldırması üçün əsasları var. Təcrübədə istintaqı aparılan cinayətin 
hər-hansı şəraitinin dəqiqləşdirilməsinin vacibliyindən, öz 
növbəsində, ekspert qiymətləndirilməsinin predmeti ola bilən və ya 
məhkəmə-tibb ekspertizasının icrası üçün nəticəvi məlumatlar kimi 
xidmət edə bilən hallar mövcuddur. İşin məzmununu 
dəqiqləşdirməyə və konkretləşdirmə zərurət yaranarsa ekspert 
müstəntiqə şifahi və ya yazılı müraciət edir. İnformasiya toplamaq 
məqsədilə ekspertin dindirilmədə iştirak etmə hallarına təcrübədə 
nadir hallarda rast gəlinir. Lakin bu halı əsaslı hesab etmək və bəraət 
qazandırmaq olmaz. Çünki, müstəntiq hər zaman xüsusi biliyin 
lazımi həcminə malik olmur. Ona görə də ekspertin (mütəxəssisin) 
dindirilmədə iştirakı ona müvafiq istintaq hərəkətini maksimal 
effektli keçirməyə imkan verir. Ekspert üçün isə gələcəkdə xüsusi 
müayinələri optimal planlaşdırmağa və keçirməyə, ekspert 
axtarışlarının sərhədlərini dəqiqləşdirməyə, qoyulan suallar üzrə 
əsaslı nəticəyə gəlmək üçün lazım olan məlumat qıtlığını aradan 
qaldırmağa şərait yaranır. Məsələn, şübhəli, təqsirləndirilən şəxslərin, 
müttəhim və ya şahidlərin dindirilməsi yolu ilə hadisə yerində baş 
verən dəyişikliklərin ayrı-ayrı detallarını, zədə yetirən alətin 
konstruktiv xüsusiyyətlərini, zədələrin yetirilməsinin konkret şəraitini 
(zədə yeri, istiqaməti, sayı, travmatik təsirin ardıcıllığı, hadisə 
iştirakçılarının duruşu və qarşılıqlı vəziyyəti) dəqiqləşdirmək və ya 
bərpa etmək mümkündür. Bəzən dindirilmə yolu ilə zərərçəkmişə 
zədə yetirilən zaman və sonra (müdafiə olunma cəhdi, özünə yardım 
etmə, qanaxmanın mənbəyi, xarakteri, dərəcəsi, əsas həyat 
funksiyalarının  sadə xarakteristikası - huş, tənəffüs, hərəkət aktivliyi 
və s.) onun vəziyyətini və özünü aparmasının necə dəyişməsini 
aydınlaşdırmaq olar. 
 
Şakir Musayev  
 
162
Obyektiv informasiya və ənənəvi iş metodları çərçivəsində 
çətinlik yarandıqda, o cümlədən zədələrin yaranma mexanizminin və 
tanatogenezinin ekspert tərəfindən düzgün qiymətləndirilməsi 
mümkün olmadıqda həmin məlumatlar çox mühüm əhəmiyyət kəsb 
edir. Belə hallara, zədə yetirən alət məhv edildikdə, hər-hansı 
səbəbdən itirildikdə, yaxud istintaq tərəfindən tapılmadıqda, müayinə 
edilən obyektlərin ilkin xüsusiyyətləri dəyişildikdə (meyitlərin 
çürüməsi, skeletləşməsi, yanması, hissələrə ayrılması), tibbi sənədlər 
itirildikdə və ya tam olmadıqda rast gəlinir.  
Seriyalı cinayətlərdə, çoxepizodlu travmatik hallarda zədələrin 
yetirilmə şəraitinə, zərərçəkmişin ölməsinə aid müxtəlif və 
ziddiyyətli ifadələr verən bir neçə təqsirləndirilən şəxslərin 
dindirilməsində və cinayət işinin təhqiqatında, ekspertin iştirakı 
vacibdir. Ekspertin iştirakı ilə keçirilən dindirilmədə həyat üçün 
təhlükə törədən vəziyyətin inkişafında və sonra orqanizmin əsas 
funksiyalarının sönməsində, ölümün baş verməsində ayrı-ayrı 
travmatik təsirlərin rolunun müqayisəli xarakteristikası üçün mühüm 
məlumatlar əldə edilə bilər.  
Ekspertin iştirakı ilə aparılan dindirilmələrdə alınmış məlumatlar 
sonrakı ekspert müayinələrinin təşkil olunmasında ilkin material kimi 
istifadə oluna bilər. Məsələn, din-dirilmə anamnezinin fiksə 
edilməsində effektli vasitə və ya şübhəli, təqsirləndirilən şəxsin, 
zərərçəkmişin və şahidin hüququnun ekspertə izahat verilməsində 
reallaşmasının adekvat prosessual forması ola bilər. Belə ki, ekspert 
məhkəmə ekspertizasının icrası üçün müstəqil olaraq material 
toplamaq hüququna malik deyil. Odlu silah yaralanmalarının 
məhkəmə-tibbi ekspertizası zamanı dindirilmə vasitəsi ilə patronun 
doldurulma xüsusiyyətləri, atəş vaxtı silah lüləsinin vəziyyəti, atəşin 
məsafə və istiqaməti, güllənin uçuş yolunda maneənin və xarici 
rikoşetin olması barədə istintaq məlumatlarını əldə etmək olar. Xarici 
rikoşet barədə məlumat olmadan, güman olunan silahdan 
eksperimental atəş açaraq eksperimentlərin düzgün icrasına və 
ekspert nəticəsinin elmi-əsaslı formalaşdırılmasına nail olmaq 
mümkün olmur. Deşilmiş-kəsilmiş zədələnmə hallarında zədənin 
yetirilmə şəraitinə aid əlavə məlumatların əldə olunması iz 
Cinayət mühakimə icraatının  
məhkəmə-tibbi təminatı  
 163
törənmənin optimal modelini yaratmağa və müqayisəli zədələrin 
alınması üçün eksperimentlərin düzgün aparılmasına və digər hallara 
kömək edə bilər. 
Çox vaxt, dindirilən şəxs işin nəticəsində maraqlı tərəf olmaqla 
onun ifadələrinin obyektivliyi şübhə doğurmasına baxmayaraq, 
ekspertin dindirilmədə iştirak edib-etməməsi barədə qərara əsaslı 
təsiri yoxdur. Dindirilən şəxsin verdiyi ifadələrlə digər istintaq və 
ekspertiza məlumatlarının uyğunluğu ilə yanaşı uyğunsuzluğu da 
sübuti əhəmiyyət kəsb edir. İş üzrə müxtəlif sübut mənbələri arasında 
ziddiyyətlərin olması, məsələn, əvvəl verilmiş ekspert rəyi və 
aparılmış tədqiqatların ilkin nəticələri cinayət iştirakçılarının və 
şahidlərinin dindirilmədə iştirak etməsi üçün cəlb olunmasına daha 
bir obyektiv əsas verir. Bu hal ziddiyyətlərin səbəbini müəyyən 
etməyə və onların aradan qaldırılmasına kömək edə bilər. Müstəntiq 
ziddiyyət faktının qeyd edilməsilə kifayətlənməməlidir. Sübutların 
əsaslı, ətraflı və obyektiv yoxlanılması üçün tədbirlər görməli, onların 
uyğunsuzluq (yalan ifadə, ekspert səhvi, şahidin çaşdırılması və s.) 
səbəblərini müəyyən etməli və aşkar olunmuş uyğunsuzluğun aradan 
qaldırılması yollarını müəyyənləşdirməlidir. Bu halda ekspert köməyi 
xüsusi əhəmiyyət kəsb edir. 
Kriminalistik taktikada dindirilən şəxsə psixoloji təsirin müxtəlif 
üsulları işlənib hazırlanmışdır və geniş istifadə olunur. Ən effektli və 
qanuni üsullardan biri ekspertin dindirilmədə iştirak etməsidir. 
Şübhəli şəxsin «qorunma» mövqeyini həmin şəxsi ekspertizanın təyin 
olunması barədə qərarla tanış etməklə dağıtmaq olar. Düzgün ifadələr 
verməyə razı olmağın həlledici faktoru, məhkəmə-tibbi ekspertizanın 
müasir elmi imkanlarının, xüsusən də dindirmədə iştirak edən 
məhkəmə-tibb eksperti tərəfindən açıqlanması ola bilər. Ekspertin 
professional bilikləri dindirilən şəxs tərəfindən nəzarətə tabe olmur. 
Ətraflı və dəqiqliyi ilə formalaşdırılmış ekspert suallarına şübhəli və 
təqsirləndirilən şəxs verdikləri cavabların tibbi əhəmiyyətini hətta 
əvvəlcədən qurduqları müdafiə taktikası ilə uyğunlaşdırılmasını hər 
dəfə başa düşmək iqtidarında deyil. Əgər dindirilən şəxs xüsusi tibbi 
hazırlığa malik deyilsə, ekspertin iştirakı ilə keçirilən dindirilmədə 
açıqlanmalı olan halların məhkəmə-tibbi spesifikliyi, ifadələrin 
 
Şakir Musayev  
 
164
düzgün olma faizini azaldır, arabir detallıqla əzbərlənmiş və məşq 
edilmiş ifadələri rədd edir. 
Dindirilən şəxs tibb işçisi və ya səhiyyə sahəsində 
mütəxəssisdirsə, məhkəmə-tibb ekspertinin dindirilmədə iştirak 
etməsi daha aktual olur. Müstəntiq təbabətin müəyyən sahəsinə aid 
olan, xüsusi xarakter daşıyan müvafiq biliyə malik olmadığına görə 
başa düşə bilmədiyi hallara aydınlıq gətirmək üçün eksperti 
dindirilməyə cəlb edir. Müstəntiq xüsusi ədəbiyyatları, 
müəssisədaxili qayda-qanunları öyrənməklə, mütəxəssislərlə 
məsləhətləşmə aparmasına baxmayaraq, dindirilənin verdiyi 
cavablarında qəsdən və ya vərdiş etdiyindən xüsusi terminologiyadan 
istifadə edərək ifadələri ilə onu çaşdırmağa çalışarkən, bu halları o 
düzgün analiz etmək iqtidarında olmur. Bu zaman ekspertin (uyğun 
kliniki profilli mütəxəssis daha məqsədəuyğun olardı) iştirakı 
dindirilmənin maksimal effektivliyinə və istintaq hərəkətinin 
protokolunda dindirilmənin nəticələrinin adekvat əks olunmasına 
zəmanət verir.  
Əgər şahid və zərərçəkmiş məhkəmə-tibbi əhəmiyyətli faktlarla 
bağlı öz ifadəsinin düzgünlüyünə tam əmin deyilsə və dəqiq olmayan 
məlumatlar verirsə, onların dindirilməsinin ekspertin iştirakı ilə 
keçirilməsi məqsədəuyğun olardı. Ekspert dindirilən şəxsə müvafiq 
suallar verməklə müstəntiqə diqqətini istintaq üçün əhəmiyyətli olan 
konkret hallarda və detallarda cəmləşdirməyə kömək edir. Ekspertin 
iştirakı ilə keçirilən dindirilmədə dindirilən şəxsin həqiqətdə gördüyü 
və ya iştirak etdiyi halları subyektiv fikir və qiymətləndirməsindən 
ayırmağa, hadisələrin xronologiyasını yaratmağa, istintaq üçün 
əhəmiyyətli saymadığından əvvəl söyləmədiyi və ya gizlətmək 
istədiyi hadisə ilə bağlı şəraitləri və ayrı-ayrı detalları yaddaşında 
bərpa etməyə imkan verir. Ekspert dindirilən şəxsə öz ifadələrini 
daha aydın şərh etməyə, müstəntiqə isə həmin ifadələri istintaq 
hərəkətinin protokolunda maksimum adekvat və dəqiq əks etməyə 
kömək edə bilər. Bununla da mütəxəssis dindirilmənin əsas məqsədi 
olan - düzgün ifadələrin alınmasına yardım göstərir.  
Məhkəmə-tibb ekspertinin dindirilmədə iştirak etməsi ekspert 
rəyinin nəticələrini  dindirilən şəxsə və ya ilkin və məhkəmə 
Cinayət mühakimə icraatının  
məhkəmə-tibbi təminatı  
 165
istintaqının digər iştirakçılarına izah etmək zərurəti yarandıqda tələb 
oluna bilər, məsələn, məhkəmə-tibbi məlumatlara əsaslanan sübutlar 
təqdim olunduqda, ekspert rəyi açıqlandıqda və s. Ekspert öz fikrini 
xüsusi tibbi terminlərlə ifadə etmədikdə belə, məhkəmə-tibbi 
ekspertizanın predmetinin spesifikliyi ilə əlaqədar ekspert rəyinin 
nəticələrinin mahiyyəti hər vaxt proses iştirakçılarına aydın olmur. 
Belə hallarda təqsirləndirilən (şübhəli) şəxs, zərərçəkmiş və ya  
onların müdafiəçisi ekspertin dindirilmədə iştirak etməsi barədə 
vəsatət qaldırır. 
Dindirilmə istintaq eksperimentinə, ifadələrin yoxlanılması-na və 
tanınma üçün təqdim olunmaya hazırlığın əsas tərkib hissəsidir. Bu 
hərəkətlərdə ekspertin iştirak etməsi nəzərdə tutulubsa, keçiriləcək 
istintaq hərəkətinin iştirakçılarının dindirilməsində onun iştirak 
etməsi daha məqsədəuyğun olardı. 
 Ekspert üçün dindirilmənin gedişində, cinayətin şahidləri ilə və 
ya onun törədilmə şəraiti haqqında məlumatlara malik olan digən 
şəxslərlə bilavasitə əlaqə zamanı, nəticələri təsdiq edən və ya əksinə, 
zidd olan məlumatlar əldə etmək imkanının yaranması az əhəmiyyət 
kəsb etmir. Burada, aparılmış tədqiqatların nəticələrinin, subyektiv 
olsa da, retrospektiv yoxlanılmasının əlavə nəzarət elementi aşkar 
olunur.  
İstintaq nöqteyi-nəzərindən, məhkəmə-tibb ekspertin 
dindirilmənin icrasına cəlb olunması məqsədəuyğunluğunun təyin 
edilməsinin aşağıdakı meyarları vardır: 
1. maksimum düzgün ifadələr əldə etməyə səy göstərmək; 
2. məlumat alma vasitəsinin adekvatlığı, yəni ekspertin 
(mütəxəssisin) iştirakı olmadan bunun qeyri-mümkünlüyü; 
3. istintaqın gedişi və onun sirlərinin qorunması üçün minimal risklə 
tələb olunan nəticənin alınma mümkünlüyünü; 
4. məhkəmə-tibbi ekspertizanın nəticələrinin obyektivliyinin təmin 
olunması. 
Məhkəmə-tibb eksperti tərəfindən həll edilən məsələlərin 
spesifikliyi və prosesual vəziyyəti ekspertin dindirilməyə hazırlığında 
və iştirakında ekspertin iş metodikasının və taktikasının 
xüsusiyyətlərini müəyyən edir.     
 
Şakir Musayev  
 
166
Aydınlaşdırılmasına ehtiyac olan halların xarakterindən asılı 
olaraq, dindirilmənin icrasına müxtəlif sahənin ekspertləri - 
tanatoloqlar, tibbi-kriminalistlər, bioloqlar, genetiklər, histoloqlar, 
kimyaçılar və s. mütəxəssislər cəlb oluna bilər. Adətən, 
zərərçəkmişin, şübhəli şəxsin və ya şahidin ilkin dindirilməsi zamanı 
müstəntiqdə nəinki sübutlar, həmçinin iş üzrə hər-hansı düzgün 
faktiki məlumatlar da əldə olunmur. Bu mərhələdə söhbət daha çox 
cinayətin dindirilənin gördüyü və təqdim etmək istədiyi subyektiv 
görüntüdən gedir. Burada xüsusi biliklərə geniş həcmdə ehtiyac 
olmadığından ekspertin iştirakı az effektli ola bilər. Ekspertin 
dindirilmədə iştirakı digər mühüm ilkin istintaq hərəkətlərindən, 
həmçinin, ekspertizanın keçirilməsi prosesində və ya xüsusi 
müayinələrin ilkin, ibtidai nəticələri alındıqdan və istintaqın konkret 
yoxlanılması tələb olunan cinayət versiyalarını əldə etdikdən sonra 
daha effektli olur. Bu halda ekspertin dindirilmədə iştirakı 
məqsədyönlü hərəkət xüsusiyyətlərini qazanır. Əldə olan faktlar 
əsasında ekspert qiymətləndirilməsi üçün vacib olan hadisənin 
detallarını dəqiqləşdirməyə, keçiriləcək xüsusi müayinələrin 
(ekspertizanın) alqoritmini tərtib etməyə imkanı yaranır. 
Eksperti zərurət olmadan dindirilməyə cəlb etmək ekspert işinin 
az əhəmiyyətli olmasına səbəb ola bilər. Buna əsasən mütəxəssisin 
cinayət işi materiallarını, cinayətin törənmə şəraitini və şərtlərini 
kifayət qədər öyrənməməsi səbəb olur. Bəzən də müstəntiq bu barədə 
ekspertə məlumat verməyi lazım bilmir. 
Ekspertin ixtiyarında nəticəvi məlumatlar nə qədər çox olarsa, 
onun istintaq hərəkətində iştirakı bir o qədər dəqiq, məqsədyönlü və 
effektli, dindirilən şəxslə davranışı və münasibət taktikası daha 
səmərəli olar. Dindirilmədən əvvəl ekspert təhqiqatı aparılan 
hadisənin bütün hallarını, (təbii ki, mütəxəssisin fəaliyyət predmetinə 
aid olan) və iş üzrə keçirilmiş ekspertiza materialları da daxil olmaqla 
zəruri detallarını öyrənilməlidir. 
Məhkəmə tibb ekspertinin iştirakı ilə keçirilən dindirilmədə yol 
verilən səhvlərin səbəbləri kimi yönəldici suallar, verilən sualların 
məzmununda bilmədən cavabı söyləmək və buna bənzər geniş 
yayılmış təsadüfi hallar ola bilər. Belə səhvlər peşə səviyyəsinin 
Cinayət mühakimə icraatının  
məhkəmə-tibbi təminatı  
 167
istintaq hərəkətində iştirak təcrübəsi və fəaliyyətinin dəqiq planının 
olmaması, dindirilmə keçirilməsinin prosessual əsaslarını və istintaq 
taktikasını bilməməsi ilə əlaqədardır. Nəticə - müstəntiqin icazəsi 
olmadan prosessual hərəkətin gedişinə müdaxilədir. Belə təsadüfi 
hallardan yayınmaq üçün cinayət-prosessual qanunvericiliyinin 
tələblərinə ciddi əməl etmək lazımdir: Ekspertin hərtərəfli hazırlığı, 
istintaq hərəkətinin müstəntiqlə birgə planlaşdırılması, onun 
keçirilmə məqsədini və qaydasını, mütəxəssisin vəzifələrini 
qabaqcadan müzakirə etmə, sualların qısaca, dürüst ifadə edilməsinin 
dəqiqləşdirilməsi və dindirilən şəxs qarşısında onların qoyulma 
ardıcıllığının müəyyən edilməsi kömək edər. 
 
      
 
Şakir Musayev  
 
168
8.4. Dindirilməyə hazırlıq. 
 
Dindirilməyə hazırlıq məhkəmə-tibb ekspertinin (mütəxəssisin) 
xüsusi biliklərindən istifadə etməklə bəzi halları müəyyən etməyi, 
istintaq hərəkətinin keçirilmə qaydasını müstəntiqlə razılaşdırmağı, 
sualları müzakirə etməyi, onların ifadə edilmə formasının 
dəqiqləşdirilməsini və dindirilən şəxs qarşısında qoyulmasının 
səmərəli ardıcıllığını müəyyən etməyi birləşdirir.  
Şəxsiyyət əleyhinə törədilən zorakı cinayət işləri üzrə məhkəmə-
tibbi ekspertizanın keçirilməsinin tipik hallarında dindirilməyə daha 
çox şübhəli və təqsirləndirilən şəxslər, az hallarda isə şahid və 
zərərçəkmişlər cəlb olunur. Onların ifadələri, iş üzrə obyektiv faktiki 
məlumatlarla yanaşı, məhkəmə-tibbi ekspertizanın təyin olunması və 
keçirilməsi üçün nəticəvi məlumatların əsasını təşkil edir və 
ekspertizanın təyin olunma qərarında bu öz əksini tapır. Əgər həmin 
məlumatlar dəqiqləşdirilməni tələb edirsə, ekspert müstəntiq 
(məhkəmə) qarşısında dəqiqləşdirilməsi tələb olunan sualların 
siyahısını təqdim etməklə vəsatət qaldıra və müstəntiqin icazəsi ilə 
dindirilmədə şəxsən iştirak edə bilər. 
Dindirilmə şifahi yolla informasiya toplama vasitəsi olduğuna 
görə, sualların məzmununa, qısa və dürüst ifadə edilməsinə diqqət 
yetirmək lazımdır. Bu zaman ekspert dindirilmənin kriminalistik 
taktikasında istifadə olunan formal məntiq qaydalarına müvafiq 
tələbləri rəhbər tutmalıdır. Başlıca olaraq, yayındırıcı xarakter 
daşıyan suallardan yayınmaq lazımdır. Ekspertin sualları məhkəmə-
tibbi ekspertizanın predmetinə aid olmalıdır.  
İstintaq edilən cinayətin növündən, ekspert qarşısında qoyulan 
vəzifələrdən, dindirilən şəxsin prosessual statusundan (şübhəli, 
təqsirləndirilən şəxs, müttəhim, zərərçəkmiş, şahid) asılı olaraq, 
suallar işin müxtəlif hallarına, deməli, ekspert fəaliyyətinin 
predmetinin müxtəlif aspektlərinə də toxuna bilər. Bunlar arasında 
əsas olanlar aşağıdakılardır: 
1. zədə yetirilmənin üsul və mexanizminin detalları (travmatoloji 
aspekt); 
Cinayət mühakimə icraatının  
məhkəmə-tibbi təminatı  
 169
2. orqanizmin funksiyalarının pozulmasının xarakteri və 
ardıcıllığını, göstərilmiş tibbi  və digər yardımın növünü, həyat üçün 
təhlükə doğuran vəziyyətlərin inkişafını və ölüm prosesinin gedişini 
təsdiq edən, zərərçəkmişin sağlamlıq vəziyyətinin və davranışının 
xüsusiyyətləri (kliniki-tanatoloji aspekt); 
3. zərərçəkmişin (meyitin) və ya hadisənin digər iştirakçılarının 
şəxsiyyətini təsdiq 
edən əlamətləri, zədə yetirən alətin quruluş xüsusiyyətləri 
(identifikasiya aspekti); 
4. cinayətin törədilmə vaxtı və yeri, hadisə yerinin şəraitinin 
xüsusiyyətləri, istintaq edilən hadisə baş verərkən təbii, məişət və ya 
istehsalat mühitinin hər hansı xüsusi fiziki faktorlarının olması, xarici 
mühit və onların dinamikada dəyişməsi, cinayət iştirakçıları və 
şahidlərinin sağlamlıq vəziyyəti, professional hazırlığı, xüsusi 
bacarığı və biliyi və s. (situasiya aspekti). 
İstintaq hallarının müxtəlif olması bu sualların ümumilikdə 
baxılmasına imkan verir. Çox vaxt onlar dindirilən şəxsin prosessual 
statusu ilə müəyyən olunur.  
Şübhəli və təqsirləndirilən şəxsin dindirilməsində məhkəmə-tibb 
ekspertini çox vaxt cinayətin törədilmə üsuluna, istifadə olunan 
alətlərə və zədə yetirilmənin mexanizminə aid məlumatlar 
maraqlandırır: 
-- zədə hansı alət və ya silahla yetirilib – ümumi və konstruktiv 
xarakteristikası, təyinatı, hazırlanma materialı və üsulu, tərkib 
xüsusiyyətləri, əvvəlki istifadə və saxlanma şəraiti, zədə yetirən 
səthin ölçüsü, forması, relyefi və s.; 
-- travmatik qüvvənin təsir yeri; 
-- travmatik təsirin istiqaməti; 
-- travmatik təsirin gücü; 
-- təsirlərin sayı; 
-- ardıcıllığı; 
-- açıq mühitdə silahın oriyentasiyası (təqsirləndirilən şəxsin 
əlində atəş anında silah lüləsinin və ya digər alətin vəziyyəti); 
-- zərərçəkmişin və hücum edən şəxsin pozaları, onların 
dinamikada qarşılıqlı vəziyyəti. 
 
Şakir Musayev  
 
170
Şübhəli (təqsirləndirilən) şəxsə verilən başqa suallar 
zərərçəkmişin hadisədən əvvəl və sonrakı davranışına aid ola bilər - o 
müqavimət göstərmişdirmi, sərbəst hərəkətlər etmişdirmi, 
zərərçəkmişə kömək göstərilmişdirmi və konkret olaraq bu kömək 
nədən ibarət idi, orqanizmin bu və ya digər funksiyalarının 
pozulmasına, ölüm prosesinin gedişinə və ölümün baş vermə tempinə 
dəlalət edən vəziyyətlər, yerişində, hərəkət aktivliyində, bədənin dəri 
örtüyünün rəngində dəyişiklik, qanaxma, qusma, iradəsiz sidik 
buraxma müşahidə edilmişdirmi. Şübhəli şəxsin dindirilməsi yolu ilə 
cinayətin törənmə şəraiti və şərtləri, izlərin gizlədilmə üsulu və 
yerinin xüsusiyyətləri dəqiqləşdirilə bilər. Qoyulan suallara cavab 
üçün ekspertə dindirilən şəxsin peşəsi, məişət və istehsalatda onun 
hansı təcrübi bacarıqlara malik olması, sağlamlıq vəziyyəti və normal 
fiziki inkişafında hər-hansı qüsurların olması haqda məlumatlar və s. 
lazım ola bilər.  
Məhkəmə-tibb eksperti bilməlidir ki, ifadənin verilməsi 
prosessual hüquqdur və şübhəli şəxsin vəzifəsi deyil. Şübhəli şəxs 
ifadə verməkdən imtina etməyə görə və ya yalan ifadə verməsinə 
görə məsuliyyət daşımır. Ekspert göstərilən halları şübhəli şəxsin 
ifadəsinin qiymətləndirilməsində nəzərə almalıdır. 
İlkin tədqiqat və məhkəmə istintaqı, bir qayda olaraq, hadisələri 
və onun nəticələrini görən - şahidlərin dindirilməsi olmadan ötüşmür. 
Cinayət prosesi iştirakçılarının bu kateqoriyası dindirilmədə 
məhkəmə-tibb eksperti üçün vacib olan aşağıdakı məlumatları verir: 
-- zərərçəkmişin, meyitin və ya digər izlərin aşkar olunma şəraiti 
və şərtləri haqqında - aşkar olunmanın tarixi və vaxtı, yerin 
xarakteristikası (yaşayış evi, meşə, iş yeri və s.), aşkar olunma anında 
hava şəraiti (temperatur, yağıntı, rütubət,  günəş şüalarının düşməsinə 
imkan və s.), zərərçəkmişin və meyitin pozası və vəziyyəti, digər 
izlərin yerləşməsi (əgər əməliyyat-istintaq qrupu gəlməmişdən qabaq 
onlar dəyişdirilməmişdirsə), izlərin və əşyaların, o cümlədən, güman 
olunan cinayət alətinin qarşılıqlı vəziyyəti, aşkar olunan yerdə 
şəraitin dəyişməsi (kim tərəfindən, nə vaxt, nə məqsədlə 
dəyişdirilmişdir); 
Cinayət mühakimə icraatının  
məhkəmə-tibbi təminatı  
 171
-- cinayətin, şahidə məlum olan törənmə şəraitinin və onun 
gizlədilməsinin xüsusiyyətləri, cinayət aləti və zədənin yetirilmə 
şəraiti haqqında (bu məlumatlar, adətən, şübhəli, təqsirləndirilən və 
ya zərərçəkmişin dindirilməsində alınan məlumatlarla üst-üstə düşür);  
-- zədə yetirmənin şəraiti və şərtləri haqqında - vaxtı, yeri, yerin 
detalları, hava və digər şəraitlər, həmçinin şahidin baş verən halları 
izlədiyi şərait (məsafə, təbii və ya süni işıqlanma, maneələrin olması), 
istehsalat və texnoloji proseslərin xüsusiyyətləri; 
-- cinayətkarın, zərərçəkmişin və ya şahidin şəxsiyyəti haqqında - 
zədənin yetirilmə üsuluna, şahidin hadisəni izlədiyi şəraitə və cinayət 
hallarının ekspert qiymətləndirilməsinə aid ola bilən fiziki inkişafının 
xüsusiyyətləri, sağlamlıq və məşğulluq vəziyyəti, xüsusi biliyi və 
bacarığı, hər-hansı fəaliyyət növündə təcrübəsi, həyat tərzi və 
vərdişləri, dərman preparatlarından, alkoqol, narkotik vasitələrdən 
istifadə etməsi və digər məlumatlar. 
Zərərçəkmişin dindirilməsində cinayətin yuxarıda sadalanan 
istənilən halları - cinayətin törənmə və gizlədilmə üsulu və şərtləri, 
alətlər və zədə yetirmənin mexanizmləri, hadisə yerinin şəraiti və 
cinayətkarın şəxsiyyəti və s. haqqında təyin edilə və dəqiqləşdirilə 
bilər. Bundan əlavə, məhkəmə-tibb ekspertini zərərçəkmişin 
aşağıdakı hallara aidiyyatı olan ifadəsi maraqlandıra bilər: 
-- sağlamlığa zərər vurmanın xarakteri, dərəcəsi və ardıcıllığı; 
-- zədə yetirilənə qədər, zədə yetirilən vaxt və sonra 
zərərçəkmişin əhvalı, psixi, fiziki, emosional vəziyyəti; 
-- zədənin nəticəsini aradan qaldırmaq üçün zərərçəkmişin 
özünün gördüyü tədbirlər; 
-- tibbi yardım üçün müraciət etməsi, müalicə metodlarının tətbiqi 
və onun effektliliyi; 
 -- alınmış travmaya qədər patoloji vəziyyətin, xəstəlik və 
zədələrin olması; 
-- ekspertə tibbi məlumat verə bilən sənədlərin mövcud olması. 
Zərərçəkmişin, şübhəli (təqsirləndirilən) şəxsin və ya şahidin 
ifadələrini təsbit edərkən və qiymətləndirərkən onların işdə marağı 
olan, qanuni və ya qeyri-qanuni maraqlarını müdafiə edən şəxslər ola 
biləcəyini nəzərə almaq və yetirilən zədələr yaxud psixoemosional 
 
Şakir Musayev  
 
172
reaksiyalarla bağlı olaraq real hadisəni təhrif olunmuş formada 
qavramalarının mümkünlüyünü qeyd etmək lazımdır. Dindirilmə 
keçirilənə qədər onlara iş üzrə toplanmış materiallar məlum ola bilər. 
Həmin şəxslər bu məlumatları öz məqsədləri üçün istifadə etməyə 
təşəbbüs göstərə bilərlər. Buna görə dindirilmədə alınan ifadələrə, 
xüsusən söylənilən fikirlərə və fərziyyələrə tənqidi yanaşmaq, iş 
materialları və obyektiv məlumatlarla həmin ifadələri müqayisə 
etmək lazımdır. 
Yuxarıda göstərilən şəraitlər əsas etibarı ilə şəxsiyyət əleyhinə, 
insanın həyat və sağlamlığına qarşı törədilən zorakı cinayətlərin 
istintaqına aiddir. Məhkəmə-tibb ekspertizasının digər bölməsi tibb 
işçilərinin peşə fəaliyyətlərinin tədqiqi və qiymətləndirilməsidir. 
Cinayət və mülki işlərin bu kateqoriyası üzrə məhkəmə-tibbi 
ekspertiza komisyon qaydada aparılır. Bəzi hallarda təhqiqat edilməli 
xüsusi halları nəzərə alaraq iş materiallarında məlumatların natamam 
və qeyri-dəqiq göstərilə bildiyindən, ekspert komissiyasının 
üzvlərinin tibb işçiləri ilə şəxsən söhbət etmək zərurəti yaranır. 
Cinayət-prosessual qanunvericiliyinə uyğun olaraq məhkəmənin 
qərarı və qərardadı olduqda belə tibb işçiləri ilə söhbət ancaq istintaq 
dindirilməsi çərçivəsində aparılmalıdır və hər bir vaxt ancaq bu 
yeganə mümkün prosessual formadan istifadə etmək lazımdır.  
Tibb işçiləri ekspertin (mütəxəssisin) iştirakı ilə dindirildikdə 
«həkim işi»nə dair aşağıdakı suallar aydınlaşdırılır və dəqiqləşdirilir: 
-- tibb işçisinin təhsili, ixtisas dərəcəsi, bu sahədə işləməsi üçün 
rəsmi lisenziya və sertifikatların olması; 
-- vəzifə borclarının dairəsi və onları təyin edən sənədlər; 
-- tibbi fəaliyyətin müvafiq növündə təcrübi səriştəsi və iş stajı; 
-- xüsusi bilik və peşə səviyyəsi, praktiki vərdişlərə malik olması; 
-- konkret tibb müəssisəsində tibbi yardımın təşkilinin 
xüsusiyyətləri; 
-- bu və ya digər fəaliyyət növünü tənzim edən normativ 
sənədlərin siyahısı; 
-- tibb işçisi həmin normativ sənədlərin məzmunu ilə tanış 
olmuşdurmu; 
Cinayət mühakimə icraatının  
məhkəmə-tibbi təminatı  
 173
-- xəstədə xəstəliyin (travmanın) davam etmə xüsusiyyətləri və 
xarakteri, konkret halda tətbiq olunmuş diaqnostik və müalicə 
metodları, onların seçilməsinin  əsaslandırılması və nəticəsi; 
-- istintaqın predmeti olmuş arzuolunmaz nəticələrin səbəbi və 
şərtlərinin  tibb işçiləri tərəfindən qiymətləndirilməsi. 
Məhkəmə-tibb ekspertinin dindirilmədə iştirakının 
planlaşdırılması, sualların mahiyyətinin və onların verilmə 
ardıcıllığının müzakirəsi ilə məhdudlaşmır. Dindirilən şəxslə söhbətin 
necə alınacağını qabaqcadan bilmək mümkün olmadığı üçün 
ekspertin vəzifəsi, adətən, daha mürəkkəbləşir. Ekspert dindirilmədən 
əvvəl şübhəli (təqsirləndirilən) şəxsin və ya şahidin prinsipial 
mövqeyini - onun konstruktiv əməkdaşlığa hazır olmasını, ondan 
doğru-düzgün ifadələrin alınması mümkünlüyünü, onun münaqişəli 
mövqe tutduğunu - müstəntiqdən müvafiq məlumat almaqla 
aydınlaşdırması məqsədəuyğundur. Bu, ekspertin dindirilmədə iştirak 
taktikasını qurmaq üçün vacibdir. Bununla belə, müstəntiqin fikri 
ekspertin dindirilən şəxsə qarşı münasibətini müəyyənləşdirməməli 
və onun verdiyi məlumatları ekspert qiymətləndirməsinə təsir 
etməməlidir. 
İstintaq hərəkəti planlaşdırılarkən, iştirakçıların hüquq və 
təhlükəsizliyinin qorunması baxımından,  dindirilən şəxsin 
sağlamlığının fiziki və psixi vəziyyəti nəzərə alınmalıdır. Xəstə 
insanın dindirilməsindən əvvəl ekspert həmin şəxsin sağlamlıq 
vəziyyətinin dindirilməyə maneə törətmədiyi haqda müalicə 
həkimindən arayış alınmasına zərurət olması barədə, yaxud 
dindirilmədə müalicə həkiminin və ya qarovulun iştirakının 
məqsədəuyğunluğu barədə vəsatət qaldıra bilər. 
  
 
Şakir Musayev  
 
174
8.5. Dindirilmədə ekspertin (mütəxəssisin) 
fəaliyyətinin təşkili və məzmunu. 
 
Dindirilmənin vaxtı, yeri və keçirilmə qaydası müstəntiq 
tərəfindən müəyyən edilir və ekspertin istintaq hərəkətində iştirakı 
nəzərdə tutulursa, bütün sualları onunla razılaşdırır. Hər bir konkret 
halda müstəntiq istintaq edilən cinayətin növünə, prosessual hərəkətin 
məqsədinə və mütəxəssisin vəzifələrinə, güman edilən istintaq 
variantlarına, dindirilən şəxsin mövqeyinə və s. əsaslanır. 
Dindirilmədən əvvəl müstəntiq mütəxəssisin şəxsiyyətini və 
səlahiyyətliliyini təyin etməli, onun dindirilənə qarşı şəxsi 
münasibətini aydınlaşdırmalı, dindirilmədə işin bütün halları və 
dindirilmənin predmeti haqda məlumatlandırılmış ekspertin iştirakını 
dindirilən şəxsə açıqlamalıdır. Mütəxəssisə isə onun hüquqları, 
vəzifələri və onları yerinə yetirməkdən imtina etməsinə görə 
məsuliyyət daşıması izah edilir və dindirilmə protokolunda müvafiq 
qeydlər edilir. 
Dindirilmə bir qayda olaraq, şəxsin hadisənin ona məlum olan 
halları barədə, törədilməsində şübhəli bilindiyi cinayət haqda, yaxud 
ona irəli sürülən ittihamnamənin mahiyyəti üzrə sərbəst məlumat 
verməyi ilə başlayır. Zərurət yarandıqda, müstəntiq şərh olunmuş 
məlumatlara aid və dindirilənin verdiyi ifadələrdə aydın olmayan 
hallar barədə bir sıra dəqiqləşdirici, əlavə və yoxlayıcı suallar verir. 
Dindirilmədə iştirak edən məhkəmə-tibbi ekspertinə bu 
taktikadan istifadə etmək məsləhətdir - əvvəlcə ifadələri dinləmək, 
sonra onları dəqiqləşdirmək və ya konkretləşdirmək üçün əlavə 
suallar verməyə cəhd etmək. Dindirilmənin gedişində dindirilən şəxsə 
dəqiqləşdirici suallar verməyə və ya bəzi halların işin mahiyyətinə 
aid olmamasını başa salmağa yol verilir.  
Ekspert dindirilən şəxsə sualları ancaq müstəntiq, məhkəmə 
vasitəsi ilə və ya onların icazəsi ilə verə bilər. Müstəntiqin icazəsi 
olmadan dindirilmənin gedişinə müdaxilə etmək ciddi taktiki səhv 
kimi baxılmalıdır. 
Cinayət mühakimə icraatının  
məhkəmə-tibbi təminatı  
 175
Sualların məzmunu və ardıcıllığından başqa, onların qısaca və 
dürüst ifadə edilməsinin də böyük əhəmiyyəti vardır. Qanunvericiliyə 
uyğun, dindirilmənin icrasında yönəldici suallara, yəni düzgün cavabı 
bildirən, bəzi faktları inkar, yaxud əksinə, düz və ya dolayı yolla 
təsdiq edən suallara yol verilmir. Bu cür suallar hiss olunmadan arzu 
edilən cavabı açıqlayır. Məsələn: Kəllə-beyin travması zamanı 
anamnez topladıqda zərərçəkmişə verilən belə bir yönəldici sual: 
«Travmadan sonra siz huşunuzu itirdinizmi, ürəkbulanma, qusma 
oldumu?» göstərilənə əyani misal ola bilər. Belə hallarda ekspert 
ətraflı sorğu yolu ilə, dindirilən şəxsdən onun sağlamlığında, 
hadisənin  detallarında və hallarında baş verən istənilən dəyişiklikləri 
öyrənməklə, sərbəst olaraq zərərçəkmişin huşunu itirməsini və 
travma ilə əlaqədar digər halları müəyyən edərək bu məsələni həll 
etməlidir. Bıçaq zədəsi yetirilməsinin ümumi şəraitini  
aydınlaşdırmaq zərurəti olduqda şübhəli və ya təqsirləndirilən şəxsə 
verilən: «Siz bıçaqla döş qəfəsinə zərbə vurdunuzmu?» sualı 
yönəldici xarakterli olar, halbuki «Siz zərərçəkmişin bədəninin hansı 
hissəsinə və nə ilə vurdunuz?» sualı bu halda daha düzgün olar.  
Çoxillik təcrübə dindirilmələrdə sualların qısaca və dürüst ifadə 
olunmasına aid məntiq qanununa əsaslanmış tövsiyələr verir. Suallar 
belə verilməlidir: 
1. predmet məzmunlu, yəni istintaq edilən cinayətin hallarına və 
ekspertin (mütəxəssisin) fəaliyyət predmetinə aid olmalıdır; 
2. qısa - hər bir sual, mümkün olduqca, artıq detallaşma olmadan 
bir hala, şəraitə aid olmalıdır; 
3. başa düşülən və heç bir izaha yol verməyən - ekspert xüsusi 
tibbi terminlərdən istifadə etməməlidir, xüsusi anlayışların mənasını 
isə sonradan dindirilən şəxsin başa düşməməsinə əsaslanmaması 
üçün açıqlamalıdır (bunun üçün müstəntiq dindirilənin verilən sualı 
başa düşdüyü haqda cavabını ayrıca fiksə etməlidir); 
4. konkret və mümkün olduqca birmənalı və açıqlanmış cavabı 
güman olunan - fərz etmək, güman etmək formasında konkret 
olmayan cavab verilə bilən suallardan yayınmaq; 
 
Şakir Musayev  
 
176
 5. ifadə edilmə formasına görə neytral - suallar emosional çalarlı 
olmamalı; sualların mütəxəssis üçün əhəmiyyətli olmasının büruzə 
verilməsini xüsusi intonasiya və ya digər üsullarla bildirməməli; 
6. ardıcıl - hər bir sonrakı sual əvvəlkindən doğulmalı, onun 
məntiqi davamı olmalıdır. Məhkəmə-tibb ekspertini maraqlandıran 
fakt və halları xüsusi məntiqi ardıcıllıqla göstərmək 
məqsədəuyğundur. Dindirilmənin gedişində səmərəli olan, məsələn, 
əvvəl baş vermiş hadisələrdən vaxt üzrə sonra baş vermiş hadisələrə 
keçmək. Konkret hadisənin xüsusiyyətlərindən asılı olaraq əks 
ardıcıllıq da əlverişli ola bilər. 
Sualların ifadə olunması üçün sadalanan tələblər mütləq deyil. 
Məsələn, tibb işçilərinin dindirilməsində xüsusi tibbi terminlərin 
istifadəsindən yayınmaq mümkün deyil və sualların mənası 
müstəntiqə izah olunmalıdır. Sualın ifadə edilməsinin neytrallıq 
tələbi, həmçinin şərtidir. Bəzən dindirilmənin gedişində əksinə 
olaraq, dindirilən şəxsin irəli sürdüyü hər-hansı faktları və ya absurd 
versiyaları ekspert üçün büruzə vermək zərurəti meydana çıxır. 
Dindirilmənin istintaq taktikası bir sıra hallarda verilən sualların 
məntiqi ardıcıllığının olmamasını, müzakirə zamanı gözlənilmədən 
bir haldan digər hala keçməyi nəzərdə tutur.  
 Dindirilmənin gedişində verildiyi anda dəqiqləşdirilməsi tələb 
olunan sualların məhdud dairəsi ilə kifayətlənmək səmərəsizdir. 
Mütəxəssis, mümkün olduqca, daha detallaşdırılmış ifadələr almağa, 
dindirilən şəxsdən öz fəaliyyətinin predmetinə aid olan bütün hallar 
üzrə açıqlamalar əldə etməyə, ekspert məsələlərinin həllinə təsir edə 
biləcək detalların dəqiqləşdirilməsinə müvəffəq olmalıdır. Artıq 
sübut olunmuş fakt və hallar üzrə verilən ifadələri nəzərdən qaçırmaq 
olmaz.  
Əgər dindirilən şəxs öz ifadəsinin düzgünlüyünə, inandırıcılığına 
şübhə edirsə, ekspert ona öz cavabını aydınlaşdırmağı, digər konkret 
faktlarla təsdiq etməyi, yəni ifadələrini əsaslandırmağı təklif 
etməlidir. Ümumiyyətlə, ifadələrin düzgünlüyünün 
qiymətləndirilməsi ekspertin səlahiyyətinə aid deyil. Burada əsasən 
xüsusi bilik və praktiki səriştə mövqeyindən elmi işlənmələrə uyğun 
gələ bilən məlumatları nəzərə almaq lazımdır.   
Cinayət mühakimə icraatının  
məhkəmə-tibbi təminatı  
 177
Dindirilən şəxsin ifadəsi müstəntiq və ekspert  tərəfindən sadəcə 
olaraq təsbit edilməməlidir. Alınan məlumatlar dindirilmənin 
gedişində əvvəl aparılmış tədqiqatların nəticələri və işdə olan digər 
materiallarla müqayisə edilməlidir. İfadələrdə fikir ayrılığı, digər 
sübutlarla ziddiyyətlər meydana çıxarsa, dindirilmənin gedişinə 
düzəliş edilir. Dindirilən şəxsə onun verdiyi məlumatla əvvəl 
müəyyən olunmuş faktın arasında olan uyğunsuzluğu tələsərək 
bildirmək olmaz. Əvvəl ona bir sıra aydınlaşdırıcı və yoxlama 
sualları vermək, sonra isə əgər dindirilən şəxs öz ifadələrində israrlı 
olarsa, müstəntiqin diqqətini və onun icazəsi ilə dindirilən şəxsin 
diqqətini də qeyd olunan ziddiyyətlərə yönəltmək lazımdır.  
Məhkəmə-tibb ekspertinin istintaq hərəkətlərində iştirakının 
mühüm təşkilati-taktiki aspektlərindən biri - sübutun təqdim 
olunması haqqında, adətən, aparılmış xüsusi tədqiqatların gedişində 
müəyyən olunmuş ekspert göstəricilərindən istifadənin 
mümkünlüyüdür. Bu taktiki gediş müstəntiqlər tərəfindən çox tətbiq 
olunur, daha düzgün və dolğun ifadələr almağa imkan verir və 
bununla yanaşı, dindirilən şəxsin yalanını ifşa etməyə imkan yaradır. 
Ekspert aparılmış müayinələrin nəticələrinə dindirilmənin gedişində 
yalnız müstəntiqin icazəsi ilə istinad edə bilər. Belə ki, sübutların 
təqdim olunma anını müstəntiq təyin edir. Bu məsələ dindirilməyə 
hazırlıq  mərhələsində müzakirənin predmeti olmalıdır. 
Qanunvericiliyə müvafiq olaraq, ilkin tədqiqatın nəticələri yalnız 
prokurorun, müstəntiqin və təhqiqatçının icazəsi ilə və onların 
məqbul hesab etdikləri həcmdə, ilkin istintaqın maraqlarına zidd 
olmamaq və cinayət mühakimə icraatı iştirakçılarının hüquq və 
qanuni maraqlarının pozulmaması şərti ilə açıqlana bilər. 
 Müstəntiqlə razılaşdırıldıqdan sonra, ekspert dindirilən şəxsə 
məhkəmə təbabətinin xüsusi elmi müddəaları və müasir ekspert 
imkanları barədə aydınlaşdırma verə bilər. Bu hal ilkin olaraq düzgün 
ifadələr verməkdən imtina edən şəxsin mövqeyinin dəyişməsinə 
səbəb ola bilər.  
Bəzi hallarda şahidlər, zərərçəkmiş və şübhəli şəxslər istintaq 
edilən hadisənin detallarını şərh etməkdə, cinayət alətini və digər 
xüsusatları təsvir etməkdə çətinlik çəkirlər. Bu müxtəlif səbəblərdən, 
 
Şakir Musayev  
 
178
həmçinin onların müstəntiqi və eksperti konkret olaraq nəyin 
maraqlandırdığını bilməmələrindən və ya tam aydın başa 
düşməmələrindən irəli gəlir. Qeyd olunan problemi aradan qaldırmaq 
üçün dindirilən şəxsə sərbəst olaraq alətlərin rəsmlərini, istintaq 
edilən hadisənin baş verdiyi yerin ümumi planını çəkmək, sxem və 
rəsmlərdə şəraitin detallarını, iştirakçıların və ya maddi sübutların 
qarşılıqlı yerləşməsini əks etdirməyi təklif etmək olar.  
Bir sıra hallarda zəruri məlumatları dindirilənin öz hərəkətlərini 
və ya digər şəxslərin hərəkətlərini ancaq nümayiş etməsi yolu ilə əldə 
etmək mümkündür. Bu halda dindirilmənin keçirilməsini məhkəmə-
tibb ekspertinin eyni vaxtda istintaq eksperimentində iştirakı ilə 
əlaqələndirmək daha məqsədəuyğun olar. Dindirilənin şəxsiyyət kimi 
hüquqlarının qorunmasına riayət etmək vacibliyi bütün istintaq 
iştirakçıları üçün ümumi deontoloji tələbdir. Müstəntiqin 
dindirilmədə fəaliyyətinin müvəffəqiyyəti insanı özünə cəlb 
etməsindən, istənilən üsulla kontakt yaratmasından müəyyən qədər 
asılı olsa da, bu hal məhkəmə-tibb eksperti üçün o qədər də 
əhəmiyyətə malik deyil. Ekspertin davranışı və taktikası dindirilən 
şəxsin onunla söhbət etmək və ya etməmək, suallara cavab vermək və 
onların düzgünlüyünü təsdiq etmək və ya etməmək istəyindən asılı 
olmamalıdır. Əlbəttə, insana qarşı diqqət, onu dinləməyə və başa 
düşməyə hazır olmağı nümayiş etmək, onda inam yaratmaq 
dindirilmədə iştirak edən ekspert üçün vacibdir. Lakin bu artıq 
dərəcədə olmamalıdır.  
Dindirmədə kriminalistik üsullardan biri müstəntiqin dindirilən 
şəxsə psixoloji təsirindən ibarətdir. Ekspert isə, müstəntiqdən fərqli 
olaraq, dindirilmənin iştirakçılarına psixoloji təsirdən istifadə 
etməkdən uzaq olmalıdır. Onların münasibəti şəxsin hüquqlarına 
hörmət əsasında yaranmalı və cinayət-prosessual qanunvericilik 
çərçivəsindən kənara çıxmamalıdır. Dindirilən şəxs ekspertin 
timsalında istintaqın daha bir nümayəndəsini deyil, başlıca olaraq 
müstəqil mütəxəssisi, öz işini bilən və ancaq həqiqəti müəyyən 
etməyə çalışan məhkəmə-tibbi ekspertini görməli və başa düşməlidir 
ki, xüsusi biliklərə malik mütəxəssisdən hansısa məlumatı gizlətmək 
faydasızdır. Ekspertin belə davranışı optimal olmaqla yanaşı tibbi 
Cinayət mühakimə icraatının  
məhkəmə-tibbi təminatı  
 179
etikanın normalarına da uyğun gəlir. Ekspertin səliqəli xarici 
görünüşü (mümkünsə, ağ xalatla), sakit, inamlı ünsiyyət tərzi, 
xeyirxahlılığı, dindirilənə qarşı nəzakətli münasibəti, xüsusi diqqəti 
və obyektivliyi onlar arasında zəruri kontaktın yaranmasına səbəb 
olar. Bununla da, mütəxəssis dindirilmədə iştirakının məqsədinə nail 
olacaq. Əksinə, dindirilən şəxs günahlandırma tərzi, onu cinayətkar 
görmək, qeyri-etik müraciət, yaxud açıq-aşkar nümayiş edilən 
«vəkillik» niyyəti kimi hərəkətlər yol verilməzdir. Ekspert ifadələrə 
münasibətdə emosional çalarlı və qiymətləndirici mülahizələrdən, 
istintaq hərəkətinin gedişində təyin olunacaq ekspertiza zamanı həll 
olunmalı suallar üzrə öz fikrini bildirməkdən yayınmalıdır. 
Davranışında belə halların olması dindirilən şəxsdə mənfi reaksiyanın 
yaranmasına, ekspertin müstəqil proses iştirakçısı olmasına inamın 
itməsinə,  onun qərəzli və qeyri-obyektiv olması haqda fikrin 
formalaşmasına səbəb ola bilər.  
Dindirilmədə ekspert özünü prosesin müstəqil iştirakçısı kimi 
aparmalıdır. Lakin müstəntiqlə razılaşmadıqda, dindirilən şəxsin 
yanında müstəntiqə irad tutmamalı və ya dindirilmənin gedişi və 
nəticəsini qiymətləndirməməlidir.  
 
 
Şakir Musayev  
 
180
8.6. Dindirilmə nəticələrinin 
tərtib olunması. 
 
Dindirilmənin gedişində ekspertin sualları, alınan cavabları təsbit 
etmək və yazmaq hüququ var. Ekspertin yazıları müstəntiqə 
dindirilmənin gedişinə, istintaq hərəkətinin protokolunda sualların və 
alınmış ifadələrin düzgünlüyünə nəzarət etməyə kömək edir. 
Ekspertin (mütəxəssisin) yazılı qeydlərinin heç bir prosessual 
əhəmiyyəti yoxdur, dindirilmə protokoluna əlavə edilə bilməz və iş 
üzrə sübut mənbəyi sayılmır.  
 Dindirmənin nəticələri üzrə tərtib olunmuş protokol yeganə 
prosessual sənəddir ki,  iş üzrə sübut növü kimi qiymətləndirilə bilər. 
Protokol müstəntiq tərəfindən dindirilmənin gedişində və 
dindirilmədən sonra tərtib edilir. Protokolda istintaq hərəkətinin 
keçirilmə vaxtı şərtləri, məzmunu və nəticələri təsbit olunur.  
Protokolda müstəntiq ekspertin (mütəxəssisin) şəxsiyyəti və 
səlahiyyəti barədə məlumatları, dindirilən şəxsə qarşı münasibətini, 
həmçinin ona hüquq və vəzifələrinin izah olunma faktını əks 
etdirməli və göstərilənlər ekspertin imzası ilə təsdiq olunmalıdır.  
Ekspert işinin nəticələri sərbəst sübut mənbəyini təşkil etmədiyi 
üçün onun dindirilmədə fəaliyyətinə cinayət məcəlləsinin heç bir 
xüsusi normaları ilə məhdudiyyət qoyulmur. Əgər ekspert mütəxəssis 
kimi çıxış edirsə, vəzifələrinin icrasından imtina etməyə və 
yayınmağa görə məsuliyyət daşıyır.  
Dindirilən şəxsin cavabları və açıqlamaları bir-birini təsdiq edib 
etmələrindən, müəyyən edilmiş digər faktlara və əvvəl verilmiş 
ifadələrə zidd olmalarından asılı olmayaraq, hətta ekspertə və ya 
müstəntiqə mənasız və absurd görünənlər belə sözbəsöz fiksə edilir. 
Müstəntiqin və ya məhkəmənin ekspertin suallarını gündəlikdən 
çıxarmağa və ya onları dindirilən şəxsə digər tərzdə təqdim etməyə 
hüququ var. Əgər ekspert sualın ifadə tərzinin dəyişdirilməsi ilə razı 
deyilsə, öz münasibətini yazılı surətdə bildirə bilər və bunlar protokol 
daxil edilməlidir.  
Cinayət mühakimə icraatının  
məhkəmə-tibbi təminatı  
 181
Sualların və cavabların mütləq olaraq tam və mümkün olduqca 
sözbəsöz fiksə edilməsi ifadələrə tənqidi münasibətin zəruriliyini 
rədd etmir. Lakin tənqidi münasibət mütəxəssisin qiymətləndirici 
mülahizələrində deyil, dəqiqləşdirici və yoxlanılan sualların 
dindirilən şəxsin qarşısında qoyulma tərtibatında bilinməlidir.  
Müstəntiq ekspertin verdiyi sualları yayındıra bilər, həmin sual 
protokolda öz əksini tapmalıdır.  
Ekspert müstəntiqə ifadələrin sistemləşdirilərək yazılmasında, 
təkrarların və işə aid olmayan məlumatların ixtisar edilməsində 
kömək etməlidir. Suallarda və cavablarda istifadə edilən xüsusi tibbi 
terminlərin mənasını, protokola dindirilmə iştirakçılarının başa düşə 
biləcəkləri tərzə uyğun izah etməklə yazılmalıdır.  
Dindirilmə qurtardıqdan sonra protokol müstəntiq tərəfindən 
bütün iştirakçılar üçün oxunur və ya özlərinin sərbəst oxuması üçün 
onlara təqdim edilir (protokolla tanış olma qaydası ayrıca qeyd kimi 
protokolun sonunda göstərilməlidir).  
İstənilən istintaq hərəkətinin gedişində və ya sonunda ekspert 
sübutların aşkar olunması, təsbit edilməsi və götürülməsi ilə bağlı 
müvafiq müraciətlər etmək, protokola əlavələr, düzəlişlər etməyi 
tələb etmək və digər vəsatətlər vermək hüququna malikdir. Bütün 
vəsatətlər istintaq hərəkətinin protokolunda mütləq qeyd olunmalıdır. 
Ekspertin dindirilmədə müraciətləri verilən sualların məzmununa 
və onların ifadə olunmasına, cavabların tamlığına və dəqiqliyinə, 
protokolda sualların və cavabların düzgün əks olunmasına aid ola 
bilər. Eyni zamanda, ekspertin vəsatət vermək və digər müraciətlər 
etmək hüququ onların protokola salınmasının zəruriliyində 
məhdudlaşır. Məsələn, ekspertin istintaq hərəkətinin keçirilmə 
taktikası haqqında etdiyi təkliflərin protokola salınması mütləq deyil - 
onunla razı olub-olmamaq məhkəmənin və müstəntiqin hüququdur.  
Audio, kino və ya video yazılış aparıldığı halda, dindirilmə 
qurtardıqdan sonra həmin yazılış canlandırılır və dindirilmə 
iştirakçıları onun düzgünlüyünü təsdiq edir. Sonradan audio yazılış 
yolu ilə təsbit edilmiş ifadələr yuxarıda göstərilən bütün qayda-lara 
riayət olunmaqla protokola daxil edilir.  
 
Şakir Musayev  
 
182
Mütəxəssis bütünlüklə protokolu imzalayır. Əlavələr və düzəlişlər 
razılaşdırılmalı və mütəxəssisin, müstəntiqin, dindirilən şəxsin ayrı-
ayrılıqda imzaları ilə təsdiq olunmalıdır. Ekspert imzalamazdan əvvəl 
protokolun məzmunu və edilən düzəlişlərlə tanış olmalıdır. 
Mütəxəssisin protokola imza qoymaqdan imtina etdiyi halda 
müstəntiq bu barədə protokola qeyd edir, öz imzası ilə və əgər 
istintaq hərəkətində müdafiəçi, qanuni nümayəndə və hal şahidləri 
iştirak edirsə, onların imzası ilə də təsdiq edilir. Mütəxəssisə 
protokolu imzalamaqdan imtina etməsinin səbəbini açıqlamağa 
imkan verilməlidir və həmin açıqlamalar protokola daxil edilməlidir. 
 
 
Cinayət mühakimə icraatının  
məhkəmə-tibbi təminatı  
 183
8.7. Üzləşdirmə. 
 
Üzləşdirmə - dindirilmənin xüsusi prosessual növüdür. Bu 
istintaq hərəkəti əvvəl-cə dindirilmiş iki və daha çox şəxslərin bir-
birinin iştirakı ilə eyni vaxtda və növbə ilə dindirilməsidir. Dindirilən 
şəxslər arasında üzləşdirmə, onların verdikləri ifadələrdə eyni hallara 
aid olan məlumatlar bir-birini inkar etdikdə və həmin məlumatlarda 
əhəmiyyətli ziddiyyətlər olduqda aparılır. Üzləşdirmənin məqsədi - 
ziddiyyətlərin nümayiş etdirmək və onları aradan qaldırmaqdır.  
Üzləşdirmə təqsirləndirilən, şübhəli şəxslər, zərərçəkmişlər, 
şahidlər arasında, o cümlədən təqsirləndirilən və şübhəli şəxs, 
təqsirləndirilən və zərərçəkmiş, təqsirləndirilən və şahid, şübhəli şəxs 
və zərərçəkmiş, şübhəli şəxs və şahid, zərərçəkmiş və şahid arasında 
aparıla bilər.  
Üzləşdirmənin planlaşdırılmasında və ona hazırlıq mərhələsində 
məhkəmə-tibb ekspertinin vəzifəsi müxtəlif şəxslərin ifadələrində 
aşkar olunmuş ziddiyyətlərin əhəmiyyətli olmasını və onların 
üzləşdirmə yolu ilə aradan qaldırılmasının mümkünlüyünü müəyyən 
etməkdir.  
Mütəxəssisin fikirincə, məhkəmə həkiminin fəaliyyət predmetinə 
aid olan və bir-birini inkar edici xarakter daşıyan hallara aid müxtəlif 
mənalı məlumatları birləşdirən ifadələr əhəmiyyətli ziddiyyət təşkil 
edən ifadələrdir. Müstəntiq, öz növbəsində, alınmış ziddiyyətli 
ifadələrin, iş üçün sübuti əhəmiyyətinin və sübutların 
qiymətləndirilməsində vacib olmasını müəyyən edir (bu 
ziddiyyətlərin əhəmiyyətlilik dərəcəsinin prosessual aspektini təşkil 
edir).  
Üzləşdirilməyə çağırılmış şəxslərə açıqlanması üçün istintaq 
hərəkəti aparılan hallar barədə növbə ilə izahat vermək təklif olunur. 
Bundan sonra müstəntiq və mütəxəssis onlara suallar verir. Dindirilən 
şəxslər müstəntiqin icazəsi ilə bir-birinə suallar verə bilər. 
Üzləşdirmə üçün çağırılmış şəxslərin dindirilmə və sualların verilmə 
ardıcıllığını müstəntiq təyin edir. Üzləşdirmə zamanı müstəntiq 
maddi sübutları və sənədləri, həmçinin ekspert rəyini də təqdim edə 
bilər. 
 
Şakir Musayev  
 
184
Üzləşdirmənin gedişində ekspertin taktikası elə qurulmalıdır ki, 
istintaq hərəkətinin iştirakçıları tərəfindən onun davranışı dindirilən 
şəxslərdən birinə inanmaq kimi qəbul edilməsin. Mütəxəssisin 
məqsədi, vəzifələri və iş metodu adi dindirilmədə iştirakından 
fərqlənmir. 
Beləliklə, dindirilmənin və ya üzləşdirilmənin icrasına cəlb 
olunmuş məhkəmə-tibb eksperti istintaq hərəkətində iştirakı ilə tam 
və düzgün ifadələrin alınmasını təmin edir. Mütəxəssisin (ekspertin) 
cəlb olunması dindirilmə aparılmasının vacib prosessual vasitəsidir. 
Bu vasitə tam və doğru ifadələrin alınmasına, dəqiqləşdirilməsinə və 
yaddaşın aktivləşdirilməsinə kömək edir, müstəntiq tərəfindən 
sübutların qiymətləndiril-məsi üçün zəruri olan yeni məlumatların 
alınmasına imkan yaradır. Ekspertin dindiril-mədə iştirakı istintaq 
hərəkətinin və ümumilikdə, təhqiqatın rəhbəri kimi müstəntiqin 
nüfuzuna xələl gətirmir və onun hüquqlarını məhdudlaşdırmır. 
Əksinə, birbaşa məhkəmə-tibbi ekspertizanın predmetinə aid olan 
halların açıqlanması lazım olduqda, ekspertin dindirilmədə iştirakı 
istintaq hərəkətinin nəticələrinə yalnız müsbət təsir göstərir.  
Dindirilmə aparılmasının məhkəmə-tibbi aspektlərinin spesifik 
xüsusiyyətlərini də qeydə alaraq, istintaqın müxtəlif taktiki 
üsullarının səmərəli əlaqəsinin nə qədər effektli və sübutedici 
olmasını bir neçə misal ilə nümayiş etmək olar.  
Misal №1. 1997-ci ildə prokurorluq tərəfindən ər və arvadın qətlə 
yetirilməsi ilə bağlı cinayət işi istintaq olunurdu. Keçirilmiş 
məhkəmə-tibbi ekspertiza zamanı müəyyən edilmişdir ki, onların hər 
ikisinin ölümü boyun üzvlərinin ilgəklə sıxılması nəticəsində 
mexaniki asfiksiyadan baş vermişdir. İbtidai istintaqın gedişində 
şübhəli şəxs və sonradan təqsirləndirilən şəxs qismində iki nəfər 
məsuliyyətə cəlb olunmuşdur. İbtidai istintaq zamanı keçirilən bir 
neçə ayrı-ayrı dindirilmələrdə onlar inandırmağa çalışırdılar ki, növbə 
ilə zərərçəkmişlərin boyunlarını sıxırdılar və bu zaman 
təqsirləndirilənlərdən biri ölüm baş verməmişdən qabaq ilgəyi 
zərərçəkmişin boynundan çıxarmayaraq onun uclarını yanındakına 
verdiyini təkid edirdi.  
Cinayət mühakimə icraatının  
məhkəmə-tibbi təminatı  
 185
Müstəntiqdən cinayət məsuliyyətinin dərəcəsini təyin etmək və 
günahkarların hərəkətlərini düzgün hüquqi qiymətləndirmək üçün 
zərərçəkmişlərin boynunun ayrı-ayrı sıxılmasının hansı nəticələrlə 
müşayiət olunmasını  və təqsirləndirilən şəxslərdən hansı birinin 
hərəkəti nəticəsində ölümün baş verdiyini müəyyən etmək tələb 
olunurdu. Qətl prosesi bir neçə dəqiqə çəkdiyindən və təqsirləndirilən 
şəxslərin hər ikisinin eyni alətdən istifadə etdiklərindən, məhkəmə-
tibb ekspertizasının yalnız meyitlərin müayinələrinin nəticələrinə 
əsasən zədələrin yetirilmə ardıcıllığının aydınlaşdırılması, onların 
əmələgəlmə mexanizmi və ölümün baş verməsini təqsirləndirilənlərin 
hansı birinin hərəkəti ilə bağlı olmasını müstəntiq tərəfindən ekspert 
qarşısında qoyulmuş sualların cavablandırılması ilə həll etmək 
mümkün olmadı. Ona görə meyiti müayinə etmiş məhkəmə-tibb 
ekspertinin iştirakı ilə təkrar dindirilmənin keçirilməsi qərara alındı. 
Dindirilmədə ekspertin suallarına cavab verərkən təqsirləndirilən 
şəxslərdən biri bildirdi ki, «halı birdən pisləşdiyindən» o 
zərərçəkmişi boğmasını saxlayıb ilgəyi öz «yoldaşına» verdi. Ekspert 
təqsirləndirilən şəxsin halının birdən pisləşməsinə nəyin səbəb 
olduğunu dəqiqləşdirməyə başladı. Ona bir neçə əlavə suallar 
verərək, ekspert aydınlaşdırdı ki, təqsirləndirilən şəxs ilgəyi 
zərərçəkmişin boynuna keçirib, sıxmağa başladıqdan sonra 
«zərərçəkmişin bədəni boşaldı, göyərdi, xırıldamağa, qanla qusmağa 
başladı və müqavimət göstərmədi». Digər təqsirləndirilən şəxs həmin 
ifadələri təsdiq etdi və zərərçəkmişin boynunu sıxmasını davam 
edərkən onun «qısa müddət xırıldadığını» əlavə etdi. Alınmış 
ifadələr, heç bir xəstəliyin olmaması barədə ekspertizanın nəticələri 
ilə birlikdə, zərərçəkmişin boynunun ilkin sıxılması zamanı həyat 
üçün təhlükəli olan vəziyyətin - ağır dərəcəli kəskin nəfəs 
çatışmamazlığı, beyin qan dövranının pozulması ilə mexaniki 
asfiksiyanın yaranması, yəni artıq ilkin sıxılma zamanı zərərçəkmişin 
sağlamlığına ağır zərər vurulması nəticəsinə gəlməyə əsas verir. 
Təkrar sıxılma ölümün baş verməsini sürətləndirib.  Əvvəl keçirilmiş 
tədqiqatların nəticələri əsasında aparılmış əlavə ekspertizanın nəticəsi 
və ekspertin iştirakı ilə keçirilmiş dindirilmə müstəntiqə 
təqsirləndirilən şəxslərin hərəkətlərini düzgün qiymətləndirməyə, 
 
Şakir Musayev  
 
186
ittihamnaməni əsaslandırmağa imkan verdi. Həmin ittihamnamə 
sonradan məhkəmənin qərarı ilə təsdiq olundu.  
Misal №2. İki şəxsin qətlə yetirilməsində təqsirləndirilən şəxsin 
dindirilməsində iştirak edən məhkəmə-tibb eksperti iş materialları ilə 
tanış olduqdan sonra bildirir ki, müttəhim keçmişdə dəfələrlə ev 
şəraitində heyvan kəsməklə məşğul olmuşdur (bu faktın özlüyündə 
törədilmiş cinayətə aidiyyatı yoxdur). Təqsirləndirilən şəxs ilkin 
istintaq zamanı əvvəl verdiyi ifadələrindən imtina edirdi. Məhkəmədə 
işə baxılarkən qətlin törədilməsi şəraiti aydınlaşdırıldıqdan sonra 
ekspert digər suallardan başqa, təqsirləndirilən şəxsə mal kəsmədə 
onun istifadə etdiyi texniki üsul haqda danışmasını təklif etdi. 
Təqsirləndirilən şəxsin vəkili verilən sualın işə aid olmadığına istinad 
edib sualdan imtina etməyə cəhd göstərsə də, məhkəmə onun 
vəsatətini təmin etmədi. Təqsirləndirilən şəxsin açıqlamaları 
dinlənildikdən sonra, ekspert və məhkəmə qətlin qurbanlarında olan 
zədələrin xarakterinin, lokalizasiyasının və qarşılıqlı yerləşməsinin, 
göstərilən üsulla kəsilmələrindən sonra heyvan cəmdəklərində qala 
bilən zədələrlə tam uyğunluğunu qeyd etdilər. Bu uyğunluq, qismən 
olsa da belə, günahın sübutu kimi istifadə edilə bilməzdi. Lakin 
alınmış cavab vəkilin mövqeyini zəiflətdi və təqsirləndirilən şəxsə 
müəyyən psixoloji təsir göstərdi və o sonradan törətdiyi cinayəti 
boynuna aldı.  
Cinayət mühakimə icraatının  
məhkəmə-tibbi təminatı  
 187
FƏSİL 9 İSTİNTAQ EKSPERİMENTİ. 
İFADƏLƏRİN YERİNDƏ YOXLANILMASI. 
 
9.1. İstintaq eksperimenti və ifadələrin yoxlanılması 
anlayışı, onların prosessual məzmunu. 
 
Xüsusi hüquqi ədəbiyyatlardan məlumdur ki, baş vermiş kriminal 
hadisənin mahiyyətini təyin etməyə, variantlar irəli sürməyə və 
istintaqın istiqamətini müəyyənləşdirməyə imkan verən məlumatları, 
cinayətkarın fəaliyyət üsulunu modelləşdirməklə, baş vermiş 
hadisələrin eksperimental təhlili ilə, o cümlədən xəsarət yetirmə və 
ölümün baş verdiyi şəraitin süni surətdə bərpası yolu ilə əldə etmək 
olar. Cinayət istintaqının müasir kriminalistik taktikası arsenalında 
geniş yayılmış istintaq eksperimenti və ifadələrin yerində yoxlanması 
kimi prosessual hərəkətləri bu məqsədə xidmət edir. Hadisə yerinə 
baxışla yanaşı, istintaq hərəkətlərinin bu iki növünün yerinə 
yetirilməsinə məhkəmə-təbabəti sahəsində mütəxəssislər daha çox 
cəlb olunur.  
Müstəqil prosessual hərəkətlər kimi istintaq eksperimenti və 
ifadələrin yerində yoxlanılması Azərbaycan Respublikası CPM-də öz 
yerini tapmışdır. 
AR CPM 262-ci maddəsinə müvafiq, istintaq eksperimenti 
cinayət işi üçün əhəmiyyətli olan məlumatların yoxlanılması və 
dəqiqləşdirilməsi məqsədilə müəyyən olunmuş hadisənin detallarını, 
həmçinin şəraiti və ya digər hallarını canlandırmaq yolu ilə keçirilir. 
CPM-də işin ilkin istintaqı və məhkəmə baxışı gedişində istintaq 
eksperimentinin mütləq qaydada keçirilməsi barədə göstəriş yoxdur. 
Onun icrasının məqsədəuyğunluğunu müstəntiq və yaxud məhkəmə 
müəyyən edir və istintaqın tam və hərtərəfli aparılması üçün 
vacibliyinə əmin olduqda müvafiq qərar qəbul edirlər. Təcrübədə 
istintaq eksperimenti adətən prokurorun və ya istintaq bölməsinin 
rəisinin tələbi ilə, məhkəmə-istintaqı gedişində isə yuxarı instansiyalı 
məhkəmələrin göstərişi ilə keçirilir. Baxış və (ya) müayinə cinayət 
istintaqı aparılan bütün hallarda keçirilir. Bu prosessual hərəkətlərin 
 
Şakir Musayev  
 
188
gedişində cinayətin baş verməsi faktı müəyyən edilir və onun 
izlərinin ilkin axtarışı aparılır. 
Göstərilən istintaq hərəkətlərinin hansı məqsədlə keçirilməsində 
fərq mövcuddur. Baxış və müayinə sonrakı yoxlamalar yolu ilə 
sübutedici əhəmiyyəti ola biləcək izlərin və ya sübutların tapılması 
məqsədilə keçirildiyi halda, CPM-nin 262-ci maddəsindən göründüyü 
kimi istintaq eksperimenti isə, öncə iş üzrə faktiki məlumatların 
yoxlanılması və dəqiqləşdirilməsi məqsədi ilə keçirilir (Bu hal 
istintaq eksperimentinin gedişində, digər istintaq hərəkətləri ilə təsbit 
olunmasını tələb edən, faktiki məlumatların alınması mümkünlüyünü 
inkar etmir). Qeyd olunanlar müstəntiqdə müvafiq məlumatların 
olmasını  və onların ilkin prosessual möhkəmləndirilməsini nəzərdə 
tutur. İstintaq hərəkəti həmişə sübutetmənin ikinci, yardımçı 
vasitəsidir. Baxış və müayinə isə bunun əksinə olaraq, cinayət-
prosessual qanunvericilikdə nəzərdə tutulduğu kimi ilkin və 
təxirəsalınmaz istintaq hərəkətləridir. 
Baxış zamanı hadisə yerinin şəraiti digər obyekt və izlər 
müstəntiq və mütəxəssis tərəfindən dəyişilməz halda, yəni cinayətin 
aşkar olunduğu anda qaldıqları kimi qəbul edilir və qeydə alınır. 
İstintaq eksperimenti cinayətin baş verdiyi halların, şəraitin və ya 
onun iştirakçılarının hərəkətlərinin yenidən canlandırılmasını 
məqsədini güdür. İstintaq eksperimenti digər prosessual 
hərəkətlərdən fərqli olaraq sınaq xarakteri daşıyır («eksperiment» 
adlandırılması da burdan meydana çıxmışdır). 
Qeyd olunan prosessual fərqlərə baxmayaraq bəzən istintaq 
eksperimenti digər istintaq hərəkətləri ilə eyni vaxtda keçirilir. 
Məsələn, hadisə yerinə təkrar baxış keçirilərkən, sonrakı müqayisəli 
müayinə üçün nümunələrin götürülməsi, iztörənmə şəraitinin 
eksperimental qaydada yenidən canlandırılmasına zərurət yarandıqda 
və s. Bu hal xüsusilə məhkəmə istintaqının bir-neçə istintaq 
hərəkətlərinin eyni vaxtda keçirilməsini nəzərdə tutan mərhələsi üçün 
xarakterikdir.  
İfadələrin yoxlanılması qanunvericiliklə yeni qanunvericilikdə 
möhkəmləndirilmişdir. Əvvəllər istintaq və ekspert praktikasında bu 
«yerlərə gediş», «yerlərə çıxış», «ifadələrin yerində canlandırılması», 
Cinayət mühakimə icraatının  
məhkəmə-tibbi təminatı  
 189
«ifadələrin yerlərdə yoxlanılması», kimi adlandırılırdı. Prosessual 
nizamlanmanın və hüquqşünas alimlərin fikirlərinin fərqli olmasına 
baxmayaraq, ifadələrin yoxlanılması anlayışı cinayət mühakimə 
icraatı təcrübəsində, kriminalistik və məhkəmə-təbabəti 
ədəbiyyatlarında çoxdan və möhkəm kök salmışdır. AR CPM maddə 
260-da bu istintaq hərəkətinin kifayət qədər tam nizamlanması öz 
əksini tapmışdır. Onun məqsədi cinayət işi üçün əhəmiyyət kəsb edən 
yeni halların təyininə zərurət kimi müəyyən edilmişdir. 
Hadisə yerinə gedişlə, şübhəli şəxsin, təqsirləndirilənin, zərər 
çəkənin və ya şahidin əvvəllər verdiyi ifadələrin yoxlanılması və ya  
dəqiqləşdirilməsi ilə nail olunur. Bu hal istintaq eksperimenti yolu ilə 
ifadələrin yoxlanılmasını bir-birinə yaxınlaşdırır. Lakin istintaq 
eksperimentindən fərqli olaraq, ifadələrin yoxlanılması adından 
göründüyü kimi, yalnız ifadələrin, yəni dindirilmə, üzləşdirmə və ya 
digər şifahi üsullarla alınmış sübutların dəqiqləşdirilməsi ilə keçirilir.  
Ekspert mülahizələrini «hadisə yerinə çıxış» yolu ilə yoxlamaq 
olmaz. Bunun üçün ən azı müvafiq təcrübi hərəkətlərin keçirilməsi 
(məsələn, istintaq eksperimenti), çox vaxt isə xüsusi təkrar 
tədqiqatların icrası tələb olunur. 
İstintaq eksperimentindən fərqli olaraq, ifadələrin yoxlanılması, 
həmişə ifadələri yoxlanılan şəxslərin iştirakı ilə və bir qayda olaraq, 
onların göstərdikləri hadisənin baş verdiyi yerdə, yaxud ifadələrdə 
iştirak edən real obyektlərdən istifadə etməklə keçirilir. İstintaq 
yoxlanılmasının gedişində təcrübi hərəkətlərin keçirilməsi də 
mümkündür və onun həcmi məhdud olur.  
İfadəsi yoxlanılan şəxsin özü yerindəcə istintaqı aparılan 
hadisənin mühit və şəraitini canlandırır. Cinayət işi üçün əhəmiyyəti 
olan əşya, sənəd və izləri göstərir və müəyyən hərəkətləri nümayiş 
etdirir. İstintaq eksperimentindən fərqli olaraq ifadələrin yoxlanılması 
gedişinə hər hansı bir kənar müdaxilə yol verilməzdir. 
İfadələrin yoxlanılması gedişində cinayət iştirakçıları və şahidləri 
əvvəllər verdikləri ifadələrinə dəqiqləşdirmə və düzəlişlər edə 
bilərlər. Canlandırma yolu ilə, ifadələrin, cinayətin baş verdiyi yerdə 
faktiki şəraitlə və etibarlılığı şübhə doğurmayan hallarla uyğunluğu 
təyin edilir.  
 
Şakir Musayev  
 
190
Digər hallarda məhkəmə-tibb ekspertinin istintaq eksperimentinə 
və ifadələrin yoxlanılmasına cəlb edilmə səbəbləri, məhkəmə-tibb 
ekspertinin vəzifələri (məhkəmə təbabəti sahəsində mütəxəssis), 
eləcə də onun işinin təşkili və məzmunu bir-birinə uyğun gəlir. Qeyd 
olunan istintaq hərəkətlərinin prosessual məzmunlarının müxtəlif 
olmasına baxmayaraq, ekspertin iştirakı baxımından onlara birlikdə 
baxılması daha məqsədəuyğundur. 
Cinayət mühakimə icraatının  
məhkəmə-tibbi təminatı  
 191
9.2. İstintaq eksperimenti və ifadələrin 
yoxlanılmasının keçirilməsi səbəbləri. 
 
İstintaq eksperimentinin və ifadələrin yoxlanılmasının əsas 
məqsədi (CPM maddə 260; 262 yoxlama, dəqiqləşdirmə və ya iş 
üçün əhəmiyyətli olan yeni məlumatların müəyyən olunması) əsasən 
müstəntiqin (eləcə də ekspertin) əldə etdiyi məlumatların həqiqiliyinə 
şübhə etməsi və ya iş üzrə müxtəlif sübutlar arasındakı 
ziddiyyətlərdir. Bu prosessual hərəkətlərdə iştirakçı və şahidlərin 
ifadələri, cinayətin baş verməsi şəraiti barədə artıq məlum olan və ya 
güman edilən obyektiv faktlar eksperimental qaydada yoxlanıla bilər. 
İstintaq eksperimenti - cinayəti gizlətmək məqsədilə cinayətkarın 
uydurduqlarını ifşa etmək üçün xüsusi əhəmiyyət kəsb edir. 
Mühakimə icraatının digər iştirakçılarının gözü önündə keçirilən 
istintaq hərəkəti gedişində hər hansı bir faktın təkzibolunmazlığına 
əmin olan təqsirkar, artıq fikrindən daşınaraq istintaqla əməkdaşlıq 
etmək məcburiyyətində qalır və düzgün ifadələr verməyə başlayır. 
Bütün buna bənzər digər hallarda da istintaq eksperimenti və 
ifadələrin yoxlanılması, istintaqı aparılan hadisənin baş verdiyi 
mühitin, vaxtın və digər şəraitlərinin  yenidən qurulması, onun 
iştirakçılarının etdikləri hərəkətlərin yenidən canlandırılması yolu ilə 
həyata keçirilir. Bu hal istintaqa cinayət hərəkətlərinin gedişinin və 
nəticəsinin konkret şəraitinin, fakt və şərtlərinin obyektiv 
qiymətləndirilməsinə imkan yaradır. 
Çox vaxt şəxsiyyət əleyhinə törədilən cinayətlərin istintaqında 
məhkəmə-tibbi ekspertiza keçirilərkən, müstəntiq və ya ekspertdə 
əldə olunan sübutlar sisteminə sığışmayan və ya müxtəlif səbəblərdən 
əldə olan metod və vasitələrlə düzgün izah və qiymətləndirilə 
bilinməyən hər hansı bir fakt meydana çıxdıqda mürəkkəb problemli 
vəziyyətlər yaranır. Məsələn, meyitin tam skeletləşdiyi hallarda 
ekspertizanın keçirilməsi və istintaq tərəfindən qarşıya qoyulan bir 
çox sualların həlli kəskin çətinləşir. Bəzən tədqiqat obyekti və onda 
olan ilkin zədələr hissəvi və ya tamamilə öz xarakterlərini 
itirdiklərinə görə, əlavə istintaq məlumatları alınmadan sualların həlli 
 
Şakir Musayev  
 
192
ümumiyyətlə mümkün olmur. Belə problemli vəziyyətlər çox vaxt 
məhkəmə-tibb ekspertinin iştirakı ilə istintaq eksperimentinin 
keçirilməsinə səbəb olur. 
Bu prosessual hərəkətlərin istintaq və ya təhqiqat məqsədlərindən 
başqa, nümayişedici məqsədinin də vacibliyini qeyd etmək lazımdır. 
İş üzrə sübutlar sisteminin formalaşmasında əyani (illüstrativ) təsvir 
hissə mühüm yer tutur. Məhkəmə həkiminin iştirakı ilə istintaq 
eksperimenti və ifadələrin yoxlanılmasının digər keçirilmə səbəbi 
müstəntiqin əvvəlcədən toplanmış materialların əyaniliyinin təmin 
edilməsinə doğru yönəlmiş cəhdi ola bilər. Bu hal öz növbəsində 
ibtidai və məhkəmə istintaqının yüksək ardıcıllıqla birindən-digərinə 
keçməsinə zəmanət verir. Təqsirləndirilən şəxslərin əvvəllər 
verdikləri ifadələrdən imtina etməsi və ya onları dəyişdirməsi 
imkanını məhdudlaşdırır, iş üzrə sübutlar bazasını möhkəmləndirir və 
obyektivləşdirir. Göstərilənlər ilk növbədə, məzmununda ancaq 
subyektiv məlumatlar olan sübutlara, məsələn, dindirilmə, üzləşdirmə 
yolu ilə alınan operativ məlumatlara aiddir. Məntiqi baxımdan, əlavə 
istintaq hərəkətləri gedişində bir daha təsdiqini tapmış sübutlar, digər 
faktlarla münasibətdə üstünlük təşkil edir. 
Əvvəllər alınmış sübutların təsdiq və ya inkar edilməsindən, 
dəqiqləşdirilməsindən, təsbit edilməsindən, onlar arasındakı 
ziddiyyətlərin aradan qaldırılmasından əlavə olaraq, istintaq 
eksperimentinin və ifadələrin yoxlanılmasının proqnozlaşdırılması 
xüsusi əhəmiyyət kəsb edir. Həmin hərəkətlərin icrasında bəzən 
istintaq üçün gözlənilməz olan yeni məlumatlar və iş üzrə əlavə sübut 
mənbələri aşkar edilə bilər. Təhqiqatı aparılan hadisənin baş verdiyi 
yerdə, ifadələri yoxlanılan şəxslərin yaddaşında hadisənin baş verdiyi 
şəraiti bərpa etmək, onların əvvəl verdikləri izahatları dəqiqləşdirmək 
və digər obyektiv məlumatlarla yerlərdəki şəraitlə tutuşdurmaq 
mümkündür. Əldə edilmiş yeni faktlar isə gələcəkdə xüsusi müayinə 
obyekti ola bilər.  
Bununla istintaq eksperimenti və ya istintaq yoxlamasının 
keçirilməsi yolu ilə yalnız artıq işin məlum olan şəraitinin 
dəqiqləşdirilməsini yox, həm də konkret istintaq variantlarını, yəni 
tədqiq edilən hadisənin həqiqətən necə baş verməsi barədə, iş üzrə 
Cinayət mühakimə icraatının  
məhkəmə-tibbi təminatı  
 193
toplanmış sübutların təhlili əsasında müstəntiq və ya məhkəmənin 
təxmini ehtimallarını, fərziyyələrini də yoxlamaq mümkündür. 
Cinayətin baş verməsinə səbəb olan şərtlər, o cümlədən məhkəmə-
tibb ekspertinin qarşısına qoyulmuş sualların həllində onun nəzərə 
alacağı şərtlər də müəyyən edilə bilər.  
Beləliklə, istintaq eksperimentinin və ifadələrin yerində 
yoxlanılmasının prosessual məzmunu, iş üçün əhəmiyyətli olan yeni 
faktiki məlumatların aşkar edilməsi, yoxlanılması və 
dəqiqləşdirilməsi, istintaq və ya məhkəmə variantlarının yoxlanılması 
və istintaq edilən hadisənin şəraitini və şərtlərini, həmçinin onun 
iştirakçılarının ifadələrini canlandırmaq yolu ilə sübutlar arasında 
olan ziddiyyətlərin aradan qaldırılması hərəkətləri təşkil edir. 
 
 
Şakir Musayev  
 
194
9.3. İstintaq eksperimenti və ifadələrin 
yoxlanılması keçirilərkən xüsusi məhkəmə-tibbi 
biliklərin tətbiqi 
 
İstintaq eksperimenti və ya ifadələrin yerində yoxlanılması kimi 
prosessual hərəkətlərin keçirilməsində və onların icrasında ekspertin 
(mütəxəssisin) iştirakını, qanun könüllülük formasında nəzərdə tutur 
(CPM, maddə 260, 262) və xüsusi biliklərin cəlb edilməsinin nə 
qədər vacib olduğunu həll etmək üçün müstəntiqə prosessual hüquq 
verir. Lakin bu hal, iş üzrə ekspertin həmin məsələdə təşəbbüs 
imkanını qadağan etmir. Qanun ekspertin müstəntiqə vəsatətlə 
müraciət etmə hüququnu nəzərdə tutmuşdur (CPM, maddə 97). 
Ekspert istintaq eksperimentində iştirakı və onun keçirilməsinin 
zəruriliyi barədə təşəbbüs irəli sürə bilər. Ekspertin təşəbbüsünü onun 
işinin keyfiyyət və səmərəlilik göstəricisi kimi qiymətləndirmək 
lazımdır.  
Ekspertin istintaq variantlarında və hadisə şəraitinin 
qiymətləndirilməsindəki bilavasitə iştirakı, heç də müstəntiqin 
səlahiyyətinə aid olan məsələlərə qarışmaq kimi başa 
düşülməməlidir. Belə ki, ekspertin həll etdiyi məsələlər cinayət-
prosessual anlamında cinayəti əhatə etmir, yalnız onun maddi-faktiki 
tərəfinə toxunur. 
Ekspertin cəlb edilməsi və ya mütəxəssisin məhkəmə tərəfindən 
seçilməsi təhqiqatı aparılan hadisənin təbiəti və halları, mütəxəssisin 
iştirakı ilə istintaq (məhkəmə) hərəkətinin gedişində həll olunması 
nəzərdə tutulan sualların məzmunu və həyata keçirilən hərəkətlərin 
mahiyyəti ilə müəyyən olunur. Təcrübədə istintaq eksperimentinin və 
ifadələrin yoxlanılması keçirilərkən əsasən MTE və PA Birliyinin 
ştatlı mütəxəssisləri, əsasən məhkəmə-tibbi xidmətin ümumprofilli 
ekspertləri (tanatoloqlar), xüsusi hallarda isə tibbi-kriminalistik, 
məhkəmə-bioloji məhkəmə-kimyəvi və digər sahə ekspertləri dəvət 
olunur. 
Hüququ ədəbiyyatlarda şəxsiyyət əleyhinə olan cinayət işləri üzrə 
keçirilən istintaq eksperimenti və ifadələrin yoxlanılması gedişində 
Cinayət mühakimə icraatının  
məhkəmə-tibbi təminatı  
 195
məhkəmə-tibbi biliklərdən istifadə problemi öz əksini tapmamışdır. 
Məhkəmə-tibb ekspertləri də öz növbəsində göstərilən məsələyə 
kifayət qədər fikir verməmişlər, Ədəbiyyatlarda əsasən öz 
təcrübələrində rast gəldikləri konkret hadisələrlə bağlı istintaq 
eksperimentinin köməyi ilə ekspert tapşırıqlarının müvəffəqiyyətlə 
həll edilməsi barədə ayrı-ayrı məqalələrə rast gəlinir. Bu məsələ 
barədə olan məlumatların əksəriyyəti ayrı-ayrı bildirişlər və 
tövsiyələr çərçivəsində olduğundan problemin ümumiləşdirici 
nəticəsi tam əldə olunmur. 
Məhkəmə-tibbi ədəbiyyatlarda «vəziyyət, şərait, hal ekspertizası» 
həmin problemə yaxın olmaqla və xüsusi əhəmiyyət kəsb edir. 
Hadisə yerinə baxış nəticəsində alınmış məlumatları tədqiq etmək 
məqsədilə ilk dəfə şərait ekspertizalarının keçirilməsi imkanı 
kriminalistlər tərəfindən işlənib hazırlanmışdır.  
Bəzi alimlərin işlərində eksperiment (istintaq və ya ekspertiza) 
cinayət şəraitinin kompleks təhlilinin bir mərhələsi olaraq birləşmiş 
problem kimi göstərilmişdir. İstintaq eksperimentinin nəticələri 
«şərait ekspertizası»nın obyektiv və tam qiymətləndirilməsində 
əvəzsiz rol oynayır. 
Çox vaxt istintaq eksperimenti şərait ekspertizasından fərqli olan 
digər əsaslar üzrə keçirilir. Bu zaman təkcə izəmələgəlmənin 
mexanizmi məsələləri deyil, digər vəzifələr - faktların qavranması, 
müəyyən hərəkətlərin, hadisələrin baş verməsi imkanları və baş 
vermiş hadisənin ardıcıllığını müəyyən etmək problemi həll edilir. 
Əksinə, ekspertizanın və ya şərait ekspertizasının materialları istintaq 
eksperimentində nəticəvi məlumatlar kimi istifadə edilə bilər. Bəzi 
hallarda isə eksperiment, müstəntiq tərəfindən ekspertiza nəticələrini 
yoxlamaq üsulu ola bilər. 
Beləliklə, istintaq eksperimenti və ifadələrin yoxlanılması 
keçirilərkən xüsusi məhkəmə-tibbi biliklərdən istifadə olunmanın 
prosessual, təşkilatı, elmi metodik və təcrübi aspektlərinə müstəqil 
prosessual hərəkətlər kimi baxmaq vacibdir. Bu problemin nəzəri və 
metodik baxımdan kifayət dərəcədə işlənilməməsi nəticəsində 
məhkəmə təbabəti sahəsində mütəxəssislərin həmin prosessual 
hərəkətlərin keçirilməsinə cəlb edilməsi, təcrübədə məhkəmə-tibbi 
 
Şakir Musayev  
 
196
xidmətin hüquq-mühafizə orqanları ilə qarşılıqlı əlaqə norması kimi 
qəbul edilməmişdir. 
Bununla yanaşı müstəntiqlərin və məhkəmənin məhkəmə-tibbi 
biliklərdən istifadənin bu formasına təsadüfi olmayan maraqların 
artmasından əminliklə danışmaq olar. Ölkədə kriminogen şəraitin 
dəyişməsi, ağır cinayətlərin sayının artması, cinayətkarlıqda 
professionallıq, cinayət işləri üzrə şahidlər bazasının ixtisarına 
meyllilik, istintaqın gedişinə qəsdən maneçilik törətmə hallarının 
artması və vəkillərin daha fəal mövqeyi həmin marağın əmələ 
gəlməsinə səbəb olan başlıca amillərdəndir. 
İş üzrə istənilən sübutların kifayətedici olmasının müstəntiq 
tərəfindən və məhkəmə tərəfindən qəbul edilməsi üçün, sübutların 
əlavə obyektiv yoxlanılması, təsdiqi və prosessual təsbit edilməsi 
tələb olunur. İş üzrə istintaq, əməliyyat və ekspertiza yolu ilə alınmış 
müxtəlif mənbəli faktiki materialların təhlilinin dərk olunması üçün 
elə səviyyə tələb olunur ki, bu məsələyə yalnız hüququ və prosessual 
biliklər çərçivəsində deyil, eyni zamanda daha ümumi metodoloji 
baxımdan yanaşma vacibdir. Belə yanaşma, cinayət işlərinin istintaqı 
praktikasında tam birləşmə (inteqrasiya) proseslərinin 
gücləndirilməsi əsasında həyata keçirilə bilər. Məhkəmə-tibbi 
biliklərdən daha geniş istifadə yolu ilə, ekspert və mütəxəssisləri 
müxtəlif prosessual hərəkətlərin keçirilməsinə cəlb edilməsi və 
məhkəmə-tibb xidməti işinin səmərəliliyinin yüksəldilməsinin 
mühüm vasitələrindən biridir. 
İstintaq və ya məhkəmə tərəfindən istintaq (məhkəmə) 
hərəkətlərinə cəlb edilmiş məhkəmə həkiminin prosessual vəziyyəti 
bir qədər fərqlənə bilər. Mühakimə icraatının iştirakçısı kimi 
ekspertin statusu aşağıdakı şərtlərə riayət edilməsinin vacibliyini 
nəzərdə tutur: istintaq eksperimenti ekspertizanın keçirildiyi dövrdə 
iş üzrə ekspert olan, həmin məhkəmə həkiminin iştirakı ilə 
keçirilməli və mütləq olaraq istintaq eksperimentinin məqsəd və 
məzmunu ekspertiza qarşısında qoyulan məsələlərin həlli ilə 
bilavasitə bağlı olmalıdır. Rəsmi olaraq yalnız göstərilən qaydaya 
əməl edən məhkəmə həkimi istintaq eksperimenti və ya ifadələrin 
yoxlanılmasında iştirak edərkən ekspert hüququnu saxlayır. 
Cinayət mühakimə icraatının  
məhkəmə-tibbi təminatı  
 197
Əgər eksperiment rəy verildikdən sonra icraçı ekspert tərəfindən 
keçirilirsə və həmin rəylə bağlı yoxlanılması tələb olunan suallar 
meydana çıxarsa, müstəntiq istintaq eksperimenti prosesində 
mütəxəssisin və ekspertin hüquqlardan istifadə edərək sualların 
dairəsini genişləndirə bilər.  
Müstəntiq eksperti istintaq eksperimenti və ya ifadələrin 
yoxlanılması işinə cəlb etməsi, məhkəmə-tibbi ekspertizanın təyin 
edilməsi barədə əvvəlcədən çıxarılmış qərar çərçivəsində həyata 
keçirilir. Bəzən, ekspertin istintaq eksperimentində iştirakı məsələsini 
müstəntiq bilavasitə ekspertizanın təyin edilməsi barədə çıxardığı 
qərarda göstərir. Bu halda, müstəntiqdən istintaq eksperimentinin və 
ya ifadələrin yoxlanılmasının keçirilməsi barədə qərarın əlavə 
prosessual rəsmiləşdirilməsi tələb olunmur. CPM-də (maddə 260, 
262) bu prosessual hərəkətlərin keçirilməsi üçün mütləq surətdə qərar 
çıxarılması nəzərdə tutulmamışdır. 
Ekspert istintaq eksperimentinə ekspertiza qurtardıqdan sonra 
cəlb edildikdə və ya əvvəllər işdə iştirak etməmiş məhkəmə həkimi 
cəlb edildikdə (məsələn, ekspert xəstə olduqda) və ya bundan əvvəl 
ekspertə məlum olmayan yeni şəraitin meydana çıxması ilə əlaqədar 
eksperiment keçirildikdə iş başqa hal alır. Ekspert kimi yeni şəxsin 
cəlb edilməsi, bununla bərabər iş şəraitinin dəyişməsi əlavə qərarın 
çıxarılmasını tələb edə bilər. Həmin qərarda yoxlanılacaq hallar və 
onların mümkünlüyünün təyin edilməsinə aid olan şərtlər müstəntiq 
tərəfindən tam və dəqiq göstərilməlidir. 
Cinayət-prosessual qanun mütəxəssisin cəlb edilməsi haqda 
(əvvəllər işdə iştirak edib-etməməsindən asılı olmayaraq), qərarın 
hər-hansı prosessual qaydada rəsmiləşdirilməsini nəzərdə 
tutmamışdır. Müstəntiq belə hallarda öz qərarını sənədlə 
əsaslandırmalıdır. Eyni zamanda, istintaq hərəkətinin keçirilməsinə 
mütəxəssisin cəlb edilməsi haqda qərarın olmaması onun həmin 
prosesdə iştirakından imtina etməsinə əsas vermir.   
AR CPM-də (maddə 336) məhkəmə tərəfindən istintaq 
eksperimentinin keçirilməsi barədə göstərilir: «Məhkəmə-baxışı 
zamanı istintaq eksperimenti cinayət prosesi tərəflərinin iştirakı ilə bu 
 
Şakir Musayev  
 
198
məcəllədə müvafiq istintaq hərəkətlərinin məhkəməyədək icraatı 
üçün nəzərdə tutulmuş qaydalara riayət etməklə həyata keçirilir». 
İbtidai istintaqda istintaq eksperimentinin aparılmasında iştirak 
edən ekspertin məhkəmə eksperimentində də iştirak edə bilməsi 
məsələsi qanunvericiliklə müəyyən edilməmişdir. Əgər məhkəmə 
həkimi məhkəmə iclasında ekspert qismində iştirak edirsə, prosessual 
vəziyyətinə görə o, ekspertizanın predmetinə aid olan sübutların 
tədqiqatında da iştirak edə bilər və məhkəmənin qərarı ilə istənilən 
məhkəmə hərəkətlərinin, o cümlədən istintaq eksperimentinin 
keçirilməsinə cəlb oluna bilər.  
Məhkəmə-tibb ekspertinin istintaq eksperimentinə və ya 
ifadələrin yoxlanılmasına cəlb edilməsi üçün faktiki əsasları üç əsas 
qrupda birləşdirmək olar:  
♦ istintaqın əvvəlki mərhələlərində alınmış məlumatların 
yoxlanılması, dəqiqləşdirilməsi (o cümlədən, məhkəmə-tibbi 
ekspertizanın nəticəsindən əldə olunan məlumatların) və onların 
iş üzrə digər sübutlarla tutuşdurulması;  
♦ sonrakı istintaqın təşkili, həmçinin məhkəmə-tibbi ekspertizanın 
təyini və ya ekspert tədqiqatlarının korreksiyası üçün əlavə 
obyektiv məlumatların alınmasının vacibliyi;  
♦ hadisə yeri şəraitinin və onun iştirakçılarının hərəkətlərinin 
yenidən canlandırılması olmadan, ekspertiza qarşısında qoyulan 
sualların həllinin və ekspert ehtimallarının yoxlanılmasının 
mümkünsüzlüyü.  
Birinci halda məhkəmə həkimi yalnız məhkəmə-tibbi 
ekspertizanın predmetinə aid olan faktların yoxlanılması üçün cəlb 
edilir; məsələn, əvvəl keçirilmiş ekspertizanın nəticələri ilə iş üzrə 
digər sübutlar arasında ziddiyyətlər olduqda. Hər bir ziddiyyət 
istintaq eksperimentinin aparılmasını tələb etmir. Adətən iş hallarının 
və ekspert tədqiqatlarının obyektiv nəticələri arasında olan 
uyğunsuzluq aşkar görünür; məsələn, şübhəli şəxs zərərçəkmişə küt 
alətlə - çəkiclə zərbə yetirdiyini israr etdiyi halda, ekspertiza 
xəsarətin «çapıcı» alətlə yetirildiyini təyin edir.  
İkinci halda - müstəntiqin və ya ekspertin öz fərziyyələrinin, 
nəticələrinin düzgünlüyünə şübhə etməsidir; məsələn: mülahizə 
Cinayət mühakimə icraatının  
məhkəmə-tibbi təminatı  
 199
yürütməklə qoyulan suallar üzrə ekspertin yalnız ehtimalla cavab 
verməsi. Çoxillik təcrübə göstərir ki, ekspert rəyi, xüsusən də 
zədələrin əmələgəlmə mexanizmi ilə bağlı ekspert rəyinin nəticələri 
yenidən qurulmuş, real  hadisə yerinin şəraitində olduğu kimi əyani 
şəkildə və inandırıcı surətdə başa düşülmür. Ekspert üçün də 
cinayətin baş verdiyi yerin şəraiti ilə onun verdiyi nəticələrin və iş 
üzrə digər sübutların uzlaşmasına nəzər yetirmək yararlı olardı.  
CPM-nin müvafiq maddəsində yeni halların təyin edilməsi və 
yeni sübutların alınmasında ifadələrin yoxlanılması hərəkətinin 
məqsədinin, dəqiq məlum olan yerdə baş vermiş hadisə ilə bağlı 
ifadələrin düzgünlüyünü müəyyən etmək və ya dəqiqləşdirmək 
olduğu göstərilmişdir. Həmin maddədə də «ifadələrin yerində 
yoxlanılması zamanı iş üzrə sübut əhəmiyyətinə malik ola biləcək 
əşya və sənədlərin aşkar» edilə bilməsi də qeyd edilmişdir. 
 İstintaq eksperimentinə gəldikdə isə praktikada bu hərəkətə, 
təkcə cinayətin baş verdiyi şəraitin əyani və inandırıcı surətdə 
canlandırılması və xüsusi istintaq variantlarının yoxlanılması kimi 
deyil, həmçinin məhkəmə-tibbi ekspertizanın təyini və keçirilməsi 
üçün əlavə nəticəvi məlumatlar alınmasında zəruri prosessual vasitə 
kimi və ya ekspert tədqiqatlarında fasiləli bir mərhələ kimi baxılır. 
Ekspertizanın təyini və keçirilməsi üçün faktiki nəticəvi məlumatlar 
natamam, ziddiyyətli olduqda, işin təfsilatı aydın olmadıqda və 
məhkəmə-tibbi müayinədən keçiriləcək obyektlər qarşıya qoyulan 
sualların həlli üçün kifayət qədər məlumat daşımadıqda bu 
mərhələnin təşkilinin vacibliyi meydana çıxır. Məsələn, məhkəmə-
tibb eksperti meyitin gizlədilməsinə, ayrı-ayrı hissələrə 
parçalanmasına şübhə yarandıqda meyitin və onun hissələrinin 
tapılması məqsədilə keçirilən ifadələrin yoxlanılması prosesinə, 
meyitin gizlədilmə və parçalanma üsul və şəraitini, qablaşdırma 
üsulunu, daşınma və meyit üzərində aparılan kriminal 
manipulyasiyaları dəqiqləşdirmək üçün isə istintaq eksperimentində 
iştirak etməyə cəlb edilə bilər. İstintaq eksperimenti gedişində və ya 
cinayət törədilən yerdə ifadələrin yoxlanılması üçün, zamanı bioloji 
izlərin axtarışı və götürülməsi, iztörənmə mexanizminin 
dəqiqləşdirilməsi aparıla bilər. 
 
Şakir Musayev  
 
200
Meyitin müayinəsinə əsasən, həlli üçün qoyulan suallara  qəti 
cavab vermək mümkün olmadıqda, xəsarətlərin yetirilmə 
mexanizmini (silahın tətbiq üsulunu, zədətörədici xarakteristikasını, 
zədələrin sayı və ardıcıllığını, zədətörədici qüvvənin tətbiq edilmə 
yerini və istiqamətini, zərərçəkənlə hücum edənin qarşılıqlı duruş 
vəziyyətini və s.) dəqiqləşdirmək məqsədilə məhkəmə-tibb 
ekspertinin istintaq eksperimentində iştirakı zəruridir. Alınmış 
nəticələr ekspert rəylərini əsaslandırmağa kömək edər və iztörənmə 
mexanizmini  mücərrəd yox, işin konkret hallarına aid və daha qəti 
formada qiymətləndirilməsinə imkan verər.  
İstintaq eksperimentinin gedişində eksperimental nümunələr 
almaqla, sonrakı müqayisəli tədqiqatlar üçün, ekspert tədqiqatlarının 
səmərəli təşkili üçün nəticəvi məlumatları dəqiqləşdirmək olar.   
Bir sıra hallarda mütəxəssisin iştirakı ilə keçirilən istintaq 
eksperimenti ekspert qarşısında qoyulan sualların həlli üçün yeganə 
üsul olur. Məsələn, müayinəyə kəskin dəyişilmiş obyektlərin - 
parçalanmış, yandırılmış, çürümə dəyişikliklərinə məruz qalmış, tam 
skeletləşmiş meyitlərin təqdim olunması və müayinə anında həmin 
obyektlərin geridönməz dəyişikliklərə məruz qalması. Meyit 
tapılmadıqda və ya məhv edildikdə, xəsarət yetirən silahlar 
gizlədildikdə və ya məhv edildikdə, digər obyektlər haqda kifayət 
qədər məlumatlar olmadıqda və cinayətin uydurulmasına şübhə 
yarandığı hallarda oxşar vəziyyətlər meydana çıxır. Belə hallarda 
alınan ifadələrin istintaq eksperimenti hərəkəti ilə yoxlanılmasınin 
nəticələrini əyani surətdə canlandırmaq və məhkəmə-tibbi 
məlumatlarla tutuşdurmaq lazımdır. Bu və ya digər kriminal 
hərəkətlərin və xəsarətlərin ehtimaledici nəticələri hadisə yerinin 
şəraitini və insanın konkret hərəkətləri (öz boynuna ilgəyi 
keçirməsini və ya intihar səhnəsini yaratmaq üçün zərərçəkmişin 
boynunda ilgəyi sıxmasını və s.) edə bilməsinin mümkünlüyünü 
qiymətləndirmək üçün travmanın əmələgəlmə mexanizmini nəzərə 
almaqla əsaslı fikir yürütmək olar.  
Bəzən ifadələrin yoxlanılması və eksperiment, hadisə yerindəki 
əşyalarla xəsarətlərin əlaqəsini və müxtəlif xarici amillərin travmanın 
nəticəsinə təsirini müqayisəli qiymətləndirmək məqsədilə keçirilir. 
Cinayət mühakimə icraatının  
məhkəmə-tibbi təminatı  
 201
İstintaq eksperimentinə məhkəmə həkiminin cəlb edilməsinin 
xüsusi səbəbi kimi dəfələrlə, uzun müddət ərzində törədilmiş silsilə 
cinayətlərin şəraitlərinin kompleks şəkildə təhlilini göstərmək olar. 
Bu cinayətlər çoxmərhələliyi, bir neçə ölümlərin və qurbanların 
olması, cinayətkarın qətli törədəcəyi üsulu əvvəlcədən hazırlayaraq 
planlaşdırması və şahid ifadələrinin qıtlığı ilə xarakterizə olunurlar. 
Hər bir halda ekspertiza məsələlərinin həllinə fərdi yanaşmaq tələb 
olunur. Son illər bu növ cinayətlərin sayı artmaqdadır. Onların 
özünəməxsusluğu, ictimai təhlükəliliyi və sübutlar sisteminin 
formalaşmasının mürəkkəbliyi istintaqı məhkəmə həkimlərinin 
köməyinə daha tez-tez müraciət etməyə məcbur edir. İstintaq ekspert 
qarşısında xəsarətlərin yetirilmə üsulunun oxşarlığı və uyğunsuzluğu 
barədə, cinayətin törədilmə üsulları barədə suallar qoyur. Belə 
cinayətlərdə seriyaların ayrı-ayrı epizodları üzrə ekspertizaları 
müxtəlif ekspertlər keçirdiyinə görə, müstəntiqin bütün materialları 
ümumiləşdirdiyi mərhələdə mütəxəssisin istintaq hərəkətlərində, o 
cümlədən əlavə və təkrarı ekspertizaların keçirilməsində iştirakı tələb 
olunur.  
İstintaq eksperimenti və ifadələrin yoxlanılması hərəkətlərində 
məhkəmə-tibbi biliklərdən istifadə olunması tələb olunan bütün 
halları sadalamaq mümkün deyil. Cinayətin baş verdiyi şəraitin 
yenidən bərpasını tələb edən halların müxtəlifliyi, istintaq 
eksperimentində və ifadələrin yoxlanılmasında məhkəmə təbabəti 
sahəsində mütəxəssisin təcrübədə ən çox rast gəlinən cəlb edilmə 
səbəblərini yalnız ən ümumi formada cəmləşdirməyə imkan verir. 
Mütəxəssis qarşısında duran vəzifələr, işin ümumi elmi-metodik 
əsasları, istintaq hərəkətinin digər iştirakçıları ilə qarşılıqlı əlaqənin 
təşkili və taktikası, nəticələrin qiymətləndirilməsi prinsipləri çox 
mənada bir-birinə uyğun gəlir və istintaq hərəkətinin məqsədindən və 
qarşıya qoyulmuş sualların mahiyyətindən az dərəcədə asılıdır. 
 
 
 
Şakir Musayev  
 
202
9.4. İstintaq  eksperimentində  və  ifadələrin 
yoxlanılmasında  məhkəmə-tibbi 
biliklərdən  istifadə edilmənin  nəzəri  əsasları 
 
Eksperiment, məhkəmə-tibb ekspertinin işində müşahidə, təsvir 
etmə, ölçmə, hesablama, tutuşdurma, müqayisə, ümumiləşdirmə və s. 
kimi təcrübi biliklərə söykənən ümumelmi metodlar arasında mühüm 
yer tutur. Eksperiment (latın dilində experimentum - sınaq, səriştə, 
təcrübə deməkdir) - obyektlərin xüsusiyyət və əlaqələrinin təcrübə 
yolu ilə, eləcə də, obyektin canlandırılması və ya onun analoqunun 
yaradılması yolu ilə aparılan müayinə metodudur. Eksperiment 
müayinə obyektinin öyrənilməsi, onun xüsusiyyətlərinin məqsəd-
yönlü dəyişdirilməsi, təcrübi şəraitin korreksiyası və şəklinin 
dəyişdirilməsi (müxtəlif hala salınması) yolu ilə həyata keçirilir. 
Bununla da obyekt haqda yeni məlumatların alınmasına, onun 
xüsusiyyətləri haqda əldə olan məlumatların yoxlanılmasına, 
öyrənilən təzahürün xarakterizə olunduğu və onun digər obyekt və ya 
təzahürlərlə əlaqə və münasibətlərinin qanunauyğunluğunun 
yoxlanılmasına imkan yaranır.  
Məhkəmə-tibbi təcrübədə eksperimental metoddan iki formada 
istifadə olunur - istintaq və ekspert eksperimenti. 
Eksperimental biliklərin təcrübi xarakteri istintaq eksperimentini 
ekspertizanın keçirilməsi ilə yaxınlaşdırır. Mahiyyətinə görə istənilən 
ekspertizaya, daha dəqiq desək, onun son mərhələsinə - nəticənin 
tərtibinə şərti olaraq, hansısa nəzəri konkret şərait modelinin təsviri 
kimi və ya ekspertizanın predmeti qismində istintaq tərəfindən 
verilmiş şəraitlərin xəyali canlandırılması kimi baxmaq olar. 
Eksperiment haqda danışıldıqda hər şeydən əvvəl mütəxəssis-
tədqiqatçının fəal məqsədyönlü praktiki fəaliyyəti nəzərdə tutulur. 
CPM 262-ci maddəsində göstərilənlərdən başqa, istintaq 
eksperimentindən  bir çox digər prosessual hərəkətlərin gedişində - 
baxış zamanı, müqayisəli nümunələrin alınmasında, o cümlədən 
ekspertizaların aparılmasında da istifadə olunur. Ekspertizanın 
icrasında bu metod «ekspert eksperimenti» kimi xüsusi tərif almışdır.  
Cinayət mühakimə icraatının  
məhkəmə-tibbi təminatı  
 203
İstintaq və ekspert eksperimentləri arasında prinsipial prosessual 
və metodoloji fərqlər mövcuddur. İstintaq eksperimentini müstəntiq 
keçirir və mütəxəssisin xüsusi biliyinə zərurət yarandıqda onu dəvət 
edir. Ekspertizanın keçirilməsində və ekspert eksperimentində xüsusi 
müayinələrin mütləq keçirilməsi nəzərdə tutulur və bu hərəkətin 
başlıca subyekti kimi ekspert iştirak edir. Göstərilənlərə müvafiq 
olaraq, həmin istintaq hərəkətlərinin keçirilməsinə hüquqi əsas, 
onların keçirilmə qaydaları və nəticələrinin tərtibatındakı fərqdir.  
Metodiki nöqteyi-nəzərdən istintaq və ekspert eksperimentləri 
arasındakı fərq az əhəmiyyətli deyildir. Ekspert eksperimentini 
keçirmək üçün xüsusi kadr və maddi-texniki baza tələb olunur. Əsas 
məqsədi yeni və əlavə məlumatların alınması olan istintaq 
eksperimenti iş üzrə keçirilən məhkəmə-tibbi ekspertizanın bir çox 
müayinə metodlarından birinin ayrılmaz tərkib hissəsi və ya onun 
mərhələsidir. Ekspertiza eksperimentlərin keçirilməsi ilə qurtarmır. 
Eksperimentlərin nəticəsi müstəqil sübuti əhəmiyyət daşımır. Onlar 
ekspertin yekun nəticəsi üçün əsas kimi xidmət edir. Eksperimen-
tlərin nəticələri keçirilən ekspertizanın çərçivəsində digər obyektiv 
məlumatlarla uzlaşdırılmalı və məntiqi qiymətləndirilməlidir. 
İstintaq eksperimenti ilk növbədə artıq əvvəlcədən əldə edilmiş 
sübutların yoxlama və dəqiqləşdirmə üsuludur. Onun əhəmiyyəti yeni 
sübuti məlumatların müəyyən edilməsində ikincili rol oynayır. 
İstintaq eksperimentinin planlaşdırılmasında müstəqil və yeganə 
vasitə kimi bu məsələ, bir qayda olaraq qoyulmur. İstintaq edilən 
hadisənin iştirakçılarının hərəkətlərinin canlandırılması və hadisə yeri 
şəraitinin yenidən qurulması üzrə aparılan təcrübələr istintaq 
eksperimentinin başlıca məzmununu təşkil edir və çox hallarda 
bununla da kifayətlənir. Təcrübələrin nəticələri bütövlükdə istintaq 
hərəkətinin nəticəsini təşkil edir və sübut kimi müstəqil prosessual 
əhəmiyyət kəsb edir. İstintaq eksperimentinin gedişində alınmış 
nəticələrin qiymətləndirilməsi, çox vaxt əlavə istintaq hərəkətlərinin 
yerinə yetirilməsini, o cümlədən ekspertizanın keçirilməsini tələb 
edir. Bu halda istintaq eksperimentinin nəticələri iş üzrə sübutlar 
mənbəyi kimi öz əhəmiyyətini itirmir. 
 
Şakir Musayev  
 
204
Adətən istintaq eksperimenti təbii təcrübə halında, real və ya ona 
maksimal yaxın şəraitdə və çox vaxt istintaqı aparılan cinayətin 
bilavasitə iştirakçılarının cəlb edilməsi ilə keçirilir. Cinayət alətləri 
təhlükəsizlik məqsədilə onların analoqu və ya maketləri ilə əvəz 
edilir. Eksperimentlər adətən, laboratoriya şəraitində ekspertiza 
gedişində yalnız ekspertin ixtiyarına rəsmi surətdə təqdim edilmiş iş 
materialları üzrə, həqiqi və ya güman edilən cinayət alətlərindən 
istifadə etməklə həyata keçirilir. 
Ekspert eksperimenti vaxt baxımından uzadıla bilər və davamlı 
məlumatların alınması üçün dəfələrlə yenidən təkrarlana bilər. Onun 
nəticələri ekspert rəyinin müayinə hissəsinin tərkibinə daxil edilir. 
Ekspert rəyinin nəticələri istintaq eksperimenti ilə müqayisədə 
üstünlük təşkil edir. Eksperimental metodların hər ikisi (istintaq və 
ekspert eksperimenti) eyni suallar dairəsini həll etməsinə 
baxmayaraq, onlar qarşılıqlı surətdə bir-birini tamamlayır və cinayət 
mühakimə icraatında məsələlərin yerinə yetirilməsində xüsusi 
məhkəmə-tibbi biliklərin cəlb edilməsi ilə yüksək nəticələrin alınması 
təmin edilir.  
Ekspertin istintaq eksperimentində iştirakından danışdıqda, onun 
(mütəxəssis) fəaliyyətinin predmetinə, obyektinə, məqsədinə, vəzifə 
və mahiyyətinə toxunan istintaq hərəkəti nəzəriyyəsinin bəzi ümumi 
konseptual məsələləri üzərində dayanmaq lazımdır. 
Hər bir cinayət, o cümlədən şəxsiyyət əleyhinə törədilən cinayət 
özlüyündə mürəkkəb olur. Bəzən, işin bütün təfərrüatı ilə tanış olan 
müstəntiq cinayəti bütünlüklə qavramağa çətinlik çəkir. Bu hal iş 
üzrə məhdud məlumata malik olan ekspert üçün olduqca çətindir. 
Buna görə də hüququ və ona problematika ilə yaxın olan məhkəmə-
tibbi ədəbiyyatda şərti olaraq cinayət əməlini planlaşdırma, hazırlıq, 
törətmə və gizlətmə mərhələlərinə bölmək qəbul edilmişdir. Bu 
mərhələləri, öz növbəsində, ardıcıllıqla bir-birini əvəz edən şərait 
kimi təsəvvür etmək olar (latın dilində situatio- şərait, vəziyyət, hal 
və s.). 
Hər bir vəziyyət digərindən fərqlənir və vaxta, məkana, baş 
verdikləri yerin maddi mühitinə və yaxud funksiyasına (yəni konkret, 
çox vaxt geridönməz hadisələrlə, təzahürlərlə və iştirakçıların 
Cinayət mühakimə icraatının  
məhkəmə-tibbi təminatı  
 205
hərəkətləri ilə) görə bir-birindən ayrılır. Şəraitlərin növbələnməsi 
müxtəlif şəraitlərdən asılıdır -- cinayət iştirakçılarının və ya digər 
şəxslərin müəyyən hərəkətlərindən, orqanizmdə gedən əhəmiyyətli 
dəyişikliklərdən (xəsarətlərin yetirilməsi, psixi reaksiya və s.), ətraf 
mühitin və cinayətin baş verdiyi yerin dəyişməsindən və s. asılıdır. 
Göstərilən hadisələr barədə faktiki məlumatlar müxtəlif istintaq 
hərəkətləri (baxış, axtarış, dindirmə, ekspertizanın keçirilməsi və s.) 
keçirilməsi yolu ilə istintaqın gedişində əldə edilir. 
İstintaq hərəkəti gedişində məhkəmə-tibb ekspertinin fəaliyyət 
predmetinə yalnız konkret məhkəmə-tibbi məzmuna malik və ekspert 
qarşısında qoyulan sualların həllinə istiqamətləndirilmiş şərait və 
hərəkətlər aiddir. O hərəkət və şəraitlər ki, onların təsviri üçün xüsusi 
məhkəmə-tibbi biliklər tələb olunur. Mütəxəssis onlar arasındakı 
vaxt, məkan, maddi və ya funksional əlaqəni yaratmaqda, ayrı-ayrı 
tibbi faktlar və təhlil edilən şəraitlərin tərkib hissəsi olan 
vəziyyətlərin əhəmiyyətini təyin etməkdə, istintaqı aparılan cinayət 
barədə bütün məhkəmə tibbi məlumatı tutuşdurmaqda və 
razılaşdırmaqda müstəntiqə kömək etməlidir.  
Məhkəmə-tibbi baxımından təhlil olunan şərait strukturunu tərkib 
hissəsi haqda məlumatları (əməliyyat, istintaq və ya ekspert) aşağıda 
göstərilənlər təşkil edir: 
 zədə törədən faktorların xüsusiyyəti haqda - cinayətkarın istifadə 
etdiyi silahlar, əşyalar, maddələr, digər maddi təzahürlər və 
proseslər haqda; 
 xəsarətlərin törənmə mexanizmi haqda; 
 zərərçəkənin vəziyyəti və orqanizmində baş verən dəyişikliklər 
haqda - sağlamlıq vəziyyəti, keçirilmiş xəstəliklər və onların 
xarakteri, travmalar, inkişaf qüsurları, xüsusi fiziolojı vəziyyət, 
eləcə də göstərilən travma nəticəsində funksiyaların pozulma 
xarakteri və ardıcıllığı haqda; 
 Zədətörədici faktora xarici mühitin təsiri haqda - zədənin törənmə 
vaxtı (müddəti), hadisə yerinin maddi təchizatı, təbiət və texnolojı 
amillər haqda; 
İstintaq hərəkətində ekspert iştirakının məqsədi göstərilən 
məlumatlardan istifadə etməklə, onu digərləri ilə, o cümlədən artıq 
 
Şakir Musayev  
 
206
müəyyən edilmiş və şübhə doğurmayan sübutlarla tutuşdurmaqla, 
müstəntiqə xüsusi istintaq variantlarını təhlil etməkdə yaxud, qısaca 
dürüst ifadə etməkdə köməkdən ibarətdir. Mütəxəssis istintaq 
hərəkətində iştirakının və səmərəli fəaliyyətinin təşkili barədə 
müstəntiqə məsləhət verir. Xüsusi texniki vasitələrdən istifadə 
edilməsində, konkret şəraitin yenidən qurulmasında, yoxlanılması 
tələb olunan halların eksperimental təhlilində və mərhələli təsbit 
edilməsində ona yardım edir. İstintaqın konkret variantı olmadıqda, 
ekspertin vəzifəsi cinayətin şəraitini proqnozlaşdırmaqdan ibarətdir. 
Hər bir predmet və problem öz metodunu tələb edir. Bu mənada 
istintaq eksperimenti problematikasına aid olan şəraitin təhlilindən və 
belə təhlilin bir mərhələsi olan eksperimental (istintaq) 
modelləşdirilməsindən söhbət gedir. Son illərdə kriminalistik və 
məhkəmə-tibbi ədəbiyyatlarda bu məsələyə xüsusi diqqət yetirilir. 
Cinayət hadisəsinin baş vermə şəraitinin təhlilinə müxtəlif 
prosessual hərəkətlərin, o cümlədən istintaq eksperimenti və 
məhkəmə-tibbi şərait ekspertizasının icrası zamanı xüsusi məsələlərin 
həllində xüsusi məhkəmə-tibbi metodika kimi baxmaq lazımdır. 
İstintaq eksperimentinin keçirilməsində hadisənin baş vermə 
şəraitinin təhlili mütəxəssis və ya ekspertin tədqiqat işlərinin ənənəvi 
növlərindən, o cümlədən şərait ekspertizasından metodoloji olaraq 
fərqlənir. Fərqlənmə, ekspertiza obyektlərinin ilkin görünüşündə 
onların arasında bilavasitə əlaqənin tam və ya hissəvi olmasıdır. Belə 
ki, bir qayda olaraq, istintaq eksperimenti keçirilən ana qədər artıq 
hadisə yerinə, meyitə, maddi sübutlara baxış və onların müayinəsi 
keçirilmiş olur. Buna görə də, bütün şəraitin quruluşunun əsasını 
ekspert və ya istintaq yolu ilə əvvəlcədən alınmış, o cümlədən 
yoxlanılacaq məlumatlar təşkil edir. Bu informasiyanı təşkil edən 
dörd əsas barədə yuxarıda qeyd edilmişdir. Bunlara zədətörədici 
amilin xüsusiyyətləri, onun daxili və xarici təsir şəraiti və ekspert 
yolu ilə müəyyən edilmiş xəsarətlərin törənmə mexanizmi aiddir. 
Hər bir prosessual canlandırılan şəraitə, müxtəlif xarakterli və bir 
sistemin tərkib hissəsi olan ayrı-ayrı elementlər arasında, mürəkkəb 
çoxistiqamətli və bir biri ilə əlaqəli məlumat sisteminin kompleksi 
kimi baxmaq lazımdır. Şəraitin öyrənilməsi müstəntiq və 
Cinayət mühakimə icraatının  
məhkəmə-tibbi təminatı  
 207
mütəxəssisdən tədqiq ediləcək halları müəyyən edən təsirlərin 
birlikdə xarakter və parametrlərini qeydə almağı tələb edir. 
Müstəntiq istintaq eksperimentinin keçirilməsinə qərar 
verməzdən əvvəl, təxirəsalınmaz istintaq hərəkətləri çərçivəsində və 
məhkəmə-tibbi ekspertizanın gedişində sübutların toplanılması və 
yoxlanılması üzrə müəyyən işlər (baxış, dindirmə və s.) görür. 
Toplanmış məlumatların ilkin ümumiləşdirilməsi nəticəsində bəzi 
ümumi və xüsusi fərziyyələr formalaşır. Bu fərziyyələrin öz 
növbəsində yoxlanılması və dəqiqləşdirilməsi tələb olunur. Həmin 
fərziyyələrə misal olaraq xüsusi istintaq variantlarını, hadisə 
iştirakçıları və şahidlərinin ifadələrini, ekspert rəyinin ehtimal və 
alternativ formada şərh edilmiş müddəalarını göstərmək olar. 
Ekspertin rəyində iş üzrə sübut predmetinə daxil olan suallara qəti və 
birmənalı cavab verirlərsə, adətən ekspert rəyi birbaşa sübut növü 
kimi qəbul olunur və heç bir əlavə istintaq yoxlanılmasına zərurət 
olmur. Mübahisəli, ziddiyyətli və qeyri-müəyyən məlumatlar 
toplusunda istintaq eksperimentinin predmeti kimi, hər şeydən əvvəl, 
iş üzrə sübutlar sistemində çatışmayan və ya, əksinə, ümumi sxemdən 
kənara çıxan daha əhəmiyyətli faktların olması vacibdir. 
Tədqiqatı aparılan şəraitin ekspert (mütəxəssis) tərəfindən 
öyrənilmə metodu, müxtəlif dəyişkən amillərdən təşkil olunmuş 
istənilən digər sistemin təhlil metodikasından əhəmiyyətli dərəcədə 
fərqlənmir. Metodika, təhlil edilən şəraiti təşkil edən elementlərə 
bölür və onların hər birinin əhəmiyyətini müəyyənləşdirir. 
Elementlərə bölgü və onların ayrılıqda qiymətləndirilməsi nisbətini 
axtarmaqda məqsəd həmin elementlərin birləşməsi əsasında şəraitin 
modelləşdirilməsidir.  
Məhkəmə-tibb eksperti (mütəxəssis) üçün istintaq 
eksperimentinin obyekti barədə məlumat mənbəyi onun fəaliyyət 
predmetinə aid olan cinayət işi materiallarıdır. Məlumatlar 
əvvəlcədən müayinə olunmuş meyitlərə, canlı şəxslərə, maddi 
sübutlara aid olub, əyani əlavələrlə istintaq və məhkəmə hərəkətləri 
protokollarında, ekspert rəylərində və tibbi sənədlərdə təsbit olunur. 
İstintaq eksperimentində maddi sübutlar kimi cinayət işinə əlavə 
edilmiş əşyalardan (hadisə yerində olan şəxsin paltarı, travma aləti, 
 
Şakir Musayev  
 
208
götürülmüş iz və nümunələr və s.), onların surətindən, modelindən, 
analoqundan, maketindən, keçirilmiş tədqiqat obyektlərindən 
(travmatik təsir izləri olan anatomik preparatlardan, eksperimental 
zədələrdən), ayrı-ayrı əşyalardan və bütövlükdə hadisə yerinin 
şəraitindən istifadə edilə bilər. Müstəntiqin (məhkəmənin) qərarı üzrə 
istintaq eksperimentində iştirak etmək üçün istintaq edilən hadisənin 
keçmiş iştirakçıları, şahidləri və istintaq eksperimenti gedişində 
statist rolunu ifa edən şəxslər cəlb edilə bilər. 
Yuxarıda qeyd olunanlardan göründüyü kimi, bir çox hallarda 
istintaq eksperimentinin obyektləri şərait ekspertizasının obyektləri 
ilə uyğun gəlirlər. Lakin, məhkəmə həkimi istintaq hərəkətində 
mütəxəssis kimi iştirak edirsə, sadalanan obyektlərin dairəsi 
müstəntiq tərəfindən məhdudlaşdırıla bilər. Bu halda mütəxəssis ona 
təqdim edilən məlumatların həcmini özü müəyyənləşdirir.  
İstintaq eksperimentinin məqsədlərindən birinin, iş üçün 
əhəmiyyəti olan faktiki məlumatları yoxlamaqla onlar arasındakı 
ziddiyyətləri aradan qaldırmaq olmasına baxmayaraq, bu hal özü-
özlüyündə müəyyən dərəcədə ziddiyyətlidir. Eksperimentdə təhlil 
olunan hər bir şəraitin özünəməxsus xüsusiyyəti, müxtəlif 
mənbələrdən (əməliyyat, istintaq, ekspert) alınmış məlumatların bir 
yerdə birləşməsidir. Bu məlumatların alınma üsulları, məzmunu və 
etibarlılıq dərəcələri müxtəlifdir. İstintaq eksperimentində cinayət 
hadisəsi iştirakçılarının və şahidlərinin subyektiv, çox vaxt dəqiq 
olmayan və bəzən qəsdən təhrif olunmuş ifadələri nəzərə alındığı 
kimi, doğru və yaxud müəyyən ehtimalla müəyyən olunmuş, lakin, 
əksər hallarda obyektiv və elmi təsdiqlənmiş faktlar da nəzərə alınır.  
Cinayət şəraitinin yenidən qurulması üzrə eksperimenti aşağıdakı 
kimi təsəvvür etmək olar: bir tərəfdən cinayət iştirakçıları və 
şahidlərin az və ya çox ehtimalla natamam qeyri-müəyyən ifadələri, 
bunlara uyğun müstəntiqin (məhkəmənin) xüsusi versiyaları və 
ekspertin iş fərziyyələri; digər tərəfdən - işin sübuta yetirilmiş və 
şübhə doğurmayan faktiki hallar ilə uzlaşdırılır. İstintaq 
eksperimentinin gedişində müstəntiq mütəxəssisin iştirakı ilə 
variantların təcrübi yoxlanılması əsasında bu və ya digər ifadələrin, 
Cinayət mühakimə icraatının  
məhkəmə-tibbi təminatı  
 209
ekspert rəyinin versiyalarının və müddəalarının iş üzrə digər 
sübutlarla nə dərəcədə uyğunlaşması qiymətləndirilir. 
İstintaq eksperimentinin mövcud ziddiyyətləri nəzərə alınmaqla 
sübutların yoxlanılması üsulu kimi, əldə edilən eksperimental 
məlumatların müəyyənləşdirilməsində və qiymətləndirilməsində 
subyektiv halların şişirdilməsi riski həmişə özünü büruzə verir. Bu 
hal istintaq hərəkətinin özünün müəyyən dərəcədə qeyri-dəqiqliyi ilə 
xarakterizə olunur.  
Mütəxəssisin istənilən istintaq eksperimentində iş metodu kimi 
şərait təhlilini üç mərhələyə bölmək olar:  
1)   mövcud istintaq-ekspert şəraitinin ilkin öyrənilməsi;  
2)   eksperimental modelləşdirmə;  
3) eksperiment nəticələrinin qiymətləndirilməsi, şərait məsələ-
lərinin həlli və ya şəraitin proqnozlaşdırılması (istintaq variantlarının 
və ya ekspert fərziyyələrinin formalaşması). 
Birinci mərhələ araşdırılan şərait haqqında düzgün və hipotezli 
məlumatların nizamla, onun tərkibi olan elementlərə ayrılmasından 
və ayrı-ayrı faktlar, epizodlar, hərəkətlər və məlumatların hissəvi 
öyrənilməsi, sonradan onların ümumiləşdirilməsi versiyalarından 
ibarətdir.   
Növbəti mərhələdə artıq məlum olan və şübhə doğurmayan 
halların yenidən qurulması həyata keçirilir və tədqiqat obyektində (və 
ya analoquna) məqsədyönlü təcrübələr aparılır. Eksperimentdə 
obyektin süni təcrid olunması, xarakteristikasının, onun mövcud olma 
şərtlərinin və digər obyektlərlə əlaqəsinin birləşdirilməsi həyata 
keçirilir. Cinayət hadisəsinin baş vermə şəraitinin təhlilinin ikinci 
(eksperimental) mərhələsinin mahiyyəti bundan ibarətdir. 
Məsələn, istintaq eksperimenti şəraitində müəyyən məsafədən və 
güman edilən şəraitdən açılan atəşlə odlu silah yarasının yetirilməsi 
imkanını yoxladıqda müstəntiq və (ya) ekspert tədqiq olunmuş silah 
və mərmilərin xarakteristikasını, atəşin açıldığı yeri, atəş açanla 
zərərçəkənin qarşılıqlı vəziyyətini və pozasını, aşkar olunmuş 
xəsarətlərin xüsusiyyətini, konkret hadisə yeri mühitini, güllənin uçuş 
yolunda maneənin olub-olmamasını, xarici rikoşetin və mərminin 
parçalanmasının mümkünlüyünü və digər amilləri nəzərə almalıdır. 
 
Şakir Musayev  
 
210
Sonra istintaq hərəkətinin ikinci mərhələsində həqiqi müəyyən 
edilmiş və yaxud istintaqla yoxlanmış məlumatları nəzərə almaqla 
əvvəlcədən göstərilmiş müxtəlif atəş şəraitində silahdan 
eksperimental atəşlər açılır.  
Bu mərhələdə çox vaxt maddi sübutların, cinayət alətinin və 
cinayət qəsdi obyektlərinin əslindən yox, onların təbii bənzərindən və 
yaxud xüsusi hazırlanmış surətlərindən istifadə edilir. Silahlar özünün 
tam və ya hissəvi maketləri ilə, real iştirakçılar isə statistlərlə əvəz 
olunur. Hadisə yeri mühitinin yenidən qurulması da eksperimental 
qaydada, işdə olan materiallar və s. əsasında həyata keçirilir. 
Tədqiqat obyektinin təbii və ya süni bənzərləri (surət, maket və 
s.) ilə dəyişdirilməsi zamanı yaranan nəzəri və təcrübi tərtiblər 
modelləşdirilməlidir. Şərait təhlilinin bu mərhələsi eksperimental 
modelləşmə kimi ifadə edilə bilər.  
Təcrübədə çox vaxt təbii model eksperimentləri keçirilir, yəni 
travma şəraitinin canlandırılması real hadisə mühitində və ya ona 
maksimal yaxın mühitdə aparılır. Hal hazırda aparılan cinayətin ayrı-
ayrı şərait hallarının, o cümlədən travma mexanizminin stendli 
(xüsusi yer) və kompyuter vasitəsilə yenidən qurulması imkanı da 
vardır. Bu metod uzaq xarici ölkələrdə geniş tətbiq olunur. 
Ölkəmizdə istintaq orqanları və ekspert müəssisələrində kifayət qədər 
maddı-texniki təminat olmadığından bu metoddan hələlik istifadə 
olunmur. 
Eksperimentdə alınmış empirik vəziyyət modeli öz quruluşuna 
görə təhlil olunan şəraitin, o cümlədən yoxlama və dəqiqləşdirmə 
tələb edən şəraitlərin mühit və şərait elementlərinin yığımından 
ibarətdir. Əksər hallarda istintaq eksperimenti gedişində baş vermiş 
həqiqi şəraitin nə eynisini və onun tam əksini yaratmaq mümkün 
deyildir. Hadisə şəraitinin təcrübədə yalnız və ya çox dərəcədə 
oxşarlığını yaratmaq mümkündür. Eksperimental qaydada yenidən 
bərpa edilmiş şərait heç vaxt real şəraitin eynisi olmayacaqdır. Bu 
onunla əlaqədardır ki, istintaq eksperimentinin iştirakçıları tərəfindən 
şəraitin subyektiv qavranılması və qiymətləndirilməsi ilə bağlı 
çoxsaylı amilləri nəzərə almaq qeyri mümkündür.  
Cinayət mühakimə icraatının  
məhkəmə-tibbi təminatı  
 211
Empirik şərait modeli bazasında müstəntiq və ekspert bütün 
toplanmış materialları nəzərə almaqla öz ehtimal və fərziyyələrini, 
yaxud cinayət iştirakçıları və şahidlərinin ifadələrini yoxlayırlar, 
təsdiq və ya inkar edirlər. Çoxamilli təcrübi təhlil və eksperiment 
gedişində dərhal baş verən bir neçə dəyişkənliyi nəzərə almaqla 
onlardan istifadə edərək, həmin dəyişkənliyin elə kombinasiyası 
tapılır ki, o, əvvəlcədən faktlarla sübuta yetirilmiş, həqiqi baş vermiş 
şəraitə yüksək dərəcədə daha çox uyğunluğunu təmin etmiş olsun. Bu 
şərait təhlilinin üçüncü - son mərhələsidir. Bütün, o cümlədən 
eksperimentdə yenidən alınmış məlumatların sintezi, yəni konkret 
şərait məsələsinin həllidir. Nadir hallarda istintaqda tədqiq olunan 
hadisə barədə konkret variant olmadıqda və yaxud eksperiment 
gedişində variantlardan heç biri öz təsdiqini tapmadıqda, şərait 
təhlilinin son mərhələsi proqnozlaşdırma xarakteri daşıyır. 
Eksperimentlər qurtardıqdan sonra, müstəntiq istintaq hərəkətinin 
gedişi və nəticəsi ətraflı təsbit olunmaqla, protokol tərtib edir. 
Mütəxəssis ona lazımi məsləhətlər verərək kömək göstərir. Əgər 
məhkəmə həkimi istintaq hərəkətlərində və  eyni vaxtda iş üzrə 
ekspert qismində iştirak etmişdirsə, o, alınmış nəticələri nəzərə 
almaqla tədqiqatını qurtarır. Əvvəldən qarşısında qoyulmuş suallar 
haqda öz fikrini ekspertizanın nəticə hissəsində qısa və dürüst ifadə 
edir və ya müstəntiqin qərarına əsasən əlavə məhkəmə-tibbi 
ekspertiza keçirir. Rəydə bütün faktiki material və mütəxəssisin iş 
materiallarının kompleks şərait təhlilinə əsaslanmış mürəkkəb dərk 
etmə fəaliyyətinin əsas nəticəvi və proqnostik mülahizələri öz əksini 
tapır. Beləliklə, istintaq eksperimenti mütəxəssis (ekspert) 
mülahizələri və müstəntiqin yoxlanıldığı variantların nə dərəcədə 
düzgün olması və eksperimentdə alınmış məlumatların cinayətin real 
şəraitinə uyğunluğunun mümkün olması barədə nəticələri ilə 
yekunlaşır. Mahiyyət etibarı ilə, bu eksperimental faktların sübutedici 
əhəmiyyətinin prosessual tanınması deməkdir. 
Ekspert nəticələrindən istifadə etməklə müstəntiq istintaq edilən 
cinayət şəraitinin nəzəri modeli kimi meydana çıxan yeni variantlar 
tərtib edir. Öz növbəsində həmin variantlar istintaq hərəkətləri, o 
cümlədən eksperiment keçirilməsi yolu ilə yoxlanıla bilərlər.  
 
Şakir Musayev  
 
 
Sxem №7 İstintaq eksperimenti şəraitinin təhlili mərhələləri:    
 
  
 
 
 
 
 
                    
 
  
   
  
 
 
 
  
    
  
 
 
Məlumat mövqeyindən istintaq prosesində meydana çıxan 
istənilən şəraitə istintaq-əməliyyat və ekspert məlumatlarının 
məcmusu kimi baxmaq olar. Həmin məlumatların qəbul edilmiş 
ardıcıllıqla keçirilmiş təhlili və müqayisəli nəticəsi və bunun əsasında 
istintaq versiyalarının və ekspert nəticələrinin formalaşması ya da 
istintaq və ekspert nəticələri arasında ziddiyyətlərin təsdiq 
edilməsidir (sxem №8). Sonuncu halda, aşkar edilmiş ziddiyyətləri 
aradan qaldırmaq məqsədilə yeni prosessual hərəkətlər -- 
ekspertizalar, istintaq eksperimenti və s. aparılır ki, bu da yeni 
məlumatların alınmasına imkan yaradır, məsələn, vəziyyətin 
eksperimental modelini, hansı ki, öz növbəsində yeni istintaq 
variantları əsasını təşkil edə bilər.  
 
 
Eksperimental  
model 
 
Nəzəri model   
(variant,  fərziyyə) 
 
İstintaq-ekspert  
şəraiti 
 
Eksperimental  
modelləşdirmə 
Vəziyyət 
məsələlərinin həlli 
və 
proqnozlaşdırılmas
Təhlil 
 
212
Cinayət mühakimə icraatının  
məhkəmə-tibbi təminatı  
 
 
Sxem № 8. Vəziyyət təhlili və istintaq hərəkəti keçirilməsinin 
fəaliyyət alqoritmi. 
 
 
 
 
 
 
 
 
 
 
 
 
 
 
 
 
 
 
 
Vəziyyət təhlilinin göstərilən ardıcıllığı, tədqiq olunan vəziyyətin 
bütün əsas və ya daha əhəmiyyətli elementləri istintaq tərəfindən 
təyin edildiyi halda həyata keçirilir. Eyni vaxtda, hadisələrin necə 
inkişaf etməsi barədə müstəntiqdə tam məlumat olmadığı hallarda 
vəziyyətin modelləşdirilməsinə, bilavasitə yenidən qurulmasına 
başlamaq olar, hansı ki, sonradan şəraiti təşkil edən elementlər 
arasındakı qarşılıqlı əlaqəni müəyyən etmək və onun xarakterini təyin 
etmək üçün hərtərəfli təhlilə məruz qalır.   
Beləliklə, şərait təhlilinin əsas məzmunu bir sistem kimi təhqiq 
edilən şərait əlaqələrini təyin etməkdən ibarətdir. 
İş üçün əhəmiyyət kəsb edən halların eksperimental 
canlandırılması yolu ilə yoxlanılması və dəqiqləşdirilməsi 
mümkünlüyünün mühüm nəzəri ilkin şərti dərketmənin analogiya 
İstintaq-
əməliyyat 
məlumatları     
(şərait) 
 
Müqayisə      
alqoritmi 
Ekspert      
tədqiqatlarının   
nəticəsi 
 
İstintaq 
variantları 
 
Təhlil 
Ekspert 
nəticəsi 
Şəraitin   
eksperimental 
modeli 
İstintaq      
eksperimenti 
213
 
Şakir Musayev  
 
214
(yunanca analogiya -- oxşarlıq, uyğunluq, mütənasiblik deməkdir) 
kimi metodunun tətbiq edilməsidir. İstintaq eksperimenti xüsusi 
məhkəmə-tibbi biliklərin tətbiq edildiyi elə bir sahəsidir ki, analogiya 
dərketmənin aktual və bəzən də aparıcı metodu olur (mülahizələrin 
arqumentləşdirmə üsulu kimi yox). Müstəntiq və mütəxəssis, hər biri 
öz səlahiyyəti çərçivəsində, əvvəlcə modelləşdirilən hadisənin 
(hadisə yeri mühitinin, cinayət alətinin, onun tətbiq olunma üsulunun 
və s.) və həqiqətən baş vermiş hadisənin analogiyasının yaradılması 
mümkünlüyünə prinsipial imkan yaratmalıdır. 
Analogiya  --  münasibətlərin bərabərliyi, oxşarlığı, müqayisə 
yolu ilə dərkedilməsidir. Analogiya dedikdə müqayisə edilən 
vəziyyətlər (faktlar, şəraitlər, hərəkətlər, predmetlər) arasında elə 
obyektiv mövcud münasibət başa düşülür ki, onlar bir vəziyyəti 
öyrənərkən əldə edilmiş məlumatın xəyalən digər vəziyyətə aid 
edilməsinə imkan verir (məsələn, hadisə yeri mühitinin eksperimental 
modelindən hadisənin həqiqətən baş verdiyi yerə və baş verilməsinə). 
Analogiya həmişə rəyin ehtimalla tərtibinə əsas verir. Müqayisə 
edilən vəziyyətlərin (predmetlərin, əlamətlərin) oxşarlığı və ya fərqini 
deyil, bu vəziyyəti təşkil edən halların ayrı-ayrı əlamət və ya 
xarakteristikasının uyğunluğunu və ya fərqini göstərir. 
Məntiqi olaraq məlumdur ki, yalnız oxşar, heç olmazsa bir və ya 
bir neçə eyni xüsusiyyəti olan təzahür və vəziyyətləri müqayisə 
etməyin mənası vardır. Analogiya üzrə bu cur müqayisənin mütləq 
şərti obyektlərin (vəziyyətlərin) müəyyən əlamətlər toplusuna görə 
oxşar olmalarıdır. Məsələn; xəsarət yetirilən anda zərərçəkənlə 
hücum edənin qarşılıqlı duruş vəziyyətlərini təyin etmək lazım 
gəldikdə (çox vaxt istintaq eksperimentinin keçirilməsinə başlıca 
səbəbdir), eksperimentdə alınmış məlumatlar real kriminal vəziyyətə 
o halda aid edilə bilər ki, əgər yenidən qurulmuş və əsil həqiqi 
vəziyyətlər öz aralarında digər mahiyyətli əlamətlər yığımı - ətraf 
mühitin xüsusiyyətləri, cinayət və eksperiment iştirakçılarının 
antropometrik göstəriciləri, real və güman edilən xəsarətlərin 
qarşılıqlı yerləşməsi və əlamətləri, istifadə olunan silahların və 
onların analoqlarının xarakteristikası üzrə oxşar olsunlar. 
Cinayət mühakimə icraatının  
məhkəmə-tibbi təminatı  
 215
Uyğun əlamətlər müqayisə meyarları rolunda çıxış edir. 
Mütəxəssis istintaq eksperimentinə hazırlıq və onun keçirilməsi 
gedişində hər şeydən əvvəl müstəntiqə müqayisə meyarlarının 
adekvatlılığını, yəni iki müqayisə olunan vəziyyətin - modelləşdirilən 
və real vəziyyətin mütləq uyğun olmasını təmin etməkdə kömək 
göstərməlidir. 
Müqayisə meyarları istintaq eksperimentinin planlaşdırılmasının 
gedişində verilir. Bunlar eksperimentin icrasında bir növ 
məhdudiyyət, mütləq şərt kimi çıxış edir  və eksperimentdə alınmış 
məlumatların düzgün sayıla biləcəyi hüdudu təyin edir. Bir qayda 
olaraq müqayisə meyarları kimi istintaq tərəfindən əvvəllər sübut 
edilmiş faktlar, yaxud ekspertiza yolu ilə təyin olunmuş, şübhə 
doğurmayan və obyektiv məlumatlar çıxış edir. Müstəntiqdə və 
ekspertdə etibarlı ilkin məlumatların olmadığı təqdirdə müqayisə 
meyarları sərbəst surətdə şahid və iştirakçıların ifadələri, daha 
ehtimallı istintaq variantları və ekspert fərziyyələri əsasında müəyyən 
edilir. Məsələn; istintaq eksperimenti şəraitində şahid və 
təqsirləndirilən şəxsin təsvir etdikləri hadisəni həqiqətən görüb 
görmədiklərini yoxladıqda, ilkin məlumatlar kimi (və ya müqayisə 
meyarı kimi) işdə olan materiallardan asılı olaraq müşahidə olunan 
obyektin özünün xüsusiyyətləri, onun işıqlandırılma dərəcəsi və 
xarakteri, ifadəsi yoxlanılan şəxsin görmə qabiliyyəti, obyektlə ətraf 
mühit əşyalarının qarşılıqlı vəziyyəti və digər hallar nəzərə alınır. 
Ən yaxşı (yüksək) (minimal) halda canlandırılan vəziyyət modeli 
istintaq olunan cinayət barədəki istintaq, əməliyyat və ekspert 
məlumatlarının hamısını ya da çox hissəsini əhatə etməlidir. İmkan 
daxilində öyrənilən hadisənin surətinə uyğun olmalıdır. Lakin praktik 
olaraq buna nail olmaq mümkün deyil və çox vaxt da buna lüzum 
olmur. Eksperimentin gedişində vəziyyəti bütün mürəkkəbliyi, onun 
çoxlu sayda tərkib elementləri və xarakteristikaları ilə yenidən 
qurmağa çalışma cəhdi, əsassız və hətta səhv nəticələr alınması 
ehtimalını artırır. Vəziyyət təhlilinə nə qədər çox dəyişkən amillər 
daxil edilirsə, istintaq eksperimenti nəticələri də bir o qədər az 
etibarlı olacaqdır. İstintaq eksperimentini planlaşdırarkən təhlil edilən 
vəziyyətin inkişafında daha çox ümumilik, qanunauyğunluq, 
 
Şakir Musayev  
 
216
çoxfaktorlu informasiya sistemi kimi onun əsas xarakteristikalarını 
aşkar etmək zərurəti yaranır. Oxşarlıq üzrə müqayisə o vaxt həqiqətə 
yaxın nəticə verə bilər ki, o, mahiyyətli tərəflərin bilik və 
qeydiyyatına və müqayisə edilən parametrlərinin qanunauyğun 
əlaqələrinə əsaslanmış olsun. Məsələn; şəxsin müəyyən bir məsafəni 
məhdud müddətdə qət edə bilməsinin yoxlanılması məqsədilə 
keçirilən istintaq eksperimentində həmin şəxsin fiziki inkişafı, 
sağlamlıq vəziyyəti, yaşı, cinsi, xüsusi fiziki hazırlığı və digər 
dəyişkən faktorları yoxlanıldığı halda, onun görmə qabiliyyətinə, bəzi 
digər orqanlarının vəziyyətinə o qədər də fikir verilmir. Bunlar əlavə 
faktorlar olub, vəziyyətin inkişafında əhəmiyyət kəsb etmirlər. Bu 
faktorlar kənar edilməli və yaxud onların təsiri minimal dərəcəyə 
endirilməlidir. 
İstintaq eksperimenti şəraitində vəziyyətin modelləşdirməsinin 
mühüm aspekti, sadələşdirmənin yolverilən sərhədinin təyini 
məsələsidir. Ekspert və istintaq təcrübə-sində rast gəlinən 
vəziyyətlərin və mütəxəssis fəaliyyəti mövzusu olan məsələlərin 
müxtəlifliyi, hər hansı bir istintaq eksperimentinin keçirilməsinə 
uyğun şəraitin seçilməsi üçün eyni tipli qaydaların hazırlanmasına 
imkan vermir. Mütəxəssisin iş materiallarını, əvvəllər aparılmış 
ekspertiza nəticələrini bilməsi, istintaq variantının əsasını təşkil edən 
və yoxlanılmalı hər bir faktın ilkin ətraflı öyrənilməsi, mütəxəssisin 
peşəkarlıq qabiliyyəti və istintaq hərəkətlərində iştirak təcrübəsi, 
bəzən də mütəxəssis və müstəntiq intuisiyası həlledici əhəmiyyət 
kəsb edir.  
Sadələşdirmə məntiqi ilkin məlumatları qaydaya salmaq məqsədi 
daşımalıdır. Bu da öz növbəsində vəziyyətin daha mühüm 
xarakteristikalarının qeydiyyatını təmin etməli, onların təsadüfi, 
xüsusən də qəsdən diqqətsiz qalmalarına yol verməməlidir. İstintaq 
eksperimentini məqsədə çatdıran belə modellərə, iş üçün əhəmiyyəti 
olan məlumatların yoxlanılmasında və dəqiqləşdirilməsində vacib 
vasitə kimi baxmaq olar. Bu cür modellər daha asan təsvir olunur, 
düzəldilir və təhlil edilir. 
Həddən artıq sadələşdirilmiş, vəziyyətin əsas, həlledici inkişaf 
amillərini nəzərə almayan, ideallaşdırılmış vəziyyət tərtibindən 
Cinayət mühakimə icraatının  
məhkəmə-tibbi təminatı  
 217
çəkinmək lazımdır. Əks halda model kobud, həqiqi şəkildən uzaq, 
onun təcrübi öyrənilməsi əsasında alınmış nəticələr isə düzgün 
olmayacaqdır. 
İstintaq eksperimenti gedişində hər bir şəraitə, hətta mahiyyətli 
olanlara belə bilavasitə nəzarət etmək mümkün olmur. Məsələn, 
insanın hər hansı bir hərəkəti yerinə yetirmək qabiliyyətini 
yoxladıqda, onun vəziyyətinə alkoqol sərxoşluğunun necə təsir 
etdiyini qəti, obyektiv təyin etmək mümkün deyildir. Bu hallarda 
statistik faktiki xarakter daşıyan, təbabətə məlum olan və ekspert 
təcrübəsi ilə təsdiqlənən qanunauyğunluqlara əsaslanmaq lazım gəlir. 
Belə təsadüfi faktorların təsirindən insanın fiziki vəziyyətinin və 
davranışının necə və hansı dərəcədə dəyişəcəyini bir mənalı demək 
mümkün deyildir. 
Eksperimental qaydada yoxlamaya və dəqiqləşdirilməyə aid olan 
fakt və hadisələr məqsədyönlü funksiyalar kimi müəyyən edilə bilər. 
Onlar bütünlüklə təhlil olunan vəziyyətə və ya istintaq olunan 
cinayətə əlavə kəmiyyət və keyfiyyət xarakteristikası verirlər. 
Hansı məlumatların yoxlanmasının vacibliyindən və hansıların isə 
istintaq hərəkəti keçirilməsinin mütləq şərti kimi xidmət etməsindən 
asılı olaraq, müqayisə meyarları və məqsədyönlü funksiyalar yerlərini 
dəyişə bilər. Buna müvafiq olaraq təcrübələrin taktikası və qoyulma 
üsulları da dəyişir. Məsələn, zərərçəkənin deşici-kəsici xəsarət alması 
hadisəsinin yenidən qurulmasına dair istintaq eksperimenti 
keçirilərkən, adətən hücum edənlə zərərçəkənin boy hündürlüklərinin 
qarşılıqlı münasibəti barədə göstəricilər travmanın törənmə 
mexanizmi və «özünün bıçağa batması» suallarının həllində ilkin 
məlumatları təşkil edir. İstintaqla, cinayətkar təyin olunmadıqda və 
eyni vaxtda zərərçəkənin yara aldığı şərait barədə ifadəsinin 
gerçəkliyinə şübhə yarandıqda eksperimentdə statistlərin iştirakı ilə, 
cinayətkarın boyunu təxmini proqnozlaşdırmaq mümkündür (cinayət 
iştirakçılarının qarşılıqlı yerləşməsi, zədə alətinin hücum edən şəxsin 
əlində vəziyyəti və yara kanalının istiqaməti haqda zərərçəkənin 
ifadələrinin uzlaşdırılması əsasında). Cinayətkarın boyunun 
hündürlüyünün müəyyənləşdirilməsi istintaq eksperimentinin 
məqsədyönlü funksiyasının mənasını kəsb edəcəkdir. 
 
Şakir Musayev  
 
218
Müstəntiqin və mütəxəssisin vəzifəsi yoxlanılması tələb olunan 
və düzgün müəyyən edilmiş faktiki məlumatları süni surətdə 
qurmadan, sıxışdırmadan, istintaq eksperimental modelləşdirmə yolu 
ilə müqayisə meyarlarının və məqsədyönlü funksiyaların, ilkin və 
tələb olunan parametrlərin uyğunlaşdırılmasını, modelə daxil edilən 
məhdudiyyətin və dəqiqləşdirilməsi tələb edilən xarakteristikalarının 
uzlaşdırılmasını əldə etməkdən ibarətdir. Bunun üçün modelləşdirilən 
vəziyyətin korreksiyası aparılır. Zərurət yarandıqda onun strukturuna 
əlavə əlaqələr daxil edilir. Əksinə bəzi dəyişkənliklər təcrid edilir, 
təcrübələr təkrarlanır, nəzərə alınan amillər və əlaqələr artırılır və ya 
azaldılır. Bununla da təhlil edilən məlumatın böyük həcmdə 
seçilməsinə doğru istiqamət götürülür və istintaq tərəfindən qarşıya 
qoyulmuş vəzifələrin həlli nöqteyi-nəzərincə həmin məlumatın daha 
mahiyyətli tərəfləri seçilir. Bu vaxt təcrübi hərəkətlərin keçirilmə 
taktikası dəyişilə bilər və vəziyyətin əsas, mahiyyətli dəyişkənliyini 
nəzərə alan sadə, modelindən daha çətin modelə və ya əksinə 
keçməsinə yol verilir.  
Əlamətlərin oxşarlığına, əlaqəsinə və münasibətlərinə əsaslanmış 
elmi eksperimental modelləşdirmə müqayisə edilən obyektlərin 
(vəziyyətlərin) xüsusi xarakteristikalarının tutuşdurulması ilə 
kifayətlənmir. Əlamətlərin keyfiyyət və kəmiyyət münasibətlərinin 
müəyyən edilməsi, onlar arasında əlaqələrin istiqamət və davamlılıq 
vacibliyini nəzərdə tutur. Bu münasibətlər, eksperiment nəticələrinin 
sübutedici mənası haqda müntəzəm xarakter daşımalı, əlamətlər isə 
obyektlərin xarakteristikası üçün mahiyyətli olmalıdır.    
İstintaq eksperimentinin keçirilməsində mütəxəssis iştirakının 
ümumi məqsədi, xüsusən də müstəntiqə kömək etməsi metodoloji 
baxımdan aşağıda göstərilən vəzifələrlə konkretləşdirilə bilər: 
- istintaq eksperimenti keçirilməsi şərtlərinə düzgün riayət 
edilməsinə nəzarətdə iştirak etmək, dəqiqləşdirmə və yoxlama tələb 
edən hadisələrin müqayisəli meyarların uyğunluğunu təmin etmək 
təmin etmək; 
- öyrənilən  hadisə və ya faktın əhəmiyyətli tərəflərini əks etdirən 
yoxlanılan çoxsaylı xarakterstika və parametrlər arasında seçimdə 
iştirak etmək; 
Cinayət mühakimə icraatının  
məhkəmə-tibbi təminatı  
 219
- xarakteristikaların və hadisələrin dəyişkənliyinin maksimal 
mümkün diapazonunu qeydə almaq; 
- hadisələrin eksperimental yoxlanılmasını elmi-texniki və 
konsultativ müşayət etmək; 
- təhlil olunan vəziyyətin əvvəllər təyin olunmuş düzgün və yenidən 
eksperimentlə alınmış parametrləri arasında əlaqələrin xarakterinin, 
müntəzəmliyinin və davamlılığının təyinində iştirak etmək; 
Qarşısında qoyulan vəzifələri yerinə yetirmək üçün mütəxəssis işi 
elə təşkil olunmalıdır ki, o, istintaq hərəkətlərinin bütün 
mərhələlərində ardıcıl surətdə iştirak edə bilsin (eksperimentə 
hazırlıqda, keçirilməsində, onun nəticələrinin tərtib edilməsində və 
qiymətləndirilməsində). Mütəxəssis işinin mühüm tərkib hissəsini 
müstəntiqlə və prosessual hərəkətin digər iştirakçıları ilə qarşılıqlı 
hərəkətin səmərəli təşkili və operativ qarşılıqlı məlumat mübadiləsi 
təşkil edir. Bunlar ekspertin (mütəxəssisin) istintaq eksperimentində 
iştirakının təşkilatı və taktiki məsələlərdir.  
 
 
Şakir Musayev  
 
220
9.5. İstintaq eksperimentində və ifadələrin 
yoxlanılmasında iştiraka hazırlıq. 
 
Müstəntiq istintaq eksperimentinin keçirilməsi barədə qərar qəbul 
etdikdən sonra mütəxəssisə məlumat verir. Mütəxəssis işin təfsilatı 
ilə tanış olmalı, istintaq hərəkətinin və orada iştirak məqsədini, onun 
xüsusi biliklərindən istifadə etməklə dəqiqləşdirilməsi və yoxlanması 
tələb olunan məsələləri dəqiq aydınlaşdırmalıdır. Müvafiq hüququ 
əsaslar olduqda (təqsirləndirilən və ya zərərçəkəndən xidməti və ya 
digər asılılıq, zəruri materialların olmaması, sualların onun 
səlahiyyəti hüdudundan kənara çıxması, səlahiyyətsizliyi və s.) 
ekspert və yaxud mütəxəssis bu barədə müstəntiqə məlumat verir. Bu 
da onun istintaq eksperimentindən geri çağırılmasına əsas olur. 
Mütəxəssisin (ekspertin) işdə iştirakını istisna edən hallar olmadıqda, 
o görəcəyi işləri planlaşdırmağa başlayır. 
İş haqqında məlumatlarla ilkin tanışlıq əsasında ekspert bilik və 
praktik səriştəsi mövqeyindən, ilk növbədə qarşısında qoyulmuş 
məsələlərin məhz təcrübi eksperimental yolla həll edilməsi imkanını 
qiymətləndirməlidir.  
Geniş suallar dairəsinin təcrübələr keçirilməsi ilə həll edilməsinə 
baxmayaraq, istintaq eksperimenti bir çox mənada universal xarakter 
daşıyır. Digər istənilən tədqiqat (istintaq) metodu və onun 
effektivliyi, nəzərə çarpacaq dərəcədə məqsədin və həmin məqsədə 
çatmaq üçün seçilən vasitənin adekvatlığı ilə müəyyən edilir. Bütün 
halları və istintaq məlumatlarını istənilən vaxt təcrübi yolla yoxlamaq 
mümkün deyildir. İstintaq eksperimentinin gedişində sualların həlli, 
yalnız o halda qəbul edilir ki, hadisə və vəziyyətlərin həqiqətən 
canlandırılması və eksperimentatorun (mütəxəssis və ya müstəntiqin) 
onların gedişinə fəal məqsədyönlü müdaxilə edə bilməsi mümkün 
olsun. İstintaq eksperimenti ilə insanın bir çox fizioloji reaksiyasını, 
cinayətin ayrı-ayrı hallarını və şəraitini yoxlamaq mümkündür. 
İnsanın müəyyən hərəkəti yerinə yetirmək qabiliyyətini, digər 
şəxslərin etdikləri hərəkətləri görə bilməsini, göstərilən şəraitdə hər 
hansı bir şeyi eşidə bilməsini, istintaqla təyin edilmiş faktların 
Cinayət mühakimə icraatının  
məhkəmə-tibbi təminatı  
 221
hadisənin baş verdiyi mühitə və şəraitə uyğunluğunu və s. yoxlamaq 
mümkündür. İstintaq eksperimenti gedişində məhkəmə-tibb 
ekspertinin fəaliyyət predmeti bəzən ölümün səbəbi, tanatogenezi, 
xəsarətlərin həyatiliyi və müddəti məsələləri də ola bilər. Bu sualların 
xüsusi müayinə metodları ilə düzgün və etibarlı təyin edilə bilmədiyi 
hallarda olur. 
İstintaq eksperimenti şəraitində canlı orqanizmdəki fizioloji və ya 
patolojı proseslərə fəal surətdə müdaxilə etmək, yəni onları yenidən 
canlandırmaq mümkün deyil. Bu baxımdan həmin proseslərin 
qiymətləndirilməsi ilə əlaqədar olan hər bir məlumat istintaq 
yoxlanılmasına cəlb edilə bilmir. İstintaq eksperimentinin digər 
prosessual hərəkətlərlə (ekspertiza, baxış və s.) əvəz edilməsi alınmış 
nəticələri sübuti əhəmiyyətindən məhrum edir.  
Mütəxəssisin istintaq eksperimenti (ifadələrin yoxlanılmasının) 
keçirilməsinə hazırlığı bir sıra mühüm metodiki aspektləri özündə 
birləşdirir, onlara etinasızlıq göstərdikdə mütəxəssisin həmin 
eksperimentdə iştirakını heçə endirə bilər. Mütəxəssisin zəruri 
hərəkətləri içərisindən aşağıdakıları ayırmaq vacibdir:  
•  iş materiallarının ilkin öyrənilməsi; 
•  iş üzrə əvvəllər keçirilmiş xüsusi tədqiqat və ekspertizaların 
təkrari kompleks təhlili; 
•   vacib halda mütəxəssisin digər istintaq hərəkətlərində iştirakı 
(dindirilmə, üzləşdirmə, baxış, tanınma); 
•   yer, vaxt, digər şəraitlər və istintaq eksperimenti iştirakçılarının 
tərkibi haqda müstəntiqin məsləhəti; 
•  təcrübələrin keçirilməsi və nəticələrin təsbit edilməsində istifadə 
ediləcək zəruri xüsusi avadınlıqların və yardımçı texniki vasitələrin 
müəyyən edilməsi. Onların hazırlığının yoxlanılması və silah 
maketlərinin, digər obyektlərin manekenlərinin hazırlanmasına 
kömək etməsi;  
•  istintaq eksperimentinin keçirilməsi qaydalarının müstəntiqlə 
razılaşdırılması - məzmunu, ardıcıllığı, təcrübələrin optimal sayı, 
nəticələrin təsbit etmə üsulları; 
 
Şakir Musayev  
 
222
•   istintaq eksperimenti gedişində əvvəllər alınmış sübutların, o 
cümlədən ekspert materiallarının istifadə olunma imkanları və 
qaydalarının müstəntiqlə razılaşdırılması;  
•   eksperimentin tibbi təhlükəsizlik hüdudunun müəyyən edilməsi; 
İş materialları, əvvəllər keçirilmiş müayinə və ekspertizaların 
nəticələri ilə birlikdə, istintaq eksperimentinin təşkili və keçirilməsi 
üçün əsas ilkin məlumatlar mənbəyidir. Ekspertin sonrakı 
fəaliyyətinə aid məlumat tərkibli bütün sənədli məlumatlar -- əvvəllər 
keçirilmiş baxış, dindirmə, üzləşdirmə protokolları, bütün 
illüstrasiyalar (hadisə yerinə baxış və məhkəmə-tibb ekspertizanın 
keçirilməsində tərtib edilmiş foto, kino və video materiallar), işdə 
olan hadisə yerinin plan və sxemi, istifadə olunan alətlərin cizgi və 
şəkilləri, işə cəlb edilmiş tibbi sənədlər və s. ətraflı və diqqətlə 
öyrənilməlidir. 
Cinayət şəraiti, ilk növbədə iş materiallarında, iştirakçıların 
ifadələrində və digər istintaq hərəkəti protokollarında təsbit edildiyi 
formada öyrənilməlidir. Ekspert məlumatları nəzərə alaraq 
unutmamalıdır ki, qavramanın həcmi və dəqiqliyi, müxtəlif adamların 
ifadələrində hadisələrin göstərilmə eyniliyi əhəmiyyətli dərəcədə 
fərqlənir və bir çox amillərlə müəyyən edilir. Bunlara təbiət 
təzahürləri (günün vaxtı, iqlim, günəş işığı və s.), təhqiqatı aparılan 
hadisənin baş verdiyi yerin və tikilinin xüsusiyyətləri, təbii və süni 
optik və akustik təzahürlər (parlaqlıq və rəng ziddiyyətləri, kölgələr, 
səs-küy və əks-sədalar), insanın hissiyyat üzvlərinin vəziyyəti, onun 
hadisələri dərk etmə anında psixi-emosional və fiziki vəziyyəti 
(həyəcan, qorxu, stress, yorğunluq və s.), toksiki maddələrin təsiri 
(məsələn; alkoqol və narkotik sərxoşluğu), hadisənin baş verdiyi 
andan ifadələrin verildiyi anadək keçmiş müddət və s. aiddir. Bundan 
başqa sözsüz ki, şəxsin ifadəsinə məişət, peşə, bilik və səriştələrinin, 
idrakın, hadisəyə onun subyektiv münasibətini müəyyən edən şəxsi 
inamının, maraq və tələbatının böyük təsiri vardır. Bu amillərin və 
onların ifadələrin düzgünlüyünə təsirini qiymətləndirmək müstəntiqin 
səlahiyyətinə aiddir. Ekspert isə bunları istintaq hərəkətlərini 
planlaşdırdıqda və eksperiment şərtlərini tənzimlədikdə nəzərə alır.  
Cinayət mühakimə icraatının  
məhkəmə-tibbi təminatı  
 223
Bir sıra hallarda göstərilən amillərin tədqiq edilən hadisənin insan 
tərəfindən dərk edilməsi və xəyalən canlandırılmasına təsiri, elə onun 
özünü istintaq eksperimentinin və ya kompleks ekspertizanın 
mövzusuna çevirir.  
Eksperimentə hazırlaşarkən meyitdə və digər zərərçəkənlərdə, 
onların paltarlarında olan xəsarətləri haqda (xarakteri, lokalizasiyası, 
əsas anatomik istiqamət göstəriciləri, qarşılıqlı vəziyyətləri, 
quruluşunun morfoloji xüsusiyyətləri, törənmə mexanizmi), əsas zədə 
yetirən amillər, tanatogenezin xüsusiyyətləri, ölmə prosesi və ölümün 
səbəbi haqda, silah, alətlər və digər iz törədən alətin konstruktiv 
xüsusiyyətləri, bioloji izlərin aşkarlanması (onların xarakteri, törənmə 
mexanizmi və qrup xüsusiyyətləri) və s. barədə bütün məlumatları 
ümumiləşdirmək lazımdır.  
İş materiallarını öyrənərkən, mütəxəssisin fəaliyyətinə bilavasitə 
toxunan məlumatlarla məhdudlaşmamalı, maksimal dərəcədə 
mümkün olacaq məlumatların alınmasına cəhd etməlidir. Qarşısında 
qoyulan məsələlərdən asılı olaraq müxtəlif məlumatlar mühüm ola 
bilər. Məsələn, cinayət törədilən vaxt hava, işıqlandırılma, rütubət, 
hərarət rejimi, hadisə yerinin digər şəraitləri, cinayət iştirakçılarının 
şəxsiyyəti barədə məlumatlar (fiziki və atropometrik göstəricilər, 
sağlamlıq vəziyyəti, məişət və peşə səriştələri) və s. Ekspertə lazım 
olan hər hansı bir məlumat işdə olmadıqda və yaxud ayrı-ayrı 
materiallar, iş sübutları (məsələn: cinayət aləti) əvvəllər tədqiq 
olunmamışdırsa, onlar rəsmi qaydada yazılı surətdə tələb oluna bilər. 
Yeni aşkar edilmiş və yaxud güman edilən alətlər ilkin baxışa və ya 
tədqiqata cəlb olunmalıdır. 
İfadələrin yoxlanılmasına hazırlıq zamanı ifadəsi yoxlanılan 
şəxsin dindirilməsində məhkəmə-tibb ekspertinin iştirakı, ifadələrin 
maksimal konkretləşdirilməsi məqsədi daşıyır. Ekspertin şəxsən 
iştirakı mümkün olmadıqda, o, öz səlahiyyəti çərçivəsində onu 
maraqlandıran hər bir halı barədə dəqiqləşdirilməsi tələb olunan 
suallar siyahısını müstəntiqə təklif edə bilər; (konkret vəziyyətin 
yoxlanılmasından asılı olaraq dindirilənə hadisə yerinin, onun 
avadanlıqlarının və əsas obyektlərin qarşılıqlı vəziyyətinin sxematik 
şəklinin çəkməsini, istifadə olunan alətlərin layihəsini yaratmağı və 
 
Şakir Musayev  
 
224
s.) İlkin dindirmədə ekspertin şəxsən iştirakı mümkün olmadıqda, o, 
müstəntiq qarşısında dindirmənin digər mütəxəssisin iştirakı ilə 
keçirilməsi barədə vəsatət qaldıra bilər.  
İş üzrə əvvəllər ekspertiza keçirmiş məhkəmə həkimi tanınmanın 
keçirilməsinə cəlb edilə bilər. Məsələn, istintaqla aşkar edilməyən 
cinayət alətinin maketini qurmaq tələb edildikdə. Bunun üçün, qrup 
əlamətlərinə görə müxtəlif olan bir neçə predmetlər əvvəlcədən 
seçilir. Onların bir hissəsi zədələrin müayinəsi əsasında təyin edilmiş 
əlamətlər üzrə travma aləti ilə oxşar olmalıdır. Tanınmanın gedişində 
təqsirləndirilən şəxsə və şahidə real predmetlər qrupundan, onların 
analoqlarından və ya öncədən hazırlanmış maketlərindən, travma 
aləti ilə daha çox oxşar olanını seçmək təklif olunur. Mütəxəssisin 
vəzifəsi seçilmiş alətin, zədələrin morfoloji xarakteristik 
xüsusiyyətlərinə tədqiqi əsasında təyin olunmuş xarakteristikalara 
uyğun gəlib-gəlməməsini qiymətləndirməkdən, müstəntiqin diqqətini 
və onun icazəsi ilə həmin şəxsin diqqətini də buna cəlb etməkdən 
ibarətdir.  
Beləliklə, işin ilkin gedişində mütəxəssis öz vəzifəsini 
aydınlaşdırır, ifadələrin yoxlanılması keçirilməsinin planını 
hazırlayır. Məqsəd sonradan yoxlanılan ifadələri işin digər 
materialları ilə daha tam həcmdə tutuşdurmaqdır.  
İstintaq eksperimentinə hazırlığın mühüm tərkib hissəsi, onun 
keçiriləcəyi yerin seçilməsidir. Bu məsələnin həllində məhkəmə-tibb 
ekspertinin fikri çox vaxt müstəntiq üçün həlledici olur. Bir sıra 
hallarda, yalnız mütəxəssis əvvəlcədən eksperimentin keçirilməsi 
üçün hansı şəraitlərin yaradılmasını və eksperiment nəticələrinin 
düzgün və etibarlı sayılması üçün nəyin vacib olduğunu deyə bilər. 
Kriminalistikada qəbul edilmiş ümumi qaydaya görə istintaq 
eksperimenti keçirilməsinin əsas taktiki üsullarından biri, onun 
mütləq tədqiq olan cinayətin baş verdiyi yerdə keçirilməsinin 
vacibliyidir. Bu, istintaq olunan hadisələrin yenidən bərpası və 
maksimal dərəcədə oxşarlığının əldə olunması məqsədini güdür. 
İstintaq eksperimenti keçirilən ana qədər hadisə yeri mühitinin və 
avadanlıqlarının çox vaxt əhəmiyyətli dərəcədə dəyişdiyindən, onun 
həmin yerdə yenidən qurulması çətinləşir və hətta bəzən mümkün 
Cinayət mühakimə icraatının  
məhkəmə-tibbi təminatı  
 225
olmur. Bəzi hallarda hadisə yerinin xüsusiyyətləri, əksinə həqiqətən 
baş vermiş hadisələrin və eksperimentinin gedişinə və nəticəsinə 
ümumiyyətlə əhəmiyyətli təsir göstərmir.  
İstintaq eksperimenti keçiriləcək yerin seçilməsinə aid məsələnin 
birmənalı həlli yoxdur. İstintaq hərəkətinin konkret məsələlərindən 
asılı olaraq, istintaq eksperimenti istər real hadisənin baş verdiyi 
yerdə, istərsə də ona son dərəcə yaxın, iş materiallarında rəsmi təsbit 
edilmiş parametrləri üzrə yenidən qurulmuş şəraitdə keçirilə bilər. 
Hadisənin yenidən qurulması, bir qayda olaraq, istintaq hərəkətinin 
gedişində, onun əsas taktiki şərtlərindən və keçirilmə mərhələlərindən 
biri olaraq həyata keçirilir  
Eksperimentin keçirilmə vaxtını müəyyənləşdirdikdə əvvəl işin 
istintaqının xronologiyasını nəzərə almaq lazımdır. Burada bir çox 
məsələ həll ediləcək sualların məzmunu ilə müəyyənləşdirilir. 
Aydındır ki, istintaqa məlum olan faktiki məlumatların 
dəqiqləşdirilməsi məsələsi qarşıya qoyulan hallarda, onların 
eksperimental yoxlanılmasına başlamazdan əvvəl, məlumatlar qanuna 
uyğun olaraq iş materiallarında təsbit olunmalıdır. Məsələn, şəxsin 
ifadələrinin yoxlanılması, həmin ifadələrin müvafiq protokolla 
prosessual rəsmiləşdirilməsinədək keçirilə bilməz; ekspert rəyinin 
müddəalarının istintaq eksperimenti keçirilməsi yolu ilə 
yoxlanılması, rəyi işə daxil edilməsindən əvvəl mümkün deyil.  
Lazımı ilkin məlumatları əldə etmədən istintaq hərəkətinin 
keçirilməsi də vaxtından əvvəl olacaqdır. Əgər eksperiment və ya 
ifadələrin yoxlanılması yeni, həmçinin ilkin məlumatları əldə etmək 
məqsədi daşıyırsa, onun icrasının ləngiməsi hadisə yerinin 
dəyişilməsinə, maddi sübutların itirilməsinə və ya onların 
xüsusiyyətlərinin dəyişilməsinə səbəb ola bilər.  
Müstəntiq və istintaqın digər iştirakçıları, o cümlədən məhkəmə-
tibb eksperti də təqsirləndirilən və şübhəli şəxsin, şahidin istintaqa 
məlum olan məlumatlarla, həmçinin keçirilmiş ekspertizaların 
nəticələri ilə təsadüfən və ya qəsdən qeyri prosessual qaydada tanış 
olmasına qəti yol verməməlidir. CM-də ilkin istintaq məlumatlarının 
yayılmasına görə cinayət məsuliyyəti nəzərdə tutulur. İstintaqın ilkin 
mərhələsində, meyitin təşrihindən və ya zərərçəkənin müayinəsindən 
 
Şakir Musayev  
 
226
sonra, ekspert məlumatları təsadüfən və ya bilərəkdən şübhəli şəxsə 
və ya şahidə verə bilər. İstintaqın bütün iştirakçıları tərəfindən CM-
nin istintaqın sirrini yaymamaq barədə tələblərinə əməl olunduqda 
belə, təqsirləndirilən şəxsin və onun müdafiəçisinin rəsmən iş 
materialları ilə tanışlığından sonra, ekspert rəyinin bütün detalları və 
digər məlumatlar onlara məlum olur. Bu halda onların öz 
versiyalarını düzəltmək imkanı yarandığı üçün, istintaq 
eksperimentinin obyektivliyinə və nəticələrinə ehtiyatla yanaşmağa 
məcbur edir. Bəzi müəlliflər icra vaxtı baxımından istintaq 
eksperimentinin yalnız istintaqın ilkin mərhələsində keçirilməsini 
əhəmiyyətli hesab edir. Lakin, təcrübə göstərir ki, məhkəmə-tibb 
ekspertinin təcrübi istintaq hərəkətlərində və işin məhkəmə baxışında 
iştirakı məqsədyönlüdür. Ekspertin bu mərhələdə iştirakı dəfələrlə 
məhkəməni çıxılmaz vəziyyətə salmış mürəkkəb və ziddiyyətli 
məsələləri həll etməkdə əvəzsiz yardımçısı olmuşdur.  
Konkret işin xüsusiyyətlərindən asılı olaraq istintaq eksperimenti 
keçirilməsinin digər şərtləri arasından bir sıra təbiət və iqlim 
amillərini (mövsüm, günün vaxtı, günəş aktivliyi və müayinə olunan 
obyektlərə birbaşa günəş şüalarının çatması, mühitin hərarət və 
rütubətliyi, yağıntılar, su və hava axınının surəti və s.), təbii 
işıqlandırma xüsusiyyətlərini, yerli entomofaunanın xarakterini, 
mühitin səs və elektrik keçiriciliyini nəzərə almaq lazım gəlir. Bəzən 
texnoloji proseslərin və istehsalat mexanizmlərinin işə salınması da 
tələb oluna bilər. 
Təcrübədə ifadələrin, irəli sürülmüş variant və fərziyyələrin bir-
birinə zidd olmalarını nümayiş etdirmək və açıqlamaq üçün, 
həqiqətən baş vermiş şəraitə uyğun olmayan süni şəraitin yaradılması 
hallarına da rast gəlinir. Eksperiment nəticələrinin daha əyani və 
inandırıcı olmaları üçün şəraitləri dəyişdirilməklə, sadələşdirilmək və 
mürəkkəbləşdirilmək də olar. Bu, əvvəlki təcrübələrdə alınmış 
nəticələri əldə etməyi çətinləşdirsə və ya asanlaşdırsa da, həmin 
nəticələr təkrarladığı hallarda alınmış məlumatların düzgünlüyünə 
əlavə sübut olacaqdır. 
İstintaq eksperimentinin keçirilməsi şərtlərinin siyahısına 
hİssiyyat orqanlarının funksiyaları və insanın ətraf mühitə reaksiya 
Cinayət mühakimə icraatının  
məhkəmə-tibbi təminatı  
 227
surəti, bioloji obyektlərdə fizioloji və patoloji proseslər axını, maşın 
və mexanizmlərin işi, iz və xəsarətlərin əmələ gəlməsi və 
saxlanılması məsələləri daxildir. Eksperimentin nəticəsi bu və ya 
digər formada onlardan asılıdır. Fərqləndirici yanaşmanın vacibliyinə 
baxmayaraq,  o amillər nəzərə alınmalıdır ki, onlardan yalnız 
eksperimentin gedişi yox, həm də onun nəticələri mahiyyətli asılıdır 
(məsələn, bu və ya digər əşyanı görməyin mümkünlüyünü təyin 
edərkən, insanın görmə itiliyi və obyektin işıqlandırılması). Ekspertin 
vəzifəsi zəruri şəraitlərin nəzərə alınmasını təmin etməkdən və 
eksperiment gedişində onların düzgün və dəqiq surətdə yenidən 
canlandırılmasına nəzarətdən ibarətdir.  
İstintaq eksperimenti iştirakçılarının fəaliyyəti, hüquq və 
vəzifələri CPM-nin 262-ci maddəsi ilə müəyyənləşdirilir. İstintaq 
hərəkətinin rəhbəri kimi müstəntiqdən başqa, istintaq 
eksperimentində və ifadələrin yoxlanılmasında 2 nəfərdən az 
olmayaraq hal şahidləri iştirak edə bilər (istintaq eksperimentində hal 
şahidlərinin maksimal sayına qanun məhdudiyyət qoymamışdır). Hal 
şahidləri iştirak etdikləri prosessual hərəkətlərin məzmunu və 
nəticələrini, faktları təsdiq edirlər. Ümumi qayda üzrə hal şahidləri 
kimi işdə marağı olmayan istənilən vətəndaşın cəlb olunmasına 
baxmayaraq, məhkəmə həkimi öz xüsusi mövqelərindən müstəntiqin 
seçiminə nəzarət etməlidir. Biomanekenlərdən istifadə etməklə 
eksperimentin keçirilməsinə hal şahidləri kimi tibb işçilərinin cəlb 
olunmasını və cinsi cinayətlərdə cinayət işi üzrə ifadələrin 
yoxlanılmasına cəlb olunan hal şahidlərinin cinsi və yaşı nəzərə 
alınmalıdır. Hal şahidlərinin iştirakı olmadan istintaq hərəkətinin 
keçirilməsi yol verilən haldır. Məsələn; çətin keçilən yerdə, müvafiq 
əlaqə vasitələrinin olmadığı, həmçinin insanların həyatı və sağlamlığı 
üçün təhlükənin istisna olmadığı hallarda.   
Zərurət yarandıqda müstəntiqin qərarı ilə müdafiəçi, şübhəli şəxs, 
təqsirləndirilən şəxs, zərərçəkmiş və şahid eksperimentdə iştirak edə 
bilərlər. İfadələri yoxlanılan şəxslərdən istisna olmaqla bu şəxslərin 
istintaq eksperimentində iştirakı mütləq deyil. Şübhəli və ya 
təqsirləndirilən şəxsin istəyinə zidd olaraq, müstəntiqin onları hər 
hansı hərəkətə məcbur etməyə ixtiyarı yoxdur.  
 
Şakir Musayev  
 
228
Hüquqi ədəbiyyatlarda ayrıca olaraq yardımçı iştirakçılar qrupu 
göstərilir. Bunlar hər şeydən əvvəl «rol ifa edən şəxslər» və ya 
statistlərdir. Adətən onlara təqsirləndirilən şəxsləri, şahid və ya 
zərərçəkmişləri əvəz etmək və müstəntiqin göstərişi ilə konkret 
hərəkətləri yerinə yetirmək tapşırılır. Statistlərin seçilməsində və 
onların şəhadətləndirilməsində iştirak etmək mütəxəssisin mühüm 
funksiyasıdır. 
İştirakçıların mühafizəsini, təhlükəsizliyini təmin etmək yaxud 
müstəntiqin ayrı-ayrı tapşırıqlarını və göstərişlərini yerinə yetirmək 
məqsədilə həmişə istintaq eksperimentinin keçirildiyi yerdə 
əməliyyat işçiləri iştirak edir. Eksperiment iştirakçılarından hər hansı 
birinin sağlamlığının qəflətən pisləşməsinə ehtimal olduqda, 
müstəntiq hadisə yerində tibb işçisinin olmasını təmin edir.  
Məhkəmə-tibb ekspertinin, mütəxəssisin istintaq eksperimentinin 
nəzərdə tutulan iştirakçılar dairəsini bilməsi vacibdir. Mütəxəssisin 
iştirakçılarla qarşılıqlı əlaqəsinin aşağıda göstərilən bəzi 
xüsusiyyətləri mövcuddur. Hazırlıq mərhələsində keçiriləcək istintaq 
hərəkəti iştirakçılarının tərkibi barədə mütəxəssisin öz fikirlərini 
müstəntiqə bildirmək hüququ vardır.  
Ekspertin mühüm vəzifəsi -- istintaq eksperimentinin bütün 
iştirakçılarının ekspert rəyində şərh edilən obyektiv məlumatları, 
eksperimentin ilkin şərtləri kimi istifadə olunmasından və ya həmin 
məlumatların yoxlanılmalı olmasından asılı olmayaraq,  düzgün başa 
düşmələrini təmin etməkdən ibarətdir.  
İstintaq eksperimentinin məqsədindən asılı olaraq, müxtəlif 
cihazlar, alət və yardımçı texniki vasitələrdən istifadə olunması tələb 
oluna bilər. Bunlara ölçü alətləri foto, kino və ya video aparatlar, 
nişan alma alətləri, nişan qoymaq üçün vasitələr, işıqlandırıcı və 
optik cihazlar, plastik kütlələr və gips, talk, kimyəvi reaktivlər və 
ekspress diaqnostikanın digər vasitələri, markalama və qablaşdırma 
materialları və digərləri aiddir. Bunlar hadisə yeri mühitinin yenidən 
qurulmasında, istintaq eksperimenti keçirilməsi üçün lazımi şəraitin 
yaradılmasında, iştirakçıların hərəkətlərinin daha dəqiq təkrarlanması 
və nümayiş etdirilməsində, bioloji izlərin təqlid edilməsində, 
Cinayət mühakimə icraatının  
məhkəmə-tibbi təminatı  
 229
eksperiment nəticələrinin sənədləşdirilməsində, müqayisəli 
nümunələrin hazırlanması və götürülməsində istifadə olunur.  
Bu vasitələrdən eksperimentdə istifadə ediləcək cinayət alətlərinə 
və ya cinayətkar hərəkətlər obyektlərinə məhkəmə-tibb eksperti 
xüsusi diqqət yetirməlidir. İstintaq gedişində bəzən həqiqi 
predmetləri təyin etmək olmur. İşdə maddi sübut kimi qəbul edilmiş 
alətlərdən eksperimentdə istifadə etmək həmişə mümkün olmur. 
Həqiqi alətlər istintaqla müəyyən edilmədikdə, əhəmiyyətli dərəcədə 
zədələndikdə, eksperimentin məqsədi baxımından mühüm 
xüsusiyyətlərini itirdikdə və başa çatmamış ekspertiza obyektləri 
olduqda onlardan istifadə etmək mümkün olmur və eksperiment 
prosesində onların dəyişikliyə uğraması və ya məhv edilməsi istisna 
edilmir. Maddi sübutların əlavə və təkrar ekspertizasının 
keçirilməsinin vacibliyini öncədən demək olmur. İstintaq hərəkəti 
iştirakçılarının təhlükəsizliyi qorxusu yaranan hallarda həqiqi 
alətlərdən (bıçaq, tapança və s.) istifadə etmək olmaz.  
Məhkəmə-tibb eksperti bütün hallarda maddi sübutlardan 
istifadənin mümkünlüyü məsələsini özü üçün aydınlaşdırmalı və bu 
barədə müstəntiqə məlumat verməlidir. Ona oxşar maddi sübutların 
seçilməsində, cinayətdə istifadə olunan silah və əşyaların maket və ya 
mulyajlarının hazırlanmasında yardım etməlidir. İstintaqın gedişində 
cinayət alətini əldə etmək mümkün olmadıqda, eksperimentə hazırlıq 
vaxtı şübhəli şəxsə təklif olunur ki, etmək lazımdır ki, qrup 
əlamətlərinə görə bir neçə oxşar əşyalar arasından öz fikrincə cinayət 
alətinə daha çox oxşarını seçsin. Bununla yanaşı, maddi sübutların və 
ya onları əvəz edən əşyaların hazırlanmasında istifadə olunmuş 
alətlərin növü, təyinatı və konstruktiv xüsusiyyətləri, saxlanılma 
şəraiti barədə cinayət iştirakçıları və şahidlərinin verdikləri ifadələr 
də nəzərə alınır, işdə olan fotoşəkillər və ya alətlərin iştirakçıların 
özləri tərəfindən hazırlanmış rəsm və çertyojlar, eləcə də keçirilmiş 
tədqiqat və ekspertizaların nəticələri öyrənilir. Aşağıda göstərilən 
şərtlərə mütləq riayət olunmalıdır: 
 alətlərin və digər predmetlərin maketləri öz xarici konstruktiv 
xüsusiyyətləri üzrə və ya funksional olaraq imkan daxilində 
orijinalla maksimal dərəcədə oxşar olmalıdır; 
 
Şakir Musayev  
 
230
 onlar eksperiment iştirakçılarının təhlükəsizlik tələblərinə 
cavab verməlidir;  
 maketləri hazırlayan mütəxəssis son dərəcə obyektiv olmalıdır 
(əldə olan ekspertiza məlumatlarına əsasən həmin aləti «yaratmaq» 
yol verilməzdir); 
İşdə maddi sübut hesab edilən əşyalardan istifadə olunmanın da 
hüdudu vardır. Bəzən, istintaq eksperimenti hadisə yeri avadanlığının 
əsil əşyaları olmadan, mürəkkəb istehsalat mexanizmlərini işə 
salmadan, avtonəqliyyat vasitələrindən və s. istifadə edilmədən 
mümkün olmur. Cinayət alətlərini tam və hərtərəfli tədqiq etdikdən 
sonra, onlardan istifadə etmək olar.  
Ekspert (mütəxəssis) eksperimentin keçirilmə qaydalarını -- 
metodikanı, texniki vəsaitləri, təcrübələrin ardıcıllığını və optimal 
miqdarını, alınmış nəticələrin qeydiyyatını əvvəlcədən 
fikirləşməlidir. Təcrübələrin keçirilmə qaydası çox halda istintaq 
hərəkətinin məzmunundan və mütəxəssis qarşısında qoyulmuş 
məsələlərdən asılıdır. Bütün versiyaların mərhələlər üzrə mütləq 
yoxlanılmasının vacibliyi, lazım olduqda təcrübələrin dəfələrlə təkrar 
edilməsi ümumi tələbdən irəli gəlir. Bu obyektivliyə zəmanət verir, 
eksperiment nəticələrinin qanunauyğunluğuna və sübutedici 
əhəmiyyətinə əyani surətdə inanmağa əsas verir.  
Eksperiment keçirilməsinin fəaliyyətli taktiki üsulu əvvəllər 
alınmış sübutlardan, o cümlədən yerinə yetirilmiş xüsusi tədqiqat 
nəticələrindən istifadə etməkdir. Müstəntiq və mütəxəssisə hazırlıq 
vaxtı, artıq keçirilmiş ekspertiza məlumatlarından və digər istintaq 
materiallarından istifadənin mümkünlüyünü, formasını, qayda və 
şərtlərini əvvəlcədən razılaşdırmaq vacibdir.  
Hazırlıq gedişində ekspert (mütəxəssis) xüsusi bilikləri 
baxımından eksperimentin tibbi təhlükəsizlik sərhədini müəyyən 
etməlidir. Eksperimentin keçirilməsinin planlaşdırıldığı konkret 
yerdə, təbiət və texnoloji amillərin xarakterini və insan üçün potensial 
təhlükəsini qiymətləndirmək, maket kimi istifadə olunacaq yalnız 
qeyri-travmatik, yumşaq, deformasiya olunan və ya tez dağılan 
materiallardan (kağız, karton, yüngül və davamsız polimerlər) 
hazırlanmış əşyaları nəzərdə tutmaq lazımdır. Məsələn, 
Cinayət mühakimə icraatının  
məhkəmə-tibbi təminatı  
 231
eksperimentin mövzusu ilgəklə boğmaq hadisəsi olduqda, istintaq 
eksperimentinin təhlükəsizliyini təmin etmək üçün, E.S. Mişin (1995, 
1997) təklif etmişdir ki, ilgəyin bənzəri asanlıqla cırılan materialdan 
hazırlansın, yaxud, ilgək materialı bir neçə yerdən kəsilsin, sonra isə 
təcrübənin keçirilməsi üçün o, ilgək kəsikləri sapla bərkidilsin. İlgək 
boyuna salınmaqla qüvvə həddi bir qədər artdığından birləşmələr 
yerində cırılmalar əmələ gəlir ki və statistin həyatı üçün təhlükə 
aradan qalxır.  
Nəhayət, məhkəmə həkiminin səlahiyyətinə birbaşa aid olmayan, 
lakin istintaq hərəkətinə hazırlıq və iştirakda onun nəzərə alacağı 
daha bir aspekt üzərində dayanmaq lazımdır. Burada ifadəsi 
yoxlanılan və ya təqsirləndirilən şəxsin şəxsiyyətinin xarakterik 
xüsusiyyətlərdən danışılır. Birincisi, bunu ehtiyatsızlıq tədbirləri  
baxımından nəzərə almaq lazımdır (təcrübədə onların istintaq 
hərəkəti iştirakçılarına hücum halları məlumdur). Bundan əlavə, 
məhkəmə həkimi və şübhəli şəxsin (təqsirləndirilənin) psixoloji 
baxımdan qarşılıqlı əlaqələri də mühüm əhəmiyyət kəsb edir. 
Məhkəmə həkimi müstəntiqin yanında psixologiyanın əsasları ilə 
tanış olan tək mütəxəssis  kimi qalır. Bu halda mütəxəssis 
müstəntiqin diqqətini istintaq hərəkətinin planlaşdırılmasında 
cinayətkarın xarakteri, temperamenti və şəxsiyyətinin digər psixoloji 
xüsusiyyətlərini nəzərə almağın vacibliyinə, istintaq hərəkətinin 
hazırlanmasına psixoloqun cəlb edilməsinin məqsədəuyğunluğuna 
yönəltməsi qeyri-qanuni deyildir.  
Təqsirləndirilən və ya şübhəli şəxsin iştirakı ilə keçirilən 
eksperimentlər təcrübəsi göstərir ki, istintaq hərəkəti gedişində 
onların davranışı əhəmiyyətli dərəcədə dəyişə bilər. Bəzən onlara 
tanış olmayan, bir çox şəxslərin iştirak etdiyi real mühitdə cinayətin 
baş vermə şəraitini aydınlaşdırarkən tez bir zamanda özünə qapılır, 
suallara həvəssiz və qısaca cavab verir, cavablarını uzun müddət və 
ətraflı düşünürlər. Belə şəxslər adətən yığcam ifadə verir, müstəntiq 
və mütəxəssisin təkliflərini yerinə yetirməkdən boyun qaçırır, hadisə 
təfsilatını araşdırmaqdan çəkinirlər. İstintaqa əks təsir taktikası seçən 
şübhəli şəxslər də, özlərini belə aparırlar. Hətta bu hallarda, baş 
vermiş hadisəni ardıcıllıqla canlandırdıqda və məharətlə sorğu-sual 
 
Şakir Musayev  
 
232
etdikdə, çox vaxt lazımi ifadələri almaq mümkün olur. Bəzən 
təqsirləndirilən və şübhəli şəxs həvəslə təmasa girir, cinayətin baş 
vermə şəraiti və üsulunu ətraflı göstərirlər. Kənardan müşahidə 
etdikdə onların istintaq hərəkəti gedişi ərzində, tədricən hərəkətə 
gəlmələrini, davranışlarında canlanmanı, bəzən hətta bunun 
emosional və hərəki oyanıqlığa keçməsini görmək olar. Öz 
hərəkətlərini və digər cinayət iştirakçılarının hərəkətlərini nümayiş 
etdirərkən, onlar mənalı, hətta teatral jestlərdən istifadə edirlər, 
hərəkətlərini ətraflı şərh edirlər, öz «nailiyyət» və cinayət təcrübələri 
ilə öyünürlər, detalları göstərirlər. Bəzən isə ifadələrinin inandırıcı 
olması üçün, onlardan soruşulmayan hadisə təfsilatını danışır 
özlərində yaranmış təəssüratı və qiyməti göstərirlər. Davranışın bu iki 
variantının nümunəsində şübhəli (təqsirləndirilən) şəxsin davranış 
tərzini dəyişmək və daha ətraflı ifadələr əldə etmək məqsədilə onun 
psixoloji vəziyyətindən istifadə etmək mümkünlüyü aydın olur. 
İstintaq eksperimenti gedişində hər hansı bir faktın qeyri-
mümkünlüyünə və ya əksinə, təkzib olunmazlığına əmin olan, 
əvvəllər ifadə verməyə meylli olmayan təqsirləndirilən şəxs istintaqla 
əməkdaşlıq etməyə başlaya bilər. İstintaqa kömək etmək niyyətli şəxs 
isə, istintaqı aparılan hadisə barədə əlavə məlumatlar və təfərrüatlar 
göstərə bilər. Təqsirləndirilənin (şübhəli şəxsin, şahidin) 
şəxsiyyətinin xüsusiyyətlərini, onun davranış səbəbini, onlarla təmas 
qaydalarını təyin etmək psixoloqun vəzifəsidir. Məhkəmə həkimi və 
müstəntiq işlərində bu xüsusiyyətləri nəzərə almalıdır.  
Cinayət mühakimə icraatının  
məhkəmə-tibbi təminatı  
 233
9.6. İstintaq eksperimenti və ifadələrin 
yoxlanılması gedişində ekspert 
(mütəxəssis) işinin təşkili və məzmunu. 
 
İstintaq eksperimenti və ifadələrin yoxlanılması gedişində 
məhkəmə həkiminin işi, hər bir istintaq hərəkətində mütəxəssis 
iştirakının ümumi prinsiplərinə cavab verməkdir. Mütəxəssis öz 
fəaliyyətini cinayət-prosessual qanunvericiliyə uyğun, öz səlahiyyəti 
çərçivəsində həyata keçirməlidir. Bu istintaq hərəkətinin qanuniliyini 
müəyyən edən əsas şərtdir və onun nəticələrinin sübut qismində 
tanınmasına imkan verməkdir. İstintaq eksperimenti keçirilməsinin 
digər mühüm tələbi təcrübələrin keçirilmə şəraitinin obyektivliyidir. 
Mütəxəssis işinə münasibətdə obyektivlik tələbi birincisi, 
eksperimentin keçirilməsi üçün lazım olan ilkin məlumatlar, yalnız 
doğru təyin olunmuş və istintaqla sübut edilmiş faktlar və əvvəllər 
keçirilmiş şübhə doğurmayan qəti nəticələr ola bilər. İkincisi, 
təcrübələrin təşkilində yalnız elmi əsaslandırılmış, mümkün olduqca 
rəsmi məsləhət görülmüş metod və texniki vasitələr tətbiq edilə bilər. 
Göstərilənlərlə yanaşı obyektivlik həm də eksperimentdə bütün və ya 
bəzi versiyaların yoxlanılıb-yoxlanılmaması ilə müəyyən olunur. 
Ekspertin qarşıda qoyulan vəzifələrdən kənara çıxmaması, yalnız 
obyektiv məlumatlara əsaslanan fərziyyələrlə məhdudlaşması, 
istintaq edilən hadisə barədə öz subyektiv təsəvvürlərinin minimuma 
endirməsi çox vacibdir. 
Hər bir iştirakçı, xüsusən də müstəntiq və ya mütəxəssis 
tərəfindən bu vacib prinsiplərin pozulması, nəticələrdən 
şübhələnməyə əsas ola bilər və təkrar istintaq hərəkətinin 
keçirilməsinə zərurət yarada bilər. 
Məhkəmə həkimi öz işini elə qurmalıdır ki, onun yerinə yetirdiyi 
hərəkətlər istintaq eksperimentinin bütün iştirakçılarına aydın olsün. 
Özü tərəfindən müstəntiqlə səmərəli qarşılıqlı əlaqə və məlumat 
mübadiləsi yaratmağa, gördüyü işin nəticələrinin son dərəcə 
əyaniliyinə, iştirakçıların təhlükəsizliyinə və istintaq sirrinin 
qorunmasına çalışmalıdır. Vətəndaşların hüququna toxunan və 
 
Şakir Musayev  
 
234
onların mənəvi ləyaqətinin alçaldılması kimi başa düşülə bilən 
ekspert hərəkətlərinə yol verilməməlidir. 
İstintaq eksperimenti və ifadələrin yoxlanılması gedişində ekspert 
işinin təşkili və mahiyyəti bir çox amillərdən asılıdır. Bunlardan 
istintaq hərəkətinin növü və məqsədi həlledicidir, deməli mütəxəssis 
qarşısında qoyulan vəzifələrin xarakteridir.  
CPM 262-ci maddəsi və eləcə də iş təcrübələrinin 
ümumiləşdirilməsi istintaq eksperimentinin əsas növlərini 
aşağıdakılara bölmək imkanı yaradır: 
 cinayətin törədilmə üsullarının yoxlanılması üzrə, təhlil 
olunan vəziyyətin şərait və şərtlərinin bütövlükdə və zədə yetirmə 
mexanizminin ayrı-ayrılıqda dəqiqləşdirilməsi üzrə eksperiment; 
 əvvəlcədən hazırlanmış şəraitdə konkret şəxs tərəfindən 
müəyyən hərəkətlərin yerinə yetirilməsi mümkünlüyünün müəyyən 
edilməsi üzrə eksperiment; 
 hər hansı bir hadisənin, təzahürün və ya prosesin mövcud 
olmasının obyektiv mümkünlüyünün təyini üzrə eksperiment; 
 hər hansı bir faktın və ya təzahürün insanın hissiyatla qavrama 
qabiliyyətinin təyini üzrə eksperiment; 
 iz törətmə mexanizminin yoxlanması üzrə və ya müqayisəli 
nümunələr alınması məqsədilə aparılan eksperiment. 
Cinayətin törədilmə üsulunun yoxlanılması üzrə eksperiment - 
məhkəmə həkiminin iştirak etdiyi istintaq eksperimentinin ən çox 
yayılmış növüdür. Burada müstəntiq və mütəxəssisin funksiyaları, 
başlıca olaraq, istintaq edilən hadisənin, onun ayrı-ayrı şərtlərinin, 
hadisə yeri şəraitinin yenidən qurulmasına, xəsarətlərin yetirilmə 
mexanizminin yoxlanılması və dəqiqləşdirilməsinə yönəlmişdir. 
Təhlil olunan vəziyyətin dinamikada canlandırılması onun dindirilən 
şəxslərin ifadələrində göstərilən şəraitdə, həmin şərtlərlə və həmin 
ardıcıllıqda baş verməsi barədə əyani təsəvvür yaratmağa imkan 
verir. Vəziyyətin eksperimental modellərinin hansı birinin əvvəllər 
müəyyən edilmiş istintaq məlumatları və ekspert nəticələri ilə daha 
çox uyğun gəlməsini, hansı istintaq variantlarını və ya ekspert 
fərziyyələrini bu modelin daha çox təmin etməsini göstərir.  
Cinayət mühakimə icraatının  
məhkəmə-tibbi təminatı  
 235
Bu vaxt məhkəmə-tibb eksperti əvvəllər verilmiş rəyi yoxlaya 
bilər və ya verilmiş (təyin olunmuş və ya güman edilən) şəraitdə 
xəsarətlərin baş verməsi mümkünlüyü haqda nəticəni əsaslandırmaq 
üçün əlavə məlumatlar ala bilər. Belə əlavə informasiya xüsusən 
aşağıdakı sualların həll edilməsinə imkan verəcəkdir: 
1. Xəsarətlərin ekspert yolu ilə təyin edilmiş törənmə mexanizmi 
aşağıdakı parametrlər üzrə xüsusi istintaq (məhkəmə) variantlarına və 
ya eksperiment iştirakçılarının ifadələrinə uyğundurmu: 
1.1. travma törədici qüvvənin tətbiq edildiyi yerə; 
1.2. travmatik təsir istiqamətinə; 
1.3. travmatik təsir qüvvəsinə; 
1.4. təsirin qısa müddətliliyinə; 
1.5. onların ardıcıllığına; 
1.6. təqsirləndirilən şəxsin əlindəki alətin açıq mühitdə 
istiqamətinə və bədənin travma almış hissəsinə münasibətinə görə 
(xəsarət yetirilən anda silah lüləsinin və ya digər alətin vəziyyəti); 
1.7. travmatik təsir üsullarına (zərbə, təzyiq, gərilmə, sürtünmə); 
2.  İstintaq olunan hadisənin dinamikasında zərərçəkən və hücum 
edənin vəziyyətləri və öz aralarında qarşılıqlı duruşu necə olmuşdur; 
3.  Xəsarətlərin əmələ gəlməsinə və yaranma mexanizminə hadisə 
yeri mühitinin hansı təsirinin olması; 
3.1. mühitdəki konkret əşyaların təsirindən zərərçəkəndə 
xəsarətlərin törənmə mümkünlüyü; 
3.2. bədəndə və mühit əşyalarında xəsarətlərin eyni anda 
yaranması mümkünlüyü (məsələn, bir atəş nəticəsində güllənin uçuş 
yolunda maneənin olması); 
3.3. hadisə yerinin konkret şəraitində xəsarət yetirmək məqsədilə, 
konkret alətdən istifadə edilməsinin mümkünlüyü (travma törədici 
amilin təsiri); 
3.4. cinayətin və ya onun izlərinin gizlədilməsi məqsədilə hadisə 
yeri mühitindən istifadə edilməsinin mümkünlüyü; 
4.  Hadisə iştirakçılarının durduğu dəqiq yer haradır (məsələn: 
atəş açıldığı yer); 
5. Kənar xarici təsir olmadan xəsarətlərin yaranması 
mümkündürmü (öz əli ilə yetirmə, öz-özünə yıxılma və s.). 
 
Şakir Musayev  
 
236
Travmanın konkret növündən asılı olaraq, istintaq eksperimenti 
gedişində məhkəmə həkiminin fəaliyyət predmetinə aid ola bilən 
yuxarıda sadalanan ümumi suallar konkretləşdirilir. Xəsarətlərin iti 
alətlərlə yetirildiyi hallarda məhkəmə həkiminin iştirakı ilə istintaq 
eksperimenti çox vaxt cinayətin törədilməsi üsulları barədə konkret 
istintaq variantlarının yoxlanılması və ya xəsarətlərin törənmə 
mexanizmi barədə ekspert nəticəsinin dəqiqləşdirilməsi məqsədilə 
keçirilir. Bir çox alimlər deşici-kəsici alətlə xəsarət yetirilən anda 
zərərçəkənin duruş vəziyyətini (pozasını) və zərərçəkənlə hücum 
edənin qarşılıqlı yerləşmələrini  təyin etmək üçün istintaq 
eksperimentinin keçirilməsini məsləhət görürlər. 
Bıçağı «öz-özünə batırma» adlanan halın mümkünlüyü barədə 
variantın yoxlanması istintaq-ekspert vəziyyəti üçün səciyyəvidir. Bir 
qayda olaraq, bu vaxt xəsarətlər zərərçəkənlə hücum edənin 
bilavasitə yaxın təmasda olduqları vəziyyətdə yetirilir və real hadisə 
yeri mühitində vəziyyətin mərhələ-mərhələ canlandırılması ekspert 
qiymətləndirilməsində həlledici əhəmiyyət kəsb edir. Zərərçəkənə və 
ya təqsirləndirilənə yoxlanılan varianta uyğun poza tutmaq və alətin 
vəziyyətini nümayiş etdirmək təklif edilir (alət maketini xəsarət 
yetirən anda olduğu əlində tutsun və ya ona başqa vəziyyət versin). 
Foto və video çəkilişlə dinamikada bədənin travma alan hissəsinə 
münasibətdə alətin və ya digər predmetin travma törədici hissəsinin 
açıq mühitdə istiqaməti (bıçaq tiyəsinin və ya digər alətin kəsər tərəfi, 
ülgücü, küpü) fiksə edilir. Zərərçəkənlə hücum edənin qarşılıqlı 
vəziyyəti bir-birinə və ətraf mühitdəki əşyalara nisbətdə qeyd edilir. 
Konkret variantdan asılı olaraq dinamikada bu göstəriciləri 
dəyişməklə, zərərçəkənin özünü müdafiə və hücumu dəf etməsi 
hərəkətləri təsbit edilir. Eyni vaxtda alınmış məlumatlar meyitin 
müayinə nəticələri ilə tutuşdurulur və təcrübi yolla vəziyyətin elə 
modeli qurulur ki, həmin model düzgün təyin edilmiş faktiki 
məlumatlarla daha artıq dərəcədə uyğun olsun. Eksperimentdə alət 
tutmuş əlin hərəkət trayektoriyasını, təsiredici qüvvənin vektor 
istiqamətini, onun tətbiq nöqtəsini izləmək və obyektiv surətdə 
videolentə köçürmək mümkündür. Bu da yara kanalının mümkün ola 
biləcək istiqaməti, zərbənin təxmini gücü barədə mülahizələr 
Cinayət mühakimə icraatının  
məhkəmə-tibbi təminatı  
 237
yürütməyə, zərərçəkənin bədənindəki yaranın ekspert yolu ilə 
müəyyən edilmiş yerləşdiyi yerin, onun küt və iti tərəflərinin 
lokalizasiyasının və yara kanalı istiqamətinin istintaq eksperimenti 
iştirakçılarının göstərdikləri şəraitə uyğun olmalarını təyin etməyə 
imkan verir. Xəsarətlərin törənmə mexanizmi və şəraiti barədə 
alınmış məlumatlar sxemlərdə əyani şəkildə göstərilir. 
Nəticələrə qiymət verdikdə bunu nəzərə almaq vacibdir ki, 
eksperiment gedişində alınan məlumatlar həmişə «bıçağı öz-özünə 
batırma»nın mümkünlüyü haqda mütəxəssisin yekun, hərdən 
fərziyyəvi mülahizləri üçün kifayət olmur. Çünki, istintaq 
eksperimentində bir çox mühüm amilləri və istintaq edilən vəziyyətin 
obyektiv parametrlərini qeydə almaq mümkün olmur. Alətin bəzi 
konstruktiv xüsusiyyətlərini (məsələn, kəsər tərəfin ifadə edilmə 
dərəcəsi) obyektiv qiymətləndirmək olmur, paltar qatlarının sayı və 
onların materialı, zədələnmiş toxuma və orqanların və s. 
xüsusiyyətləri biri-birinə uyğun gəlmir. Bu məsələləri ekspertiza və 
ekspert eksperimenti keçirməklə dəqiqləşdirmək olar.  
Küt alətlə xəsarətlər yetirilən hallarda ifadələr və istintaq 
variantları yoxlanılarkən eksperiment iştirakçılarının ifadələri və 
onların nümayiş etdikləri bütün hərəkətlər detallıqla təsbit olunur. 
Onların qarşılıqlı vəziyyəti, pozası və onun hadisə dinamikasında 
dəyişməsi nəzərə alınır, xəsarətlərin yetirilmə şəraiti, hücum edənin 
əlində travma alətinin tutulma qaydası, alətin izqoyan səthinin 
bədənin zədələnmiş hissəsinə münasibətdə istiqaməti dəqiqləşdirilir 
və yenidən canlandırılır, travmatik təsir barədə məlumatlar (zərbə, 
təzyiq, gərilmə, sürtünmə), onların sayı, ardıcıllığı, tətbiq yerləri və 
qüvvənin istiqamətləri fiksə edilir.  
Odlu silah zədələnmələri hallarında yaralanma hadisəsinin 
yenidən qurulması  
gedişində əsas diqqət irəli sürülən variantların yoxlanılmasına və 
aşağıdakı sualların həllinə yönəldilir: 
--  atəşin məsafəsi barədə; 
--  atəş açılan yer barədə; 
--  atəş açılan anda zərərçəkənlə hücum edənin qarşılıqlı vəziyyəti 
və pozaları barədə; 
 
Şakir Musayev  
 
238
--  zərərçəkənin bədənində və paltarında və digər tərəfdən ətraf 
mühit əşyalarında iz və zədələrin qarşılıqlı münasibəti barədə; 
--  güllənin uçuş yolunda konkret maneənin və xarici rikoşet 
şərtlərinin təyini barədə; 
--  xəsarətləri şəxsin öz əli ilə yetirə bilməsinin mümkünlüyü 
barədə; 
Eksperimentə hazırlıq mərhələsində odlu silah mərmisinin növü 
və xüsusiyyətləri, patronun hazırlanma xarakteristikası, silahın 
xüsusiyyətləri (model, kalibr, lülənin və en kəsiyinin sayı, 
konstruksiya dəyişiklikləri və s.) barədə məlumatlar, atəş açıldığı yer 
və məsafə barədə, eksperimentin müxtəlif iştirakçılarının fikrinə görə 
atəşin sayı barədə məlumatlar aydınlaşdırılır.  
Bu sualların, hər şeydən əvvəl zərərçəkənlə silahın qarşılıqlı 
vəziyyəti, eləcə də odlu silah mərmisinin istiqaməti barədə sualların 
həll edilməsinin əsas metodu hadisə yeri mühitinin yenidən qurulma 
şəraitində məkanı nişan almasıdır. Bunun mənası ondan ibarətdir ki, 
zərərçəkənin bədənindəki yara kanalının (müəyyən pozada) vektoru 
əks istiqamətdə, yəni atəş açılan silaha doğru davam edir və odlu 
silah mərmisinin ehtimal olunan uçuş istiqaməti ilə uzlaşdırılır. 
Atəşin yaxın məsafədə nişan alınması istənilən uzunsov, düz xətt 
formalı və qeyri-elastik əşyadan istifadə etməklə keçirilir. Atəşin 
uzaq məsafədən açıldığı hallarda isə bunun üçün sadə lazer 
şüalandırıcılardan, geodezik alətlərdən və ya sərt dartılmış kəndirdən 
istifadə olunur. Nişanlayıcının bir ucu silah lüləsinin en kəsiyinə, 
digər ucu isə odlu silah yarasının giriş dəliyi yerləşdiyi nahiyyəyə 
bərkidilir. Silah lüləsinin istiqamətini, zərərçəkənin pozasını, 
maneənin olmasını nəzərə alaraq, güllənin uçuş istiqamətinin 
müxtəlif variantlarda və vəziyyətin eksperimental modellərində, 
zərərçəkmişin bədənindəki yara kanalının əvvəllər təyin edilmiş 
istiqamətinə nə dərəcədə uyğunluğu müəyyən edilir. Bunlar uyğun 
gəlmədiyi halda, modelləşdirmə gedişində silah lüləsi köndələn 
oxunun zərərçəkənin bədənindəki giriş dəliyinin yerləşdiyi yerlə və 
yara kanalının istiqaməti ilə uyğunlaşdırılmasına çalışmaq lazımdır. 
Bu vaxt həmin mühitin həcmini, maneələri olmasını və hadisə yeri 
mühitini bütövlükdə nəzərə almaq vacibdir.  
Cinayət mühakimə icraatının  
məhkəmə-tibbi təminatı  
 239
Odlu silah yaralanması şəraitinin yenidən bərpa olunması və 
ekspert qarşısında qoyulan məsələlərin həllinə, hadisə yerinin 
miqyaslı planının tərtib edilməsi kömək edir. Bu planda meyit və 
müxtəlif maddi sübutların (məsələn, gilizin) qarşılıqlı yerləşməsi, 
ətraf mühit əşyalarında odlu silah zədələri, atəş məhsullarının bu 
əşyalara çökməsinin topoqrafiyası göstərilir. 
Gilizə görə hadisə yerində atəş açanın olduğu yerin eksperimental 
təyini metodikası bir neçə alim tərəfindən təsvir edilmişdir. Bunun 
əsasını odlu silahın hər bir növü üçün gilizlər atəş anında müəyyən 
istiqamətdə və müəyyən məsafəyə uçmalarından ibarət gilizlərin 
yerləşməsinin məlum qanunauyğunluğu təşkil edir. Bu 
qanunauyğunluğa əsaslanaraq, eksperiment gedişində, cinayətkarın 
istifadə etdiyi silahdan analoji mərmilər tətbiq etməklə atəşlər açılır 
və atılmış patron gilizlərinin düşdüyü yer nəzərə alınır. Təcrübələrin 
nəticəsi üzrə, silahın yerləşdiyi yer sıfır nöqtəsi olmaqla koordinatlar 
sistemi kimi təqdim edilən gilizin düşmə yerinin miqyaslı sxemi 
tərtib olunur. Həmin sxem hadisə yerinin xüsusi hazırlanmış - giliz, 
meyit və digər maddi sübutların qeyd edildiyi eynimiqyaslı plan ilə 
tutuşdurulur. Eksperimental atəşlərdə gilizlərin səpələnmə sahəsinin 
hadisə yerində olan gilizlərin yerləşdiyi sahə ilə uyğunlaşmasının 
alınmasına cəhd olunur. Keçirilmiş real eksperiment hüdudunda atəş 
açan şəxsin dura biləcəyi 50 sm radiusunda zonanı müəyyən etmək 
mümkün olmuşdur. 
Partlayış travmasının bəzi hallarını da ifadələrin yoxlanılması və 
ya istintaq eksperimentinin keçirilməsi yolu ilə dəqiqləşdirilməsi 
mümkündür. 
Bunun üçün aşağıdakı sualları həll etmək lazımdır: 
 partlayıcı qurğunun və zərərçəkənin bədəninin qarşılıqlı 
yerləşməsi (partlayış episentrinə münasibətdə bədənin 
yerləşməsi və istiqaməti); 
 zərərçəkənin bədənində və ətraf mühit əşyalarında 
xəsarətlərin uyğunluğunu və onların eyni anda baş verməsinin 
mümkünlüyü (bir partlayışdan); 
 aşkar olunmuş zədətörədici elementlər partlayıcı qurğu 
örtüyünün və ya maneənin dağılmasının tipik variantıdırmı; 
 
Şakir Musayev  
 
240
 qəlpələrin uçuşunun maksimal uzaqlığı və ya partlayışın 
digər faktorlarının təsir radiusu necədir; 
 qəlpələr hansı məsafəyədək öz zədətörədici 
xüsusiyyətlərini saxlamışdır: 
Partlayışın reallığa yaxın halları poliqon şəraitində 
biomanekenlərdən və partlayıcı qurğunun analoqlarından istifadə 
olunmaqla imitasiya oluna bilər. Aydındır ki, belə təbii eksperimenti 
keçirmək hər dəfə mümkün olmur. Buna görə də bu suallardan 
bəziləri ifadələrin yoxlanılması gedişində hadisə yerinin təkrar 
müayinə edilməsi və onun hissəvi rekonstruksiyası ilə həll edilir.  
Boyunun sıxılması -- ilgəklə boğma və ya asılma vəziyyətlərinin 
istintaq eksperimenti şəraitində yenidən qurulması aşağıdakı 
məqsədlə aparılır: 
♦ asılma və ilgəklə boğulmanın differensial diaqnostikasında 
boyunun sıxılma mexanizminin yoxlanılması və dəqiqləşdirilməsi; 
♦ travma alətləri barədə əvvəllər alınmış ifadələrin yoxlanılması 
-- materialın xarakteri barədə (küt elastik və bərk əşyalar, silahsız 
şəxsin bədən hissələri, səthin relyefi), ilgəyin növü barədə 
(elastikliyi),  onun hazırlanma üsulları, dövrələrin sayı, ucların 
birləşmə üsulları, düyünün yerləşmə yeri və s. barədə; 
♦ stranqulyasiya şırımının görünməsi və itməsi vaxtının hadisə 
yerinin konkret şəraitlərində təyini; 
♦ zərərçəkənin pozasının, sıxılma anında zərərçəkənlə hücum 
edənin qarşılıqlı duruş vəziyyətinin təyini; 
♦ öz-özünü boğmanın (öz-özünü asmanın) mümkünlüyünün və 
ya qətli gizlətməyə cəhd edərkən bu halların uydurulmuş olmasının 
yoxlanılması. 
Məhkəmə-tibbi ədəbiyyatda mexaniki stranqulyasyon asfiksiya 
hallarında istintaq eksperimentinin keçirilməsi E.S.Mişinin 
(1995,1997) və Y.A.Molinin (1996) işlərində daha ətraflı 
işıqlandırılmışdır. 
Eksperiment maneken, o cümlədən biomaneken üzərində və ya 
statist cəlb edilməklə keçirilə bilər. Statistin həyat və sağlamlığı üçün 
təhlükənin aradan qaldırılması məqsədilə alət kimi qeyri-travmatik 
predmetlərdən (məsələn, ilgəyin ölçülərinə uyğun olan kağız lent) 
Cinayət mühakimə icraatının  
məhkəmə-tibbi təminatı  
 241
istifadə edilir və ya ilgəyin analoqu hissələrə bölünür və sonra nazik 
sapla bərkidilir. 
Ölümün baş vermə şəraitini və boyunun sıxılma mexanizmini 
yoxlayarkən istintaq eksperimentinin konkret vəzifə və şərtlərindən 
asılı olaraq aşağıdakılar yenidən təkrarlanmalıdır: ilgəyin 
konstruksiyası (dartılan və ya dartılmayan, dövrə və burumların sayı, 
uclarının birləşmə xarakteri - küt uclu, kəsişməli, düyünün yerləşdiyi 
yer), onun hazırlanma və boyuna keçirilmə üsulları, ilgəyin 
yerləşməsi (gücün təzyiq yeri), istiqaməti və onun dartılma qüvvəsi, 
sıxılmanın sayı, zərərəçəkənin və hücum edənin əllərinin vəziyyəti. 
Eksperiment gedişində zərərəçəkənin və hücum edənin pozasına və 
qarşılıqlı yerləşmələrinə, ilgəklə dəri arasında tük, paltar və digər 
əşyaların olmasına, ətrafdakı əşyalara münasibətdə zərərçəkənin 
bədəninin yerləşməsinə diqqət yetirilir. 
Y.A.Molin göstərir ki, eksperiment başlamazdan əvvəl statistin 
boynunda stranqulyasiya şırımını müəyyən işarələrlə imitasiya etmək 
məqsədəuyğun olardı. Aydındır ki, bunu ancaq şübhəli şəxs 
(təqsirləndirilən) eksperimentdə iştirak etmədikdə həyata keçirmək 
olar, yaxud da bu işarələr nəzərə çarpmamalıdır.  
Özünü asmaq (özünü boğmaq) variantını yoxlayarkən təcrübi 
yolla ilgək rekonstruksiya olunur. Əvvəllər keçirilmiş tədqiqatları 
nəzərə alaraq ardıcıllıqla ilgəyin bərkidilməsində dayaq kimi xidmət 
edən əşyalara onun fiksə edilməsi mərhələləri, boyuna keçirilmə 
üsulları canlandırılır. Bununla eksperimental olaraq ölənin sərbəst 
surətdə özünü asa bilməsinin mümkün və ya qeyri-mümkün olması 
əsaslandırılır.  
Hündürlükdən yıxılma hallarında istintaq eksperimenti 
keçirilərkən aşağıdakı əsas məsələlər həll edilir: 
o yıxılmanın baş verdiyi yer və hündürlük; 
o qeyri-iradi yıxılmanın və ya ilkin surət verməklə yıxılmanın 
mümkünlüyü;  
o yıxılmanın xarakteri və trayektoriyası (sərbəst və ya 
pilləkanvari). 
Ekspert məsələlərini həll etmək üçün eksperiment keçirilməsi 
metodikası A.N.Lebedev tərəfindən (1986) təklif edilmişdir. Bunun 
 
Şakir Musayev  
 
242
üçün zərərçəkənin uzunluğuna, çəkisinə, ağırlıq mərkəzinə müvafiq 
olan antropometrik balanslaşdırılmış maneken hazırlanır. Təcrübələr 
silsiləsində zərərçəkənin güman edilən yıxıldığı yerdən, müxtəlif start 
mövqeyindən və müxtəlif şəraitlərdə -- surət verməklə (zərbə, 
itələmə, tullama) və ya surət vermədən maneken aşağı atılır. Nəticə 
kimi manekenin son vəziyyəti nəzərə alınır və onun ağırlıq 
mərkəzindən şaquli yıxılma səthinə nisbətdə məsafə ölçülür. 
Manekenin yerdəyişmə trayektoriyasını göstərmək üçün, xüsusən də 
pilləkanvari yıxılmalarda videoçəkiliş tətbiq edilir.  
O.X.Teteris (1990) naməlum şəraitdə hündürlükdən yıxılma 
hallarında xəsarətlərin törənmə mexanizmini əsaslandırmaq üçün 
dinamik modelləşdirmə metodundan istifadə etmişdir. Bunun üçün 
biomanekendə meyit qacıması bütünlüklə bərpa edilir və meyitin 
keçirilmiş hissəvi müayinəsinin məlumatları nəzərə alınmaqla meyitə 
yerə dəydiyi anda aldığı poza verilir. Bədənin ayrı-ayrı hissələrinin 
vəziyyətini dəyişməklə və inersion-qravitasion (ətalət-cazibə) təsiri 
imitasiya etməklə, bədən hissələrinin yaranan hərəkətlərinin və 
deformasiyasının xarakterini müşahidə edirlər.  
Beləliklə də travmaların törənmə mexanizminin bütövlükdə 
qanunauyğunluğu qeydə alınır və hündürlükdən yıxılmanın konkret 
hallarında xəsarətlərin əyani, eksperimental və əsaslandırılmış 
törənmə mümkünlüyü əldə edilir.  
Yol nəqliyyat hadisələrindəki cinayət işlərinin istintaqında 
istintaq eksperimenti daha tez-tez keçirilir. Bu xəsarətlərin əmələ 
gəlmə şəraiti və şərtlərini dəqiqləşdirməyə və ekspert qarşısında 
qoyulan sualların xüsusən də aşağıda göstərilənlərin təyinində həlli 
üçün əlavə məlumatlar almağa imkan verir: 
- birinci zərbə anında və travmanın sonrakı dövrlərində 
zərərçəkənin pozasını; 
- nəqliyyat vasitəsinin xəsarət törədə biləcək hissə və detallarını; 
- piyada ilə toqquşmuş nəqliyyat vasitəsinin növü, zərərçəkənin 
avtomaşın daxilində olduğu yer, travma mexanizmi (travma törədici 
qüvvənin tətbiq yeri və istiqaməti) istintaq variantları və ya ekspert 
fərziyyələri. 
Cinayət mühakimə icraatının  
məhkəmə-tibbi təminatı  
 243
Eksperimentdə statist cəlb olunmaqla əsl nəqliyyat vasitəsindən 
və ya eyni markalı avtomaşından istifadə olunur. Nəqliyyat 
travmasının növündən asılı olaraq statist hadisə şahidlərinin 
ifadələrinə uyğun maşına yerləşdirilir ya da onunla yanaşı durur. 
Əsas xəsarətlərin yerləşdiyi nahiyələr statistin paltarında işarələrlə 
qeyd edilir. Zərərçəkənin bədənindəki xəsarətlərin lokalizasiyasını, 
qüvvənin tətbiq nöqtələri, nəqliyyat vasitəsinin zədələri və 
konstruktiv xüsusiyyətləri ilə tutuşdurub, eksperimentdə bu və ya 
digər variantın ehtimalı müəyyən edilir. Nəticələrin 
qiymətləndirilməsi çox vaxt kompleks məhkəmə-tibbi və avtotexniki 
ekspertizanın keçirilməsini tələb edir.  
Piyadanın bədənində hərəkətdə olan avtomaşınla toqquşma 
nəticəsində törənmiş xəsarətlərə aid eksperiment metodikası 
L.M.Fridman (1970) tərəfindən hazırlanmışdır. Maneken və 
statistlərdən istifadə etməklə müxtəlif avtomobil növləri və traktor 
travmalarında yol-nəqliyyat hadisələrinin şəraitlərini dəqiqləşdirmək 
üçün istintaq eksperimentinin müvəffəqiyyətlə keçirilməsinə dair 
nümunələr və tövsiyələr M.İ.Avdeyev (1976), A.A.Soloxin (1983), 
V.L.Popov (1991), Ş.A.Səlimxanov (1992), Ş.M.Musayev (1999, 
2000) və başqa alimlərin işlərində göstərilmişdir.  
Çoxsaylı, uyğunlaşdırılmış və kombinə edilmiş xəsarətlər olan 
bütün hallarda ayrı-ayrı təsirlərin ardıcıllığı və ölümün baş 
verməsində onların rolu məsələsini həll etmək üçün, eksperiment 
gedişində onun iştirakçılarından həyatın davam etməsini göstərən hər 
bir tibbi məlumat, əsas həyatı funksiyaların sönmə ardıcıllığı və sürəti 
- zərərçəkənin müstəqil hərəkətlər etməsi və hərəkətlərin həcmi, 
tənəffüsün xarici əlamətlərinin, yerişin, hərəkət aktivliyinin və 
reaksiya tezliyinin dəyişilməsi, qıcolma tutmalarının, qeyri-iradi sidik 
və defekasiyanın, qusmanın, dərinin rəngində dəyişiklik  baş verməsi, 
qanaxmanın xarakteri və mənbəyi soruşulub dəqiqləşdirilir.  
Hadisə yerinə baxış keçirilərkən və onu yenidən qurarkən, 
hadisənin öz prosesində və ya ondan sonra (meyitə baxarkən, yerini 
dəyişdirərkən) ətraf mühit əşyaları təsirindən təsadüfi, əlavə 
xəsarətlərin yaranması mümkünlüyünə diqqət yetirilməlidir.  
 
Şakir Musayev  
 
244
Əvvəlcədən hazırlanmış şəraitdə insanın konkret hərəkətləri 
yerinə yetirə bilməsi imkanının müəyyən edilməsinə dair eksperiment 
bir qayda olaraq, müstəntiqdə bunun mümkünlüyünə şübhə 
yarandıqda keçirilir. Eksperimentin keçirilməsinə  səbəb bu və ya 
digər hərəkəti yerinə yetirərkən insanın daşıya biləcəyi fiziki ağırlığın 
həddən artıq olması və həmin ağırlığın bədənin anatomik və 
konstitusional xüsusiyyətlərinə uyğun gəlməməsidir; Məsələn, 
insanda hər-hansı anatomik  defektlərin, xəstəliyin olması, xüsusi 
fiziki hazırlığın olmaması. Şübhələrə səbəb insanın fiziki imkanlarını, 
hərəkətlərin həcmini və digər halları məhdudlaşdıran yaşı da ola 
bilər.  
Məhkəmə-tibbi təcrübənin predmetinə aid edilən şəxsin konkret 
hərəkətlər edə bilməsi - müəyyən yük qaldırması, məhdud vaxt 
ərzində müəyyən məsafəyə qaçması, hər hansı bir aləti tətbiq edə 
bilməsi, həmin alətlə müəyyən qüvvə ilə zərbə vurması,  öz-özünə 
xəsarət yetirməsi və ya hadisə yerinin konkret şəraitində digər yolla 
travma törətməsi bu yolla yoxlanılır. Bu növ istintaq eksperimentinin 
gedişində insanın özünü asmaq və ya özünü boğmaq imkanı barədə 
obyektiv məlumatlar almaq olar. Bəzi hallarda istintaq eksperimenti 
ölümün növü haqda variantın yoxlama üsulu ola bilər.  
Xəsarətlərin əmələgəlmə mexanizminin yenidən qurulması bu 
növ istintaq hərəkətini yuxarıda şərh edilənlərlə yaxınlaşdırır. Lakin, 
burada məqsəd istintaq olunan hadisənin (fakt, təzahür) şəraitini 
yoxlamaq deyil, hadisədə konkret şəxsin iştirakının mümkünlüyünün 
eksperimental əsaslandırılması və hər hansı bir hərəkəti onun özünün 
yerinə yetirə bilməsi sualının həllidir.  
Təbii ki, belə eksperimenti bacarığı yoxlanılacaq şəxsin iştirakı 
olmadan keçirmək mümkün deyil. Onu statist əvəz edə bilməz. 
Məhkəmə həkimi burada eksperimentin keçirilməsinin mütləq 
şərtlərinin yerinə yetirilməsinə, eksperimentin nəticələrini düzgün 
qəbul etməyə imkan verən müqayisə meyarlarına riayət edilməsinə 
nəzarət edir.  
Hadisənin həqiqi iştirakçıları ilə eksperiment keçirmək mümkün  
olmadıqda, (şübhəli və ya təqsirləndirilən şəxs istintaq hərəkətində 
iştirak etməkdən imtina etdikdə) müstəntiq, mütəxəssisin iştirakı ilə 
Cinayət mühakimə icraatının  
məhkəmə-tibbi təminatı  
 245
və hadisənin real şəraitinə maksimum dərəcədə uyğun gələn 
əvvəlcədən hazırlanmış şəraitdə, müxtəlif fiziki inkişaf səviyyəsi və 
ya xüsusi hazırlığı olan bir neçə statistə növbə ilə müəyyən hərəkətlər 
etməyi təklif edir. Statistlərdən biri öz fiziki inkişaf parametrləri və 
ya digər əhəmiyyətli xarakteristikaları üzrə təqsirləndirilən (şübhəli) 
şəxsə uyğun olmalıdır. Eksperimentin nəticələri ilə müəyyən hərəkəti 
etmək üçün insanın malik olmalı fiziki bacarığının minimal həddi 
müəyyən edilir və təqsirləndirilən şəxsin fiziki inkişafının səviyyəsi 
ilə müqayisədə daha çox ehtimallı variantlardan biri seçilir.   
Silahsız adam tərəfindən törədilmiş travma hallarında travmanın 
törənməsi üçün lazım olan energetik parametrləri (onun həcmini 
xarakterizə edən əlamətlər üzrə) konkret şəxsin maksimal energetik 
imkanları ilə tutuşdurmaq lazımdır. Bu məsələ də istintaq 
eksperimentinin prosessual çərçivəsində mütəxəssisin cəlb edilməsi 
ilə həll edilə bilər.  
İnsanların ekstremal stress vəziyyətlərində etdikləri hərəkətlər 
barədə çox sayda faktları unutmaq olmaz. Adi vəziyyətlərində 
insanlar həmin hərəkətləri yenidən edə bilmirlər. Əgər insanın fiziki 
imkanlarının yoxlanılması hadisə yeri mühitinin yenidən qurulmasını 
tələb etmirsə, məsələ müayinə aparmaqla həll edilə bilər.  
İstintaq eksperimenti gedişində insanın peşəkar bilik və təcrübəsi, 
o cümlədən cinayət fəaliyyəti səriştəsi yoxlanıla bilər. Xüsusən də bu, 
silsilə cinayətlərə aiddir. Belə hallarda təqsirləndirilən şəxs 
xəsarətlərin yetirilmə üsulu və mexanizmini nümayiş etdirir, onun 
hərəkətlərində kriminal «dəsti-xətt»in təyin edilməsi istintaq və 
məhkəmə üçün mühüm sərbəst sübuti əhəmiyyət kəsb edir. Məhkəmə 
həkimi istintaqın digər iştirakçılarından fərqli olaraq xəsarətlərin 
yetirilmə mexanizminin detallarını daha yaxşı bilir. Mütəxəssis bir 
neçə meyit olan cinayət hadisələrində, iş üzrə artıq icra olunmuş 
çoxsaylı ekspertiza nəticələrini təhlil edərək ümumiləşdirmək, 
istintaq eksperimentinin keçirilmə şərtlərinin ekspert nəticələri ilə 
uyğun gəlməsinə nəzarət etmək imkanına malik olur. Silsilə 
cinayətlərin istintaqında məhkəmə-tibb ekspertinin istintaq 
eksperimentinə cəlb edilməklə xüsusi biliklərdən istifadənin bu 
formasının effektivliliyi xüsusi əhəmiyyət kəsb edir.  
 
Şakir Musayev  
 
246
Bir başa sübutların kifayət qədər olmaması və maddi sübut 
bazasının çatışmamazlığı ilə müşahidə olunan cinayətlərin 
təhqiqatında istintaq ittiham nəticəsinin əlavə əsaslandırılmasını 
cinayətin törədilmə üsulunun analogiyasının müəyyən edilməsində 
görür. Məhkəmə-tibbi ekspertiza və istintaq hərəkətlərinə ekspertin 
cəlb edilməsi bu zaman ümumi xüsusiyyətlərin, keyfiyyət və ya 
kəmiyyətcə oxşarlığın, yaxud əksinə, bədən xəsarətlərinin 
fərqliliyinin (xarakteri, lokalizasiyası, morfologiyası, törənmə 
mexanizmi, həyatiliyi və müddəti və s.) və cinayət barədə tibbi və 
bioloji məlumat daşıyan digər əlamətlərin aşkarlanması məqsədini 
daşıyır.  
Təcrübə göstərir ki, silsilə cinayətlər barədə cinayət işləri üzrə 
istintaq eksperimentinin və ifadələri yoxlanılmasının keçirilməsi, 
məhkəmə-tibb eksperti işinin təşkili və taktikası baxımından 
müəyyən xüsusiyyətlərlə xarakterizə olunur. Bu xüsusiyyətlər 
içərisindən aşağıdakıları ayırmaq olar: 
-- hər bir istintaq olunan epizod üzrə yoxlama keçirilir (cinayətin 
«silsilə» xarakteri - bir qayda olaraq, seriyalı istintaq eksperimentləri 
keçirilməsi zərurətinə səbəb olur); 
-- hər bir epizod çərçivəsində əsas istintaq variantları və cinayət 
iştirakçılarının (cinayət qrupu üzvlərinin) ifadələri ayrı-ayrılıqda 
yoxlanılır; 
-- yaranan istintaq-ekspert vəziyyətindən asılı olaraq, eksperiment 
ardıcıl olaraq cinayətkar qrupun hər bir iştirakçısı ilə - onların 
ifadələrində ziddiyyət olduqda və ya ziddiyyəti aşkar etmək zərurəti 
yarandıqda, yaxud eyni vaxtda qrupun bir neçə üzvü və ya qrupun 
bütün iştirakçıları ilə - onların ifadələri uyğun gəldikdə keçirilə bilər 
(bu ifadələrin yoxlanılmasına aid deyil çünki, eksperiment ifadəsi 
yoxlanan hər bir şəxslə ayrılıqda keçirilir); 
-- qrupun müxtəlif iştirakçıları ilə bir versiyanın yoxlanılmasında 
eksperimentin eyni metodikasından - alətin eyni və ya analoji 
maketindən, eyni statistlərdən istifadə edilməli, hərəkətlərin 
canlandırılması ardıcıllığı, mühit eyni olmalıdır və sair. (yəni, 
təcrübələrin nəticələrinin müqayisəsinin ümumi meyarlarına əməl 
olunmalıdır); 
Cinayət mühakimə icraatının  
məhkəmə-tibbi təminatı  
 247
-- eksperiment (ifadələrin yoxlanılması) nəticələrinin 
qiymətləndirilməsi və onların ekspert məlumatları və işin digər 
materialları ilə tutuşdurulması kompleks xarakter daşımalı, 
əhəmiyyət kəsb edən bütün məhkəmə-tibbi əlamətləri əhatə etməlidir. 
Bunun üçün müqayisəli analitik cədvəllərin tərtib edilməsi 
məqsədəuyğundur.  
Aşağıda silsilə (seriyalı) cinayətlərin istintaqı hallarında istintaq 
eksperimenti mövzusu ola biləcək, təcrübələrə hazırlıqda və 
nəticələrin qiymətləndirilməsində nəzərə alınacaq məhkəmə-tibbi 
diferensial-diaqnostik meyarların təxmini siyahısı olan analitik 
cədvəlin nümunəsi göstərilmişdir: 
    
  Cədvəl 3. Çoxepizodlu və silsilə cinayət hadisələrində istintaq 
eksperimenti nəticələrinin qiymətləndirilməsi üçün müqayisəli-
analitik cədvəl nümunəsi.  
 
 
İstintaq eksperimental  
yoxlamanın nəticələri 
  
 
ƏLAMƏT 
 
Məhkəmə-
tibbi       
ekspertiza  
məlumatları  
Epizod №1
 
Epizod №2 
Zərərçəkən    
cinsi    
yaşı    
xəstəliyi    
inkişafın fiziolojı 
(patolojı) vəziyyəti, 
anomaliyaları 
   
 
Şakir Musayev  
 
248
bədəndə güclü 
təsiredici və 
zəhərləyici 
maddələrin olması 
   
Cinayətin törədilmə 
şəraiti və zərərçə-
kənin aşkar edilməsi  
   
yeri    
vaxtı    
digər şəraitlər    
Ölümün səbəbi    
Xəsarətlərin 
yerləşməsi (bədən 
nahiyələri üzrə) 
   
Xəsarətlərin 
xarakteri (bədənin 
konkret nahiyəsində) 
   
travmanın mexanizmi 
(zərbə, təzyiq və s.) 
   
qüvvənin tətbiq yeri    
travmatik təsir 
istiqaməti 
   
təsir qüvvəsi    
təsirin sayı (dəfələrlə)    
təsirin ardıcıllığı    
Cinayət mühakimə icraatının  
məhkəmə-tibbi təminatı  
 249
alətin boşluqda 
təxmini istiqaməti 
   
Travma alətləri:    
ümumi 
xarakteristikası, 
təyinatı 
   
materialı    
ölçüləri    
çəkisi    
forması    
səthinin relyefi    
çirklənmə, çökmə     
konstruksiya və 
təchizat xüsusiyyətləri 
   
Xəsarətin öz əli ilə 
yetirilməsi 
mümkünlüyü 
   
Zərərçəkənin 
vəziyyəti 
   
Hücumedənin 
vəziyyəti 
   
İştirakçıların olduğu 
yer 
   
Hadisə yeri mühiti-
nin təsiri (mühit, 
travma aləti, sədd, 
   
 
Şakir Musayev  
 
250
gizlətmə vasitəsi və s. 
kimi) 
İzlərin gizlədilmə 
üsulları 
   
Paltarların çıxarılma 
üsulları və zədələri 
   
Xüsusi bilik (vərdiş) 
əlamətləri 
   
 
 
Cədvəlin quruluşu istintaq hərəkətləri gedişində (dindirmə, 
tanınma, istintaq eksperimentləri, yoxlamalar və s.) və ekspert yolu 
ilə alınmış məlumatların, işin digər materialları ilə tutuşdurulması 
imkanını nəzərə alır. İstintaq variantları müqayisəsinin məhkəmə-
tibbi meyarlarını qaydaya salmağa imkan verir. Cinayətin törədilmə 
üsullarının oxşarlıq və ya fərqlənmə əlamətlərini aşkar etməkdə 
müstəntiqin işini asanlaşdırır. 
İstintaq eksperimentinin üçüncü növü - hər-hansı hadisənin və ya 
prosesin, onun zərərçəkənə təsiri şəraitinin və nəticəsinin təyin 
edilməsi və ya mümkünlüyünün yoxlanılmasıdır. Burada hadisə 
iştirakçılarının münasibətindən asılı olmayan hadisənin prinsipial 
mümkünlüyündən danışılır. Bir qayda olaraq, yoxlama keçirilməsi 
zəruri olan konkret şəraitlər ya əvvəlcədən məlum olur ya da istintaq 
tərəfindən fərz edilir. Bu zaman həll olunan məsələlərin variantları 
aşağıdakılardır: 
 hər hansı bir zədətörədici amilin - mexaniki, termiki, kimyəvi, 
elektrik, barometrik, akustik, optik, radioloji, bioloji -- mövcud 
olması mümkünlüyünün yoxlanılması və onun mahiyyət və 
mənbəyinin təyini; 
 öyrənilən təzahürün xarakteristikasının dəqiqləşdirilməsi və 
yoxlanılması (məsələn, binanın temperatur rejimi, elektrik 
cərəyanının dövrədə şiddəti və gərginliyi, səs-küy səviyyəsi, işıq 
şüasının parlaqlığı, mühitin kimyəvi tərkibinin dəyişilməsi 
Cinayət mühakimə icraatının  
məhkəmə-tibbi təminatı  
 251
parametrləri, texnoloji qəzalar nəticəsində zəhərli maddələrin 
havada, suda və torpaqda yayılması xüsusiyyətləri); 
 göstərilən amillərin insan orqanizminə təsirlərinin mümkün ola 
biləcək mənfi nəticələrinin müəyyən edilməsi -- karlaşma, kor 
olma, huşun pozulması, hamiləliyin pozulması, xəsarətlərin 
törənməsi, patoloji reaksiyaların, bədəndə geridönməz 
dəyişikliklərin inkişafı və ya ölümün baş verməsi və sair.  
Sadalanan hər üç məsələ, bir qayda olaraq, kompleks həll olunur. 
Bu cür istintaq eksperimentlərinin keçirilməsinə məhkəmə həkimi o 
halda cəlb edilir ki, güman edilən faktor -- yüksək və ya aşağı hərarət, 
elektrik cərəyanı, toksiki maddələr, təbiət və iqlim şərtləri və ya 
digərləri -- insan orqanizminə mənfi təsir göstərmişdir və ya göstərə 
bilər, hansı vasitə ilə meyitin vəziyyətinə və digər bioloji obyektlərə 
təsir etmişdir. Müstəntiqə təsir faktlarını təsdiq etmək, onun 
xarakterini, şəraitini və ehtimal olunan nəticəsini müəyyən etmək 
lazımdır. Çox vaxt, müxtəlif xarici faktorların insan orqanizminə təsir 
etdiyi hadisələr təsadüf nəticəsində törənir; Məsələn, məişətdə və 
istehsalatda bədbəxt hadisələr zamanı, tək-tək hallarda isə cinayətkar 
tərəfindən xəsarətlər yetirmək və ya cinayət izlərini gizlətmək 
məqsədilə istifadə edildikdə. Cinayətin gizlədilməsi məqsədilə 
ölümün baş vermə şəraitinin «səhnələşdirilməsi»nə şübhə yarandığı 
üçün istintaq eksperimenti gedişində məsələ dəqiqləşdirilə bilər.  
Xarici zədətörədici amillərin mövcud olması faktını, onların insan 
orqanizminə təsirinin konkret şərt və nəticəsini müəyyən etmək 
istintaqın birinci dərəcəli vəzifəsidir. Bu məsələnin həlli cinayət 
hadisəsinin sübut edilmə əsasında və onun hüquqi 
qiymətləndirilməsindədir. 
Bəzən məhkəmə-tibb ekspertinin təcrübəsində elə hallara rast 
gəlinir ki, bütün xüsusi tədqiqatların keçirilməsinə baxmayaraq 
xəsarətlərin törənmə səbəbi, xəstəliyin inkişafı və ölümün nədən baş 
verməsi aydınlaşmır. İstintaq tərəfindən istehsalat (məişət) travması 
və ya zəhərlənmənin mümkünlüyü güman edilir. Bu halda zədə-
törədici faktorun özünün təyini, travma (zəhərlənmə) və ya ölümün 
baş vermə şəraitinin qiymətləndirilməsi üçün ölümün baş vermə 
şəraitinin modelləşdirilməsi, istehsalat mexanizmlərinin və texnoloji 
 
Şakir Musayev  
 
252
proseslərin işə salınması tələb oluna bilər. Prosessual qanunlara riayət 
və istintaqın obyektivlik tələbi nöqteyi-nəzərincə bunu istintaq 
eksperimenti şəraitində yerinə yetirmək daha optimaldır. Zərurət 
yaranarsa laborator müayinələr üçün hava, su, torpaq, istifadə olunan 
xammal, hazır məhsul, istehsalat tullantıları və ya digər obyekt 
nümunələri götürülür. Bu məqsədlə, real hadisə mühitinə maksimum 
yaxın şəraitdə laborator heyvanlar üzərində bioloji təcrübələr 
keçirmək olar. 
Məhkəmə-tibb eksperti belə hallarla meyit olmadıqda, hissəvi və 
ya bütünlüklə məhv edildikdə və ya gizlədilib, tapılmadıqda rastlaşır. 
Əgər qətl faktı digər sübutlarla müəyyən edilmişsə və xəsarətlərin 
yetirilmə üsulu, istifadə olunmuş alətlər və ölümün digər halları 
barədə iştirakçı və ya şahidlərin ifadələri varsa, məhkəmə həkiminin 
iştirakı ilə ifadələrin yoxlanılması və ya istintaq eksperimentinin 
keçirilməsi, zədətörədici amilin mümkün ola bilən növü, mərhumun 
bədənində xəsarətlərin xarakteri və ölümün ehtimal olunan səbəbi 
barədə obyektiv məlumatların alınmasında yeganə prosessual vasitə 
ola bilər.  
İnsanın travma aldığı və ya öldüyü şəraitin məlum olmasına 
baxmayaraq, onların yoxlanılması tələb edilərsə, istintaq 
eksperimentinin keçirilmə metodikası və məzmunu güman edilən və 
yaxud artıq istintaqa məlum olan zədətörədici amilin xarakterindən 
asılıdır. Mexaniki təsir hallarında məhkəmə-tibb ekspertinin iştirakı 
ilə istintaq eksperimenti keçirilməsi yolu ilə konkret alətdən istifadə 
edilməklə insanda xəsarətin yaranması mümkünlüyünü yoxlamaq və 
bunun üçün lazım olan şərtlərin - qüvvə, təsir istiqaməti və s. 
müəyyənləşdirmək olar. Məhkəmə-tibbi təcrübədə, digərləri ilə 
müqayisədə, bu istintaq eksperimentinin daha nadir növüdür. Buna 
bənzər sualların bir çoxu ekspertiza və ekspert eksperimentləri 
keçirilməsi yolu ilə həll edilir. İstintaq eksperimentinin hazırlıq 
mərhələsində xüsusi tədqiqatlara ehtiyac olmadıqda, məhkəmə 
həkiminin fəaliyyəti məsələlərin, təcrübələrin keçirilmə şərtlərinin 
dəqiqləşdirilməsi üzrə müstəntiqə məsləhətlər verməklə məhdudlaşa 
bilər. İstintaq hərəkəti gedişində isə bu şərtlərə yerində riayət 
olunmasına nəzarət etməklə ona köməklik göstərir. Oxşar hallarda, 
Cinayət mühakimə icraatının  
məhkəmə-tibbi təminatı  
 253
istintaq hərəkətində iştirak etmək üçün məhkəmə-tibb ekspertindən 
başqa, müvafiq texniki profil üzrə mütəxəssisləri cəlb etmək 
məqsədəuyğundur. Məsələn; mühəndisləri, texnoloqları, əməyin 
təhlükəsizliyi üzrə mütəxəssisləri, həkimləri və sair. 
Kriminalistik təcrübədən istintaq eksperimentinin bu növünə 
silahın konkret nümunəsindən özbaşına atəş açılmasının 
mümkünlüyünü yoxlamaq hallarını aid etmək olar. 
Termiki faktorların təsir etdiyi hallarda istintaq eksperimenti 
travma şəraitinin yenidən qurulması, meyitin yandırılmasına tələb 
olunan vaxtın təyini (söhbət cinayətin bu üsulla gizlədilməsindən 
gedirsə), yanğının baş vermə şəraitinin yoxlanılması, (yanğın sahəsi 
və yanmanın ardıcıllığı), hər-hansı maddənin öz-özünə 
alovlanmasının mümkünlüyünü yoxlamaq və buna bənzər digər 
halların təyini üçün keçirilə bilər.  
Termiki travma şəraitlərinin eksperimental yoxlanılması 
mümkünlüyü və müvafiq vəziyyət məsələlərinin həlli xüsusi tipli 
qurğulardan istifadəni genişləndirir. Bu qurğular - inseneratorlar, 
bioloji obyektlərin kremasiya şəraitini hadisə şəraitinə uyğun 
modelləşdirməyə və meyitdəki termiki dəyişikliklərin xarakterini 
(meyit qalıqlarını) və biomanekeni müqayisə etməyə imkan verir. 
Kimyəvi faktorların təsiri də istintaq eksperimentinin predmeti və 
məhkəmə-tibb ekspertinin onun icrasına cəlb olunması (bir qayda 
olaraq, zəhərlənmə şəraitini təyin etmək üçün) səbəbi ola bilər. Bəzən 
zəhərli maddələrin texnoloji qəza şəraitində cihazların işə salınması 
nəticəsində və ya ştatdan kənar istehsalat hallarında atmosferdə aşkar 
edilə bilməsi mümkünlüyünün təyin edilməsi tələb olunur.  
Elektrotravma hadisələrində istintaq eksperimenti cihazı dövrəyə 
qoşarkən onun gövdəsində elektrik cərəyanının yaranması 
mümkünlüyü və cərəyanın əsas fiziki xarakteristikası barədə suallara 
cavab verir. İstintaq məlum olan şəraitdə elektrik cərəyanı ilə 
zədələnmənin mümkünlüyünü təyin edərkən, zərərçəkənin pozasını 
yenidən bərpa edərkən və bədənin müəyyən hissəsinin 
cərəyandaşıyıcı naqillə təmasda olması aydınlaşdırılarkən məhkəmə-
tibb eksperti istintaq hərəkətinin keçirilməsinə aşağıdakı hallarda cəlb 
edilir: Hadisə yerində nümunələrin alınması üçün məhkəmə 
 
Şakir Musayev  
 
254
həkiminin istintaq eksperimentində iştirakı məqsədəuyğundur: - 
bioloji toxumaların bu üsulla alınmış eksperimental zədələri, metal 
növünü ayırd edərkən müqayisəli tədqiqatlarda və cərəyandaşıyıcı 
naqilin identifikasiyası məqsədilə metallaşma topoqrafiyasında 
istifadə edilir. Eksperiment mühəndis-elektrikin, istehsalat travması 
hallarında isə təhlükəsizlik texnikası üzrə mütəxəssisin mütləq 
iştirakı ilə keçirilir. 
Hər-hansı bir təzahürün mümkünlüyünün müəyyən edilməsi üzrə 
- meyitin təbii dağılmasının bioloji proseslərinin, entomofaunanın 
inkişafı proseslərinin və s. modelləşdirilməsi - istintaq 
eksperimentinin daha bir variantı vardır. Bu üsulla aşağıdakı 
məsələlərin həlli üçün zəruri olduqda məlumatlar əldə edilə bilər: 
müəyyən yerdə və müəyyən vaxt ərzində bu və ya digər meyit 
əlamətlərinin inkişaf mümkünlüyünü qeydə almaqla ölümün nə vaxt 
baş verməsi haqda, meyitin tapıldığı yerdə qalma müddəti haqda, 
meyitin yerinin dəyişdirilməsi faktını təyin etmək üçün. 
Biomanekenlərdən istifadə etməklə aparılan təcrübələrlə meyitin 
çürüyüb dağılması prosesində bu və ya digər növ həşəratların 
törənməsi mümkünlüyünü yoxlamaq və mühitin konkret şəraitlərində 
meyit toxumalarının ölümdən sonrakı dağılmasının tipik və qeyri-
tipik inkişafını göstərən məlumatları almaq olar. Həmin məsələlərin 
həllində istintaq eksperimentinin imkanlarından istifadəsi daha çox 
aktual olduğundan, bu məqsəd üçün irəli sürülən bir çox elmi 
məlumatlar müxtəlif səbəblərdən ekspert praktikasına daxil edilə 
bilmir.  
Ölümün nə vaxt baş verməsinin məhkəmə-tibbi təyini üçün bəzi 
alimlər mühitin təbii şəraitində meyitin dağılma proseslərinin 
modelləşdirilməsini keçirməyi və prosesləri müəyyən edən amilləri 
öyrənməyi təklif etmişlər. Onların təklif etdiyi metodikaya müvafiq 
müstəntiq eksperimental «laboratoriya» təşkil edir. Bu laboratoriya 
müəyyən sahəni və şəhərdən kənar qorunan zonada su hövzəsini, 
bitki örtüyünü və faunanı özündə birləşdirir, meteoroloji faktorlar isə 
qeydiyyata və analizə məruz qalırlar. 
Cinayət mühakimə icraatının  
məhkəmə-tibbi təminatı  
 255
Eksperiment obyekti öz bioloji xarakteristikaları və ölçüləri ilə 
ölmüş şəxsin bədəninə yaxın olmalı, eksperiment keçirildiyi yer və 
şərtləri (şəraiti) isə konkret işin şərtləri ilə dəqiq uyğunlaşmalıdır. 
Məlumdur ki, meyitdə paltarların yerləşmə xüsusiyyətləri dolayı 
yolla ölümün mümkün ola bilən səbəbini göstərə bilər (məsələn, 
seksual). Bununla bərabər, paltar müxtəlif amillərin təsiri altında – 
təbiət hadisələrinin, entomofaunanın və heyvanların fəaliyyəti 
nəticəsində zədələnə və yerini dəyişə bilər.  
İstintaq və məhkəmə-tibbi ekspertiza qarşısında qoyulan konkret 
məsələlərdən asılı olaraq, orqanizmə digər fiziki amillərin - 
barometrik, akustik, optik, radioaktiv təsirini modelləşdirmək 
mümkündür. Yönəldilmiş işıqla insanın qısamüddətli görmə 
qabiliyyətinin pozulması barədə ifadələrin yoxlanılması üzrə 
eksperimenti keçirmək olar. (məsələn, qarşından gələn avtomaşının 
faralarının işığı və s.).  
Hər hansı hadisənin, faktın və ya təzahürün müəyyən şəxs 
tərəfindən duyğu orqanları ilə qavraması mümkünlüyünün təyini  
üzrə eksperiment müvafiq ifadələrin düzgünlüyünü qiymətləndirmək 
üçün keçirilir. İnsanın müəyyən şəraitlərdə görmə, eşitmə və ya hiss 
etmə qabiliyyətini yoxlamaq olar. İstintaq praktikasında bu kifayət 
qədər yayılmış eksperiment növüdür. Onun aparılmasına məhkəmə 
həkimi tez-tez cəlb edilmir. Çox vaxt onun rolu müstəntiqə məsləhət 
verməklə məhdudlaşır. İstintaq hərəkətinin hazırlıq mərhələsində 
mütəxəssis müvafiq şəxsi müayinə edir, onun dindirilməsində iştirak 
edir və ya statistin seçilməsində və təcrübənin keçirilməsinin mütləq 
şərtlərini düzgün təyin etməkdə müstəntiqə kömək edir. İnsanın təsvir 
etdiyi hadisəni görə bilməsini yoxlamaq üçün ilkin dindirmə 
prosesində şəxsin hər hansı bir xəstəliyə, görmə pozğunluğuna düçar 
olmasını, müşahidə anında eynəkdən, kontakt linzasından və ya digər 
optik cihazlardan istifadə etməsini, hansı məsafədən və hansı şəraitdə 
(hava və digər) müşahidə etməsini aydınlaşdırmaq vacibdir. 
Eksperimentdə bütün bu şərtlərə dindirilənin onları təsvir etdiyi kimi 
riayət olunmalı, mütəxəssis isə bunların yerinə yetirilməsini 
izləməlidir. 
 
Şakir Musayev  
 
256
Ekspertin əsas vəzifələrindən biri cinayət iştirakçısının 
ifadələrindəki elə əhəmiyyətli faktları qeydə almaqdır ki, bu faktları 
yalnız hadisənin birbaşa iştirakçısı və ya birbaşa şahidi olduğu 
hallarda görə bilərdi. Əksinə, ekspert ifadələrdə elə neqativ halları, 
aşkar etməlidir ki, cinayət iştirakçısı onları bilməli idi. Əgər verdiyi 
məlumatlar həqiqətə uyğundursa, bilməməsi qeyri-mümkündür.  
Hadisənin qavranması mümkünlüyünün təyini üzrə eksperiment 
ekspertin mütləq iştirakını tələb etmir və müstəntiq tərəfindən tək 
keçirilir. Təcrübələrin keçirilmə şərtləri və nəticələrini 
obyektivləşdirmək zərurəti yaranan hallarda çətinlik meydana çıxır. 
Məsələn; görmə sahəsini və mühitin səs ötürücülüyünü 
müəyyənləşdirdikdə). Belə hallarda müstəntiqə LOR, oftalmoloq və 
digər sahələrin mütəxəssislərinin köməyinə ehtiyac yaranır. 
İz törənmə mexanizmi və şəraitinin (şərtlərinin) yoxlanılması 
üzrə və müqayisəli nümunələr alınması məqsədilə aparılan 
eksperiment öz məğzinə görə ekspert eksperimentinə yaxındır. Çox 
vaxt onun aparılmasına müstəntiq kriminalistika sahəsindən 
mütəxəssisləri və tibbi-kriminalistik və “MTE və PA” Birliyinin 
digər laborator bölmələrindən ekspertləri cəlb edir. Mütəxəssis 
qarşısında istintaqla verilmiş konkret şəraitlərdə bioloji mənşəli 
izlərin əmələ gələ bilməsini müəyyənləşdirmək məsələsi qoyulur. 
Eksperiment izlərin törənmə mexanizmi barədə ekspert nəticələrinin 
istintaq yoxlaması üsulu da ola bilər. 
Məhkəmə-tibbi təcrübədə başlıca olaraq qan izlərinin törənmə 
mexanizmini təyin etmək tələb olunur. Bir qayda olaraq, bu hallarda 
müvafiq ekspertiza keçirilir. Lakin bu məsələni istintaq eksperimenti 
keçirmək yolu ilə də həll etmək mümkündür.  
Dəfələrlə travmatik təsirdən zərərçəkənin bədənində çox saylı 
xəsarətlər əmələ gəldikdə qan izlərinin eksperimental təkrarlanması 
travmanın törənmə şəraitinin aydın olmayan şübhəli hallarını 
yoxlamağa və dəqiqləşdirməyə imkan verir. Məsələn, çox vaxt 
kriminal vəziyyətlərdə xarici qanaxmanın yaranmasına səbəb olan 
xəsarətlərin yetirilməsi zərərçəkənin yıxılmasından qabaq baş verdiyi 
müəyyən edilmişdir. Təhqiqat üçün zərərçəkənin yıxılmasından əvvəl 
qanaxma mənbəyi ola biləcək xəsarətlərin olmasını təsdiq və ya inkar 
Cinayət mühakimə icraatının  
məhkəmə-tibbi təminatı  
 257
etmək çox vacibdir. Bu məqsədlə insanın pilləkəndən yıxıldığı 
hallarda iztörənmə şəraitini öyrənmək üçün mövcud olan 
eksperimental metodikalardan istifadə etmək olar. Eksperiment 
biomanekendən və ya antropometrik manekendən istifadə edilməklə 
keçirilir. Xarici qanaxma mənbəyini təqlid etmək üçün manekenə 
geyindirilmiş paltara və ya bədəninin müəyyən nahiyəsinə -- başına, 
döş qəfəsinə, ətraflara (bədənin hansı hissələrinin xəsarətlərinin 
yıxılma nəticəsində əmələ gəlməsinə ekspertdə şübhə yaranmasından 
asılı olaraq) az miqdarda meyit qanı və ya boya maddəsi çəkilir. Bu 
yolla bioloji mənşəli digər ifrazatları, məsələn qusuntu kütləsini də 
təqlid etmək olar. Travma şəraitinin (şərtlərinin) rekonstruksiyası 
manekenin yıxılma şərtlərini - hündürlüyü (düz səthdə, pilləkənin 
yuxarı, orta və ya aşağı sahəsində), bədənin vəziyyətini (üzü üstə, 
arxası üstə), start şəraitini (özbaşına yıxılma və ya surət verməklə 
yıxılma) və digər halları dəyişməklə həyata keçirir. Eksperiment 
nəticələrinin qiymətləndirilməsi, qan izlərinin xarakteri, 
lokalizasıyası, qarşılıqlı vəziyyətini, onların hadisə yerində aşkar 
edilmiş izlərlə və meyitin müayinəsinin nəticələri ilə müqayisəsi 
əsasında aparılır. 
İztörənmə mexanizminin yoxlanılması ilə yanaşı məhkəmə 
həkiminin eksperimentə cəlb edilməsinə səbəb, izlərin əmələ 
gəlməsinin digər halları da ola bilər. Məsələn, onların törənmə 
müddəti, nə qədər müddətdə saxlanıla bilmələri, bu və ya digər xarici 
mühit amillərinin təsirindən izlərin mümkün ola biləcək dəyişiklikləri 
və sair.  
Bəzi hallarda məhkəmə həkiminin iştirakı ilə eksperiment travma 
alətinin hazırlanma prosesinin xüsusiyyətləri barədə, zəhərlənmədə 
istifadə olunan zəhərli maddələrdən qarışıqlarının hazırlanma 
texnologiyasını və digər halları aydınlaşdırmaq məqsədilə 
təqsirləndirilən şəxsin ifadələrini yoxlamaq üçün keçirilir.  
İstintaq eksperimentinin keçirilməsi dövründə məhkəmə-tibb 
ekspertinin fəaliyyət predmeti ola biləcək vəzifələrin və istintaq 
eksperimentinin əsas növlərinin xarakteristikası belədir. Digər 
prosessual hərəkətlərdən fərqli olaraq istintaq eksperimentinin 
xüsusiyyəti canlandırılan hadisələrin və həll edilən məsələlərin 
 
Şakir Musayev  
 
258
həddən artıq müxtəlifliyindən ibarətdir. Yuxarıda məhkəmə 
həkiminin eksperimentdə iştirakı üçün cəlb edilməsinin yalnız ümumi 
səbəbləri və onun fəaliyyətinin mümkün ola bilən istiqamətləri 
göstərilmişdir. Eyni növ və eyni məqsədlə eksperimentin keçirilmə 
şərtləri müxtəlif və çoxvariantlı ola bilər. Hər bir eksperimental 
modeli qurarkən, real istintaq olunan hadisələr haqda bütün 
məlumatları nəzərə almaq mümkün olmadığı kimi, məhkəmə-tibb 
ekspertinin eksperimentin hətta bir növünə tətbiq olunan 
hərəkətlərinin gedişini və məzmununu ardıcıl şərh etmək praktik 
olaraq mümkün deyildir.  
Bir sıra ümumi qaydalara riayət edilməsi mütəxəssis işini 
nizamlamaqla, məqsədəyönlü edər və bütün istintaq hərəkətinə 
sistemli xarakter verə bilər. Sistemli yanaşma istintaq hərəkətinin elə 
təşkilini təklif edir ki, bu vaxt təhlil olunan vəziyyət, onu təşkil edən 
bütün şərait və hallarla vahid birlik kimi baxılır və onlar arasında 
qarşılıqlı əlaqə xarakterini mütləq yaratmalıdır. Aşağıda sadalanan 
qaydalar cinayət prosessual qanunvericiliyin məzmunundan yaranır 
və ekspert təcrübəsi ilə təkmilləşdirilmişdir.   
-- iş üzrə keçən bir-neçə şəxsin ifadələrinin eyni vaxtda 
yoxlanılmasına yol   verilmir; 
-- istintaq eksperimenti (ifadələrin yoxlanılması) təşkili 
mərhələlər üzrə qurulur; 
-- istintaq hərəkəti istintaq olunan hadisədə olduğu şərtlərlə və ya 
reallığa maksimum yaxın şəraitdə keçirilməlidir; 
-- obyektiv faktiki məlumatlara əsaslanmış bütün istintaq 
versiyaları və ekspert ehtimalları yoxlanmalıdır; 
-- eksperiment hər bir yoxlanılan variant üzrə ayrılıqda keçirilir; 
-- təcrübələr dəfələrlə təkrar edilir, bu da eksperiment 
nəticələrinin qanunauyğunluğunu təsdiq etməyə və onları 
təsadüflərdən qorumağa imkan verir; 
-- eksperimentin gedişi və nəticələri texniki vasitələrdən istifadə 
etməklə istintaq hərəkəti protokolunda ətraflı təsbit edilir; 
-- mütəxəssisin istintaq hərəkəti gedişinə müdaxiləsi yalnız 
müstəntiqin icazəsi ilə yol veriləcək haldır. 
Cinayət mühakimə icraatının  
məhkəmə-tibbi təminatı  
 259
İfadələrin yoxlanılmasının təşkilinə prosessual tələblərindən biri 
də ifadəsinin dəqiqləşdirilməsi tələb olunan hər bir şəxslə onun ayrı-
ayrılıqda keçirilməsinin zəruriliyidir. Bu, cinayət iştirakçılarının 
ifadələrində ziddiyyəti müəyyənləşdirməyə və obyektiv yoxlamağa 
cəhd etməklə diktə olunur.  
Digər ümumi taktiki qayda - istintaq eksperimentinin bütövlükdə 
və təcrübələrin ayrı-ayrı etaplı keçirilməsidir. Eksperimentin 
keçirildiyi yerə gələn müstəntiq əvvəlcə  CPM-nin bir sıra tələblərini 
yerinə yetirir. Eksperimentdə iştirak etməyə hazır olmaları haqda 
iştirakçılardan sorğu keçirilir. Müstəntiq onlara prosessual hüquq və 
vəzifələrini izah edir, istintaq hərəkətinin məqsədini və onun 
keçirilmə qaydalarını bildirir. Mütəxəssisi vəzifələrindən imtina 
etməyə və ya boyun qaçırmağa görə cinayət məsuliyyəti daşıdığı 
barədə xəbərdar edir. Qeyd olunanlar istintaq eksperimentinin 
başlanğıc və ya ilkin mərhələsidir. Mütəxəssis burada texniki 
vasitələrin hazırlığını yoxlayır, onlardan istifadə qaydasını, onun 
keçirilməsi üçün optimal şəraiti müəyyənləşdirir. Yerə və ya sahələrə 
baxışda, statistlərin müayinəsində və lazım gələrsə mühitin yenidən 
qurulmasında müstəntiqə yardım edir.  
İstintaq hərəkəti keçiriləcək yerə baxış zamanı, ekspert 
müstəntiqlə birlikdə şəraitlə tanış olur (əgər onlar hadisə yerinə ilkin 
baxışda iştirak etməmişlərsə), onun nə dərəcədə saxlanıldığı və ya 
dəyişildiyini qeyd edir. Eksperimentdə istifadə olunacaq predmet və 
obyektlərin yerini müəyyənləşdirməkdə müstəntiqə kömək göstərir. 
Ekspert müstəntiqin diqqətini iş materiallarında təsbit edilməmiş 
izlərin və halların olmasına yönəldir. Baxış keçirildikdən sonra 
şəraitin yenidən qurulmasının zəruriliyi və onun rekonstruksiyasının 
nə qədər dəqiq olması haqda məsələ həll edilir. 
«Yenidən qurma» (rekonstruksiya) anlayışı istintaq edilən 
hadisənin yenidən təkrarlanması mənasını daşımır, çünki bu cinayətin 
yenidən törədilməsinə bərabər olardı. Burada eksperimentin 
keçirilmə şəraitinin (şərtlərinin) yaradılması və onun ayrı-ayrı 
hallarının (vəziyyətlərinin) canlandırılmasından danışılır. Bu vaxt 
ilkin məlumatlar kimi, istintaqın sərəncamında olan, şübhə 
doğurmayan sübut və faktlardan, xüsusi versiyaların əsaslandığı 
 
Şakir Musayev  
 
260
yoxlanılmağa məruz qalan, gumanedici məlumat və ya ifadələrdən 
istifadə olunur. Təbii təbiət amilləri ilə bağlı istintaq hərəkətinin 
keçirilməsi üçün müəyyən yer, gün və ya ilin vaxtı, hava şəraiti 
seçilir, hava haqqında məlumat almaq məqsədilə müvafiq qurumlara 
sorğu verilir. Hər bir vaxt şəraitinin maksimal dəqiq, təhrif 
olunmamış canlandırılması, cinayət törədilən zaman hadisə yerində 
olan şəraitə oxşar bir şəraitin yaradılmasını əldə etmək lazımdır 
(detallıqla rekonstruksiyası həmişə tələb olunmur). Sınaqlar 
qoyulmamışdan qabaq hadisə yeri şəraitinin istintaq hərəkətindən 
əvvəl olduğu vəziyyət yenidən qurulmanın gedişi və bərpadan sonra 
foto və ya video çəkilişlə fiksə olunur. 
İstintaq eksperimentinin ilkin mərhələsinin digər vacib anlarından 
biri də statistlərin seçilməsidir. Məhkəmə-tibb eksperti statist roluna 
təklif edilən şəxslərin hadisənin, əvəz edəcəkləri həqiqi iştirakçılarına 
nə dərəcədə uyğun olmalarını yoxlamaqda müstəntiqə köməklik 
göstərir. Yoxlama yaş, boy, bədənin çəkisi və ölçüləri, bədən 
quruluşu, fiziki inkişaf, əzələ qüvvəsi, ətraflarda hərəkət həcmi, 
sağlamlıq vəziyyəti, görmə, eşitmə üzrə və ya istintaq 
eksperimentinin məqsədi və vəzifəsindən asılı olaraq digər əlamətlər 
üzrə keçirilir. Statistlərin bu barədə şifahi məlumatlarını kifayət qədər 
hesab etmək olmaz. Onlar mütləq qaydada müayinə olunmalıdırlar. 
Müayinə məlumatları istintaq hərəkətinin protokoluna daxil 
edilməlidir. 
Statistin paltarında xəsarətin lokalizasiyasını, sahəsini və 
qarşılıqlı yerləşməsini göstərən işarələr qoymaq olar, ancaq həmin 
işarələr gözə çarpmamalı və istintaq hərəkətinin digər iştirakçılarına 
gizlicə xəbər kimi xidmət etməməlidir. 
Eksperimentə başlamazdan əvvəl müstəntiq və ekspert lazım 
olduqda iştirakçıların hərəkətləri, yerləşmələri və təhlükəsizlik 
qaydalarına riayət etmələri barədə təlimatlandırılır. 
Mühitin rekonstruksiyası - istintaq eksperimentinin və ya 
ifadələrin yoxlanılmasının məqsədi eləcə də prosessual hərəkətin 
məzmunu bununla məhdudlaşmır. Bu yalnız versiyaların istintaq 
yoxlamasının mütləq şərtidir. Daha vacib mərhələ - cinayətin 
bilavasitə iştirakçılarının izahatı, təqsirləndirilən  şəxsin (şübhəli 
Cinayət mühakimə icraatının  
məhkəmə-tibbi təminatı  
 261
şəxsin, zərərçəkənin, şahidin) törətdiyi hərəkətlərin, müşahidə etdiyi 
hərəkət və ya hadisələrin nümayişi və zədətörədici təsirin 
canlandırılması üzrə eksperimentin qoyulmasıdır. Bu mərhələdə 
maket və alətlərin analoqlarından istifadə etməklə, statistlərin cəlb 
edilməsi ilə hər bir yoxlanılan versiya üzrə ayrı-ayrılıqda 
yoxlanılması tələb olunan hallar - xəsarətlərin yetirilmə növü və 
ardıcıllığı, iştirakçıların hərəkətləri və qarşılıqlı yerləşmələri 
imitasiya edilir, travmatörədici amillərin təsirinin şərtləri 
modelləşdirilir və sair. Hadisə ilkin olaraq iştirakçıların onu təsvir 
etdikləri kimi, sonra - bütün hadisə (situasiya) variantları istintaq 
versiyaları üzrə canlandırılır. Bu üsulla istintaq edilən hadisənin 
dinamikası haqda, təhqiqat üçün mühüm olan hallar barədə, mümkün 
olduqda isə onun kəmiyyət xarakteristikaları haqda əyani təsvir alınır.  
İstintaq eksperimenti predmetini dairəsinin daralmasına yol 
vermək olmaz. Mütəxəssisin vəzifəsi -- vəziyyətin inkişafına təsir edə 
biləcək şərtlərin tam və hərtərəfli yoxlanılmasını təmin etməkdir. 
Bütün versiyalar, iştirakçıların və şahidlərin ifadələrindəki hər bir 
əhəmiyyətli fakt, mütəxəssisin obyektiv empirik yol verilən 
fərziyyəsi cəhdlə yoxlanılmalıdır. Hər bir hala, hətta o müstəntiq və 
ya ekspertin fikrincə təsadüfü xarakter daşısa belə, hadisə kimi 
baxmaq lazımdır və onun qiymətləndirilməsi təcrübələrin 
təkrarlanmasını, eksperiment gedişinin düzəldilməsini tələb edir. 
Xəsarətlərin törənmə mexanizminə təsir edəcək hər bir parametr 
ekspert diqqətindən kənarda qalmamalıdır. Hər şeydən əvvəl, daha 
əhəmiyyətli, mübahisəli, ziddiyyətli və qaranlıq halları canlandırmaq 
lazımdır. İlkin məlumatlar kimi isə iş materiallarında rəsmi təsbit 
edilmiş məlumatlar və əvvəllər keçirilmiş xüsusi müayinələrlə 
düzgün müəyyən edilmiş obyektiv faktlar nəzərdə tutulur. 
Dindirmədə olduğu kimi, əvvəlcə müstəntiq şübhəli şəxsə və ya 
istintaq hərəkətinin digər iştirakçılara istintaq edilən hadisənin ona 
məlum olan halları barədə danışmağı, yoxlama keçiriləcək yeri və 
marşrutu göstərməyi təklif edir. Danışıq gedişində o, işə aidiyyatı 
olan alətləri, əşyaları, hadisə yeri predmetlərini, sənədləri nümayiş 
etdirir və cinayət iştirakçılarının hərəkətlərini yadında saxladığı kimi 
canlandırır. Bütün açıqlamalar və hərəkətlərin nümayişi o hadisənin 
 
Şakir Musayev  
 
262
həqiqi baş verdiyi yerdə aparılmalıdır. Canlandırılan vəziyyət bütün 
iştirakçılar üçün nə qədər əyani olsa, məhkəmənin, istintaq 
hərəkətinin nəticəsinin sübutedici əhəmiyyətini tanınacağına ehtimal 
o qədər çox olur. 
İfadəsi yoxlanılan şəxsə tam sərbəstlik verilir. Ekspertin 
müdaxiləsinə minimal hüdudlarla yol verilir. Məsələn, dindirilən 
şəxsin diqqətini işin mahiyyətinə yönəltmək, ifadələrində 
mütəxəssisin fəaliyyət predmeti və ya istintaq hərəkəti predmetinin 
çərçivəsindən kənara çıxan, yaxud onunla birbaşa əlaqəsi olmayan 
hallarda. İstintaq hərəkətinin təbii inkişafına və ya 
səhnələşdirilməsinə yol vermək olmaz.  
İstintaq hərəkətinin gedişini müstəntiqlə razılaşdırdıqda, ekspert 
digər iştirakçılara asılı olmayaraq təsir edir. Onun iştirakçılara qarşı 
hərəkətləri və sualları insanların yaddaşında hadisələrin bərpasına 
şərait yaradır. Bəzən də onların fantaziyalarının və xəyallarının 
aktivləşməsinə səbəb olur. İfadələr yoxlanılan zaman şahidə yaxud 
digər iştirakçıya ifadələrində aşkar ziddiyyət və ya ifadələrin ekspert 
məlumatları ilə uyğunsuzluğunu bildirmək olmaz. Danışıq bitdikdən 
sonra ekspert müstəntiqin icazəsi ilə əlavə və ya yoxlayıcı suallar 
verə bilər, ifadələri dəqiqləşdirməyi, hərəkətləri bir daha nümayiş 
etdirməyi təklif edə bilər. Suallar başlıca olaraq, təhlil olunacaq 
hallara aid olan daha mahiyyətli, ziddiyyətli anlara toxunmalıdır. Bu 
suallar və alınan cavablar qeydə alınaraq şərait dəyişdirilir, sınaqların 
şərtləri düzəldilir, eksperiment iştirakçıları əlavə açıqlamalar verir və 
öz hərəkətlərini təkrar canlandırırlar və sair.    
Dəyişdirilmiş şəraitlərdə təcrübələrin dəfələrlə keçirilməsi, 
əyaniliyi təmin edir, qanunauyğun və inandırıcı nəticələrin 
alınmasına zəmanət verir, bütün iştirakçılar tərəfindən onların 
qavranmasını asanlaşdırır.  
Ekspert istintaq hərəkəti gedişinə müdaxiləsinin hüdudlarını 
müəyyən edərkən həqiqətdə baş verən hadisə ilə modelləşdirilən 
hadisənin tam oxşarlığını əldə etmək kimi vəziyyətlərdən və ya 
əksinə sadə vəziyyət quruluşları yaratmaq, ilk baxışda ikinci dərəcəli 
detal və fərqlərə etinasızlıq göstərməkdən uzaq olmalıdır. Birinci 
halda əsas, əhəmiyyətli xarakteristikaları görməmək, ayrı-ayrı 
Cinayət mühakimə icraatının  
məhkəmə-tibbi təminatı  
 263
amillərin rolunu şişirtmək, ikinci halda isə -- şübhəli, əsassız nəticələr 
əldə etmək təhlükəsi var. İstintaq eksperimenti və ifadələrin 
yoxlanılması gedişində dindirilmə keçirərkən yönəldici suallar 
vermək olmaz.  
Mütəxəssis bilməlidir ki, eksperiment şərtləri (şəraiti) yalnız 
müstəntiqin göstərişi və ya mütəxəssisin təşəbbüsü ilə deyil, eləcədə 
şübhəli şəxslərin (təqsirləndirilən şəxslərin), şahidlərin, 
zərərçəkənlərin və hal şahidlərinin müraciəti ilə də dəyişdirilə bilər. 
Şahid və hal şahidləri müəyyən bilikləri olduqda eksperimentdə, 
müşahidəçi rolu ilə məhdudlaşmayaraq, aktiv iştirak edə bilər. 
İstintaq hərəkəti iştirakçıların yerdəyişməsi, hərəkət etməsi ilə 
əlaqəli olduqda, məhkəmə-tibb eksperti ifadəsi yoxlanan şəxsin və 
müstəntiqin ardınca getməlidir. Qrupda elə bir hərəkət qaydası seçilir 
ki, mütəxəssis şübhəli şəxsin və şahidin bütün danışdıqlarını və 
göstərdiklərini aydın eşidə və görə bilsin.  
İstintaq eksperimentinin və ifadələrin yoxlanılmasının tərkib 
hissəsi onun keçirildiyi yerə, yeni aşkar edilmiş maddi sübut və izlərə 
baxış keçirilməsindən ibarətdir. Əgər istintaq hərəkəti gedişində qrup 
yerini dəyişirsə, mütəxəssis müstəntiqin göstərişi ilə həmin 
yerdəyişmə üzrə, iştirakçıların göstərdiyi hər bir yerə istintaq olunan 
hadisənin hər-hansı bir mərhələsinin yeri kimi, diqqətlə baxış keçirir. 
Bu əvvəllər müəyyən edilməmiş bioloji mənşəli izlərin, xəsarətlərin 
törənməsi ilə əlaqəli ola bilən predmetlərin, iş üçün əhəmiyyət kəsb 
edən tibbi və digər sənədlərin axtarışı, prosessual 
möhkəmləndirilməsi və götürülməsi üçün vacibdir. İstintaq 
hərəkətlərinin ritmini pozmamaq üçün sonra da baxış keçirmək olar.  
Sərbəst olaraq, müstəntiqin icazəsi olmadan, mütəxəssisin istintaq 
hərəkəti gedişinə müdaxilə etməsi, ona iş materiallarından məlum 
olan məlumatları yada salması istintaq hərəkəti nəticələrində 
əhəmiyyətli dərəcədə əks oluna bilən ciddi səhv olar. Bu məsələni 
istintaq hərəkətinin planlaşdırılmasında və ya ilkin mərhələsində 
qabaqcadan müzakirə etmək lazımdır. Bütün təşkilatı məsələlər 
müstəntiq tərəfindən həll edilir və müvafiq suallar meydana çıxdıqda 
qrup üzvləri ona müraciət etməlidir. 
 
 
Şakir Musayev  
 
264
9.7. İstintaq eksperimenti və 
ifadələrin yoxlanılmasının nəticələrinin 
tərtibi və qiymətləndirilməsi 
 
İstintaq eksperimenti və ya ifadələrin yoxlanılması qurtardıqdan 
sonra müstəntiq tərəfindən protokol tərtib edilir. Protokol istintaq 
hərəkəti gedişində müəyyən edilmiş fakt və halları təsdiq edən əsas 
prosessual sənəddir. Məhkəmə eksperimentinin nəticələri üzrə 
protokolu hakim tərtib edir. Protokol cinayət prosessual 
qanunvericiliyin tələblərinə riayət etməklə tərtib olunur (CPM maddə 
261, 263).  
Protokolun giriş hissəsində istintaq hərəkətinin başlama vaxtı, 
yeri, şərtləri, iştirakçılarının tərkibi, keçirilmə əsası və məqsədi təsbit 
edilir. Təsviri hissədə iştirakçıların hərəkəti, texniki vasitələr və 
onların tətbiq edilmə şərtləri şərh edilir. Eksperimentin və 
yoxlamanın gedişi, bütün ilkin məlumatlar, vəziyyət dəyişiklikləri və 
alınmış məlumatlar ətraflı qeyd edilir. Şərhin ardıcıllığı eksperiment 
gedişinə uyğun olmalıdır - əvvəlcə baxışın nəticələri göstərilir və 
eksperimentin keçirildiyi yerdə mühitin, qrupun gəlib çatdığı andakı 
xarakteristikası verilir. Vəziyyətin yenidən qurulmasının nəyin 
əsasında və necə keçirilməsi göstərilir, təcrübələrin məzmunu, 
şəraitlərin dəyişməsi və sonda, onların nəticələri qeyd edilir.  
Mütəxəssis protokol tərtibində, öz hərəkətlərinin və onun iştirakı 
ilə keçirilən təcrübə nəticələrinin dəqiq və düzgün əksini təmin 
etməklə, müstəntiqə kömək edir. Protokolda prosessual hərəkətin 
gedişində meydana çıxan variantlar və vəziyyət 
qiymətləndirilməsinin şərh edilməsi yol verilməzdir.  
Protokolun son hissəsində istintaq hərəkətinin qurtarma vaxtı, 
istifadə olunmuş əlavə vasitələr və onların texniki xarakteristikası 
qeyd edilir. Protokolda əlavələr (sxemlər, çertyojlar, şəkillər və s.), 
götürülmüş predmetlər, izlər və nümunələr sadalanır. Buradaca 
iştirakçıların protokolla tanış olmaları barədə qeydlər edir, onların 
ərizə və iradlarını, həmçinin protokolun istintaq hərəkətinin 
məzmunu ilə uyğun olması haqda onların qeydlərini təsbit edir. 
Cinayət mühakimə icraatının  
məhkəmə-tibbi təminatı  
 265
İştirakçıları istintaq hərəkəti məlumatlarını sirr olaraq saxlamalarının 
zəruriliyi haqda xəbərdar edir.  
Əlavə texniki vasitələrin - foto, audio, kino və ya video 
çəkilişlərin tətbiqi ilə, eləcədə sxemlərin, şəkillərin, planların, 
çertyojların, vektoqrammaların və s. tərtib edilməsi əyaniliyi 
yüksəldir, qavramanı yüngülləşdirir və istintaq hərəkəti nəticələrinin 
inandırıcılığını artırır. Həmin vasitələrdən istifadə edilmənin əsas 
tələbi - onların texniki keyfiyyəti və çəkilişlərin məlumatlı olmasıdır. 
Bunlar elə tərzdə yerinə yetirilməlidir ki, təcrübələrin şərtlərini 
(şəraitlərini), gedişini və nəticəsini maksimal dəqiq və ətraflı əks 
etdirə bilsin. Bunun üçün məhkəmə-tibb eksperti kriminalistin 
diqqətini eksperimentin fiksə edilməsi zəruri olan mərhələ və 
detallarına yönəldir. Müxtəlif şəxslərin iştirakı ilə eksperiment və ya 
ifadələrin yoxlanılması təkrar keçirildiyi hallarda, fotoçəkiliş və 
videoyazı bir rakursda, eyni nöqtələrdən, eyni epizod və  
oriyentirlərin təsbit edilməsi ilə yerinə yetirilir, sxem, plan, çertyojlar 
isə bir miqyasda hazırlanır. Hər bir texniki vasitənin tətbiqi barədə 
protokolda qeydlər aparılır, alınmış sənədli materiallara protokola 
əlavə kimi baxılır.  
İstintaq eksperimentinin əsasını həmişə tutuşdurma, müqayisə 
(ifadələrin, obyektiv istintaq məlumatlarının, ekspert nəticələrinin və 
s.) təşkil edir. Müqayisə mexanizmi işə salındıqda, onun ardınca 
minimum iki mümkün variantdan birinin seçilməsinə qərar verilməsi 
qaçılmaz haldır. Lakin hər cür müqayisə, xüsusən də oxşarlıq üzrə 
müqayisə şərtidir. Buna görə də hansı qərarın seçilməsi bir çox halda 
istintaq hərəkəti nəticələrinə qiymət verilməsinin  nə dərəcədə 
obyektiv və məntiqi dəqiq olması ilə müəyyənləşdirilir.  
Yuxarıda qeyd edildiyi kimi, hər bir model artıq öz təbiətinə görə 
sünidir (qeyri-təbiidir), az və ya çox dərəcədə real hadisə barədə 
müstəntiqin, ekspertin və digər iştirakçıların subyektiv təsəvvürlərini 
əks etdirir. Miqdarı metodlardan istifadənin məhdud imkanları ilə 
əlaqədar, istintaq hərəkəti nəticələrinə subyektiv-qiymətləndirici 
münasibətin daha da artırılması təhlükəsi həmişə vardır. 
Eksperimental məlumatların mütəxəssis tərəfindən 
qiymətləndirilməsində, onun peşəkarlıq təcrübəsi, o cümlədən 
 
Şakir Musayev  
 
266
prosessual hərəkətlərdə iştirak təcrübəsi və ya mütəxəssisin işlədiyi 
müəssisədə ekspertiza prosesinin təşkili prinsipləri və başqa amillər 
öz təsirini mütləq göstərməlidir. Ekspertin şəxsi mövqeyini 
bildirməsi, müsbət  haldır – çünki, onun işinin yaradıcılıq mənbəyi 
vardır. Norbert Vinerin məhkəmə təbabəti elminə yaxın olan bir 
kəlamını başqa cür ifadə etdikdə demək olur ki, «qiymətləndirici 
təfəkkür mütəxəssis işinə təşrih ruhu gətirir. Bunun olmaması isə 
mərhum üzərində mərasim ağlamağı atmosferi yaradır ». 
Cinayət-prosessual qanunvericilik  ekspertdən konkret faktlara 
əsaslanmayan öz şəxsi qiymətverici fikirlərini məhdudlaşdırmağı 
tələb edir. İstintaq eksperimenti nəticələrinin iş üzrə sübutların 
ümumi sxeminə daxil edilməsi üçün onlara ciddi obyektiv və məntiqi 
yoxlanılmış qiymət verməyi tələb edir. Bu cür qiymətləndirmə 
aşağıdakı sualların həllini vacib sayır: 
• istintaq eksperimenti (ifadələrin yoxlanılması) qarşıya 
qoyulmuş məqsədə çatmaq üçün adekvat vasitədirmi; 
• istintaq hərəkəti keçirilərkən mütləq prosessual tələblər 
yerinə yetirilmişdirmi; 
• əldə edilmiş məlumatlar nə dərəcədə doğrudur (ilkin 
məlumatlar, müqayisə meyarları düzgün seçilmişdirmi, 
təcrübələrin keçirilməsində zəruri taktiki şərtlərə əməl  
olunmuşdurmu, alınmış məlumatlar nə dərəcədə davamlıdır, 
eksperiment nəticələrinin şərhində rəsmi-məntiqi vasitələrdən 
düzgün istifadə olunmuşdurmu); 
• istintaq hərəkətinin faktiki nəticələri işin digər materiallarına 
uyğundurmu və  istintaq olunan hadisəyə aid edilə bilərmi. 
Mütəxəssis işində əsas sadalanan sonuncu bəndlər yəni, təcrübə 
nəticələrinin düzgünlüyünün müəyyən edilməsi və onların digər 
ekspert materialları ilə tutuşdurulması istintaq eksperimenti 
nəticələrinin qiymətləndirilməsində müstəntiqin (məhkəmənin) 
müstəsna hüququdur. Bu vəzifələri nəzərə alaraq istintaq 
eksperimentinin müxtəlif növlərini iki qrupa bölmək olar: birinci - 
artıq məlum olan məlumatların, müstəntiq versiyalarının (mütəxəssis 
ehtimallarının) yoxlanılması üçün keçirilən hərəkətlər; ikincisi - 
Cinayət mühakimə icraatının  
məhkəmə-tibbi təminatı  
 267
istintaqı maraqlandıran halların təyini və ya onların 
proqnozlaşdırılması məqsədilə keçirilən hərəkətlər.  
Əgər eksperiment ifadələrdə, ekspert rəyində və ya digər iş 
materiallarında göstərilmiş və artıq müəyyən olunmuş fakt və halların 
yoxlanması məqsədilə keçirilmişdirsə, onda məhkəmə və təhqiqat 
üçün istintaq hərəkətinin istər mənfi, istərsə də müsbət nəticəsinin, 
yəni, yoxlanılan fakt və halların təsdiqi və inkarı üçün əhəmiyyəti 
vardır. Bu vaxt bir tərəfdən, alınmış faktların nə dərəcədə doğru 
olmasını, digər tərəfdən onların real kriminal vəziyyətə aid edilə 
bilməsini təyin etmək zərurəti meydana çıxır.  
Alınmış məlumatların düzgünlüyünü qiymətləndirərək, müstəntiq 
(zəruri hallarda ekspertin köməyi ilə) konkret eksperimental şəraitdə 
vəziyyətin inkişafının qanunauyğun və zəruri təhqiqat sayıla 
bilməsini müəyyən etməlidir. Eksperiment gedişində vəziyyətin yol 
verdiyi bütün versiyalar yoxlanılmışsa, təhlil vəziyyətin inkişafı üçün 
əhəmiyyətli olan bütün dəyişkən əlamətlər nəzərə alınmaqla 
keçirilmişsə və nəhayət nəticələr sabit qalırsa, təcrübələrin eyni 
şəraitdə dəfələrlə keçirilməsinə baxmayaraq, ikinci dərəcəli 
xarakteristikaların dəyişilməsinə baxmayaraq saxlanılırsa, belə 
nəticəni təsadüfü yox, qanunauyğun saymaq olar. Bu tələblər yerinə 
yetirilməyibsə, o halda modelləşdirilmiş və real vəziyyətin təsadüfü 
xarici oxşarlığı və fərqliliyini istisna etmək olmaz və eksperiment 
nəticələri düzgün sayıla bilməz. Onlardan sonrakı istintaq və ekspert 
tədqiqatlarında istifadə etmək olmaz. 
Əgər təcrübələr kifayət miqdarda təkrarlanmışsa və miqdari 
göstəricilər əldə olunmuşsa, öyrənilən halları statistik xarakterizə 
etmək, dəyişkən sıra qurmaq, ayrı-ayrı təcrübə nəticələrinin 
fərqlənmə əhəmiyyətini müəyyən etməklə, onların düzgünlüyünün 
miqdari ifadələrini əldə etmək imkanı yaranır. Əksər hallarda istintaq 
eksperimenti gedişində təcrübələrin say məhdudluğuna görə statistik 
qanunauyğunluğu aşkar etmək mümkün olmur və təhlil olunan 
vəziyyəti yalnız keyfiyyətcə xarakterizə etmək olur. 
İstintaq olunan hadisənin modeli heç vaxt real hadisə ilə oxşar 
olmadığından, eksperimental nəticələr, hətta düzgün olduqda belə, 
problemin hazır həllini yarada bilmir. Buna görə də növbəti 
 
Şakir Musayev  
 
268
mərhələdə istintaq hərəkəti nəticələrinə işin digər materialları ilə 
birlikdə baxmaq lazımdır. Onları əldə olan sübutlarla, ilk növbədə, 
ekspert sübutları ilə müqayisə etmək və razılaşdırmaq lazımdır. 
Yekun halda, təcrübələrin nəticələrini nə dərəcədə cinayətin real 
vəziyyətinə aid etməyi müəyyən etmək lazımdır. 
İstintaq eksperimenti növlərini nəzərdən keçirdikdə praktik olaraq 
bütün hallarda bu və ya digər təzahürün, prosesin, hərəkətin, 
mümkünlüyündən (qeyri-mümkünlüyündən), xəsarətlərin, izlərin və 
s. törənməsinin mümkün olan mexanizmi və şərtlərindən danışılır. 
Nəzərə almaq lazımdır ki, eksperiment bu və ya digər fərziyyənin 
doğru və ya yalan olması haqda suala deyil, yalnız öyrənilən 
fərziyyənin vəziyyətin konkret eksperimental modelinə aid edilərək 
irəli sürülmə hüququnun olması haqda suala cavab verir. 
Eksperimentin müsbət nəticəsi hər hansı bir faktın və ya təzahürün 
prinsipial mümkünlüyünü əsaslandırır. Bu həmin halların həqiqətdə 
olması və ya istintaq hərəkəti gedişində müəyyən edildiyi kimi baş 
verməsi demək deyildir. İstintaq eksperimentinin nəticəsi -- yalnız 
verilmiş vəziyyət üçün və təcrübələrin keçirildiyi konkret şəraitlərə 
aid ədalətlidir. Yalnız şərtlər bərabər olduqda təcrübi yolla təsdiq 
edilmiş qanunauyğunluq vəziyyətin inkişafında həmin inkişafın 
mümkünlüyünə yol verir, ehtimal edir və ya, əksinə, həqiqətdə belə 
onu istisna edir (başqa sözlə desək, müəyyən olunmuş 
qanunauyğunluğa zidd olmayan mümkündür və əksinə, bu 
qanunauyğunluqla uzlaşmayan istisna edilir). Əgər eksperimental 
şəraitlər real hadisənin baş verdiyi şəraitlərlə heç bir vaxt oxşar 
olmursa, onda alınmış nəticələrin qiymətləndirilməsində ciddi qəti 
mülahizələri gözləmək lazım deyil. Təcrübi faktlara əsaslanmış 
nəticələr həqiqətdə baş vermiş hadisəyə ehtimalın yalnız müəyyən 
hissəsi ilə aid edilə bilər. Ehtimallıq bu halda mümkünlük ölçüsüdür. 
Ehtimallığın (həqiqətə uyğunluğun) dərəcəsindən asılı olaraq 
formal və real mümkünlüyü ayırmaq lazımdır. Formal mümkünlük 
hadisənin elə inkişafı hesab edilir ki, özü-özlüyündə müəyyən edilmiş 
eksperimental məlumatlarla ziddiyyət törətmir, eksperimentin 
nəticəsini istisna etmir, onun inkişafına yol verir. Formal 
mümkünlükdən fərqli olaraq, real mümkünlük onun 
Cinayət mühakimə icraatının  
məhkəmə-tibbi təminatı  
 269
reallaşdırılmasının əlavə şərlərinin olması hesabına hadisənin böyük 
ehtimallılığı ilə xarakterizə olunur. Burada istintaq hərəkəti nəticələri 
vəziyyətin inkişafına nəinki yol verir, həm də eksperimentdə olduğu 
kimi inkişafına da güman edilir. Məsələn; istintaq hərəkəti gedişində 
hər hansı bir cihazın işə salındığı zaman otaq atmosferində zəhərli 
maddələrin meydana çıxması sübut olunsa, zəhərlənmənin baş 
verməsi və insan ölümü formal mümkün sayılacaqdır. Belə nəticəni 
daha ehtimallı (real mümkünlük) saymaq üçün əlavə şərtlərin olması 
lazımdır (toksiki maddə qatılığının əhəmiyyətli həddə çatması, insan 
orqanizminin toksiki maddəyə xüsusi həssaslığı və s.). İstintaq 
eksperimentinin nəticələri, cinayət işinin digər materialları ilə təsdiq 
edilərsə və ya eksperiment keçirilən və istintaq edilən hadisənin 
inkişaf etdiyi şəraitlərin tam uyğunluğu sübut olunarsa, həmin 
nəticələr böyük ehtimalla cinayətin real vəziyyətinə aid ediləcəkdir. 
Bu halda nəticə öz sübutediciliyinə görə qəti rəyə yaxınlaşacaqdır.  
Ehtimallı güman edici məlumatlar ittiham aktının və məhkəmə 
hökmünün əsasını təşkil etməsələr də, yenə də hadisənin ehtimal 
dərəcəsinin müəyyən edilməsi əhəmiyyətini inkar etmək olmaz. Bu, 
hər şeydən əvvəl, yeni istintaq versiyalarının formalaşması, istintaqın 
perspektivli istiqamətlərinin müəyyən edilməsi və ya ekspert 
tədqiqatlarının planlaşdırılması üçün lazımdır.  
Pozitiv variantın həllinə (mümkünlüyün əsaslandırılmasına) zidd 
olaraq istisnadedici nəticə, yəni hər hansı bir hadisə və ya halın qeyri 
mümkünlüyü barədə mülahizələr daha sərt, qəti xarakter daşıyır. 
Hadisənin həqiqətdə olmasını və ya onun ilkin məlumatlarla 
müəyyən edildiyi kimi baş vermədiyini göstərir. Belə nəticə 
ehtimallılıq nöqteyi-nəzərincə əlavə qiymət tələb etmir. Əgər istintaq 
eksperimentinin nəticələri düzgündürsə və onun keçirilmə şəraiti 
istintaq edilən hadisənin baş verdiyi şəraitlə uyğundursa, hadisə 
iştirakçılarının ifadələrinin, istintaq hərəkətinin əsasını təşkil edən 
ekspert rəylərinin və başqa materialların düzgünlüyünə şübhə 
yoxdursa, bunlar ədalətli hesab olunur. Məsələn; insanın hər-hansı 
hərəkəti edə bilməsini müəyyən etmək üçün onun fiziki bacarıqları və 
ya hər hansı təzahürü qavramasının obyektiv mümkünlüyü 
eksperimentlə yoxlanılarsa, təcrübənin mənfi nəticələrinin 
 
Şakir Musayev  
 
270
qiymətləndirilməsi çətinləşir. Belə ki, insanın həqiqi bacarıqları 
haqda təhqiqata məlumat verməmək istəyi kimi subyektiv amili 
istisna etmək olmaz.    
Beləliklə, hər hansı bir halların yoxlanılması üçün keçirilən 
istintaq eksperimenti nəticələrinin qiymətləndirilməsində ekspertin 
vəzifəsi aşağıdakıları müəyyən etməkdən ibarətdir: təcrübələrin 
qoyulma şərtlərini düzgün, onların nəticələrini doğru saymaq olarmı, 
əldə edilmiş nəticələrin işin digər materiallarındakı məlumatlarla 
(məsələn, ekspertiza rəyləri) nə dərəcədə uyğun olub-olmamasını, 
həmin nəticələrin əvvəllər ekspertiza ilə düzgün müəyyən edilmiş 
digər faktlarla müvafiqliyi və ziddiyyətliliyini, istintaq edilən 
hadisənin həqiqətdə eksperimentdə müəyyən edildiyi kimi baş 
verməsinin nə dərəcədə ehtimallığını. 
Qiymət vermənin mühüm elementi cinayət hadisəsinin şəraiti və 
nəticəsi ilə istintaq hərəkətinin şərait və nəticələrinin oxşarlıq 
dərəcəsi və ya fərqlənmə əhəmiyyəti haqda məsələsinin həllidir. 
Eksperimentin (ifadələrin yoxlanılmasının) düzgün planlaşdırılması 
və təşkilində, bir qayda olaraq, bu məsələni həll etmək mümkün olur. 
Nəticələrlə isə çətinlik yaranır. Bəzən elə hallara rast gəlinir ki, 
müqayisə edilən vəziyyətlərin minimal fərqi (məsələn, zərərəçəkənin 
bədənindəki əsil yara kanalının istiqaməti ilə güman edilən 
eksperimental yaranın istiqaməti arasında 20-30 dərəcə hüdudunda 
olan fərq) verilmiş şəraitdə xəsarətlərin yetirilməsinin qeyri 
mümkünlüyünün sübutu kimi birmənalı və qəti şərh olunur. 
Müstəntiq və ekspert bəzən bu fərqlərin nə qədər əhəmiyyətli olduğu 
barədə heç düşünmürlər. Çox hallarda istintaq eksperimenti 
nəticələrini qiymətləndirmək üçün,  ehtimal nəzəriyyəsinin riyazi 
aparatından istifadə etmək olmaz. Belə qeyri-müəyyən hallarda 
təcrübələri təkrarlamaq, onların keçirilmə şərtlərini dəyişmək, 
minimal yol verilən şəraitlərdə hadisəni yenidən qurmağa cəhd etmək 
lazımdır. Müstəntiqlə razılaşdırıldıqdan sonra eksperiment 
iştirakçılarının diqqətini onların ifadələrinin məhkəmə-tibb ekspertiza 
məlumatları ilə ziddiyyət təşkil etməsi və ya hissəvi uyğunsuzluğuna 
yönəltmək və onlara bu ziddiyyətləri özlərinin izah etmələrini təklif 
etmək lazımdır. Bəzən mütəxəssislərin şəxsi, peşəkarlıq təcrübəsinə, 
Cinayət mühakimə icraatının  
məhkəmə-tibbi təminatı  
 271
məhkəmə-təbabətində məlum olan statistik qanunauyğunluqlara 
əsaslanmaları lazım gəlir. Nəticələrin əsaslı təyin olunmuş fərqlərini 
obyektiv qiymətləndirmək mümkün olmadıqda, qoyulmuş sualların 
həllindən imtina etmək lazımdır.  
Artıq təhqiqatın sərəncamında olan məlumatların yoxlanılması və 
dəqiqləşdirilməsi məqsədilə keçirilənlərdən fərqli olaraq, istintaq 
hərəkətlərinin ikinci qrupu hər hansı halların, o cümlədən istintaq 
üçün yeni olanların təyini üçün aparılır. İfadələrin yoxlanılması və ya 
istintaq eksperimenti gedişində hər hansı yeni məlumat aşkar 
edilmədikdə, yeni istintaq və ya ekspert hərəkətlərinin 
planlaşdırılması üçün maraq doğurur (burada prosessual yekunların 
hər hansı qiymətləndirilməsi tələb olunmur). Müsbət nəticə alındığı 
halda isə, əldə edilmiş yeni məlumatlar yoxlanılan fakt və ya 
vəziyyətlərin tərkibini təşkil edir, istintaq olunan hadisənin necə baş 
verməsi sualına cavab verir. Özlüyündə bu məlumatlar məntiqi 
qiymət tələb etmirlər. Alınmış yeni məlumat iş üzrə məlum olan 
digər faktlarla tutuşdurulur və ekspert tədqiqatları keçirilməsində 
istifadə olunur. Məsələn, deşilmiş-kəsilmiş yaralanmanın yetirilmə 
şəraitinin istintaq yoxlanılması gedişində, təqsirləndirilən şəxs 
iştirakçıların poza və qarşılıqlı vəziyyətlərini göstərə, bıçaq 
zərbəsinin istiqamətini dəqiqləşdirə bilər. Alınmış məlumatlar 
əvvəllər keçirilmiş tədqiqatların nəticələri ilə müqayisə edilir, bu 
müstəntiqə ifadələri düzgün qiymətləndirməyə imkan verir, ekspert 
isə çıxarılmış nəticələrin əlavə əsaslandırılmasını və ya təsdiqini əldə 
edir. 
Məhkəmə-tibb ekspertinin bu məlumatları iş üzrə keçirilmiş 
xüsusi tədqiqatlar və ekspertizaların nəticələri ilə tutuşdurması 
vacibdir. Onların tam uyğunluğu olduqda bu faktın özünün təsdiq 
edilməsi kifayətdir. Aşkar edilmiş ziddiyyətlər obyektiv təsbit 
edilməli və kritik qiymətləndirilməlidir, bunun üçün müstəntiq və ya 
məhkəmə əlavə dindirilmələr və üzləşdirmələr, digər şəxslərin iştirakı 
ilə istintaq yoxlaması keçirir, əldə olunan sübutları təqdim edirlər.    
İstintaq eksperimentinin və hər hansı bir digər prosessual 
hərəkətin nəticələri ekspert rəyinin düzgünlüyünün qiymətləndirilmə 
meyarları sayıla bilməz. Bu yalnız faktiki məlumatların yoxlanılma 
 
Şakir Musayev  
 
272
və dəqiqləşdirilmə vasitəsidir. Onların nəticələri əlavə və ya təkrar 
ekspertiza təyin edilməsi üçün əsas kimi baxıla bilər. 
«Məhkəmə həkiminin istintaq tədbirlərində düzgün təşkil edilmiş 
fəaliyyəti, tədqiqatların hərtərəfliliyinə və tamlığına mühüm zəmanət 
kimi xidmət edir, məhkəmə-tibbi ekspertizanın təyini üçün 
materialların səriştəli hazırlanmasını təmin edir və təhqiqatın 
müvəffəqiyyətli keçirilməsi üçün az köməyi olmur. Məhkəmə 
həkiminin cəlb edilməməsi, onun öz peşəkar vəzifələrini keyfiyyətsiz 
yerinə yetirməsinə bərabər bir hal kimi istintaq hərəkətlərində çox 
vaxt təhqiqat səhvlərinin yaranması üçün şərait yaratmış olur». 
Məhkəmə həkiminin istintaq eksperimentində iştirakının əhəmiyyəti 
istintaq suallarına verilən cavablardakı səhvləri aradan qaldırmaq və 
ya minimallaşdırmaqdan və ya artıq söylənilmiş mülahizələrin əlavə 
təsdiqini əldə etməkdən ibarətdir. Təcrübənin göstərdiyi kimi bir çox 
ekspert səhvlərinin səbəbi - mütəxəssisin nəticələri formalaşdırarkən 
işin konkret hallarından uzaq düşməsidir. İstintaq eksperimentində 
iştirak etməklə məhkəmə-tibb eksperti özünün xüsusi bilikləri ilə 
istintaq gedişinə fəal surətdə daxil olur və bütünlüklə ekspertiza ilə 
təhqiqat arasındakı uyğunsuzluğu aradan qaldırır.  
Cinayət mühakimə icraatının  
məhkəmə-tibbi təminatı  
 273
FƏSİL 10. MÜQAYİSƏLİ TƏDQİQAT ÜÇÜN 
NÜMUNƏLƏRİN GÖTÜRÜLMƏSİ 
 
10.1. «Nümunələr» anlayışı və 
onların götürülməsinin prosessual əsasları. 
 
Məhkəmə tibbi təcrübədə laboratoriyalarda fəaliyyət göstərən – 
biologiya, genetika, kimya, tibbi kriminalistika, histologiya, 
identifikasiya, sitologiya, biokimya şöbələr və bölmələrində çalışan 
ekspertlərinin təcrübəsində nümunələrlə işləmək əsas yer tutur. CPM-
yə və onun kommentariyalarına müraciət etdikdə, orada nümunələrin 
müxtəlif xarakterdə, o cümlədən də təbii (bioloji) və süni mənşəli 
olması barədə məlumat olduğunu görə bilərik. Məhkəmə tibbi 
laboratoriyalarda qan, tük, diş, ifrazat (ağız suyu, öd, sidik, sperma, 
uşaqlıq yolu ifrazatı və s.), meyit orqan və toxuması mayelərinin 
müayinələri aparılır. Qeyri bioloji nümunələrə - suda boğulmaya 
şübhə olduqda meyitlərin tapıldığı su hövzələrinin su nümunəsi və 
yanğın yerlərində meyit tapılan yerdən götürülmüş kül nümunəsi, 
paltar, sursat, partlayış qurğuları, zəhərlənməyə şübhəli maddələr, 
meyitin tapıldığı yerdən torpaq nümunələri, meyitin yandırılmasında 
istifadə olunan yanacaq, foto və rentgen şəkilləri  aid ola  bilər. 
Maddi sübutların məhkəmə tibbi ekspertiza qaydalarında qan 
nümunəsini götürmək mümkün olmadıqda nümunə kimi meyitin 
yumşaq toxuması, dırnaq və sümüklərinin götürülməsi tövsiyə 
olunur.  
«Nəzarət » və «etalon» nümunələr anlayışı da geniş yayılmışdır. 
Bütün bu göstərilənlər nümunələrin nə qədər müxtəlif olmasını və 
onların ekspertiza üçün olan əhəmiyyətini sübut edir. 
Bununla belə, son vaxtlara qədər qanunvericilikdə, 
kriminalistikada və məhkəmə tibbi təcrübədə «nümunələr» anlayışı, 
onun ekspertiza obyektləri arasında yeri barəsində vahid fikir yoxdur. 
Nümunələr, maddi sübutlar, izlər və sınaq nümunələri anlayışları 
arasında fərq də aydın göstərilməmişdir. 
 
Şakir Musayev  
 
274
Məhkəmə tibbi ekspertizaya aid ədəbiyyatlarda məhkəmə tibbi 
ekspertiza obyekti kimi canlı şəxslər, meyitlər, maddi sübutlar, iş 
sənədləri və ya iş materialları göstərilir. Burada nümunələrin 
obyektlərin bir növü olması barəsində ümumiyyətlə məlumat 
verilmir. Kriminalistikada nümunələr maddi sübutlara və ya maddi 
sübut törəmələrinə aid edilir. Bu halda CPM-də olan «maddi sübut» 
anlayışına istinad olunur. Maddi sübutlara isə aşağıdakı əşyalar aid 
edilir: 
1. cinayət aləti olan və özlərində cinayət izi saxlayan alətlər; 
2. üzərilərinə cinayət hərəkəti yönələn əşyalar; 
3. cinayətin və cinayət işi şəraitinin müəyyən olunmasına vasitə 
olan digər əşya və sənədlər. 
Nümunələr maddi sübutların material modeli funksiyasını icra 
edən, onların xüsusiyyətlərini əks etdirən və cinayətin açılmasında 
işin məzmununun müəyyən olunmasına bir vasitədir. Maddi 
sübutlardan istifadə etmək mümkün və ya məqsədəuyğun olmadıqda 
nümunələrdən istifadə olunur. Məsələn, hadisə yerində tapılmış qanın 
konkret şəxsə məxsus olub-olmamasını təyin etmək üçün bütün qan 
ləkəsini müayinə etməyə ehtiyac yoxdur, maddi sübut törəməsi kimi 
müvafiq nümunə götürüb qrup xüsusiyyətlərini müəyyən etmək 
kifayətdir. Bu nümunələrə maddi sübutların bir növü və ya onların 
törəməsi kimi baxmağa əsas verir. 
Məhkəmə-tibbi ekspertizada göstərilən mümkün nümunə və 
obyektləri müqayisə etdikdə nümunə mənbələrinin yalnız maddi 
sübut deyil, məhkəmə ekspertizasının hər hansı bir potensial obyekti 
– canlı şəxslər, meyitlər, sənədlər, maddi sübutlar olmasını görmək 
olar. Görünür ki, buna görə canlı şəxslərin, maddi sübutların, 
meyitlərin məhkəmə tibbi müayinəsi ilə birlikdə aparılan 
ekspertizalarda müqayisəli tədqiqat üçün götürülən nümunələr 
müayinə obyektlərinin bir növünə aid edilir. Lakin müqayisəli 
tədqiqat üçün nümunələrə məhkəmə tibbi ekspertizanın müstəqil 
növü kimi baxmaq olmaz. Bu meyitlərin, canlı şəxslərin, maddi 
sübutların ekspertizası üçün zəruri olan müayinə obyektidir. 
Müqayisəli tədqiqat nümunələri özlərində insanın, heyvanın, 
meyitlərin, material və maddələrin xüsusiyyətlərini əks etdirən və ya 
Cinayət mühakimə icraatının  
məhkəmə-tibbi təminatı  
 275
ekspertizanın icra olunub rəy verilməsi üçün zəruri obyektdir. Alınma 
mənbəyi və prosessual üsullara əsasən, ekspert müayinəsi üçün lazım 
olan nümunələr iki əsas qrupa bölünür: 
1. canlı şəxslərdən – prosesin konkret iştirakçısından, yəni 
şübhəli, təqsirləndirilən, zərərçəkmiş şəxslərdən və ya şahidlərdən 
götürülən müqayisə nümunələri; 
2. mənbəyi maddi sübutlar, sənədlər və ya prosessual statusu 
olmayan obyektlər (meyitlər, hadisə yeri, heyvanlar) olan müqayisə 
obyektləri. 
Birinci halda nümunələr CPM-nə müvafiq olaraq, yəni müstəqil 
istintaq hərəkəti gedişində götürülür və «müqayisəli  tədqiqat üçün 
nümunələrin götürülməsi» adlanır. İkinci halda isə digər prosessual 
hərəkətlər «baxış, axtarış, məhkəmə ekspertizasının aparılması» 
gedişində götürülür. CPM proses iştirakçılarından nümunələrin 
alınmasını onların qanuni hüquq və azadlıqlarının qorunmasının 
həyata keçirilməsini təmin edir. Canlı şəxslərdən nümunələr 
alındıqda müstəntiq ayrı qərar tərtib edir. Qərar onu icra edən şəxslər 
üçündür. Qərarda göstərilir: 
1. nə ilə əlaqədar nümunələr götürülür; 
2. hansı məsələni aydınlaşdırmaq üçün nümunələr götürülür; 
3. müayinədə konkret olaraq nə götürülür; 
4. kimdən, haradan, nə zaman nümunələr alınır və alınan şəxsin 
prosessual vəziyyəti. 
Şübhəli və təqsirləndirilən şəxs, şahid, zərərçəkmişlərdən 
nümunələrin alınması müstəntiqin səlahiyyətindədir. Nümunələrin 
alınması müstəntiqin hüququdur, lakin vəzifəsi deyil. Əgər qarşıya 
qoyulan sualları nümunələrin alınması olmadan həll etmək olarsa, bu 
prosessual hərəkət icra olunmaya bilər (məsələn, müqayisəli tədqiqat 
qan qrupu haqqında arayışa əsasən aparıldığı halda).  
Qanun cinayət işinin bəzi iştirakçıları barəsində müqayisəli 
tədqiqat üçün nümunələrin götürülməsində müstəntiqin hüququnu 
məhdudlaşdırır, məsələn, zərərçəkmiş və şahidlərdən məcburi halda 
nümunələrin alınması yalnız hadisə yerində maddi sübutlarda olan 
ləkələrin onlara məxsus olmasını yoxlamaq məqsədi ilə alınır. Canlı 
şəxslərdən nümunələr tibb idarələrində həkim tərəfindən və həmin 
 
Şakir Musayev  
 
276
idarənin iki tibb işçisinin iştirakı ilə digər mütəxəssis tərəfindən 
alınır. Məhkəmə tibb ekspertizasına göndərilmiş şəxslərdən qan 
könüllü götürülür. Həmin şəxsdən nümunənin alınması barəsində 
razılıq müstəntiqin qərarında qeyd edilməlidir. Qanunla cinayət 
prosesinin iştirakçılarından nümunələrin alınmasında iştirak edən 
şəxslərin dairəsi də məhdudlaşdırılır. Müstəntiq və nümunə götürən 
şəxsdən başqa zəruri hallarda müstəntiqin iştirakı ilə bu prosesdə 
mütəxəssis (o cümlədən məhkəmə tibb eksperti) iştirak edə bilər. 
CPM-nə görə əgər nümunələrin alınması şəxsin soyunması ilə 
müşayiət olunursa, əgər müstəntiq əks cinsə məxsusdursa, o bu 
istintaq hərəkətində iştirak edə bilməz. Lakin bununla onun rəhbərlik 
funksiyası saxlanılır.  
Bu istintaq hərəkətində hal şahidlərin iştirakı vacib deyil. 
Müqayisəli tədqiqat üçün nümunələrin götürülməsi barədə hər bir 
şəxs üçün CPM-nin (maddə 276) tələblərinə müvafiq olaraq 
müstəntiq ayrılıqda protokol tərtib edir. 
Xüsusiyyətlərin əks olunmasını göstərən maddi sübutlardan, 
meyitlərdən nümunə götürülməsinin lazım olduğu digər hallarda 
nümunələr prosessual hərəkətlər gedişində – hadisə yerinə, meyitlərə 
baxış və istintaq eksperimenti, axtarış, götürülmə, tanınmaya təqdim 
etmə, məhkəmə ekspertizasının keçirilməsində götürülə bilər. Belə 
halda xüsusi qərarın tərtib olunmasına ehtiyac olmur. Nümunələrə isə 
həmin istintaq hərəkətinin protokoluna əlavə kimi baxılır. Nümunələr 
bu zaman ekspertin və ya mütəxəssisin iştirakı ilə alına bilər. İstintaq 
hərəkətinin növündən asılı olmayaraq bu prosessual yolla götürülən 
nümunələrə məhkəmə istintaq nümunələri deyilir. Bundan əlavə 
zəruri hallarda ekspertizanı icra edən ekspert də nümunələri götürə 
bilər (CPM, maddə 273.4). Əgər nümunələrin alınması ekspert 
tədqiqatının bir hissəsidirsə, (ekspert nümunələridirsə) nümunələrin 
götürülməsi barəsində ayrılıqda müstəntiqin qərarı tələb olunmur. 
Ekspertə müstəntiq tərəfindən nümunə götürülməsi tapşırılmasa da, 
bir çox hallarda bu məhkəmə tibb ekspertizasının qaydalarında 
nəzərdə tutulur. Müayinə zamanı ekspert müstəqil olaraq tətbiq 
edəcəyi metod və müayinə vasitələrini seçir. O, sonrakı tədqiqatlar 
üçün ona əvvəl təqdim olunmuş obyektlərin bir hissəsini – məsələn, 
Cinayət mühakimə icraatının  
məhkəmə-tibbi təminatı  
 277
meyitdən qan, tük nümunələri, orqanizmin ifrazatı və s. – götürə 
bilər. Əgər qarşıya qoyulmuş suallara cavab verə bilirsə, ekspert 
obyektin bir hissəsini müayinə etməklə kifayətlənə bilər. O maddi 
sübutların surətinin (nümunə surətləri) eksperimental zədə 
nümunələri də hazırlaya bilər. Ekspertin müstəqil olaraq nümunələri 
götürülməsi üçün ayrı prosessual tərtibat lazım deyil. Bütün ekspert 
müayinəsi kimi ekspertizanın gedişində nümunələrin götürülməsi 
barədə məlumat bir prosessual sənəddə – ekspert rəyində göstərilir. 
Ekspert nümunələrinin müqayisəli tədqiqatı onların alındığı 
ekspertiza və ya ayrı bir qərarla təyin edilmiş, digər bir ekspertiza 
çərçivəsində icra oluna bilər (həmin ekspert və ya başqa ekspert 
tərəfindən). Birinci halda əgər nümunə onu götürmüş ekspert 
tərəfindən icra olunursa, vahid prosessual şərt ekspertə obyektin 
özünün (məsələn, meyit) təqdim olunması ilə məhkəmə tibb 
ekspertizanın təyin olunması barədə qərar göndərilir. Əgər müayinə 
digər müstəqil bir ekspertiza çərçivəsində aparılırsa, nümunələrin ayrı 
prosessual tərtib olunması tələb olunur. Bunun üçün onlar əvvəl 
müstəntiqə verilməli, müstəntiq onları götürmə protokoluna əlavə 
etməlidir. Protokolda müstəntiq nümunələrin kim, nə zaman, harada, 
hansı şəraitdə götürdüyünü, onların könüllü və ya məcburi şəkildə 
verildiyi göstərilir. Bütün nümunələr müstəntiqə fərdi əlamətləri və 
sayının dəqiq göstərilməsi ilə verilir. Nümunələr bükülməli, üzərində 
müvafiq yazılar yazılmalı, möhürlənməli, ekspertizanın təyin 
olunması qərarında qeyd olunmalı və müşayiət edici məktubla 
ekspert idarəsinə verilməlidir. Məsələn, məhkəmə tibbi ekspertiza 
təcrübəsində meyitdən götürülən nümunələr (qan, öd, sidik, dırnaq 
nümunələri, uşaqlıq yolu, arxa keçəcək, ağız boşluğu möhtəviyyatı 
olan tamponlar, tük nümunələri və s.) meyitin ekspertizasını təyin 
etmiş orqana verilir. Bu qaydalar alətin identifikasiyası üçün 
götürülən dəri, qığırdaq, sümük, parenximatoz orqanlar şəxsiyyətin 
identifikasiyası üçün götürülmüş sümük obyektlərinə də aiddir. 
Müqayisəli tədqiqat üçün göstərilən bütün obyektlər müstəqil 
ekspertiza çərçivəsində nümunələrin prosessual statusuna malikdir və 
onlar götürülüb bükülməli, möhürlənməli, qanunvericiliyə əsasən 
müstəntiq tərəfindən məhkəmə tibbi laboratoriyaya göndərilir. 
 
Şakir Musayev  
 
278
Göstərilən nümunələrin məhkəmə tibbi laboratoriyaya göndərilməsini 
ekspertizanı təyin etmiş şəxs təmin etməlidir. Təəssüflər olsun ki, 
qanunun bu tələbinə həmişə əməl olunmur. Ekspert çox zaman 
obyektlərin götürülməsi barəsində öz vəzifəsini yerinə yetirməklə 
bərabər onların bükülüb laboratoriyaya göndərilməsi vəzifəsini də 
üzərinə götürür. Adətən bu müstəntiqə kömək, obyektin göndərilməsi 
müddətinin tezləşdirilməsi ilə izah olunur. Göstərilən iş xoş məramla 
edilsə də, obyektin mənşəyinin düzgünlüyü barədə şübhələrə və 
nəticədə məhkəmədə onların sübut əhəmiyyətinin inkar olunmasına 
səbəb ola bilər. Bu məsələ isə kompleks ekspertiza təyin edilməsi ilə 
həll oluna bilər. Sözsüz ki, meyitlərin məhkəmə tibbi müayinəsi 
kompleks xarakteri daşıyır və meyitlərin müayinəsi ilə birlikdə 
özündə ondan alınmış bioloji materialların müayinəsini də birləşdirir. 
Əlbəttə, məhkəmə kimyəvi şöbəyə göndərilən toxuma, orqan və ya 
mikroskopik tədqiqatlar buraya aid edilmir. Çünki, onlar müqayisəli 
tədqiqat və identifikasiya məqsədlə deyil, yalnız diaqnostik məqsəd 
üçün götürülür və onlara prosessual mənada «nümunə» kimi baxmaq 
olmaz.  
Məhkəmə tibbi ekspertiza bitdikdən sonra nümunələr ekspertizanı 
təyin etmiş şəxsə, orqana göndərilir və ya müəyyən müddətdə ekspert 
idarəsində saxlanılır.  
 
Cinayət mühakimə icraatının  
məhkəmə-tibbi təminatı  
 279
10.2. Müqayisəli ekspert tədqiqatı 
üçün götürülən nümunələrin təsnifatı. 
 
Nümunələr təbiətinə, xarakter xüsusiyyətlərinə, miqdarına və 
digər hallara görə müxtəlif olur və məhkəmə işlərində müqayisəli 
tədqiqat məqsədi ilə işlədilir. Ona görə də onlara müqayisəli tədqiqat 
nümunələri deyilir. Nümunələrə öncə istintaq zamanı identifikasiya 
məsələlərinin həlli üçün müraciət olunur. Buraya naməlum şəxsin 
(meyitin) şəxsiyyətinin müəyyən olunması, istintaq zamanı tapılmış 
və işə əlavə olunmuş hər hansı bir maddənin və ya əşyanın məhdud 
qrup çərçivəsində əlamətlərinin təyin olması daxildir. Eyni zamanda 
obyektin özünün müayinəsi mümkün və məqsədə uyğun deyilsə, 
nümunələr müayinə oluna bilər. Bununla belə nümunələrin ekspertiza 
cəhətdən əhəmiyyəti də müxtəlifdir. 
Nümunə obyektləri bioloji (növ, cins, qrup mənsubiyyəti 
xüsusiyyətlərini əks etdirən) və qeyri bioloji obyektlər ola bilər. 
Prosessual təbiətindən asılı olaraq məhkəmə istintaq və ekspert 
nümunələri ayırd edilir. Nümunələr öz götürülmə üsullarına görə və 
obyektin özünə olan münasibətinə görə təsnif olunur. 
Kriminalistikada nümunələrin müxtəlif təsnifatları mövcuddur. 
Məsələn, yaranma vaxtına, şərtinə görə sərbəst, eksperimental və 
şərti sərbəst nümunələr ayırd edilir. Sərbəst nümunələr cinayət işi 
qaldırılana qədər mövcud olur. Eksperimental nümunələr cinayət işi 
qaldırıldıqdan sonra CPM-nə uyğun olaraq müqayisəli tədqiqat 
aparmaq üçün alınır. Şərti sərbəst nümunələr maddi obyektlər olub 
tədqiqat zamanı meydana çıxır və müqayisə məqsədi daşımır.  
Götürülmə üsullarına görə nümunələrin təsnifatının məhkəmə 
tibbi əhəmiyyəti böyükdür. Bu təsnifat 3 qrupa bölünür:  
1. Bioloji – insan orqanizminin həyat-fəaliyyətinin məhsulu kimi 
əmələ gəlir. (Məsələn, obyektin özünün bir hissəsi  və ya həmcins 
obyektlər qrupu - qan, ifrazat, tük nümunələri və s); 
2. Eksperimental və ya süni alınmış – surət nümunələri. 
Məsələn eksperimental alınmış surətlər, odlu silah gilizləri; 
 
Şakir Musayev  
 
280
3. Sərbəst nümunələr – onlar tədqiq olunan hadisədən asılı 
olmayaraq mövcuddur. Məsələn, həlak olmuş şəxsin qohumlarında 
saxlanılan tük nümunələri, həmin şəxsin yaşadığı vaxt çəkdirdiyi foto 
və rentgen şəkillər, onun xətt nümunəsi, xüsusilə müqayisəli tədqiqat 
üçün alınmış travma alətinin analoqu və s. 
Eksperimental nümunələr obyektin əşya daşıyıcısı ilə kontaktı 
(statik və ya dinamik) və ya qeyri kontaktı (foto, video, rentgen, 
kompyuter) nəticəsində alına bilər. 
Öz prosessual təbiətinə görə eksperimental nümunələr məhkəmə 
istintaq nümunələri ola bilər. Bu zaman onlar istintaq hərəkəti 
gedişində alınır (məsələn istintaq eksperimenti zamanı). Ekspert 
nümunələri ekspertizanın icrası zamanı alınır.  
Sərbəst nümunələrin alınması şübhəli şəxs və zərərçəkmişin 
iştirakı ilə bağlı deyil. Onlar digər istintaq hərəkətləri prosesində – 
axtarış, götürülmə, baxış və digər hallarda alına bilər. Bu müvafiq 
protokollarda əksini tapır. Nümunə obyektləri müxtəlif xüsusiyyətləri 
özlərində daşıyır. Bu nöqteyi-nəzərdən onların 4 növü vardır: 
1. Obyektin xarici quruluş xüsusiyyətini əks etdirən 
nümunələr: zədə alətinin xüsusi hazırlanmış eksperimental nümunəsi 
(alətin surəti), obyektlə ümumi əlamətləri olan və müqayisəli 
tədqiqatda onu əvəz edən analoq nümunələr (tapılmamış itirilmiş 
alətin analoqu) alətin təcrübədə alınan izləri (məsələn, eksperimental 
iz alınmada); 
2. Obyektin tərkib və strukturunu əks etdirən nümunələr. Öz 
mənşəyi və alınma üsuluna görə onlar bir qayda olaraq təbii 
nümunələrdir və obyektin bir hissəsi və ya həmcins obyektlər 
qrupunun bir hissəsidir. Buraya bir çox bioloji təbiətli nümunələr – 
obyektin qrup xüsusiyyətlərini daşıyanlar, həmçinin hər hansı bir 
texnoloji proseslə bağlı təcrübə nümunələri, qida nümunələri, iş 
otağın havasının nümunəsi və s. aiddir; 
3. Obyektin yaranma mexanizmini əks etdirən nümunələr – 
məsələn, insanın bəzi vərdişləri və ya insanın peşə xarakteri ilə bağlı 
(xətt nümunələri, şübhəli şəxs, müqəssirin iştirakı ilə alınan 
eksperimental iz nümunələri); 
Cinayət mühakimə icraatının  
məhkəmə-tibbi təminatı  
 281
4. Kompleks nümunələr – obyektin eyni zamanda bir neçə 
xarakteristikasını əks etdirirlər. 
Yuxarıda göstərilənlər nümunələr «iş nümunələri» adlanan qrupu 
təşkil edir. Bu nümunələr bilavasitə tədqiq olunan cinayət işi ilə 
əlaqədardır və onların timsalında alətin xüsusiyyətlərinin öyrənilməsi 
– müqayisəli tədqiqat predmetini təşkil edir. Bundan əlavə nəzarət 
nümunələri və talon nümunələr də mövcuddur. Bu nümunələr tədqiq 
olunan cinayətlə bağlı olmayıb ekspertiza prosesində köməkçi rol 
oynayır. Kontrol (nəzarət) nümunələr iş nümunələrində hər hansı bir 
qarışıq, çirklənmə olmasının və onların xarakterini təyin etməyə 
imkan verir. Məhkəmə tibbi ekspertizada bunlar əşya daşıyıcısı kimi 
istifadə olunan material və maddələrdir. Məsələn, bint, əşya şüşəsi, 
konservləşdirici mayelər (spirt, formalin) və ya hadisə yerindən 
kənarda götürülmüş cinayət işi ilə aid olmayan torpaq, su, hava 
nümunələri.  
Etalon nümunələrin iş və nəzarət nümunələrindən fərqi ondadır 
ki, onlar ekspert müayinəsində qeyri prosessual olaraq istifadə 
olunur. Bunlar müəyyən bioloji və kimyəvi strukturlu nümunələr 
kolleksiyasındandır, məsələn, əvvəl antigen xüsusiyyəti bilinən 
nümunələr, bioloji və kimyəvi qatışıqlar və s. Onlardan işdə istifadə 
olunan reaktivlərin spesifikliyini, aktivliyini, həssaslığını yoxlamaq 
üçün istifadə olunur. Bu standart nümunələr standart kimi 
ekspertizanı təyin etmiş şəxs tərəfindən təqdim oluna bilər. Beləliklə, 
nümunələrə aşağıdakı müəyyən anlayışı vermək olar: nümunələr 
müqayisəli ekspert müayinəsinin optimal rejiminin qorunmasının 
xassələrini əks etdirən obyekt – obyektin maddi modelləridir.  
 
Cədvəl №9. Müqayisəli tədqiqat üçün nümunələrin təsnifatı  
1.Mənşəyinə görə 
-müxtəlif növ cins, qrup mənsubiyyətini təbii obyekt 
nümunələrini; 
-süni (qeyri bioloji obyekt nümunələri). 
2.Prosessual təbiətinə görə  
-məhkəmə istintaq nümunələri 
-ekspert nümunələri 
 
Şakir Musayev  
 
282
3.Mənbəyinə və alınma üsullarına görə  
-təbii nümunələr 
-eksperimental nümunələr 
-sərbəst nümunələr 
4.Xüsusiyyətlərinin əks olunması xarakterinə görə 
-obyektin xarici quruluşunu əks etdirən nümunələr 
-obyektin tərkib və strukturunu əks etdirən nümunələr 
-obyektin yaranma mexanizmini əks etdirən nümunələr 
-kompleks nümunələr 
5.Ekspert əhəmiyyətinə görə  
-iş nümunələri, 
-kontrol (nəzarət ) nümunələri 
-etalon (standart) nümunələr 
 
 
Cinayət mühakimə icraatının  
məhkəmə-tibbi təminatı  
 283
10.3. Müqayisəli tədqiqat üçün nümunələrin 
götürülməsində ekspertin (mütəxəssisin) iştirakı 
 
1961-ci ilə qədər müqayisəli tədqiqat üçün nümunələrin 
götürülməsini tənzim edən normativ sənəd yox idi. Hadisənin 
məzmunundan asılı olaraq zərurət yaranan hallarda müstəntiq 
nümunələri götürüb qərarda müvafiq qeyd apararaq ekspert idarəsinə 
göndərirdi. Lakin bəzi hallarda, xüsusi ilə qan, ifrazat nümunələrinin 
müstəntiq tərəfindən götürülməsi şəxsin sağlamlığı və həyatı üçün 
minimal olsa da təhlükə yaratmaq ehtimalı olduğuna görə tibb 
işçisinin köməyindən istifadə edilirdi. 1961-ci ildə qəbul olunmuş  
SSRİ CPM-nin müvafiq maddəsində müqayisəli nümunələrin 
götürülməsində mütəxəssisin cəlb olunması nəzərdə tutulur. 
Azərbaycan Respublikasının 01.09.2000-ci ildə qüvvəyə minmiş 
CPM-də bu hallar nəzərə alınmışdır. Bundan əlavə dövlət məhkəmə 
ekspertizası fəaliyyətinə görə nümunələrin götürülməsində 
ekspertizanın icra olunması həvalə olunmuş ekspertin (mütəxəssis) 
cəlb olunması nəzərdə tutulmuşdur. Hər iki qanunvericilik aktı həm 
proses iştirakçılarının hüququnun mühafizə olunmasına, həm də 
nümunələrin düzgün götürülməsinə xidmət edir. Nümunələrin 
düzgün, şübhəsiz olması çox vacib məsələdir. Çünki «Müqayisəli 
tədqiqat üçün nümunələr» adı naməlum mənşəli obyektin 
identifikasiyasından, potensial maddi sübutlarla nümunələrin 
müqayisəsindən ibarətdir. Nümunələrin götürülməsində mütəxəssisin 
iştirakı iki əsas məsələni həllə edir. Öncə canlı şəxslərdən 
nümunələrin götürülməsi, onların orqanizmə müdaxilə ilə bağlı 
olduğundan mütəxəssisin vəzifəsi onların sağlamlığına zərər 
yetirilməsinin və həyatı üçün təhlükəli nəticənin qarşısını almaqdır. 
Eyni zamanda, mütəxəssis sonrakı ekspert müayinəsinin maksimum 
effektli olması üçün nümunələrin düzgün götürülməsi şərtini təmin 
edə bilir.  
Ekspert  nümunələrin götürülməsinə o zaman cəlb olunur ki, 
müstəntiq götürülən nümunələrin təbiətinə, götürülmə tələbinə və 
ekspertizanın obyekti  barəsində xüsusi biliyə malik olmur. Buna 
 
Şakir Musayev  
 
284
görə də göstərilənlər iki əsas məsələ müstəntiq tərəfindən 
mütəxəssislərin nümunələrin götürülməsinə cəlb olmasına qərar 
verməyin əsasını təşkil edir. Bu vəzifələr mütəxəssisin işinin təşkilatı 
və texniki tərəfinin nümunələrinin götürülməsi metodlarını və iş 
iştirakçıları ilə qarşılıqlı əlaqəni təyin edir. Digər istintaq hərəkətləri 
kimi nümunələrin alınması 3 hissədən – hazırlıq, iş və son 
mərhələdən ibarətdir.  
Nümunələrin götürülməsində mütəxəssisin iştirakı 
planlaşdırılırsa, əvvəlcə o, istintaq hərəkətinin yeri, vaxtı, işdə hər 
hansı texniki bir vasitələrdən istifadə olunmasının, onların optimal 
götürülmə üsulları və fiksə olunması, bükülməsi, saxlanılma və 
göndərilmə qaydalarını müəyyən edir. Həmin qaydalar isə götürülən 
nümunələrin növündən, onların obyektin xassələrini özlərində necə 
əks etdirməsindən asılıdır. Növündən asılı olaraq nümunələr Birliyin 
ekspertiza şöbələrində (əgər canlı şəxs və meyitlərdən bioloji mənşəli 
nümunələr götürülürsə) və məhkəmə istintaq orqanlarının müvafiq 
otaqlarında, hadisə yerində və digər yerlərdə götürülə bilər. 
Nümunəni götürən məhkəmə tibb ekspertində aşağıdakı alət və 
ləvazimatlar olmalıdır: 
-nümunələrin götürülməsi üçün alətlər: qayçılar, pinsetlər, 
skalpellər, iynə yığımları olan şprislər, şpatellər, preparat iynələrİ, 
yapışdırıcı lentlər və s.; 
-nümunələrin bükülməsi, saxlanılması və göndərilməsi üçün 
vasitələr: şüşə və plastmass sınaq şüşələri, 1-20-50 ml həcmli 
flakonlar, kip tıxaclar, böyük həcmli şüşə bankalar – torpaq və su 
nümunələrin götürülməsi üçün, təmiz kağızdan zərf və paketlər, 
sellofan və polietilen torbalar, tənziflər, əşya şüşələri, şpaqat, ip, 
yapışdırıcı və s.; 
-karandaşlar (o cümlədən şüşədə) və digər yazı yazmaq üçün 
vasitələr; 
-fərdi qorunma və ilk tibbi yardım etmə vasitələri: tibbi əlcəklər, 
talk, sabun, dəsmal, 96 %-li  etil spirti, yod, leykoplastır, pambıq, 
bint, jqut və s. 
Göstərilən texniki vasitələrlə mərkəzləşdirilmiş təminat olmadığı 
üçün məhkəmə tibb eksperti onları özü yuyub qablaşdırır.  
Cinayət mühakimə icraatının  
məhkəmə-tibbi təminatı  
 285
Bəzi əlavə texniki vasitələr ayrı-ayrı cinayətlərin tədqiqi ilə bağlı 
ola bilər. Məsələn, sənaye müəssisələrində texniki təhlükəsizlik 
qaydalarının pozulması, iş ilə bağlı sağlamlığın pozulması, 
zədələnmə, yanğın və zəhərlənmə hallarında. 
Belə hallarda bəzən nümunə kimi texniki məhsul, sənaye 
qalıqları, qaz halında olan maddələrin götürülməsinə zərurət yaranır 
və istintaq hərəkətlərinə dövlət sanitar epidemiologiya müfəttişi, 
təhlükəsizlik texnikası mühəndisləri və digər mütəxəssislər dəvət 
olunur. 
Nümunələrin götürülməsi üsul və metodları onların tanınmasını 
təmin edir. Buna iki aspektdə – prosessual və xüsusi aspektdə 
baxmaq olar.  
Cinayət prosessual qanunvericiliyinə görə nümunələrin 
tanınmasını, onların götürülmə və müayinəyə göndərilmə 
qaydalarının düzgünlüyünə əməl olunması təmin edir. Buna 
aşağıdakılar aiddir: 
-nümunələrin götürülməsi barədə qərarın çıxarılması (burada 
söhbət digər ekspertiza dairəsində müayinə olunacaq ekspert 
nümunələrindən gedir); 
-istintaq hərəkəti: baxış, istintaq eksperimenti, nümunələrin 
götürülmə protokollarında onların götürülməsinin qeydə alınması; 
-nümunələrin müstəntiq tərəfindən təsdiq olunması (bükülməsi, 
möhürlənməsi); 
-ekspertizanın təyin edildiyi qərarda nümunələrin müqayisə 
obyekti kimi göstərilməsi. 
Qanun bu qaydanı nümunələrin mənşəyinin təsdiq olunması kimi 
təsdiq edir. Nümunələrin tanınmasının xüsusi aspekti onların 
obyektlərin xüsusiyyətlərini özlərində necə əks etdirməsi ilə təyin 
olunur. Bu əks olunmanın tamlığı onun xüsusiyyətlərinin özlərindən, 
onların davamlığından, dəyişkənliyindən, obyektin real 
vəziyyətindən, nümunələrin götürülmə üsullarından, onların qorunma 
və göndərilməsindən, o cümlədən tədqiqat metodlarından asılıdır. 
Burada ekspertin iş təcrübəsinin böyük rolu var. Məhkəmə təbabəti 
və kriminalistikada obyektlərin və nümunələrin götürülməsi, 
 
Şakir Musayev  
 
286
qablaşdırılması, təsbit olunması, qorunması və göndərilməsi barədə 
müvafiq tövsiyələr mövcuddur.  
Təbii nümunələr arasında məhkəmə tibbi təcrübədə ən çox qan 
nümunəsi ilə işləmək lazım gəlir. Onların müayinəsi ilə qrup, cins, 
növ mənsubiyyəti təyin olunur və maddi sübutlar üzərində olan 
bioloji mənşəli izlərlə müqayisə olunur. Bununla da bu izlərin 
müəyyən şəxsə mənsub olub-olmaması mümkünlüyü məsələsi həll 
olunur. 
Canlı şəxslərdən qan nümunəsi tibb müəssisələrində və Məhkəmə 
Tibbi Ekspertiza və Patoloji Anatomiya Birliyinin məhkəmə 
biologiya şöbəsində, ekspertizanın həvalə olunduğu ekspert və ya 
ekspertin nəzarəti altında həmin müəssisənin iki tibb işçisinin iştirakı 
ilə digər mütəxəssis tərəfindən götürülür. 
Ekspert-bioloq ekspertizanın keçirilməsi barəsində şöbəyə daxil 
olmuş qərarda hadisənin məzmunu ilə tanış olduqdan sonra 
ekspertizaya gəlmiş şəxsin sənədinə əsasən onun müstəntiq 
tərəfindən göndərilən şəxs olmasına əmin olmalıdır. Əgər şəxs 
məhkəmə ekspertizasına könüllü surətdə gəlmişdirsə, bu zaman qanın 
götürülməsinə razı olduğunu bildirməlidir. Bu halda qan nümunəsinin 
götürülməsi ekspert müayinəsinin bir hissəsini təşkil edir və bu 
proses ekspert rəyində fiksə olunur. Bundan əlavə göndərilən şəxs 
ondan qan götürülməsi faktını laboratoriyanın müvafiq sənədlərində 
qeydə alınmasını bilməlidir.  
Qan nümunəsi həmçinin müstəntiqin iştirakı ilə hər hansı bir tibb 
müəssisəsində həkim və ya tibb bacısı tərəfindən götürülə bilər. Bu 
barədə protokol tərtib olunur. Belə halda müstəntiqə və ya tibb 
işçisinə qanın götürülməsi və onun məhkəmə tibbi ekspertiza 
idarəsinə göndərilməsi qaydaları barədə ekspert tərəfindən məsləhət 
verə bilər. 
Qan barmaqdan və ya dirsək venasından steril birdəfəlik şpris 
vasitəsilə aseptika və antiseptika qaydalarına əməl olunmaqla 3-5 ml 
miqdarında götürülür. Bir cinayət və mülki işlər üzrə keçən şəxslərin 
qanının eyni bir vaxtda götürülməsi məqsədəuyğundur. 
Meyitlərdən qan nümunəsi meyit yarılan zaman ekspert 
tərəfindən götürülür. Qan daxili üzvlər çıxarılan ana qədər 
Cinayət mühakimə icraatının  
məhkəmə-tibbi təminatı  
 287
götürülməlidir. Qan təmiz pipetka və şpris ilə ürəkdən və periferik 
venalardan 5-10 ml həcmində götürülür. Qanın bədən boşluqlarından 
götürülməsi məqsədəuyğun deyil. Təşrih otağında qan götürülməsi 
üçün əşyalar olmalı və onların hər bir nümunə götürüldükdən sonra 
təmizlənməlidir.  
Saxlanılma və göndərilmə vaxtından və müayinəsindən asılı 
olaraq qan Birliyin müvafiq laborator şöbələrinə maye və tənzifdə 
qurudulmuş halda göndərilə bilər. Maye qan təmiz flakonlara yığılır, 
rezin və polietilen tıxacla qapanır. Göndərilmə uzun müddət tələb 
edirsə, qan Petri kasasında 4-6 dəfə qatlanmış tənzifdə qurudulur. 
Qurudulmuş qanın tənzifdə 4-6 sm2 sahəni tutması 
məqsədəuyğundur. Yuyulmuş, yaxşı yaxalanıb qurudulmuş tənzifdən 
istifadə etmək daha yaxşıdır. Çünki təzə bint və tənzifdə olan 
appretur zərdaba və seroloji reaksiyalara mənfi təsir edir. Tənzifdə 
olan qan qurudulduqdan sonra onun təsadüfi çirklənməsinin qarşısını 
almaq üçün qablaşdırılması lazımdır. Qurudulmuş qan nümunəsi ilə 
birlikdə qurudulmada istifadə olunan təmiz tənzifdən kəsərək bükülür 
və laboratoriyaya göndərmək üçün müstəntiqə verilir. Bir qayda 
olaraq qanın konservləşdirilməsi qəti olmaz.  
Kəskin çürümə prosesinə məruz qalmış, skeletləşmiş, 
mumifikasiyaya uğramış meyitlərdən qan götürmək mümkün deyilsə, 
1x1x0,5 sm ölçüdə yumşaq toxuma hissələri, hər iki əl barmağı 
dırnaqları kökündən kəsilməklə, tüklər soğanaqları ilə birlikdə, 5-10 
sm uzunluqda borulu sümük fraqmentləri sümük iliyi ilə birlikdə, 
böyük köpək dişləri (6,7,8-ci dişlər, patoloji dəyişikliklər olmadığı 
halda) və ya əzələ toxuması götürülür. 
Ağız suyu nümunəsi onun qrup mənsubiyyətini müəyyən etmək 
və onun hansı konkret şəxsə mənsub olma mümkünlüyünü təyin 
etmək üçün qan və ifrazat ləkələrinin tədqiqatı zamanı götürülür. 
Məsələn, cinsi cinayətlərin tədqiqi zamanı şübhəli şəxsdən və 
zərərçəkmişdən ağız suyunun nümunəsi alınır. Çünki onların qan və 
ifrazat qarışığı maddi sübutlarda aşkar oluna bilər. Nümunə kimi ağız 
suyu canlı şəxslərdən alınır. Şəxs ağzını yaxaladıqdan sonra ağız 
suyu 2-3 ml miqdarda sınaq şüşələrinə yığılır, sentrofuqalaşdırılır, 
çöküntü üstü maye tənzif üzərinə keçirilib otaq temperaturunda 
 
Şakir Musayev  
 
288
qurudulur. Əgər sentrofuqalaşdırmaq mümkün deyilsə, şəxsin dilinin 
altına bir neçə dəqiqə müddətə qatlanmış tənzif kəsiyi qoyulur, tənzif 
kəsiyi ilə ağız suyu hopduqdan sonra götürülüb otaq 
temperaturasında qurudulur. Ağız suyunun məhkəmə tibbi 
laboratoriyada götürülməsi məsləhətdir. Çünki ağız suyu 
nümunəsinin (xüsusilə maye halda) çox saxlanılması qrup 
antigenlərinin parçalanmasına səbəb olur. Bu səbəbdən də 
meyitlərdən ağız suyu nümunəsi götürülmür.  
Sperma nümunəsinin götürülməsi cinsi cinayətlərin tədqiqi 
zamanı zərərçəkmişin, şübhəli şəxsin bədənində, paltarlarıfnda, o 
cümlədən uşaqlıq yolunda, düz bağırsaqda, ağız boşluğunda və ya 
maddi sübutlarda aşkar olunmuş sperma ləkə və izlərinin müxtəlif 
sistemlər üzrə müqayisə etmək zərurəti yarandıqda baş verir. Canlı 
şəxslərdən sperma məhkəmə tibbi ekspertiza idarəsində və digər tibb 
müəssisəsində xüsusi otaqlarda masturbasiya və ya prostat vəzinin 
masaj edilməsi yolu ilə alınır. Zəruri hallarda bu prosesə mütəxəssis 
uroloq da cəlb oluna bilər. Nümunə müstəntiq tərəfindən tez 
laboratoriyaya təhvil veriməlidir. 
Ölümlə nəticələnmiş cinsi cinayətlər və onlara şübhə olduqda 
spermanın təyin olunması üçün və uşaqlıq yolu epitelinin morfoloji 
xüsusiyyətlərinin öyrənilməsi üçün uşaqlıq yolu ifrazatının, düz 
bağırsaq və ağız boşluğu möhtəviyyatının nümunələri götürülür. 
Lazım olduqda aralıq nahiyəsindən və ya bədənin müxtəlif 
nahiyələrindən nümunələr də götürülə bilər. Nümunələr bir neçə dəfə 
pinsetə sarılmış tənzif parçaları ilə ehtiyatlı hərəkətlə selikli qişanı 
zədələməmək şərti ilə (nümunələrə qan düşməməsi üçün) uşaqlıq 
yolu tağları, ağız boşluğunun müxtəlif dərinlikləri və düz bağırsaq 
ampulasının işlənməsi ilə götürülür.  
İstintaq hərəkəti protokolunda və ekspert rəyində uşaqlıq yolunun 
hansı hissəsindən – dəhlizi, arxa tağı, uşaqlıq boynu, servikal 
kanalları və düz bağırsaqdan hansı dərinlikdən möhtəviyyatın 
alınması göstərilir. Cinsi orqanların, düz bağırsağın ətrafından və 
bədənin digər nahiyələrindəki dəridən yuyuntu azca suda isladılmış 
tənzif parçası ilə götürülür.  
Cinayət mühakimə icraatının  
məhkəmə-tibbi təminatı  
 289
Tamponlarla bərabər möhtəviyyat təmiz əşya şüşəsinə nazik qat 
şəklində sürtməklə yaxmalar götürülür. Meyitlərin müayinəsində 
uşaqlıq yolu, düz bağırsaq və ağız boşluğu möhtəviyyatı daxili 
orqanlar çıxarılan ana qədər götürülməlidir. Göndərilməzdən əvvəl 
tampon və yaxma qurudulur, tamponun götürülməsində istifadə 
olunan tənzif parçası isə ayrılıqda bükülür. Zorlamada şübhələnən 
şəxsin cinsi orqanlarında qan və uşaqlıq yolu epiteli hissələri ola 
bilər. Bu hallarda cinsi orqanın səthindən nümunələr götürülür. 
Bunun üçün cinsiyyət üzvündən tənzif parçasına yuyuntu götürülür 
və ya iki əşya şüşəsində cinsiyyət üzünün başını fiksə etməklə izlər 
alınır.  
Başdan, qasıqdan və lazım olduqda bədənin digər nahiyələrindən 
tük nümunələri maddi sübut kimi götürülmüş tüklərlə müqayisə 
olunma və ya onlarda qrup antigeni təyin etmək məqsədilə götürülür. 
Bir qayda olaraq tük nümunələri qətl hadisələrdə, cinsi cinayətlərdə, 
nəqliyyat travmalarında, oğurluq hadisələrində bədənin tüklü 
nahiyələrinin zədələnmələrində  və naməlum şəxslərin meyitlərinin 
identifikasiyasında götürülür. 
Başdan tük nümunələri 5 hissədən – alın, təpə, ənsə, sağ və sol 
gicgah nahiyələrindən sayı 20-25-dən az olmamaqla götürülür. Canlı 
şəxslərdən tük dəstələri qayçı ilə dəriyə yaxın hissədən kəsilir və ya 
əvvəllər istifadə olunmamış daraqla daramaqla götürülür. Tük 
götürülən şəxsin icazəsi ilə bəzi tüklərin ehtiyatla qoparmaq da olar. 
Bu halda ona ağrı hissinin olacağı barədə xəbərdarlıq edilir. Tükdə 
tük kökünün və yataq hissəsi qatlarının olması cinsi mənsubiyyəti 
təyin etmək imkanı verir. Tük nümunələri ayrılıqda kağız paketlərə 
yığılır və üzərində götürülmə nahiyəsi qeyd olunur. Bir şəxsin tük 
nümunələri bir paketdə yerləşdirilir, üzərində şəxsin göstəriciləri, 
götürüldüyü yer, vaxt yazılır və müstəntiqə verilir. 
Qətl və cinsi cinayətlərdə əl barmaqlarından dırnaqaltı 
möhtəviyyat götürülür. Bunun üçün qayçı ilə dırnaq lövhələrinin 
sərbəst kənarları kəsilir və ya onların daxili səthlərindən qaşıntı 
götürülür. Onlar sağ və sol əl üçün ayrı-ayrılıqda paketlərə 
yerləşdirilir. Bu zaman dırnaqaltı möhtəviyyata dırnaq yatağı 
 
Şakir Musayev  
 
290
toxuması düşməməlidir. Belə hallar meyitlərdən kobud surətdə dırnaq 
nümunələri götürüldükdə baş verir və sonrakı tədqiqatı çətinləşdirir. 
Meyitlərdə ifrazat və digər bioloji obyektlərin götürülməsində 
ifraz etmə dərəcəsinin təyin oluna bilmə zərurəti yarana bilməsini 
nəzərə almaq lazımdır. Həmin məqsədlə meyitdən öd nümunəsi 
götürülür, otaq temperaturunda tənzifdə qurudulur. Bu zaman tənzifə 
qan düşməməlidir. Öd olmadığı hallarda sidik və ya 3-5 ml 
miqdarında perikardial maye götürülür. Onlar şüşə qaba yığılır. Canlı 
şəxslərdə ifraz etmə dərəcəsi barədə dolayısı olaraq ağız suyunda 
antigenlərin titrinin müayinəsi nəticəsində fikir söyləmək olar. 
Odlu silah, çapıcı, kəsici, deşici, küt alət və digər əşya zədələri ilə 
müşayiət olunan qətl, bədbəxt, intihar hadisələrində tibbi 
kriminalistik müayinə üçün laboratoriyaya üzərində yara və yara 
kanalı olan dəri, qığırdaq, sümük, parenximatoz orqan hissələri, 
müstəntiqin müvafiq yazılı müraciəti zamanı isə həmçinin əl 
barmaqları, naməlum meyitin ayrılmış  hissələri də göndərilir. Həmin 
nümunələr obyektin müəyyən xüsusiyyətlərini özlərində əks etdirir. 
Onlar yalnız diaqnostik məqsədlər üçün deyil, müqayisəli tədqiqat və 
identifikasiya məqsədi ilə də müayinə edilir. Son halda öz təyinatı və 
prosessual təbiətinə görə bu obyektlər müqayisəli tədqiqat 
nümunələrinə yaxındırlar və onlar da yuxarıdakı qaydada götürülüb, 
Birliyin tibbi kriminalistika şöbəsinə göndərilirlər. 
Canlı şəxslər və meyitlərlərdən müqayisəli tədqiqat üçün 
götürülmüş nümunələrdən başqa məhkəmə tibbi eksperti – 
mütəxəssis hadisə yerində olan əşyaların, maddi sübutlarda olan 
bioloji mənşəli iz nümunələrin götürülməsinə cəlb oluna bilər. Bunlar 
maddi sübutların bir hissəsi olub özlərində naməlum şəxsin və ya 
güman olunan şəxsin xüsusiyyətlərini əks etdirir və mənasına görə 
nümunələrdir. Lakin onlar digər prosessual hərəkətlər gedişində 
(baxış, axtarış) götürülür.  
Üzərində qan izləri olan kiçik əşyalar – paltarlar, ayaqqabı, 
cinayət alətləri, hadisə yerindən götürülüb ekspertizaya tam 
göndərilir. Belə hal laboratoriyada onların dəqiq təsvir olunmasına və 
eyni zamanda təkcə bioloji tədqiqat aparmaq üçün deyil, həmçinin 
izlərin yaranma mexanizmi barəsində fikir söyləməyə imkan verir. 
Cinayət mühakimə icraatının  
məhkəmə-tibbi təminatı  
 291
Əgər əşya böyük və çox qiymətlidirsə, ondan hissələrin götürülməsi 
mümkün deyilsə (kəsmək, mişarlamaq) bu halda iz nümunəsini 
götürmək lazım gəlir. Zərurət yarandıqda izlərdən qaşıntı və yuyuntu 
götürülür. İzdə olan qan qurudursa, iti təmiz skalpel  və qayçı ilə 
qaşıntı götürülür. Əvvəl qaşınma hərəkəti ilə izin üzərindən qabıq və 
hissəciklər götürülür, sonra izin qalan hissəsi əşya daşıyıcısını 
zədələməmək şərti ilə götürülür. Şaquli və maili səthlərdən skalpellə 
aşağıdan yuxarıya hərəkət etməklə qaşıntı götürülür. Bu zaman 
izlərin saxlanılmasını təmin etmək üçün onların altına yapışqanlı lent 
ilə ucu yuxarı bükülmüş kağız yapışdırılır. Hissəciklər ayrıldıqdan 
sonra həmin kağıza düşür və həmin kağız qablaşdırmaq üçün istifadə 
olunur. Kriminalistikada şaquli səthlərdən izləri götürmək üçün 
xüsusi borulu bıçaqdan istifadə olunur. Nəzarət üçün ləkə olmayan 
sahədən də digər təmiz skalpellə qaşıntı götürülür. 
Yuyuntu götürmək üçün azca fizioloji məhlulda və ya distillə 
olunmuş suda isladılmış təmiz tənzif parçalarından istifadə olunur. 
Tənzifin ölçüsü təxminən ləkənin ölçüsünə bərabər olmalıdır. Kiçik 
ləkələr üçün paltara 2 sm uzunluğunda kəsik götürülür. Nəm tənzif 
bir neçə dəqiqə ləkəyə sıxılır, bu zaman ləkə toxumaya keçir, sonra 
tənzifin kənarları ilə səth tamam tənzifə hopdurulur. Analoji qayda ilə 
ləkə olmayan sahədən nəzarət əşya daşıyıcısına yuyuntu götürülür.  
Qan gölməcələrindən qan təmiz flakona, sınaq şüşəsinə və digər 
5-10 ml həcmində şüşələrə götürülür. Qanın bir hissəsini tənzifdə 
qurutmaq olar. Lakin bu zaman laboratoriyaya nəzarət üçün qanın 
qurudulduğu tənzifdən nümunələr kəsilib göndərilir.  
Qar üzərində olan qan qaşıq və şpatel ilə bir neçə qat bükülmüş 
təmiz tənzif olan qaba yerləşdirilir. Qar əridikdən sonra (temperatur 
+37-dən artıq olmamalıdır) maye qan ilə birlikdə tənzifə hopur və 
qurudulur. Ləkə olmayan qar da nəzarət üçün eyni qaydada işlənir. 
Torpaq qan hopduğu bütün dərinliklərdə nazik qat ilə şüşə 
qablara sərilir və otaq temperaturunda qurudulur. Eyni qayda ilə qan 
olmayan qonşu torpaq sahəsi də götürülür. Qurudulmuş qan olan və 
olmayan torpaq hissələri ayrılıqda kağız paketlərə yerləşdirilir.  
Maddi sübutlar üzərində ağız suyu, sperma və insan orqanizminin 
digər ifrazatları aşkar edildikdə (tər, sidik, nəcis) və ya belə ləkələrə 
 
Şakir Musayev  
 
292
şübhə olduqda bu əşyalar laboratoriyaya tam və ya müəyyən bir 
hissəsi göndərilir. Adətən bunlara papiros və siqaret kötükləri, 
zərərçəkmişin ağzına tıxanmış əski parçası, dəsmal, yataq ləvazimatı, 
içmək üçün istifadə olunan qabları, zərfləri, poçt markaları, yemək 
qalıqları və digər əşyalar aiddir. Bu əşyaların da tam götürülməsi 
mümkün olmayan hallarda onlardan ləkə olan bir hissə götürülür. Bu 
da mümkün olmazsa, ləkələrdən bir neçə hissə götürmək olar. 
Məsələn, ətraf mühitdə, nəqliyyatda, torpaqda, qarda olan ağız suyu, 
sperma və sidik izləri. Ləkələr də qan izlərində olduğu kimi şərtlərə 
uyğun olaraq götürülür.  
Hadisə yerində və maddi sübutlarda aşkar edilmiş tüklər tam və 
ya hər bir yerdən onların çox hissəsi götürülür. Onlarda tər ifrazatı  
qoymamaq və zədələməmək üçün tükləri ucuna rezin taxılmış pinset 
və ya rezin əlcəklərlə götürmək məqsədəuyğundur.  
Meyitin qalıqları olması güman edilən kül nümunəsi qatlarla 
müxtəlif sahələrdən götürülür. Hər bir nümunə 50-100 q miqdarda 
götürülərək dərinliyi və götürüldüyü yer göstərilməklə ayrılıqda 
qablaşdırılır. Nümunələr spektroqrafik müayinələr üçün tibbi 
kriminalistika şöbəsinə göndərilir.  
Meyitin entomoloji faunasına aid nümunənin götürülməsi 
aşağıdakı göstərilənləri nəzərə almaqla, onlara əməl olunmalıdır. 
Həşəratların yumurtaları, tırtılları, pupları, yetişmiş milçək və 
böcəklər bir birindən ölçüsünə, xarici görünüşünə, rənginə görə 
fərqlənirlər. Onlar meyitin üzərindən, meyit olan çökəklikdən, onun 
altında olan torpaqdan 30 sm-ə qədər olan dərinlikdən 30-dan 50-yə 
qədər sayda götürülür. Ayrılıqda 200-500 ml həcmində olan qablara 
yerləşdirilir. Qabın ağzı hava buraxan qalın material ilə bağlanır, 
dibinə isə nəm yonqar və az miqdarda qida (ət parçası) qoyulur. 
Onları günəş şüası altında və istilik cihazları yanında saxlamaq 
olmaz. Canlı nümunələrin bir hissəsini 700-li etil spirtdən istifadə 
edib konservləşdirməklə entimoloji müayinə üçün bioloji şöbəyə 
göndərmək olar. 
Sərbəst nümunələr istintaq baxışı kimi prosessual hərəkətlər 
(hadisə yerinə, meyitə, ərazi və əşyalara baxış) çərçivəsində axtarış 
və götürmə zamanı alına bilər. Adətən bunlar torpaq, su, meyit 
Cinayət mühakimə icraatının  
məhkəmə-tibbi təminatı  
 293
faunası, meyit yandırılmasında istifadə edilən yanacaq, texnologiya 
məhsulları, sənaye tullantıları və digər nümunələrdir. Bu nümunələrin 
götürülməsində xüsusi biliyə zərurətin olmaması fikri düz deyil. 
Onların düzgün seçilməməyi ekspert rəyinə mənfi təsir göstərə bilər 
və təkrar, əlavə istintaq hərəkətlərinə və istintaqın vaxtının 
uzadılmasına səbəb ola bilər. 
Su nümunəsi suda meyit və onun hissələri tapıldıqda və ya qəbul 
edilmiş keyfiyyətsiz suyun orqanizmə mənfi təsir göstərdiyi hallarda 
götürülə bilər. Su nümunəsinin götürülməsini müstəntiq təşkil edir və 
lazım olduqda  bu istintaq hərəkətinə müxtəlif sahə mütəxəssislərin 
(məhkəmə tibb eksperti, hidroloq, toksikoloq, sənaye və kommunal 
gigiyena sahəsində mütəxəssislər) cəlb edir. Su nümunəsinin 
kimyəvi, fiziki, bakterioloji tərkibi, meyit tapılan su hövzəsində 
yaşayan planktonun növü ilə meyitin orqan və toxumasında tapılan 
plankton ilə müqayisə etmək üçün tədqiq olunur. Bəzən isə 
meyitlərin bədəni və paltarlarında olan neft məhsulları suda olan neft 
məhsulları ilə müqayisə olunur. Diatom-planktonunun tətbiq etmək 
üçün su nümunəsi 0,5-1 litrdən az olmayaraq güman olunan batma 
yerindən suyun dibinə  və 10-15 sm dərinlikdən ayrı-ayrı şüşə qablara 
götürülür. Əgər batma yeri məlum deyilsə, meyit aşkar olunduğu 
yerdən su nümunəsi götürülür. Suda diatomların az olduğu vaxtlarda 
çox miqdarda götürülüb saxlanmış suyun nümunəsi müayinə olunur. 
Qaba təsadüfi plankton düşməməsi üçün əvvəl o, distillə olunmuş 
suda yuyulur, distillə olunmuş su olmadıqda həmin su hövzəsinin 
suyu ilə yaxalanır.  
Meyitlərin ekshumasiyasında basdırılma müddətini, torpağın 
xüsusiyyətlərinə görə təyin etmək üçün həmçinin müqayisəli 
məhkəmə kimyəvi tədqiqat üçün (əgər ölümün zəhərlənmədən baş 
verdiyi güman olunursa) torpaq nümunəsi götürülür. Torpaq 
nümunəsi hər biri 500 sm3 olmaqla 6 ədəd – torpağın meyitlə 
kontaktda olan hissələrindən (baş, sağ, sol, yuxarı, aşağı ətraflar, 
meyitin vəziyyəti və pozasına görə) götürülür. Əlavə olaraq meyit 
tapılan yerdən 5-10 metr məsafədən az olmayaraq torpaq nümunəsi 
götürülür və protokolda, ona əlavə olunan sxemlərdə göstərilir. 
 
Şakir Musayev  
 
294
Nümunələr təmiz şüşə bankalara yığılır, ağzı qapanır. Tətbiq olunan 
məqsəd və metodlara görə torpaq çox və ya az götürülə bilər.  
Torpaq və bitki nümunələrinin, meyit və onun tapıldığı yerin 
faunası   ilə birlikdə yığılması ölümün baş vermə müddətinin, meyitin 
göstərildiyi yerdə qalma müddətinin təyini üçün birlikdə entomoloji 
müayinəsi məqsədəuyğundur. Torpaq nümunəsi meyitin tonqalda 
tapıldığı və külün götürülməsi zamanı da götürülə bilər. Bu zaman 
torpaq səthindən 2-3 nümunə və tonqalın ətrafından torpaq nümunəsi 
götürülür.  
Meyitin yandırılması üçün istifadə olunan yanacaq qalmışsa, 
onun hər növündən (benzin, mazut, odun, kömür, torf və s.) 100 q-
dan az olmayaraq götürülməlidir.  
Eksperimental nümunələr ekspert eksperimenti zamanı məhkəmə 
tibbi ekspertizanın icra olunması gedişində alınır. Məhkəmə tibbi 
ekspertiza obyektlərinin müqayisə olunması, onların identifikasiyası, 
o cümlədən eksperimental nümunələrin alınıb istifadə olunmasının 
ümumi prosessual təşkili və nəzəri qaydaları xüsusi rəhbərliklərdə öz 
əksini tapmışdır («İti alətlərlə zədələnmələrin məhkəmə tibbi 
trassoloji məsələləri», 1998; «İti alətlərlə zədələnmələrin tibbi 
kriminalistik aspektləri», 1999; «Zədələrin morfoloji əlamətlərinin 
qrafik kodlaşdırılması», 1999; «Məhkəmə təbabəti», dərslik, 2006 
Ş.M.Musayev;). 
Eksperimental nümunələrin alınmasının əsas qaydası obyektin 
özünün alınmasına maksimal uyğun olan izin qoyulmasını 
yaratmaqdır. Ekspert tərəfindən müqayisə nümunələrinin alınması 
tədqiq olunan cinayətlərdə iz qoyma mexanizmini həmişə təmin 
etmir. Bu daha çox dinamik izlərə aiddir. Çünki bunlar zədə alətinin 
quruluşunu əks etdirməklə bərabər həmçinin cinayətkarın vərdişlərini 
də göstərə bilər. Bu mənada hərəkətin dinamik sterotipini nəzərə 
almaqla şübhəli şəxsin (təqsirləndirilən şəxsin) eksperimental 
zədələrin alınmasında iştirakı tələb oluna bilər. Prosessual normalara 
görə bu istintaq eksperimenti zamanı mümkündür. Əlbəttə, bu halda 
şübhəli şəxs və ya təqsirləndirilən şəxsə qarşı məcburi hərəkətlər 
etmək olmaz. Belə hal eksperimentin nəticəsinə mənfi təsir göstərə 
bilər. Məhkəmə tibb ekspertinin əsas rolu əvvəl aparılmış ekspert 
Cinayət mühakimə icraatının  
məhkəmə-tibbi təminatı  
 295
müayinəsini nəzərə alaraq, eksperimental zədələrin alınma şəraitini 
fiksə etməklə buna düzəliş etməsidir (məsələn, əl hərəkətlərinin 
istiqaməti və tempi, iz yaradan və iz götürən obyektlərin qarşılıqlı 
vəziyyəti və s.). 
Nümunələrin qablaşdırılması maddi sübutların qablaşdırılmasında 
olduğu kimidir. Qablaşdırma obyektin və onun xüsusiyyətlərinin 
saxlanılmasını təmin etməli, onların itməməsinə və 
dəyişdirilməməsinə səbəb olmamalıdır. Qablaşdırma vasitələri 
yuxarıda göstərilmişdir. Onlar əvvəldən hazırlanmalı, təmiz, quru 
olmalı, germetiklik təmin edilməlidir. Əvvəllər bioloji və kimyəvi 
maddələrlə təmasda olmuş  vasitələrdən istifadə etmək olmaz.  
Nümunələrin növündən asılı olmayaraq (həşəratlar istisna 
olmaqla) onlar Birliyin müvafiq laboratoriya şöbələrinə qurudulmuş 
vəziyyətdə göndərilməlidir. Qan, ağız suyu, digər maye nümunələri, 
ifrazatlar (tənzifdə və ya əşya şüşəsində) günəş şüası düşməyən istilik 
cihazlarından uzaqda otaq temperaturunda həşəratlar üçün əlçatmaz 
yerdə qurudulur. Bu onların xüsusiyyətlərin saxlanılmasına köməklik 
edir. 
Nümunələri çox liflənən materiallarda, sintetik, polietilen və 
sellofan materiallarda bükülməsi məsləhət deyil. Onlar rütubəti 
saxladıqları üçün nümunələrin çürüməsinə səbəb ola bilər. Polietilen 
materialdan yalnız qısa müddətdə qurumamış obyektin bükülməsi 
üçün istifadə etmək olar. Bu zaman material üzərində «nümunələr 
nəmdir və bu vəziyyətdə saxlamaq olmaz!» sözləri yazılmalıdır. 
Polietilen materialdan uçucu nümunələrin germetik qablaşdırılması 
üçün istifadə etmək olar.  
Yuxarıda göstərilən təbii nümunələr (qan, ağız suyu, tüklər) insan 
orqanizminin həyat məhsulları olduqları üçün onları 
konservləşdirmək olmaz. 
Nümunələr maddi sübutlardan ayrılıqda qablaşdırılır. Ayrı 
sahələrdən götürülmüş tük nümunələri, eyni sahədən götürülmüş, 
lakin quruluş əlamətlərinə görə fərqli nümunələr, iş və nəzarət üçün 
götürülmüş nümunələr bir birindən ayrılıqda qablaşdırılır.  
Eyni iş üzrə olan, lakin ayrılıqda qablaşdırılmış nümunələr bir 
qayda olaraq ümumi bir taraya, qutuya və ya paketə yerləşdirilir. Bu 
 
Şakir Musayev  
 
296
zaman elə etmək lazımdır ki, onlar daşınma zamanı bir birinə 
qarışmasın. Paket və ya qutunun üzərinə obyektin növü, sayı, 
alınmasının yeri, tarixi, üsulu, əşya daşıyıcısının xarakteri barəsində 
yazı qeyd olunur.  
Nümunələrin digər prosessual hərəkətlərin gedişində alınmasını 
(o cümlədən mütəxəssisin iştirakı ilə) müstəntiq həmin istintaq 
hərəkətinin protokolunda qeyd edir. Nümunələrə bu halda protokola 
əlavə kimi baxılır. Müqayisəli tədqiqat üçün nümunələrin 
götürülməsi protokolu iş üzrə sübut sayılmır. Belə ki, onda olan 
göstəricilərdən sonrakı ekspert rəyində istifadə olunur. Buna görə də 
protokolda olan yazı ilə istintaq hərəkətində iştirak edən mütəxəssis 
tanış olmalıdır. Protokolda nümunələrin götürülməsi növü, sayı, yeri, 
tarixi, üsulu (yuyuntu, qaşıntı və s.) qablaşdırılmanın növü və 
üzərində olan yazılar əks olunmalıdır. Protokola istintaq hərəkətinin 
ayrı-ayrı mərhələsinin foto və cədvəlləri əlavə oluna bilər.  
Nümunələrin müayinəsi xüsusi müayinə metodları tələb etdiyi 
üçün ekspertə nümunələrin mənbəyi olmuş obyektin vəziyyətini 
bilmək lazımdır. Məsələn, nümunənin növündən asılı olaraq 
protokolda meyitin vəziyyəti, onun qəbul olunması şərtləri, keçirilmiş 
olduğu xəstəliklər (canlı şəxs və ya meyit), maddi sübutların 
götürülməsi zamanı hava şəraiti, eksperimental nümunələrin alınması 
üçün istifadə olunan əşyaların vəziyyəti və s. Müayinə zamanı 
ekspert tərəfindən götürülmüş nümunələr ekspert sənədinin protokol 
hissəsində fiksə olunur və bu zaman nümunələrə rəydə əlavə kimi 
baxılır. Əgər onların müayinəsi digər ekspert müəssisələrində 
keçirilirsə və ya onlar digər ekspertiza çərçivəsində müayinə 
olunursa, nümunələr müstəntiqə verilir. Müstəntiq hal şahidlərinin 
iştirakı ilə onların qablaşdırılması, tanınması və dəyişdirilməməsi 
üçün tədbirlər görməlidir. Nümunələrin götürülməsi barəsində 
müstəntiq götürülmə protokolu tərtib edir, onun surəti ekspertə verilir 
və rəyin surəti ilə birlikdə Birliyin arxivində saxlanılır. Nümunələrin 
götürülməsi protokolu onların alınması protokolundan fərqli olaraq iş 
üzrə maddi sübutdur və obyektin həqiqiliyini sübut edir.  
Mütəxəssisin nümunələrin götürülməsi barəsində istintaq 
hərəkətinin nəticələrinə ilkin qiymət verməsi tələb oluna bilər. 
Cinayət mühakimə icraatının  
məhkəmə-tibbi təminatı  
 297
Məsələn, sonrakı müqayisəli tədqiqat üçün nümunələrin yararlı 
olmasına, onların alınmasında xüsusi qaydalara əməl olunmasına, 
istintaq hərəkətinin təkrar icra edilməsinə zərurət olmasına qiymət 
vermək. Nümunələrin tədqiqat üçün Birliyin müvafiq şöbələrinə 
göndərilməsini müstəntiq təmin edir. 
 
Şakir Musayev  
 
298
FƏSİL 11. TANINMAYA TƏQDİM ETMƏ. 
 
11.1. Şəxsiyyətin təyin edilməsi 
məqsədi ilə xüsusi məhkəmə tibbi 
biliklərdən istifadə etmə formaları. 
 
Məhkəmə təbabətinin ən vacib və aktual problemlərindən biri də 
şəxsiyyətin identifikasiyasıdır. İnsan şəxsiyyətinin (naməlum 
meyitin) təyin olunmasının müxtəlif üsulları var. Təcrübədə bu 
məsələ 3 üsulla həll olunur:  
1. DİN-də mövcud olan müxtəlif hesabat-qeydəalma və axtarış 
sistemlərindən istifadə etməklə əməliyyat-axtarış tədbirləri gedişində. 
2. İstintaq və məhkəmə hərəkətlərinin icra olunması ilə (əgər 
cinayət işi başlanmışdırsa). 
3. Məhkəmə ekspertizası və ya xüsusi müayinələr aparılması ilə. 
Məlum səbəblərdən məhkəmə tibb ekspertləri daha çox 
identifikasiyanın ekspert qiymətləndirməsinə diqqət ayırırlar. Ona 
görə də şəxsiyyət identifikasiyası problemi məhkəmə təbabətində 
xüsusi elmi hissə kimi ayrılmışdır. 
Bununla belə məhkəmə-tibb ekspertləri tez-tez naməlum şəxsin 
(meyitin) istintaq identifikasiyasına da cəlb olunurlar. Bu məqsədlə 
aparılan prosessual hərəkətlərə hadisə yerlərində naməlum şəxsin 
meyitinə baxış, digər yerlərə istintaq baxışı, itkin düşmüş şəxsin 
güman olunan yaşayış yerinə baxış, tibbi sənədlərin axtarılıb 
götürülməsi (itkin düşmüş şəxsin yaşayış yerində), müqayisəli 
tədqiqat üçün nümunələrin götürülməsi, ekshumasiya, tanınmaya 
təqdim etmə və sairə aiddir. 
Qanuna görə şəxsiyyətin təyin olunmasının müxtəlif formaları 
bərabər sübutedici əhəmiyyət kəsb edir. Məhkəmə-tibb eksperti 
rəylərinin nəticələri elmi əsaslandırılmış olduğuna görə şəxsiyyətin 
identifikasiyasına dair məhkəmə-tibbi ekspertinin rəyi digər 
formalara nisbətən daha çox əhəmiyyət kəsb edir və digər sübutlarla 
bərabər hesab olunur. Qanunvericilik ekspert rəyini, istintaq, 
məhkəmə hərəkətləri protokollarını və digər sübutları sübut 
Cinayət mühakimə icraatının  
məhkəmə-tibbi təminatı  
 299
mənbələri kimi göstərməklə yanaşı, istintaqı aparan şəxs, müstəntiq, 
prokuror üçün onların əvvəlcədən qəbul olunmuş gücə malik 
olmadığını göstərir. Məhkəmə, prokuror sübutları öz daxili 
inamlarına görə qiymətləndirir və bu zaman onlar qanun və 
vicdanlarını rəhbər tutaraq cinayət işində olan sübutlar yığımına 
əsaslanırlar. Sübutların qiymətləndirilməsində bir şübhəsiz əsas var – 
sübutların qanuni alınıb tərtib olunması. Lakin burada da onların 
məntiqi formaları, sübutların mütləq və ya güman olunan faktlarla 
göstərilməsini nəzərə almaq lazımdır.  
Qanunvericilik şəxsiyyətin müəyyən olunması üçün ekspertizanın 
keçirilməsini mütləq nəzərdə tutmur. CPM-nə görə zərərçəkmişin, 
şübhəli və təqsirləndirilən şəxsin yaşının təyini üçün ekspertiza onun 
yaşını göstərən sənədlərin olmaması və ya şübhəli olması zamanı 
keçirilə bilər. Qalan hallarda insanın və ya naməlum meyitin 
şəxsiyyətinin təyin olunması qanunda nəzərdə tutulan üsullarla icra 
oluna bilər. Onlardan biri də tanınmaya təqdim etmədir. Prosessual 
qanunvericilik tanınmaya təqdim etmədə xüsusi biliklərdən istifadə 
olunma mümkünlüyünün barəsində tam məlumat vermir. Belə ki, 
müstəntiq, prokuror və məhkəmənin iştirakı ilə ekspertə hər bir 
istintaq hərəkətində iştirak etmək hüququ verdiyi halda, tanınmaya 
təqdim etmə kimi istintaq hərəkətində ekspertin və ya mütəxəssisin 
iştirakı barədə heç nə deyilmir. Meyitlərin tanınmasında məhkəmə 
tibb ekspertlərin iştirakı böyük əhəmiyyət kəsb edir. Lakin xüsusi 
ədəbiyyatlarda, normativ sənədlərdə məhkəmə həkiminin tanınmada 
iştirakının prinsipi və işinin məzmunu, onun müstəntiq və digər 
əməliyyat işçiləri ilə qarşılıqlı əlaqəsi lazımi səviyyədə əks 
etdirilməmişdir. Bu səbəbdən də müstəntiq şəxsiyyətin təyin 
olunması ilə bağlı məhkəmə təbabəti sahəsi mütəxəssisinin ona 
edəcəyi kömək, onun hansı hallarda iştirakının vacib olması və ya 
hansı hallarda çox da vacib olmaması barəsində tam məlumatlı 
olmur. Son illərdə məhkəmə təbabəti sahəsində mütəxəssislərin həlak 
olmuşların və xüsusən kütləvi insan ölümü zamanı həlak olmuşların 
tanınmasında işlərinin təşkili barədə məsələlər işlənməyə başlamışdır. 
Məsələni tənzim edən normativ sənədlərin olmaması o demək deyil 
ki, məhkəmə təbabəti sahəsində mütəxəssis naməlum meyitlərin 
 
Şakir Musayev  
tanınmasında iştirak etmir və şəxsiyyətin müəyyənləşdirilməsinə cəlb 
oluna bilməz. Əksinə, hüquq mühafizə orqanlarının və məhkəmə-
tibbi xidmətin müştərək fəaliyyətlərinin düzgün təşkil olunduğu 
hallarda ekspert və istintaq təcrübəsi həlak olmuşların şəxsiyyətinin 
təyinində məhkəmə təbabəti elmindən prosessual və qeyri prosessual 
formada istifadənin səmərəliliyi həmişə yüksək olmuşdur.  
 
Sxem №10. Şəxsiyyətin identifikasiyası məqsədi ilə məhkəmə 
təbabəti biliklərindən istifadənin formaları. 
 
 
 
 
300
 
Şəxsiyyətin identifikasiyası məqsədi ilə  
məhkəmə təbabəti biliklərindən istifadənin formaları 
 
 
 
 
 
 
 
 
 
 
 
 
 
 
 
 
İnsanın (meyitin) şəxsiyyətini təyin etmək məqsədi ilə aparılan 
geniş yayılmış istintaq hərəkəti tanınmaya təqdim etməkdir. Aşağıda 
tanınmaya təqdim etməkdə məhkəmə təbabəti sahəsində mütəxəssisin 
iş metodları, işinin təşkili və prosessual əsasları göstərilir. 
 
Məhkəmə tibbi ekspertiza 
 
Meyitlərə baxışda iştirak 
İnsanın (meyitin) 
şəxsiyyətini müəyyən edən 
əlamətlərin təyini 
 
Dindirmədə iştirak 
Baxışda və götürmədə 
iştirak (tibb sənədləri və s.) 
Müqayisəli tədqiqat üçün 
nümunələrin 
Tanınmaya təqdim etmədə 
iştirak 
Hadisə yerinə baxışda və 
axtarışda iştirak 
Cinayət mühakimə icraatının  
məhkəmə-tibbi təminatı  
 301
11.2. Tanınmaya təqdim etmə anlayışı 
və onun prosessual məzmunu. 
 
Tanınmaya təqdim etmə müstəqil istintaq hərəkəti kimi müəyyən 
istintaq taktikası, metodikası, terminologiyası və həmçinin məhkəmə 
təbabəti sahəsində olan mütəxəssislər də daxil olmaqla iştirakçıların 
hərəkətlərinin məzmunu və ardıcıllığı ilə xarakterizə olunur. 
Tanınmaya təqdim etmənin əsas prosessual tələbləri və qaydalarını 
məhkəmə tibb ekspertinin bilməsi vacibdir. 
Tanınmaya təqdim etmənin adında onun məqsədi, məzmunu və 
metodikası əks olunur. Tanınmaya təqdim etmə prosessual hərəkət 
olub, tanıyan şəxsə, müşahidə olunan obyektin eyniliyinin, ümumi 
soy mənsubiyyətinin təyin olunması və ya əksinə, fərqləndirilməsi 
üçün müstəntiq (məhkəmə) tərəfindən obyektin təqdim edilməsindən 
ibarətdir. Tanınmanın mahiyyəti konkret təqdim olunan obyektin 
yaddaş və şüurda əvvəl formalaşıb möhkəmlənmiş obyektlə predmet 
mahiyyəti ilə müqayisə olunmasıdır. Tanınmaya təqdim edən 
subyektlərə, prokuror, müstəntiq və məhkəmə, tanıyan subyektlər isə 
müxtəlif prosessual statusa malik şəxslər, şahid, zərərçəkmiş, şübhəli 
şəxs və müqəssir aiddir. Tanıyan şəxs müstəntiq və ya iş üzrə təyin 
olunmuş ekspert ola bilməz. Tanınan obyekt müəyyən şəxs və 
meyitlərdən başqa hər hansı bir digər əşya, həmçinin heyvanlar, yer 
sahəsi də ola bilər. Tanınmaya təqdim etmənin qanuni tələblərindən 
danışarkən bu istintaq hərəkətinin bəzi məcburi prosessual 
elementlərini qeyd etmək lazımdır.  
CPM–nə uyğun olaraq tanıyan şəxslər ilkin olaraq şəxsi, əşyanı, 
onların xüsusiyyətlərini gördükləri şərait barəsində dindirilir və bu 
zaman onlara yönəldici suallar yol vermək olmaz. Tanınan obyekt 
digər obyekt və şəxslər, əşyalarla imkan daxilində xarici görkəm və 
xüsusiyyətlərinə görə oxşar olmaqla birlikdə təqdim edilməlidir. 
Konkret obyektlər, o cümlədən meyitlər olmadıqda foto, video və 
digər təsvirlərlə tanınma aparıla bilər. Bu zaman onların və digər 
obyektlərin sayı üçdən az olmamalıdır. İstintaq hərəkəti zamanı 
 
Şakir Musayev  
 
302
tanıyan şəxs hansı əlamət və xüsusiyyətlərinə görə şəxsi və ya əşyanı 
tanıyıb-tanımaması barədə izahat verməlidir.  
Tanınmaya təqdim etmənin gedişi və nəticələri protokolda əksini 
tapır. Protokol istintaq hərəkətinin bütün iştirakçıları, o cümlədən də 
mütəxəssis tərəfindən imzalanır. Məhkəmə-tibbi təcrübədə ekspert 
meyit və onun hissələri ilə bağlı tanınmaya təqdim etməyə cəlb oluna 
bilər. Meyitlərə görə tanınmanın özünəməxsus prosessual 
xüsusiyyətləri vardır. Naməlum meyitlərin digər meyitlərlə birlikdə 
qrup şəklində tanınmaya təqdim edilməsi qanunla tələb olunmur. 
Qanunvericilik burada meyitin təqdim olunmasının psixoloji 
aspektlərini və təşkil etmənin çətinliklərini nəzərə alır (məsələn, digər 
meyitlərin olmaması). Meyitlərin tanınmasının təşkili və digər 
tələbləri başqa obyektlərdə olduğu kimidir. 
1994-cü ildə məhkəmə təbabəti ədəbiyyatında «Personifikasiya» 
termini meyit qalıqlarının konkret şəxsə məxsus olmasını təyin 
edərkən ekspert hərəkətini göstərmək məqsədi ilə işlənmişdir. Burada 
söhbət «identifikasiya» anlayışının əvəz edilməsindən getmir. 
«İdentifikasiya» terminindən fərqli olaraq «personifikasiya» 
şəxsiyyətin əlamətlərini obyektlər qrupu üzrə təyin olunması 
mümkünlüyünü göstərir. Yəni bu identifikasiya üçün lazım olan 
informasiya azlığında əhəmiyyət kəsb edir. Sonradan personifikasiya 
termini meyitlərin tanınması üçün istifadə olundu. Personifikasiya 
termini latın mənşəli olub, persona – şəxsiyyət, facere – etmək 
deməkdir. Sözün hərfi mənasını nəzərə alsaq, həmin termini 
tanınmanın bir növü kimi, yəni tanıyan şəxsin yaddaşında cansız 
obyektlərin (meyitin) və konkret şəxsin əlamətlərinin 
möhkəmlənməsi kimi qəbul etmək olar. Tanınmanın qeyri  konkret 
və qeyri-obyektiv əlamətlərlə keçirildiyi hallarda istintaq hərəkətinin 
bütün iştirakçıları üçün əlverişlidir. Tanınmanı ifadə edən şəxs, 
obrazı dəqiq təsvir edə bilmir və öz fikrini duymaqla intuisiya ilə 
sifətin ümumi cizgiləri əsasında təsvir edir. Kriminalistik 
ədəbiyyatlarda istifadə olunan tanınmanın psixoloji təsnifatı kimi 
simultan (sintetik) tanınmanın adı çəkilir. Simultan tanınmanın 
mahiyyəti ondan ibarətdir ki, eynilik və qrup mənsubiyyəti barədə 
nəticə tanıyan şəxs tərəfindən obyektin ümumi qavranmasına əsasən 
Cinayət mühakimə icraatının  
məhkəmə-tibbi təminatı  
 303
həmin anda deyilir. Bu zaman şəxsiyyətin fiziki əlamətlərinin şüurlu 
analizindən yan keçirir. Tanınmanın bu növündə personifikasiya 
termini yararlıdır.  Qeyd etmək lazımdır ki, tanınmaya məhkəmə tibb 
eksperti onun xüsusi biliyinin tələb olunduğu zaman cəlb olunduğu 
üçün o zaman personifikasiya yuxarıda göstərildiyi kimi başa düşülür 
və ekspertin burada iştirakı əhəmiyyət kəsb etmir. Simultan 
tanınmadan fərqli olaraq suksessiv tanınma - obyektə söz təsvirinin 
ayrı-ayrı elementləri, əlamətləri, xüsusi nişanələri, bəzən isə unikal 
nişanələrinin ayrılması ilə həyata keçirilir. Bu halda tanınma 
termininin personifikasiya ilə əvəz olunması prosessual və hərfi 
mənada əsaslı deyil.  
 
Şakir Musayev  
 
304
11.3. Tanınmaya təqdim etmədə 
ekspertin (mütəxəssisin) iştirakı 
 
Tanınmanın nəticəsi və onun dəqiqliyini təyin edən vacib faktor 
bu istintaq hərəkətinin prosessual tələblərinə əməl olunması, onun 
bütün iştirakçılarının rasional effektli hərəkəti və qarşılıqlı əlaqələrin 
düzgün təşkil olunmasıdır. İnsanın anatomik və fizioloji əlamətlərinin 
identifikasiyada xüsusi əhəmiyyəti üzərində dayanmadan 
(ədəbiyyatlarda lazımi qədər məlumatlar var) tanınmaya təqdim 
etmədə məhkəmə təbabəti sahəsində mütəxəssisin iştirakı işinin 
təşkilini nəzərdən keçirək. Bu baxımdan öncə meyitləri tanınmaya 
təqdim etmədə iştirak etməyə dəvət olunan məhkəmə təbabəti 
sahəsinin mütəxəssisi aşağıdakı prinsipləri rəhbər tutmalıdır. 
1. Prosessual hərəkətin təşkili və onun aparılmasında müstəntiqin 
rəhbər rolu. 
2. Əvvəldən planlaşdırmanın zərurəti. 
3. Meyitin və itkin düşmüş şəxsin əlamətlərinin müəyyən 
edilməsinə maksimal cəhd. 
4. Əlamətlərin qiymətləndirilməsi və onların identifikasiya üçün 
əhəmiyyətinə diferensial yanaşma (onların populyasiyada davamlığı, 
dəyişkənliyi və yayılmasını nəzərə almaqla). 
5. Tanıyan şəxsin psixoemosional vəziyyətinin nəzərə alınması. 
Prosessual nöqteyi-nəzərdən tanınmaya təqdim edilmədə 
məhkəmə tibb eksperti və məhkəmə təbabəti sahəsi üzrə digər 
mütəxəssis iştirak edə bilər (cinayət işi açılmış və ekspertiza təyin 
olunmuşdursa). 
Tanınmada iştirak etmiş mütəxəssis sonra həmin iş üzrə ekspert 
qismində iştirak edə bilər. Tanınmaya təqdim etmədə hal şahidləri 
iştirak edir. Meyitlərə görə tanınmaya təqdim olunmuş məhkəmə tibb 
ekspertinin işi 3 mərhələdən ibarətdir: hazırlıq, tanınmanın özündə 
iştirak etmə, istintaq hərəkətinin nəticəsinin qiymətləndirilməsində 
iştirak etmə. 
Hazırlıq mərhələsinə aiddir: 
1. Meyitin tanınmaya təqdim olunmasının məqsədəuyğunluğu və 
Cinayət mühakimə icraatının  
məhkəmə-tibbi təminatı  
 305
imkanları barəsində müstəntiqə məlumat vermək. 
2. Ölmüş və itkin düşmüş şəxslərin əlamətlərinin müəyyən 
olunmasında müstəntiqə kömək etmək. 
3. Meyitləri tanınmaya hazırlamaq. 
4. İstintaq hərəkətinin keçirilməsi üçün zəruri şəraitin yaranması, 
onun vaxtının, yerinin planlaşdırılmasında müstəntiqə kömək etmək. 
Meyitin tanınması üçün 2 şərtin olması zəruridir: Tanınma ölmüş 
şəxsin sağlığında onu görüb tanımış şəxslərin iştirakı ilə olmalıdır və 
ölmüş şəxsin xarici görkəmi tanınmaya yararlı olmalıdır. 
Məhz göstərilən hallar meyitlərin tanınmasının prinsipial 
mümkünlüyünü müəyyən edir və burada müstəntiq tərəfindən bu 
prosessual hərəkətin həyata keçirmənin məqsədəuyğunluğunun 
müəyyənləşdirilməsində məhkəmə-tibb ekspertinin köməyinə ehtiyac 
yaranır. Nəzərə almaq lazımdır ki, zədələr və ölümdən sonra baş 
verən proseslər nəticəsində meyitin xarici görkəmində yaranmış 
kobud dəyişiklər tanınmaya təşəbbüs üçün mütləq əsas deyil. Hər bir 
hal tanınmaya imkan verə bilən konkret əlamətlərə görə, onların 
görünüşü davamlığı, dəyişkənliyi, həmçinin tanıyan şəxsin meyitin 
əlamətlərini nə qədər bilib yadda saxlaması ilə təyin edilir. Məlumdur 
ki, hətta kəskin dəyişkənliyə məruz qalmış şəxslərin meyitlərində 
tanınmaya yararlı xüsusi əlamətlər (xallar, piqment ləkələri, ziyillər 
və s.) yaxşı saxlanılır. Keçirilmiş travmadan, xəstəliklərdən, cərrahi 
əməliyyatlardan sonra yaranan anatomik defektlər, çapıqlar, 
döyənəklər, siviş çapıqları, tatuirovkalar, diş aparatında olan 
xüsusiyyətləri də yararlı xüsusi əlamətlərə aid etmək olar. Həmin 
əlamətlərin aşkar olunduğu hallarda hətta kəskin çürümə və 
mumifikasiyaya məruz qalmış meyitlərin əvvəlcədən xüsusi 
hazırlanmasından sonra tanınmada müsbət nəticə alına bilər.  
Tanıyan şəxsin öz nəticəsinə əmin olmadığı və əlamətləri dəqiq 
yadda saxlamadığı hallarda da tanınmaya təqdim etmədən imtina 
etmək olmaz.  
Naməlum şəxsin meyitinin və ya itkin düşmüş şəxsin əlamətləri 
məhkəmə tibbi müayinədən və meyitə hadisə yerində baxışdan əlavə 
şahidlərin dindirilməsi, həmin şəxslərin yaşadığı yerə baxış, müxtəlif 
əşyaların, sənədlərin, nümunə obyektlərinin seçilib götürülməsi ilə 
 
Şakir Musayev  
 
306
müəyyən oluna bilər. Məhkəmə təbabəti sahəsində mütəxəssis 
müstəntiq tərəfindən göstərilən bu istintaq hərəkətlərinin hər birinə 
cəlb oluna bilər.  
Dindirilməyə meyiti tanınmaya təqdim ediləcək insanın yaxınları, 
tanışları, itkin düşmə halını bildirən şəxslər cəlb olunur. Dindirmədə 
iştirak edən məhkəmə təbabəti sahəsində mütəxəssis müstəntiqə itkin 
düşmüş şəxsin xarici görkəminin bütün detallarını protokolda düzgün 
əks etdirmədə, onun görkəmində nəzərə çarpan əlamətləri, onların 
xarakteri və lokalizasiyasının, keçirilmiş travma və xəstəliklərin, 
fizioloji vəziyyətlərin xüsusiyyətlərini və vərdişləri aşkar etməyə 
kömək edir. İtmiş şəxsə harada, nə vaxt, hansı tibbi yardım 
göstərilməsini aydınlaşdırması da vacibdir. Tanıyan şəxslərdən geniş 
məlumatın alınmaması yolverilməzdir. Şahid ifadələrini meyit 
müayinəsinin nəticələri ilə müqayisə etməklə müstəntiq şəxsin 
sağlığında olan nəzərə çarpacaq əlamətləri təyin edir və onların hər 
hansı bir sosioloji status (daimi qulluq) tibbi müayinə, xüsusi müalicə 
tələb etməsini müəyyən edir. Tanıyan şəxsə identifikasiya əlaməti 
hesab edilən bütün əlamətlərin ətraflı təsvir  etmək imkanı 
verilməlidir. Yadda saxlamaq lazımdır ki, tanıyan şəxs, bəzən isə 
müstəntiq özü insanın xarici görünüşünün elmi terminləri, əlamətləri, 
xüsusiyyətləri, tibbi və kriminalistik anlayış və ifadə olunma 
formaları ilə tanış deyillər. Bu mənada məhkəmə həkiminin vəzifəsi 
istintaq hərəkəti iştirakçılarının arasında qarşılıqlı anlaşma 
yaratmaqdır. Kriminalistik təcrübədə isə terminoloji çətinliklər xüsusi 
metodlarla – fotorobotların, fotoalbomların tərtib edilməsi ilə aradan 
qaldırılır.  
Əgər tanıyan şəxslə itkin düşmüş yaxın tanış olmamışlarsa, 
dindirmə zamanı bəzi məsələlər – itkin düşmüşün obrazının yadda 
qalma şəraiti (onu görmənin məsafəsi, müddəti, günün vaxtı, 
işıqlanma, hava şəraiti, ətrafdakı səs-küy) aydınlaşdırılır. Nəticənin 
qiymətləndirilməsində dindirilən şəxsin psixoemosional vəziyyəti 
nəzərə alınmalıdır. Dindirilmədə digər bir tibbi aspekt – meyiti 
tanıyan şəxsdə hər hansı bir xəstəlik, travma nəticələrinin olmasını 
aydınlaşdırmaqdır. Bunlar həmin şəxsin qavranmasına və tanımasına 
mənfi təsir göstərə bilər. Ən vacib hallarda məsələ komisyon 
Cinayət mühakimə icraatının  
məhkəmə-tibbi təminatı  
 307
ekspertiza ilə həll oluna bilər. Lakin mütəxəssis belə hallarda şəxsin 
tanınmada iştirakının məqsədəuyğunluğu barədə məsləhət verə bilər. 
Fiziki və psixi çatışmamazlığı olan şəxslərin tanınmaya cəlb 
edilməsində tanınmanın nəticəsi şübhə altına alır.  
Əvvəllər operativ axtarış işlərində və ya istintaq hərəkətlərində 
iştirak edib və tanınan şəxsi görmüş və tanımış insana, tanınmaq üçün 
meyiti və digər obyektləri təqdim etmək olmaz. Bəzi hallarda meyit 
tanınmaq üçün eyni vaxtda bir çox şəxslərə təqdim edilir. Belə hala 
daha çox meyitə hadisə yerində baxış zamanı rast gəlinir. Bu zaman 
tanınmaya təqdim etmə barədə protokol tərtib edilmir və tanıyan 
şəxslər dindirilmir (qısa sorğu istisna olmaqla). Nəticə isə müstəntiq 
tərəfindən hadisə yerinə baxış protokolunda fiksə edilir. CPM-nə 
uyğun olaraq məhkəmə tibb eksperti istintaq baxışında, axtarışda 
itkin düşmüş şəxsin mənzilinə baxışda əşyaların, müqayisə olunacaq 
nümunələrin, tibbi sənədlərin götürülməsində iştirak edə bilər. 
Bunların şəxsiyyətin identifikasiyasında rolu ola bilər. Belə 
obyektlərə itkin düşmüş şəxsin əşyalarında qalmış tüklər, çəkilmiş 
dişlər, diş protezləri, paltar və yataq dəstlərində bioloji mənşəli 
maddə izləri (qan, ağız suyu, tər, sperma və s.), kəsilmiş dırnaqlar 
aiddir. Məhkəmə həkiminin vəzifəsi müstəntiqin diqqətini baxış və 
götürmədə göstərilən tibbi aspektlərə yönəltmək, onların 
götürülməsinə və protokol qaydasında  tərtib edilməsində müstəntiqə 
kömək göstərməkdir. 
Məhkəmə təbabəti sahəsində mütəxəssisin işə cəlb olunması itkin 
düşmüş şəxsin və ya meyitin fərdi əlamətləri olan sənədlərin 
axtarılmasında da müstəntiqə kömək edə bilər. Məsələn, o müstəntiqə 
hansı sənədin – xəstəlik tarixi, ambulator vərəq, fərdi tibbi vərəq, 
rentgen və flüoraqrammalar, təcili tibbi yardım talonları, tibbi 
arayışlar, həkim məsləhətinin nəticələri, resept və analiz blankları, 
jurnalda olan qeydlər, sanator-kurort vərəqlərin götürülməsi, 
saxlanma müddətinə uyğun onların tapılması, onların əsli və ya 
surətlərindən istifadə olması barəsində və digər məlumatları verə 
bilər. Məhkəmə həkimi müstəntiq tərəfindən götürülməli və iş 
materialına əlavə olunmalı tibbi sənədlərin götürülməsinə də cəlb 
oluna bilər. Ümumi cins, yaş əlamətlərinə görə mütəxəssis rentgen-
 
Şakir Musayev  
 
308
flüoroqrammaların, foto, kino və digər sənədlərin təxmini olaraq 
axtarılan şəxsə məxsus olduğunu, təsvirin tibbi sənədlərdə olan 
qeydlərə (zədələrin yerləşməsi, müddəti və s.) uyğun olduğunu qeyd 
edə bilər. Sənədlərin informativliyini əvvəlcədən qiymətləndirilməsi 
də vacibdir. İşdə çatmamazlıqlar, dəqiq oxunmayan və ziddiyyətli 
yazılara görə vaxtında əlavə məlumatlar toplanıb və dindirmələr 
aparıla bilər. Məhkəmə tibb eksperti öz fikrini o əlamətlərə görə 
şifahi söyləyə bilər ki, onların qiymətləndirilməsi xüsusi müayinə 
tələb etmir. 
Tanınmaya qədər meyit «meyitlərin məhkəmə tibbi ekspertizası 
və onların saxlanması qaydalarına» müvafiq olaraq hazırlanmalıdır. 
Zədələrin, çirklənmələrin, ölümdən sonra dəyişiklərin olması sifətin, 
bədənin tanınmaz hala salınması və deformasiya olunması hallarında 
meyitin restavrasiyası aparılır. Meyitlərin tualetindən əvvəl onların və 
onlarda olan zədələrin, xüsusi əlamətlərin foto və video şəkilləri 
çəkilir, müqayisəli tədqiqat nümunələri götürülür və həmin əlamətlər 
fiksə olunur (bunlar meyitin tualeti zamanı itə bilər). Sonra meyitin 
üzərindəki çirklənmə, su, mexaniki , yuyucu və əridici vasitələrlə 
yuyulur. Qulaq, burun, ağız boşluqları kənar maddələrdən təmizlənir. 
Zədə və ölümdən sonra yaranmış dəyişilmiş sahələrə bədən rəngində 
kosmetik krem nazik və bərabər səviyyədə pudra çəkilir. Bu zaman 
elə etmək lazımdır ki, onlar xüsusi əlamətləri örtməsin. Tükləri elə 
daramaq lazımdır ki, sifət, qulaq seyvanları və xüsusi əlamətlər açıq 
qalsın. Meyit yaxşı saxlanmışdırsa, gözə açıq vəziyyət verilir. Bunun 
üçün göz qapağının altına nazik pambıqdan, kalium zəyindən (su ilə 
qarışdıqda sıyıq şəkilli maddə yaranır) ibarət tampon qoyulur və ya 
göz qapaqları dəriyə rəngsiz yapışqanla yapışdırılır. Meyitə təbii 
görkəm vermək üçün gözə 1-2 damcı 50%-li qliserinin sulu məhlulu 
damızdırılır. Bu məhluldan həmçinin göz almasının formasını bərpa 
etmək üçün istifadə etmək olar. O, iynə ilə gözün ön kamerasına 
yeridilir. Yaralar və seksion kəsiklər səliqəli tikilir, deformasiyanı 
aradan qaldırmaq üçün təbii dəliklərə və boşluqlara tamponlar 
qoyulur. Skelet sümüklərinin qəlpələri mexaniki olaraq və ya 
yapışqan, gips, plastilin ilə uyğunlaşdırılır. Olmayan sümüklər 
plastilin və gipsdən hazırlanmış protezlərlə əvəz olunur. Yumşaq 
Cinayət mühakimə icraatının  
məhkəmə-tibbi təminatı  
 309
toxumaların kiçik defektləri bədənin başqa yerlərindən götürülmüş 
dəri parçaları ilə örtülür. Kəskin meyit çürüməsi zamanı meyit 
emfizemasını aradan qaldırmaq üçün dodağın, ağız boşluğunun, göz 
qapaqlarının selikli qişasının daxili səthlərində və qulaq arxasında  
kəsiklər aparılır və sonra bu nahiyələr masaj edilir. Dərinin rənginin 
saxlanılması və bərpa edilməsi üçün zəif formalin, hidrogen-peroksid 
və 20%-li karbol turşusu məhlulundan istifadə olunur. Onlarla dəri 
isladılır, silinir və dəri altına yeridilir. Meyitə onun tapıldığı vaxt 
əynində olan paltarlar geyindirilir və ya paltarsız təqdim olunur. 
Restavrasiya meyit yarıldıqdan sonra həyata keçirilir. Meyitin 
hazırlanmasında görülən işlər müstəntiq tərəfindən tanınmaya təqdim 
olma protokolunda qeyd edilir. Tualet və restavrasiya meyitin foto və 
video şəkilinin çəkilməsi ilə  başa çatır. 
Tanınmaya təqdim etməni meyitin tualetinə qədər və sonra, 
paltarların geyindirməsindən sonra aparmaq olar. Şəraitin belə 
dəyişməsi tanınmanı həm tanıyan şəxs, həm də istintaq üçün daha 
uğurlu edir. 
Nəhayət, meyitlərin tanınmaya təqdim etmədə hazırlığın əsas 
mərhələlərindən biri də istintaq hərəkətində vaxtın, yerin, şəraitin 
planlaşdırılmasıdır. Bu məsələni müstəntiq həll edir. Ekspert isə 
ölümdən sonra meyitin dəyişməsi və tanıyan şəxsin yaddaş 
xüsusiyyətlərini nəzərə alıb bu hərəkəti mümkün qədər tez keçirmə 
zərurəti barəsində müstəntiqə məlumat verir. 
Meyitlərin tanınmaya təqdim olunduğu yer, adətən, meyitxana 
olub psixoemosional cəhətdən və meyitxananın öz şəraiti cəhətdən 
tanıyan şəxs üçün çox əlverişli deyil. Həmçinin ölümdən sonrakı baş 
verən dəyişikləri də nəzərə alsaq, tanıyan şəxs üçün nəticəyə 
gəlməyin necə çətin olmasını söyləmək olar. Buna görə də 
meyitxananın personalı bu zaman sakit, diqqətli, emosional fonu 
aradan qaldıran şərait yaratmalıdırlar. Meyitxanada diqqəti cəlb edə 
biləcək kənar şəxslər, o cümlədən də kənar meyitlər olmamalıdır. 
Meyitxana kifayət qədər yaxşı işıqlanmalıdır. Müstəntiq və məhkəmə 
təbabəti sahəsində mütəxəssis bir həkim kimi tanıyan şəxsdə qəflətən 
güclü reaksiyaların və xəstəliklərin kəskinləşməsi kimi hadisələrin 
 
Şakir Musayev  
 
310
olmasını və lazım gələrsə təcili tədbir görülməsini nəzərdə 
tutmalıdırlar.  
Məhkəmə həkiminin bir vəzifəsi də istintaq hərəkətində iştirak 
edənlərin tibbi təhlükəsizliyini təmin etməkdir. Burada söhbət 
yoluxucu xəstəliklərə tutulma və parazitlərin yayılmasının qarşısını 
almaqdan gedir. Bunun üçün meyit və onun paltarları, o cümlədən də 
meyitxana xüsusi işlənir. Ölümün xüsusilə təhlükəli infeksiyalardan 
baş verdiyi hallarda meyitin tanınması yalnız foto və digər şəkillərlə 
aparılır.  
Cinayət mühakimə icraatının  
məhkəmə-tibbi təminatı  
 311
11.4. Tanınmaya təqdim etmədə 
ekspert (mütəxəssisin) fəaliyyətinin 
məzmunu və alqoritmi. 
 
Məhkəmə tibbi xidmətin hüquq mühafizə orqanlarının işçiləri ilə 
itkin düşmüş şəxsin və meyitin şəxsiyyətinin müəyyən olunmasında 
qarşılıqlı əlaqənin təşkil olunması bir çox müəlliflər tərəfindən 
göstərilmişdir. 
İstintaq hərəkətinin əvvəlində müstəntiqin təklifi ilə məhkəmə 
həkimi istintaq hərəkətlərinin iştirakçılarına tanınan meyitdə bu və ya 
digər şəxsiyyətin təyini əlamətlərinin olub-olmamasını 
müəyyənləşdirməkdə kömək edir. Mütəxəssisin iştirakı ilə müstəntiq 
itkin düşmüşün fərdi xüsusiyyətləri ilə dindirmə gedişində və digər 
sənədlərdə olan göstəricilərlə müqayisə edir. Cins, bədən quruluşu 
əlamətləri, paltarların ölçüləri, ayaqqabının və ayağın uzunluğu, başın 
və papağın əhatəsi, bədənin uzunluğu, xarici görkəmin şəkil 
əlamətləri, stomatoloji statusu müəyyən olunur. Təqdim olunan 
meyitə adətən uzanmış vəziyyətdə stolda baxılır. Əvvəl şəxsiyyətin 
təyinində daha informativ hesab edilən sifətə baxılır, sonra isə 
tanıyan şəxsə bədənin digər hissələri göstərilir. Onun xahişi ilə 
meyitin vəziyyəti və pozası dəyişdirilə bilər. Qeyd etmək lazımdır ki, 
qohumları öz yaxınlarını adətən şaquli vəziyyətdə görürlər. Uzanmış 
vəziyyətdə isə görünüşün bucaq və rakursu dəyişir və insanın 
subyektiv olaraq xarici görkəmi və əlamətləri dəyişə bilər. Buna görə 
də şübhəli hallarda meyitə şaquli vəziyyət də vermək lazımdır. 
Tanıyanın xahişi və müstəntiqin təklifi ilə tanınma üçün meyit 
paltarda da təqdim oluna bilər. Müstəntiqin göstərişi ilə ekspert əlavə 
baxış rejimində istintaq hərəkəti zamanı tanıyan şəxsin göstərdiyi 
əlamətləri axtarır. Tanıyan şəxsin xüsusi əlamət və digər şəxsiyyət 
əlamətlərinin yaxşı qavraması üçün digər vasitələrdən – işıqlanmanın 
xüsusi növlərindən, restavrasiyanın müxtəlif üsullarından (makiyaj, 
bədən vəziyyətini dəyişmə, bədənin zədələnmiş hissələrin bərpası, 
fotoqrafiya, video çəkiliş və s.) istifadə olunur. Müstəntiq göstərilən 
hərəkətlərin aparılması üçün mütəxəssisdən izahat tələb edə bilər. 
 
Şakir Musayev  
 
312
Müstəntiqin icazəsi ilə məhkəmə həkimi tanıyan şəxsə istintaq 
hərəkətinə dair suallar verə, ondan xüsusi əlamətlərin yerləşməsi, 
travma, xəstəliklər barəsində verdiyi ifadəsini dəqiqləşdirməyi xahiş 
edə bilər,  yönəldici suallara yol vermək olmaz. Əgər tanıyan şəxs 
ona təqdim olunan meyitdə konkret şəxsi tanıdığını söyləyirsə, bu 
zaman ona bir daha hansı əlamət və xüsusiyyətlərinə görə meyiti 
tanıdığı barədə izahat verməsi təklif olunur. 
Bir çox bioloji identifikasiya əlamətləri şərti davamlıdır. Onlar 
vaxt və yaşla əlaqədar, ölümdən sonrakı proseslər, zədələnmələr, 
meyitin qaldığı şərait (yüksək və aşağı temperatura, su) və digər 
hallarla bağlı dəyişilə bilər. Buna görə də məhkəmə təbabəti 
sahəsində mütəxəssisin bir vəzifəsi də identifikasiya əlamətlərinin 
davamlılığı, dəyişkənliyi, onların populyasiyada yayılması, müəyyən 
yığımda unikallığı barəsində müstəntiqə ətraflı məlumat verməkdir. 
Əgər tanınmaya təqdim etmə meyitin müayinəsinə qədər 
aparılırsa, tanınmanın nəticələrini nəzərə almaqla ekspertizanın planı 
dəqiqləşdirilir. Əlavə və laborator müayinələrinin sayı, ardıcıllığı, 
meyitdən götürüləcək toxuma və hissələrin sayı, saxlama müddətləri, 
identifikasiya üçün hansı əlavə materialların tələb olunması 
müəyyənləşdirilir. Tanınma fotoşəkil və videoyazıya görə olunursa, 
nəticənin obyektiv olması üçün onlar xarici əlamətləri oxşar olan 
(bədən quruluşu, yaşı, boyun uzunluğu, sifətin forması, tüklərin 
rəngi, cinsi) digər meyitlərin təsviri ilə təqdim olunur. Təsvirlərin 
toplanmasında məhkəmə həkimi müstəntiqə kömək edə bilər. Qanuna 
görə təsvirlərin sayı üçdən az olmamalıdır. Obyektlərin hədsiz çox 
olması tanıyanın diqqətini yayındırar və nəticədə tanınmaya mənfi 
təsir göstərə bilər. Meyitlərin şəxsiyyətinin təyin olunmasında video 
və fototəsvirlərin səmərəliliyi təcrübədə təsdiq olunmuşdur. Bu 
texniki vasitələrdən ekspertin gündəlik işində də istifadə etmək olar. 
Şəkil miqyasla çəkilir və o, fiksə olunan detalları örtməməlidir. 
Apparatın optik oxu obyektin səthinə perpendikulyar qoyulur. Ardıcıl 
olaraq meyitin ümumi görkəmi (paltarda və paltarsız, meyit tualetinə 
qədər və sonra), siqnalitik çəkilişə müvafiq başın görünüşü, xüsusi 
əlamətlər çəkilir. Bu zaman işıq bərabər düşməli, kölgələr 
olmamalıdır.  
Cinayət mühakimə icraatının  
məhkəmə-tibbi təminatı  
 313
Bəzən istintaq orqanları işçiləri tərəfindən meyitin tanınması 
onun paltarlarının və ya onunla olan əşya və sənədlərin tanınması ilə 
əvəz olunur. Texnogen və təbii fəlakətlərdə kütləvi qırğın nəticəsində 
çoxsaylı meyitlər olduqda bu əşyaların təqdim olunması daha 
məqsədəuyğundur. Lakin bu hal həlak olanın şəxsiyyətini gümanla 
təyin olunmasına imkan verə bilər. Meyitlə birlikdə tapılmış əşya və 
sənədlərin tanınmasına onların müəyyən şəxsə mənsub olmasının 
sübutu kimi baxmaq olar, ancaq onlar şəxsiyyəti identifikasiya etmir. 
Kriminalistikada maraqlı şəxslər tərəfindən istintaqı yalan istiqamətə 
yönəltmək üçün müxtəlif vasitələrdən meyitlərin geyiminin və 
sənədlərin dəyişdirilməsi barəsində məlumatlar vardır. 
Kriminalistik ədəbiyyatda təkrar tanınmaya təqdim etmə 
məqsədəuyğun hesab olunmur. Qanuna görə şəxsin eyni şəxs və eyni 
bir əlamətlər ilə təkrar tanınmasına yol verilmir.  
Meyitlərin təkrar tanınmasına qanun yol verir. Bu zaman meyiti 
tanıyan şəxsin psixi vəziyyəti, istintaq hərəkətini və öz məsuliyyətini 
tam dərk etməməsi nəzərə alınır. Heç də hamı öz yaxın qohumunun 
ölüm faktını görməyə və göstərməyə psixi cəhətdən hazır olmur. 
Təkrar tanınmanın keçirilməsi ilkin istintaq hərəkətində yol verilmiş 
prosessual və taktiki səhvlər zamanı (məsələn, işıqlanmanın kifayət 
qədər olmaması) və ya yalandan tanıma və ya tanımamağa əsas 
olduqda məqsədəuyğundur. Hərbi münaqişələr, təbii və texnogen 
fəlakətlər zamanı tanınmaya təqdim etmədə spesifik şərtlər yaranır. 
Bütün bunlar məhkəmə tibbi xidmətlə hüquq mühafizə orqanlarının 
qarşılıqlı hərəkətinə digər yanaşma, yeni iş metodlarının tətbiq 
olunmasını tələb edir. Bunların arasında vizual tanınmaya yararlı 
meyitlərin ayrılması birgə istintaq ekspert qrupunun, məhkəmə tibbi 
xidmət qərargahı strukturunda xüsusi tanınma bölməsinin 
yaradılması, əşya və paltarların göstərilməsi ilə həlak olmuşların 
şəkilləri olan stend və vitrinlərin yaradılması xüsusi əhəmiyyət kəsb 
edir. 
Canlı şəxsin tanınmasında istintaq hərəkətindən əvvəl tanınan 
şəxsə təqdim olunan (üçdən az olmamaqla) şəxslər arasında hər hansı 
bir yer tutmağı təklif olunur və protokolda müvafiq qeydiyyat 
aparılır. Tanıyan şəxsin təhlükəsizliyini təmin etmək üçün 
 
Şakir Musayev  
 
314
müstəntiqin qərarı ilə tanıyan şəxsin tanınanlarla vizual müşahidəsi 
olmaması üçün şərait yaradıla bilər. Bu halda hal şahidləri tanıyan 
şəxs olan yerdə olmalıdır. 
Cinayət mühakimə icraatının  
məhkəmə-tibbi təminatı  
 315
11.5. Tanımaya təqdim olunmanın 
nəticələrinin qiymətləndirilməsi və tərtib edilməsi. 
 
Tanınmaya təqdim olunmanın nəticələri prosessual qaydada 
müvafiq protokollarda tərtib olunmalıdır. Protokol iş üzrə sübutdur, 
cinayətin açılmasında və cinayət işinə məhkəmədə baxılmasında 
böyük əhəmiyyəti var.  
Protokol, CPM-nin (maddə 241) tələblərinə uyğun tərtib olunur. 
Burada tanıyan şəxs, tanınmaya təqdim edilən əşya və şəxs barəsində, 
istintaq hərəkətinin keçirilmə şəraiti və nəticələri barəsində məlumat 
verilir. Tanıyan şəxsin ifadəsi imkan daxilində sözbəsöz yazılır və 
tanınmanın əlamətləri xüsusilə dəqiq qeyd olunmalıdır. Məhkəmə 
təbabəti sahəsində mütəxəssis protokolun tərtib olunması 
mərhələsində  müstəntiqə istintaq hərəkətinin gedişi, onun öz 
hərəkətləri, istifadə olunmuş xüsusi vasitələrinin texniki xarakteri və 
sairin fiksə olunmasında kömək edir. Tanınmaya təqdim edilmə 
keçirildiyi ardıcıllıqla protokolda göstərilməlidir. 
Mütəxəssis protokolda tibbi xarakterli sözləri korrektə edə və 
şifahi surətdə istintaq hərəkətinin əhəmiyyəti barəsində fikrini 
söyləyə bilər. Protokol istintaq hərəkətinin bütün iştirakçıları, o 
cümlədən də mütəxəssis tərəfindən imzalanır. Oxunduqdan sonra 
protokola edilmiş qeydlər və çatmamazlıqlar yazılır. Bəzən meyitlərə 
görə tanınma ekshumasiya prosesində, onun torpaqdan 
çıxarılmasından dərhal sonra edilir. Bu zaman tanınmanın nəticələri 
meyitin ekshumasiyasının ümumi protokolunda qeyd oluna bilər. 
Meyit tanınmaya digər yerlərdə təqdim olunursa, ayrıca protokol 
tərtib olunur. 
Tanıyan şəxsin tanınmanın nəticələri barəsində aşağıdakı fikirləri 
ola bilər: 
1.Meyitin və ya axtarılan şəxsin dəqiq olaraq tanınması və ya 
tanınmaması. 
2.Oxşarlığın və fərdin göstərilməsi. 
3.Göstərilən məsələnin nə dəqiq, nə də güman olunan halda həll 
edilməsinin qeyri-mümkünlüyü. 
 
Şakir Musayev  
 
316
Həlak olanın və ya itkin düşmüş şəxsin tanınması və ya 
tanınmaması barəsində nəticəyə müstəntiq gəlir. Tanıyan şəxsin, 
mütəxəssis və ekspertin tanınma barəsində hər hansı bir dərəcədə 
fikirinə baxmayaraq, əsas nəticəni müstəntiq çıxarır və o, bunu iş 
üzrə toplanmış materiallar əsasında edir.  
Tanınmanın nəticəsi tanıyan şəxsin axtarılan şəxsi nə qədər yaxşı 
tanımasından, onların əlaqəsinin müddətindən, bir yerdə olma 
müddətindən (daimi, təsadüfən, tək-tək hallarda) asılıdır. Lakin bu 
faktorlar da mütləq deyil. Çünki, yaxın qohumlar da bəzən onlara 
yaxın olan şəxsləri həmişə tanımır və əlamətlərini dəqiq göstərə 
bilmir. 
İlkin dindirmədə tanıyan şəxs insanın bütün əlamətlərini həmişə 
yadına sala bilmir və yeni əlamətləri istintaq hərəkəti zamanı yadına 
salır. Bu ziddiyyət deyil, çünki insanın yaddaş qabiliyyətinin 
aktivləşməsi mümkündür. Bununla yanaşı tanıyan şəxsin dindirmədə 
verdiyi ifadə ilə tanınmada göstərilən əlamətlər uyğun olmasa, 
tanınmanın nəticəsi şübhə altına alına bilər. 
Meyitə görə tanınmanın nəticəsini qiymətləndirdikdə müstəntiq 
və ekspert tanıyanın psixoemosional vəziyyətini  nəzərə almalıdır. 
Sakit baxılma, həyəcanlanma, stress, tanıyan şəxsi hədələmə 
hallarından asılı olaraq qavrama və yaddaş şübhəli olar. Nəticədə 
tanınma müxtəlif ola bilər. Zəruri hallarda bu vacib faktorun nəzərə 
alınması psixoloq və psixiatrın iştirakı ilə ola bilər. Tanınmanın 
nəticəsinə dindirilənin fərdi əlamətləri yadda saxlamaq qabiliyyəti 
xüsusiyyəti də (fotoqrafın, rəssamın, stilistin) təsir göstərir. 
Mütəxəssis şəxsiyyətin əlamətlərinin identifikasion əhəmiyyəti 
barəsində müstəntiqə məsləhət verdikdə hər hansı bir müayinə 
aparmır. Əgər müayinə zəruridirsə, müstəntiq məhkəmə-tibb 
ekspertizasının təyin edilməsi barəsində qərar qəbul edir. 
Cinayət mühakimə icraatının  
məhkəmə-tibbi təminatı  
 317
11.6. Naməlum meyitlərin şəxsiyyətinin 
təyinində məhkəmə tibbi xidmətin 
digər iştirak formaları. 
 
Tanınmaya görə axtarış və digər istintaq hərəkətləri keçirilməsi 
ilə bağlı məhkəmə tibb eksperti tanınmada bilavasitə iştirak etmədən 
başqa, müstəntiqin digər tapşırıqlarını da yerinə yetirə bilər. 
Əvvəllər məhkəmə tibbi xidmət şəxsiyyəti məlum olmayan 
meyitin əllərini ayırır və onları daktiloskopik müayinəyə hazırlayırdı. 
Hazırda isə DİN-nin inzibati ərazi orqanları strukturunda xüsusi 
kriminalistik bölmələr yaranmış və onlar bu işin icrasının çox 
hissəsini öz üzərilərinə götürmüşdürlər. Məhkəmə tibbi ekspertin 
vəzifəsi isə əli ayırıb qablaşdırmaq və onu müqayisə üçün müstəntiqə 
təqdim etməkdir. 
Müstəntiqin məhkəmə tibb ekspertinə digər tapşırığı sonrakı 
tanınma və naməlum şəxsin meyitin paltarlarının saxlanılıb 
qorunmasının təşkili, meyitin sifətinin gips maskalarının hazırlanması 
üçün onun sifətinin tualetini etməkdir.  
Müstəntiqin icazəsi ilə təqdim edilən çərçivədən kənar müstəqil 
prosessual hərəkət kimi o, ilkin yoxlama üçün onu tanıya bilən 
şəxsləri tanımaya buraxa bilər. Əgər cinayət işi açılmayıbsa, meyiti 
tanımaq üçün kənar şəxslərin onun yanına buraxılmasında 
müstəntiqin icazəsi tələb olunmur. Lakin meyitxananın işçiləri həmin 
şəxslərin pasport göstəricilərini jurnala qeyd etməli və onların 
göstərdiyi məlumatları hüquq mühafizə orqanlarına xəbər 
verməlidirlər. 
Bəzən məhkəmə tibb xidməti idarələrinə hüquq mühafizə 
orqanları tərəfindən itkin düşmüş şəxslərin axtarılması ilə bağlı 
ekspert materiallarının hesabatını yoxlamaq barəsində sorğu edilir. 
Göstərilən yoxlamanın heç bir tədqiqat və ekspert əhəmiyyəti olmasa 
da , bu hüquq mühafizə orqanları ilə qarşılıqlı əlaqənin, məhkəmə 
tibbi xidmətin məlumat informasiya müxtəlifliyinin bir formasıdır və 
hüquq mühafizə orqanlarına meyit haqqında əlavə məlumat alıb 
 
Şakir Musayev  
 
318
sonrakı yoxlamanı dərinləşdirməyə və şəxsiyyətin identifikasiyası 
ekspertizasını aparmağa imkan verir. 
Mütəmadi olaraq məhkəmə tibbi ədəbiyyatlarda tanınmamış 
meyitlərin göstəriciləri barəsində ekspert bankının təşkil olunması 
haqqında məlumatlar öz əksini tapsa da, bunu məqsədə müvafiq 
hesab etmək olmaz. Daha effektli yol DİN-də olan itkin düşmüş 
şəxslərin axtarışı barəsində vahid dövlət hesabatı sisteminin 
təkmilləşdirilməsidir. Məhkəmə tibb eksperti naməlum meyitlərin 
axtarılıb şəxsiyyətinin müəyyən olunmasında iştirakının bir forması 
da əməliyyat işçiləri tərəfindən meyiti müayinə etmiş şəxsə itkin 
düşmüşün yaşına, cinsinə uyğun fotoşəkillər seriyasının 
göstərilməsidir. Bu zaman mütəxəssis və əməliyyat işçisi meyitin 
xarici əlamətləri ilə fotoşəkillərdə olan əlamətləri  birlikdə müqayisə 
edirlər. Bununla kəskin fərqləri olan bir çox şəxslər tez inkar edilir və 
daha dəqiq yoxlanılması zəruri olan şəxslər qrupu ayrılır. Bu metod 
effektiv olub, vaxta qənaət etməyə imkan verir. 
Məhkəmə tibbi xidmətin və hüquq mühafizə orqanlarının 
göstərilən qarşılıqlı əlaqə prinsiplərinə əməl olunması naməlum 
meyitlərin şəxsiyyətlərinin və itkin düşmüş şəxslərin şəxsiyyətinin 
təyin olunmasının təşkilində istintaq-axtarış və ekspert hərəkətlərinin 
maksimal effektli olmasına şərait yaradır. 
Cinayət mühakimə icraatının  
məhkəmə-tibbi təminatı  
 319
FƏSİL 12. EKSHUMASİYA 
 
12.1. Ekshumasiya anlayışı 
və onun prosessual əsasları. 
 
«Ekshumasiya» sözü latın dilindən hərfi mənada «torpaqdan 
çıxarılma» kimi tərcümə olunur (exhumatio: ex – çıxarılma, humus - 
torpaq), torpağa tapşırılma («inhumasiya») sözünün əks mənasıdır. 
Ekshumasiya meyitin dəfn olunan yerdən çıxarılmasına deyilir. 
CPM-də (maddə 237) ekshumasiyaya müstəqil prosessual hərəkət 
kimi baxılır. İstintaq hərəkəti kimi ekshumasiyanın 3 fərqləndirici 
cəhəti var. 
I. CPM-də yalnız meyitlərin ekshumasiyasından söhbət gedir. 
Digər əşyaların torpaqdan çıxarılması isə başqa prosessual 
hərəkətlərin dairəsinə aid hesab olunur. 
II. CPM-si əvvəllər basdırılmış meyitlərin ekshumasiyası hallarını 
tənzim edir. Burada meyitin qəbul olunmuş qaydalara müvafiq 
basdırılıb-basdırılmamasından asılı olmayaraq cinayət izini açmaq 
üçün onun basdırıldığı yerdən çıxarılması nəzərdə tutulur.  Bu zaman 
basdırılma yeri yalnız qəbir deyil, digər yerlər – mavzoley tipli 
məzarlar, divarlar, boşluqlar, sərdabələr, yandırılmış meyitlərin külü 
olan yerlər, su hövzələri və digər yerlər ola bilər.  
III. CPM-də qaldırılmış və istintaq olunan cinayət işinin 
aparılması çərçivəsində istintaq hərəkətlərindən söhbət gedir.  
Qazıntı işlərində təsadüfi aşkar olunan (tikinti işlərində, arxeoloji 
qazıntılarda, axtarış-xilas etmə işlərində), digər yerə köçürmək üçün 
qohumların xahişi ilə çıxarılan meyitlərin və digər kənar 
ekshumasiyalar istintaq hərəkəti hesab edilmir və CPM-yə uyğun 
prosessual sənəd tərtib olunmur. Kriminal motivlərlə bağlı (pul əldə 
etmə, intiqam, soyğunçuluq, ələ salma, cinsi həvəsi təmin etmə və s.) 
cinayət xarakterli ekshumasiyalar da mövcuddur. Buna bənzər 
hallarda meyitin basdırıldığı yerdən çıxarılması sonrakı mərhələlərdə 
məhkəmə tibbi ekspertizanın obyekti ola bilər.  
 
Şakir Musayev  
 
320
Meyitlərin ekshumasiya olunmasına əsas və hadisələrin təsnifatını 
aşağıdakı kimi xarakterizə olunur: 
1. Meyitin rəsmi qaydada icazəli ekshumasiyası; 
Məhkəmə-tibbi məqsədlərlə; 
Qəbiristanlığın bir yerdən digər yerə köçürülməsi; 
Meyitin bir qəbiristanlıqdan başqa bir qəbiristanlığa köçürülməsi; 
Basdırılanın şəxsiyyətinin müəyyən edilməsi məqsədi ilə 
(şəxsiyyətin cinayət istintaqı axtarışı ilə bağlı olmayan hallarda); 
Elmi - tarixi məqsədlərlə; 
2. Meyitlərin təsadüfi ekshumasiyası; 
Torpaq işləri görülən və köhnə binaların sökülməsi zamanı 
təsadüfən basdırılmış meyitlərin aşkar olunması; 
3. Meyitlərin cinayət xarakterli ekshumasiyası; 
Soyğunçuluq məqsədilə; 
Cinsi həvəsi təmin etmək məqsədilə (nekrofiliya); 
Təhqir etmə məqsədilə. 
Göstərilən təsnifat geniş olsa da, meyitlərin ekshumasiyasının 
bütün hallarını əhatə etmir (məsələn, dini ritual məqsədlə meyitlərin 
torpaqdan çıxarılması və s.). 
Məhkəmə tibbi məqsədlə aparılan ekshumasiya dedikdə burada 
məhkəmə tibbi xidmətin öz marağı ilə deyil, istintaq və məhkəmə 
orqanlarının tələbi ilə aparılan məhkəmə tibbi ekspertiza nəzərdə 
tutulur. 
Ekshumasiya olunmuş meyitlərin məhkəmə tibbi müayinəsinə 
zərurət müxtəlif səbəblərdən yaranır. Bunlar arasında ən geniş 
yayılanları aşağıdakılardır:  
• istintaq aparan orqanda kriminal basdırılmanın göstəricilərinin 
olması (məsələn, cinayət izini itirmək məqsədilə); 
• ölümün səbəbi təyin olunduqda və həkim tərəfindən tibbi 
arayış verildikdən sonra basdırılmış, lakin patoloji-anatomik və ya 
məhkəmə tibbi müayinəsi olmayan meyitlərin müayinəsinə zərurət 
yarandıqda (basdırıldıqdan sonra şəxsin ölümü ilə bağlı cinayət və 
mülki məsələlər yarandıqda); 
Cinayət mühakimə icraatının  
məhkəmə-tibbi təminatı  
 321
• meyitlərin ilkin patoloji və məhkəmə tibbi müayinəsinin 
natamam aparılması və hüquq mühafizə orqanlarında müayinəyə 
əsaslı şübhə yarandıqda; 
• meyit basdırıldıqdan sonra istintaq üçün yeni halların 
meydana çıxması və təkrar məhkəmə tibbi müayinənin 
keçirilməsinə tələb olunan hallarda. İlkin müayinəyə görə öz əksini 
tapmayan, iş üçün zəruri olan müqayisəli tədqiqat üçün 
nümunələrin götürülməsinə zərurət yarandıqda; 
• meyitin tanınmasına zərurət yarandıqda; 
• meyitin həqiqətən basdırıldığı yerdə olmasının 
yoxlanılmasında; 
• meyitlə birlikdə basdırılmış əşyaların götürülməsinə zərurət 
yarandıqda. 
Meyitin qəbirdən çıxarılması zərurəti olduqda müstəntiq ibtidai 
araşdırmaya prosessual rəhbərliyi həyata keçirən prokuror qarşısında 
meyitin qəbirdən çıxarılmasına icazə olması üçün məhkəməyə 
təqdimatla müraciət edilməsi haqqında əsaslandırılmış vəsatət 
qaldırır. Meyitin qəbirdən çıxarılması yalnız məhkəmənin qərarı 
əsasında həyata keçirilir (CPM, maddə 237.1). Məhkəmə tibb 
eksperti ekshumasiyaya bütün hallarda cəlb olunur. 
 
Şakir Musayev  
 
322
12.2. Dəfn işlərinin və yerinin təşkili. 
Dəfn adətləri. 
 
Ekshumasiyaya hazırlıq və onun aparılmasında ölkəmizdə 
mövcud olan dəfn işlərinin təşkili qayda-qanunlarını və milli adətləri 
nəzərə almaq lazımdır. Dəfn etmə - ölümdən sonra şəxsin meyitinin 
basdırılması - adət hərəkətidir. Dəfn etmə – bədənin (onun 
qalıqlarının) torpağa verilməsi (qəbirdə basdırma), suya verilməsi 
(suda basdırma) və yandırılması (kremasiya və sonradan kül olan 
qabın basdırılması) yolu ilə həyata keçirilə bilər. 
Dəfn etmə yerləri mənsubiyyətinə görə – dövlət, bələdiyyə, adətə 
görə – ictimai, etiqad üzrə, hərbi, tarixi-mədəni əhəmiyyətli, tarixi-
memorial ola bilər.  
İctimai qəbiristanlıqda ölənin öz vəsiyyəti əsasında, dəfn işlərini 
təşkil edən xüsusi xidməti qurumun qərarı ilə (əgər meyit qohumları 
tərəfindən tələb olunmursa) meyitlər basdırılır. İctimai qəbiristanlıq 
icra hakimiyyəti və yerli özünü idarəetmə orqanlarının nəzdində ola 
bilər. Bununla əlaqədar olaraq qəbiristanlığın fəaliyyətini 
tənzimləyən  qaydalar olur. İctimai qəbiristanlıqda basdırılmada dini, 
hərbi və digər adət-ənənələri nəzərə almaq lazımdır. Ölkə əhalisinə 
ictimai qəbiristanlıqda ailəvi basdırılmaq üçün yer verilə bilər. 
Etiqadı üzrə olan qəbiristanlıqda eyni dinə etiqad edən şəxslər 
basdırılır. Onlar yerli idarə orqanları nəzdində ola bilər və buna 
əsasən müvafiq dini birliklər onların fəaliyyətini tənzimləyirlər.  
Kənd yerlərində ictimai və etiqada görə olan qəbiristanlıqların  
fəaliyyətini vətəndaşlar özləri icra edir. 
Hərbi qəbiristanlıq ölmüş (həlak olmuş) hərbiçilərin, hərbi 
təlimdən çağırılmışların, daxili işlər orqanları işçilərinin və hərbi 
xidmətdən təxlis olunanların meyitlərinin basdırılması üçün (onların 
yaxın və qohumlarının iradəsinə zidd deyilsə) nəzərdə tutulur. Hərbi 
qəbiristanlıqlar da icra hakimiyyəti orqanları və yerli idarə etmə 
orqanlarının nəzdində ola bilər. 
Dəfn olunmanın bir qanuni növü də kremasiya olunmuş 
meyitlərin külünün torpağa və ya divara (hüzn divarı) basdırılmasıdır. 
Cinayət mühakimə icraatının  
məhkəmə-tibbi təminatı  
 323
Xüsusi ayrılmış torpaq sahələri icra hakimiyyəti və yerli idarəetmə 
orqanlarının nəzdində ola bilər. Kolumbarilər (kül saxlanan yerlər) 
cərgələrə bölünür, memorial lövhələrlə örtülür, lövhələrin üzərində 
dəfn olunan şəxsin adı, soy adı atasının adı, doğulduğu və öldüyü 
tarix yazılır. Kül qabları isə müxtəlif formada olub müxtəlif 
materiallardan hazırlanır sonra isə sellofan paketlərə yerləşdirilib 
dəfn olunur.  
Dəfn işinin təşkili müstəqil lisenziyası olan fəaliyyət olub, məişət 
xidmətinin bir növü hesab olunur. Dəfn işi icra orqanları və yerli 
özünü idarəetmə orqanları tərəfindən həyata keçirilir. Bu orqanlar 
sistemində bürolar, kombinatlar yaradılır. Onlar ölənin basdırılmasını 
və dəfn ilə əlaqədar digər işləri həyata keçirirlər. Dəfn işinə nəzarətin 
həyata keçirilməsi üçün icra hakimiyyəti və yerli idarəetmə 
orqanlarının tabeçiliyində dəfn işi ilə müşahidəçi qurumları yaradıla 
bilər.  
Dəfn etmə və basdırma barəsində qanunda sanitar-ekoloji 
tədbirlər nəzərdə tutulmuşdur. Qəbiristanlıqda yer seçdikdə torpağın 
xüsusiyyəti nəzərə alınır. Torpaq 2 metr dərinlikdən az olmayaraq 
quru, yüngül və hava keçirən olmalıdır. Qrunt suları səthdən 2 
metrdən yuxarı olduqda, həmçinin bataqlıq və torpaq sürüşən 
sahələrdə qəbiristanlıq salmaq olmaz. Zəruri hidrogeoloji şərait 
olmadıqda salınacaq qəbiristanlıq üçün yerin mühəndis işləri görünür. 
Buraya drenajların qoyulması, səthə kiçik dənəli torpaqların 
səpilməsi və s. aiddir. Qəbiristanlıqda yüksək qrunt suları olan 
sahələrdə (2 metr səthdən yuxarı) yalnız kremasiya edilmiş meyitlərin 
dəfn edilməsinə icazə verilir.  
Meyitin tabutla birlikdə və onsuz rəsmi qaydada dəfn olunması 
zamanı qəbirin dərinliyi yerli təbii şəraitdən və adət-ənənələrdən asılı 
olaraq müxtəlif ola bilər. Adətən onun dərinliyi yer səthindən tabutun 
qapağına qədər  2 - 2,2 metrdən artıq və 1,5 metrdən az olmur. 
Meyitin oturaq vəziyyətində dəfn olunduğu hallarda meyit üzərində 
torpaq qatının dərinliyi 1 metrdən az, qəbirlərin arasında məsafə isə 
0,5 metrdən az olmamalıdır. Yerdə basdırmaq üçün müxtəlif taxta 
tabutlar var. İllüminatorlu şəxsiyyətin identifikasiyası üçün konteyner 
 
Şakir Musayev  
 
324
tabutlar uzun müddətə daşınmaq üçün sinklənmiş metal tabutlar da 
mövcuddur.  
Qohumların və yaxınların eyni bir qəbirdə dəfn olunması tam bir 
qəbiristanlıq dövrü keçdikdən sonra (ölənin bədəninin tam çürüyüb 
minerallaşması vaxtı) mümkündür. Bu müddət yerli sanitar orqanları 
tərəfindən təyin olunur və bir qayda olaraq ilkin dəfndən təxminən 
10-15 ildən tez müəyyən olunmur.  
Milliyyətindən və dinindən asılı olaraq dəfn mərasimi müxtəlif 
olur.  
Müsəlman adət-ənənəsinə görə meyit kəfənə bükülür, sağ çiyin 
üstdə tabutsuz basdırılır. Bu zaman bədənə dölün ana bətnində olan 
vəziyyətinə bənzər vəziyyət verilir və meyitin sifəti müqəddəs şəhər 
hesab olunan Məkkəyə tərəf olmalıdır.  
Xristian adətinə görə tabut qəbirdə elə qoyulmalıdır ki, bədən 
üfüqi vəziyyətdə, baş qərbə, ayaqlar isə şərqə tərəf yönəlmiş olsun. 
Qəbir təpəciyi üzərinə xaç qoyulur. Xaç ayaqların proyeksiyası 
üzərində olmalıdır. Qəbir üstü abidələrin üzərinə də xaç çəkilir.   
Dəfn etmə şəraiti və basdırılma yerinə sanitar-epidemioloji və 
ekoloji nəzarət dövlət sanitar-epidemiologiya nəzarəti komitəsi 
tərəfindən həyata keçirilir.  
Basdırılma yerlərindən başqa məqsədlər üçün istifadə etməyə 
yalnız qəbiristanlıq köçürüldükdən 20 il sonra icazə verilir. Belə 
yerlərdən yalnız yaşıllıq salmaq üçün istifadə oluna bilər və yaşayış 
üçün binaların tikilməsinə icazə verilmir.  
Cinayət mühakimə icraatının  
məhkəmə-tibbi təminatı  
 325
12.3. Meyitin ekshumasiyasına hazırlıq 
 
Ekshumasiyanı planlaşdırdıqda bu prosessual hərəkətin məqsədi 
və onun nə qədər məqsədəuyğun olması məsələləri aydınlaşdırıl-
malıdır.  
Müstəntiq ekshumasiyanın gedişi, meyitin müayinəsi və sonrakı 
hərəkətlərdə qarşıya çıxan sualları tərtib edir. Sualların bir çoxuna 
cavab vermək imkanı meyitin qəbirdə olan vəziyyəti ilə bağlı 
məhdudlaşır. Ona görə də ekshumasiyanın keçirilməsinin məqsə-
dəuyğunluğu barədə məhkəmə həkiminin fikri həlledici rol oynaya 
bilər. 
Basdırıldıqdan sonra meyitdə baş verən dəyişikliklərin inkişaf 
səviyyəsi və xarakteri çoxsaylı faktorlardan asılıdır. Basdırılmadan 
sonra meyitdə baş verən dəyişikliklərin tempi və xarakterini təyin 
edən faktorlar aşağıdakı kimi xarakterizə olunur: 
I. Meyitin basdırıldığı yerdə qalma müddəti; 
II. Meyitin basdırılma şəraiti; 
2.1. Meyitin basdırılmasının baş verdiyi ilin vaxtı - fəsil (konkret 
coğrafi enliklərdə şərait nəzərə alınmalıdır); 
2.2. Meyitin basdırılma vaxtından təyin olunmuş ekshumasiyaya 
qədər keçən müddət ərzində meteoroloji şərait (havanın və torpağın 
temperaturunun dəyişməsi, yağıntının miqdarı, rütubət və s.); 
2.3. Meyitin basdırılma yeri; 
2.3.1. Torpaqda (qəbiristanlıq və başqa yerdə qəbirin dərinliyi, 
torpağın xarakteri – qum, gil, torf və s., torpağın kimyəvi tərkibi, 
rütubət, qrunt sularının səviyyəsi); 
2.3.2. Sərdabədə (mikroiqlim, rütubət, təbii ventilyasiya); 
2.3.3. Suda (mövsümi temperatur dəyişməsi, suyun dərinliyi, 
axarlığı, donması, su canlılarının tərkibi); 
2.3.4. Qabda (qabın olduğu şərait – qəbirdə, boşluqlarda, digər 
yerlərdə); 
2.4. Tabutda və ya tabutsuz basdırmada (tabutun hazırlandığı 
material, onun xüsusiyyətləri, görünüşü, hermetikliyi); 
2.5. Meyitin əynində paltarların olması və onun xarakteri; 
 
Şakir Musayev  
 
326
2.6. Mikrobların daxil olma mənbəyinin yaxınlığı, həşəratların, 
gəmiricilərin, nekrofaq heyvanların daxil olma mümkünlüyü 
(kanalizasiya axarları, çökəkliklər, tullantı yerləri və s.), basdırılma 
yerinin mikroflorasının xarakteri; 
3. Basdırılmadan əvvəl meyitin vəziyyəti; 
3.1. Ölümdən sonrakı dəyişikliklərin inkişaf dərəcəsi, basdırılana 
qədər entomofaunanın vəziyyəti; 
3.2. Ölümdən sonrakı dəyişikliyi sürətləndirən və ona mane olan 
şərait (ölümün səbəbi, ölən şəxsin sağlığında olan xəstəliklər, onda 
olan zədələrin xarakteri və yerləşməsi, ölümdən qabaq dərmanların 
qəbul olması, meyitin və onun paltarlarının təsadüfən və ya bilə-bilə 
kimyəvi maddələrlə çirkləndirilməsi, basdırılmadan əvvəl 
dezinfeksiya maddələrindən istifadə olunması, meyitin 
balzamlaşdırılması); 
3.3. Meyitin kremasiyası. 
Göstərilən faktorlar meyitdə ölümdən sonra baş verən 
dəyişiklərin surətini, toxumaların parçalanma müddətini (tez və ya 
gec baş verməsi, təbii konservasiya) müəyyən edir.  
Müstəntiqin və məhkəmə tibb ekspertinin yuxarıda qeyd olunan 
faktorların hər biri barəsində məlumatı olmalıdır. Məhkəmə tibb 
eksperti ekshumasiya ilə bağlı istintaq hərəkətində ona aid olan bütün 
iş materialları ilə tanış olmalıdır. Həmin materialların tədqiqi 
ekshumasiya anına qədər meyitdə ölümdən sonra baş verən 
dəyişikliklər nəticəsində, mövcud zədələrin, sifətin və xüsusi 
əlamətlərin saxlanması, laborator müayinələrin imkanları barədə 
böyük ehtimalla fikir söyləməyə və ekshumasiyanın 
məqsədəuyğunluğu barədə müstəntiqə məlumat verməyə imkan verir. 
Bununla belə əvvəlcədən meyitdə ölümdən sonrakı kəskin 
dəyişikliklərin baş verməsini bilmək ekshumasiyanın aparılmasından 
imtina etməyə mütləq əsas vermir. 
Meyitin ekshumasiyasına hazırlıq zamanı müstəntiq onun 
basdırılma yerini dəqiq təyin edir. Təcrübədə istintaqı maraqlandıran 
meyitin aşkar edilməsi gedişində bir neçə qəbrin açılması və bir neçə 
meyitin çıxarılması halları məlumdur. Meyitin basdırılmadan xeyli 
vaxt ötmüşsə, bu daha çətin olur.  
Cinayət mühakimə icraatının  
məhkəmə-tibbi təminatı  
 327
Burada ilk növbədə müvafiq qeydiyyat orqanlarında dəfn olunma 
yeri və vaxtının qeyd olunması əsas götürülür və meyitin 
qohumlarında olan sənədlərlə tutuşdurulur (ölüm haqqında 
şəhadətnamə), basdırılmanı müşahidə etmiş şəxslərlə söhbət aparılır. 
Ekshumasiyanın məqsədəuyğunluğu və meyitin basdırıldığı 
yerdən çıxarılma mümkünlüyü məlum olduqdan sonra hakim 
ekshumasiya barədə qərar çıxarır və müstəntiq bu barədə ölənin 
qohum və yaxınlarına məlumat verir. Ekshumasiyanın keçirilməsi 
barədə qərarın surəti, ekshumasiyanı keçirən dövlət məhkəmə tibbi 
ekspertiza idarəsinə, yerli özünü idarəetmə  orqanlarına, dəfn işini 
təşkil edən nəzdində göstərilən qəbiristanlıq olan idarələrə göndərilir. 
Qərarda ekshumasiyanın keçirilməsinə zəruri olan əsas, onun 
vaxtı və istintaq hərəkətinin hər bir iştirakçısının vəzifəsi göstərilir. 
Göstərilən sualların müstəntiq tərəfindən əvvəlcədən bütün maraqlı 
və aidiyyəti olan şəxslərlə danışıb razılaşdırılması məqsədəuyğundur 
(mütəxəssis, köməkçi personal, meyitin qohumları ilə və s.). Bu 
zaman meyitin çıxarılma və ekspertizanı keçirməyə zəruri olan 
vasitələr, qohumların ekshumasiyada iştirak etmə arzusu, istintaq 
hərəkətində iştirak edənlərin təhlükəsizliyi, yenidən basdırma vaxtı 
və şəraiti məsələləri həll olunur. 
İstintaq hərəkəti planlaşdırıldıqda məhkəmə tibbi ekspertinin 
qarşısına qoyulacaq suallar da əvvəlcədən müəyyən olunmalıdır. 
Məhkəmə tibbi eksperti əvvəlcədən meyitin müayinəsinin istintaq 
hərəkəti yerində edilməsi, meyitin digər yerlərə daşınması 
mümkünlüyünü müəyyən edir. O, öz hərəkətlərini ekshumasiya 
yerində etməyə planlaşdırırsa, zəruri avadanlıq (alətlər, bioloji 
obyektlərin götürülüb qablaşdırılması üçün vasitələr) hazırlayır. 
İştirakçıların təsadüfi travma almalarının qarşısını almaq üçün və 
meyitin tamlığını qorumaq üçün prosesdə ekspert müstəntiqə və 
meyiti qəbirdən çıxarıb onu müayinə yerinə aparan şəxslərə kömək 
edir. 
Ekshumasiyaya hazırlığın texniki hissəsini müstəntiq dəfn işini 
təşkil edən yerli xüsusiləşmiş xidmətin rəhbərliyinə tapşırır 
(qəbiristanlığın rəhbərliyi) və ya digər idarələri köməyə cəlb edir. Bu 
xidmətin vəzifəsi tabutu çıxarmaq üçün şəxslər və vasitələr (qazıntı 
 
Şakir Musayev  
 
328
alətləri, troslar, qarmaqlar, qəbirdən suyu soran pompalar) və meyitin 
daşınması üçün nəqliyyatı ayırmaqdır. 
Əgər ekshumasiyada mərhumun qohumları iştirak edirsə, ictimai 
təhlükəsizliyi təmin etmək üçün konkret şəraitdən asılı olaraq istintaq 
hərəkəti yerində tibbi personal, hüquq-mühafizə orqanları, ictimai və 
dini orqan nümayəndələri iştirak edir. İstintaq hərəkəti və meyitin 
müayinə yerini mühafizə etmək üçün əməliyyat işçiləri dəvət oluna 
bilər.  
İzahat vermək üçün meyitin ilkin müayinəsini aparmış patoloq 
anatom və məhkəmə tibb eksperti də istintaq hərəkətinə cəlb oluna 
bilər. 
Basdırılma yerində hər bir hərəkət (o cümlədən prosessual) 
sanitar və ekoloji qayda normaları ilə icra olunduğuna görə 
qəbiristanlıqda ekshumasiyanı aparmaq üçün sanitar təhlükəsizliyi 
məqsədilə yerli dövlət sanitar epidemioloji nəzarətin icazəsi zəruridir. 
Lazım olduqda dövlət sanitar-epidemioloji nəzarət mütəxəssisləri 
istintaq hərəkətinə cəlb oluna bilər. 
Cinayət mühakimə icraatının  
məhkəmə-tibbi təminatı  
 329
12.4. Meyitin ekshumasiyasının 
keçirilməsi və onun nəticələrinin tərtib edilməsi 
 
Qanunvericiliyə görə meyitin basdırıldığı yerdən çıxarılmasını 
müstəntiq hal şahidlərinin iştirakı ilə həyata keçirir. Hal şahidlərinin 
təhlükəsizliyinin təmin olunmadığı, istintaq yerinin çətin əlçatmaz 
yerdə yerləşdiyi hallarda müstəntiq hal şahidlərini dəvət etməyə  
bilər. 
İstintaq hərəkəti prosesində və ondan dərhal sonra CPM-nin 
tələblərinə uyğun olaraq müstəntiq protokol tərtib edir. 
Ekshumasiyadan əvvəl müstəntiq istintaq hərəkətinin məqsədini 
iştirakçılara bildirir. İştirakçılarının hüquqları, vəzifələri, 
məsuliyyətləri onlara izah edilir və protokolda müvafiq qeydlər 
aparır. Protokolda ekshumasiyanın vaxtı, yeri, iştirakçıları barədə 
qeyd edildikdən sonra istintaq hərəkətinin bütün mərhələləri dəqiq 
fiksə olunur. Protokolda təsvir istintaq hərəkətinin keçirilmə 
ardıcıllığına uyğun aparılır. Qəbirin xarici görünüşü, meyitin və ya 
tabutun qəbirdə vəziyyəti, meyitin tabutda vəziyyəti və həmçinin 
ekshumasiya iştirakçılarının bütün hərəkətləri qaydaya müvafiq 
olaraq dəqiq və ardıcıl foto və video vasitəsilə sənədləşdirilir.  
Hər şeydən əvvəl qəbrin yerləşdiyi yer müəyyənləşdirilir. Onun 
xarici görünüşü, vəziyyəti, torpaq səthi və bitki örtüyü təsvir olunur. 
Çökəklik və təpəciklərin olması, qəbir üstü tikililər (qəbir üstü 
lövhələr, abidələr, onların üzərində olan yazılar) qeyd olunur. 
Yazıların bilərəkdən dəyişdirilməsi nəzərə alınmalıdır. Meyitlərin 
kriminal gizlədilməsi və kütləvi basdırılma yerlərində ekshumasiya 
olunduğu hallarda meyitin basdırılma yeri adətən dəqiq bilinmir. Bu 
zaman qəbir çalalarının sərhədlərinin müəyyən olunması üçün 
kəsişən səngərlər qazılır. Qəbir üstü daşların və torpağın götürülməsi, 
xüsusən də meyitin qəbirdən çıxarılması ehtiyatla olmalıdır. Meyitə 
və onun hissələrinə təsadüfi zədə yetirmək olmaz. Torpaq qat-qat 
ayaqdan başa tərəf götürülür (meyitin torpaqda pozası məlumdursa). 
Protokolda torpağın qatlarla vəziyyəti, rəngi, rütubətliyi, dənəvərliyi, 
donması qeyd olunur.  
 
Şakir Musayev  
 
330
Adətən meyit 1,5 – 2 metr dərinlikdə basdırılsa da onun hissələri 
müxtəlif dərinliklərdə heyvanların didişdirilməsindən və inkişaf edən 
ağac köklərinin təsirindən müxtəlif sahələrdə ola bilər. Bir qəbirdə bir 
neçə meyitin hissələri də ola bilər. Bu o vaxt baş verir ki, ilk 
basdırılma 2-4 metr dərinlikdə, sonrakılar isə daha səthi olsun.  
Dəfn haqqında ümumavropa qanunvericiliyində bu hala ilk 
basdırılmadan 10 il sonra və yer səthinə 1 metrdən az olmayaraq 
məsafə qalanda icazə verilir. Meyitlərin belə yerləşməsinə kütləvi 
basdırılma zamanı da rast gəlinir. Meyitlərin gizlədilmə yolu ilə 
kriminal basdırılması adətən çox dərin olmur və adətən heyvanlar 
tərəfindən açılır.  
Torpağın çıxarılması gedişində rast gəlinən bütün əşyalara və 
onların qarşılıqlı yerləşməsinə fikir verilir və protokolda qeyd edilir. 
Torpaq tam çıxarıldıqdan sonra torpaqda tabutun və meyitin düz 
yerləşməsinə, basdırılma dərinliyinə, tabut və meyit səviyyəsində 
torpağın vəziyyətinə, qrunt sularının səviyyəsinə diqqət yetirilir. 
Tabut torpaqdan çıxarıldıqdan sonra onun hazırlandığı material, 
görünüşü, üzərində bəzəklərin olması, onun torpaqla və meyitin 
çürümə materialları ilə çirklənməsi  qeyd olunur. Tabutun ölçüsü və 
germetikliyi (qapağının nə ilə bərkidilməsi), onun üzərində zədələrin 
olması və qəbirdə qalması ilə bağlı digər dəyişikliklər qeyd edilir. 
Tabut çıxarıldıqdan sonra meyitin bədənini örtmüş toxumalar 
çıxarılır, onun poza və vəziyyəti, paltarları, meyitin öz vəziyyəti 
(ölümdən sonrakı dəyişikliklər, zədələr, çirklənmələr, onların 
dərəcələri) yazılır. Meyit yaxşı vəziyyətdə olduqda tanınma aparılır. 
Protokolda tabutda tapılan digər əşyalar əks olunur, sonra qəbirin 
dibinə baxılır.  
Ekshumasiyanın əsas mərhələləri və vacib detallarının foto şəkli 
çəkilir. Qrup və kütləvi basdırılma hallarında foto şəkillərdən əlavə 
meyit hissələrinin yerləşməsi sxemi də çəkilir. 
Tabut çıxarılarkən meyitin hissələrinin kəskin yerdəyişməsinə yol 
verməmək üçün ehtiyatlı olmaq lazımdır. Əgər təsadüfən zədələr 
yetirilərsə, protokolda onların baş vermə səbəbİ, xarakteri və 
lokalizasiyası göstərilir.  
Cinayət mühakimə icraatının  
məhkəmə-tibbi təminatı  
 331
Əgər ekshumasiyada mərhumun qohumları və dəfn iştirakçıları 
iştirak edirsə, meyit çıxarıldıqdan sonra onların qəbiri, tabutu, meyiti 
və mərhumun paltarlarının tanınması vacibdir. Bu tanınma da 
protokolda göstərilir.  
Ekshumasiya yerində dərhal müqayisəli tədqiqat üçün torpaq, 
meyit paltarları, entomofauna nümunələri götürülür. Torpaq 
nümunəsi 500q miqdarında altı yerdən - meyitin və ya tabutun 
altından, üstündən, yanlarından, baş və ayaq hissələrdən götürülür. 
Müstəntiq torpaq və tabut nümunələrində zəhərli maddələrin aşkar 
olunması üçün onları məhkəmə kimya laboratoriyasına göndərir. 
Torpaq nümunəsi həmçinin fiziki-kimyəvi xüsusiyyətlərini öyrənmək 
üçün torpaqşünaslıq laboratoriyasına göndərilir.  
Torpağın müayinəsinin nəticəsi qiymətləndirildikdə onlar 
dezinfeksiya və balzamlaşma zamanı kimyəvi və bioloji maddələrin 
düşməsi də nəzərə alınmalıdır. 
Meyit entomofaunası nümunələri basdırılma vaxtı və ya ilin 
fəsillərini öyrənmək üçün və meyitin bir qəbirdən digərinə 
keçirilməsi versiyasını yoxlamaq üçün tətbiq olunur. Ekshumasiya 
barəsində protokol, müstəntiq, hal şahidləri, mütəxəssis və istintaq 
hərəkəti iştirakçıları tərəfindən imzalanır. Lazım olduqda qəbirin 
yanında gözətçi qoyulur.  
Səhiyyə Nazirliyinin mövcud qanunlarına müvafiq olaraq 
ekshumasiya olunmuş meyitlərin məhkəmə-tibbi ekspertizası 
mürəkkəb ekspertiza hesab olunduğundan komisyon qaydada aparılır. 
Meyitin ekshumasiyası zamanı komissiya üzvü olan ekspertlərdən 
birinin ekshumasiyada iştirak etməsi məqsədəuyğundur. Məhkəmə 
tibbi ekspertizanın təyin olunması barədə qərardan başqa ekspert 
idarəsinə cinayət işi və zəruri olduqda (komissiyanın tələbinə 
müvafiq) digər materiallar, tibbi sənədlər göndərilir. Ekshumasiyadan 
sonra meyit meyitxanaya və ya xüsusi hazırlanmış digər tibbi 
müəssisələrə çatdırılır. Nadir hallarda hüquq mühafizə orqanları və 
məhkəmə tibb ekspertinin razılığı ilə ekshumasiya olunmuş meyit 
yaxşı quru havada kifayət qədər işıqlanma olduqda və iş üçün bütün 
şərait yaradıldıqda açıq havada da müayinə oluna bilər.  
 
Şakir Musayev  
 
332
Təkrar məhkəmə tibbi ekspertiza təyin edən şəxsin icazəsi ilə 
ilkin ekspertiza aparmış məhkəmə tibb eksperti və patoloq anatom 
müayinədə iştirak edib aydınlaşdırma verə bilər və bu hal protokolda 
öz əksini tapmalıdır. 
Müayinə bitdikdən sonra müstəntiq dəfn ilə məşğul olan xüsusi 
xidmət orqanlarına meyiti basdırmağı tapşırır. Meyit mərhumun 
qohumlarının istəyinə uyğun olaraq lazımı yerdə və şəraitdə basdırıla 
bilər. Yenidən basdırılma müstəntiq və istintaq-əməliyyat qrupu 
iştirakçılarının nəzarəti ilə olur. Qəbirə ekshumasiyaya qədər olan 
görünüş verilir və qəbirin şəkli yenidən çəkilir. Ekshumasiya 
barəsində cinayət işinə arayış əlavə olunur. Ekshumasiyada yenidən 
dəfn olma ilə bağlı bütün xərclər mərhumun qohumları tərəfindən və 
ya müstəntiq və məhkəmə orqanlarının qərarına əsasən büdcə vəsaiti 
hesabına ödənilir. 
Cinayət mühakimə icraatının  
məhkəmə-tibbi təminatı  
 333
FƏSİL 13. MƏHKƏMƏ TİBBİ TƏCRÜBƏDƏ 
MÜAYİNƏ OBYEKTLƏRİNİN 
ZƏDƏLƏNMƏSİ VƏ ONLARIN 
XÜSUSİYYƏTLƏRİNİN DƏYİŞMƏSİ. 
 
Müayinə obyektinin zədələnməsi dedikdə ona müayinə gedişində 
fiziki, kimyəvi, bioloji və digər metodların tətbiqi nəticəsində 
vəziyyət və xüsusiyyətlərinin dəyişilməsi nəzərdə tutulur.  
Məhkəmə tibbi təcrübədə müayinə zamanı bir çox hallarda 
obyektlərin zədələnməsi, bəzən isə tam sərf olunması müşahidə 
olunur. Məhkəmə tibb ekspertinə ekspertizanı təyin etmiş orqanın və 
şəxsin icazəsi olmadan obyektlərin sərf olunmasına, onların xarici 
görünüşü və ya xüsusiyyətlərinin dəyişilməsinə səbəb ola bilən 
müayinələrin aparılmasına icazə verilmir. Prosessual təbiətindən asılı 
olmayaraq bu qayda ekspert müayinələrin bütün obyektlərinə aiddir. 
Müayinəni planlaşdırdıqda ekspert elə müayinə metodlarının 
ardıcıllığını seçməlidir ki, o maksimal dərəcədə obyektin sonrakı 
müayinə mərhələlərində müayinəsi üçün saxlanmasını təmin etsin. 
Öncə obyektin xüsusiyyətlərini dəyişməyən metodlar, sonra obyektin 
xüsusiyyətlərini hissəvi dəyişən metodlar və nəhayət, obyektin 
xüsusiyyətlərini tam dəyişən və ya onun tam sərf olunmasına səbəb 
olan metodlar tətbiq edilir. Əgər obyektin sərf olunması və ya onun 
xüsusiyyətlərinin dəyişilməsi güman edilirsə, bu zaman müstəntiq və 
məhkəmədən icazə almaq lazımdır.  
Ekspertizanın keçirilməsi və rəyin verilməsinə zərurət yaranan 
hallarda ekspertizanı təyin etmiş orqan və şəxsin icazəsi ilə maddi 
sübutların, sənədlərin müayinəsində obyektləri zədələmək və tam sərf 
etmək olar. İcazə ekspertizanın təyin edilməsi barədə olan sənəddə öz 
əksini tapmalıdır. Ekspertizanı təyin etmiş orqan və şəxsin icazəsi ilə 
maddi sübut və sənədlərin zədələnməsi və tam sərf olunması 
məhkəmə tibbi ekspert idarəsi və ekspert tərəfindən zərərin 
ödənilməsinə səbəb olmamalıdır.  
Ekspert rəyində müayinənin məzmunu və tətbiq edilmiş üsullar, 
onların etibarlılıq dərəcəsi göstərilir (CPM, maddə 271.2.6). 
 
Şakir Musayev  
 
334
Obyektin zədələnməsi və dəyişilməsinin ən çox rast gəlinən növü 
meyitlərin təşrihi, meyitdən diaqnostika və müqayisəli tədqiqat 
məqsədilə toxuma və orqanların götürülməsidir.  
Basdırılma və dəfn işlərinə görə meyitin müayinəsi zamanı 
mərhumun bədəni ilə bağlı bütün hərəkətlər onun yaxınlarının 
arzularına uyğun həyata keçirilməsinə böyük zərurət yaranır. 
Mərhumun sağlığında razılığı qismində qanun onun şahidlərin 
yanında şifahi və yazılı formada arzularını nəzərə alır. Mərhumun 
sağlığında iradəsi predmetinə misal olaraq onun patoloji anatomik 
müayinəyə, orqan və toxumalarının götürülməsinə razılığı ola bilər. 
Mərhumun sağlığında razılığı olmadığı halda qanun meyitdə müayinə 
və diaqnostika ilə bağlı müvafiq hərəkətlərə onun həyat yoldaşının, 
yaxın qohumlarının (uşaqları, valideynləri, doğma bacı-qardaşları, 
nəvələri və s.), digər qohumlarının razılığı ilə icazə verir. Qohumlar 
olmadıqda mərhumun qanuni nümayəndəsi və ya mərhumun 
basdırılmasını üzərinə götürən şəxs bu məsələni müvafiq qaydada 
həll edə bilər. Lakin mərhumun meyitinə göstərilən nümunəvi 
münasibət onun ölümündən sonra şərtsiz deyil. Şəxs sağlığında 
meyitinin təşrih olunmasından imtina etməsi məhkəmə tibb 
ekspertizasının keçirilməsini inkar etmir və qanun meyitin aid olduğu 
şəxsin sağlığında verdiyi razılıqdan asılı olmayaraq müayinəsinə yol 
verir. CPM-ə görə (maddə 140.0.1) ölümün baş vermə səbəbini, 
sağlamlığın pozulmasının xarakterini və dərəcəsini təyin etmək üçün 
ekspertizanın keçirilməsi mütləqdir. Qanun meyitlərin müayinəsi 
zamanı orqan və toxumaların götürülüb laborator müayinəyə 
göndərilməsinə də icazə verir. Digər vəziyyət ölümün baş vermə 
şəraitinin yoxlanılması məqsədi ilə keçirilən məhkəmə tibbi müayinə 
zamanı müşahidə oluna bilər. Bu hallarda meyitin yarılması və 
diaqnostika məqsədilə orqan və toxumaların götürülməsində 
mərhumun və onun qanuni nümayəndəsinin icazəsi qanunun tələbinə 
müvafiq olaraq nəzərə alınmalıdır.  
Məhkəmə hərəkətlərinə bilavasitə aidiyyatı olmayan daha bir 
məhkəmə tibbi fəaliyyət, orqan və (və ya) toxumaların 
transplantasiyası məqsədi ilə meyitdən götürülməsidir. Bu halda 
məhkəmə tibbi ekspertizanın aparılması və meyitdən toxumaların 
Cinayət mühakimə icraatının  
məhkəmə-tibbi təminatı  
 335
transplantasiya məqsədi ilə götürülməsi müvafiq səhiyyə idarəsinin 
baş həkimi və məhkəmə tibb ekspertinin icazəsi ilə olmalıdır. Meyitin 
məhkəmə-tibb ekspertizası zəruridirsə, orqan və toxumaların 
götürülməsinə icazə, prokuroru xəbərdar etməklə, yalnız məhkəmə-
tibb eksperti tərəfindən verilə bilər. Göründüyü kimi qanunvericilik 
məhkəmə tibbi ekspertinin üzərinə böyük məsuliyyət qoyur və ondan 
transplantologiya xidmətinin qanuni əsaslarını bilməyi tələb edir. 
Qanuna görə şəxs sağlığında donorluğa yazılı razılığını bildiribsə, 
mərhumun yaxın qohumları və ya qanuni nümayəndələrinin icazəsi 
ilə onun orqan və toxumalarının transplantasiya məqsədi ilə  
götürülməsinə yol verilir. Şəxs sağlığında donorluğundan yazılı 
imtina edibsə, ölümündən sonra ondan transplantasiya məqsədilə 
orqan və (və ya)  toxumaların götürülməsinə yol verilmir. Orqan və 
toxumalar transplantasiya məqsədi ilə yalnız bioloji ölüm faktını və 
baş beyin fəaliyyətinin tam dayanmasını həkimlərin konsiliumu 
tərəfindən şərtsiz təsdiq olunması zamanı götürülə bilər.  
Transplantasiya məqsədi ilə meyitdən və ölüm vəziyyətində olan 
şəxslərdən orqan və toxumaların götürülməsi vaxtını qanun müəyyən 
edir. Qanuna görə ölümün qeydə alınması ürək-damar, tənəffüs, 
mərkəzi sinir sistemlərinin funksiyalarının dayanması ilə deyil, 
bioloji ölümün baş verməsi və baş beyin fəaliyyətinin tam dayanması 
(beyin ölümü) ilə müəyyən edilir. Beyin ölümü diaqnozu səhiyyə 
nazirliyinin xüsusi təlimatında göstərilmişdir. Donorun ölüm aktının 
təsdiqində transplantoloqların və ya transplantologiya işinin 
təşkilində briqada üzvlərinin hər hansı birinin donorun ölüm aktının 
təsdiqində iştirakı qəti qadağandır. Orqan və toxumaların 
trasplantasiya qaydasına müvafiq olaraq məhkəmə tibb eksperti canlı 
şəxslərin məhkəmə tibbi ekspertizası zamanı canlı donorlardan da 
orqan və toxuma  götürülməsinə icazə verə bilər. Canlı şəxsdən orqan 
və toxumaların götürülməsinə o hallarda icazə verilir ki, 
mütəxəssislərin konsiliumunun rəyinə görə donor şəxsin sağlamlığına 
kəskin zərər yetirilmir. Konsiliuma cəlb edilmiş həkim mütəxəssislər 
şəxsin sağlamlığına hansı zərər yetirilməsi və onun nəticələri barədə 
məsuliyyət daşıyırlar. Qanuna görə insan orqan və (və ya) 
toxumalarını alqı-satqı obyekti ola bilməz. Onların alqı-satqısı ilə 
 
Şakir Musayev  
 
336
məşğul olan fiziki və hüquqi şəxslər qanunvericilikdə müəyyən 
edilmiş qaydada məsuliyyət daşıyır. Transplantasiyaya aid reklama 
qanunvericilikdə müəyyən edilmiş qaydaya uyğun yalnız tibb və 
əczaçılıq sahəsində və ixtisaslaşmış mətbuat orqanlarında yol verilir.  
İnsan orqan və (və ya) toxumalarının transplantasiyası haqqında 
Azərbaycan Respublikasının Qanununda (maddə 2) transplantasiya 
obyektləri ola bilən orqan və (və ya) toxumaların siyahısı qeyd edilir. 
Bunlara ürək, ağ ciyər, böyrəklər, ürək – ağ ciyər kompleksi, qara 
ciyər, sümük iliyi, mədəaltı vəzi və onların seqmentləri, gözün 
buynuz qişası və siyahısı müvafiq icra hakimiyyəti orqanı tərəfindən 
müəyyən edilən digər orqan və (və ya) toxumalar aiddir. Orqan və 
toxumaların transplantasiyası qanunu insanın nəsil artırma prosesinə 
aid olan orqanlara aid deyil. Buraya reproduktiv toxumalar (yumurta 
hüceyrələri, sperma, xayalar), həmçinin qan və onun komponentləri 
aid deyil. Onlara transplantasiya obyekti kimi baxılmır. 
Canlı şəxslərdən orqan və (və ya) toxumaların götürülməsi 
aşağıdakı hallarda qadağandır: 
1. Donorun yaşı 18-ə çatmamışdırsa (sümük iliyinin köçürülməsi 
istisna olmaqla) ; 
2. Şəxs anlaqsızdırsa; 
3. Əgər  nəzərdə tutulmuş şəxsin həyatı üçün və resipiyentin 
sağlamlığı üçün təhlükəli olan xəstəlik aşkar edilmişsə; 
4. Şəxs resipiyentdən xidməti və ya hər hansı bir formada 
asılıdırsa. 
Canlı donordan orqan və (və ya) toxumaların götürülməsinə 
məcburi razılığın alınmasını həyata keçirən şəxs qanunla müəyyən 
edilmiş qaydada məsuliyyəti daşıyır. Canlı şəxsdən orqan və (və ya) 
toxumaların götürülüb hazırlanması yalnız dövlət səhiyyə idarələri 
tərəfindən həyata keçirilə bilər. Buna xüsusiləşmiş səhiyyə 
idarələrində icazə verilir və onların sayı  təsdiq olunmalıdır. Canlı 
donordan resipiyentə transplantasiya olunması üçün orqan və 
toxumaların götürülməsi zamanı aşağıdakı şərtlərə əməl olunmalıdır: 
1. Donor qarşıda duran cərrahi müdaxilə, orqan və (və ya) 
toxumalarının götürülməsi ilə bağlı sağlamlığı üçün baş verə biləcək 
ağırlaşmaların mahiyyəti ilə tanış olmalıdır; 
Cinayət mühakimə icraatının  
məhkəmə-tibbi təminatı  
 337
2. Donor sərbəst surətdə düşünərək yazılı formada orqan və (və 
ya) toxumalarının götürülməsinə razılığını bildirməlidir; 
3. Donorun hərtərəfli tibbi müayinədən keçməsi haqda və həkim 
mütəxəssislər tərəfindən ondan orqan və (və ya) toxumalarının 
transplantasiya olunması barəsində rəy olmalıdır; 
4. Orqan və (və ya) toxumaların götürülməsi nəzərdə tutulan 
donorun resipiyentlə genetik uyğunluğu müəyyən olunmalıdır 
(sümük iliyindən başqa). 
Canlı donordan transplantasiya üçün cüt orqanlardan birini, tək 
orqan və toxumalardan isə o miqdarda və həcmdə götürmək olar ki, 
donorun həyatı üçün təhlükəli hallar, yaxud sağlamlığında 
geridönməz pozğunluqlar yaranmasın. Orqan və toxumalarının 
köçürülməsinə razılıq verən donor, səhiyyə orqanlarından qarşıda 
olan operativ müdaxilə, orqan və (və ya) toxumalarının götürülməsi 
barədə onun sağlamlığına təsir edə bilən bütün mümkün ağırlaşmalar 
barədə tam və obyektiv informasiya tələb edə bilər. Donorun müvafiq 
icra hakimiyyəti orqanı tərəfindən müəyyən edilmiş qaydada müalicə 
və reabilitasiya olunmaq, dərman vasitələri ilə təmin edilmək və 
donorluqla əlaqədar əlil olarsa, qanunvericiliyə uyğun olaraq təqaüd 
almaq hüququ vardır. 
Səhiyyə idarəsinin həkimləri və digər əməkdaşları tərəfindən 
donor və resipiyentin razılığı olmadan transplantasiya barədə 
məlumatların yayılmasına qəti icazə verilmir. Bu məlumatları 
yayanlar qanunvericiliyə uyğun olaraq məsuliyyət daşıyır. 
Əməliyyatı keçirib orqan və (və ya) toxumaların götürüb 
hazırlanmasına icazə verilmiş səhiyyə təşkilatına onları satmaq 
qadağandır. Qanunun bu tələbi toxuma komponentlərinin 
hazırlanması üçün istifadə olunan preparat və köçürmə materiallarına 
şamil edilmir. 
 
Şakir Musayev  
 
338
ƏLAVƏLƏR 
 
1. Dövlət məhkəmə ekspertizası fəaliyyəti haqqında 
Azərbaycan Respublikasının QANUNU 
 
Bu qanun Azərbaycan Respublikasında dövlət məhkəmə 
ekspertizası fəaliyyətinin (bundan sonra - məhkəmə ekspertizası 
fəaliyyəti) hüquqi, təşkilati əsaslarını və başlıca istiqamətlərini 
müəyyən edir, məhkəmə ekspertizasının təşkili və aparılması zamanı 
yaranan ictimai münasibətləri nizamlayır. 
Məhkəmə ekspertizası Azərbaycan Respublikası məhkəmələrinin 
səlahiyyətinə aid olan mülki, cinayət və digər işlər üzrə icraat zamanı 
həyata keçirilir. 
 
I fəsil 
Ümumi müddəalar. 
 
Maddə 1. Əsas anlayışlar. 
Bu Qanunda aşağıdakı anlayışlardan istifadə olunur: 
- məhkəmə ekspertizası - təhqiqat, ibtidai istintaq orqanının və 
ya məhkəmənin (hakimin) icraatında olan işin halları barədə 
informasiya daşıyan maddi obyektlər, hadisələr və proseslər haqqında 
xüsusi elmi biliklər əsasında aparılan tədqiqatdır; 
- məhkəmə ekspertizası fəaliyyəti - məhkəmə ekspertizasının 
təşkil edilməsi və aparılması ilə əlaqədar fəaliyyət olub, xüsusi elmi 
biliklər vasitəsilə proses iştirakçılarının hüquqlarının və qanuni 
mənafelərinin təmin edilməsi məqsədini daşıyır; 
- məhkəmə eksperti (ekspert) - məhkəmə ekspertizasının 
aparılması həvalə olunmuş, məhkəmə ekspertizasının predmetinə aid 
olan xüsusi məsələlərə dair zəruri biliyə malik olan və işin 
nəticəsində marağı olmayan şəxsdir; 
- ekspertin rəyi - məhkəmə ekspertizasını təyin etmiş orqanın 
və ya şəxsin ekspertin qarşısında qoyduğu suallara verilən 
əsaslandırılmış yekun nəticədir; 
Cinayət mühakimə icraatının  
məhkəmə-tibbi təminatı  
 339
 
- məhkəmə ekspertizasının predmeti - məhkəmə ekspertizasının 
həll etdiyi məsələlər dairəsidir; 
- məhkəmə ekspertizası idarəsi - məhkəmə ekspertizası 
fəaliyyətini həyata keçirən dövlət orqanıdır. 
 
Maddə 2. Məhkəmə ekspertizası fəaliyyəti haqqında 
qanunvericilik 
Məhkəmə ekspertizası fəaliyyəti haqqında qanunvericilik 
Azərbaycan Respublikasının Konstitusiyasından, Azərbaycan 
Respublikasının cinayət-prosessual və mülki-prosessual 
məcəllələrindən, inzibati hüquqpozmalar haqqında Azərbaycan 
Respublikasının Məcəlləsindən, bu Qanundan və Azərbaycan 
Respublikasının digər qanunvericilik aktlarından ibarətdir. 
 
Maddə 3. Məhkəmə ekspertizası fəaliyyətinin vəzifəsi 
Məhkəmə ekspertizası fəaliyyətinin əsas vəzifəsi elm, texnika, 
incəsənət, sənətkarlıq  və  başqa  sahələr  üzrə  xüsusi  bilik  əsasında  
sübut əhəmiyyətinə malik olan faktiki halların 
müəyyənləşdirilməsindən ibarətdir. 
 
Maddə 4. Məhkəmə ekspertizası fəaliyyətinin prinsipləri 
Məhkəmə ekspertizası fəaliyyəti insan və vətəndaş hüquqlarının 
və azadlıqlarının qorunması, qanunçuluğun təmin edilməsi, ekspertin 
müstəqilliyi, elmin və texnikanın müasir nailiyyətlərindən istifadə 
edilməklə həyata keçirilən tədqiqatların obyektivliyi, hərtərəfliliyi və 
tamlığı prinsiplərinə əsaslanır. 
 
Maddə 5. Məhkəmə ekspertizası aparılarkən insan və 
vətəndaş hüquqlarına və azadlıqlarına əməl olunması 
Məhkəmə ekspertizası aparılarkən insan və vətəndaş hüquqlarına 
və azadlıqlarına əməl olunmalıdır.  
Məhkəmə ekspertizası fəaliyyəti nəticəsində hüquqlarının və 
azadlıqlarının pozulduğunu hesab edən şəxs, bu hərəkətdən 
Azərbaycan Respublikasının qanunvericiliyi ilə nəzərdə tutulmuş 
 
Şakir Musayev  
 
340
qaydada məhkəmə ekspertizası idarəsinin rəhbərinə və ya 
məhkəməyə şikayət edə bilər. 
 
Maddə 6. Ekspertin müstəqilliyi 
Məhkəmə ekspertizası aparılarkən ekspert müstəqildir, onun 
məhkəmə ekspertizasını təyin etmiş orqandan və ya şəxsdən, 
tərəflərdən və işin nəticəsində marağı olan digər şəxslərdən hər hansı 
asılılığı ola bilməz. Ekspert özünün xüsusi biliyinə və daxili inamına 
əsaslanaraq aparılmış tədqiqatın nəticələrinə uyğun olaraq rəy verir. 
Məhkəmələr (hakimlər), təhqiqat aparan şəxs, müstəntiq, 
prokuror, habelə digər dövlət orqanları, təşkilatlar və ya ayrı-ayrı 
şəxslər tərəfindən proses iştirakçılarından hər hansı birinin 
maraqlarına cavab verən və ya digər şəxslərin xeyrinə olaraq rəy əldə 
etmək məqsədilə ekspertə hər hansı formada təsir göstərilməsi 
qadağandır. 
Ekspertə təsir göstərilməsində təqsirkar olan şəxs Azərbaycan 
Respublikasının qanunvericiliyi ilə müəyyən edilmiş qaydada 
məsuliyyət daşıyır.  
 
Maddə 7. Tədqiqatın obyektivliyi, hərtərəfliliyi və tamlığı 
Ekspert tədqiqatı müvafiq ixtisas hüdudlarında, elmi və təcrübi 
əsaslar üzərində obyektiv, hərtərəfli və tam həcmdə aparmalıdır.  
Ekspertin rəyi elmi inkişafın müasir tələblərinə uyğun olan və 
hamı tərəfindən qəbul edilmiş elmi dəlillər əsasında yoxlanmasına 
imkan verən müddəalara əsaslanmalıdır.  
 
Maddə 8. Ekspert tədqiqatının obyektləri 
Ekspert tədqiqatının obyektləri maddi sübutlar, sənədlər, 
müqayisəli tədqiqat üçün nümunələr, əşyalar, canlı insan və onun 
psixi vəziyyəti, heyvanlar, meyitlər və onların hissələri, həmçinin 
əsasında məhkəmə ekspertizası aparılması üçün zəruri olan iş 
materiallarıdır. 
Canlı insanın, meyitin, heyvanın, əşyanın, cismin, materialın və 
ya maddənin xüsusiyyətlərini əks etdirən (əlamətlərini daşıyan)  
obyektlər, həmçinin  ekspertin  tədqiqat aparması və rəy verməsi 
Cinayət mühakimə icraatının  
məhkəmə-tibbi təminatı  
 341
üçün zəruri olan digər nümunələr müqayisəli tədqiqat üçün 
nümunələr hesab edilir. 
Məhkəmə ekspertizası aparılarkən tədqiqat obyektləri 
ekspertizanı təyin etmiş orqanın və ya şəxsin müvafiq razılığı 
əsasında yalnız tədqiqat aparılması və rəy verilməsi üçün zəruri olan 
ölçüdə zədələnə və ya istifadə oluna bilər. Həmin razılıq məhkəmə 
ekspertizasının təyin edilməsi barədə qərarda (qərardadda) və yaxud 
müvafiq məktubda göstərilməlidir. 
Tədqiqat obyektini məhkəmə ekspertizası idarəsinə gətirmək 
mümkün olmadıqda, hadisə yerində və ya tədqiqat obyektinin olduğu 
yerdə tədqiqat aparılması zərurəti yarandıqda, ekspertizanı təyin 
etmiş orqan və ya şəxs obyekt üzərində ekspert tərəfindən tədqiqatın 
aparılması üçün şərait yaratmalıdır.  
Məhkəmə ekspertizası başa çatdırıldıqdan sonra tədqiqat obyekti 
ekspertizanı təyin etmiş orqana və ya şəxsə qaytarılmalıdır. 
 
 
II fəsil 
Məhkəmə ekspertizası idarəsi rəhbərinin 
və ekspertin hüquqları və vəzifələri 
 
Maddə 9. Məhkəmə ekspertizası idarəsi rəhbərinin  hüquqları 
Məhkəmə ekspertizası idarəsinin rəhbəri məhkəmə ekspertizası 
təyin olunması haqqında qərarı (qərardadı) aldıqdan sonra onun təşkil 
edilməsi və aparılması, ekspertin məhkəmə iclaslarında, istintaq və 
məhkəmə hərəkətlərində iştirakının təmin olunması üzrə müvafiq 
tədbirlər görür. 
Məhkəmə ekspertizası idarəsinin rəhbərinin aşağıdakı hüquqları 
vardır: 
- idarədə konkret ixtisas üzrə ekspert, zəruri maddi-texniki baza 
və yaxud tədqiqat aparılması üçün xüsusi şərait olmadıqda məhkəmə 
ekspertizası təyin olunması barədə qərarı (qərardadı) icra edilmədən 
tədqiqata təqdim edilmiş obyekt və işin materialları ilə birlikdə geri 
qaytarmaq; 
 
Şakir Musayev  
 
342
- rəy verilməsi üçün bu idarənin əməkdaşı olmayan şəxslərin 
zəruri biliyinə ehtiyac yarandıqda, onların ekspert qismində iştirakı 
barədə məhkəmə ekspertizasını təyin etmiş orqan və ya şəxs 
qarşısında vəsatət qaldırmaq; 
- məhkəmə ekspertizasının təyin olunması haqqında qərarda 
(qərardadda) göstərilmiş digər idarələrin iştirakı ilə məhkəmə 
ekspertizası aparılmasını təşkil etmək. 
Məhkəmə ekspertizası idarəsinin rəhbərinə aşağıdakıları etmək 
qadağandır: 
- məhkəmə ekspertizasının təyin edilməsi haqqında qərar 
(qərardad) olmadıqda, məhkəmə ekspertizasının aparılması üçün 
zəruri olan tədqiqat obyektlərini və iş üzrə materialları tələb etmək; 
- məhkəmə ekspertizasını təyin etmiş orqanla və ya şəxslə 
razılaşdırmadan müstəqil olaraq bu idarənin əməkdaşı olmayan 
şəxsləri ekspert qismində məhkəmə ekspertizasının aparılmasına cəlb 
etmək; 
- ekspertə konkret məhkəmə ekspertizası üzrə tədqiqatın 
gedişatına təsir edən və onun nəticələrinin məzmununu müəyyən 
edən göstərişlər vermək. 
 
Maddə 10. Məhkəmə ekspertizası idarəsi rəhbərinin vəzifələri 
Məhkəmə ekspertizası rəhbərinin aşağıdakı vəzifələri vardır: 
- məhkəmə ekspertizasının təyin olunması barədə qərarı 
(qərardadı) aldıqdan sonra həmin idarənin ekspertləri sırasından 
zəruri biliyə malik olan və qoyulmuş suallara cavab verə bilən 
konkret ekspertə və ya ekspertlərə ekspertizanın aparılması haqqında 
tapşırıq vermək; 
- ekspertə (ekspertlərə) onların hüquq və vəzifələrini izah 
etmək; 
- eksperti bilə-bilə yalan rəy verməyə və ya rəy verməkdən 
imtina etməyə görə cinayət məsuliyyəti haqqında xəbərdar etmək və 
bu barədə ondan məhkəmə ekspertizasını təyin etmiş orqana və ya 
şəxsə rəylə birlikdə göndərməklə müvafiq iltizam almaq; 
Cinayət mühakimə icraatının  
məhkəmə-tibbi təminatı  
 343
- Azərbaycan Respublikasının qanunvericiliyi ilə nəzərdə 
tutulmuş qaydada məhkəmə ekspertizasının aparılması müddətini 
müəyyən etmək və onun gözlənilməsinə nəzarət etmək; 
- aparılan tədqiqatların tamlığı və keyfiyyəti üzərində nəzarəti 
ekspertin müstəqilliyi prinsipinə əməl olunmaqla təmin etmək; 
- tədqiqatlar başa çatdırıldıqdan sonra ekspertin rəyini, tədqiqat 
obyektlərini və iş üzrə materialların məhkəmə ekspertizasını təyin 
etmiş orqana və ya şəxsə göndərilməsini təmin etmək. 
Məhkəmə ekspertizası idarəsinin rəhbəri tədqiqat aparılması üçün 
zəruri olan aşağıdakı şəraiti yaratmağa borcludur: 
- avadanlıqlar, cihazlar, materiallar və informasiya təminatı 
vasitələri əldə etmək; 
- texniki təhlükəsizlik və istehsalat sanitariyası qaydalarına 
əməl olunmasını təmin etmək; 
- təqdim edilmiş tədqiqat obyektlərini və iş üzrə materialların 
qorunub saxlanmasını təmin etmək. 
 
Maddə 11. Ekspert 
Ali təhsili olan, müəyyən ekspertiza ixtisası üzrə müvafiq peşə 
hazırlığı keçmiş Azərbaycan Respublikasının vətəndaşı ekspert ola 
bilər. 
İxtisaslaşmasından və hazırlıq səviyyəsindən asılı olaraq 
ekspertlərə ixtisas dərəcəsi verilir. 
Attestasiyanın keçirilməsi və ixtisas dərəcəsinin verilməsi qaydası 
Azərbaycan Respublikasının müvafiq icra hakimiyyəti orqanı 
tərəfindən müəyyən edilir. 
Tutduğu vəzifə, peşə qabiliyyəti və əmək stajı nəzərə alınmaqla 
məhkəmə ekspertizası idarəsinin ekspertlərinə tabeliyində olduqları 
müvafiq icra hakimiyyəti orqanlarının işçiləri üçün Azərbaycan 
Respublikasının qanunvericiliyi ilə müəyyən edilmiş qaydada rütbə 
dərəcələri verilir. 
 
Maddə 12. Ekspertin hüquqları 
Ekspertin aşağıdakı hüquqları vardır: 
- məhkəmə ekspertizasının predmetinə aid olan iş üzrə 
 
Şakir Musayev  
 
344
materiallarla tanış olmaq, onlardan lazımi məlumat götürmək və ya 
onların surətini çıxarmaq; 
- rəy verilməsi üçün zəruri olan əlavə tədqiqat obyektlərinin və 
iş üzrə materialların təqdim olunması barədə vəsatət vermək; 
- məhkəmə ekspertizasının aparılmasına başqa  ekspertlərin  
cəlb  olunması  haqqında vəsatət vermək; 
- məhkəmə ekspertizasının predmetinə aid olan məlumatların 
aydınlaşdırılması üçün məhkəmə ekspertizasını təyin etmiş orqanın 
və ya şəxsin icazəsi ilə məhkəmə və istintaq hərəkətlərinin icraatında 
iştirak etmək; 
- məhkəmənin qərardadı (hakimin qərarı) ilə məhkəmə istintaqı 
mərhələsində işin materiallarının tədqiqində iştirak etmək; 
- verdiyi rəyin və ya ifadənin proses iştirakçıları tərəfindən 
düzgün izah edilməməsi və yaxud təhrif edilməsi barədə istintaq 
hərəkətləri və ya məhkəmə iclasının protokoluna daxil edilməsi üçün 
məlumat vermək; 
- qoyulmuş suallardan əlavə məhkəmə ekspertizasının 
predmetinə aid olan və iş üçün əhəmiyyətli sayılan digər halları da öz 
rəyində göstərmək; 
- məhkəmə ekspertizasını təyin etmiş orqan və ya şəxsin 
hərəkəti ekspertin hüquqları pozduqda qanunla müəyyən edilmiş 
qaydada şikayət etmək. 
Ekspert məhkəmə ekspertizasının aparılmasından aşağıdakı 
hallarda imtina edə bilər: 
- məhkəmə ekspertizasının təyin edilməsinin prosessual qaydası 
pozulduqda və bu ekspertizanın aparılmasını çətinləşdirdikdə və ya 
onun aparılmasını qeyri-mümkün etdikdə; 
- verilən suallar ekspertin zəruri biliyindən kənara çıxdıqda; 
- tədqiqat obyektləri və iş üzrə materiallar rəy verilməsi üçün 
yararsız olduqda və ya kifayət qədər olmadıqda və onların 
tamamlanması barədə ekspertin vəsatəti təmin edilmədikdə; 
- tədqiqat aparılması və rəy verilməsi üçün zəruri olan şərait, 
metodik vəsait və avadanlıqlar olmadıqda; 
- ekspertin həyatı və sağlamlığı üçün real təhlükə mövcud 
olduqda. 
Cinayət mühakimə icraatının  
məhkəmə-tibbi təminatı  
 345
- Belə hallarda ekspert bu barədə məhkəmə ekspertizasını təyin 
etmiş orqana və ya şəxsə yazılı formada məlumat verir. 
Ekspertə aşağıdakıları etmək qadağandır: 
- məhkəmə ekspertizası idarəsinin rəhbərindən başqa hər hansı 
şəxsdən və ya orqandan məhkəmə ekspertizasının aparılması 
haqqında tapşırıq almaq; 
- başqa idarənin əməkdaşı qismində, həmçinin özəl ekspert 
kimi məhkəmə ekspertizası fəaliyyətini həyata keçirmək; 
- məhkəmə ekspertizasının aparılması ilə bağlı işin gedişatında 
maraqlı olduğunu güman etməyə əsas verən proses iştirakçıları ilə 
şəxsi əlaqələr yaratmaq; 
- məhkəmə ekspertizasını aparmaq üçün müstəqil olaraq 
material toplamaq; 
- təhqiqat aparan şəxsin, müstəntiqin və ya prokurorun icazəsi 
olmadan təhqiqat və ibtidai istintaqın məlumatlarını yaymaq; 
- dövlət, qulluq, peşə və kommersiya sirri təşkil edən və 
qanunda qorunan məlumatları, habelə məhkəmə ekspertizasının 
aparılması ilə əlaqədar ona məlum olan və açıqlanması insan və 
vətəndaş hüquqlarının və azadlıqlarının pozulmasına səbəb ola bilən 
məlumatları yaymaq; 
- məhkəmə ekspertizasını təyin etmiş orqanın və ya şəxsin 
razılığı olmadan tədqiqat obyektini məhv etmək və ya onun xassəsini 
əhəmiyyətli dərəcədə dəyişdirmək. 
 
Maddə 13. Ekspertin vəzifələri 
Ekspertin aşağıdakı vəzifələri vardır: 
- Azərbaycan Respublikasının prosessual qanunvericiliyi ilə 
nəzərdə tutulmuş hallarda, məhkəmə  ekspertizasının  aparılmasından  
özü-özünə  etirazetmə  haqqında məhkəmə 
- ekspertizası təyin etmiş orqan və ya şəxsə, yaxud məhkəmə 
ekspertizası idarəsinin rəhbərinə məlumat vermək; 
- məhkəmə ekspertizasının aparılmasında ekspert kimi iştirakını 
rədd edən hallar olmadıqda, ona tapşırılmış məhkəmə ekspertizasını 
aparmaq; 
 
Şakir Musayev  
 
346
- təqdim edilmiş obyektlərin və iş üzrə materialların tam və 
hərtərəfli tədqiqatını aparmaq və qoyulmuş suallar üzrə 
əsaslandırılmış və obyektiv rəy vermək; 
- təhqiqat aparan şəxsin, müstəntiqin, prokurorun və ya 
məhkəmənin (hakimin) çağırışı üzrə gəlmək; 
- aparılmış təhqiqat və verilmiş rəylə əlaqədar məsələlər üzrə 
təhqiqat, ibtidai istintaq zamanı və ya məhkəmədə ifadə vermək; 
- məhkəmə ekspertizasının aparılmasından imtina etməyə əsas 
verən bu Qanunun 12-ci maddəsində nəzərdə tutulmuş hallar olduqda 
rəy verməyin qeyri-mümkünlüyü barədə yazılı formada təhqiqat 
aparan şəxsə, müstəntiqə və ya məhkəməyə (hakimə) məlumat 
vermək; 
- təqdim edilmiş təhqiqat obyektlərinin və iş üzrə materialların 
qorunub saxlanılmasını təmin etmək. 
 
Maddə 14. Ekspertin dindirilməsi 
Ekspertin rəyi kifayət qədər aydın olmadıqda və ya rəydə istifadə 
olunmuş terminlərin və tətbiq edilən metodların dəqiqləşdirilməsinə 
zərurət yarandıqda təhqiqat aparan şəxs, müstəntiq və ya məhkəmə 
(hakim) Azərbaycan Respublikasının prosessual qanunvericiliyinə 
uyğun olaraq eksperti dindirə bilər. 
Barəsində məhkəmə ekspertizası aparılan şəxsə dair həmin 
məhkəmə ekspertizasının predmetinə aid olmayan məlumatlarla 
əlaqədar ekspert dindirilə bilməz. 
Ekspert tərəfindən rəy verilənədək onun dindirilməsi qadağandır. 
 
III fəsil 
Məhkəmə ekspertizasının növləri və onun aparılması 
 
Maddə 15. Məhkəmə ekspertizasının növləri 
Məhkəmə ekspertizası aşağıdakı növlərdən ibarətdir: 
1) ilkin məhkəmə ekspertizası; 
2) əlavə məhkəmə ekspertizası; 
3) təkrar məhkəmə ekspertizası; 
4) komisyon məhkəmə ekspertizası; 
Cinayət mühakimə icraatının  
məhkəmə-tibbi təminatı  
 347
5) kompleks məhkəmə ekspertizası. 
 
Maddə 16. İlkin məhkəmə ekspertizası 
İş üzrə icraat zamanı əhəmiyyət kəsb edən hər hansı məsələnin 
həlli üçün elm, incəsənət, texnika və ya sənət sahəsində xüsusi bilik 
tələb edildikdə, həmin məsələnin aydınlaşdırılması məqsədilə birinci 
dəfə təyin edilən ekspertiza ilkin məhkəmə ekspertizası adlanır. 
 
Maddə 17. Əlavə məhkəmə ekspertizası 
İlkin   məhkəmə  ekspertizasının  rəyi  kifayət  qədər  olmadıqda,  
ekspert  qoyulmuş sualları tam həll etmədikdə və ya əvvəlki 
təhqiqatla bağlı əlavə sualların həll edilməsi zərurəti olduqda əlavə 
məhkəmə ekspertizası təyin edilir və onun aparılması həmin ekspertə 
və ya başqa ekspertə həvalə edilir. 
 
Maddə 18. Təkrar məhkəmə ekspertizası 
Əvvəllər verilmiş rəyin doğruluğu və əsaslılığı təhqiqat aparan 
şəxsdə, müstəntiqdə, prokurorda və ya məhkəmədə (hakimdə) şübhə 
doğurduqda, məhkəmə ekspertizasının aparılmasının Azərbaycan 
Respublikasının prosessual qanunvericiliyi ilə nəzərdə tutulmuş 
qaydaları pozulduqda eyni suallar üzrə təkrar məhkəmə 
ekspertizasının aparılması təyin edilir və onun aparılması başqa 
ekspertə və ya ekspertlərə həvalə edilir. 
Təkrar məhkəmə ekspertizasının təyin edilməsi barədə qərarda 
(qərardadda) əvvəlki ekspertizanın rəyi ilə razılaşmamağın səbəbləri 
göstərilir. 
Ekspertlər arasında fikir ayrılığı olduqda hər bir ekspert buna 
səbəb olan məsələ barəsində yazılı formada öz rəyini ayrıca tərtib 
edir. 
 
Maddə 19. Komisyon məhkəmə ekspertizası 
Komisyon məhkəmə ekspertizası eyni ixtisas üzrə sayı iki 
nəfərdən az olmayan ekspertlər tərəfindən aparılır. 
 
Şakir Musayev  
 
348
Məhkəmə ekspertizasının komisyon xarakteri onu təyin etmiş 
orqan və ya şəxs, yaxud məhkəmə ekspertizası idarəsinin rəhbəri 
tərəfindən müəyyən edilir. 
Komisyon məhkəmə ekspertizasının təşkil edilməsi və aparılması 
onu təyin etmiş orqan və ya şəxs tərəfindən məhkəmə ekspertizası 
idarəsinin rəhbərinə həvalə edilir. 
Verilən sualların həll edilməsi zərurəti nəzərə alınaraq ekspertlər 
qarşıda duran tədqiqatın ardıcıllığını və həcmini razılaşdırırlar. 
Komissiya tərkibində məhkəmə ekspertizasının aparılması həvalə 
edilmiş hər bir ekspert müstəqildir və sərbəst olaraq özünün əldə 
etdiyi və başqa ekspertlər tərəfindən əldə olunmuş nəticələri 
qiymətləndirir və öz zəruri biliyi hüdudlarında qoyulmuş suallara 
cavab verir. 
Komisyon məhkəmə ekspertizası aparılarkən onu təyin etmiş 
orqan və ya şəxs, yaxud məhkəmə ekspertizası idarəsinin rəhbəri 
ekspertlərin fəaliyyətini əlaqələndirmək, ümumi tədqiqat planını 
işləyib hazırlamaq və ekspertlərin müşavirəsinə rəhbərlik etmək üçün 
ekspertlərdən birini rəhbər təyin edir. Komissiya rəhbərinin 
səlahiyyətləri digər ekspertlərin səlahiyyətlərindən fərqlənmir. 
Ekspertlər rəy verməmişdən qabaq öz aralarında məsləhətləşirlər. 
Ümumi rəyə gəldikdə, rəyə bütün ekspertlər tərəfindən imza edilir. 
Ekspertlər arasında fikir ayrılığı olduqda hər bir ekspert buna 
səbəb olan məsələ barəsində yazılı formada öz rəyini ayrıca tərtib 
edir. 
 
Maddə 20. Kompleks məhkəmə ekspertizası 
İş üçün əhəmiyyətli olan halların aydınlaşdırılması müxtəlif bilik 
sahələrindən istifadə etməklə tədqiqat aparılmasını tələb edərsə, 
kompleks məhkəmə ekspertizası təyin edilir. 
Kompleks məhkəmə ekspertizasının təşkili və aparılması 
ekspertlərin fəaliyyəti ilə əlaqədar məsələlər bu Qanunun 19-cu 
maddəsində müəyyən edilmiş qaydada həll edilir. 
Kompleks məhkəmə ekspertizasının aparılmasında iştirak edən 
ekspertlərin rəyində hər bir ekspertin apardığı tədqiqatın növü və 
həcmi, müəyyən  etdiyi  faktlar  və  əldə  etdiyi nəticələr göstərilir. 
Cinayət mühakimə icraatının  
məhkəmə-tibbi təminatı  
 349
Hər bir ekspert onun tərəfindən aparılmış tədqiqatı əks etdirən 
hissəsində rəyi imzalayır və ona görə məsuliyyət daşıyır. 
Alınmış nəticələrin qiymətləndirilməsində və yekun nəticənin 
formalaşdırılmasında ekspertlər ümumi nəticəyə gəlirlər. Əgər 
ümumi nəticənin əsasını bir və ya bir neçə ekspert tərəfindən 
müəyyənləşdirilən faktlar təşkil edirsə, bu, rəydə öz əksini tapmalıdır. 
 
Maddə 21. Məhkəmə ekspertizasının təyin edilməsi 
Məhkəmə ekspertizası Azərbaycan Respublikasının prosessual 
qanunvericiliyi ilə nəzərdə tutulmuş hallarda və qaydada təhqiqat 
aparan şəxsin, müstəntiqin, prokurorun, hakimin qərarı və ya 
məhkəmənin qərardadı ilə təyin edilir. 
 
Maddə 22. Məhkəmə ekspertizasının aparılması 
Təhqiqat aparan şəxsin, müstəntiqin, prokurorun, hakimin qərarı 
və ya məhkəmənin qərardadı məhkəmə ekspertizasının aparılması 
üçün əsas sayılır. 
Məhkəmə ekspertizasını təyin etmiş orqan və ya şəxs təhqiqatının 
aparılması və rəy verilməsi üçün zəruri olan təhqiqat obyektləri və iş 
üzrə materialları məhkəmə ekspertizası idarəsinə təqdim edir. 
Məhkəmə ekspertizasını təyin etmiş orqan və ya şəxs Azərbaycan 
Respublikasının prosessual qanunvericiliyi ilə müəyyən edilmiş 
qaydada müqayisəli təhqiqat üçün nümunələr götürür və onları işə 
əlavə edir. Zəruri hallarda, nümunələrin götürülməsi məhkəmə 
ekspertizasını aparan ekspertin iştirakı ilə həyata keçirilir. 
Məhkəmə ekspertizası idarəsində məhkəmə ekspertizasının 
aparılması müddətləri Azərbaycan Respublikasının prosessual 
qanunvericiliyinə müvafiq olaraq müəyyən edilir. 
 
Maddə 23. Məhkəmə ekspertizası fəaliyyətini həyata keçirən 
orqan 
Məhkəmə ekspertizası fəaliyyəti Azərbaycan Respublikasının 
müvafiq icra hakimiyyəti orqanlarının məhkəmə ekspertiza idarələri 
tərəfindən həyata keçirilir. 
 
Şakir Musayev  
 
350
Məhkəmə ekspertiza idarələri məhkəmə ekspertizasının 
aparılması üzrə fəaliyyətlərini ekspert təcrübəsinin 
ümumiləşdirilməsi, ekspertlərin peşəkar hazırlığı və onların 
ixtisaslaşdırılması, o cümlədən ekspert praktikasının vahid elmi-
metodik üsullarla öyrənilməsi əsasında həyata keçirirlər. 
 
Maddə 24. Məhkəmə ekspertizasının aparılmasında 
məhdudiyyətlər 
Məhkəmə ekspertizası idarəsi rəhbərinin işdə maraqlı olduğunu 
təsdiq edən hallar müəyyən edilərsə, məhkəmə ekspertizasının 
aparılması həmin idarəyə tapşırıla bilməz, başlanılmış təhqiqat isə 
dərhal dayandırılmalıdır. 
Ekspert Azərbaycan Respublikasının prosessual 
qanunvericiliyində göstərilən əsaslar mövcud olduqda, məhkəmə 
ekspertizasının aparılmasında iştirakdan özü-özünə etiraz etməlidir, 
məhkəmə ekspertizası ona tapşırıldıqda isə onun aparılmasını dərhal 
dayandırmalıdır. 
Məhkəmə ekspertizasının aparılması, bu maddənin birinci və 
ikinci hissələrinin tələblərinin pozulması ilə həyata keçirilmişdirsə, o, 
icra edilməmiş hesab olunur və ekspertin rəyi sübut kimi istifadə 
edilə bilməz. Belə olduqda, məhkəmə ekspertizasının təyin edilməsi 
məsələsi yenidən həll edilir. 
 
Maddə 25. Proses iştirakçılarının məhkəmə ekspertizasının 
aparılmasında iştirak etməsi 
Yalnız Azərbaycan Respublikasının prosessual qanunvericiliyi ilə 
belə hüquqları nəzərdə tutulmuş proses iştirakçıları məhkəmə 
ekspertizasını təyin etmiş orqanın və ya şəxsin icazəsi ilə məhkəmə 
ekspertizasının aparılmasında iştirak edə bilərlər. 
Məhkəmə ekspertizasının aparılmasında iştirak edən proses 
iştirakçıları təhqiqatın gedişatına müdaxilə edə bilməzlər. Lakin 
məhkəmə ekspertizasının predmetinə dair ekspertə suallar və 
izahatlar verə bilərlər. 
Ekspert rəyini tərtib etdiyi zaman, həmçinin məhkəmə 
ekspertizası ekspertlər tərəfindən aparıldıqda ekspertlərin müqaviləsi 
Cinayət mühakimə icraatının  
məhkəmə-tibbi təminatı  
 351
və əldə edilmiş nəticələrin yekunlaşdırılması mərhələsində proses 
iştirakçılarının iştirakına yol verilmir. 
Proses iştirakçısı məhkəmə ekspertizası aparıldığı zaman ekspertə 
mane olduqda, ekspert təhqiqatı dayandıra bilər və həmin şəxsə 
verilmiş icazənin ləğv edilməsi barədə məhkəmə ekspertizasını təyin 
etmiş orqan və ya şəxs qarşısında vəsatət qaldıra bilər. 
 
Maddə 26. Məhkəmə ekspertinin (ekspertlərinin) rəyi və onun 
məzmunu 
Aparılmış təhqiqatlar əsasında əldə edilmiş nəticələr nəzərə 
alınmaqla məhkəmə eksperti (ekspertləri) öz adından yazılı rəy verir 
və onu imzalayır. Məhkəmə ekspertinin (ekspertlərinin) imzaları 
məhkəmə ekspertizası idarəsinin möhürü ilə təsdiq olunur. 
Məhkəmə ekspertinin (ekspertlərinin) rəyində işağıdakılar 
göstərilir: 
- məhkəmə ekspertizasının aparıldığı tarix və yer; 
- məhkəmə ekspertizasının aparılmasının əsasları; 
- məhkəmə ekspertizasını təyin etmiş orqan və ya şəxs 
haqqında məlumat; 
- məhkəmə ekspertizasının aparılması həvalə edildiyi məhkəmə 
ekspertizası idarəsi və məhkəmə eksperti haqqında (soyadı, adı və 
atasının adı, təhsili, ixtisası, ekspert kimi iş stajı, elmi vəzifəsi və 
elmi dərəcəsi, tutduğu vəzifə) məlumat; 
- Azərbaycan Respublikasının prosessual qanunvericiliyinə 
uyğun olaraq ekspertin bilə-bilə yalan rəy verməsinə görə məsuliyyət 
barədə ona xəbərdarlıq edilməsi; 
- məhkəmə eksperti (ekspertləri) qarşısında qoyulmuş suallar; 
- məhkəmə ekspertizasının aparılması üçün məhkəmə 
ekspertinə təqdim edilmiş təhqiqat obyektləri və iş üzrə materiallar; 
- məhkəmə ekspertizasının aparılması zamanı iştirak etmiş 
proses iştirakçıları haqqında məlumat; 
- istifadə edilən metodlar göstərilməklə təhqiqatın məzmunu və 
nəticələri; 
- təhqiqatın nəticələrinin qiymətləndirilməsi, qoyulmuş suallar 
üzrə yekun nəticələrin əsaslandırılması və dürüst ifadə olunması. 
 
Şakir Musayev  
 
352
Məhkəmə ekspertinin (ekspertlərinin) rəyini əks etdirən 
materiallar rəyə əlavə edilir və onun tərkib hissəsini təşkil edir. 
Təhqiqatın gedişatı, şəraiti və nəticələrini özündə əks etdirən sənədlər 
məhkəmə ekspertizası idarəsində saxlanılır. Məhkəmə ekspertizasını 
təyin etmiş orqanın və ya şəxsin tələbi ilə həmin sənədlər işə əlavə 
olunmaq üçün onlara göndərilə bilər. 
 
 
IV fəsil 
Məhkəmə ekspertizası idarələrində canlı şəxslər barəsində 
məhkəmə ekspertizasının aparılmasının xüsusiyyətləri 
 
Maddə 27. Canlı şəxslər barəsində məhkəmə ekspertizasının 
aparılması 
Canlı şəxslər barəsində məhkəmə ekspertizası məhkəmə 
icraatının bütün növləri üzrə həyata keçirilir. Məhkəmə 
ekspertizasına göndərilməli olan şəxslərin dairəsi Azərbaycan 
Respublikasının prosessual qanunvericiliyi ilə müəyyən edilir. 
 
Maddə 28. Canlı şəxslər barəsində məhkəmə ekspertizasının 
aparılması şəraiti və yeri 
Canlı şəxslər barəsində məhkəmə ekspertizası tibbi və başqa 
idarələrdə, habelə müvafiq təhqiqatın aparılması və ekspertizanın 
aparıldığı şəxslərin hüquqlarının və qanuni mənafelərinin 
qorunmasının təmin edilməsi üçün zəruri olan şəraitin olduğu başqa 
yerlərdə aparıla bilər. 
Məhkəmə ekspertizası aparılarkən şəxsin stasionar müayinəsi 
zərurəti yaranarsa, həmin şəxs bu Qanunda və Azərbaycan 
Respublikasının prosessual qanunvericiliyi ilə nəzərdə tutulmuş 
qaydada tibbi stasionara yerləşdirilə bilər. 
Məhkəmə ekspertizasına göndərilmiş şəxsin məcburi qaydada 
tibbi və ya başqa idarəyə yerləşdirilməsi məhkəmə ekspertizasını 
təyin etmiş orqan və ya şəxs tərəfindən təmin edilir. 
 
 
Cinayət mühakimə icraatının  
məhkəmə-tibbi təminatı  
 353
 
Maddə 29. Məhkəmə ekspertizasının könüllük və məcburilik 
qaydasında aparılması 
Canlı şəxslər barəsində məhkəmə ekspertizası könüllü və yaxud 
məcburi qaydada həyata keçirilir. 
Məhkəmə ekspertizası könüllü qaydada həyata keçirildikdə, 
məhkəmə ekspertizası idarəsində haqqında məhkəmə ekspertizası 
aparılan şəxsin yazılı formada razılığı təqdim edilməlidir. 
Əgər haqqında məhkəmə ekspertizası aparılan şəxs on altı yaşına 
çatmamışdırsa və ya məhkəmə tərəfindən fəaliyyət qabiliyyəti 
olmayan şəxs hesab edilmişdirsə, məhkəmə ekspertizasının 
aparılmasına yazılı formada razılıq həmin şəxsin qanuni nümayəndəsi 
tərəfindən verilir. 
Məcburi qaydada məhkəmə ekspertizasına göndərilən şəxslərin 
dairəsi Azərbaycan Respublikasının prosessual qanunvericiliyi ilə 
müəyyən edilir. Azərbaycan Respublikasının prosessual 
qanunvericiliyində şəxsin məcburi qaydada məhkəmə ekspertizasına 
göndərilməsi haqqında birbaşa göstəriş olmadıqda, məhkəmə 
ekspertizası idarəsi həmin şəxs barəsində məcburi qaydada məhkəmə 
ekspertizasını apara bilməz. 
 
Maddə 30. Şəxsin tibbi stasionara yerləşdirilməsinin əsasları 
və qaydası 
Məhkəmə tibbi və ya məhkəmə-psixiatriya ekspertizası təyin 
edilərkən şəxsin stasionar müayinəsi zərurəti yaranarsa, o, məhkəmə 
ekspertizasının təyin edilməsi barədə qərar əsasında müvafiq tibbi 
stasionara yerləşdirilir. Şəxsin tibbi stasionara  yerləşdirilməsi  
qaydası Azərbaycan Respublikasının prosessual qanunvericiliyi ilə 
müəyyən edilir. 
Həbsdə saxlanılan şəxslər barəsində məhkəmə ekspertizası 
aparıldıqda, onlar bu məqsədlə xüsusi yaradılmış tibbi stasionara 
yerləşdirilir. 
Məhkəmə-psixiatriya ekspertizasının aparılması üçün şəxs yalnız 
məhkəmənin (hakimin) qərarı əsasında psixiatriya stasionarına və 
 
Şakir Musayev  
 
354
yaxud məhkəmə-psixiatriya ekspertizası stasionarına yerləşdirilə 
bilər. 
Məhkəmə ekspertizasını təyin etmiş və məcburi qaydada şəxsi 
tibbi stasionara yerləşdirmiş orqan və ya şəxs iyirmi dörd saat 
müddətində həmin şəxsin yaxın qohumlarına və ya onun göstərdiyi 
hər hansı şəxsə, bu cür adam olmadıqda isə onun yaşadığı yer üzrə 
daxili işlər orqanına məlumat verməlidir. 
 
Maddə 31. Şəxsin tibbi stasionarda qalma müddəti 
Şəxs məhkəmə tibbi ekspertizası aparılması üçün otuz gün 
müddətinədək tibbi stasionara yerləşdirilə bilər. 
Zərurət olduqda, ekspertin (ekspertlərin) əsaslandırılmış 
vəsatətinə əsasən şəxsin tibbi stasionarda qalma müddəti göstərilən 
stasionarın yerləşdiyi rayon məhkəməsi hakiminin qərarı ilə daha 
otuz gün müddətinə uzadıla bilər. 
Tibbi stasionarda qalma müddətinin uzadılması barədə ekspertin 
(ekspertlərin) təqdimatı otuz gün müddətinin başa çatmasına üç gün 
qalmış həmin stasionarın yerləşdiyi rayonun məhkəməsinə təqdim 
edilməlidir. 
Hakim təqdimatı aldıqdan sonra üç gün ərzində qərar çıxarır və 
bu barədə ekspertə (ekspertlərə) məlumat verir. 
Şəxsin tibbi stasionarda qalma müddətinin uzadılmasından hakim 
tərəfindən imtina edildikdə həmin şəxs oradan dərhal çıxarılmalıdır. 
Məhkəmə ekspertizası idarəsinin rəhbəri hakimin qərarı barədə 
tibbi stasionarda olan şəxsə, həmçinin məhkəmə ekspertizasını təyin 
etmiş orqana və ya şəxsə məlumat verir. 
Tibbi stasionarda qalma müddəti pozulduqda, şəxs, onun 
müdafiəçisi, qanuni nümayəndəsi və ya işdə iştirak etmək üçün 
buraxılmış digər nümayəndələri bu barədə stasionarın yerləşdiyi 
rayonun məhkəməsinə şikayət edə bilər. 
 
Maddə 32. Haqqında məhkəmə ekspertizası aparılan şəxsin 
qanuni mənafelərinin müdafiəsi və onun hüquqları 
Canlı şəxslər barəsində məhkəmə ekspertizası aparıldıqda 
aşağıdakıları etmək qadağandır: 
Cinayət mühakimə icraatının  
məhkəmə-tibbi təminatı  
 355
- məlumat almaq məqsədi ilə onun hüquqlarını 
məhdudlaşdırmaq, aldatmaq, hədə-qorxu gəlmək, zor və digər 
qanunsuz tədbirlər tətbiq etmək; 
- üzərində yeni dərman vasitələrini, diaqnostik metodları, 
xəstəliklərin profilaktikasını və müalicəsini sınaqdan keçirmək, 
həmçinin şəxsdən obyekt kimi istifadə olunmaqla biotibbi 
eksperimental tədqiqatlar aparmaq. 
Barəsində məhkəmə ekspertizası aparılan şəxs ekspertə həmin 
məhkəmə ekspertizasının predmetinə aid olan izahatlar verə bilər. 
Tibbi stasionarda yerləşdirilmiş şəxslə onun müdafiəçisinin, 
qanuni nümayəndəsinin və ya işdə iştirak etmək üçün buraxılmış 
digər nümayəndələrinin görüşü, üçüncü şəxslər tərəfindən 
informasiya əldə olunmasını istisna edən şəraitdə təşkil edilir. 
Şikayət, ərizə və  vəsatət  vermək  üçün  tibbi  stasionarda  
yerləşdirilmiş  şəxsə  real imkanlar yaradılmalıdır. Azərbaycan 
Respublikasının prosessual qanunvericiliyi ilə müəyyən edilmiş 
qaydada verilmiş şikayət senzuradan keçirilmir və iyirmi dörd saat 
ərzində aidiyyatı üzrə göndərilir. 
 
Maddə 33. Həbsdə olmayan şəxslər barəsində məhkəmə 
ekspertizasının psixiatriya stasionarlarda aparılması şəraiti 
Həbsdə olmayan şəxslər barəsində məhkəmə psixiatriya 
ekspertizası həmin müvafiq məhkəmə-psixiatriya ekspertizası 
stasionarında, həm də digər psixiatriya stasionarlarda həyata keçirilir. 
Həbsdə olan şəxslərin yuxarıda göstərilən stasionarlarda 
yerləşdirilməsinə yol verilmir. 
Həbsdə olmayan şəxslərin digər psixiatriya stasionarlarda 
yerləşdirilməsi onların barəsində məhkəmə ekspertizasının 
aparılmasına çətinlik törətməməlidir. 
Həbsdə olmayan şəxs məhkəmə-psixiatriya ekspertizası aparılan 
müddətdə psixiatriya stasionarlarının pasiyentlərinə şamil olunan 
hüquqlardan istifadə edirlər. 
Həbsdə olmayan, ağır psixi pozuntulardan əziyyət çəkməyən şəxs 
tərəfindən ətrafdakıların həyat və sağlamlığına təhlükə törədən və ya 
psixiatriya stasionarın iş rejimini ciddi pozan hərəkətlərə yol 
 
Şakir Musayev  
 
356
verilirsə, həmin stasionarın müdiriyyəti bu hərəkətlərin qarşısının 
alınması məqsədi ilə zəruri tədbirlərin görülməsi üçün Azərbaycan 
Respublikasının müvafiq icra hakimiyyəti orqanına məlumat verir. 
Haqqında məhkəmə-psixiatriya ekspertizasının könüllü qaydada 
aparıldığı şəxs tərəfindən bu cür hərəkətlərə yol verilərsə, o, 
psixiatriya stasionardan çıxarıla bilər və bu barədə stasionarın 
müdiriyyəti məhkəmə ekspertizasını təyin etmiş orqana və ya şəxsə 
yazılı formada məlumat verir. 
 
Maddə 34. Həbsdə olan şəxslər barəsində məhkəmə 
ekspertizasının psixiatriya stasionarında aparılması şəraiti 
Həbsdə olan şəxslər barəsində məhkəmə psixiatriya ekspertizası 
həmin şəxslərin saxlanması üçün müəyyən edilmiş məhkəmə-
psixiatriya ekspertizası stasionarında aparılır. Bu stasionarların 
təhlükəsizliyinin təmin edilməsi və mühafizəsi həbsdə saxlanma 
yerlərinin təhlükəsizliyinin təmin edilməsi və mühafizəsi vəzifələrini 
yerinə yetirən orqanlar tərəfindən həyata keçirilir. 
Məhkəmə-psixiatriya ekspertiza stasionarlarının təhlükəsizliyini 
və mühafizəsini həyata keçirən şəxslərlə həmin stasionarların tibb 
işçilərinin birgə fəaliyyət qaydası Azərbaycan Respublikasının 
müvafiq icra hakimiyyəti orqanı tərəfindən müəyyən edilir. 
Məhkəmə-psixiatriya ekspertiza stasionarlarında yerləşdirilən 
həbsdə olan şəxslərə Azərbaycan Respublikasının cinayət-prosessual 
qanunvericiliyinin normaları şamil edilir. Belə hallarda açıq-aşkar 
psixi pozuntusu olan şəxslərə tənbeh və maddi məsuliyyət tədbirləri 
nəzərdə tutan normalar,  həmçinin silah işlədilməsi tətbiq edilmir. 
 
Maddə 35. Məhkəmə-psixiatriya ekspertizası stasionarlarında 
saxlanılan şəxslərin təminatı 
Məhkəmə-psixiatriya ekspertiza stasionarlarında saxlanılan 
şəxslərin maddi-məişət və tibbi-sanitar təminatı Azərbaycan 
Respublikasının qanunvericiliyi ilə psixiatriya stasionarları üçün 
müəyyən edilmiş normalar və qaydalar üzrə həyata keçirilir. 
Maddə 36. Canlı şəxslər barəsində məhkəmə ekspertizası 
aparılarkən tədqiqat metodlarının tətbiq edilməsində məhdudiyyətlər 
Cinayət mühakimə icraatının  
məhkəmə-tibbi təminatı  
 357
Canlı şəxs barəsində məhkəmə ekspertizası aparılarkən güclü 
ağrıverici təsirlərə malik olan və yaxud şəxsin sağlamlığına mənfi 
təsir edə biləcək tədqiqat metodlarının, həmçinin Azərbaycan 
Respublikasının prosessual qanunvericiliyi ilə səhiyyə praktikasında 
istifadə edilməsi qadağan olunan metodların tətbiqinə yol verilmir. 
Haqqında məhkəmə ekspertizası aparılan şəxs ona qarşı tətbiq 
olunan tədqiqat metodları və mümkün ola biləcək ağrıverici təsirlər 
barədə məlumatlandırılmalıdır. Eyni məlumatlar haqqında məhkəmə 
ekspertizası aparılan şəxsin müvafiq vəsatətlə müraciət etmiş qanuni 
nümayəndəsinə də verilir. 
Canlı şəxslər barəsində məhkəmə ekspertizası aparılarkən 
tədqiqat aparılması məqsədilə tibb idarəsində onlardan zəruri olan 
nümunələr götürülür və bu barədə ekspertin rəyində göstərilir. 
Nümunələr həmin tibb idarəsinin iki nəfər tibb işçisinin iştirakı ilə 
həkim və ya digər mütəxəssis tərəfindən götürülür. Könüllük 
qaydasında məhkəmə ekspertizasına göndərilmiş şəxslərdən məcburi 
qaydada nümunələrin götürülməsinə yol verilmir. 
 
Maddə 37. Proses iştirakçılarının canlı şəxslər barəsində 
məhkəmə ekspertizasının aparılmasında iştirakı 
Canlı şəxslər barəsində aparılan məhkəmə ekspertizasında yalnız 
Azərbaycan Respublikasının prosessual qanunvericiliyi ilə belə 
hüququ olan proses iştirakçıları iştirak edə bilərlər. 
Digər şəxslərin iştirakına məhkəmə ekspertizasını təyin etmiş 
orqanın və ya şəxsin, yaxud haqqında məhkəmə ekspertizası aparılan 
şəxsin və ya onun qanuni nümayəndəsinin razılığı ilə yol verilir. 
Haqqında məhkəmə ekspertizası aparılan şəxsin soyunması ilə 
müşaiyət olunan tədqiqatlar həyata keçirilərkən yalnız eyni cinsdən 
olan şəxslər iştirak edə bilərlər. Bu məhdudiyyət həmin tədqiqatların 
aparılmasında iştirak edən həkimlərə və tibb işçilərinə aid edilmir. 
 
 
 
 
 
 
Şakir Musayev  
 
358
V fəsil 
Yekun müddəalar 
Maddə 38. Məhkəmə ekspertizası idarəsinin fəaliyyətinin 
maliyyələşdirilməsi 
Məhkəmə ekspertizası idarəsinin fəaliyyəti dövlət büdcəsinin 
vəsaiti hesabına maliyyələşdirilir. Məhkəmə ekspertizasının lazımi 
səviyyədə aparılmasını təmin etmək məqsədilə məhkəmə ekspertizası 
idarəsinin müasir texnika və avadanlıqlarla təchiz edilməsi üçün 
dövlət büdcəsindən vəsait ayrılması nəzərdə tutulur. 
 
Maddə 39. Məhkəmə ekspertizası idarəsinin əməkdaşlarının 
əməyinin ödənilməsi 
Məhkəmə ekspertizası idarəsinin əməkdaşlarının əməyinin 
ödənilməsi, tabeliyində olduqları müvafiq icra hakimiyyəti 
orqanlarının əməkdaşları üçün müəyyənləşdirilmiş əməyin 
ödənilməsi şərtlərinə və formasına uyğun olmalıdır. 
İşin xarakteri və şəraiti nəzərə alınmaqla məhkəmə ekspertizası 
idarəsinin əməkdaşlarının əməyinin ödənilməsi zamanı ixtisas, rütbə 
və elmi dərəcələrinə görə əlavələr müəyyən edilməlidir. 
 
Maddə 40.  Məhkəmə ekspertizası idarəsinin fəaliyyətinin 
təşkilati və elmi təminatı 
Məhkəmə ekspertizası fəaliyyətinin maddi-texniki, elmi-metodik 
və təşkilati təminatı məhkəmə ekspertiza idarəsinin tabe olduğu 
müvafiq icra hakimiyyəti orqanı tərəfindən həyata keçirilir. 
Məhkəmə ekspertizası idarəsinin yaradılması və ləğv edilməsi 
Azərbaycan Respublikasının müvafiq icra hakimiyyəti orqanı 
tərəfindən həyata keçirilməklə, onun fəaliyyət qaydası haqqındakı 
əsasnamə həmin müvafiq icra hakimiyyəti orqanı tərəfindən qəbul 
edilir. 
 
Maddə 41. Məhkəmə ekspertizası idarəsinin fəaliyyətinin 
informasiya təminatı 
Məhkəmə ekspertizası idarəsinin rəhbərinin sorğusu əsasında 
mülkiyyət formasından asılı olmayaraq bütün idarə, təşkilat və 
Cinayət mühakimə icraatının  
məhkəmə-tibbi təminatı  
 359
müəssisələr məhkəmə ekspertizasının aparılması üçün zəruri olan 
etalon nümunələrini və texniki məlumatları məhkəmə ekspertizası 
idarəsinə təqdim etməyə borcludurlar, bu zaman mülkiyyətçinin 
qanunla müəyyən edilmiş mülkiyyət hüququnun pozulmasına yol 
verilmir. 
 
Maddə 42. Məhkəmə ekspertizasının aparılması sahəsində 
beynəlxalq əməkdaşlıq 
Azərbaycan Respublikasının tərəfdar çıxdığı dövlətlərarası 
beynəlxalq müqavilələrə uyğun olaraq məhkəmə ekspertizası 
fəaliyyəti sahəsində Azərbaycan Respublikasının məhkəmə 
ekspertiza idarələri xarici dövlətlərin müvafiq orqanları ilə, habelə 
beynəlxalq təşkilatlarla əməkdaşlıq edir. 
 
Maddə 43. Qanunun pozulmasına görə məsuliyyət 
Bu Qanunun pozulmasına görə vəzifəli şəxslər və vətəndaşlar 
Azərbaycan Respublikasının prosessual qanunvericiliyi ilə nəzərdə 
tutulmuş qaydada məsuliyyət daşıyırlar. 
 
Heydər ƏLİYEV  
Azərbaycan Respublikasının Prezidenti 
 
Bakı şəhəri, 18 noyabr 1999-cu il 
 
Şakir Musayev  
 
360
«DÖVLƏT MƏHKƏMƏ EKSPERTİZASI FƏALİYYƏTİ 
HAQQINDA» AZƏRBAYCAN RESPUBLİKASI QANUNUNUN 
TƏTBİQ EDİLMƏSİ BARƏDƏ 
 
Azərbaycan Respublikası Prezidentinin 
15 yanvar 2000-ci il tarixli fərmanı 
 
«Dövlət məhkəmə ekspertizası fəaliyyəti haqqında» Azərbaycan 
Respublikası Qanununun qüvvəyə minməsi ilə əlaqədar həmin 
Qanunun tətbiq olunmasını təmin etmək məqsədilə qərara alıram: 
 
1. Azərbaycan Respublikasının Nazirlər Kabinetinə tapşırılsın ki, 
bir ay müddətində: 
- qüvvədə olan qanunvericilik aktlarının «Dövlət məhkəmə 
ekspertizası fəaliyyəti haqqında» Azərbaycan Respublikası Qanununa 
uyğunlaşdırılması barədə təkliflərini hazırlayıb Azərbaycan 
Respublikasının Prezidentinə təqdim edilsin; 
- Nazirlər Kabinetinin və müvafiq mərkəzi icra hakimiyyəti 
orqanının normativ-hüquqi aktlarının həmin qanuna 
uyğunlaşdırılmasını təmin etsin və bu barədə Azərbaycan 
Respublikasının Prezidentinə məlumat verilsin; 
- Öz səlahiyyəti hüdudlarında «Dövlət məhkəmə ekspertizası 
fəaliyyəti haqqında» Azərbaycan Respublikası Qanunundan irəli 
gələn digər məsələləri həll etsin. 
2. Müəyyən edilsin ki: 
- «Dövlət məhkəmə ekspertizası fəaliyyəti haqqında» 
Azərbaycan Respublikası Qanununun 40-cı maddəsinin ikinci 
hissəsində nəzərdə tutulmuş «müvafiq icra hakimiyyəti orqanı»nın 
səlahiyyətlərini Azərbaycan Respublikasının Nazirlər kabineti həyata 
keçirir; 
- həmin Qanunun 11-ci maddəsinin ikinci hissəsində, 23-cü 
maddəsinin birinci hissəsində, 34-cü maddəsinin ikinci hissəsində, 
39-cu maddəsinin birinci hissəsində, 40-cı maddəsinin birinci 
hissəsində nəzərdə tutulmuş «müvafiq icra hakimiyyəti orqanı» və 
«müvafiq icra hakimiyyəti orqanları»nın səlahiyyətlərini öz 
Cinayət mühakimə icraatının  
məhkəmə-tibbi təminatı  
 361
səlahiyyəti hüdudlarında Azərbaycan Respublikasının Ədliyyə 
Nazirliyi, Azərbaycan Respublikasının Daxili İşlər Nazirliyi və 
Azərbaycan Respublikasının Səhiyyə Nazirliyi həyata keçirirlər; 
- həmin Qanunun 11-ci maddəsinin üçüncü hissəsində nəzərdə 
tutulmuş «müvafiq icra hakimiyyəti orqanları»nın səlahiyyətlərini 
Azərbaycan Respublikasının Ədliyyə Nazirliyi həyata keçirir. 
 
Heydər Əliyev 
Azərbaycan Respublikasının Prezidenti 
 
Şakir Musayev  
 
362
«Dövlət məhkəmə ekspertizası fəaliyyəti haqqında» 
Azərbaycan Respublikası Qanununun tətbiq edilməsi barədə» 
Azərbaycan Respublikası Prezidentinin Fərmanına 
dəyişikliklər edilməsi haqqında 
 
Azərbaycan Respublikası Prezidentinin 
30 iyun 2001-ci il tarixli fərmanı 
 
1.«Dövlət məhkəmə ekspertizası fəaliyyəti haqqında» 
Azərbaycan Respublikası Qanununun tətbiq edilməsi barədə» 
Azərbaycan Respublikası Prezidentinin Fərmanının 2-ci bəndinin 
ikinci abzasından «Azərbaycan Respublikasının Daxili İşlər 
Nazirliyi» sözləri çıxarılsın. 
2. Bu Fərman imzalandığı gündən qüvvəyə minir. 
 
 
 
Azərbaycan Respublikası Nazirlər 
Kabinetinin 2003-cü il 17 yanvar 
tarixli 8 nömrəli qərarı ilə 
təsdiq edilmişdir. 
 
 
Cinayət mühakimə icraatının  
məhkəmə-tibbi təminatı  
2. Azərbaycan Respublikasında 
məhkəmə-tibb ekspertizasının 
fəaliyyəti barədə 
ƏSASNAMƏ 
 
 Azərbaycan Respublikası  
Baş Prokurorluğu,  
Ali Məhkəməsi, Milli Təhlükəsizlik 
Nazirliyi, Daxili İşlər Nazirliyi ilə 
RAZILAŞDIRILMIŞDIR
Azərbaycan Respublikası  
Səhiyyə Nazirliyinin  
27.11.2000-ci il tarixli  
108 saylı əmrinə 
Əlavə N-2 
 
 
 
 
1. Ümumi müddəalar 
 
1. Azərbaycan Respublikasında məhkəmə-tibb ekspertizası 
Səhiyyə sistemi nəzdində ədalət mühakiməsinin məqsəd və 
vəzifələrinə xidmət edir. Onun fəaliyyəti eyni zamanda əhaliyə 
müalicə xidməti keyfiyyətinin yaxşılaşdırılmasında və profilaktik 
tədbirlərin həyata keçirilməsində səhiyyə orqanlarına hərtərəfli 
köməklik göstərilməsinə yönəldilmişdir. 
2. Məhkəmə-tibb ekspertizası Azərbaycan Respublikası və 
Naxçıvan Muxtar Respublikası Səhiyyə Nazirliklərinin məhkəmə-
tibb ekspertizası müəssisələrində aparılır: Azərbaycan Respublikası 
Səhiyyə Nazirliyinin «Məhkəmə-tibbi ekspertiza və patoloji 
anatomiya» Elmi-Təcrübi və Tədris Birliyi; Naxçıvan Muxtar 
Respublikası Səhiyyə Nazirliyi «Məhkəmə-tibbi ekspertiza və 
patoloji anatomiya» Birliyi.   
3. Səhiyyə Nazirliyi "Məhkəmə-tibbi ekspertiza və patoloji 
anatomiya" Elmi-Təcrübi və Tədris (bundan sonra "MTE və PA" 
ETT) Birliyi Azərbaycan Respublikasında məhkəmə-tibbi və patoloji 
anatomiya xidmətlərinin təşkiledici və rəhbər orqanıdır. Azərbaycan 
Respublikasında məhkəmə-tibb ekspertiza işinin təşkilinə təcrübi, 
təşkilati və metodoloji rəhbərlik Səhiyyə Nazirliyinin «MTE və PA» 
ETT Birliyi tərəfindən təmin olunur. 
 363
 
Şakir Musayev  
 
364
4. "MTE və PA" ETT Birliyi öz fəaliyyətində Azərbaycan 
Respublikasının Konstitusiyasını, «Dövlət Məhkəmə Ekspertizası 
fəaliyyəti haqqında» Azərbaycan Respublikasının Qanununu, 
Azərbaycan Respublikasının Cinayət-Prosessual, İnzibati 
Hüquqpozmalar Haqqında Məcəllələrini, «Əhalinin sağlamlığının 
qorunması haqqında» Azərbaycan Respublikasının Qanununu, 
Azərbaycan Respublikasının digər qanunlarını, Azərbaycan 
Respublikası Prezidentinin Fərman və Sərəncamlarını, Azərbaycan 
Respublikası Nazirlər Kabinetinin qərar və sərəncamlarını, 
Azərbaycan Respublikasının Səhiyyə Nazirliyinin əmr, sərəncam, 
təlimat və başqa normativ hüquqi aktlarını, bu Əsasnaməni rəhbər 
tutur və onların icrasını təmin edir. 
5. Azərbaycan Respublikası Səhiyyə Nazirliyi "MTE və PA" ETT 
Birliyinin fəaliyyətini, idarə və maliyyələşmənin mərkəzləşdiyi 
şəraitdə həyata keçirən şəhər və rayon şöbələrinin Azərbaycan 
Respublikası Səhiyyə Nazirliyinin məhkəmə-tibbi və patoloji-
anatomiya xidmətlərinin vahid sistemi təşkil edir. 
Birliyin fəaliyyəti insan və vətəndaş hüquqlarının və 
azadlıqlarının qorunması, qanunçuluğun təmin edilməsi, ekspertlərin 
müstəqilliyi, elm və texnikanın müasir nailiyyətlərindən istifadə 
edilməklə həyata keçirilən tədqiqatların obyektivliyi, hərtərəfliliyi və 
tamlığı prinsiplərinə əsaslanır. 
6. Naxçıvan Muxtar Respublikası Səhiyyə Nazirliyinin "MTE və 
PA" Birliyi inzibati-təsərrüfat cəhətdən müvafiq surətdə Naxçıvan 
MR Səhiyyə Nazirliyinə, praktiki və metodoloji cəhətdən isə 
Azərbaycan Respublikası Səhiyyə Nazirliyi "MTE və PA" ETT 
Birliyinə tabedir. 
7. Azərbaycan Respublikası Səhiyyə Nazirliyi "MTE və PA" ETT 
Birliyinin ştat cədvəli və büdcəsi Azərbaycan Respublikası Səhiyyə 
Nazirliyi tərəfindən təsdiq edilir. 
8. "MTE və PA" ETT Birliyi Azərbaycan Respublikası Dövlət 
Statistika Komitəsində Səhiyyə Nazirliyi tərəfindən 
müəyyənləşdirilmiş müddətdə öz iş qeydiyyatlarını aparır və 
fəaliyyəti haqda hesabatlar tərtib edir. 
Cinayət mühakimə icraatının  
məhkəmə-tibbi təminatı  
 365
9. "MTE və PA" ETT Birliyi müvafiq qaydada ona dövlət 
büdcəsindən ayrılmış, hüquqi və fiziki şəxslərdən xidmətə görə 
alınan, təsərrüfat və istehsal fəaliyyətinin nəticəsində əldə olunan, 
müxtəlif idarə və ictimai təşkilatlardan könüllü yardım kimi daxil 
olan vəsaitlər hesabına öz maliyyə-təsərrüfat fəaliyyətini həyata 
keçirir.  
10. "MTE və PA" ETT Birliyi Respublikada müvafiq profilli elmi 
cəmiyyətlər və ali məktəb kafedraları ilə elmi yaradıcılıq fəaliyyəti 
göstərə bilər.  
11. "MTE və PA" ETT Birliyi eyni zamanda məhkəmə təbabəti 
və patoloji anatomiya sahəsində elmi-tədqiqat işləri aparır və əldə 
olunmuş elmi nəticələri gündəlik iş təcrübəsində tətbiq edir. Bu 
məqsədlə "MTE və PA" ETT Birliyində Metodik Şura fəaliyyət 
göstərir, Birlikdə aparılan elmi-tədqiqat işlərinə rəhbərlik  və  nəzarət  
edir. 
12. "MTE və PA" ETT Birliyinin tabeçiliyində olan şöbə və 
bölmələr qarşılıqlı müqavilə əsasında tibb və hüquq profilli dövlət ali 
məktəblərinin, həmçinin dövlət qeydiyyatında olan digər ali 
məktəblərin tibb və hüquq fakültələrinin tələbə və dinləyiciləri üçün 
müvafiq profilli fənlər üzrə tədris bazası ola bilər. Bununla bağlı 
bütün məsələlər Birliyin Baş direktorunun razılığı ilə həll olunur. 
Birliyin balansında olan binalarında digər idarə və təşkilatların 
yerləşdirilməsi qəti qadağandır. Birliyin elmi dərəcəli və yüksək 
ixtisas kateqoriyalı mütəxəssisləri göstərilən tədris müəssisələrində 
əvəzçilik üzrə tədris-pedaqoji fəaliyyətlə məşğul ola bilərlər. Birlik 
əməkdaşlarının iş günü ərzində tədris-pedaqoji fəaliyyəti Birliyin 
rəhbərliyi tərəfindən tənzim olunur.  
13. Məhkəmə-tibbi ekspertizalar məhkəmə təbabəti sahəsində 
xüsusi biliyi olan və həkim-məhkəmə-tibb eksperti vəzifəsini tutan 
mütəxəssislər tərəfindən aparılır. Bununla yanaşı olaraq, bir sıra 
ekspertizalar ali qeyri-tibb təhsili olan və xüsusi təhsil almış ekspert-
mütəxəssislər (fiziklər, kimyaçılar, bioloqlar, hüquqşünaslar, 
riyaziyyatçılar, mühəndislər və s.) tərəfindən də aparıla bilər. 
14. Məhkəmə-tibbi ekspertizaların aparılmasına məhkəmə 
təbabəti kafedralarının professor-müəllim heyəti, səhiyyə 
 
Şakir Musayev  
 
366
müəssisələrinin və başqa idarələrin mütəxəssisləri yalnız Birliyin 
rəhbərliyinin razılığı ilə cəlb edilə bilərlər. Həmin işi yerinə 
yetirərkən bu şəxslər öz prosessual vəziyyətlərinə görə ekspert 
sayılırlar. 
15. "MTE və PA" ETT Birliyi hüquqi şəxsdir, dövlət büdcəsindən 
maliyyələşdirilir, əmlaka, müstəqil balansa, müvafiq hesablara 
malikdir və öz adından müqavilələr bağlaya bilər. 
16. "MTE və PA" ETT Birliyi Azərbaycan Respublikasının 
Dövlət Gerbinin təsviri və öz adı olan möhürə, xüsusi xidməti 
blanklara və fəaliyyətini nizamlayan normativ sənədlərə malikdir. 
17. Yerli səhiyyə idarələrinin rəhbərliyi məhkəmə-tibbi ekspertiza 
şöbələrini bina, avadanlıq, maddi-texniki vəsaitlə təmin etməyə 
borcludurlar; Birlik və onun şöbələri üçün təmir, bərpa işlərini və 
yeni binaların inşasını həyata keçirirlər; ambulator-poliklinika 
müəssisələrində kabinetlərlə, xəstəxanalarda meyitxana ilə, 
avtonəqliyyatla təmin edir, zəruri hallarda isə sanitar aviasiyası ilə 
təmin edilməsi üçün tədbirlər görür; məhkəmə-tibb ekspertlərinə öz 
xidməti işlərini yerinə yetirməkdə (tibbi sənədlərin götürülməsində, 
analizlərin aparılmasında, mütəxəssis məsləhətlərində, cinayət və 
mülki işlər üzrə ekspertizaların keçirilməsində və s.) hərtərəfli 
köməklik edirlər. 
18. Prokurorluq, DİN, MTN və məhkəmələr ekspertizaların 
keyfiyyətinin yüksəldilməsi və icra müddətlərinin qısaldılması 
məqsədilə Birliyə və onun şöbələrinə lazımi iş şəraitinin 
yaradılmasında yaxından köməklik göstərirlər.  
19. “MTE və PA” ETT Birliyinin rəhbərliyinin sorğusuna əsasən 
mülkiyyət formasından asılı olmayaraq bütün idarə, təşkilat və 
müəssisələr məhkəmə-tibbi ekspertizanın aparılması üçün zəruri olan 
etalon nümunələrini və texniki məlumatları məhkəmə-ekspertizası 
idarəsinə təqdim etməyə borcludurlar. Bu zaman mülkiyyətçinin 
qanunla müəyyən edilmiş mülkiyyət hüququnun pozulmasına yol 
verilmir. 
 
 
 
Cinayət mühakimə icraatının  
məhkəmə-tibbi təminatı  
 367
2. Birliyin idarəçiliyi və strukturu 
 
1. Birliyə Azərbaycan Respublikasının Səhiyyə Naziri tərəfindən 
vəzifəyə təyin edilən və vəzifədən azad olunan Baş direktor rəhbərlik 
edir. 
Birliyin Baş direktorunun hüquq və vəzifələri aşağıdakılardır 
Birliyin Baş direktoru Respublika Səhiyyə sistemində məhkəmə-
tibbi ekspertiza və patoloji anatomiya xidmətlərinə inzibati-təşkilati 
və metodik rəhbərlik edir. 
Birliyin Baş direktorunun əsas vəzifəsi məhkəmə-tibbi və patoloji 
anatomiya xidmətlərinin ümumi inkişaf strategiyasını müəyyən 
etmək və onun həyata keçirilməsində taktiki qərarları  yerinə  
yetirməkdir. 
Məhkəmə tibb ekspertizasının təyin olunması haqqında qərarı 
(qərardadı) aldıqdan sonra onun təşkil edilməsi və aparılması, 
ekspertin məhkəmə iclaslarında, istintaq və məhkəmə hərəkətlərində 
iştirakının təmin olunması üzrə müvafiq tədbirlər görmək; 
Birlikdə konkret ixtisas üzrə ekspert, zəruri maddi-texniki baza və 
yaxud tədqiqat aparılması üçün xüsusi şərait olmadıqda, məhkəmə-
tibb ekspertizası təyin olunması barədə qərarı (qərardadı) icra 
edilmədən tədqiqata təqdim edilmiş obyekt və işin materialları ilə 
birlikdə geri qaytarmaq; 
Məhkəmə-tibb ekspertizasının təyin edilməsi haqqında qərarda 
(qəradadda) göstərilmiş digər idarələrin iştirakı ilə məhkəmə 
ekspertizası aparılmasını təşkil etmək; 
Rəy verilməsi üçün Birliyin əməkdaşı olmayan şəxslərin zəruri 
biliyinə ehtiyac yarandıqda, məhkəmə ekspertizasını təyin etmiş 
orqanla və ya şəxslə razılaşdırılmaqla, onları ekspert qismində 
məhkəmə ekspertizasının aparılmasına cəlb etmək; 
Ekspertə (ekspertlərə) onların hüquq və vəzifələrini izah etmək; 
Ekspert bilə-bilə yalan rəy verməyə və rəy verməkdən imtina 
etməyə görə məsuliyyəti haqqında xəbərdar edir və bu barədə ondan 
məhkəmə-tibb ekspertizasını təyin etmiş orqana və ya şəxsə rəylə 
birlikdə göndərilməsi üçün müvafiq iltizam almaq; 
 
Şakir Musayev  
 
368
Qanunvericilikdə nəzərdə tutulmuş qaydada məhkəmə-tibb 
ekspertizasının aparılması müddətini müəyyənləşdirir və onun 
gözlənilməsinə nəzarət edir; 
Ekspertin müstəqilliyi prinsipinə əməl olunmaqla aparılan 
tədqiqatların tamlığı və keyfiyyəti üzərində nəzarət etmək; 
Tədqiqatlar başa çatdıqdan sonra ekspertin rəyini tədqiqat 
obyektlərinə və iş üzrə materialların məhkəmə-tibb ekspertizasını 
təyin etmiş orqana və ya şəxsə göndərilməsini təmin etmək; 
Bütün dövlət orqanlarında, idarələrində və təşkilatlarında birliyi 
təmsil etmək; 
Öz səlahiyyəti çərçivəsində birliyin maliyyə fəaliyyətinə dair 
məsələləri həyata keçirmək; 
Birliyin fəaliyyətinə dair əmr və sərəncamlar vermək; 
Birliyin işçilərini işə qəbul və işdən azad edilməsini, ştatdankənar 
işçilərin müəyyən tapşırıqların icrasına cəlb olunmasını təmin etmək,  
əmək və icra intizamına əməl edilməsinə görə fərqlənmiş işçilərin 
mükafatlandırılmasını, habelə əmək və icra intizamının pozulmasına 
görə intizam məsuliyyətinə cəlb edilməsini həyata keçirmək; 
Qanunvericiliyə uyğun olaraq digər hüquq və vəzifələri həyata 
keçirmək. 
2. Birliyin işi haqqında məsələlərə baxılması və onların həlli 
üçün, həmçinin məhkəmə-tibbi və patoloji anatomiya xidmətlərinin 
fəaliyyətini müntəzəm təkmilləşdirmək və yaxşılaşdırmaqdan ötrü 
inzibati şura yaradılır. İnzibati şuraya Birliyin Baş direktoru, onun 
müavinləri, struktur şöbə və bölmələrinin rəhbərləri, həmkarlar 
təşkilatının nümayəndəsi və aparıcı mütəxəssislər daxil edilirlər. 
3. Birliyin işi üzrə inzibati şuranın tərkibi Baş direktor tərəfindən 
təsdiq edilir. Birliyin Baş direktoru inzibati şuranın sədridir. 
4. İnzibati şuranın qəbul etdiyi qərarlar Birlik üzrə əmrlər 
vasitəsilə həyata keçirilir. 
5. İnzibati Şuranın nəzdində məhkəmə-tibbi və patoloji-anatomik 
xidmətlər üzrə metodik şura yaradılır və onun fəaliyyəti Baş direktor 
tərəfindən təsdiq edilmiş əsasnamə ilə həyata keçirilir. 
6. Birliyin struktur bölmələri barədə Əsasnamə Birliyin Baş 
direktoru tərəfindən təsdiq edilir. 
Cinayət mühakimə icraatının  
məhkəmə-tibbi təminatı  
 369
7 Baş direktorun xidməti sahələrə müvafiq olaraq məhkəmə-tibbi 
xidmət üzrə, patoloji anatomiya xidməti üzrə və təsərrüfat işləri üzrə  
müavinləri vardır. Birliyin Baş direktorunun müavinləri onun 
təqdimatına əsasən Azərbaycan Respublikasının Səhiyyə Naziri 
tərəfindən təyin olunurlar. Müavinlərin vəzifələrinin səlahiyyət 
bölgüsü Birliyin Baş direktoru tərəfindən müəyyən edilir. 
8 Birliyin strukturu Birliyin Baş direktorunun təqdimatı əsasında 
Səhiyyə Naziri tərəfindən təsdiq edilir. 
9 Birliyin ştat sayı və ştat cədvəli Səhiyyə Naziri tərəfindən təsdiq 
edilir. 
 
3. Birliyin məqsəd və vəzifələri 
 
Birliyin fəaliyyəti ədalət mühakiməsinin məqsəd və vəzifələrinə 
xidmət etməklə, insan və vətəndaş hüquqlarının və azadlıqlarının 
qorunması, qanunçuluğun təmin edilməsi, ekspertlərin müstəqilliyi, 
elm və texnikanın müasir nailiyyətlərindən istifadə etməklə həyata 
keçirilən tədqiqatların obyektivliyi, hərtərəfliliyi və tamlığı 
prinsiplərinə əsaslanır. 
1. «Məhkəmə-tibbi ekspertiza və patoloji anatomiya»  ETT 
Birliyinin əsas vəzifələri aşağıdakılardır: 
1.1. Zorakı ölüm hallarında meyitlərin ekspertizası. 
1.2. Zorakı ölümlərə şübhə olarkən və meyitin məhkəmə-tibb 
qaydasında müayinəsinin vacibliyini şərtləndirən digər hallarda 
meyitlərin məhkəmə-tibbi ekspertizası. 
1.3. Sağlamlığa zərər vurmanın xarakterinin və ağırlıq 
dərəcəsinin, yaşın, cinsi vəziyyətlərin müəyyənləşdirilməsi, həmçinin 
məhkəmə təbabəti sahəsində bilik tələb edən digər məsələlərin həlli 
üçün canlı şəxslərin (zərərçəkən, təqsirləndirilən şəxs və digər 
şəxslər) ekspertizası. 
1.4. Laborator müayinə üsullarının tətbiqi ilə maddi sübutların 
ekspertizası. 
1.5. Cinayət və mülki iş materialları üzrə məhkəmə-tibbi 
ekspertiza. 
 
Şakir Musayev  
 
370
1.6. Məhkəmə-tibb eksperti məhkəmə təbabətində mütəxəssis 
kimi ilkin və digər istintaq hərəkətlərinə cəlb olunur: hadisə yerində 
(meyit aşkar edilən yerdə meyitlərin müayinəsi zamanı) 
ekshumasiyada, istintaq eksperimentlərində, şahid ifadələrinin 
yerində yoxlanılmasında, müqayisəli tədqiqat üçün nümunə 
götürülməsində və s. 
1.7. Məhkəmə təbabəti təcrübəsində yeni müayinə metodlarını 
vaxtında tətbiq etmək; keçirilən ekspertizaların keyfiyyətini 
yüksəltmək və onların icra müddətlərini qısaltmaq məqsədilə görülən 
işləri daim təkmilləşdirmək. 
1.8 .Vətəndaşların ərizə və şikayətlərinə əsasən müalicə-
profilaktika müəssisələrindən tibbi sənədləri tələb etmək və 
diaqnostika-müalicə işlərində buraxılan kobud səhvlərin aşkar 
edilməsi zamanı səhiyyə orqanları rəhbərlərini vaxtında xəbərdarlıq 
etmək, belə hallar üzrə kliniki məhkəmə-tibbi və kliniki anatomik 
konfranslar keçirmək. 
1.9. Qəfləti ölüm, sənaye, küçə, məişət travmatizmi, zəhərlənmə 
və ölümün digər növləri üzrə məhkəmə-tibbi materialları təhlil edib 
səhiyyə orqanlarına profilaktik tədbirlərin işlənib hazırlanmasında 
kömək etmək. 
1.10. Sənaye, küçə, məişət travmatizmi, zəhərlənmə, alkoqolizm, 
narkomaniya və digər aktual məsələlərin profilaktikası üzrə sanitar-
maarif işləri aparmaq. 
1.11. Səhiyyə Nazirliyinin əmr və xüsusi göstərişlərinə müvafiq 
olaraq kəskin yoluxucu və xüsusi təhlükəli xəstəlikləri aşkar etdikdə 
səhiyyə orqanlarını təcili xəbərdar etmək. 
1.12. Mütəmadi olaraq həkimləri təkmilləşdirmə institutunun 
müvafiq kafedrasında və «Məhkəmə-tibbi ekspertiza və patoloji 
anatomiya» ETT Birliyində mütəxəssislərin qəbul olunmuş qaydada 
ixtisaslaşmasını və təkmilləşməsini təmin etmək. 
1.13 .Sistematik olaraq işçilərin iş ixtisası səviyyəsinin 
yüksəldilməsi üzrə iş aparmaq. 
2. Birlik məhkəmə-tibb ekspertizasının, kriminalistikanın və digər 
sahələrin elmi əsaslarını və yeni metodlarını hazırlamaq, elm və 
texnikanın müasir nailiyyətlərini nəzərə almaqla ekspert praktikasını 
Cinayət mühakimə icraatının  
məhkəmə-tibbi təminatı  
 371
təkmilləşdirmək sahəsində təkliflər hazırlayır, məhkəmə-tibbi, tibbi 
kriminalistik, tibbi bioloji, məhkəmə-kimyəvi ekspertizaları aparır və 
rəylər verir, elmi əsərlərin nəşrini təşkil edir, işçilərin attestasiyasının 
keçirilməsini və kadr hazırlanmasını təşkil edir. 
3. Elmi, elmi-pedaqoji kadrları və praktik Səhiyyə işçilərini 
məhkəmə-tibbi ekspertiza və patoloji anatomiya məsələləri üzrə 
hazırlamaq və dinləyicilərin bu sahədə təhsil almasına imkan 
yaratmaq, onları  uyğun xidmət sahələri üzrə  tibb elminin  qabaqcıl  
nailiyyətləri  ilə  tanış  etmək. 
3.1. Məhkəmə-tibbi ekspertiza materialları üzrə elmi təcrübi 
işlərin aparılması (hadisələri həkim konfranslarında təhlil etmək, 
mətbuatda dərc etmək) istintaq sirrinin yayılmasına səbəb olmadıqda 
və ya müstəntiqin, prokurorun, məhkəmənin icazəsi olduqda ya da 
hökm qanuni qüvvəyə mindikdən sonra mümkündür. 
4. Elmi-tədqiqat işləri nəticələrinin Səhiyyə təcrübəsində tətbiqini 
sürətləndirmək, tibb elminin qabaqcıl nailiyyətlərinin təbliğini təmin 
etmək. 
5. Əhalinin sağlamlığının yüksək tibbi və sosial-iqtisadi 
göstəricilərinə nail olmaq məqsədilə təşkilati  və metodoloji iş 
aparmaq. 
6. Meyitlərin, canlı şəxslərin, maddi sübutların, cərrahiyyə və 
biopsiya materiallarının tədqiqi zamanı elm və texnikanın yeni 
nailiyyətlərini, patoloji anatomiya və məhkəmə təbabətinin  
təcrübəsinə tətbiq etmək. 
7. Yeni müasir tədqiqat üsulları işləmək, sınaqdan keçirmək, 
təcrübədə tətbiq etmək. 
8. İdarəetmənin, planlaşdırmanın, maliyyələşdirmənin, mühasib 
qeyydiyatının, hesabat işlərinin, kargüzarlığın, maddi və mənəvi 
həvəsləndirmənin, əməyin elmi təşkilinin təkmilləşdirilməsi üzrə 
tədbirlər işləmək və həyata keçirmək. 
9. Birliyin bəzi sahələrini tədricən özünümaliyyələşdirmə prinsipi 
üzrə fəaliyyəti üçün tədbirlər həyata keçirmək.  
 
 
Şakir Musayev  
 
372
4. Ekspertizaların keçirilməsi qaydaları haqqında cinayət-
prosessual qanunvericiliyinin əsas müddəaları, məhkəmə-tibb  
ekspertizasının təşkili və aparılması qaydaları 
 
1. Məhkəmə-tibb ekspertizası təhqiqatı aparan şəxsin, 
müstəntiqin, prokurorun məhkəmənin qərarı əsasında keçirilir.  
Təhqiqat orqanlarının, müstəntiqin, prokurorun, məhkəmənin 
əsaslandırılmış yazılı sorğusuna əsasən cinayət işi başlamaq üçün 
əsas ola biləcək əlamətləri aşkara çıxarmaq məqsədilə məhkəmə-tibbi 
tədqiqatlar və məhkəmə-tibbi müayinələr aparıla bilir. 
2. Məhkəmə-tibbi ekspertiza müəssisələri müqavilə əsasında 
idarə və təşkilatların göndərişi, vətəndaşların ərizəsi ilə məhkəmə-
tibbi müayinələr keçirə bilər, əhaliyə onun səlahiyyətinə aid olan 
xidmətlər göstərə bilər. 
3. Birliyin maddi texniki bazasını gücləndirmək və işçilərin sosial 
şəraitlərini yaxşılaşdırmaq məqsədilə məhkəmə-tibbi xidmətin bəzi 
sahələri pullu xidmət göstərə bilər.  
4. Travmanın növündən və törənmə mənşəyindən asılı olmayaraq 
səhiyyə müəssisələri travma ilə stasionara daxil olan, ambulatoriyaya 
müraciət edən hər bir vətəndaş barədə ərazi məhkəmə-tibbi ekspertiza 
şöbələrinə dərhal xəbər verməlidir. Məhkəmə-tibb ekspertləri həmin 
şəxsləri müayinə edir və tibbi sənədlərdə müvafiq qeydlər edir. 
5. Məhkəmə-tibb ekspertizasının ayrı-ayrı növlərinin keçirilmə 
qaydaları Azərbaycan Respublikası Səhiyyə Nazirliyi tərəfindən 
təsdiq edilmiş xüsusi təlimatlar, metodik göstərişlər və qaydalar ilə 
müəyyən olunur. 
6. Cinayət prosessual və mülki prosessual məcəllələr ilkin, əlavə 
və təkrar ekspertizaların keçirilməsini nəzərdə tutur. 
7. Məhkəmə-tibb ekspertizası bir və ya bir neçə ekspert, lazım 
olduqda (ekspertizanın növündən asılı olaraq) müxtəlif ixtisaslı 
ekspertlər tərəfindən aparılır. Ekspertizada bir neçə ekspertin 
iştirakına lüzum ekspertizanın mürəkkəbliyi və xarakteri ilə müəyyən 
edilir. 
8. Ekspertlər qrupunun heyəti məhkəmə-tibb ekspertizasını təyin 
etmiş müstəntiq tərəfindən müəyyənləşdirilir. Əgər ekspertlər 
Cinayət mühakimə icraatının  
məhkəmə-tibbi təminatı  
 373
müstəntiq və ya məhkəmə tərəfindən müəyyənləşdirilməmişsə, bunu 
Birliyin Baş direktoru həyata keçirir. 
8.1. Məhkəmə-tibb ekspertizasını aparacaq ekspert (ekspertlər 
qrupu) ekspertizanı təyin etmiş istintaq, məhkəmə orqanları 
tərəfindən əvvəlcədən qərar və qərardadda göstərilibsə, ekspertizanın 
növündən, mürəkkəbliyindən və ekspertizanı aparacaq ekspertin 
(ekspertlər qrupunun) peşəkarlıq səviyyəsindən asılı olaraq, Birliyin 
Baş direktoru tərəfindən ekspertiza, ekspertizanı təyin etmiş şəxsə 
məlumat verməklə Birliyin başqa ekspert və yaxud ekspertlər 
qrupuna həvalə edilə bilər. 
8.2. Məhkəmə-tibbi ekspertizaların icrası zamanı zərurət yaranan 
hallarda (ekspertizanın icrası zamanı şikayət və yaxud da şübhə 
doğuran məlumatlar daxil olarsa, eləcə də icra edilən ekspertizanın 
növündən, mürəkkəbliyindən asılı olaraq ekspertizanı aparan 
ekspertin və yaxud ekspertlər qrupunun peşəkarlıq səviyyəsi aşağı 
olarsa və s.) Birliyin Baş direktoru tərəfindən həmin ekspertizanın 
icrası icraçı ekspertdən (şöbədən, bölmədən) götürülüb daha təcrübəli 
və yüksək ixtisaslı ekspertə (başqa şöbə, bölmələrə) həvalə edilə 
bilər. Eyni zamanda şöbə və bölmələrdən istənilən məhkəmə-tibbi 
sənədlər, preparatlar və digər materiallar tələb edilə bilər. 
9. Məhkəmə-tibbi ekspertizaların aşağıda göstərilən növləri 
keçirilərkən bir neçə nəfər ekspertin, lazım olduqda isə müxtəlif 
ixtisaslı ekspertlərin iştirakı mütləqdir: 
- tibb işçilərinin  peşə fəaliyyəti ilə əlaqədar ekspertizalar; 
- cinayət işləri və mülki işlər üzrə təkrari ekspertizalar; 
- əmək qabiliyyətinin dayanıqlı itirilməsinin müəyyən edilməsi 
üzrə ekspertizalar; 
- xüsusi ilə mürəkkəb olan ilkin ekspertizalar; 
- dövlət əhəmiyyətli ilkin ekspertizalar. 
a) tibb işçilərinin peşə fəaliyyəti ilə əlaqədar məhkəmə-tibbi 
ekspertizalar, həmçinin əmək qabiliyyətinin dayanıqlı itirilib-
itirilməməyinin müəyyən edilməsi üzrə və təkrari məhkəmə-tibbi 
ekspertizalar yalnız Bakı şəhərində Birliyin müvafiq şöbələrində 
aparılmalıdır. 
 
Şakir Musayev  
 
374
10. Məhkəmə-tibb ekspertizası keçirilən zaman ekspertizanı təyin 
etmiş müstəntiq qanuna görə iştirak edə bilər. Bu halda ekspertizanın 
keçirilmə vaxtını müstəntiqə ekspert xəbər verir. Ekspertiza zamanı 
müayinə olunan şəxsin paltarlarının soyundurulmasına zərurət 
yaranırsa, müstəntiq əks cinsdən olan şəxsin ekspertizasında iştirak 
etmir. 
10.1. Təqsirləndirilən şəxs və digər şəxslər məhkəmə-tibb 
ekspertizasının keçirilməsində yalnız ekspertizanı təyin etmiş 
müstəntiqin icazəsi ilə iştirak edə bilərlər. Tədrislə bağlı tələbələr 
yalnız canlı şəxslərin və meyitlərin məhkəmə-tibbi müayinəsində 
iştirak edə bilərlər. Bu zaman ekspertizanı təyin etmiş şəxsin və 
Birliyin Baş direktorunun icazəsi ilə yanaşı müayinə olunanların və 
yaxud da onların yaxınlarının razılığı da nəzərə alınmalıdır. 
10.2. Müalicə-profilaktika müəssisələrinin həkimləri meyitin 
ekspertizasına müstəntiqin icazəsi ilə, meyitin məhkəmə-tibbi 
müayinəsinə isə Birliyin rəhbərliyinin icazəsi ilə buraxılırlar. 
11. Ekspertiza Birliyin bazasında keçirilmirsə, müalicə-
profilaktika müəssisəsinin rəhbərliyi ekspertləri lazımi şəraitlə təmin 
edir, onlara laboratoriya tədqiqatı üçün nəzərdə tutulmuş şüşə qablar, 
qablaşdırıcı və digər materiallar verir, lazımi köməklik göstərirlər. 
Təhqiqat orqanları, müstəntiq, prokuror həmin obyektlərin məhkəmə-
tibbi laborator müayinələri üçün müvafiq şöbələrə göndərilməsini 
təmin edirlər. 
Təhqiqat orqanları, müstəntiq, prokuror, məhkəmə məhkəmə-tibb 
ekspertlərini ilkin və digər istintaq hərəkətlərində iştirak etməyə 
dəvət etdikdə onların nəqliyyat vasitəsilə təmin olunmasına köməklik 
edirlər. 
12. Təhqiqat orqanlarının, müstəntiqin, prokurorun və 
məhkəmənin tələbi ilə məhkəmə-tibb ekspertləri ilkin və digər 
istintaq hərəkətlərinə cəlb oluna bilərlər: hadisə yerinin müayinəsinə, 
ekshumasiyaya, istintaq eksperimentlərinin keçirilməsinə və s. 
12.1. İlkin və digər istintaq hərəkətlərində iştirak edərkən 
məhkəmə-tibb eksperti məhkəmə-tibb sahəsində mütəxəssis kimi 
fəaliyyət göstərməklə birlikdə maddi sübutların aşkar olunmasında, 
götürülməsində müstəntiqə kömək edir, onun diqqətini maddi 
Cinayət mühakimə icraatının  
məhkəmə-tibbi təminatı  
 375
sübutların aşkar olunması və dəqiqləşdirilməsinə cəlb edir, bununla 
əlaqədar izahatlar verir, protokolla tanış olub onu imzalayır.  
13. Məhkəmə-tibb eksperti təhqiqat orqanlarının, müstəntiqin, 
prokurorun, məhkəmənin çağırışı ilə ekspertiza keçirmək, ilkin və 
digər istintaq işlərində iştirak etmək üçün mütləq gəlməlidir. 
Ekspertiza keçirməkdən, ilkin və digər istintaq hərəkətlərində iştirak 
etməkdən boyun qaçırmasına və ya üzrlü səbəb olmadan imtina 
etməsinə görə, həmçinin bilə-bilə yalan rəy verməsinə görə 
məhkəmə-tibb eksperti qanunla müəyyən olunmuş qaydada 
məsuliyyət daşıyır. 
13.1. Məhkəmə-tibb eksperti bir qayda olaraq öz vəzifəsini 
inzibati ərazi bölgüsünə uyğun icra edir. Təbii fəlakət, texnoloji qəza, 
fövqəladə hal və şöbələrdə ekspert işinin miqdarından (azlığından və 
çoxluğundan) asılı olaraq yalnız Birliyin Baş direktorunun əmri ilə 
məhkəmə-tibb eksperti başqa yerlərə göndərilə bilər. 
14. Ekspertizaların keçirilməsində qanunla müəyyən edilmiş 
ekspertin iştirak etməsini istisna edən hallar Azərbaycan Respublikası 
CPM-in müvafiq maddələri ilə tənzimlənir. 
15. Ekspertiza keçirərkən təhqiqat aparan şəxsin, müstəntiqin, 
prokurorun qərarında və ya məhkəmənin qərardadında qoyulmuş 
suallara cavab vermək üçün təqdim olunmuş sualların 
dəqiqləşdirilməsinə və aydınlaşdırılmasına zərurət yaransa, 
məhkəmə-tibb eksperti bu haqda şifahi və ya yazılı xahiş edə bilər, 
eləcə də o, biliyindən kənar, yaxud səlahiyyətinə daxil olmayan 
suallara cavab verməkdən imtina edə bilər. 
15.1. Əgər ekspertiza zamanı məhkəmə-tibb eksperti iş üçün 
əhəmiyyət daşıyan, lakin haqqında sual qoyulmamış hallarla 
qarşılaşarsa, yekun rəyində bunları göstərməyə hüququ vardır. 
16. Ekspertiza mürəkkəb olarsa, xüsusi məsələlərin həllinə lüzum 
yaranarsa, məhkəmə-tibb eksperti ekspertizanı təyin etmiş orqan 
qarşısında müvafiq mütəxəssislərin cəlb olunması məsələsini qaldıra 
bilər. 
17. Məhkəmə-tibb eksperti apardığı ekspertizaya dair iş 
materiallarını zəruri hallarda tələb etməlidir. 
 
Şakir Musayev  
 
376
17.1. Təhqiqat orqanları, müstəntiq, prokuror yaxud məhkəmə 
tərəfindən təqdim olunmuş materiallar qarşıya qoyulan sualların həlli 
üçün kifayət etməzsə, ekspert ekspertiza keçirmək üçün məhz hansı 
material və sənədlərin lazım olduğunu bildirir. Tələb olunan 
materiallar təqdim edilmədiyi halda qanunla nəzərdə tutulan qaydada 
ekspert ekspertizanı təyin etmiş orqana rəy verməyin qeyri-
mümkünlüyü barədə yazılı surətdə xəbər verir. 
17.2. Əgər ekspert yalnız ayrı-ayrı məsələlər üzrə rəy vermək 
imkanına malikdirsə, bunu «Ekspert rəy»ində və «Məhkəmə-tibbi  
müayinə akt»ında göstərir. 
18. Təhqiqat aparan şəxsin, müstəntiqin, prokurorun və 
məhkəmənin icazəsi ilə məhkəmə-tibb eksperti dindirmədə, digər 
istintaq hərəkətlərində və məhkəmə iclasında iştirak edib 
dindirilənlərə bilavasitə ekspertizaya aid suallar verə bilər. 
19. Məhkəmə-tibb ekspertinin ekspertizanın gedişində iş üzrə ona 
məlum olmuş material və məlumatları yaymağa ixtiyarı yoxdur. 
20. Məhkəmə-tibb ekspertizasının gedişində ekspert qarşısında 
qoyulmuş və ya şəxsən onun lazım bildiyi və qərarda göstərilməmiş 
suallara cavab verməkdən ötrü məhkəmə-tibbi laborator 
müayinələrinin keçirilməsinə lüzum meydana çıxarsa o, təhqiqat və 
istintaq orqanlarının qərarı, yazılı təklifi və köməkliyi əsasında zəruri 
obyektləri Birliyin müvafiq şöbələrinə göndərir. Bu zaman məhkəmə-
tibb eksperti tərtib etdiyi müvafiq göndəriş vərəqələrində işin qısa 
məzmununu, ekspertiza gedişində aşkar edilmiş obyektiv məlumatları 
və laboratoriya müayinəsinin məqsədini göstərir. 
21. Məhkəmə-tibb ekspertizasına və yaxud məhkəmə-tibb 
müayinəsinə cəlb olunan şəxsi başqa səhiyyə müəssisəsində 
mütəxəssis həkimlə məsləhətləşməyə göndərmək lüzumu meydana 
çıxarsa, həmin şəxs (müayinə olunan) şöbə rəisinin, yaxud da 
məhkəmə-tibb ekspertinin imzaladığı göndəriş və ya məktubla 
göndərilir. 
22. Məhkəmə-tibb eksperti ekspertizanın gedişində aşkar olunan 
və iş üçün əhəmiyyət kəsb edən yeni məlumatları ekspertiza başa 
çatmamışdan əvvəl ekspertizanı təyin etmiş orqanların nəzərinə 
çatdırmalıdır. 
Cinayət mühakimə icraatının  
məhkəmə-tibbi təminatı  
 377
23. Məhkəmə-tibb ekspertizası prosesində ekspert elə obyektlər 
aşkar edə bilər ki, bunlar öz xarakterlərinə görə maddi sübut kimi 
başqa növ ekspertiza üçün mühüm tədqiqat obyekti ola bilər. Bu 
obyektlər «Ekspert rəy»ində və «Məhkəmə-tibbi müayinə akt»ında 
təsvir olunmalı və ekspertizanı təyin edən şəxsə verilməlidir. 
24. Məhkəmə-tibbi müayinə obyektləri, o cümlədən maddi 
sübutlar ciddi qeydiyyatdan keçməli və mühafizə olunmalıdırlar. 
Şöbə rəisi və ekspert obyektlərin qorunması üçün onlardan asılı olan 
bütün lazımi tədbirləri görməlidir. Müayinə obyektlərinin və maddi 
sübutların mühafizəsi və sonradan məhv edilməsi xüsusi qaydalarla 
müəyyənləşdirilir. 
25. Məhkəmə-tibbi laborator müayinələri keçirmək üçün 
meyitdən hər-hansı bir hissə, daxili üzv, toxumalar, qan, sidik və 
başqa biomateriallar götürülür. 
25.1. Məhkəmə-tibbi diaqnostikanın düzgünlüyünə əngəl 
törətməmək şərti ilə meyitdən müalicə və elmi məqsədlər üçün 
toxumalar, üzvlər və qan götürülməsinə «İnsan orqan və (və ya) 
toxumalarının transplantasiyası haqqında» Azərbaycan 
Respublikasının qanunun müvafiq müddəalarına əsasən razılıq 
verilir. Bu haqda «Ekspert rəy»ində və «Məhkəmə-tibbi müayinə 
akt»ında müvafiq qeydiyyat aparılır, məhz nəyin, hansı məqsədlə 
götürüldüyü və hara göndərildiyi göstərilir. 
26. Məhkəmə-tibb eksperti tərtib etdiyi rəyi izah etməkdən və 
onun istintaq zərurəti ilə əlaqədar olaraq tamamlamaqdan ötrü 
müstəntiq tərəfindən qanunvericilikdə nəzərdə tutulan qaydada 
dindirilə bilər. 
27. Məhkəmə-tibb eksperti cinayət işlərinə və mülki işlərə 
baxılan zaman rəy verməkdən ötrü, ilkin məhkəmə-tibbi ekspert 
müayinəsi üzrə dindirilmə üçün və eləcə də məhkəmə istintaqında 
ekspertiza keçirmək məqsədilə məhkəməyə çağırıla bilər. 
28. Ekspertiza məhkəmədə keçirilərkən, məhkəmə-tibb 
ekspertinin hüquq və vəzifələrini, onun daşıdığı məsuliyyəti, ekspertə 
məhkəmə iclasına sədrlik edən şəxs elan edir. 
Məhkəməyə çağırılmış məhkəmə-tibb eksperti CPM-də və MPM-
də nəzərdə tutulan qaydada məhkəmə iclaslarında iştirak edir. O, 
 
Şakir Musayev  
 
378
ekspertizaya aid olan iş materialları ilə tanış olmaq, məhkəmə-tibb 
ekspertizasının rəyinə izah vermək və ekspertizanın aparılması ilə 
əlaqədar zərərçəkənə, təqsirləndirilən şəxsə və şahidlərə sual vermək 
hüququna malikdir. 
29. Məhkəmə-tibb ekspertizası məhkəmədə aparılarkən, rəy 
ekspert tərəfindən yazılı tərtib olunur, məhkəmə iclasında ucadan 
oxunur və məhkəməyə təqdim edilir. Rəyin surəti məhkəmə-tibbi 
ekspertiza idarəsinin arxivində saxlanılan müvafiq ekspertiza 
sənədlərinə əlavə edilir. 
29.1. Məhkəmə-tibb eksperti məhkəmədə tərtib etdiyi rəyə onun 
səlahiyyətinə daxil olan, lakin haqqında sual qoyulmamış hallar 
(xüsusatlar) üzrə də nəticəyə gələ bilər. 
30. Əgər ekspertizada bir neçə ekspert iştirak edirsə, onlara öz 
aralarında məsləhətləşmək imkanı verilməlidir. Ekspertlər yekdil 
nəticəyə gəlirlərsə, ekspertizanın nəticəsi bütün ekspertlər tərəfindən 
imzalanır. Ekspertlər arasında fikir ayrılığı olduqda isə onlar ayrı-ayrı 
nəticələr tərtib edirlər. 
 
 
5. Məhkəmə-tibb eksperti rəyinin tərtib olunması 
 
1. Bütün məhkəmə-tibbi ekspertizaların, o cümlədən məhkəmə-
kimyəvi ekspertizasının nəticələri “Dövlət Məhkəmə Ekspertizası 
Fəaliyyəti Haqqında” qanuna CPM-ə və MPM-ə müvafiq surətdə 
«Ekspert rəyi» və ya «Məhkəmə-tibbi (məhkəmə-kimya) müayinə 
aktı» adlanan sənədlərlə tərtib olunur. Hər iki sənəd eyni quruluşa 
malikdir. Onlar aşağıdakı bölmələrdən ibarətdir: iş haqqında qısa 
məlumat olan giriş hissə, müayinə hissəsi, nəticə (əgər «məhkəmə-
tibbi müayinə aktı» tərtib olunursa - rəy). 
2. Giriş hissədə aşağıdakılar göstərilməlidir: 
a) ekspertizanın keçirilmə vaxtı və yeri; 
b) ekspert tədqiqatı (müayinəsi) üçün əhəmiyyətli olan ekspertiza 
şəraiti (işıq, havanın temperaturu və s); 
v) ekspertizanın keçirilməsinə əsas olan qərar və yaxud qərardad; 
Cinayət mühakimə icraatının  
məhkəmə-tibbi təminatı  
 379
q) ekspertin familiyası, adı, atasının adı, vəzifəsi, ixtisası, təhsili, 
iş təcrübəsi, ixtisas dərəcəsi, elmi dərəcəsi, elmi adı; 
d) meyitlərin ekspertizasında mərhumun familiyası, adı, atasının 
adı, yaşı; zərərçəkənlərin, müttəhimlərin və başqa şəxslərin 
ekspertizasında familiyası, adı, atasının adı, yaşı, yaşayış yeri, 
şəxsiyyətini təsdiq edən sənəd; 
e) iş materialları üzrə aparılan ekspertizada və maddi sübutların 
ekspertizasında cinayət işinin, yaxud mülki işin adı və nömrəsi, 
cildlərin sayı, işdəki vərəqələrin sayı, ekspertizaya daxil olmuş 
obyekt və nümunələrin siyahısı; 
ə) ekspertiza keçirilərkən iştirak edən şəxslər; 
j)məhkəmə-tibb ekspertinin prosessual hüquqları, vəzifələri və 
məsuliyyəti haqqında izahat verildiyi barədə iltizam; 
z) ekspertiza qarşısında həll olunması üçün qoyulmuş suallar. 
3. İş haqqında məlumat bölməsində ekspert müayinəsi zamanı 
ona lazım olan məlumatlar; meyit ekspertizasında nəticə tərtib 
etdikdə istintaq məlumatları və tibbi sənədlərin məzmunu; 
zərərçəkənlərin, təqsirləndirilən şəxs və digər şəxslərin 
ekspertizasında tibbi sorğu və şikayətlər (uşaqların dindirilməsi 
valideynlərinin və ya müəllim-tərbiyəçilərin iştirakı ilə keçirilir), 
istintaq məlumatları və tibbi sənədlərin məzmunu; maddi sübutların 
ekspertizasında istintaq məlumatları və tibbi sənədlərin məzmunu 
qeyd edilməlidir. 
4. Müayinə hissəsində müayinə prosesinin geniş təfsilatı və bu 
zaman aşkar edilmiş faktiki məlumatlar qeyd edilməlidir. Bura tətbiq 
olunmuş tədqiqat üsulları və obyektiv əksetdirmə cədvəlləri (foto-
rentgen şəkillər, zədələrin işarə olunduğu sxemlər və s.) daxil edilir. 
Müayinə hissəsinin struktur quruluşu aparılan ekspertizanın növü ilə 
müəyyənləşdirilir. Bu hissə xüsusilə aşağıdakıları əhatə etməlidir: 
4.1. Meyitin ekspertizasında meyitin paltarı və xarici müayinəsi 
haqqında məlumatlar, boşluqların, üzv və toxumaların daxili 
müayinəsi, digər ekspertizalar üçün meyitdən götürülmüş və 
müstəntiqə təhvil verilmiş obyektlər; laboratoriya müayinəsinə 
göndərilmiş obyektlərin siyahısı; transplantasiya üçün, eləcə də elmi 
və tədris məqsədlərlə götürülmüş toxuma və üzvlərin siyahısı 
 
Şakir Musayev  
 
380
(edilmiş müdaxilələr təsvir olunur, nə götürüldüyü, hansı müəssisəyə 
və kimə verildiyi göstərilir); laborator müayinələrin (akt və rəy 
şəklində) nəticələri və ekspert tərəfindən alındığı tarix. 
4.2. Zərərçəkən, təqsirləndirilən şəxs və başqa şəxslərin 
ekspertizasında ekspert müayinəsi zamanı aşkar olunmuş obyektiv 
tibbi məlumatlar, müayinə olunanın ekspert tərəfindən başqa ixtisas 
həkimlərinə, rentgenoloji və digər müayinələrə göndərildiyi, 
həmçinin bu müayinələrin nəticələri barədə; paltar tədqiq edildikdə 
onun, eləcə də onda olan ləkə və zədələrin təsviri; laboratoriya 
tədqiqatına göndərilmiş obyektlərin (yaxma, tampon, qan nümunəsi 
və sair) siyahısı, eləcə də bu tədqiqatların nəticələri; əlavə müayinə 
və tədqiqatların keçirilmə tarixləri və onların nəticələrinin alındığı 
tarixi. 
4.3. Maddi sübutların ekspertizasında maddi sübut və onlardakı 
izlərin əsaslı təsviri, tətbiq olunmuş tədqiqat üsullarının və ayrılıqda 
hər bir tədqiqat növü üzrə alınmış nəticələrin, analiz prosesində 
istifadə edilmiş reaktivlərin, zərdabların, aparat və avadanlıqların 
göstərilməsi. Müayinə hissəsində həmçinin müqayisə üçün təqdim 
olunmuş nümunələrin müayinəsi təsvir edilir. 
4.4. Cinayət və mülki iş materialları üzrə ekspertizada ekspert 
təhlili üçün sonradan vacib olan məlumatların əsaslı təsviri. 
4.5. Tibb işçilərinin peşə fəaliyyəti barədə olan ekspertizalarda iş 
üçün əhəmiyyət kəsb edən  tibbi və digər sənədlərin öyrənildiyi 
zaman alınmış məlumatlar. 
5. Giriş hissə işin təfsilatı və müayinə hissə ilə birlikdə «Ekspert 
rəyi»nin və yaxud «Məhkəmə-tibbi (məhkəmə-kimya) müayinə 
aktı»nın protokolunu təşkil edir. Protokolu məhkəmə-tibb eksperti və 
giriş hissədə göstərilən şəxslər imzalayır. 
6. «Ekspert rəyi»ndəki nəticə və «Məhkəmə-tibbi (məhkəmə-
kimya) müayinə aktı»ndakı rəy - ekspertin apardığı obyektiv 
müayinələr əsasında ifadə olunmuş elmi əsaslı fikridir. 
6.1. Nəticələr (rəy) ekspertiza prosesində işin ekspert təhlili və 
tibb və digər elmlərin məlumatları əsasında müəyyənləşdirilmiş 
obyektiv məlumatlar üzərində qurulur. Göstərilən obyektiv 
məlumatlar protokolun giriş və müayinə hissələrindən əldə edilir. 
Cinayət mühakimə icraatının  
məhkəmə-tibbi təminatı  
 381
6.2. Nəticələr (rəy) ekspert qarşısında qoyulmuş suallara müvafiq 
surətdə tərtib olunur. Onlarda, həmçinin ekspertiza zamanı müəyyən 
edilmiş əhəmiyyətli obyektiv məlumatlara ekspert qiyməti də 
olmalıdır. Nəticə (rəy) aydın, səlis tərtib edilməklə xüsusi tibb 
terminlərindən mümkün qədər az istifadə edilməlidir. Hər bir nəticə 
üzrə ekspertin fikri obyektiv məlumatlarla əsaslandırılmalıdır. 
7. Ekspert rəyinin və ya məhkəmə-tibbi müayinə aktının giriş 
hissələri bilavasitə ekspertiza prosesi zamanı tərtib olunur. Ekspert 
rəyləri və məhkəmə-tibbi müayinə aktları bütün zəruri tədqiqatlar 
başa çatdıqdan sonra qısa müddətdə tərtib edilməli və tarixi 
göstərilməlidir. 
8. Ekspert rəyi və məhkəmə-tibbi müayinə aktı azı 2 nüsxədə 
tərtib olunur, bir nüsxə təhqiqat orqanlarına, müstəntiqə, prokurora, 
məhkəməyə verilir, ikinci nüsxə isə «MTE və PA» ETT Birliyinin və 
ya Birliyin rayon, şəhər şöbələrinin arxivində saxlanılır. 
8.1 Aparılmış tədqiqatlar əsasında əldə edilmiş nəticələr nəzərə 
alınmaqla ekspert öz adından yazılı rəy verir və onu imzalayır. 
Məhkəmə ekspertinin (ekspertlərinin) imzaları yalnız məhkəmə 
ekspertizası idarəsinin möhürü ilə təsdiq olunur. 
9. Ekspert rəyi və məhkəmə-tibbi müayinə aktı bütün ekspert 
tədqiqatları başa çatdıqdan sonra 3 gündən gec olmayaraq 
ekspertizanı təyin etmiş təhqiqat orqanları, müstəntiq, prokuror və 
məhkəmə tərəfindən götürülməsi üçün Birliyin və yaxud müvafiq 
şöbələrin dəftərxanasına verilir. 
9.1. Ekspertiza müddəti onların növü, ekspert tədqiqatlarının 
həcmi və xarakteri ilə müəyyənləşdirilir. Maddi sübutların və 
meyitlərin ekspertizaları icra müddətinə görə ən uzun müddətlidirlər. 
Bu da müxtəlif laboratoriya tədqiqatlarının keçirilməsi ilə 
əlaqədardır. Lakin bu ekspertizalar da (xüsusi mürəkkəb ekspertizalar 
istisna olunmaqla) təhqiqat orqanlarından, müstəntiqdən, 
prokurordan, bütün lazımi materiallar alındıqdan sonra ən geci 1 ay 
müddətində icra edilməlidir. 
9.2. Göstərilən müddət pozulduqda məhkəmə-tibb eksperti bu 
gecikmənin səbəbini ekspertizanı təyin etmiş orqanlara və Birliyin 
Baş direktoruna izah etməlidir. 
 
Şakir Musayev  
 
382
10. Ekspert rəyini və məhkəmə-tibbi müayinə aktını müxtəlif qısa 
arayış və çıxarışlarla əvəz etmək, həmçinin yuxarıda göstərilən 
məhkəmə-tibbi sənədləri tərtib edərkən təsdiq olunmamış forma və 
blanklardan istifadə etmək qadağandır. 
11. Təhqiqat orqanlarının, müstəntiqin, prokurorun, məhkəmənin 
yazılı göndərişinə əsasən məhkəmə-tibb ekspertizası aparılarkən, 
həmçinin məhkəmə-tibb ekspertləri tərəfindən göndərilmiş 
obyektlərin laboratoriya tədqiqatı keçirilərkən «Məhkəmə-tibbi 
tədqiqat aktı» və ya «Məhkəmə-tibbi müayinə aktı» tərtib olunur.  
 
 
 
Birliyin yaradılması və ləğv edilməsi 
 
4. Azərbaycan Respublikası Səhiyyə Nazirliyinin «Məhkəmə-
tibbi ekspertiza və patoloji anatomiya» birliyinin yaradılması və ləğv 
edilməsi Azərbaycan Respublikasının Prezidenti tərəfindən həyata 
keçirilir. 
 
 
 
 
Cinayət mühakimə icraatının  
məhkəmə-tibbi təminatı  
 383
3. Əhalinin sağlamlığının  
qorunması haqqında  
Azərbaycan Respublikasının qanunu 
 
Maddə 45 Məhkəmə-tibb ekspertizası  
 
Məhkəmə-tibb ekspertizası qanunvericilikdə müəyyən edilmiş 
qaydada təyin edilir və müvafiq icra hakimiyyəti orqanının xüsusi 
tibbi ekspertiza müəssisəsində aparılır. Vətəndaşın, yaxud onun 
qanuni nümayəndəsinin ekspertizada iştirak etmək məqsədilə 
müvafiq mütəxəssisin onun razılığı ilə ekspert komissiyasına əlavə 
olaraq daxil olması üçün ekspertizanı təyin edən təşkilat qarşısında 
vəsatət qaldırmaq hüququ vardır. Məhkəmə-tibb ekspertizasının 
təşkili və aparılması qaydaları qanunvericilikdə müəyyən edilir. 
Vətəndaş və ya onun qanuni nümayəndəsi məhkəmə-tibb ekspertizası 
aparan müəssisənin rəyi ilə razılaşmadıqda qanun-vericilikdə 
müəyyən edilmiş qaydada məhkəməyə müraciət edə bilər. 
 
Şakir Musayev  
 
384
4. Azərbaycan Respublikasının  
Cinayət-Prosessual Məcəlləsindən çıxarışlar 
 
Maddə 96. Mütəxəssis  
96.1. Mütəxəssis cinayət prosesində şəxsi marağı olmayan, öz 
razılığı əsasında istintaq və ya digər prosessual hərəkətlərin 
aparılmasında elm, texnika, incəsənət və digər peşə sahəsindəki 
xüsusi bilik və bacarığından istifadə edərək kömək göstərmək üçün 
cinayət prosesini həyata keçirən orqan tərəfindən təyin edilmiş 
şəxsdir. Yetkinlik yaşına çatmamış zərər çəkmiş, şübhəli və ya 
təqsirləndirilən şəxsin, habelə şahidin dindirilməsində iştirak etmiş 
müəllim mütəxəssis hesab olunur. Mütəxəssis cinayət prosesi 
iştirakçılarının təklif etdikləri şəxslər sırasından təyin edilə bilər. 
96.2. Mütəxəssis cinayət prosesini həyata keçirən orqana zəruri 
kömək göstərilməsi üçün kifayət qədər biliyə və bacarığa malik 
olmalıdır. 
96.3. Şəxs cinayət prosesinin hüquqi məsələləri üzrə mütəxəssis 
qismində təyin oluna və ya digər formada cəlb edilə bilməz. 
Mütəxəssisin ifadə etdiyi fikir ekspert rəyini əvəz etmir. 
96.4. Mütəxəssis bu Məcəllədə nəzərdə tutulmuş hallarda və 
qaydada aşağıdakı vəzifələri yerinə yetirməlidir: 
96.4.1. zəruri kömək göstərilməsi üçün cinayət prosesini həyata 
keçirən orqanın çağırışına gəlmək; 
96.4.2. cinayət prosesini həyata keçirən orqana öz xüsusi 
ixtisasını təsdiq edən sənədləri təqdim etmək; zəruri kömək 
göstərilməsi qabiliyyəti olduğunu düzgün qiymətləndirmək; 
96.4.3. cinayət prosesini həyata keçirən orqana peşə təcrübəsi və 
cinayət prosesində iştirak edən şəxslərlə münasibəti barədə məlumat 
vermək; 
96.4.4. köməyinə zərurət olduğu bütün müddət ərzində istintaq 
və ya digər prosessual hərəkətlərin keçirildiyi yerdə, məhkəmənin 
iclas zalında olmaq və qeyd edilən hərəkətlərin keçirildiyi yeri həmin 
hərəkətləri keçirən şəxsin icazəsi olmadan, məhkəmə iclası zalını isə 
məhkəmə iclasında sədrlik edənin icazəsi olmadan tərk etməmək; 
Cinayət mühakimə icraatının  
məhkəmə-tibbi təminatı  
 385
96.4.5. istintaq və ya digər prosessual hərəkətləri həyata keçirən 
şəxsə kömək məqsədi ilə sənədlərin və əşyaların aşkar edilməsi, 
möhkəmləndirilməsi, götürülməsi, texniki vasitələrdən və kompüter 
proqramlarından istifadə edilməsi, iş materiallarının tədqiq edilməsi, 
ekspert qarşısında suallar qoyulması üçün öz bacarığından və 
biliyindən istifadə edərək, cinayət prosesini həyata keçirən şəxsə, 
orqana, məhkəmə iclasında iştirak edən cinayət prosesi tərəflərinə 
peşəsinə aid sualları və hərəkətləri izah etmək; 
96.4.6. təhqiqatçının, müstəntiqin, prokurorun və ya məhkəmə 
iclasında sədrlik edənin göstərişlərinə tabe olmaq; 
96.4.7. məhkəmə iclasında qaydaya riayət etmək; 
96.4.8. onun iştirakı ilə keçirilmiş hərəkətlərin gedişinin, 
məzmununun və nəticələrinin protokolda tam və düzgün yazılmasını 
öz imzası ilə təsdiq etmək; 
96.4.9. cinayət prosesini həyata keçirən orqanın icazəsi olmadan 
onun iştirakı ilə keçirilmiş istintaq və ya digər prosessual hərəkətlərə 
və aşkar edilmiş hallara dair məlumatları, habelə qapalı məhkəmə 
iclasının məlumatlarını yaymamaq; ona məlum olan şəxsi həyatın 
toxunulmazlığına, ailə, dövlət, peşə, kommersiya və ya qanunla 
qorunan digər sirlərə toxunan hallar barədə məlumatları yaymamaq; 
96.4.10. bu Məcəllədə nəzərdə tutulmuş digər vəzifələri yerinə 
yetirmək. 
96.5. Mütəxəssisin öz vəzifələrini icra etməməsi Azərbaycan 
Respublikasının qanunvericiliyi ilə nəzərdə tutulmuş məsuliyyətə 
səbəb olur. 
96.6. Mütəxəssis bu Məcəllədə nəzərdə tutulmuş hallarda və 
qaydada aşağıdakı hüquqları həyata keçirir: 
96.6.1. cinayət prosesini həyata keçirən orqanın icazəsi ilə öz 
vəzifələrini daha yaxşı icra etmək məqsədi ilə  işin materialları ilə 
tanış olmaq, cinayət prosesinin iştirakçılarına suallar vermək; 
96.6.2. cinayət prosesinin iştirakçılarının diqqətini sənədlərin və 
əşyaların aşkar edilib möhkəmləndirilməsinə və götürülməsinə, 
texniki vasitələrin və kompüter proqramlarının istifadəsinə, iş 
materiallarının tədqiqinə, ekspert qarşısında sualların qoyulmasına, 
həmçinin öz peşəsinə aid olan sualların məzmununa yönəltmək; 
 
Şakir Musayev  
 
386
96.6.3. əşyaların və sənədlərin aşkar edilməsi, 
möhkəmləndirilməsi və götürülməsi, texniki vasitələrdən və 
kompüter proqramlarından istifadə olunması, iş materiallarının 
tədqiqi, habelə ekspert qarşısında suallar qoyulması ilə əlaqədar 
protokola daxil edilməli qeydlər vermək; 
96.6.4. iştirak etdiyi istintaq və ya digər prosessual hərəkətlərin 
protokolu ilə, habelə məhkəmə iclası protokolunun müvafiq hissəsi 
ilə tanış olmaq, bu hərəkətlərin gedişini, məzmununu və nəticələrini 
əks etdirən yazıların tamlığına və düzgünlüyünə dair protokola daxil 
edilməli qeydlər vermək; 
96.6.5. cinayət prosesi zamanı sərf etdiyi xərclərin ödənilməsinə 
və cinayət prosesini həyata keçirən orqanın qanunsuz hərəkətləri 
nəticəsində ona vurulmuş ziyana görə kompensasiya almaq; 
96.6.6. yerinə yetirdiyi işə görə haqq almaq; 
96.6.7. bu Məcəllədə nəzərdə tutulmuş digər hüquqlardan 
istifadə etmək. 
 
Maddə 97. Ekspert 
97.1. Ekspert elm, texnika, incəsənət və digər peşə sahəsində 
xüsusi biliklərdən istifadə etməklə rəy verməyə qadir olan cinayət 
prosesində şəxsi marağı olmayan, öz razılığı əsasında materialların 
tədqiqinin aparılması üçün cinayət prosesini həyata keçirən orqan və 
ya onun tələbi ilə ekspert müəssisəsinin rəhbərliyi tərəfindən təyin 
edilmiş şəxsdir. Ekspert cinayət prosesi iştirakçılarının təklif etdikləri 
şəxslər sırasından təyin edilə və ya müdafiə tərəfindən dəvət oluna 
bilər. 
97.2.Ekspert qarşısına qoyulmuş suallar üzrə rəy vermək üçün 
kifayət qədər elm, texnika, incəsənət və digər peşə sahələrinə aid 
xüsusi biliklərə malik olmalıdır. 
97.3. Şəxs cinayət prosesinin hüquqi məsələləri üzrə ekspert 
qismində təyin oluna və ya digər formada cəlb edilə bilməz. 
97.4. Ekspert bu Məcəllədə nəzərdə tutulmuş hallarda və 
qaydada aşağıdakı vəzifələri yerinə yetirməlidir: 
97.4.1. qarşısına qoyulan suallara dair əsaslı və obyektiv rəy 
vermək; düzgünlüyü özü tərəfindən yoxlanılmamış iş materiallarının 
Cinayət mühakimə icraatının  
məhkəmə-tibbi təminatı  
 387
tədqiqi əsasında gəldiyi şəxsi nəticələrini, habelə kompüter 
proqramından və məlumat materiallarından istifadə etməklə əldə 
etdiyi nəticələri rəydə bir-birindən dəqiq ayırmaq; 
97.4.2. qarşısına qoyulan suallar xüsusi biliklərindən kənara 
çıxırsa və ya təqdim olunmuş materiallar qoyulmuş suallara cavab 
verilməsi üçün kifayət deyilsə, rəy verməkdən imtina etmək; 
yuxarıda qeyd olunmuş hallara görə rəy verilməsinin mümkün 
olmadığı nəticəsinə gələrsə, ekspertiza keçirilməsinin davam 
etdirilməsindən imtina etmək; bu imtinanı əsaslandırmaqla rəy 
verilməsindən və ekspertizanın keçirilməsindən imtina etməsi barədə 
ekspertizanın keçirilməsini ona tapşırmış şəxsə yazılı məlumat 
vermək; 
97.4.3. cinayət prosesini həyata keçirən orqanın tələbi ilə 
ekspertizanın keçirilməsinə dair xərclərin smetası və çəkdiyi xərclər 
barədə hesabat təqdim etmək; 
97.4.4. cinayət prosesi iştirakçılarına yazılı rəy təqdim etmək, 
onun məzmununu izah etmək, habelə onların suallarına cavab vermək 
və yazılı rəyin izahatı üzrə şifahi rəy vermək üçün cinayət prosesini 
həyata keçirən orqanın çağırışlarına gəlmək; 
97.4.5. cinayət prosesini həyata keçirən orqana və onu dəvət 
etmiş şəxsə xüsusi ixtisasını təsdiq edən sənəd təqdim etmək; 
göstərilən orqanın və ya şəxsin, habelə məhkəmə iclasında cinayət 
prosesi tərəflərinin tələbi ilə qoyulmuş məsələlər üzrə qabiliyyəti 
olduğunu düzgün qiymətləndirmək; 
97.4.6. cinayət prosesini həyata keçirən orqanın və məhkəmə 
iclasında cinayət prosesi tərəflərinin tələbinə əsasən peşə təcrübəsi və 
müvafiq cinayət işinin icraatında iştirak etmiş şəxslərlə münasibəti 
barədə məlumat vermək; 
97.4.7. istintaq və ya digər prosessual hərəkətlərin aparılmasında 
iştirak edərkən, həmin hərəkətləri aparan şəxsin, məhkəmə iclasında 
isə sədrlik edənin icazəsi olmadan bu yerləri tərk etməmək; 
97.4.8. təhqiqatçının, müstəntiqin, prokurorun və ya məhkəmə 
iclasında sədrlik edənin göstərişlərinə tabe olmaq; 
97.4.9. məhkəmə iclasında qaydaya riayət etmək; 
 
Şakir Musayev  
 
388
97.4.10. cinayət prosesini həyata keçirən orqanın icazəsi 
olmadan onun iştirakı ilə aparılmış istintaq və ya digər prosessual 
hərəkətlər və bu zaman müəyyən edilmiş hallara dair məlumatı, 
habelə qapalı məhkəmə iclasının məlumatlarını yaymamaq; ona 
məlum olan şəxsi həyatın toxunulmazlığına, ailə, dövlət, peşə, 
kommersiya və ya qanunla qorunan digər sirlərə toxunan hallar 
barədə məlumatları yaymamaq; 
97.4.11. bu Məcəllədə nəzərdə tutulmuş digər vəzifələri yerinə 
yetirmək. 
97.5. Ekspertin öz vəzifələrini icra etməməsi Azərbaycan 
Respublikasının qanunvericiliyi ilə nəzərdə tutulmuş məsuliyyətə 
səbəb olur. 
97.6. Ekspert bu Məcəllədə nəzərdə tutulmuş hallarda və 
qaydada aşağıdakı hüquqları həyata keçirir: 
97.6.1. rəy verilməsi üçün müqayisəli tədqiqat aparmaq məqsədi 
ilə  zəruri obyekt və nümunələri əldə etmək; əlavə obyekt və digər 
materialların təqdim olunmasını tələb etmək; 
97.6.2. rəy verilməsi üçün cinayət prosesini həyata keçirən 
orqanın icazəsi ilə zəruri materiallarla tanış olmaq, işin 
materiallarından zəruri məlumatları çıxarış etmək, öz vəzifələrini 
daha yaxşı icra etmək məqsədi ilə  şübhəli, təqsirləndirilən, zərər 
çəkmiş şəxslərə və şahidlərə suallar vermək; 
97.6.3. ekspertizanın predmetinə aid və rəy verilməsi üçün 
zəruri olan istintaq və ya digər prosessual hərəkətlərin aparılmasında 
iştirak etmək; 
97.6.4. qarşısına qoyulan suallara və səlahiyyətinə aid iş 
materiallarının tədqiqi zamanı aşkar edilmiş və ekspertizanın 
predmeti daxilində digər hallara dair rəy vermək; 
97.6.5. məhkəmənin və ya cinayət prosesi iştirakçılarının 
diqqətini ekspertizanın predmeti və müvafiq ekspertə verilən 
sualların tərtibi ilə əlaqədar hallara cəlb etmək; 
97.6.6. iştirak etdiyi istintaq və ya digər prosessual hərəkətlərin 
protokolu ilə, habelə məhkəmə iclasının protokolunun müvafiq 
hissəsi ilə tanış olmaq, bu hərəkətlərin və öz şifahi rəyinin tamlığına 
və düzgünlüyünə dair protokola daxil edilməli qeydlər vermək; 
Cinayət mühakimə icraatının  
məhkəmə-tibbi təminatı  
 389
97.6.7. cinayət prosesi zamanı sərf etdiyi xərclərin ödənilməsinə 
və cinayət prosesini həyata keçirən orqanın qanunsuz hərəkətləri 
nəticəsində ona vurulmuş ziyana görə kompensasiya almaq; 
97.6.8. yerinə yetirdiyi işə görə haqq almaq; 
97.6.9. bu Məcəllədə nəzərdə tutulmuş digər hüquqlardan 
istifadə etmək. 
 
Maddə 118. Ekspertə etiraz 
118.1. Ekspert aşağıdakı hallarda cinayət prosesində iştirak edə 
bilməz: 
118.1.1. bu Məcəllənin 109.1.3— 109.1.8-ci maddələrində 
nəzərdə tutulmuş halların hər hansı biri mövcud olduqda; 
118.1.2. qanuna və ya məhkəmənin hökmünə əsasən onun 
ekspert olmaq hüququ olmadıqda; 
118.1.3. o, təftiş, yaxud digər yoxlama hərəkətləri aparmışdırsa 
və nəticədə bunlar cinayət işinin başlanmasına əsas olmuşdursa. 
118.2. rəyin düzgünlüyünə şübhə yaranması ilə əlaqədar təkrar 
ekspertizanın aparılması hallarından başqa şəxsin ekspert qismində 
cinayət prosesində əvvəlki iştirakı onun bundan sonra cinayət 
prosesində iştirakını istisna etmir. 
118.3. Ekspertə etiraz aşağıdakı qaydada həll edilir: 
118.3.1. ibtidai istintaq və ya təhqiqat aparılarkən — müvafiq 
olaraq təhqiqatçı, müstəntiq və ya prokuror tərəfindən; 
118.3.2. cinayət işinə və ya digər materiala məhkəmədə hakim 
tərəfindən təkbaşına və ya andlı iclasçılar tərəfindən baxılarkən — 
məhkəmə iclasında sədrlik edən tərəfindən; 
118.3.3. cinayət işinə məhkəmədə kollegial tərkibdə baxılarkən 
— məhkəmənin tərkibi tərəfindən. 
 
Maddə 124. Sübutların anlayışı və növləri 
124.1. Məhkəmənin və ya cinayət prosesi tərəflərinin əldə etdiyi 
mötəbər dəlillər (məlumatlar, sənədlər, əşyalar) cinayət təqibi üzrə 
sübutlar hesab olunur. Bu sübutlar: 
124.1.1. cinayət-prosessual qanunvericiliyinin tələblərinə əməl 
edilməklə insan və vətəndaşın konstitusiya hüquq və azadlıqları 
 
Şakir Musayev  
 
390
məhdudlaşdırılmadan və ya məhkəmənin qərarı əsasında (bu Məcəllə 
ilə nəzərdə tutulmuş təxirə salına bilməyən hallarda isə müstəntiqin 
qərarı əsasında) məhdudlaşdırmaqla əldə olunmalı; 
124.1.2. hadisənin cinayət hadisəsi olub-olmamasını, törədilmiş 
əməldə cinayətin əlamətlərinin olub-olmamasını, bu əməlin 
təqsirləndirilən şəxs tərəfindən törədilib-törədilməməsini, onun 
təqsirli olub-olmamasını, habelə ittihamın düzgün həll edilməsi üçün 
əhəmiyyət kəsb edən digər hallar göstərilməlidir. 
124.2. Cinayət prosesində aşağıdakılar sübut kimi qəbul olunur: 
124.2.1. şübhəli, təqsirləndirilən və zərər çəkmiş şəxsin və 
şahidlərin ifadələri; 
124.2.2. ekspertin rəyi; 
124.2.3. maddi sübutlar; 
124.2.4. istintaq və məhkəmə hərəkətlərinin protokolları; 
124.2.5. digər sənədlər. 
 
Maddə 127. Ekspertin rəyi 
127.1. Ekspertin rəyi onun tərəfindən yazılı şəkildə ifadə edilmiş 
elm, texnika, incəsənət və ya peşə sahəsində xüsusi biliklərə 
əsaslanmış: 
127.1.1. cinayət prosesini həyata keçirən orqanın və ya cinayət 
prosesi tərəflərinin ekspert qarşısında qoyduğu suallara, habelə iş 
materiallarının tədqiqi zamanı ortaya çıxan onun səlahiyyətlərinə aid 
digər halların araşdırılmasına dair nəticələridir; 
127.1.2. bu nəticələri əsaslandıran ekspertin apardığı tədqiqatın 
təsviridir. 
127.2. Ekspert tərəfindən aparılan tədqiqatın üsulları, qoyulmuş 
sualların cavablarının əsaslandırılması, habelə ekspertin öz təşəbbüsü 
ilə müəyyən etdiyi cinayət təqibi üzrə əhəmiyyət kəsb edən digər 
hallar ekspertin rəyində öz əksini tapmalıdır. 
127.3. Ekspertin rəyi təhqiqatçı, müstəntiq, prokuror və ya 
məhkəmə üçün məcburi deyil, hər hansı başqa sübut kimi cinayət 
prosesini həyata keçirən orqan tərəfindən yoxlanılmalı və işin bütün 
halları ilə bağlı surətdə qiymətləndirilməlidir. Ekspertin rəyi ilə 
razılaşılmadıqda bu barədə əsaslandırılmış qərar çıxarılmalıdır. 
Cinayət mühakimə icraatının  
məhkəmə-tibbi təminatı  
 391
Maddə 128. Maddi sübutlar 
128.1. Öz xüsusiyyətinə və əlamətlərinə, mənşəyinə, aşkar 
edildiyi yerə və vaxtına və ya üzərində hadisənin izlərinin 
saxlanıldığına görə cinayət təqibi üzrə əhəmiyyət kəsb edən halların 
müəyyən edilməsinə kömək edən hər bir əşya maddi sübut hesab 
edilə bilər. 
128.2. Əşya cinayət prosesini həyata keçirən orqanın qərarı ilə 
maddi sübut hesab edilir. 
128.3. Əşyanın maddi sübuti əhəmiyyəti məhkəmə tərəfindən o 
halda qəbul olunur ki: 
128.3.1. əşya əldə olunduqdan dərhal sonra o, ətraflı təsvir 
edilməklə, möhürlənməklə və bu kimi hərəkətlər yerinə yetirilməklə 
onun üzərindəki izlərin əlamətlərinin və xüsusiyyətlərinin 
əhəmiyyətli surətdə dəyişdirilməsi imkanı aradan qaldırılmış olsun; 
128.3.2. şübhəli, təqsirləndirilən, zərər çəkmiş şəxs və ya şahid 
onu bilavasitə məhkəmədə tədqiqdən əvvəl tanısın. 
 
Maddə 129. Maddi sübutların və digər əşyaların 
saxlanılması 
129.1. Maddi sübutlar mümkün qədər qablaşdırılır, möhürlənmiş 
halda cinayət işində saxlanılır, həcmi böyük olduqda isə təşkilatlara, 
müəssisələrə və müvafiq şəxslərə onların razılığı ilə məsul saxlanışa 
verilə bilər. 
129.2. Cinayət təqibi üzrə icraat zamanı aşağıdakı əşyalara baxış 
keçirilməsindən dərhal sonra, lakin götürmə hərəkəti edildiyi andan 7 
(yeddi) gündən gec olmayaraq cinayət prosesini həyata keçirən orqan 
dövlət bankına təhvil verməlidir: 
129.2.1. qiymətli metallar və daşlar, mirvari, onlardan 
hazırlanan zərgərlik əşyaları; 
129.2.2. milli və ya xarici valyuta ilə nağd pullar, çeklər, 
qiymətli kağızlar, istiqraz vərəqələri və lotereya biletləri. 
129.3. İstintaq hərəkətləri zamanı götürülmüş milli və ya xarici 
valyuta ilə nağd pul, həmçinin digər qiymətli kağızlar cinayət təqibi 
üzrə icraatın materiallarında o halda saxlanılır ki, onların fərdi 
əlamətləri cinayət təqibi üzrə əhəmiyyət kəsb edir. 
 
Şakir Musayev  
 
392
129.4. Maddi sübutların və iş üzrə götürülmüş digər əşyaların 
təyinatı məsələsi məhkəmənin qanuni qüvvəyə minmiş hökmü və 
cinayət prosesini həyata keçirən orqanın cinayət təqibi üzrə icraata 
xitam verilməsi haqqında qərarı ilə həll edilənədək bu əşyalar cinayət 
prosesini həyata keçirən orqanda saxlanılır. Bu Məcəllə ilə nəzərdə 
tutulmuş hallarda maddi sübutlar haqqında qərar cinayət təqibi üzrə 
icraat qurtaranadək də qəbul edilə bilər. 
129.5. Maddi sübut kimi cinayət təqibi üzrə icraatın 
materiallarına əlavə edilmiş əşya üzərində hüquqa dair mübahisə 
mülki mühakimə icraatı qaydasında baxılmalı olduqda, bu əşya mülki 
iş üzrə qərar qüvvəyə minənədək saxlanılır. 
 
Maddə 130. Cinayət təqibi üzrə icraatın aparıldığı müddətdə 
əşyaların mühafizəsinin təmin edilməsi 
130.1. Maddi sübutların və digər əşyaların saxlanılması zamanı, 
habelə onların ekspertizadan keçirilməsi, cinayət işinin digər ibtidai 
araşdırma orqanına, prokurora və ya məhkəməyə göndərilməsi ilə 
əlaqədar bu əşyaların itirilməsi, zədələnməsi, xarab olması, bir-birinə 
toxunması və ya qarışmasının qarşısının alınması üçün müvafiq 
tədbirlər görülməlidir. 
130.2. Cinayət təqibi üzrə icraatın materialları göndərilərkən 
onları müşayiət məktubunda, ayrıca siyahıda və ya ittiham aktına 
əlavə olunmuş arayışda həmin materiallarla göndərilən bütün maddi 
sübutlar və digər əşyalar qeyd olunmalıdır. Cinayət təqibi üzrə 
icraatın materialları ilə göndərilməyən əşyaların saxlanıldığı yerlər 
yuxarıda sadalanan sənədlərdə göstərilməlidir. 
130.3. Poçt vasitəsi ilə və ya əllə göndərilən maddi sübutlara və 
digər əşyalara ekspert, təhqiqatçı, müstəntiq, prokuror və ya hakim 
baxır və bu əşyaları müşayiət məktubuna, siyahıya, ittiham aktına 
əlavə edilmiş arayışa, habelə onların əlamətlərini və götürülməsini 
əks etdirən protokollara və cinayət təqibi üzrə digər materiallara 
əsasən tutuşdurur. Əşyalara baxışın gedişi və nəticələri barədə 
protokol tərtib olunur. 
Maddə 131. Cinayət təqibi üzrə icraat başa çatanadək maddi 
sübutlar barədə qəbul edilən qərarlar 
Cinayət mühakimə icraatının  
məhkəmə-tibbi təminatı  
 393
131.1. Cinayət təqibi üzrə icraat başa çatanadək cinayət 
prosesini həyata keçirən orqan aşağıdakı maddi sübutları 
mülkiyyətçiyə və ya qanuni sahibinə qaytarır: 
131.1.1. tez xarab olan əşyaları; 
131.1.2. məişətdə gündəlik tələbat əşyalarını; 
131.1.3. gündəlik qulluğa ehtiyacı olan ev heyvanlarını, quşları 
və digər heyvanları; 
131.1.4. verilmiş mülki iddianın və ya əmlak tələbinin təmin 
edilməsi üçün üzərinə həbs qoyulmamış avtomobil və digər nəqliyyat 
vasitələrini. 
131.2. Bu Məcəllənin 131.1-ci maddəsində nəzərdə tutulmuş 
əşyaların mülkiyyətçisi və ya qanuni sahibi məlum olmadıqda və ya 
hər hansı səbəbdən onların qaytarılması mümkün deyilsə, bu əşyalar 
istifadə, saxlanma və ya qulluq edilməsi üçün müvafiq təşkilatlara 
verilməlidir. 
 
Maddə 132. Cinayət təqibi üzrə icraat başa çatdıqda maddi 
sübutlar barədə qəbul edilən qərarlar 
132.0. Maddi sübutlar barədə məsələnin həlli ilə əlaqədar 
məhkəmə hökm, cinayət prosesini həyata keçirən orqan isə cinayət 
təqibi üzrə icraata xitam verilməsi haqqında qərar çıxararkən 
aşağıdakı qaydalara riayət edilməlidir: 
132.0.1. məhkum edilmiş şəxslərə məxsus cinayətin alətləri, 
həmçinin dövriyyəsi qadağan edilmiş əşyalar müsadirə olunmalı və 
müvafiq təşkilatlara verilməli, onların qiyməti olmadıqda isə məhv 
edilməlidir; 
132.0.2. dəyəri olmayan digər əşyalar məhv edilməli, maraqlı 
şəxslərin vəsatəti olduqda isə onlara verilə bilər; 
132.0.3. cinayət qanunu ilə nəzərdə tutulmuş əməlin törədilməsi 
nəticəsində qanuni sahiblikdən çıxarılmış pul və qiymətli əşyalar 
sahiblərinə, mülkiyyətçilərinə və ya hüquqi varislərinə 
qaytarılmalıdır; 
132.0.4. cinayət yolu ilə əldə edilmiş və ya cinayətin predmeti 
olan pul və qiymətli əşyalar məhkəmənin hökmü ilə cinayət 
 
Şakir Musayev  
 
394
nəticəsində vurulmuş ziyanın ödənilməsinə yönəldilir, zərər çəkmiş 
şəxs məlum olmadıqda isə dövlətin nəfinə keçirilir. 
132.0.5. maddi sübut olan sənədlər cinayət təqibi üzrə icraat 
materiallarının saxlanma müddəti ərzində işdə saxlanılır və ya 
maraqlı təşkilatlara və şəxslərə verilir. 
 
Maddə 133. Əşyaların xarab olması, məhv edilməsi və ya 
itirilməsinin nəticələri 
133.1. Ekspertiza və ya qanuni keçirilmiş digər istintaq, yaxud 
prosessual hərəkətlər zamanı xarab olmuş, məhv edilmiş və ya 
itirilmiş əşyanın dəyəri məhkəmə məsrəflərinə aid edilir. Bu əşya 
məhkum olunmuş şəxsə və ya mülki cavabdehə məxsus olduqda, 
onun dəyəri ödənilmir. Bu əşya başqa şəxsə mənsub olduqda, onun 
dəyəri məhkəmənin hökmü ilə Azərbaycan Respublikasının dövlət 
büdcəsinin vəsaiti hesabına ödənilir və ya məhkum olunmuş şəxsdən 
və mülki cavabdehdən tutula bilər. 
133.2. Bəraət hökmü çıxarılarkən, habelə cinayət təqibi üzrə 
icraata xitam verilərkən ekspertiza və ya qanuni keçirilmiş digər 
istintaq, yaxud prosessual hərəkətlər zamanı xarab olmuş, məhv 
edilmiş və ya itirilmiş əşyaların dəyəri prosessual vəziyyətindən asılı 
olmayaraq sahibinə və ya onun qanuni mülkiyyətçisinə Azərbaycan 
Respublikasının dövlət büdcəsinin vəsaiti hesabına ödənilir. 
 
Maddə 134. İstintaq hərəkətlərinin və məhkəmə iclasının 
protokolları 
134.1. İstintaq hərəkətlərinin və məhkəmə iclasının protokolları 
cinayət prosesini həyata keçirən orqanın cinayət təqibi üçün 
əhəmiyyət kəsb edən halların bilavasitə qavranılmasını təsdiq edən və 
bu Məcəlləyə uyğun yazılı formada tərtib edilmiş sənədlərdir. 
134.2. Cinayət prosesini həyata keçirən orqan tərəfindən bu 
Məcəlləyə müvafiq tərtib edilmiş aşağıdakı istintaq hərəkətlərinin 
protokolları sübut kimi istifadə oluna bilər: 
134.2.1. baxış; 
134.2.2. şəxsi müayinə; 
134.2.3. şəxsin və əşyaların tanınması; 
Cinayət mühakimə icraatının  
məhkəmə-tibbi təminatı  
 395
134.2.4. götürmə; 
134.2.5. axtarış; 
134.2.6. əmlak üzərinə həbs qoyulması; 
134.2.7. poçt, teleqraf və digər göndərişlər üzərinə həbs 
qoyulması; 
134.2.8. telefon və digər qurğularla aparılan danışıqların, rabitə 
və digər texniki vasitələrlə ötürülən məlumatların ələ keçirilməsi; 
134.2.9. maliyyə əməliyyatları, bank hesablarının vəziyyəti və 
vergilərin ödənilməsi barədə məlumatlar daxil olmaqla şəxsi, ailə, 
dövlət, kommersiya və ya peşə sirrini təşkil edən məlumatların ələ 
keçirilməsi; 
134.2.10. meyitin qəbirdən çıxarılması (ekshumasiya); 
134.2.11. dindirmə, üzləşdirmə və ifadəni yerində yoxlama; 
134.2.12. ekspertiza və ya tədqiqat üçün nümunələri götürmə; 
134.2.13. istintaq eksperimenti. 
134.3. Cinayət barədə şifahi ərizənin qəbulu, təqsirini boynuna 
almaqla könüllü gəlmə, tutulma, şəxslərə hüquq və vəzifələrini izah 
etmə protokolları faktı təsdiq edən sübut növü kimi istifadə oluna 
bilər. 
134.4. Qeydiyyatdan keçirilməyən və ya vaxtında qeydiyyatdan 
keçirilməyən istintaq hərəkətlərinin protokollarının sübut kimi qəbul 
edilməsi məhkəmə tərəfindən keçirilmiş araşdırmanın nəticəsindən 
asılı olaraq həll edilir. 
134.5. İstintaq hərəkəti protokolundakı natamamlıq ittiham 
etmək məqsədi ilə təhqiqatçının, müstəntiqin, prokurorun və ya hal 
şahidinin ifadələri ilə aradan qaldırıla bilməz. 
 
Maddə 135. Sənədlər 
135.1. Cinayət təqibi üzrə əhəmiyyət kəsb edə bilən məlumatları 
hərf, rəqəm, qrafika və digər işarə formasında özündə əks etdirən 
kağız, elektron və ya digər daşıyıcılar sənəd hesab olunur. Şəxsin 
vəzifəsinə və yerinə yetirdiyi işə görə ona məlum olan halları imzası 
ilə təsdiq etdiyi və qanunvericiliyin müəyyən etdiyi formada tərtib 
edilmiş sənəd rəsmi sənəd hesab olunur. 
 
Şakir Musayev  
 
396
135.2. Bu Məcəllənin 128.1-ci maddəsində nəzərdə tutulmuş 
xüsusiyyətlərə malik sənədlər də maddi sübut hesab edilə bilər. 
135.3. İttiham üzrə sübut kimi sənədlərin əsli və ya əslinə 
bərabər surəti istifadə edilməlidir. Cinayət prosesində sənədlərin 
surətindən istifadə olunmasına tərəflərin razılığı ilə icazə verilir. 
 
Maddə 136. Sənədlərin cinayət təqibi üzrə icraatın 
materiallarına əlavə edilməsi, saxlanması və qaytarılması 
136.1. Sənəd cinayət prosesini həyata keçirən orqan tərəfindən 
cinayət təqibi üzrə icraatın materiallarına əlavə edilir və işin bütün 
saxlanma müddəti ərzində işdə saxlanılır. 
136.2. Götürülmüş və işə əlavə edilmiş sənədləri cari uçot, 
hesabat və digər hüquqauyğun məqsədlər üçün qanuni sahibi tələb 
etdikdə, ona həmin sənədlərdən müvəqqəti istifadə etmək və ya 
surətini çıxarmaq imkanı verilməlidir. 
136.3. Məhkəmənin hökmü qanuni qüvvəyə mindiyi gündən bir 
il keçdikdən sonra və ya cinayət prosesini həyata keçirən orqanın 
cinayət təqibi üzrə icraata xitam verilməsi haqqında qərarı qüvvəyə 
mindikdən sonra cinayət təqibi üzrə icraatın materiallarında olan 
sənədlərin əsilləri qanuni sahiblərinin xahişi ilə onlara qaytarıla bilər. 
Bu halda müstəntiq, prokuror və ya məhkəmə cinayət təqibi üzrə 
icraatın materiallarına saxlandığı yerdən asılı olaraq qaytarılan 
sənədlərin surətlərini çıxarmalı, doğruluğunu təsdiq etməli və həmin 
materiallarda saxlamalıdır. 
 
Maddə 195. Tərcüməçi, mütəxəssis, ekspert tərəfindən 
görülmüş işlərin haqqının ödənilməsi 
195.1. Cinayət mühakimə icraatı zamanı tərcüməçi, mütəxəssis 
və ya ekspert tərəfindən görülən işin haqqı aşağıdakı qaydada 
ödənilir: 
195.1.1. xidməti tapşırıq qaydasında yerinə yetirildikdə — iş 
yeri üzrə əmək haqqı həddində; 
195.1.2. cinayət prosesini həyata keçirən orqanın tələbi ilə 
yerinə yetirildikdə — Azərbaycan Respublikasının dövlət büdcəsi 
vəsaiti hesabına miqdarı Azərbaycan Respublikası müvafiq icra 
Cinayət mühakimə icraatının  
məhkəmə-tibbi təminatı  
 397
hakimiyyəti orqanının müəyyən etdiyi həddə cinayət prosesini həyata 
keçirən orqanla şərtləşdirildiyi kimi; 
195.1.3. müdafiə tərəfi ilə razılığa əsasən görüldükdə — həmin 
tərəflə şərtləşdirilmiş miqdarda. 
195.2. Bu Məcəllənin 195.1.2-ci maddəsində nəzərdə tutulmuş 
hallarda haqq tərcüməçi, mütəxəssis və ya ekspert tərəfindən hesabat 
təqdim edildikdən sonra cinayət prosesini həyata keçirən orqanın 
qərarı ilə ödənilir. 
 
Maddə 196. Cinayət prosesində iştirak edən şəxslərin 
çəkdikləri xərclərin ödənilməsi 
196.1. Cinayət mühakimə icraatı zamanı zərər çəkmiş şəxsin, 
mülki iddiaçının, onların qanuni nümayəndələrinin, şübhəli və ya 
təqsirləndirilən şəxsə pulsuz hüquqi yardım göstərən müdafiəçinin, 
habelə hal şahidinin, tərcüməçinin, mütəxəssisin, ekspertin və şahidin 
aşağıdakı xərcləri ödənilməlidir: 
196.1.1. cinayət prosesini həyata keçirən orqanın çağırışı ilə 
əlaqədar dəmiryolu və avtomobil nəqliyyatında (taksidən başqa) və 
nəqliyyatın digər növlərində, habelə cinayət prosesini həyata keçirən 
orqanın razılığı ilə hava nəqliyyatında yol xərcləri; 
196.1.2. cinayət prosesini həyata keçirən orqanın tələbi ilə daimi 
yaşayış yerindən kənarda yaşamaq məcburiyyətində qaldıqda 
gündəlik xərclər, bu xərclər idarə, müəssisə, təşkilat və ya işə götürən 
tərəfindən ödənilmədikdə; 
196.1.3. idarə, müəssisə, təşkilat və ya işə götürən tərəfindən 
orta aylıq əmək haqqının saxlanıldığı hallar istisna olmaqla, cinayət 
prosesini həyata keçirən orqanın tələbi ilə cinayət mühakimə 
icraatında iştirak etmənin bütün müddəti üçün orta aylıq əmək haqqı; 
196.1.4. cinayət prosesini həyata keçirən orqanın tələbi ilə 
istintaq və ya digər prosessual hərəkətdə iştirak edərkən, xarab olan 
və ya itirilən əmlakın bərpa olunması və ya əldə edilməsinə çəkilən 
xərclər. 
196.2. Dövlət orqanları, idarələri, müəssisələri və təşkilatları 
zərər çəkmiş şəxsin, mülki iddiaçının, onların qanuni 
nümayəndələrinin, habelə hal şahidinin, tərcüməçinin, ekspertin və 
 
Şakir Musayev  
 
398
şahidin cinayət prosesini həyata keçirən orqanın tələbi ilə cinayət 
mühakimə icraatında iştirak etdiyi müddətdə onların orta aylıq əmək 
haqqını saxlamalıdırlar. 
196.3. Mütəxəssisin və ekspertin gördüyü işlə əlaqədar sərf 
edilmiş kimyəvi reaktivlərin və digər materialların xərcləri, habelə bu 
məqsədlə avadanlıqdan istifadəyə, kommunal xidmətlərə görə 
çəkdiyi xərclər ödənilir. 
196.4. Cinayət mühakimə icraatı zamanı çəkilən xərclər cinayət 
prosesini həyata keçirən orqan tərəfindən öz təşəbbüsü ilə və ya bu 
Məcəllənin 196.1-ci maddəsində göstərilən şəxslərin ərizələri üzrə 
cinayət prosesini həyata keçirən orqanın qərarına əsasən Azərbaycan 
Respublikasının qanunvericiliyi ilə müəyyən edilmiş miqdarda 
ödənilməlidir. Göstərilən xərclər Azərbaycan Respublikasının dövlət 
büdcəsi vəsaiti və ya cinayət təqibi üzrə təqsirli bilinmiş şəxsin 
(şəxslərin) hesabına ödənilir. 
 
Maddə 197. Məhkəmə məsrəfləri 
197.1. Məhkəmə məsrəfləri aşağıdakılardan ibarətdir: 
197.1.1. cinayət qanunu ilə nəzərdə tutulmuş əməllə zərər 
çəkmiş şəxsə vurulmuş ziyana görə kompensasiya qismində 
ödənilmiş məbləğ; 
197.1.2. zərər çəkmiş şəxsə, mülki iddiaçıya, onların qanuni 
nümayəndələrinə, şübhəli və ya təqsirləndirilən şəxsə, pulsuz hüquqi 
yardım göstərmiş müdafiəçiyə, tərcüməçiyə çağırışa və gündəlik 
xərclərə görə ödənilmiş məbləğ; 
197.1.3. andlı iclasçılara cinayət işinin baxılmasında iştirak 
etməsinə görə ödənilmiş haqqın məbləği; 
197.1.4. mütəxəssisə, ekspertə ödənilməli haqqlar və 
tərcüməçiyə ödəniş haqqı kimi verilməli olan məbləğ; 
197.1.5. şübhəli və ya təqsirləndirilən şəxsə pulsuz hüquqi 
yardım göstərildiyi halda, cinayət prosesini həyata keçirən orqan 
tərəfindən təyin olunmuş müdafiəçiyə ödənilməli olan haqqın 
məbləği; 
197.1.6. maddi sübutların saxlanması, göndərilməsi və tədqiqi 
üçün çəkilmiş xərclərin məbləği; 
Cinayət mühakimə icraatının  
məhkəmə-tibbi təminatı  
 399
197.1.7. cinayət işi üzrə istintaq eksperimenti və ya ekspertiza 
keçirilərkən korlanmış və ya məhv olmuş əşyaların dəyərinin və bu 
kimi digər məsrəflərin ödənilməsinə çəkilmiş xərclərin məbləği; 
197.1.8. cinayət işi və ya cinayət təqibi ilə bağlı digər material 
üzrə icraat aparılması üçün zəruri olan digər tədbirlərə sərf olunmuş 
xərclərin məbləği. 
197.2. Bu Məcəllədə digər qaydalar nəzərdə tutulmamışdırsa, 
məhkəmə məsrəfləri Azərbaycan Respublikası dövlət büdcəsinin 
vəsaiti hesabından ödənilir. 
 
Maddə 198. Məhkəmə məsrəflərinin tutulması 
198.1. Bu Məcəllənin 197.1.1, 197.1.2, 197.1.4, 197.1.6—
197.1.8-ci maddələrində sadalanan məhkəmə məsrəfləri məhkəmə 
tərəfindən məhkumun üzərinə qoyula bilər və məhkəmənin qərarı ilə 
ondan tutulub dövlət nəfinə və ya müvafiq xərc çəkmiş fiziki, yaxud 
hüquqi şəxsin hesabına keçirilə bilər. 
198.2. Məhkumun məhkəmə məsrəflərini ödəməyə imkanı 
olmadıqda, yaxud məhkəmə məsrəflərini ödəməsi öhdəsində olan 
şəxslərin maddi vəziyyətinə ciddi xələl gətirərsə, məhkəmə məhkumu 
məhkəmə məsrəflərinin tutulmasından tam və ya qismən azad edə 
bilər. 
198.3. Cinayət təqibi üzrə bir neçə şəxs məhkum olunmuşsa, 
məhkəmə məsrəfləri məhkumların hər birindən təqsirlilik dərəcəsi, 
təyin olunmuş cəzanın ciddiliyi və əmlak vəziyyəti nəzərə alınaraq 
məhkəmə tərəfindən müəyyən olunmuş pay üzrə tutulmalıdır. 
198.4. Yetkinlik yaşına çatmamış şəxs məhkum olunarkən onun 
qanuni nümayəndələrinin bu şəxsin davranışına zəruri nəzarət həyata 
keçirilmədiyindən cinayətin törədilməsi sübuta yetirilərsə, məhkəmə 
məsrəflərinin ödənilməsi onların üzərinə qoyula bilər. 
198.5. Xüsusi ittiham qaydasında təqib olunan şəxsə bəraət 
verildikdə və ya xüsusi ittihamçı məhkəmədə ittihamın 
müdafiəsindən imtina etdikdə, məhkəmə bu Məcəllənin 198.1-ci 
maddəsində nəzərdə tutulmuş məhkəmə məsrəflərini tam və ya 
qismən xüsusi ittihamçının üzərinə qoymağa haqlıdır. Xüsusi ittiham 
qaydasında təqib olunan şəxslə xüsusi ittihamçı arasında əldə 
 
Şakir Musayev  
 
400
olunmuş barışıq nəticəsində cinayət təqibinə xitam verildiyi halda, 
məhkəmə həmin məsrəfləri tam və ya qismən cinayət prosesi 
tərəflərindən birinin və ya hər ikisinin üzərinə qoymağa haqlıdır. 
198.6. Hökm qanuni qüvvəyə minənədək məhkum öldükdə, 
onun vərəsələri məhkəmə məsrəfləri ilə əlaqədar öhdəliklərə 
cavabdehlik daşımırlar. 
198.7. Məhkəmə məsrəflərinin tutulmasına dair məhkəmə qərarı 
qanuni qüvvəyə mindiyi gündən 3 (üç) il keçərsə, müddətin keçməsi 
ilə əlaqədar həmin məsrəflərin tutulması hüququna xitam verilir. 
Göstərilən müddət keçdikdən sonra ödəniş kimi tutulmuş məhkəmə 
məsrəflərinin məbləği geri qaytarılmır. 
 
Maddə 237. Meyitin qəbirdən çıxarılması (ekshumasiya) 
237.1. Meyitin qəbirdən çıxarılması zərurəti olduqda müstəntiq 
ibtidai araşdırmaya prosessual rəhbərliyi həyata keçirən prokuror 
qarşısında meyitin qəbirdən çıxarılmasına icazə alınması üçün 
məhkəməyə təqdimatla müraciət edilməsi haqqında əsaslandırılmış 
vəsatət qaldırır. Meyitin qəbirdən çıxarılması yalnız məhkəmənin 
qərarı əsasında həyata keçirilə bilər. 
237.2. Meyit müstəntiqin, məhkəmə təbabəti sahəsində 
mütəxəssisin, ölmüş şəxsin yaxın qohumlarının və ya onun qanuni 
nümayəndələrinin (onların istəyindən asılı olaraq) iştirakı ilə 
qəbirdən çıxarılır. Qəbirdən çıxarıldıqdan sonra meyit göstərilən 
şəxslərin müşayiəti ilə digər tədqiqatların aparılması üçün müvafiq 
tibb idarəsinə aparıla bilər. 
237.3. Meyitin qəbirdən çıxarılmasında müstəntiqin göstərişi və 
ya icazəsi ilə foto, video və kino çəkilişdən və ya digər yazan texniki 
vasitələrdən istifadə edilə bilər. 
237.4. Meyitin qəbirdən çıxarılması qurtardıqdan sonra 
müstəntiq bu istintaq hərəkətinin protokolunu tərtib edir və həmin 
protokolda aşağıdakılar göstərilir: 
237.4.1. meyitin qəbirdən çıxarıldığı vaxt, tarix və yer; 
237.4.2. müstəntiqin soyadı, adı və atasının adı, vəzifəsi; 
237.4.3. meyitin qəbirdən çıxarılmasında iştirak etmiş məhkəmə 
təbabəti sahəsində mütəxəssisin vəzifəsi, soyadı, adı və atasının adı; 
Cinayət mühakimə icraatının  
məhkəmə-tibbi təminatı  
 401
237.4.4. meyitin qəbirdən çıxarılmasında iştirak etmiş şəxslərin 
soyadı, adı və atasının adi, habelə onların doğulduğu il, ay, gün və 
yer, vətəndaşlığı, təhsili, iş yeri, məşğuliyyət növü və ya vəzifələri, 
faktiki yaşadıqları və qeydiyyatda olduqları yer; 
237.4.5. meyitin qəbirdən çıxarılmasında ölənin yaxın 
qohumlarının və ya onun qanuni nümayəndələrinin iştirak etdiyi 
halda, onların soyadı, adı, atasının adı, doğulduğu il, ay, gün, yer, 
habelə faktiki yaşadıqları və qeydiyyatda olduqları yer; 
237.4.6. meyitin qəbirdən çıxarılmasının xüsusiyyətləri, xüsusən 
fotoçəkiliş və ya meyitin qəbirdən çıxarılması zamanı video və kino 
çəkilişdən və ya digər texniki vasitələrdən istifadə edilməsi haqqında 
qeyd; 
237.4.7. müşahidə edilmə ardıcıllığı ilə meyitin qəbirdən 
çıxarılması zamanı bütün aşkar olunanlar. 
237.5. Meyitin qəbirdən çıxarılması haqqında protokol ona öz 
qeydlərinin daxil edilməsini tələb etmək hüququna malik olan istintaq 
hərəkətinin bütün iştirakçıları tərəfindən imzalanır. Protokol bir neçə 
səhifədə tərtib edildikdə onun hər bir vərəqi istintaq hərəkətinin 
iştirakçıları tərəfindən imzalanır. 
237.6. Meyitin qəbirdən çıxarılması zamanı foto, video və kino 
çəkilişdən və ya digər yazan texniki vasitələrdən istifadə edildikdə, 
müvafiq olaraq fotoşəkillər və ya çəkiliş lentləri, yaxud başqa 
məlumat daşıyıcıları protokola əlavə olunur. 
 
Maddə 238. Şəxsi müayinə 
238.1. Məhkəmə-tibb ekspertizasının keçirilməsi tələb 
edilmədiyi halda şübhəli, təqsirləndirilən, zərər çəkmiş şəxsin və ya 
şahidin bədənində cinayətin izlərini və ya xüsusi əlamətləri aşkar 
etmək məqsədi ilə  müstəntiq onların şəxsi müayinəsini apara bilər. 
238.2. Şəxsi müayinə aparılması haqqında məhkəmənin və ya 
müstəntiqin qərarı, barəsində qərar çıxarılmış şəxs üçün məcburidir. 
Şəxsin tutulması və ya həbs edilməsi halları istisna olmaqla insanın 
iradəsinə zidd onun şəxsi müayinəsi yalnız məhkəmənin qərarı 
əsasında aparılır. 
 
Şakir Musayev  
 
402
238.3. Təqsirləndirilən və ya şübhəli şəxs üzərində şəxsi 
müayinənin aparılmasında onun müdafiəçisi iştirak etmək hüququna 
malikdir. 
238.4. Zəruri hallarda şəxsi müayinə həkimin və ya məhkəmə 
təbabəti sahəsində mütəxəssisin iştirakı ilə aparılır. Barəsində şəxsi 
müayinə aparılan şəxsin soyundurulması ilə müşayiət edilən şəxsi 
müayinə eyni cinsdən olan şəxslərin iştirakı ilə aparılır. 
238.5. Əks cinsdən olan şəxsin soyundurulması zərurəti 
yarandığı halda müstəntiq, təqsirləndirilən və ya şübhəli şəxsin 
müdafiəçisi həmin istintaq hərəkətinin aparılmasında iştirak edə 
bilməz. Bu halda müstəntiqin tapşırığı ilə şəxsi müayinə həkimin və 
ya məhkəmə təbabəti sahəsində mütəxəssisin iştirakı ilə aparılır. 
238.6. Şəxsi müayinə qurtardıqdan sonra müstəntiq bu istintaq 
hərəkətinin protokolunu tərtib edir və protokolda aşağıdakılar 
göstərilir: 
238.6.1. şəxsi müayinənin aparıldığı vaxt, tarix və yer; 
238.6.2. müstəntiqin soyadı, adı və atasının adı, vəzifəsi; 
238.6.3. şəxsi müayinədə iştirak etmiş məhkəmə təbabəti 
sahəsində mütəxəssisin və ya həkimin vəzifəsi, soyadı, adı və atasının 
adı; 
238.6.4. şəxsi müayinənin aparılmasında iştirak edən şəxslərin 
soyadı, adı və atasının adı, habelə onların doğulduğu il, ay, gün və 
yer, vətəndaşlığı, təhsili, iş yeri, məşğuliyyət növü və ya vəzifələri, 
faktiki yaşadıqları və qeydiyyatda olduqları yer; 
238.6.5. müşahidə edilmə ardıcıllığı ilə şəxsi müayinə zamanı 
bütün aşkar olunanlar. 
238.7. Şəxsi müayinə protokolu ona öz qeydlərinin daxil 
edilməsini tələb etmək hüququna malik olan istintaq hərəkətinin 
bütün iştirakçıları tərəfindən imzalanır. Protokol bir neçə səhifədə 
tərtib edildikdə, onun hər bir vərəqi istintaq hərəkətinin iştirakçıları 
tərəfindən imzalanır. 
 
Maddə 239. Şəxsin tanınması 
239.1. Hər hansı şəxsi şahidə, zərər çəkmiş, şübhəli və 
təqsirləndirilən şəxsə tanınma üçün təqdim etmə zərurəti yarandıqda 
Cinayət mühakimə icraatının  
məhkəmə-tibbi təminatı  
 403
müstəntiq əvvəlcədən onları həmin şəxsin xarici görkəmi və 
əlamətləri barədə, habelə tanıyanın tanınanı gördüyü hallar barədə 
dindirir və bu barədə müvafiq protokol tərtib edilir. 
239.2. Müstəntiq təqsirləndirilən və ya şübhəli şəxsin 
tanınmasında həmçinin onun müdafiəçisinin iştirakını əvvəlcədən 
təmin etməlidir. 
239.3. Müstəntiqin göstərişi və ya icazəsi ilə şəxsin tanınması 
zamanı foto, video və kino çəkilişdən və ya digər yazan texniki 
vasitələrdən istifadə edilə bilər. 
239.4. Tanıyan şəxs şahid və ya zərər çəkmiş şəxs olduqda, o, 
əvvəlcədən ifadə verməkdən imtina etməyə, boyun qaçırmağa, bilə-
bilə yalan ifadə verməyə görə cinayət məsuliyyəti haqqında, habelə 
özünün, yaxud yaxın qohumlarının əleyhinə ifadə verməmək hüququ 
haqqında xəbərdar edilir. 
239.5. Tanınmalı olan şəxs tanıyana azı 3 (üç) nəfər eyni 
cinsdən olan və tanınmalı olan şəxsdən xarici görkəmi və geyimi ilə 
kəskin fərqlənməyən digər şəxslərlə birlikdə təqdim edilir. 
239.6. Tanınma başlanmazdan əvvəl müstəntiq tanınmalı olan 
şəxsə digər şəxslər sırasında istənilən yeri tutmağı təklif edir. 
239.7. Tanıyan şəxsin təhlükəsizliyinin təmin edilməsi məqsədi 
ilə və ya onun tələbi ilə şəxsin tanınmaya təqdim edilməsi tanıyan 
şəxsin tanınmalı olan şəxs tərəfindən vizual müşahidəsini istisna edən 
şəraitdə aparıla bilər.  
239.8. Tanıyan qeyri-müəyyənliyinə görə tanınanın 
şəxsiyyətinin eyniləşdirilməsi üçün kifayət edən əlamətləri 
göstərmədikdə tanınma aparıla, aparılmış tanınma isə əsaslı hesab 
edilə bilməz. Şəxsin eyni şəxs tərəfindən və eyni əlamətlər üzrə 
təkrar tanınması aparıla bilməz. 
239.9. Zərurət olduqda tanınma xarici görkəminə və geyiminə 
görə kəskin fərqlənməyən müxtəlif şəxslərin fotoşəkilləri üzrə də 
aparıla bilər. 
 
Maddə 240. Əşyaların tanınması 
240.1. Hər hansı əşyanı tanınma üçün təqdim etmək zəruri 
olduqda müstəntiq tanıyan şəxsi bu əşyanın əlamətləri və həmin 
 
Şakir Musayev  
 
404
əşyanı gördüyü şərait barədə qabaqcadan dindirir və bu barədə 
protokol tərtib edilir. 
240.2. Əşyanın tanınmasında təqsirləndirilən və ya şübhəli 
şəxsin müdafiəçisi iştirak etmək hüququna malikdir. Müstəntiq 
tərəfindən bu istintaq hərəkətinin aparılması barədə əvvəlcədən 
xəbərdar edilmiş müdafiəçi əşyanın tanınmasında iştirak etmək 
arzusunu bildirdikdə, müstəntiq onun bu hüququnu təmin etməlidir. 
240.3. Müstəntiqin göstərişi və ya icazəsi ilə əşyanın 
tanınmasında foto, video və kino çəkilişdən və ya digər yazan texniki 
vasitələrdən istifadə edilə bilər. 
240.4. Tanıyan şəxs şahid və ya zərər çəkmiş şəxs olduqda, ona 
qabaqcadan ifadə verməkdən imtinaya, ifadə verməkdən boyun 
qaçırmağa, bilə-bilə yalan ifadə verməyə görə cinayət məsuliyyəti 
barədə, habelə özünün və yaxın qohumlarının əleyhinə ifadə 
verməmək hüququ barədə xəbərdarlıq edilir. 
240.5. Tanınmalı olan əşya eyni növdən olan əşyalar arasında 
tanıyan şəxsə təqdim edilir. Tanıyan şəxsə onun tanıya bildiyi əşyanı 
göstərmək və həmin əşyanı məhz hansı əlamətlərinə görə tanıdığını 
izah etmək təklif olunur. 
240.6. Meyitin, onun hissələrinin, habelə analoqunu tapmaq 
qeyri-mümkün və ya çətin olan əşyaların tanınması təqdim edilmiş 
vahid nüsxə üzrə aparılır. 
240.7. Tanıyan şəxsin sağlığında müşahidə etdiyi insan 
meyitinin tanınması aparıldıqda onun qrimlənməsinə yol verilir. Əşya 
tanındıqda onun çirkdən, pasdan və digər çöküntülərdən 
təmizlənməsinə yol verilir. 
 
Maddə 241. Tanınma protokolu 
241.1. Tanınma aparıldıqdan sonra müstəntiq aşağıdakıları əks 
etdirən tanınma protokolu tərtib edir: 
241.1.1. tanınmanın aparıldığı yer, tarix və vaxt; 
241.1.2. müstəntiqin soyadı, adı və atasının adı, vəzifəsi; 
241.1.3. tanınmada iştirak etmiş şəxslərin soyadı, adı, atasının 
adı, doğulduğu il, ay, gün və yer; vətəndaşlığı, təhsili, iş yeri, 
məşğuliyyət növü və ya vəzifəsi, yaşadığı və qeydiyyatda olduğu yer; 
Cinayət mühakimə icraatının  
məhkəmə-tibbi təminatı  
 405
241.1.4. tanınmada iştirak etmiş şəxsə onun hüquq, vəzifə və 
məsuliyyətinin izah edilməsi haqqında qeyd; 
241.1.5. tanınmanın xüsusiyyətləri, meyitin qəbirdən 
çıxarılmasında foto, video və kino çəkilişdən və ya digər yazan 
texniki vasitələrdən istifadə edilməsi barədə qeyd; 
241.1.6. müşahidə edilmə ardıcıllığı ilə bütün aşkar olunanlar, o 
cümlədən tanınma üçün təqdim edilmiş əşyaların təsviri və 
tanınmanın aparıldığı əlamətlərin təsviri. 
241.2. Tanınma protokolunu ona öz qeydlərinin əlavə edilməsini 
tələb etmək hüququna malik olan istintaq hərəkətinin bütün 
iştirakçıları imzalayırlar. Protokol bir neçə səhifədə tərtib edildikdə, 
onun hər bir səhifəsi istintaq hərəkətinin iştirakçıları tərəfindən ayrıca 
imzalanır. 
241.3. Tanınmanın aparılmasında foto, video və kino çəkilişdən 
və ya digər yazan texniki vasitələrdən istifadə edildikdə, müvafiq 
yazılar, fotoşəkillər, çəkiliş lentləri, yaxud başqa məlumat daşıyıcıları 
protokola əlavə edilir. 
 
Maddə 260. İfadələrin yerində yoxlanılması 
260.1. İfadələrin yerində yoxlanılması şahidin, zərər çəkmiş, 
şübhəli və təqsirləndirilən şəxslərin dəqiq məlum olan yerdə baş 
vermiş hadisə ilə bağlı ifadələrinin düzgünlüyünü müəyyən etmək və 
ya dəqiqləşdirmək məqsədi ilə aparılır. 
260.2. Təqsirləndirilən və ya şübhəli şəxsin ifadələrinin yerində 
yoxlanılmasında, həmçinin onun müdafiəçisi iştirak etmək hüququna 
malikdir. Bu istintaq hərəkətinin aparılması barədə müstəntiq 
tərəfindən əvvəlcədən xəbərdar edilmiş müdafiəçi ifadələrin yerində 
yoxlanılmasında iştirak etmək arzusunu bildirdikdə, müstəntiq onun 
bu hüququnu təmin etməlidir. 
260.3. Zəruri hallarda ifadələrin yerində yoxlanılmasında 
müstəntiqin dəvəti ilə, həmçinin tərcüməçi, mütəxəssis, ifadəsi 
yoxlanılan cinayət prosesi iştirakçısının qanuni nümayəndəsi və ya 
nümayəndəsi, habelə müəllim, həkim və digər şəxslər iştirak edirlər. 
260.4. Müstəntiq ifadəsi yoxlanılan şəxslə birlikdə onun 
göstərdiyi yerə gəlir və ona əvvəllər haqqında ifadə verdiyi və ya 
 
Şakir Musayev  
 
406
hazırda verə biləcəyi şəraiti, habelə əşyaları göstərməsini (və ya 
təsvir etməsini) təklif edir. Bu halda dindirilmiş (dindirilən) şəxs 
hadisə yerinə gedən yolu, əvvəllər haqqında ifadə verdiyi və ya 
hazırda ifadə verə biləcəyi şəraiti və əşyaları göstərir, həmçinin 
müstəntiqin suallarına cavab verir.  
260.5. Müstəntiqin göstərişi və ya icazəsi ilə ifadələrin yerində 
yoxlanılması zamanı foto, video və kino çəkilişdən və ya digər yazan 
texniki vasitələrdən istifadə edilə bilər.  
260.6. İfadələrin yerində yoxlanılması zamanı iş üzrə sübut 
əhəmiyyətinə malik ola biləcək əşya və sənədlər aşkar edildikdə, 
onlar bu Məcəllənin 236 və ya 243-cü maddələrində nəzərdə 
tutulmuş protokol və ya qərara əsasən götürülür. Müstəntiq 
götürülmüş əşya və sənədləri imkan daxilində qablaşdırmalı, 
möhürləməli, habelə götürmə hallarını ifadələrin yerində 
yoxlanılması protokolunda göstərməlidir.  
 
Maddə 261. İfadələrin yerində yoxlanılması protokolu 
261.1. İfadələrin yerində yoxlanılması qurtardıqdan sonra 
müstəntiq protokol tərtib edir və həmin protokolda aşağıdakılar 
göstərilir: 
261.1.1. ifadələrin yerində yoxlanılmasının aparıldığı tarix, vaxt 
və yer; 
261.1.2. müstəntiqin soyadı, adı və atasının adı, vəzifəsi; 
261.1.3. ifadələrin yerində yoxlanılmasında iştirak edən digər 
şəxslərin (müdafiəçilərin, tərcüməçilərin, mütəxəssislərin, qanuni 
nümayəndələrin, nümayəndələrin, müəllimlərin, həkimlərin və 
digərlərinin) soyadı, adı və atasının adı, habelə onların doğulduğu il, 
ay, gün və yer, vətəndaşlığı, təhsili, iş yeri, məşğuliyyət növü və ya 
vəzifəsi, faktiki yaşadığı və qeydiyyatda olduğu yer; 
261.1.4. ifadələri yerində yoxlanılan şəxsin soyadı, adı, atasının 
adı, doğulduğu il, ay, gün və yer, iş yeri və ya vəzifəsi, faktiki 
yaşadığı və qeydiyyatda olduğu yer; 
261.1.5. ifadələri yerində yoxlanılan şəxsə onun hüquq və 
vəzifələrinin izah edilməsi barədə qeyd; 
Cinayət mühakimə icraatının  
məhkəmə-tibbi təminatı  
 407
261.1.6. ifadələrin yerində yoxlanılmasının xüsusiyyətləri, o 
cümlədən ifadələrin yerində yoxlanılması zamanı foto, video və kino 
çəkilişdən və ya digər yazan texniki vasitələrdən istifadə edilməsi 
barədə qeyd; 
261.1.7. şəxs tərəfindən yerində verilmiş və mümkün qədər hərfi 
şəkildə yazılmış ifadələr; 
261.1.8. ifadələrin yerində yoxlanılması zamanı müşahidə 
edilmə ardıcıllığı ilə bütün aşkar olunanlar; 
261.1.9. əşya və ya sənədlərin götürülməsi barədə qeyd və 
onların təsviri. 
261.2. İfadələrin yerində yoxlanılması protokolu ona öz 
qeydlərinin daxil edilməsini tələb etmək hüququna malik olan bu 
istintaq hərəkətinin bütün iştirakçıları tərəfindən imzalanır. Protokol 
bir neçə səhifədə tərtib edildikdə, onun hər bir vərəqi göstərilən 
istintaq hərəkətinin iştirakçıları tərəfindən ayrıca imzalanır. 
261.3. İfadələrin yerində yoxlanılması zamanı foto, video və 
kino çəkilişdən və ya digər yazan texniki vasitələrdən istifadə 
edildikdə, müvafiq yazılar, fotoşəkillər, çəkiliş lentləri, yaxud başqa 
məlumat daşıyıcıları protokola əlavə olunur. 
 
Maddə 262. İstintaq eksperimenti 
262.1. Cinayət təqibi üçün əhəmiyyətli olan, təcrübə və digər 
tədqiqat hərəkətlərinin aparılması şərti ilə araşdırıla biləcək 
məlumatların yoxlanılması və dəqiqləşdirilməsi məqsədi ilə 
müstəntiq istintaq eksperimenti apara bilər. 
262.2. Təqsirləndirilən və ya şübhəli şəxsin iştirakı ilə aparılan 
istintaq eksperimentində, həmçinin onun müdafiəçisi iştirak etmək 
hüququna malikdir. Bu istintaq hərəkətinin aparılması barədə 
müstəntiq tərəfindən əvvəlcədən xəbərdar edilmiş müdafiəçi istintaq 
eksperimentinin aparılmasında iştirak etmək arzusunu bildirdikdə, 
müstəntiq onun bu hüququnu təmin etməlidir. 
262.3. Müstəntiqin dəvəti ilə istintaq eksperimentinin 
aparılmasında, həmçinin şahid, mütəxəssis, müəllim, həkim və digər 
şəxslər iştirak edirlər. 
 
Şakir Musayev  
 
408
262.4. Müstəntiqin göstərişi və ya icazəsi ilə istintaq 
eksperimentinin aparılmasında foto, video və kino çəkilişdən və ya 
digər yazan texniki vasitələrdən istifadə edilə bilər. 
262.5. İstintaq eksperimentinin aparılmasına insanların həyatı və 
sağlamlığı üçün təhlükə yaranmadıqda, şərəf və ləyaqətləri 
alçaldılmadıqda, onlara maddi zərər vurulmadıqda yol verilir. 
 
Maddə 263. İstintaq eksperimentinin protokolu 
263.1. İstintaq eksperimenti qurtardıqdan sonra müstəntiq 
protokol tərtib edir və həmin protokolda aşağıdakılar göstərilir: 
263.1.1. istintaq eksperimentinin aparıldığı tarix, vaxt və yer; 
263.1.2. müstəntiqin soyadı, adı və atasının adı, vəzifəsi; 
263.1.3. istintaq eksperimentinin aparılmasında iştirak edən 
digər şəxslərin (şübhəli, təqsirləndirilən şəxsin, müdafiəçinin, 
şahidin, mütəxəssisin, müəllimin, həkimin və digərlərinin) soyadı, adı 
və atasının adı, doğulduğu il, ay, gün və yer, iş yeri və ya vəzifəsi, 
faktiki yaşadığı və qeydiyyatda olduğu yer; 
263.1.4. barəsində istintaq eksperimenti aparılan şəxsə onun 
hüquq və vəzifələrinin izah edilməsi barədə qeyd; 
263.1.5. İstintaq eksperimentinin aparılmasının xüsusiyyətləri, o 
cümlədən istintaq eksperimenti zamanı hansı məlumatların 
yoxlanıldığı (dəqiqləşdirildiyi), habelə foto, video və kino çəkilişdən 
və ya digər yazan texniki vasitələrdən istifadə edilməsi barədə qeyd; 
263.1.6. İstintaq eksperimentinin aparılması zamanı müşahidə 
edilmə ardıcıllığı ilə bütün aşkar olunanlar (eksperimentin halları və 
nəticələri təfərrüatı ilə göstərilir). 
263.2. İstintaq eksperimentinin protokolu ona öz qeydlərinin 
daxil edilməsini tələb etmək hüququna malik olan bu istintaq 
hərəkətinin bütün iştirakçıları tərəfindən imzalanır. Protokol bir neçə 
səhifədə tərtib edildikdə onun hər bir vərəqi göstərilən istintaq 
hərəkətinin iştirakçıları tərəfindən ayrıca imzalanır. 
263.3. İstintaq eksperimentinin aparılması zamanı foto, video və 
kino çəkilişdən və ya digər yazan texniki vasitələrdən istifadə 
edildikdə müvafiq yazılar, fotoşəkillər, çəkiliş lentləri, yaxud başqa 
məlumat daşıyıcıları protokola əlavə olunur. 
Cinayət mühakimə icraatının  
məhkəmə-tibbi təminatı  
 409
Maddə 264. Ekspertizanın aparılmasının əsasları 
264.1. Ekspertiza elm, texnika, incəsənət və ya sənət sahəsində, 
habelə müvafiq tədqiqatın metodikası üzrə xüsusi biliklər tələb 
edildikdə cinayət təqibi üçün əhəmiyyətli olan halların müəyyən 
edilməsi məqsədi ilə  aparılır. 
264.2. Təhqiqatçı, müstəntiq, ibtidai araşdırmaya prosessual 
rəhbərliyi həyata keçirən prokuror, mütəxəssis və cinayət prosesinin 
digər iştirakçılarının xüsusi biliklərə malik olması cinayət təqibi 
orqanını müvafiq hallarda ekspertizanın təyin edilməsi zərurətindən 
azad etmir. Bu Məcəllənin 140.0.1—140.0.4-cü maddələrində 
nəzərdə tutulmuş halların müəyyən edilməsi üçün müvafiq 
ekspertizanın təyin edilməsi məcburidir. 
264.3. Ekspertiza müstəntiqin qərarına və ya cinayət təqibi 
xüsusi ittiham qaydasında həyata keçirildiyi halda müdafiə tərəfinin 
yazılı müraciətinə əsasən aparılır. Ekspertizanın təyin edilməsi 
haqqında qərar onun aid olduğu şəxslər üçün məcburidir. 
264.4. Ekspertizanın təyin edilməsi haqqında qərarda 
aşağıdakılar göstərilməlidir: 
264.4.1. qərarın çıxarıldığı tarix, vaxt və yer; 
264.4.2. müstəntiqin soyadı, adı və atasının adı, vəzifəsi; 
264.4.3. ekspertizanın təyin edilməsinə əsas verən obyektiv 
hallar və onun motivlərinin əsaslandırılması; 
264.4.4. aşkar edildiyi və götürüldüyü yer, vaxt və şərait 
göstərilməklə ekspertizaya göndərilən maddi sübutlar və digər 
obyektlər, ekspertiza işin materialları üzrə aparıldıqda isə ekspertin 
gəldiyi nəticənin əsaslana biləcəyi məlumatlar; 
264.4.5. ekspert qarşısında qoyulan suallar; 
264.4.6. ekspertizanın aparılması tapşırılan ekspert idarəsinin 
adı və ya şəxsin soyadı. 
264.5. Cinayət təqibi xüsusi ittiham qaydasında həyata 
keçirildiyi halda, müdafiə tərəfinin mənafeyinə xidmət edə biləcək 
halların müəyyən edilməsi üçün müdafiəçi öz təşəbbüsü ilə bir və ya 
bir neçə ekspertə, ekspert idarəsinə ekspert işinin müqavilə əsasında 
ödənilməsi şərti ilə ekspertizanın aparılması barədə rəsmi müraciət 
etmək hüququna malikdir. 
 
Şakir Musayev  
 
410
264.6. Cinayət təqibi xüsusi ittiham qaydasında həyata 
keçirildiyi halda, ekspertizanın müdafiə tərəfinin təşəbbüsü ilə və 
onun hesabına aparılması zamanı ekspertə suallar siyahısı və tədqiqat 
obyektləri verilir. 
264.7. Cinayət təqibi xüsusi ittiham qaydasında həyata 
keçirildiyi halda, müdafiə tərəfinin rəsmi müraciəti əsasında 
ekspertiza aparmış ekspertlərin təqdim edilmiş rəyləri məhkəmə 
tərəfindən materiallara əlavə edilir və digər sübutlarla yanaşı 
qiymətləndirilir. 
 
Maddə 265. Təkbaşına və komisyon ekspertiza 
265.1. Ekspertizanı xüsusi biliklərə malik olan, ekspert qismində 
təyin olunan bir və ya bir neçə şəxs apara bilər. 
265.2. Təkbaşına ekspertizanın aparılması müəyyən bir ekspertə 
və ya müəyyən eksperti təyin edən ekspert idarəsinin rəisinə tapşırılır. 
265.3. Mürəkkəb və təkrar ekspertizalar eyni ixtisasdan olan 
ekspertlər komissiyası tərəfindən aparılır. Tərəflərin xahişi ilə ekspert 
komissiyasının tərkibinə onların göstərdiyi ekspertlər daxil edilə 
bilər. Ekspertlər öz aralarında məsləhətləşmə aparır və ümumi rəyə 
gəldikdə rəyi imzalayırlar. Ekspertlər arasında fikir ayrılığı olduqda 
onlardan hər biri fikir ayrılığı doğurmuş bir və ya bir neçə suala dair 
ayrıca rəy verir.  
265.4. Komisyon ekspertiza aparılması haqqında qərarın icrası 
ekspert idarəsinin rəhbəri üçün məcburidir. Hər hansı ekspertizanın 
aparılması ekspert idarəsinə tapşırıldıqda, həmin idarənin rəhbəri 
ekspertizanın aparılması üçün ekspertlər komissiyası təşkil edə bilər. 
 
Maddə 266. Kompleks ekspertiza 
266.1. Cinayət təqibi üçün əhəmiyyətli olan hallar müxtəlif bilik 
və ya elm sahələri, yaxud biliyin bir sahəsi daxilində müxtəlif üsullar 
sistemi əsasında yalnız bir neçə tədqiqat aparılmaqla müəyyən edilə 
bildikdə kompleks ekspertiza təyin edilir. 
266.2. Ekspertlər öz səlahiyyətləri daxilində kompleks 
ekspertiza çərçivəsində müəyyən edilmiş faktiki məlumatların 
Cinayət mühakimə icraatının  
məhkəmə-tibbi təminatı  
 411
məcmusu əsasında müəyyən edilməsi üçün ekspertizanın təyin 
edildiyi hallar barədə gəldikləri nəticəni ifadə edirlər. 
266.3. Ekspert kompleks ekspertizanın rəyinin onun 
səlahiyyətinə aid olmayan hissəsini imzalaya bilməz. 
260.4. Kompleks ekspertizanın aparılması ekspert idarəsinə 
tapşırıldıqda, kompleks tədqiqatların təşkili həmin idarənin 
rəhbərinin üzərinə düşür. 
 
Maddə 267. Əlavə və təkrar ekspertiza 
267.1. Qoyulmuş suallara ekspert tam cavab vermədikdə və ya 
tədqiqat aparılmış obyektlərə dair müstəntiqin əlavə sualları 
yarandıqda, aparılmış tədqiqatın və ya rəydəki boşluğun aradan 
qaldırılması üçün həmin və ya başqa ekspert tərəfindən əlavə 
ekspertiza aparılır. 
267.2. Ekspertin rəyi kifayət qədər əsaslı olmadıqda və ya şübhə 
doğurduqda, yaxud onun əsaslandığı sübutlar etibarsız (qeyri-
mötəbər) hesab edildikdə və ya ekspertiza aparılmasının prosessual 
qaydaları pozulduqda təkrar ekspertiza aparılır. 
267.3. Təkrar ekspertizanın aparılması başqa ekspertə tapşırılır. 
Əvvəlki ekspertizanı aparmış ekspertlər təkrar ekspertizanın 
aparılmasında iştirak edə və izahlar verə bilərlər, lakin tədqiqat 
zamanı və rəy tərtib edilərkən onlar iştirak etmirlər. 
267.4. Təkrar ekspertizanın aparılması haqqında qərarda əvvəlki 
ekspertizaların nəticələri ilə razı olmamağın motivləri göstərilməlidir. 
Təkrar ekspertiza təyin edilərkən ekspert qarşısında əvvəllər tətbiq 
edilmiş tədqiqat üsullarının elmi əsaslılığı barədə sual qoyula bilər. 
 
Maddə 268. Ekspertizanın təyin edilməsi və aparılması 
zamanı şübhəli və ya təqsirləndirilən şəxsin hüquqları 
268.1. Müstəntiqin qərarına əsasən ekspertizanın təyin edilməsi 
və aparılması zamanı şübhəli və ya təqsirləndirilən şəxs aşağıdakı 
hüquqlara malikdir: 
268.1.1. protokol tərtib edilməklə ekspertizanın aparılmasından 
əvvəl onun təyin edilməsi haqqında müstəntiqin qərarı ilə tanış olmaq 
və ona məxsus olan hüquqların izahını almaq; 
 
Şakir Musayev  
 
412
268.1.2. ekspertə etiraz etmək; 
268.1.3. eksperti onun göstərdiyi şəxslər içərisindən təyin 
edilməsi barədə vəsatət vermək; 
268.1.4. öz təşəbbüsü ilə və öz hesabına alternativ ekspertiza 
aparmaq və onun rəyinin cinayət işinə əlavə edilməsi barədə vəsatət 
vermək; 
268.1.5. rəy alınması üçün müstəntiq tərəfindən təyin edilmiş 
ekspert qarşısında əlavə suallar qoymaq; 
268.1.6. müstəntiqin icazəsi ilə ekspertizanın aparılmasında 
iştirak etmək, bu zaman tətbiq edilmiş tədqiqat üsullarının 
mahiyyətinin və alınmış nəticələrin izahını ekspertdən tələb etmək və 
ekspertə izahlar vermək; 
268.1.7. ekspertin rəyi müstəntiqə daxil olduğu vaxtdan ən geci 
10 (on) gün müddətində onunla tanış olmaq, əlavə və ya təkrar 
ekspertizanın aparılması haqqında vəsatət vermək; 
268.1.8. onun vəsatəti üzrə aparılan ekspertin dindirilməsində 
iştirak etmək. 
268.2. Sadalanan hüquqlar həmçinin ruhi vəziyyəti imkan 
verdikdə haqqında məcburi xarakterli tibbi tədbirlərin tətbiqi üzrə 
icraat aparıldığı şəxsə də məxsusdur. 
 
Maddə 269. Ekspert idarəsində ekspertizanın aparılması 
269.1. Müstəntiq ekspertiza təyin edilməsi haqqında qərarını, 
tədqiqat obyektlərini, zəruri hallarda isə cinayət işini rəy verilməsi 
üçün ekspert idarəsinin rəhbərinə göndərir. Ekspertiza ekspert 
idarəsinin əməkdaşı tərəfindən aparılır. Qərarda ekspertizanın kim 
tərəfindən keçirilməsi göstərilmədikdə ekspert idarəsinin rəhbəri 
ekspertizanın aparılmasını həmin idarənin əməkdaşlarından birinə və 
ya bir neçəsinə tapşırır və bu barədə ekspertiza təyin etmiş şəxsə 
məlumat verir. 
269.2. Ekspertiza müdafiə tərəfinin təşəbbüsü ilə və onun 
hesabına aparıldıqda həmin tərəf ekspertiza idarəsinin rəhbərinə 
suallar siyahısını və tədqiqat üçün obyektləri göndərir.  
269.3. Ekspertiza idarəsinin rəhbəri aşağıdakı vəzifələri yerinə 
yetirir: 
Cinayət mühakimə icraatının  
məhkəmə-tibbi təminatı  
 413
269.3.1. ekspertə onun bu Məcəllənin 97.4 və 97.6-cı 
maddələrində nəzərdə tutulmuş hüquq və vəzifələrini izah edir; 
269.3.2. ekspertə bilə-bilə yalan rəy verməyə görə cinayət 
məsuliyyəti haqqında xəbərdarlıq edir və bu barədə ekspertizanın 
təyin edilməsi haqqında qərarda ekspertin imzası ilə təsdiq edilən 
müvafiq qeyd aparır; 
269.3.3. ekspertizanın aparılmasını təşkil edir; 
269.3.4. tədqiqat obyektlərinin qorunub saxlanılmasını təmin 
edir; 
269.3.5. ekspertizanın qurtarma müddətini müəyyən edir. 
269.4. Ekspert idarəsinin rəhbəri ekspertə tədqiqatın gedişi və 
onun gəldiyi nəticələri əvvəlcədən həll edən göstərişlər vermək 
hüququna malik deyil. 
 
Maddə 270. Ekspert idarəsindən kənarda ekspertizanın 
aparılması 
270.1. Ekspert idarəsindən kənarda ekspertiza aparıldıqda, 
müstəntiq ekspertizanın təyin edilməsi haqqında qərar çıxardıqdan 
sonra aşağıdakı tədbirləri görür: 
270.1.1. ekspertiza aparılmasının tapşırıldığı şəxsi çağırır; 
270.1.2. onun şəxsiyyətinə və səlahiyyətinə əmin olur; 
270.1.3. ekspertin şübhəli, təqsirləndirilən, zərər çəkmiş şəxs və 
cinayət prosesinin digər iştirakçılarına münasibətini müəyyənləşdirir 
və ekspertə etiraz üçün əsasların olub-olmamasını yoxlayır; 
270.1.4. ekspertiza təyin edilməsi haqqında qərarı ekspertə 
təqdim edir; 
270.1.5. ekspertə onun bu Məcəllənin 97.4 və 97.6-cı 
maddələrində nəzərdə tutulmuş hüquq və vəzifələrini izah edir; 
270.1.6. ekspertə bilə-bilə yalan rəy verməyə görə cinayət 
məsuliyyəti haqqında xəbərdarlıq edir; 
270.1.7. ekspertin müraciətlərini və xahişlərini qeyd edir; 
270.1.8. bu Məcəllənin 270.1.2—270.1.7-ci maddələrində 
nəzərdə tutulmuş müvafiq hərəkətlərin aparılması barədə 
ekspertizanın təyin edilməsi haqqında qərarla ekspertin tanış edilməsi 
haqqında protokolda qeyd edir. 
 
Şakir Musayev  
 
414
270.1.9. ekspertin xahişinin təmin və ya rədd edilməsi haqqında 
əsaslandırılmış qərar çıxarır. 
270.2. Şübhəli, təqsirləndirilən, zərər çəkmiş şəxsin və şahidin 
bədəninin və ya ruhi vəziyyətinin tədqiqatı zərurəti olduqda, yaxud 
həmin şəxslərin ekspertizanın aparılmasında iştirakı zəruri hesab 
edildikdə, müstəntiq göstərilən şəxslərin ekspertin yanına 
çatdırılmasını təmin etməlidir. 
270.3. Ekspertiza müdafiə tərəfinin təşəbbüsü ilə və onun 
hesabına aparıldıqda ekspertlə həmin tərəf arasında müqavilə 
bağlanır. Müdafiə tərəfi ekspertizanın aparılması üzrə xərcləri ödəyir 
və ekspertə suallar siyahısını və tədqiqat üçün obyektləri verir. 
 
Maddə 271. Ekspertin rəyi 
271.1. Ekspertiza təyin edilməsi haqqında müstəntiqin qərarının 
ekspertə daxil olduğu və ya ekspertlə müdafiə tərəfi arasında 
müqavilənin bağlandığı vaxtdan 1 (bir) aydan gec olmayaraq ekspert 
zəruri tədqiqatlar aparır, yazılı rəy tərtib edir, onu öz imzası ilə təsdiq 
edir və dərhal ekspertizanı təyin etmiş şəxsə və ya müdafiə tərəfinə 
göndərir. 
271.2. Ekspertin rəyində aşağıdakılar göstərilir: 
271.2.1. ekspertizanın aparıldığı tarix, vaxt və yer; 
271.2.2. ekspertizanı aparan şəxsin soyadı, adı, atasının adı, 
təhsili, ixtisası, ixtisas üzrə iş stajı, elmi adı və elmi dərəcəsi, tutduğu 
vəzifə; 
271.2.3. bilə-bilə yalan rəy verməyə görə cinayət məsuliyyətinin 
ekspertə məlum olmasını təsdiq edən qeyd; 
271.2.4. ekspertizanın aparılması üçün əsaslar; 
271.2.5. ekspertizanın aparılmasında iştirak etmiş şəxslər 
haqqında qeyd (soyadları, adları, atalarının adları və ev ünvanları); 
271.2.6. ekspertiza aparılmasının xüsusiyyətləri, o cümlədən 
ekspertin cinayət işinin hansı materiallarından istifadə etməsi, hansı 
maddi sübutların, nümunələrin və digər obyektlərin tədqiq edilməsi, 
hansı üsulların tətbiq edilməsi və onların etibarlılıq dərəcəsi, 
qoyulmuş suallara əsaslandırılmış cavablar, ekspertin təşəbbüsü ilə 
Cinayət mühakimə icraatının  
məhkəmə-tibbi təminatı  
 415
müəyyən edilmiş cinayət təqibi üçün əhəmiyyətli olan hallar barədə 
qeyd. 
271.3. Ekspertin rəyinə ekspertin gəldiyi nəticələri təsdiq edən 
maddi sübutlar, nümunələr, digər materiallar, habelə fotoşəkillər, 
sxemlər, cədvəllər əlavə edilir. 
271.4. Tədqiqat zamanı təqdim edilmiş materialların və 
ekspertin xüsusi biliklərinin kifayət qədər olmaması aşkar edildikdə 
ekspertin rəyində onun qarşısına qoyulmuş sualların hamısına və ya 
bir qisminə cavab verməyin qeyri-mümkünlüyünü əsaslandıran 
müddəa öz əksini tapmalıdır. 
271.5. Ekspertin rəyi ekspertizanı aparmış şəxslər tərəfindən 
imzalanır (bu imzaların həqiqiliyi ekspertiza idarəsində idarənin 
rəhbəri tərəfindən təsdiq edilir). 
 
Maddə 272. Ekspertin dindirilməsi 
272.1. Ekspertin rəyi kifayət qədər aydın olmadıqda və ya həmin 
rəydə əlavə tədqiqatlar aparılmasını tələb etməyən boşluqlar olduqda, 
habelə ekspertin tətbiq etdiyi üsulları və ya istifadə olunan terminləri 
dəqiqləşdirmək zərurəti yarandıqda müstəntiq eksperti dindirmək 
hüququna malikdir. 
272.2. Ekspertin çağırılması və dindirilməsi bu Məcəllənin 226, 
227 və 230-cu maddələrində nəzərdə tutulmuş müddəalara uyğun 
olaraq aparılır. 
272.3. Ekspert rəy təqdim edənədək onun dindirilməsi 
yolverilməzdir. 
 
Maddə 273. Tədqiqat üçün nümunələrin götürülməsinin 
şərtləri 
273.1. Müstəntiq tədqiqat üçün nümunələrin götürülməsi 
məqsədi ilə  müvafiq istintaq hərəkətini aşağıdakı hallarda apara 
bilər: 
273.1.1. nümunələr hər hansı insanın, heyvanın, insan meyitinin, 
heyvan cəsədinin, habelə əşya və ya maddələrin xassələrini əks 
etdirdikdə; 
273.1.2. nümunələr cinayət təqibi üçün əhəmiyyətli olduqda. 
 
Şakir Musayev  
 
416
273.2. Tədqiqat üçün nümunələrin götürülməsi məqsədi ilə  
müvafiq istintaq hərəkətinin aparılması üçün müstəntiq 
əsaslandırılmış qərar çıxarır. Həmin qərarda aşağıdakılar 
göstərilməlidir: 
273.2.1. qərarın çıxarıldığı tarix, vaxt və yer; 
273.2.2. müstəntiqin soyadı, adı, atasının adı və vəzifəsi; 
273.2.3. tədqiqat üçün nümunələrin götürülməsinə əsas verən 
obyektiv hallar və onun motivlərinin əsaslandırılması; 
273.2.4. tədqiqat üçün nümunələri götürməli olan şəxsin soyadı, 
adı və atasının adı; 
273.2.5. tədqiqat üçün nümunələrin götürülməli olduğu şəxsin 
soyadı, adı və atasının adı; 
273.2.6. tədqiqat üçün hansı nümunələrin və hansı miqdarda 
götürülməli olduğu; 
273.2.7. tədqiqat üçün nümunələrin götürülməsi üçün şəxsin nə 
vaxt və kimin yanına gəlməli olduğu; 
273.2.8. tədqiqat üçün nümunələr götürüldükdən sonra onların 
nə vaxt və kimə verilməli olduğu. 
273.3. Tədqiqat üçün nümunələr həmçinin bu Məcəllənin 
müddəaları ilə nəzərdə tutulmuş hallarda və qaydada baxış, axtarış, 
götürmə, əmlak və ya yazışma üzərinə həbs qoyulması zamanı da 
götürülə bilər. 
273.4. Zəruri hallarda başqa şəxslərin hüquqlarını pozmamaq 
şərti ilə tədqiqat üçün nümunələr ekspert tərəfindən də götürülə bilər. 
273.5. Tədqiqat üçün nümunələrin götürülməsi üsulundan asılı 
olmayaraq onların insana əzab verən, onun həyatına, səhhətinə və ya 
bədən bütövlüyünə təhlükə törədən üsulla götürülməsi qadağandır. 
 
Maddə 274. Tədqiqat üçün götürülən nümunələrin növləri 
274.0. Tədqiqat üçün aşağıdakı nümunələr götürülə bilər: 
274.0.1. qan, sperma (məni), tük, dırnaq kəsintisi, bədənin xarici 
örtüklərinin mikroskopik qazıntısı; 
274.0.2. tüpürcək, tər və orqanizmin digər ifrazatları; 
274.0.3. dəri naxışının (nəqşəsi), dişlərin və əl-ayağın izləri; 
Cinayət mühakimə icraatının  
məhkəmə-tibbi təminatı  
 417
274.0.4. əlyazmalar, düyünlər, məmulatlar və insan bacarığını 
əks etdirən digər materiallar; 
274.0.5. səs fonoqramı; 
274.0.6. material, maddə, xammal və hazır məhsulun 
nümunələri; 
274.0.7. alətlər, güllə və gilizlər; 
274.0.8. digər maddələr və əşyalar. 
 
Maddə 275. Müstəntiqin qərarı əsasında tədqiqat üçün 
nümunələrin götürülməsi 
275.1. Tədqiqat üçün nümunələrin götürülməsi məqsədi ilə  
müstəntiq nümunələr götürülən şəxsi çağırış vərəqəsi ilə öz yanına 
çağırır və ya onun olduğu yerə gəlir. 
275.2. Təqsirləndirilən və ya şübhəli şəxsdən tədqiqat üçün 
nümunələr götürüldükdə onun müdafiəçisi iştirak etmək hüququna 
malikdir. Bu istintaq hərəkətinin aparılması barədə müstəntiq 
tərəfindən əvvəlcədən xəbərdar edilmiş müdafiəçi tədqiqat üçün 
nümunələrin götürülməsində iştirak etmək arzusunu bildirdikdə, 
müstəntiq onun bu hüququnu təmin etməlidir. 
275.3. Müstəntiqin dəvəti ilə tədqiqat üçün nümunələrin 
götürülməsində, həmçinin mütəxəssis, müəllim, həkim və digər 
şəxslər iştirak edə bilər. 
275.4. Tədqiqat üçün nümunələrin götürülməsindən əvvəl 
müstəntiq bu istintaq hərəkətinin aparılmasında iştirak edən bütün 
şəxsləri imza etdirməklə tədqiqat üçün nümunələrin götürülməsi 
haqqında qərarla tanış edir, onların hüquq və vəzifələrini izah edir. 
275.5. Tədqiqat üçün nümunələrin götürülməsində müstəntiq 
foto, video və kino çəkilişdən və ya digər yazan texniki vasitələrdən 
istifadə etmək hüququna malikdir. 
275.6. Müstəntiq və ya onun göstərişi əsasında digər şəxs zəruri 
hərəkətləri aparır və əks cinsdən olan şəxsin soyunması ilə bağlı 
hallar istisna olmaqla, bu istintaq hərəkətinin aparılmasında iştirak 
edən digər şəxslərin yanında tədqiqat üçün nümunələri götürür. 
Sənədlər istisna olmaqla, tədqiqat üçün götürülmüş nümunələr 
qablaşdırılır və möhürlənir. 
 
Şakir Musayev  
 
418
Maddə 276. Nümunələrin götürülməsi protokolu 
276.1. Nümunələri götürdükdən sonra müstəntiq protokol tərtib 
edir və həmin protokolda aşağıdakılar göstərilir: 
276.1.1. nümunələrin götürüldüyü tarix, vaxt və yer; 
276.1.2. müstəntiqin soyadı, adı və atasının adı, vəzifəsi; 
276.1.3. tədqiqat üçün nümunələrin götürülməsində iştirak edən 
şəxslərin vəzifəsi, soyadı, adı və atasının adı, doğulduğu il, ay, gün və 
yer, iş yeri, faktiki yaşadığı və qeydiyyatda olduğu yer; 
276.1.4. tədqiqat üçün nümunələrin götürülməsində iştirak edən 
şəxslərə onların hüquq və vəzifələrinin izah edilməsi barədə qeyd; 
276.1.5. tədqiqat üçün nümunələrin götürülməsinin 
xüsusiyyətləri, o cümlədən tədqiqat üçün nümunələrin götürülməsi 
zamanı hansı nümunələrin və hansı yolla götürüldüyü, habelə 
tədqiqat üçün nümunələrin götürülməsi zamanı foto, video və kino 
çəkilişdən və ya digər yazan texniki vasitələrdən istifadə edilib-
edilməməsi barədə qeyd; 
276.1.6. yerinə yetirilməsi ardıcıllığı ilə nümunələrin 
götürülməsi üçün görülmüş tədbirlər, tətbiq edilən elmi-texniki üsul 
və vasitələr, habelə nümunələrin özünün təsviri; 
276.1.7. müşahidə edilməsi ardıcıllığı ilə nümunələrin 
götürülməsi zamanı bütün aşkar olunanlar (nümunələrin 
götürülməsinin halları və nəticələri təfərrüatı ilə göstərilir). 
276.2. Tədqiqat üçün nümunələrin götürülməsi protokolu ona öz 
qeydlərinin daxil edilməsini tələb etmək hüququna malik olan bu 
istintaq hərəkətinin bütün iştirakçıları tərəfindən imzalanır. Protokol 
bir neçə səhifədə tərtib edildikdə, onun hər bir vərəqi göstərilən 
istintaq hərəkətinin iştirakçıları tərəfindən ayrıca imzalanır. 
276.3. Protokola tədqiqat üçün götürülmüş nümunələr əlavə 
edilir. Tədqiqat üçün nümunələrin götürülməsi zamanı foto, video və 
kino çəkilişdən və ya digər yazan texniki vasitələrdən istifadə 
edildikdə, müvafiq yazılar, fotoşəkillər, çəkiliş lentləri, yaxud başqa 
məlumat daşıyıcıları protokola əlavə olunur. 
 
 
 
Cinayət mühakimə icraatının  
məhkəmə-tibbi təminatı  
 419
Maddə 272. Ekspertin dindirilməsi 
272.1. Ekspertin rəyi kifayət qədər aydın olmadıqda və ya həmin 
rəydə əlavə tədqiqatlar aparılmasını tələb etməyən boşluqlar olduqda, 
habelə ekspertin tətbiq etdiyi üsulları və ya istifadə olunan terminləri 
dəqiqləşdirmək zərurəti yarandıqda müstəntiq eksperti dindirmək 
hüququna malikdir. 
272.2. Ekspertin çağırılması və dindirilməsi bu Məcəllənin 226, 
227 və 230-cu maddələrində nəzərdə tutulmuş müddəalara uyğun 
olaraq aparılır. 
272.3. Ekspert rəy təqdim edənədək onun dindirilməsi 
yolverilməzdir. 
 
Maddə 317. Məhkəmə iclasına gəlməmiş şahid, ekspert və ya 
mütəxəssisin iştirakı olmadan məhkəmə baxışının davam 
etdirilməsinin mümkünlüyü barədə məsələnin həlli 
317.1. Bu Məcəllənin 226.1—226.3-cü maddələrinin 
müddəalarına uyğun olaraq məhkəmə iclasına çağırılmış şahid, 
ekspert və mütəxəssisdən hər hansı biri məhkəmə iclasına 
gəlmədikdə, məhkəmə növbə ilə cinayət prosesi tərəflərindən hər 
birinin fikrini dinlədikdən sonra məhkəmə baxışının davam 
etdirilməsi və ya onun təxirə salınması haqqında qərar çıxarır. 
Göstərilən şəxslərdən hər hansı birinin gəlməməsi cinayət təqibi ilə 
bağlı olan bütün hallarının hərtərəfli, tam və obyektiv tədqiq 
edilməsinə mane olmadıqda məhkəmə baxışı davam etdirilə bilər. 
317.2. Məhkəmə bu Məcəllənin 317.1-ci maddəsində 
göstərilmiş şəxslərin gəlməməsi səbəbindən məhkəmə baxışının 
təxirə salınması qərarına gəldikdə məhkəmə iclasına gəlmiş şahidi, 
eksperti, mütəxəssisi, zərər çəkmiş şəxsi, mülki iddiaçını, mülki 
cavabdehi və ya onların nümayəndələrini dindirmək hüququna 
malikdir. Belə halda cinayət işinə, məhkəməyədək sadələşdirilmiş 
icraatın materiallarına və ya xüsusi ittiham qaydasında şikayətə 
həmin məhkəmə tərkibi tərəfindən onun təxirə salınmasından sonra 
baxılması zamanı dindirilmiş şahid, ekspert və mütəxəssisin təkrarən 
çağırılmasına cinayət prosesi tərəflərinin fikri nəzərə alınmaqla 
zərurət olduqda yol verilir. 
 
Şakir Musayev  
 
420
 
Maddə 331. Məhkəmə baxışında ekspertiza 
331.1. Məhkəməyədək icraat zamanı ekspertizanın keçirildiyi 
halda, məhkəmə istintaqının gedişində ekspertin məhkəməyədək 
icraat mərhələsində verdiyi rəy tədqiq edilir. 
331.2. Məhkəməyədək icraat zamanı rəy vermiş ekspert 
aşağıdakı hüquqlara malikdir: 
331.2.1. məhkəmə baxışında və ekspertizanın predmetinə aid 
olan sübutların tədqiq edilməsində iştirak etmək; 
331.2.2. təqsirləndirilən, zərər çəkmiş şəxsin, şahidlərin 
dindirilməsində, maddi sübutların müayinəsində və digər istintaq 
hərəkətlərinin aparılmasında iştirak etmək. 
331.3. Ekspertin rəyi tədqiq edildikdən sonra məhkəmə cinayət 
prosesi tərəflərindən hər birinin fikrini dinləməklə cinayət prosesi 
tərəflərinin vəsatəti əsasında və ya öz təşəbbüsü ilə təkrar və ya əlavə 
ekspertiza təyin etmək hüququna malikdir. 
331.4. Cinayət işi üzrə ibtidai araşdırma zamanı ekspertiza təyin 
edilmədikdə cinayət prosesinin tərəfləri məhkəmə baxışında 
ekspertizanın təyin edilməsi haqqında vəsatət qaldıra bilərlər. 
331.5. Cinayət prosesinin tərəfi özünün yazılı vəsatətində 
aşağıdakıları göstərməlidir: 
331.5.1. ekspertin rəy verəcəyi sualları; 
331.5.2. hansı halların araşdırılmalı olduğunu; 
331.5.3. kimin ekspert qismində cəlb edilməsi məsələsinə dair 
təkliflərini. 
331.6. Cinayət prosesinin hər bir tərəfi aşağıdakı hüquqlara 
malikdir: 
331.6.1. ekspertizanın təyin edilməsi haqqında əks tərəfin 
vəsatəti ilə tanış olmaq; 
331.6.2. bu Məcəllənin 331.5-ci maddəsində nəzərdə tutulmuş 
məsələlərə dair öz fikrini bildirmək. 
331.7. Bu Məcəllənin 140.0.1 — 140.0.4-cü maddələrində 
nəzərdə tutulmuş halların müəyyən edilməsi üçün ibtidai araşdırma 
zamanı ekspertiza keçirilməmişdirsə, məhkəmə ekspertizanın 
aparılmasını təmin etməlidir. Bu və digər hallarda ekspertiza təyin 
Cinayət mühakimə icraatının  
məhkəmə-tibbi təminatı  
 421
edildikdə, məhkəmə iclasında sədrlik edən cinayət prosesinin 
tərəflərinə ekspert qarşısında suallar qoymağı, ekspertizanın 
aparılmasının kimə tapşırılması və nəyin tədqiq edilməsi barədə öz 
mülahizələrini bildirməyi təklif edir. Məhkəmə cinayət prosesinin 
tərəflərinə aid olan şəxslərdən hər hansı birinin vəsatəti üzrə tərəflərə 
öz mülahizə və suallarını bildirmək üçün imkan yaradılması məqsədi 
ilə  məhkəmə iclasında tənəffüs elan edir. 
331.8. Cinayət prosesinin tərəfləri ekspert tədqiqatının obyekti 
kimi əşya və sənədləri təqdim etmək hüququna malikdirlər. Onları 
belə obyektlər sırasından xaric edərək məhkəmə əsaslandırılmış qərar 
çıxarmalıdır. 
331.9. Məhkəmə baxışında ekspertizanın aparılması qaydası 
haqqında yekun nəticə məhkəmənin qərarında öz əksini tapır. 
331.10. Ekspert təyin edilmiş şəxsə ekspertizanın təyin edilməsi 
haqqında məhkəmə qərarının surəti verilir və ona ekspertin hüquq və 
vəzifələri izah edilir. 
331.11. Tədqiqat üçün zəruri olan halda məhkəmə cinayət 
prosesi tərəflərinin fikrini dinlədikdən sonra məhkəmə iclasını təxirə 
sala bilər. 
331.12. Ekspertin rəyi yazılı şəkildə məhkəməyə təqdim edilir 
və sədrlik edənin göstərişi ilə məhkəmə iclasında elan olunur. 
 
Maddə 332. Ekspertin dindirilməsi 
332.1. Məhkəmə iclasına çağırılmış ekspert aşağıdakı 
ardıcıllıqla dindirilir: 
332.1.1. vəsatəti əsasında ekspertizanın aparıldığı şəxs; 
332.1.2. həmin tərəfə aid olan digər şəxslər; 
332.1.3. əks tərəfə aid olan şəxslər; 
332.1.4. məhkəmə. 
332.2. Ekspertiza cinayət prosesinin tərəflərin vəsatəti əsasında 
və ya məhkəmənin təşəbbüsü ilə aparıldıqda, eksperti növbə ilə 
ittiham tərəfi, müdafiə tərəfi və məhkəmə dindirir. 
 
Maddə 333. Maddi sübutlara baxış keçirilməsi 
333.1. Məhkəmədə olan maddi sübutlara, məhkəmə iclasında 
 
Şakir Musayev  
 
422
cinayət prosesi tərəflərinin təqdim etdiyi və məhkəmənin maddi sübut 
kimi qəbul etdiyi əşyalara növbə ilə ittiham, müdafiə tərəfləri və 
məhkəmə tərəfindən baxış keçirilir. Maddi sübut kimi qəbul edilmiş 
əşyanı cinayət prosesinin tərəflərindən biri təqdim etdikdə, həmin 
tərəf onu birinci baxışdan keçirir. Baxış keçirilən zaman maddi 
sübutlar məhkəmə iclasında sədrlik edən tərəfindən şahidə, ekspertə 
və mütəxəssisə təqdim edilə bilər. Elan edilmiş ittihamın məhkəmədə 
hərtərəfli, tam və obyektiv tədqiq edilməsi üçün həmin şəxslər 
məhkəmənin diqqətini maddi sübuta baxış keçirilərkən aşkar edilmiş, 
əhəmiyyətli olan bütün hallara yönəltməlidir. 
333.2. Məhkəmə iclasına təqdim edilə bilməyən maddi sübutlara 
baxış keçirilməsi bu Məcəllənin 333.1-ci maddəsində nəzərdə 
tutulmuş qaydalara riayət edilməklə aparılır. 
 
Maddə 470. Anlaqsız vəziyyətdə olan şəxslərin işləri üzrə 
müəyyən edilməli olan hallar 
470.0. Barəsində tibbi xarakterli məcburi tədbirlərin tətbiq 
edilməsi barədə iş üzrə icraat başlanmış şəxslərin işləri üzrə 
aşağadıkılar müəyyən edilməlidir: 
470.0.1. onun tərəfindən cinayət qanunu ilə nəzərdə tutulmuş 
əməlin törədildiyi yer, vaxt, üsul və digər hallar; 
470.0.2. əməlin həmin şəxs tərəfindən törədilməsi; 
470.0.3. əməl törədilənədək həmin şəxsdə psixi xəstəliyinin 
olması, əməlin törədildiyi anda və ondan sonra araşdırmanın 
aparılması zamanı xəstəliyinin dərəcəsi və xarakteri; 
470.0.4. həmin  şəxsin  əməli törədənədək  və  ondan  sonrakı  
davranışı; 
470.0.5. vurulmuş  zərərin  xarakteri  və  məbləği. 
 
Maddə 485. Cinayət törətdikdən sonra psixi xəstəliyə 
tutulmuş şəxslər barəsində tibbi xarakterli məcburi tədbirlərin 
tətbiq edilməsi üzrə birinci instansiya məhkəməsində icraat 
485.1. Cinayət törətdikdən sonra psixi xəstəliyə tutulmuş şəxslər 
barəsində tibbi xarakterli məcburi tədbirlərin tətbiq edilməsi üzrə 
birinci instansiya məhkəməsində icraatda dövlət ittihamçısının və 
Cinayət mühakimə icraatının  
məhkəmə-tibbi təminatı  
 423
müdafiəçinin iştirakı məcburidir. Məhkəmə iclasına məhkəmə 
eksperti dəvət edilə bilər. 
485.2. Cinayət törətdikdən sonra psixi xəstəliyə tutulmuş şəxs 
barəsində material üzrə məhkəmə istintaqı tibbi xarakterli məcburi 
tədbirlərin tətbiq edilməsi üçün materialların məhkəməyə 
göndərilməsi haqqında müstəntiqin qərarının elan edilməsi ilə 
başlanır və sonra məhkəmə sübutların tədqiq edilməsinə keçir. 
485.3. Məhkəmə istintaqı qurtardıqda dövlət ittihamçısı nitqlə 
çıxış edir, müdafiəçinin fikri dinlənilir. 
485.4. Bundan sonra qərarın çıxarılması üçün məhkəmə 
müşavirə otağına gedir və orada aşağıdakı məsələləri həll edir: 
485.4.1. əməlin törədilib-törədilmədiyini; 
485.4.2. əməldə cinayət tərkibinin olub-olmadığını; 
485.4.3. həmin əməlin təqsirləndirilən şəxs tərəfindən törədilib-
törədilmədiyini; 
485.4.4. şəxsin psixi xəstəliyə tutulub-tutulmadığını, xəstəliyin 
xarakterini və xəstəlik vəziyyətinin baş verdiyi vaxtı; 
485.4.5. şəxsin barəsində tibbi xarakterli məcburi tədbirin tətbiq 
edilməsinə ehtiyacın olub-olmadığını və olduğu halda məhz hansı 
tədbirin tətbiq edilməsinə ehtiyac olduğunu. 
485.5. Şəxs psixi xəstəliyə məhkəmə baxışı mərhələsində 
tutulduğu halda məhkəmə, həmçinin iş üzrə icraatın dayandırılması 
haqqında məsələni həll etməlidir. 
 
Maddə 486. Tibbi xarakterli məcburi tədbirin ləğv edilməsi 
və dəyişdirilməsi 
486.1. Şəxsin səhhətinin yaxşılaşması və ya. tam sağalması 
nəticəsində gələcəkdə tibbi xarakterli məcburi tədbirin tətbiq edilməsi 
zərurəti aradan qalxdıqda, səhiyyə orqanının həkim komissiyasının 
rəyinə əsaslanmış təqdimatı üzrə məhkəmə tibbi xarakterli məcburi 
tədbirin ləğv edilməsi və ya dəyişdirilməsi haqqında məsələyə baxır. 
486.2. Tibbi xarakterli məcburi tədbirin ləğv edilməsi və ya 
dəyişdirilməsi haqqında vəsatəti şəxsin yaxın qohumları, qanuni 
nümayəndələri və digər maraqlı şəxslər qaldıra bilərlər. 
 
Şakir Musayev  
 
424
486.3. Tibbi xarakterli məcburi tədbirlərin ləğv edilməsi və 
dəyişdirilməsi məsələləri tibbi xarakterli məcburi tədbirlərin tətbiq 
edildiyi yer üzrə məhkəmə tərəfindən həll edilir. 
Cinayət mühakimə icraatının  
məhkəmə-tibbi təminatı  
 425
5. Azərbaycan Respublikasının Cinayət 
Məcəlləsindən çıxarışlar 
 
 
Maddə 14. Cinayət anlayışı 
14.1.Bu Məcəllə ilə cəza təhdidi altında qadağan olunmuş ictimai 
təhlükəli əməlin (hərəkət və ya hərəkətsizliyin) təqsirli olaraq 
törədilməsi cinayət sayılır. 
14.2.Cinayət qanununda nəzərdə tutulmuş hər hansı əməlin 
(hərəkət və ya hərəkətsizliyin) əlamətləri formal cəhətdən mövcud 
olsa da, lakin az əhəmiyyətli olduğuna görə ictimai təhlükəli 
sayılmayan, yəni şəxsiyyətə, cəmiyyətə və yaxud dövlətə zərər 
yetirməyən və ya zərər yetirmək təhlükəsi yaratmayan əməl (hərəkət 
və ya hərəkətsizlik) cinayət hesab edilmir. 
 
Maddə 20. Cinayət məsuliyyətinə cəlb etməyə imkan verən 
yaş həddi  
20.1.Cinayət törədənədək on altı yaşı tamam olmuş şəxs cinayət 
məsuliyyətinə cəlb edilir. 
20.2.On dörd yaşı tamam olmuş şəxs yalnız qəsdən adam 
öldürməyə, qəsdən sağlamlığa az ağır və ya ağır zərər vurmağa, adam 
oğurlamağa, zorlamağa, seksual xarakterli zorakılıq hərəkətlərinə, 
oğurluğa, soyğunçuluğa, quldurluğa, hədə-qorxu ilə tələb etməyə, 
talama məqsədi olmadan qanunsuz olaraq avtomobil və ya başqa 
nəqliyyat vasitəsi ələ keçirməyə, ağırlaşdırıcı hallarda əmlakı qəsdən 
məhv etməyə və ya zədələməyə, terrorçuluğa, adamları girov 
götürməyə, ağırlaşdırıcı hallarda xuliqanlığa, odlu silahı, döyüş 
sursatını, partlayıcı maddələri və qurğuları talamağa və ya hədə-
qorxu ilə tələb etməyə, narkotik vasitələri və ya psixotrop maddələri 
talamağa və ya hədə-qorxu ilə tələb etməyə, nəqliyyat vasitələrini və 
ya yolları yararsız vəziyyətə salmağa görə cinayət məsuliyyətinə cəlb 
edilir. 
20.3.Bu Məcəllənin 20.1 və 20.2-ci maddələrində nəzərdə 
tutulmuş yaş həddinə çatmış yetkinlik yaşına çatmayan, lakin böyük 
 
Şakir Musayev  
 
426
ictimai təhlükə törətməyən və ya az ağır cinayəti törətdiyi zaman 
psixi inkişafın kəmağıllıqla və ya başqa psixi pozuntu ilə əlaqədar 
olmayan geriliyi səbəbindən öz əməlinin (hərəkət və ya 
hərəkətsizliyinin) faktiki xarakterini və ictimai təhlükəliliyini tam 
dərk etməyən və ya həmin əməli idarə edə bilməyən şəxs cinayət 
məsuliyyətinə cəlb edilmir. 
 
Maddə 21. Anlaqsızlıq 
21.1.İctimai təhlükəli əməli (hərəkət və ya hərəkətsizliyi) 
törətdiyi zaman anlaqsız vəziyyətdə olmuş, yəni xroniki psixi 
xəstəlik, psixi fəaliyyətinin müvəqqəti pozulması, kəmağıllıq və ya 
sair psixi xəstəlik nəticəsində öz əməlinin (hərəkət və ya 
hərəkətsizliyinin) faktiki xarakterini və ictimai təhlükəliliyini dərk 
etməyən və ya onu idarə edə bilməyən şəxs cinayət məsuliyyətinə 
cəlb edilmir. 
21.2.Anlaqsız vəziyyətdə ictimai təhlükəli əməl (hərəkət və ya 
hərəkətsizlik) törətmiş şəxs barəsində məhkəmə tərəfindən bu 
Məcəllə ilə nəzərdə tutulmuş tibbi xarakterli məcburi tədbirlər tətbiq 
edilə bilər. 
21.3.Anlaqlı vəziyyətdə cinayət törətmiş, lakin məhkəmə 
tərəfindən hökm çıxarılanadək psixi xəstəliyə tutulmuş və bunun 
nəticəsində  öz  əməlinin (hərəkət  və  ya  hərəkətsizliyinin) faktiki 
xarakterini və ictimai təhlükəliliyini dərk etmək və ya həmin əməli 
idarə etmək imkanından məhrum olmuş şəxs barəsində məhkəmə 
tərəfindən bu Məcəllə ilə nəzərdə tutulmuş tibbi xarakterli məcburi 
tədbirlər tətbiq edilə bilər. 
 
Maddə 22. Anlaqlılığı istisna etməyən psixi pozuntusu olan 
şəxsin cinayət məsuliyyəti 
22.1.Anlaqlı vəziyyətdə olan, lakin cinayət törətdiyi zaman 
psixikanın pozulması nəticəsində öz əməlinin (hərəkət və ya 
hərəkətsizliyinin) faktiki xarakterini və ictimai təhlükəliliyini tam 
dərk etməyən və ya həmin əməli idarə edə bilməyən şəxs cinayət 
məsuliyyətinə cəlb edilir. 
Cinayət mühakimə icraatının  
məhkəmə-tibbi təminatı  
 427
22.2.Anlaqlılığı istisna etməyən psixi pozuntu məhkəmə 
tərəfindən cəza təyin edilərkən nəzərə alınır və bu Məcəllə ilə 
nəzərdə tutulmuş tibbi xarakterli məcburi tədbirlərin tətbiq edilməsi 
üçün əsas ola bilər. 
 
Maddə 23. Sərxoş halda törədilmiş cinayətə görə məsuliyyət 
Səbəbindən asılı olmayaraq (alkoqollu içkilərin qəbulu, narkotik 
və ya digər güclü təsir edən maddələrdən istifadə nəticəsində) sərxoş 
halda cinayət törətmiş şəxs cinayət məsuliyyətindən azad olunmur. 
 
Maddə 78. Xəstəliyə görə cəzanı çəkməkdən azad etmə 
78.1.Cinayət törətdikdən sonra psixi xəstəliyə tutulmuş və bunun 
nəticəsində öz əməlinin (hərəkət və ya hərəkətsizliyinin) faktiki 
xarakterini və ictimai təhlükəliliyini dərk etmək və ya həmin əməli 
idarə etmək imkanından məhrum olmuş şəxs cəzadan və ya cəzanın 
qalan hissəsini çəkməkdən azad olunur. Belə şəxs barəsində 
məhkəmə tərəfindən bu Məcəllə ilə nəzərdə tutulmuş tibbi xarakterli 
məcburi tədbirlər tətbiq edilə bilər. 
78.2.Cinayət törətdikdən sonra cəzanın çəkilməsinə mane olan 
sair ağır xəstəliyə düçar olmuş şəxs məhkəmənin qərarı ilə cəza 
çəkməkdək azad oluna bilər. 
78.3.İntizam xarakterli hərbi hissədə saxlama növündə cəza çəkən 
hərbi qulluqçular, onların hərbi xidmətə yararsız hesab edilməsinə 
səbəb olan xəstəliklərə düçar olduqda, cəzanın qalan hissəsini 
çəkməkdən azad edilirlər. Belə hallarda məhkəmə həmin şəxslərə 
cəzanın çəkilməmiş hissəsini daha yüngül cəza növü ilə əvəz edə 
bilər. 
78.4.Bu Məcəllənin 78.1 və 78.2-ci maddələrində göstərilən 
şəxslər sağaldıqları halda, bu Məcəllənin 75 və 80-ci maddələrində 
müəyyən edilmiş müddətlər keçməmişdirsə, cinayət məsuliyyətinə və 
cəzaya məruz qala bilərlər.  
 
 
 
 
 
Şakir Musayev  
 
428
Maddə 79. Hamilə qadınlar və azyaşlı uşaqları olan qadınlar  
tərəfindən cəzanın çəkilməsinin təxirə salınması 
79.1.Şəxsiyyət əleyhinə ağır və ya xüsusilə ağır cinayət törətməyə 
görə beş ildən çox müddətə azadlıqdan məhrum etməyə məhkum 
edilmiş qadınlar istisna olmaqla, məhkəmə məhkum edilmiş hamilə 
qadınlar və ya səkkiz yaşına qədər uşağı olan qadınlar tərəfindən uşaq 
səkkiz yaşına çatanadək cəzanın çəkilməsini təxirə sala bilər. 
79.2.Bu Məcəllənin 79.1-ci maddəsində nəzərdə tutulmuş 
qadınlar, məhkum edilmiş şəxslər üzərində nəzarəti həyata keçirən 
müvafiq dövlət orqanının xəbər-darlığından sonra uşaqdan  imtina  
etdiyi  və ya  uşağı tərbiyə  etməkdən  boyun  qaçırmaqla davam 
etdiyi halda, məhkəmə həmin orqanın təqdimatı əsasında 
cəzaçəkmənin təxirə salınmasını ləğv edə və məhkumu cəzanı 
çəkmək üçün hökmlə müəyyən olunmuş yerə göndərə bilər. 
79.3.Uşaq səkkiz yaşına çatdıqda, məhkəmə məhkum edilmiş 
qadını cəzanın çəkilməmiş hissəsindən azad edir və ya cəzanın 
çəkilməmiş hissəsini daha yüngül cəza növü ilə əvəz edir, yaxud 
məhkum edilmiş qadını cəzanın qalan hissəsini çəkmək üçün müvafiq 
müəssisəyə göndərir. 
79.4.Cəzaçəkmənin təxirə salındığı müddətdə məhkum edilmiş 
qadın yeni cinayət törətdikdə, məhkəmə ona bu Məcəllənin 67-ci 
maddəsi ilə nəzərdə tutulmuş qaydalar üzrə cəza təyin edir. 
 
Maddə 84. Yetkinlik yaşına çatmayanların cinayət 
məsuliyyəti 
84.1.Cinayət törədərkən on dörd yaşı tamam olmuş, lakin on 
səkkiz yaşına çatmamış şəxslər yetkinlik yaşına çatmayanlar hesab 
olunur. 
84.2.Yetkinlik yaşına çatmayanlar cinayət törətdikdə, onlara cəza 
təyin edilə bilər və ya tərbiyəvi xarakterli məcburi tədbirlər tətbiq 
edilə bilər. 
        
Maddə 93. Tibbi xarakterli məcburi tədbirlərin  
tətbiq edilməsinin əsasları 
93.1.Tibbi xarakterli məcburi tədbirlər məhkəmə tərəfindən: 
Cinayət mühakimə icraatının  
məhkəmə-tibbi təminatı  
 429
93.1.1.bu Məcəllənin Xüsusi hissəsində nəzərdə tutulmuş əməli 
(hərəkət və ya hərəkətsizliyi) anlaqsız vəziyyətdə törətmiş şəxslərə; 
93.1.2.cinayət törətdikdən sonra cəzanın təyin edilməsini və ya 
onun icrasını istisna edən psixi xəstəliyə düçar olmuş şəxslərə; 
93.1.3.cinayət törətmiş və anlaqlılığı istisna etməyən psixi 
pozuntu vəziyyətində olan şəxslərə; 
93.1.4.cinayət törətmiş, alkoqolizmdən və ya narkomaniyadan 
müalicəyə ehtiyacı olan şəxslərə təyin edilə bilər. 
93.2.Bu Məcəllənin 93.1.193.1.4-cü maddələrində nəzərdə 
tutulmuş şəxslərə tibbi xarakterli məcburi tədbirlər o halda təyin 
edilir ki, psixi pozuntu şəxsin özünə və ya başqa şəxslərə zərər 
yetirməsi təhlükəsi yaradır. 
93.3.Tibbi xarakterli məcburi tədbirlərin tətbiqi qaydası 
Azərbaycan Respublikasının qanunvericiliyi ilə müəyyən olunur. 
93.4.Bu Məcəllənin 93.1.193.1.4-cü maddələrində göstərilən və 
öz psixi vəziyyətinə görə təhlükə törətməyən şəxslər barəsində zəruri 
materiallar həmin şəxslərin müalicə olunması üçün və ya onların 
psixonevroloji müəssisələrə göndərilməsi üçün səhiyyə orqanlarına 
verilir. 
 
Maddə 94. Tibbi xarakterli məcburi tədbirlərin  
tətbiq edilməsinin məqsədi 
Tibbi xarakterli məcburi tədbirlərin tətbiq edilməsi məqsədi bu 
Məcəllənin 93.1.193.1.4-cü maddələrində göstərilən xəstələrin 
müalicə olunması və ya psixi vəziyyətinin yaxşılaşdırılmasında, 
habelə həmin şəxslər tərəfindən yeni cinayət törədilməsinin qarşısının 
alınmasından ibarətdir. 
 
Maddə 95. Tibbi xarakterli məcburi tədbirlərin növləri 
95.0.Məhkəmə aşağıdakı tibbi xarakterli məcburi tədbirləri təyin 
edə bilər: 
95.0.1.məcburi ambulatoriya müşahidəsi və psixiatr müalicəsi; 
95.0.2.ümumi tipli psixiatriya stasionarlarında məcburi müalicə; 
95.0.3.ixtisaslaşdırılmış psixiatriya stasionarlarında məcburi 
müalicə; 
 
Şakir Musayev  
 
430
95.0.4.ixtisaslandırılmış psixiatriya stasionarlarında intensiv 
müşahidə altında məcburi müalicə. 
 
Maddə 103. Soyqırım 
Hər hansı milli, etnik, irqi və ya dini qrupu, bir qrup kimi 
bütövlükdə və ya qismən məhv etmək məqsədilə qrup üzvlərini 
öldürmə, qrup üzvlərinin sağlamlığına ağır zərər vurma və ya onların 
əqli qabiliyyətinə ciddi zərər vurma, qrupun bütövlükdə və ya qismən 
fiziki məhvinə yönəlmiş yaşayış şəraiti yaratma, qrup daxilində 
doğumların qarşısını almağa yönəlmiş tədbirləri həyata keçirmə, bir 
qrupa mənsub olan uşaqları zorla başqa qrupa keçirmə   
on ildən on beş ilədək müddətə azadlıqdan məhrum etmə və ya 
ömürlük azadlıqdan məhrum etmə ilə cəzalandırılır. 
 Qeyd: Bu fəslin 103-113-cü maddələrində nəzərdə tutulan istər 
sülh, istərsə də müharibə zamanı hər hansı mülki əhaliyə qarşı 
genişmiqyaslı və ya sistematik hücumların tərkib hissəsi olaraq 
qəsdən törədilmiş əməllər bəşəriyyət əleyhinə cinayətlər hesab edilir. 
 
Maddə 105. Əhalini məhv etmə 
Soyqırım əlamətləri olmadan əhalini bütövlükdə və ya qismən 
məhv etmə   
on ildən on beş ilədək müddətə azadlıqdan məhrum etmə və ya 
ömürlük azadlıqdan məhrum etmə ilə cəzalandırılır. 
 
Maddə 108. Cinsi zorakılıq 
Şəxslərə qarşı zorlama, fahişəliyə məcbur etmə, məcburi 
sterilizasiya və ya cinsi zorakılıqla əlaqədar digər hərəkətləri etmə  
on ildən on beş ilədək müddətə azadlıqdan məhrum etmə və ya 
ömürlük azadlıqdan məhrum etmə ilə cəzalandırılır. 
 
Maddə 113. İşgəncə 
Tutulmuş və ya azadlığı başqa cür məhdudlaşdırılmış şəxslərə 
fiziki ağrılar və ya psixi iztirablar vermə  
yeddi ildən on ilədək müddətə azadlıqdan məhrum etmə ilə 
cəzalandırılır. 
Cinayət mühakimə icraatının  
məhkəmə-tibbi təminatı  
 431
Maddə 120. Qəsdən adam öldürmə 
120.1.Qəsdən adam öldürmə, yəni digər şəxsi qəsdən həyatdan 
məhrum etmə  
yeddi ildən on iki ilədək müddətə azadlıqdan məhrum etmə ilə 
cəzalandırılır. 
120.2.Qəsdən: 
120.2.1.bir qrup şəxs, qabaqcadan əlbir olan bir qrup şəxs, 
mütəşəkkil dəstə və ya cinayətkar birlik (təşkilat) tərəfindən adam 
öldürmə; 
120.2.2.xuliqanlıq niyyəti ilə adam öldürmə; 
120.2.3.zərəçəkmiş şəxsin xidməti vəzifəsini və ya ictimai 
borcunu yerinə yetirməsi ilə əlaqədar onun özünü və ya yaxın 
qohumlarını öldürmə; 
120.2.4.xüsusi amansızlıqla və ya ümumi təhlükəli üsulla adam 
öldürmə; 
120.2.5.tamah məqsədi ilə və ya sifarişlə, habelə zərəçəkmiş 
şəxsin orqanlarından və ya toxumalarından istifadə etmək məqsədi ilə 
adam öldürmə; 
120.2.6.başqa cinayəti gizlətmə və ya onun törədilməsini 
yüngülləşdirmə məqsədi ilə, habelə zorlama və ya seksual xarakterli 
başqa zorakı hərəkətlərlə əlaqədar adam öldürmə; 
120.2.7.iki və ya daha çox şəxsi öldürmə; 
120.2.8.təqsirkar şəxs üçün aşkar surətdə hamilə vəziyyətində 
olan qadını öldürmə; 
120.2.9.təqsirkar şəxs üçün aşkar surətdə köməksiz vəziyyətdə 
olan adamı öldürmə, habelə adam oğurluğu və ya girov götürülməsi 
ilə bağlı adam öldürmə; 
120.2.10.təkrar adam öldürmə; 
120.2.11.quldurluq, hədə-qorxu ilə tələb etmə və ya banditizmlə 
əlaqədar adam öldürmə; 
120.2.12.milli, irqi, dini ədavət və ya düşmənçilik niyyəti ilə 
adam öldürmə   
on iki ildən on beş ilədək müddətə azadlıqdan məhrum etmə və 
ya ömürlük azadlından məhrum etmə ilə cəzalandırılır. 
 
Şakir Musayev  
 
432
Qeyd: Bu Məcəllənin maddələri ilə qəsdən adam öldürməyə görə 
məsuliyyət müəyyən olunmuş cinayətlərdən hər hansı birini və ya bir 
neçəsini törətmiş şəxs tərəfindən bu Məcəllənin 120-ci maddəsi ilə 
nəzərdə tutulmuş cinayətin yenidən törədilməsi onun təkrar 
törədilməsi hesab olunur. 
 
Maddə 121. Ananın yeni doğduğu uşağı qəsdən öldürməsi 
Ananın yeni doğduğu uşağı doğuş vaxtı və ya doğuşdan dərhal 
sonra qəsdən öldürməsi  
üç ilədək müddətə azadlıqdan məhrum etmə ilə cəzalandırılır. 
 
Maddə 122. Qəflətən baş vermiş güclü ruhi həyəcan 
vəziyyətində qəsdən adam öldürmə 
122.1.Zərərçəkmiş şəxs tərəfindən edilən zorakılıq, ağır təhqir və 
ya sair qanunsuz və ya əxlaqsız hərəkətlər (hərəkətsizlik) nəticəsində, 
habelə zərəçəkmiş şəxsin mütəmadi qanunsuz və ya əxlaqsız 
davranışı ilə əlaqədar yaranmış uzun sürən dözülməz psixi şərait 
nəticəsində qəflətən baş vermiş güclü ruhi həyacan (affekt) 
vəziyyətində qəsdən adam öldürmə  
üç ilədək müddətə azadlığın məhdudlaşdırılması və ya dörd 
ilədək müddətə azadlıqdan məhrum etmə ilə cəzalandırılır. 
122.2.Güclü ruhi həyacan vəziyyətində iki və ya daha çox şəxsi 
qəsdən öldürmə 
üç ildən altı ilədək müddətə azadlıqdan məhrum etmə ilə 
cəzalandırılır. 
 
Maddə 123. Zəruri müdafiə həddini və ya cinayət törətmiş 
şəxsin tutulması üçün zəruri həddi aşmaqla adam öldürmə  
123.1.Zəruri müdafiə həddini aşmaqla qəsdən adam öldürmə   
iki ilədək müddətə azadlığın məhdudlaşdırılması və ya iki ilədək 
müddətə azadlıqdan məhrum etmə ilə cəzalandırılır. 
123.2.Cinayət törətmiş şəxsin tutulması üçün zəruri həddi 
aşmaqla qəsdən adam öldürmə  üç ilədək müddətə azadlığın 
məhdudlaşdırılması və ya üç ilədək müddətə azadlıqdan məhrum 
etmə ilə cəzalandırılır. 
Cinayət mühakimə icraatının  
məhkəmə-tibbi təminatı  
 433
 
Maddə 124. Ehtiyatsızlıqdan adam öldürmə 
124.1.Ehtiyatsızlıqdan adam öldürmə  
üç ilədək müddətə azadlıqın məhdudlaşdırılması və ya üç ilədək 
müddətə azadlıqdan məhrum etmə ilə cəzalandırılır. 
124.1.Ehtiyatsızlıqdan iki və ya daha çox adamı öldürmə   
iki ildən altı ilədək müddətə azadlıqdan məhrum etmə ilə 
cəzalandırılır. 
 
Maddə 125. Özünü öldürmə həddinə çatdırma 
Təqsirkardan maddi, xidməti və ya sair cəhəddən asılı olmuş 
zərərçəkmiş şəxsi onunla amansız rəftar etmə, onun ləyaqətini 
mütəmadi olaraq alçaltma, ona hədə-qorxu gəlmə yolu ilə özünü 
öldürmə və ya özünü öldürməyə cəhd həddinə çatdırma  
üç ilədək müddətə azadlığın məhdudlaşdırılması və ya üç ildən 
yeddi ilədək müddətə azadlıqdan məhrum etmə ilə cəzalandırılır. 
 
Maddə 126. Qəsdən sağlamlığa ağır zərər vurma 
126.1.Qəsdən sağlamlığa ağır zərər vurma, yəni insan həyatı üçün 
təhlükəli olan və ya görmə, eşitmə, nitq qabiliyyətinin və ya hər hansı 
bir orqanın, yaxud bu orqanın funksiyasının itirilməsinə, psixi 
pozuntuya və ya sağlamlığın başqa cür pozulmasına, əmək 
qabiliyyətinin üçdə bir hissəsindən az olmaqla uzun müddətə 
itirilməsi ilə və ya təqsirkar üçün aşkar surətdə zərərçəkmiş şəxsin 
peşəkar əmək qabiliyyətinin tam itirilməsi ilə əlaqədar olan və ya 
hamiləliyin pozulmasına, şəxsin narkomanlıqla və ya toksikomanlıqla 
xəstələnməsinə səbəb olan, yaxud sifətin silinməz dərəcədə 
eybəcərləşdirilməsində ifadə olunan zərər vurma  
üç ildən səkkiz ilədək müddətə azadlıqdan məhrum etmə ilə 
cəzalandırılır. 
126.2.Eyni əməllər: 
126.2.1.iki və ya daha çox şəxsə qarşı, habelə təkrar və ya bir 
qrup şəxs, qabaqcadan əlbir olan bir qrup şəxs, mütəşəkkil dəstə və 
ya cinayətkar birlik (təşkilat) tərəfindən törədildikdə; 
 
Şakir Musayev  
 
434
126.2.2.zərərçəkmiş şəxsin xidməti vəzifəsini və ya ictimai 
borcunu yerinə yetirməsi ilə əlaqədar onun özü və ya yaxın 
qohumları barəsində törədildikdə; 
126.2.3.xüsusi amansızlıqla, zərərçəkmiş şəxsə ağır istirablar 
verməklə və ya sifarişlə, habelə təqsirkar üçün aşkar surətdə 
köməksiz vəziyyətdə olan şəxsə qarşı törədildikdə; 
126.2.4.ümumi təhlükəli üsulla, xuliqanlıq niyyətilə; 
126.2.5.zərərçəkmiş şəxsin orqanlarından və ya toxumalarından 
istifadə etmək məqsədilə törədildikdə  
altı ildən on bir ilədək müddətə azadlıqdan məhrum etmə ilə 
cəzalandırılır. 
126.3.Bu Məcəllənin 126.1 və 126.2ci maddələrində nəzərdə 
tutulmuş əməllər ehtiyatsızlıqdan zərərçəkmiş şəxsin ölümünə səbəb 
olduqda  
yeddi ildən on iki ilədək müddətə azadlıqdan məhrum etmə ilə 
cəzalandırılır. 
 
Maddə 127. Qəsdən sağlamlığa az ağır zərər vurma 
127.1.Zərərçəkmiş şəxsin həyatı üçün təhlükəli olmayan və bu 
Məcəllənin 126-cı maddəsində nəzərdə tutulan nəticələrə səbəb 
olmayan, lakin sağlamlığın uzun müddət pozulmasına səbəb olmuş 
və ümumi əmək qabiliyyətinin üçdə bir hissəsindən az olmaqla 
əhəmiyyətli dərəcədə itirilməsi ilə nəticələnən qəsdən sağlamlığa az 
ağır zərər vurma -    
iki ilədək müddətə islah işləri və ya eyni müddətə azadlığın 
məhdudlaşdırılması və ya iki ilədək müddətə azadlıqdan məhrum 
etmə ilə cəzalandırılır. 
127.2.Eyni əməllər: 
127.2.1.zərərçəkmiş şəxsin xidməti vəzifəsini və ya ictimai 
borcunu yerinə yetirməsi ilə əlaqədar onun özü və ya yaxın 
qohumları barəsində törədildikdə; 
127.2.2.xüsusi amansızlıqla, zərərçəkənə ağır iztirablar verməklə 
və ya sifarişlə, habelə təqsirkar üçün aşkar surətdə köməksiz 
vəziyyətdə olan şəxs barəsində törədildikdə; 
Cinayət mühakimə icraatının  
məhkəmə-tibbi təminatı  
 435
127.2.3.ümumi təhlükəli üsulla, xuliqanlıq niyyəti ilə 
törədildikdə; 
127.2.4.zərərçəkmiş şəxsin orqanlarından və ya toxumalarından 
istifadə etmək məqsədi ilə törədildikdə  
beş ilədək müddətə azadlıqdan məhrum etmə ilə cəzalandırılır. 
 
Maddə 128. Qəsdən sağlamlığa yüngül zərər vurma 
Sağlamlığın qısa müddətə pozulmasına və ümumi əmək 
qabiliyyətinin cüzi itirilməsinə səbəb olmuş qəsdən sağlamlığa 
yüngül zərər vurma  
minimum əmək haqqı məbləğinin üç yüz mislinədək miqdarda 
cərimə və ya bir ilədək müddətə islah işləri ilə cəzalandırılır. 
 
Maddə 129. Qəflətən baş vermiş güclü ruhi həyacan 
vəziyyətində qəsdən sağlamlığa ağır və ya az ağır zərər vurma 
129.1.Zərərçəkmiş şəxs tərəfindən edilən zorakılıq, ağır təhqir və 
ya sair qanunsuz və ya əxlaqsız hərəkətlər (hərəkətsizlik) nəticəsində, 
habelə zərərçəkmiş şəxsi mütəmadi qanunsuz və ya əxlaqsız 
davranışı ilə əlaqədar yaranmış uzun sürən dözülməz psixi şərait 
nəticəsində qəflətən baş vermiş güclü ruhi həyəcan (affekt) 
vəziyyətində qəsdən sağlamlığa ağır zərər vurma  
iki ilədək müddətə azadlığın məşdudlaşdırılması və ya eyni 
müddətə azadlıqdan məhrum etmə ilə cəzalandırılır. 
129.2.Zərərçəkmiş şəxs tərəfindən edilən zorakılıq, ağır təhqir və 
ya sair qanunsuz və ya əxlaqsız hərəkətlər (hərəkətsizlik) nəticəsində, 
habelə zərəçəkmiş şəxsin mütəmadi qanunsuz və ya əxlaqsız 
davranışı ilə əlaqədar yaranmış uzunsürən dözülməz psixi şərait 
nəticəsində qəflətən baş vermiş güclü ruhi həyəcan (affekt) 
vəziyyətində qəsdən sağlamlığa az ağır zərər vurma  
iki ilədək müddətə islah işləri və ya bir ilədək müddətə 
azadlıqdan məhrum etmə ilə cəzalandırılır. 
 
 
 
 
 
Şakir Musayev  
 
436
Maddə 130. Zəruri müdafiə həddini aşmaqla sağlamlığa ağır  
və ya cinayət törətmiş şəxsin tutulması üçün zəruri həddi  
aşmaqla sağlamlığa ağır və ya az ağır zərər vurma 
130.1.Zəruri müdafiə həddini aşmaqla qəsdən sağlamlığa ağır 
zərər vurma bir ilədək müddətə islah işləri və ya iki ilədək müddətə 
azadlığın məhdudlaşdırılması və ya bir ilədək müddətə azadlıqdan 
məhrum etmə ilə cəzalandırılır. 
130.2.Cinayət törətmiş şəxsin tutulması üçün zəruri həddi 
aşmaqla qəsdən sağlamlığa ağır və ya az ağır zərər vurma  
iki ilədək müddətə azadlığın məhdudlaşdırılması və ya eyni 
müddətə azadlıqdan məhrum etmə ilə cəzalandırılır. 
 
Maddə 131. Ehtiyatsızlıqdan sağlamlığa az ağır və ya ağır 
zərər vurma 
131.1.Ehtiyatsızlıqdan sağlamlığa az ağır zərər vurma  
minimum əmək haqqı məbləğinin üç yüz mislinədək miqdarda 
cərimə və ya bir ilədək müddətə islah işləri və ya altı ayadək müddətə 
azadlıqdan məhrum etmə ilə cəzalandırılır. 
131.2.Ehtiyatsızlıqdan sağlamlığa ağır zərər vurma  
minimum əmək haqqı məbləğinin beş yüz mislinədək miqdarda 
cərimə və ya iki ilədək müddətə islah işləri və ya iki ilədək müddətə 
azadlığın məhdudlaşdırılması və ya altı ayadək müddətə azadlıqdan 
məhrum etmə ilə cəzalandırılır. 
 
Maddə 132. Döymə 
Bu Məcəllənin 128 maddəsində göstərilən nəticələrə səbəb 
olmayan qəsdən döymə və ya sair zorakı hərəkətlərlə fiziki ağrı 
yetirmə  
minimum əmək haqqı məbləğinin iki yüz mislinədək miqdarda 
cərimə və ya iki yüz qırx saatadək müddətə ictimai işlər və ya bir 
ilədək müddətə islah işləri və ya altı ayadək müddətə azadlıqdan 
məhrum etmə ilə cəzalandırılır. 
 
 
 
Cinayət mühakimə icraatının  
məhkəmə-tibbi təminatı  
 437
Maddə 133. İşgəncə vermə 
133.1.Bu Məcəllənin 126 və 127-ci maddələrində göstərilən 
nəticələrə səbəb olmayan mütəmadi olaraq döyməklə və ya sair 
zorakı hərəkətlərlə güclü fiziki ağrı və ya psixi iztirablar vermə  
üç ilədək müddətə azadlıqdan məhrum etmə ilə cəzalandırılır. 
133.2.Eyni əməllər: 
133.2.1.iki və ya daha çox şəxsə qarşı və ya girov götürülən, 
yaxud oğurlanmış şəxsə qarşı və ya sifarişlə törədildikdə; 
133.2.2.aşkar surətdə hamilə vəziyyətində olan qadın barəsində 
törədildikdə; 
133.2.3.bir qrup şəxs, qabaqcadan əlbir olan bir qrup şəxs, 
mütəşəkkil dəstə və ya cinayətkar birlik (təşkilat) tərəfindən 
törədildikdə; 
133.2.4.təqsirkar şəxs üçün aşkar surətdə yetkinlik yaşına 
çatmayan, habelə köməksiz vəziyyətdə olan şəxsə qarşı törədildikdə; 
133.2.5.zərərçəkmiş şəxsin xidməti vəzifəsini və ya ictimai 
borcunu yerinə yetirməsi ilə əlaqədar onun özü və ya yaxın 
qohumlarına qarşı törədildikdə  
üç ildən yeddi ilədək müddətə azadlıqdan məhrum etmə ilə 
cəzalandırılır. 
133.3.Bu Məcəllənin 133.1 və 133.2-ci maddələri ilə nəzərdə 
tutulan əməllər şəxs-dən məlumat almaq və ya onu etirafa məcbur 
etmək, yaxud törətdiyi və ya törədilməsində şübhə doğurduğu əmələ 
görə həmin şəxsi cəzalandırmaq məqsədi ilə öz qulluq mövqeyindən 
istifadə etməklə vəzifəli şəxs tərəfindən və ya onun təhriki ilə 
törədildikdə  
beş ildən on ilədək müddətə azadlıqdan məhrum etmə ilə 
cəzalandırılır. 
 
Maddə 134. Öldürməklə və ya sağlamlığa ağır zərər 
vurmaqla hədələmə 
Öldürməklə və ya sağlamlığa ağır zərər vurmaqla hədələmə, 
hədənin icra ediləcəyi üçün real əsaslar olduqda  
iki ilədək müddətə azadlığın məhdudlaşdırılması və ya iki ilədək 
müddətə azadlıqdan məhrum etmə ilə cəzalandırılır. 
 
Şakir Musayev  
 
438
 
Maddə 135. Evtanaziya 
Evtanaziya, yəni xəstənin xahişi ilə onun ölümünü hər hansı 
vasitə, yaxud hərəkətlə tezləşdirmə və ya onun həyatının davam 
etməsinə kömək edən süni tədbirləri dayandırma  
iki ilədək müddətə islah işləri və ya üç ilədək müddətə müəyyən 
vəzifə tutma və ya müəyyən fəaliyyətlə məşqul olma hüququndan 
məhrum edilməklə və ya edilməməklə üç ilədək müddətə azadlıqdan 
məhrum etmə ilə cəzalandırılır. 
 
Maddə 136. Qanunsuz süni mayalanma və embrionu 
implantasiya etmə, tibbi sterilizasiya 
136.1. Qadına, onun razılığı olmadan və ya yetkinlik yaşına 
çatmayan qadına süni mayalanma və ya embrionu implantasiya etmə  
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutma və ya müəyyən 
fəaliyyətlə məşqul olma hüququndan məhrum edilməklə və ya 
edilməməklə üç ilədək müddətə azadlıqdan məhrum etmə ilə 
cəzalandırılır. 
136.2. Şəxsin razılığı olmadan onun üzərində tibbi sterilizasiya, 
yəni şəxsin nəsilartırma qabiliyyətindən məhrum edilməsi, yaxud 
qadının hamiləlikdən qorunması məqsədi ilə əməliyyat aparma  
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutmaq və ya müəyyən 
fəaliyyətlə müşğul olma hüququndan məhrum edilməklə və ya 
edilməməklə üç ilədək müddətə azadlıqdan məhrum etmə ilə 
cəzalandırılır. 
136.3. Bu Məcəllənin 136.1 və136.2-ci maddələri ilə nəzərdə 
tutulan əməllər ehtiyatsızlıqdan şəxsin ölümünə və ya sağlamlığına 
ağır və ya az ağır zərər vurulmasına səbəb olduqda  
minimum əmək haqqı məbləğinin min mislindən beş min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutma və ya müəyyən 
Cinayət mühakimə icraatının  
məhkəmə-tibbi təminatı  
 439
fəaliyyətlə məşğul olma hüququndan məhrum edilməklə və ya 
edilməməklə iki ildən beş ilədək müddətə azadlıqdan məhrum etmə 
ilə cəzalandırılır. 
 
Maddə 137. İnsan orqanlarının və ya toxumalarının alqı-
satqısı və onların transplantasiya məqsədi ilə götürülməsinə 
məcbur etmə 
137.1. İnsan orqanlarının və ya toxumalarının qanunsuz alqı-
satqısı  
minimum əmək haqqı məbləğinin iki min mislindən beş min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutma və ya müəyyən 
fəaliyyətlə məşqul olma hüququndan məhrum edilməklə və ya 
edilməməklə üç ilədək müddətə azadlıqdan məhrum etmə ilə 
cəzalandırılır. 
137.2. Zor tətbiq etməklə və ya zor tətbiq etmə hədəsi ilə insan 
orqanlarının və ya toxumalarının transplantasiya məqsədi ilə 
götürülməsinə məcbur etmə  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə dörd ilədək 
müddətə azadlıqdan məhrum etmə ilə cəzalandırılır. 
137.3. Eyni əməllər, zərərçəkmiş şəxsin köməksiz vəziyyətindən 
istifadə etmək və ya onu təqsirkar şəxsdən maddi, xidməti və ya sair 
cəhəddən asılı olmasından istifadə etməklə törədildikdə  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ildən beş 
ilədək müddətə azadlıqdan məhrum etmə ilə cəzalandırılır. 
 
Maddə 138. Qanunsuz olaraq biotibbi tədqiqatlar aparma  
və ya qadağan edilmiş diaqnostika və müalicə üsullarını,  
dərman vasitələrini tətbiq etmə 
138.1. Şəxsin razılığı olmadan onun üzərində biotibbi tədqiqatlar 
aparma  
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
 
Şakir Musayev  
 
440
ya iki ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə və ya 
edilməməklə iki ilədək müddətə azadlıqdan məhrum etmə ilə 
cəzalandırılır. 
138.2. Tətbiqi müəyyən olunmuş qaydada qadağan edilmiş 
diaqnostika və müalicə üsullarını, dərman vasitələrini tətbiq etmə 
ehtiyatsızlıqdan şəxsin ölümünə və ya sağlamlığına ağır və ya az ağır 
zərər vurmasına səbəb olduqda  
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə və ya 
edilməməklə iki ildən beş ilədək müddətə azadlıqdan məhrum etmə 
ilə cəzalandırılır. 
 
139. Zöhrəvi xəstəlikləri yayma 
139.1. Özündə zöhrəvi xəstəlik olduğunu bilən şəxsin bu xəstəliyi 
başqa şəxsə yoluxdurması  
minimum əmək haqqı məbləğinin üç yüz mislindən beş yüz 
mislinədək miqdarda cərimə və ya iki ilədək müddətə islah işləri və 
ya iki ilədək müddətə azadlıqdan məhrum etmə ilə cəzalandırılır. 
139.2. Eyni əməllər iki və ya daha çox şəxsə qarşı və ya yetkinlik 
yaşına çatmayan şəxsə qarşı törədildikdə  
dörd ilədək müddətə azadlıqdan məhrum etmə ilə cəzalandırılır. 
 
Maddə 140. İnsan immunçatışmazlığı virusu ilə yoluxdurma 
140.1. Bilə-bilə başqa şəxsi insan immunçatışmazlığı virusu ilə 
yoluxma təhlükəsi qarşısında qoyma  
iki ilədək müddətə islah işləri və ya iki ilədək müddətə azadlığın 
məhdudlaşdırılması və ya bir ilədək müddətə azadlıqdan məhrum 
etmə ilə cəzalandırılır. 
140.2. İnsan immunçatışmazlığı virusu ilə yoluxmasını bilən 
şəxsin bu xəstəliyi başqa şəxsə yoluxdurması  
iki ildən beş ilədək müddətə azadlıqdan məhrum etmə ilə 
cəzalandırılır. 
Cinayət mühakimə icraatının  
məhkəmə-tibbi təminatı  
 441
140.3. Bu Məcəllənin 140.2-ci maddəsində nəzərdə tutulmuş 
əməllər nəticəsində iki və daha çox şəxsi və ya yetkinlik yaşına 
çatmayanı insan immunçatışmazlığı virusu ilə yoluxdurma  
beş ildən səkkiz ilədək müddətə azadlıqdan məhrum etmə ilə 
cəzalandırılır. 
140.4. Öz xidməti vəzifələrini lazımınca yerinə yetirməməsi 
nəticəsində başqa şəxsi insan immunçatışmazlığı ilə yoluxdurma  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ilədək 
müddətə azadlıqdan məhrum etmə ilə cəzalandırılır. 
 
Maddə 141. Qanunsuz abort etmə  
141.1. Həkim tərəfindən tibb müəssisələrindən kənarda abort 
etmə  
minimum əmək haqqı məbləğinin iki yüz mislinədək miqdarda 
cərimə və ya altı ayadək müddətə islah işləri ilə cəzalandırılır. 
141.2. Xüsusi ali tibbi təhsili olmayan şəxs tərəfindən abort etmə  
minimum əmək haqqı məbləğinin üç yüz mislinədək miqdarda 
cərimə və ya yüz səksən saatdan iki yüz saatadək müddətə ictimai 
işlər və ya bir ilədək müddətə islah işləri ilə cəzalandırılır. 
141.3. Bu Məcəllənin 141.1. və 141.2-ci maddələrində nəzərdə 
tutulmuş əməllər nəticəsində zərərçəkmiş şəxsin sağlamlığına 
ehtiyatsızlıqdan ağır zərər vurulduqda  
minimum əmək haqqı məbləğinin üç yüz mislindən beş yüz 
mislinədək miqdarda cərimə və ya iki ilədək müddətə islah işləri və 
ya bir ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə və ya 
edilməməklə bir ilədək müddətə azadlıqdan məhrum etmə ilə 
cəzalandırılır. 
141.4. Bu Məcəllənin 141.1 və 141.2-ci maddələrində nəzərdə 
tutulmuş əməllər ehtiyatsızlıqdan zərərçəkmiş şəxsin ölümünə səbəb 
olduqda  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə beş ilədək 
müddətə azadlıqdan məhrum etmə ilə cəzalandırılır. 
 
Şakir Musayev  
 
442
Maddə 142. Xəstəyə kömək göstərməmə 
142.1. Qanunvericiliyə və ya xüsusi qaydalara müvafiq olaraq 
xəstəyə kömək etməyə borclu olan tibb işçisi tərəfindən üzrlü 
səbəblər olmadan xəstəyə tibbi yardım göstərilməməsinin nəticəsində 
onun sağlamlığına az ağır zərər vurma  
minimum əmək haqqı məbləğinin üç yüz mislinədək miqdarda 
cərimə və ya iki ilədək müddətə müəyyən vəzifə tutma və ya 
müəyyən fəaliyyətlə məşğul olma hüququndan məhrum edilməklə və 
ya edilməməklə bir ilədək müddətə islah işləri və ya bir ilədək 
müddətə azadlığın məhdudlaşdırılması və ya altı ayadək müddətə 
azadlıqdan məhrum etmə ilə cəzalandırılır. 
142.2. Eyni əməllər nəticəsində zərərçəkmiş şəxsin sağlamlığına 
ağır zərər vurma  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə iki ilədək 
müddətə islah işləri və ya iki ilədək müddətə azadlıqdan məhrum 
etmə ilə cəzalandırılır. 
142.3. Eyni əməllər zərərçəkmiş şəxsin ölümünə səbəb olduqda  
üç ilədək müddətə müəyyən vəzifə tutma və ya  müəyyən  
fəaliyyətlə  məşğul  olma hüququndan məhrum edilməklə üç ilədək 
müddətə azadlıqdan məhrum etmə ilə cəzalandırılır. 
 
Maddə 143. Təhlükədə qoyma 
Həyat və sağlamlığı üçün təhlükəli vəziyyətdə olan və özünü 
qorumaq üçün tədbir görmək imkanından məhrum olan şəxsi bilə-bilə 
köməksiz qoyma, əgər həmin şəxsi köməksiz qoyan onun qayğısına 
qalmalı idisə və ya onun özü zərərçəkmiş şəxsi həyat və sağlamlığı 
üçün təhlükəli vəziyyətdə qoyduqda, zərərçəkmiş şəxsə kömək 
göstərmək imkanı olduğu halda bunu etmədikdə  
minimum əmək haqqı məbləğinin üç yüz mislinədək miqdarda 
cərimə və ya bir ilədək müddətə islah işləri və ya altı ayadək müddətə 
azadlıqdan məhrum etmə ilə cəzalandırılır. 
 
 
Cinayət mühakimə icraatının  
məhkəmə-tibbi təminatı  
 443
Maddə 146. Qanunsuz olaraq psixiatriya xəstəxanasına 
yerləşdirmə 
146.1. Psixi cəhəddən sağlam olan şəxsi bilə-bilə psixiatriya 
xəstəxanasına yerləşdirmə  
iki ilədək müddətə islah işləri və ya üç ilədək müddətə azadlıqdan 
məhrum etmə ilə cəzalandırılır. 
146.2. Eyni əməllər təqsirkar şəxs tərəfindən öz qulluq 
mövqeyindən istifadə etməklə törədildikdə  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ildən beş 
ilədək müddətə azadlıqdan məhrum etmə ilə cəgalandırılır. 
146.3. Bu Məcəllənin 146.1 və146.2-ci maddələrində göstərilən 
əməllər ehtiyatsızlıqdan zərərçəkmiş şəxsin ölümünə və ya digər ağır 
nəticələrə səbəb olduqda  
beş ildən səkkiz ilədək müddətə azadlıqdan məhrum etmə ilə 
cəzalandırılır. 
 
Maddə 149. Zorlama 
149.1. Zorlama, yəni zərərçəkmiş şəxsə və ya başqa şəxslərə qarşı 
zor tətbiq etməklə və ya belə zor tətbiq etmə hədəsi ilə və ya 
zərərçəkmiş şəxsin köməksiz vəziyyətindən istifadə etməklə onunla 
ciinsi əlaqədə olma  
dörd ildən səkkiz ilədək müddətə azadlıqdan məhrum etmə ilə 
cəzalandırılır. 
149.2. Eyni əməllər: 
149.2.1. bir qrup şəxs, qabaqcadan əlbir olan bir qrup şəxs və ya 
mütəşəkkil dəstə tərəfindən törədildikdə; 
149.2.2. zərərçəkmiş şəxsin zöhrəvi xəstəliyə yoluxmasına səbəb 
olduqda; 
149.2.3. təqsirkar şəxs üçün aşkar surətdə yetkinlik yaşına 
çatmayan şəxsə qarşı törədildikdə; 
 149.2.4. zərərçəkmiş şəxsi və ya başqa şəxsləri öldürmə və ya 
sağlamlığa ağır zərər vurma hədəsi ilə, habelə xüsusi amansızlıqla 
törədildikdə; 
149.2.5. təkrar törədildikdə; 
 
Şakir Musayev  
 
444
149.3. Eyni əməllər: 
149.3.1. ehtiyatsızlıqdan zərərçəkmiş şəxsin ölümünə səbəb 
olduqda; 
149.3.2. ehtiyatsızlıqdan  zərərçəkmiş  şəxsin  insan  
immunçatışmazlığı  virusu  ilə  yoluxmasına və ya digər ağır 
nəticələrə səbəb olduqda; 
149.3.3. təqsirkar şəxs üçün aşkar surətdə on dörd yaşına 
çatmayan şəxs barəsində törədildikdə  
səkkiz ildən on beş ilədək müddətə azadlıqdan məhrum etmə ilə 
cəzalandırılır. 
 
Maddə 150. Seksual xarakterli zorakılıq hərəkətləri 
150.1. Zərərçəkmiş şəxsə və ya başqa şəxslərə zor tətbiq etməklə 
və ya belə zor tətbiq etmə hədəsi ilə və ya zərərçəkmiş şəxsin 
köməksiz vəziyyətindən istifadə etməklə uşaqbazlıq və ya seksual 
xarakterli digər zorakılıq hərəkətləri etmə  
üç ildən beş ilədək müddətə azadlıqdan məhrum etmə ilə 
cəzalandırılır. 
150.2. Eyni əməllər: 
150.2.1. bir qrup şəxs, qabaqcadan əlbir olan bir qrup şəxs və ya 
mütəşəkkil dəstə tərəfindən törədildikdə; 
150.2.2. zərərçəkmiş şəxsin zöhrəvi xəstəliyə yoluxmasına səbəb 
olduqda; 
150.2.3. təqsirkar üçün aşkar surətdə yetkinlik yaşına çatmayan 
şəxs barəsində törədildikdə; 
150.2.4. zərərçəkmiş şəxsə və ya başqa şəxslərə qarşı xüsusi 
amansızlıqla törədildikdə; 
150.2.5. təkrar törədildikdə   
beş ildən səkkiz ilədək müddətə azadlıqdan məhrum etmə ilə 
cəzalandırılır. 
150.3. Eyni əməllər: 
150.3.1. ehtiyatsızlıqdan zərərçəkmiş şəxsin ölümünə səbəb 
olduqda; 
Cinayət mühakimə icraatının  
məhkəmə-tibbi təminatı  
 445
150.3.2. ehtiyatsızlıqdan zərərçəkmiş şəxsin insan 
immunçatışmazlığı virusu ilə yoluxmasına və ya digər ağır nəticələrə 
səbəb olduqda; 
150.3.3. təqsirkar şəxs üçün aşkar surətdə on dörd yaşına 
çatmayan şəxs barəsində törədildikdə  
səkkiz ildən on beş ilədək müddətə azadlıqdan məhrum etmə ilə 
cəzalandırılır. 
 
Maddə 151. Seksual xarakterli hərəkətlərə məcbur etmə 
Əmlakının məhv edilməsi, zədələnməsi və ya götürülməsi hədəsi 
ilə və yaxud zərərçəkmiş şəxsin maddi və ya sair asılılığından istifadə 
etməklə onu cinsi əlaqəyə girməyə, uşaqbazlığa və ya seksual 
xarakterli digər hərəkətlərə məcbur etmə  
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə azadlıqdan məhrum etmə ilə cəzalandırılır. 
 
Maddə 152. On altı yaşına çatmayan şəxslə cinsi əlaqədə olma 
və ya  
seksual xarakterli digər hərəkətlər etmə 
Yetkinlik yaşına çatmış tərəfindən aşkar surətdə on altı yaşına 
çatmayan şəxslə cinsi əlaqədə olma və ya seksual xarakterli başqa 
hərəkətlər etmə  
üç ilədək müddətə azadlığın məhdudlaşdırılması və ya eyni 
müddətə azadlıqdan məhrum etmə ilə cəzalandırılır. 
 
Maddə 153. Əxlaqsız hərəkətlər 
Təqsirkar üçün aşkar surətdə on dörd yaşına çatmayan şəxsə qarşı 
zor tətbiq etmədən əxlaqsız hərəkətlər törətmə 
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya iki ilədək müddətə azadlığın məhdudlaşdırılması və ya iki ilədək 
müddətə azadlıqdan məhrum etmə ilə cəzalandırılır. 
 
 
 
Şakir Musayev  
 
446
Maddə 221. Xuliqanlıq 
221.1. Xuliqanlıq, yəni ictimai qaydanı kobud surətdə pozan, 
cəmiyyətə açıqca hörmətsizlik ifadə edən, vətəndaşlar üzərində zor 
tətbiq olunması ilə və ya belə zorun tətbiq edilməsi hədəsi ilə, habelə 
özgənin əmlakının məhv edilməsi, yaxud zədələnməsi ilə müşayiət 
edilən qərəzli hərəkətlər  
yüz altmış saatdan iki yüz saatadək ictimai işlər və ya bir ilədək 
müddətə islah işləri və ya bir ilədək müddətə azadlıqdan məhrum 
etmə ilə cəzalandırılır. 
221.2. Eyni əməllər: 
221.2.1. bir qrup şəxs tərəfindən törədildikdə; 
221.2.2. ictimai qaydanın qorunması üzrə vəzifəni yerinə yetirən 
və ya ictimai qaydanın pozulmasının qarşısını alan hakimiyyət 
nümayəndəsinə və ya digər şəxsə müqavimət göstərməklə 
törədildikdə  
iki ilədək müddətə islah işləri və ya beş ilədək müddətə 
azadlıqdan məhrum etmə ilə cəzalandırılır. 
221.3. Xuliqanlıq, silahdan və ya silah qismində istifadə edilən 
əşyaları tətbiq etməklə törədildikdə  
üç ildən yeddi ilədək müddətə azadlıqdan məhrum etmə ilə 
cəzalandırılır. 
 
Maddə 234. Qanunsuz olaraq narkotik vasitələri, psixotrop  
maddələri və ya prekursorları hazırlama, istehsal etmə, əldə etmə, 
saxlama, daşıma, göndərmə və ya satma 
234.1. Satış məqsədi olmadan qanunsuz olaraq narkotik vasitələri 
və ya psixotrop maddələri şəxsi istehlak miqdarından artıq miqdarda 
əldə etmə və ya saxlama  
üç ilədək müddətə azadlıqdan məhrum etmə ilə cəzalandırılır. 
234.2. Satış məqsədi ilə qanunsuz olaraq narkotik vasitələri və ya 
psixotrop maddələri əldə etmə və ya saxlama, hazırlama, istehsal 
etmə, emal etmə, daşıma, göndərmə, yaxud qanunsuz olaraq narkotik 
vəsitələri və ya psixotrop maddələri satma  
əmlakı müsadirə olunmaqla və ya olunmamaqla üç ildən yeddi 
ilədək müddətə azadlıqdan məhrum etmə ilə cəzalandırılır. 
Cinayət mühakimə icraatının  
məhkəmə-tibbi təminatı  
 447
243.3. Narkotik vasitələrin və ya psixotrop maddələrin qanunsuz 
hazırlanmasında və emalında istifadə etmək məqsədi ilə prekursorları 
hazırlama, əldə etmə, saxlama, göndərmə, daşıma və ya satma  
əmlakı müsadirə olunmaqla və ya olunmamaqla üç ilədək 
müddətə azadlıqdan məhrum etmə ilə cəzalandırılır. 
234.4. Bu Məcəllənin 234.2 və 234.3-cü maddələrində nəzərdə 
tutulmuş əməllər: 
234.4.1. qabaqcadan əlbir olan bir qrup şəxs tərəfindən və ya 
mütəşəkkil dəstə tərəfindən törədildikdə; 
234.4.2. təkrar törədildikdə; 
234.4.3. külli miqdarda törədildikdə  
əmlakı müsadirə olunmaqla beş ildən on iki ilədək müddətə 
azadlıqdan məhrum etmə ilə cəzalandırılır. 
234.5. Narkotik vasitələri və ya psixotrop maddələri hazırlamaq 
üçün istifadə edilən və xüsusi nəzarət altında olan xammalın, 
prekursorların, alətlərin və ya avadanlıqların, habelə narkotik 
vasitələrin və ya psixotrop maddələrin istehsalı, hazırlanması, emalı, 
saxlanması, buraxılması, satılması, bölüşdürülməsi, daşınması, 
göndərilməsi, əldə edilməsi, istifadə edilməsi, idxalı, ixracı və ya 
məhv edilməsi qaydalarının, bu qaydalara riayət etməli olan şəxs 
tərəfindən pozulması  
minimum əmək haqqı məbləğinin iki yüz mislindən min 
mislinədək miqdarda cərimə və ya beş ilədək müddətə müəyyən 
vəzifə tutma və ya müəyyən fəaliyyətlə məşğul olma hüququndan 
məhrum edilməklə üç ilədək müddətə azadlıqdan məhrum etmə ilə 
cəzalandırılır. 
Qeyd: 
Narkotik vasitələri, psixotrop maddələri və ya prekursorları 
könüllü surətdə təhvil verən və ya narkotik vasitələrin, psixotrop 
maddələrin və ya prekursorların qanunsuz dövriyyəsi ilə bağlı 
cinayətlərin açılmasında və ya qarşısının alınmasında, bu əməlləri 
törətmiş şəxslərin aşkar edilməsində, cinayət yolu ilə əldə edilmiş 
əmlakın tapılmasında fəal iştirak etmiş şəxs cinayət məsuliyyətindən 
azad edilir. 
 
Şakir Musayev  
 
448
Bu fəsildə göstərilən narkotik vasitələrin və ya psixotrop 
maddələrin şəxsi istehlak miqdarı və digər miqdarları müvafiq 
normativ-hüquqi aktlar ilə müəyyən edilir. 
 
Maddə 284. Dövlət sirrini yayma 
284.1. Şəxs tərəfindən ona etibar edilmiş və ya xidməti vəzifəsinə 
və yaxud işinə görə ona məlum olan dövlət sirrini təşkil edən 
məlumatların yayılması, dövlətə xəyanət əlamətləri olmadıqda  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə iki ildən beş 
ilədək müddətə azadlıqdan məhrum etmə ilə cəzalandırılır. 
284.2. Eyni əməllər ağır nəticələrə səbəb olduqda  
beş ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ildən 
yeddi ilədək müddətə azadlıqdan məhrum etmə ilə cəzalandırılır. 
 
Maddə 293. İfadə verməyə məcbur etmə 
293.1. Prokuror, müstəntiq və ya təhqiqatçı tərəfindən və ya 
onların təhriki ilə dindirmə zamanı hədələməklə, şantajla, ləyaqəti 
alçaltmaqla və ya sair qanunsuz hərəkətlər tətbiq etməklə şübhə 
edilən şəxsi, təqsirləndiriləni, zərərçəkmiş şəxsi, şahidi ifadə 
verməyə, habelə eksperti rəy verməyə məcbur etmə  
üç ilədək müddətə azadlıqdan məhrum etmə ilə cəzalandırılır. 
293.2. Eyni əməllər işkəncə verməklə törədildikdə  
beş ildən on ilədək müddətə azadlıqdan məhrum etmə ilə 
cəzalandırılır. 
 
Maddə 297. Bilə-bilə yalan ifadə vermə, yalan rəy vermə və ya 
yanlış tərcümə etmə  
297.1. Məhkəmədə və ya ibtidai istintaqda şahid, zərərçəkmiş 
şəxs tərəfindən yalan ifadə vermə və ya ekspert tərəfindən bilə-bilə 
yalan rəy vermə, habelə tərcüməçi tərəfindən bilə-bilə yanlış tərcümə 
etmə 
minimum əmək haqqı məbləğinin beş yüz mislindən min 
mislinədək miqdarda cərimə və ya yüz altmış saatdan iki yüz 
Cinayət mühakimə icraatının  
məhkəmə-tibbi təminatı  
 449
saatadək ictimai işlər və ya bir ildən iki ilədək müddətə islah işləri və 
ya iki ilədək müddətə azadlığın məhdudlaşdırılması və ya altı ayadək 
müddətə azadlıqdan məhrum etmə ilə cəzalandırılır. 
297.2. Eyni əməllər şəxsin ağır və ya xüsusilə ağır cinayət 
törətməkdə ittiham olunması ilə bağlı törədildikdə  
iki ildən altı ilədək müddətə azadlıqdan məhrum etmə ilə 
cəzalandırılır. 
Qeyd: 
Bu Məcəllənin 297.1-ci maddəsində göstərilən şəxslər təhqiqatın, 
ibtidai istintaqın gedişində, məhkəmə baxışında məhkəmə tərəfindən 
hökm və ya qətnamə çıxarılanadək verdikləri ifadənin, rəyin və ya 
etdikləri tərcümənin yalan olduğunu könüllü olaraq bildirdikdə 
cinayət məsuliyyətindən azad olunurlar. 
Şəxs özünə, arvadına (ərinə), övladlarına, valideynlərinə və 
qanunvericilikdə dairəsi müəyyən edilmiş digər yaxın qohumlarına 
qarşı ifadə verməyə məcbur edilərək bilə-bilə yalan ifadə verdikdə 
cinayət məsuliyyətinə cəlb oluna bilməz. 
 
Maddə 299. İfadə verməkdən boyun qaçırmağa, yalan ifadə 
və ya yalan rəy verməyə, yaxud yanlış tərcümə etməyə məcbur 
etmə və ya pulla ələ alma 
299.1. Şahidin, zərərçəkmiş şəxsin yalan ifadə verməsi məqsədi 
ilə və ya ekspertin yalan rəy və ya yalan ifadə verməsi məqsədi ilə, 
habelə tərcüməçinin yanlış tərcümə etməsi məqsədi ilə onları pulla 
ələ alma  
minimum əmək haqqı məbləğinin beş yüz mislindən min 
mislinədək miqdarda cərimə və ya yüz səksən saatdan iki yüz qırx 
saatadək ictimai işlər və ya iki ilədək müddətə islah işləri və ya altı 
ayadək müddətə azadlıqdan məhrum etmə ilə cəzalandırılır. 
299.2. Şahidi, zərərçəkmiş şəxsi yalan ifadə verməyə, eksperti 
yalan rəy verməyə və ya tərcüməçini yanlış tərcümə etməyə məcbur 
etmə, habelə həmin şəxsləri ifadə verməkdən boyun qaçırmağa 
məcbur etmə şantajla, həmin şəxsləri və ya onların yaxın qohumlarını 
öldürmək, sağlamlığa zərər vurmaq və ya əmlakını məhv etmək və ya 
zədələmək hədəsi ilə törədildikdə  
 
Şakir Musayev  
 
450
minimum əmək haqqı məbləğinin min mislindən üç min 
mislinədək miqdarda cərimə və ya üç ilədək müddətə azadlıqdan 
məhrum etmə ilə cəzalandırılır. 
299.3. Bu Məcəllənin 299.2-ci maddəsində nəzərdə tutulmuş 
əməllər həmin şəxslərin həyatı və ya sağlamlığı üçün təhlükəli 
olmayan zor tətbiq etməklə törədildikdə  
iki ildən beş ilədək müddətə azadlıqdan məhrum etmə ilə 
cəzalandırılır. 
299.4. Bu Məcəllənin 299.1 və ya 299.2.-ci maddələrində nəzərdə 
tutulmuş əməllər mütəşəkkil dəstə tərəfindən və ya həmin şəxslərin 
həyatı və ya sağlamlığı üçün təhlükəli olan zor tətbiq etməklə 
törədildikdə  
üç ildən yeddi ilədək müddətə azadlıqdan məhrum etmə ilə 
cəzalandırılır. 
 
Maddə 300. Təhqiqat və ya ibtidai istintaq məlumatlarını 
yayma 
Qanunla müəyyən edilmiş qaydada yayılmaması barədə 
xəbərdarlıq edilmiş şəxs tərəfindən təhqiqatçının, müstəntiqin, 
prokurorun və ya məhkəmə nəzarəti funksiyasını həyata keçirən 
hakimin icazəsi olmadan təhqiqat və ya ibtidai istintaq 
məlumatlarının yayılması maraqlı şəxsə mənəvi və ya maddi ziyanın 
vurulmasına səbəb olduqda 
minimum əmək haqqı məbləğinin beş yüz mislindən min 
mislinədək miqdarda cərimə və ya iki ilədək müddətə islah işləri və 
ya altı ayadək müddətə azadlıqdan məhrum etmə ilə cəzalandırılır. 
 
Maddə 308. Vəzifə səlahiyyətlərindən sui-istifadə 
308.1. Vəzifə səlahiyyətlərindən sui-istifadə, yəni vəzifəli şəxsin 
tamah və ya sair şəxsi marağı üzərində öz qulluq səlahiyyətlərindən 
qulluq mənafeinə qəsdəq zidd olaraq istifadə etməsi vətəndaşların və 
ya təşkilatların hüquqlarına və qanuni mənafelərinə, yaxud 
cəmiyyətin və ya dövlətin qanunla qorunan mənafelərinə mühüm 
zərər vurduqda  
Cinayət mühakimə icraatının  
məhkəmə-tibbi təminatı  
 451
minimum əmək haqqı məbləğinin min mislindən iki min 
mislinədək miqdarda cərimə və ya üç ilədək müddətə müəyyən vəzifə 
tutma və ya müəyyən fəaliyyətlə məşğul olma hüququndan məhrum 
etmə və ya iki ilədək müddətə islah işləri və ya üç ilədək müddətə 
azadlıqdan məhrum etmə ilə cəzalandırılır. 
308.2. Bu Məcəllənin 308.1-ci maddəsi ilə nəzərdə tutulmuş 
əməllər ağır nəticələrə səbəb olduqda  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ildən 
yeddi ilədək müddətə azadlıqdan məhrum etmə ilə cəzalandırılır. 
Qeyd: 
Bu fəslin maddələrində vəzifəli şəxslər dedikdə daimi, müvəqqəti 
olaraq və ya xüsusi səlahiyyət üzrə hakimiyyət nümayəndəsi 
funksiyalarını həyata keçirən, yaxud dövlət orqanlarının, yerli 
özünüidarə orqanlarında, dövlət və bələdiyyə müəssisə, idarə və 
təşkilatlarında təşkilatı-sərəncamverici və ya inzibati-təsərrüfat 
funksiyalarını yerinə yetirən şəxslər başa düşülür. 
Vəzifəli şəxslər sırasına daxil olmayan dövlət qulluqçuları və 
yerli özünüidarə orqanlarının qulluqçuları müvafiq maddələrlə xüsusi 
olaraq nəzərdə tutulmuş hallarda bu fəslin maddələri ilə cinayət 
məsuliyyəti daşıyırlar. 
 
Maddə 309. Vəzifə səlahiyyətlərini aşma 
309.1. Vəzifəli şəxs tərəfindən xidməti səlahiyyətlərinin 
hüdudlarından açıq-aşkar surətdə kənara çıxan hərəkətlər etməsi 
vətəndaşların və ya təşkilatların hüquqlarına və qanuni mənafelərinə, 
yaxud cəmiyyət və ya dövlətin qanunla qorunan mənafelərinə mühüm 
zərər vurduqda  
minimum əmək haqqı məbləğinin min mislindən iki min 
mislinədək miqdarda cərimə və ya iki ilədək müddətə islah işləri və 
ya üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə və ya 
edilməməklə üç ilədək müddətə azadlıqdan məhrum etmə ilə 
cəzalandırılır. 
 
Şakir Musayev  
 
452
309.2. Bu Məcəllənin 309.1-ci maddəsində nəzərdə tutulmuş 
əməllər zor tətbiq etməklə və ya zor tətbiq etmə hədəsi ilə 
törədildikdə, yaxud silah və digər xüsusi vasitələrdən istifadə etməklə 
törədildikdə və ya ağır nəticələrə səbəb olduqda  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə üç ildən 
yeddi ilədək müddətə azadlıqdan məhrum etmə ilə cəzalandırılır. 
 
Maddə 311. Rüşvət alma 
311.1. Rüşvət verənin və ya onun təmsil etdiyi şəxsin xeyrinə 
hərəkətlərə (hərəkətsizliyə) görə, bu hərəkətlərin (hərəkətsizliyin) 
edilməsi vəzifəli şəxsin vəzifə səlahiy-yətlərinə daxil olduqda və ya 
o, öz qulluq mövqeyinə görə belə hərəkətlərə (hərəkətsizliyə) yardım 
edə bildikdə, eləcə də xidmət üzrə ümumi himayədarlığa və ya 
laqeydliyə görə vəzifəli şəxs tərəfindən şəxsən və ya vasitəçidən 
istifadə etməklə pul, qiymətli kağızlar, digər əmlak və ya əmlak 
xarakterli mənfəət şəklində rüşvət alma  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə və ya 
edilməməklə iki ildən yeddi ilədək müddətə azadlıqdan məhrum etmə 
ilə cəzalandırılır. 
311.2. Vəzifəli şəxs tərəfindən qanunsuz hərəkətlərə 
(hərəkətsizliyə) görə rüşvət alma  
üç ilədək müddətə müəyyən vəzifə tutma və ya müəyyən 
fəaliyyətlə məşğul olma hüququndan məhrum edilməklə beş ildən on 
ilədək müddətə azadlıqdan məhrum etmə ilə cəzalandırılır. 
311.3. Bu Məcəllənin 311.1 və ya 311.2-ci maddələri ilə nəzərdə 
tutulmuş əməllər: 
311.3.1. qabaqcadan əlbir olan bir qrup şəxs və ya mütəşəkkil 
dəstə tərəfindən; 
311.3.2. təkrar törədildikdə; 
311.3.3. külli miqdarda törədildikdə; 
311.3.4. hədə-qorxu tətbiq olunmaqla törədildikdə  
əmlakı müsadirə olunmaqla yeddi ildən on iki ilədək müddətə 
azadlıqdan məhrum etmə ilə cəzalandırılır. 
Cinayət mühakimə icraatının  
məhkəmə-tibbi təminatı  
 453
Qeyd: Pul məbləği, qiymətli kağızların, əmlakın və ya əmlak 
xarakterli digər mənfəətin dəyəri minimum əmək haqqı məbləğinin 
beş min misli miqdarından yuxarı olduqda rüşvətin miqdarı «külli 
miqdar» hesab olunur. 
 
Maddə 312. Rüşvət vermə 
312.1. Şəxsən və ya vasitəçidən istifadə etməklə vəzifəli şəxsə 
rüşvət vermə  
minimum əmək haqqı məbləğinin min mislindən iki min 
mislinədək miqdarda cərimə və ya minimum əmək haqqı məbləğinin 
beş yüz mislindən min mislinədək miqdarda cərimə edilməklə və ya 
edilməməklə beş ilədək müddətə azadlıqdan məhrum etmə ilə 
cəzalandırılır. 
312.2. Vəzifəli şəxs tərəfindən bilə-bilə qanunsuz hərəkətlər 
(hərəkətsizlik) etməyə görə ona rüşvət vermə və ya təkrar rüşvət 
vermə  
minimum əmək haqqı məbləğinin iki min mislindən dörd min 
mislinədək miqdarda cərimə və ya əmlakı müsadirə olunmaqla və ya 
olunmamaqla üç ildən səkkiz ilədək müddətə azadlıqdan məhrum 
etmə ilə cəzalandırılır. 
Qeyd: Rüşvət verən şəxs tərəfindən tətbiq edilən hədə-qorxu 
nəticəsində rüşvət verdikdə və ya rüşvət vermə haqqında müvafiq 
dövlət orqanına könüllü məlumat verdikdə cinayət məsuliyyətindən 
azad edilir. 
 
Maddə 313. Vəzifə saxtakarlığı 
Vəzifə saxtakarlığı, yəni vəzifəli şəxs, eləcə də vəzifəli şəxs 
olmayan dövlət qulluqçusu və ya yerli özünüidarə orqanı qulluqçusu 
tərəfindən rəsmi sənədlərə bilə-bilə yalan məlumatların daxil 
edilməsi, habelə göstərilən sənədlərdə onların həqiqi məzmununu 
təhrif edən düzəlişlərin edilməsi, bu əməllər tamah və ya sair şəxsi 
niyyətlərlə törədildikdə 
minimum əmək haqqı məbləğinin beş yüz mislindən min 
mislinədək miqdarda cərimə və ya iki yüz qırx saatadək ictimai işlər 
və ya bir ildən iki ilədək müddətə islah işləri və ya iki ilədək müddətə 
 
Şakir Musayev  
 
454
müəyyən vəzifə tutma və ya müəyyən fəaliyyətlə məşğul olma 
hüququndan məhrum edilməklə və ya edilməməklə iki ilədək 
müddətə azadlıqdan məhrum etmə ilə cəzalandırılır. 
 
Maddə 314. Səhlənkarlıq 
314.1. Səhlənkarlıq, yəni vəzifəli şəxsin işə vicdansız və ya 
laqeyd münasibəti nəticəsində öz xidməti vəzifəsini yerinə 
yetirməməsi və ya lazımi qaydada yerinə yetirməməsi vətəndaşların 
və ya təşkilatların hüquqlarına və qanuni mənafelərinə və ya dövlətin 
və ya cəmiyyətin qanunla qorunan mənafelərinə mühüm zərər 
vurulmasına səbəb olduqda  
minimum əmək haqqı məbləğinin beş yüz mislindən min 
mislinədək miqdarda cərimə və ya iki yüz otuz saatadək ictimai işlər 
və ya iki ilədək müddətə islah işləri və ya altı ayadək müddətə 
azadlıqdan məhrum etmə ilə cəzalandırılır. 
341.2. Eyni əməllə ehtiyatsızlıqdan zərərçəkmiş şəxsin ölümünə 
və ya digər ağır nəticələrə səbəb olduqda  
beş ilədək müddətə azadlıqdan məhrum etmə ilə cəzalandırılır. 
 
Maddə 335. Öz sağlamlığına zərər vurmaqla və ya sair üsulla 
hərbi xidmətdən boyun qaçırma 
335.1. Hərbi qulluqçunun öz sağlamlığına hər hansı zərər vurma 
və ya özünü xəstəliyə vurma, sənədləri saxtalaşdırma və ya sair 
aldatma yolu ilə hərbi xidmətdən boyun qaçırması, habelə hərbi 
xidmət vəzifəsini yerinə yetirməkdən imtina etməsi  
bir ilədək müddətə hərbi xidmət üzrə məhdudlaşdırma və ya iki 
ilədək müddətə intizam xarakterli hərbi hissədə saxlama ilə 
cəzalandırılır. 
335.2. Eyni əməllə müharibə vaxtı və ya döyüş şəraitində 
törədildikdə  
Üç ildən beş ilədək müddətə azadlıqdan məhrum etmə ilə 
cəzalandırılır. 
Cinayət mühakimə icraatının  
məhkəmə-tibbi təminatı  
 
 
 
 
 
 
 
 
 
 
 
 
 
 
 
 
 
 
 
 
 
Azərbaycan Respublikası Səhiyyə Nazirliyi 
Ə.Əliyev adına  ADHTİ-nin 
“Məhkəmə təbabəti və Patoloji anatomiya, hüququn əsasları kursu ilə” 
kafedrasının müdiri, 
Tibb elmləri doktoru, professor 
Şakir Məzlum oğlu Musayev 
 
CİNAYƏT MÜHAKİMƏ İCRAATININ 
MƏHKƏMƏ-TİBBİ TƏMİNATI 
 
 
 
 455
Bakı, “ ......... “    2008 
