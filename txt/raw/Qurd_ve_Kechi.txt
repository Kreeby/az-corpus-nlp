C. GÖZӘLOV 
 
 
 
 
QURD VӘ KEÇİ 
 
 
 
 
 
 
 
 
 
 
Azәrbaycan LKGİ MK Uşaq vә Gәnclәr 
Ədәbiyyatı Nәşriyyatı Bakı —1946
QURD VӘ KEÇİ 
Payızın son ayı idi. Soyuqlar 
düşmüşdü. Tez-tez gaһ yağış, gaһ 
da qar yağırdı. Qurdun neçә gün idi 
әlinә ov keçmirdi. Bәrk acımışdı. 
Qurd bir gün yemәyә bir şey 
tapmaq üçün sәһәrdәn axşama 
qәdәr ora-buranı sümsündü, şәr 
çağı gәlib bir kәndin kәnarına çıxdı. 
O, itlәrin gözünә görünmәmәk 
üçün, qısıla-qısıla yeriyib, dörd 
tәrә- fi qaratikan kolu çәpәrlәnmiş 
bir hәyәtin qabağında dayandı. 
Qurd ehtiyatla boylanıb içәri baxdı. 
Gözlәri hәyәtdә otlayan bir keçiyә 
sataşdı. 
Keçini görcәk qurdun ağzı sulandı 
vә gülә-gülә yavaşcadan: 
—Ay, ay!— dedi.— Nә yemәli 
keçidir bu!... 
Qurd һәm çәpәrin һündür 
olmasından, һәm dә itlәrin 
qorxusundan hәyәtә girә bilmәdi. O 
bir hiylә ilә keçini yanına gәtirmәk 
istәdi. 
“Bәs ona nә kәlәk qurum?” deyә 
qurd fikirlәşdi... fikirlәşdi, birdәn 
ağlına nә gәldisә çәpәrdәn hәyәtә 
boylanıb meһriban bir sәslә dedi: 
—Salam, a keçi qardaş! 
Necәsәn? Necә dolanırsan? Sәni 
görmәyә gәlmişәm. Zәһmәt çәk 
keç bu tәrәfә, bir öpüşәk, görüşәk... 
Hәm dә burda körpә yonca var, 
yeyәrsәn. Bir dә çobanın dilcavabı 
sifarişi var. Onu sәnin qulağına 
deyim. 
Keçi qurda baxıb dedi:
 
—Әleykәssalam, ay qurd lәlә! 
Niyә, pis dolanmıram. Buyurursan 
ora keçim? 
—Hә, bura, yanıma gәl, һәm bir 
dәrdlәşәk, һәm dә çobanın dilca-
vabı sifarişi var, onu sәnin qulağına 
deyim. 
—Yox, mәn keçә bilmәrәm! 
Çobanın sifarişi varsa, elә ordan da 
deyg bilәrsәn,—deyә keçi cavab 
verdi. 
Qurd nә qәdәr yalvardısa, keçi 
dediyindgn dönmәdi. Qurdun әlacı 
kәsildi, hәyәt-bacaya göz gәzdirdi, 
gördüki, keçinin yanında bir çomaq 
var, qurd üzünü çomağa tutub dedi: 
—Çomaq, çomaq, әziz çomaq, 
qurd lәlәnin sözünә bax, get o 
keçini vur! Çobanın dilcavabı 
sifarişi var, mәn onu xәlvәtcә 
keçinin qulağına demәliyәm. Keçi 
qorxub yanıma gәlmir, çoban 
mәndәn inciyәcәk. 
Çomaq uzandığı yerdәn
 
başını 
qalxızıb әsnәyә-әsnәyә dedi:
—Niyә qoymursan bir az 
dnncәlәk, ay qurd lәlә? Gecә 
sabaһa qәdәr,sәһәrdәn dә axşama 
qәdәr çobanların әlindә gәzmişәm, 
gözümü yummamışam, yuxum 
gözlәrimdәn tökülür, yenicә mür-
gülәyirdim ki, sәnin sәsinә 
oyandım. Burda isti ocağın 
qırağında uzanıb dincәldiyim yerdә, 
mәnә nә düşüb ki, günaһsız 
heyvanı vuram?! Yox, yox, qurd lә- 
lә, o mәnim işim deyil. 
Qurd çomağı barmağı ilә 
һәdәlәdi vә üzünü oçağa tutub dedi: 
—Tüstülәnib yanan ocaq, qurd 
lәlәnin sözünә bax! Get o çomağı 
yandır,çomaq keçini vurmur, 
çobanın dilcavabı sifarişi var, mәn 
onu xәlvәtcә keçinin qulağına 
demәliyәm. Keçi qorxub yanıma 
gәlmir.  Çoban mәndәn inciyәcәk. 
Ocaq qurdun sözünә ucadan 
gülüb dedi: 
—Ay qurd lәlә, o mәnim işim 
deyil! Gurһagur yanıb xörәk 
bişirdiyim
 
Yerdә, mәnә nә düşüb gedәm 
günaһsız çomağı yandıram. Çomaq 
bizim çobanlara lazım olur. Yox, 
yox, qurd lәlә, xәtrinә dәymәsin, 
mәn yandıra bilmәrәm. 
Qurd, ocağı da barmağı ilә һә-
dәlәdi vә baxdı gördü ki, çәpәrin 
dibi ilә su axır. Qurd suyu görcәk 
yağlı dilini işә salıb dedi: 
— Ay gözәl su, әziz bulaq, qurd 
lәlәnin sözünә bax! Ey dәrdlәrin 
dәrmanı su, ey yerlәrin sultanı su, 
get o ocağı keçirt, ocaq çomağı 
yandırmır, çomaq keçini vurmur, 
çobanın dilcavabı sifarişi var, mәn 
onu keçinin qulağına demәliyәm. 
Keçi qorxub yanıma gәlmir. Çoban 
mәndәn inciyәcәk. 
Su şişib köpüklәnә-köpüklәnә 
cavab verdi:
 
— Yox, yox, qurd lәlә! Mәndәn 
incimә, o mәnim işim deyil, ocağı 
bizim suçular qalayıb, üstünә 
yemәk asıblar, bu saat onlar qayıdıb 
gәlәcәklәr, üst-başlarını ocaqda 
qurudacaqlar,bişmişlәrini yeyәcәk-
lәr. Heç bu yaxşı düşmәz, ay qurd 
lәlә! Yaxşı düşmәz ki, bağlara göy 
zәmilәrә axdığım yerdә, düzyo-
lumdan dönәm, burula-burula ge- 
dәm xeyirli ocağı söndürәm. 
Suçularımı ac qoyam. Yox, qurd 
lәlә, xәtrinә dәysә dә, dәymәsә dә 
mәn söndürә bilmәrәm. 
Qurd öz-özünә fikirlәşib dedi: 
—Eybi yoxdur, ay keçi, axşam 
itlәr yatandan sonra sәni yemәsәm 
anamın südü mәnә һaram olsun! 
Qurd bunu deyib geri qayıtmaq 
istәyirdi ki, bağdan bir ovçu çıxdı. 
Qurd ovçunu görçәk quyruğunu 
qısıb meşәyә tәrәf qaçdı. Qoçaq 
ovçu qurd qaçdığı һalda onu nişan 
aldı: “part” — ovçunun güllәsi 
açıldı, qurd yıxılıb öldü. Ovçu 
qurdun dәrisini soyub evlәrinә 
gәtirdi.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
MƏKTƏB  YAŞINA ÇATMAMIŞ 
UŞAQLAR ÜÇÜN 
 
 
Redaktoru: M. S. Tahirli 
Rәssamı: Əli Səttar 
 
 
 
 
 
 
 
 
Çapa imzalanmış 1/XI-45. FQ11526. Sifariş 2237. 
Tiraj 15000 
Azәrbaycan SSR XKS yanında Poliqrafiya vә 
Nәşriyyat işlәri idarәsi. 
Azpoliqraftrestin “Qızıl Şәrq” mәtbәәsi 
Bakı, Hәzi Aslanov küç.,80. 
