MEHDİYEV X.O. 
 
 
 
 
 
AZƏRBAYCANIN SOSİAL-
İQTİSADİ İNKİŞAFINA 
RETROSPEKTİV BAXIŞ: 
müqayisəli təhlil 
 
(I KİTAB) 
 
 
 
 
 
 
Bakı  2015 
Elmi redaktoru: AMEA İqtisadiyyat İnstitutunun 
“Maliyyə, pul-kredit siyasəti” 
şöbəsinin müdiri Tanrıverdi Paşa 
 
 Rəyçilər:                 aparıcı elmi işçi, i.e.n. Ə.B.Sarıyev 
                                 aparıcı elmi işçi, i.e.n S.Seyidova 
 
Annotasiya: Bu kitab Azərbaycanın sovet və müstəqillik 
dövründə sosial-iqtisadi inkişafına retrospektiv bir baxışdır. 
Kitabda təhlil olunan materiallar Azərbaycan Respublikasında 
həyata keçirilən bazar islahatlarının sosial-iqtisadi nəticələrinin 
müasir qiymətləndirilməsi baxımından da aktualdır. Təqdim 
etdiyimiz nəşri ağ kitab da saymaq olar. Bu, o deməkdir ki, burada 
daha çox müəllifin fikirləri və rəyləri deyil, faktiki materiallara 
üstünlük verilmişdir. Bunları əyani təsvir etmək üçün müəllif, 
rəsmi statistik məlumatlar əsasında 100-dən artıq qrafik və cədvəl 
tərtib etməklə, Azərbaycan iqtisadiyyatının ümumi mənzərəsini 
verməyə çalışmışdır.  
Kitab Azərbaycanın keçmişi və gələcəyi haqqında düşünən 
hər kəs üçün nəzərdə tutulmuşdur. 
 
 
 
 
 
 
 
 
 
 
                                                           © Mehdiyev X.O., 2015 
ISBN:978-9952-8032-4-2                 © Tərtibatçı. Ideal-Print, 2015 
 
 
 
2 
 
 
MÜNDƏRİCAT 
 GİRİŞ..................................................................... 9 
      1. ƏHALİ................................................................... 14 
1.1. Demoqrafik vəziyyət.............................................. 14 
1.2. Yeyinti məhsullarının istehsalı və istehlakı............. 22 
1.3. Gəlirlər.................................................................... 30 
2. SƏNAYE................................................................ 39 
2.1. Energetika............................................................... 43 
2.2. Elektroenergetika..................................................... 46 
2.3. Metallurgiya............................................................. 47 
2.4. Maşınqayırma........................................................... 53 
2.5. Kimya sənayesi ....................................................... 56 
2.6. İstehlak məhsullarının istehsalı ............................... 59 
      3. TİKİNTİ................................................................... 64 
      3.1. Tikinti materiallarının istehsalı................................. 64 
 3.2. Tikinti sektorunun maşın təminatı .......................... 67 
 3.3. Yaşayış və sosial mədəni obyektlərin tikintisi.......... 69 
4. KƏND TƏSƏRRÜFATI........................................ 74 
  4.1. Kənd təsərrüfatında çalışan əhali və məhsuldarlıq... 77 
  4.2 Kənd təsərrüfatının mineral gübrələr və  
texnika ilə təminatı.................................................... 78 
  4.3. Bitkiçilik................................................................... 82 
  4.4. Heyvandarlıq............................................................. 91 
5. NƏQLİYYAT......................................................... 96 
6. MALİYYƏ.............................................................. 103 
 YEKUN................................................................... 110 
 İSTİFADƏ OLUNMUŞ ƏDƏBİYYAT .............. 111 
 РЕЗЮМЕ………………………………………… 112 
 RESUME…………………………………………. 112 
 
 
 
 
 
 
3 
 
 
ŞƏKİLLƏR:  
Şəkil 1. Təbii artım (əhalinin hər 1000 nəfərinə)................ 14 
Şəkil 2. Doğulanların və ölənlərin sayı............................... 15 
Şəkil 3. Xəstəxana çarpayıları............................................ 17 
Şəkil 4. Xəstəxana xidmətlərinin qiyməti, manatla   
(1 xidmət)............................................................... 18 
Şəkil 5. Sanatoriyaların və müalicə pansionatlarının sayı... 19 
Şəkil 6. Qeyri-rəsmi nikahda doğulan uşaqlar................... 20 
Şəkil 7. Məktəbəqədər təhsil müəssisələrinin sayı.............. 21 
Şəkil 8. Kolbasa məmulatlarının istehsalı (min ton)........... 23 
Şəkil 9. Duz istehsalı (min ton).......................................... 24 
Şəkil 10. Təbii çay istehsalı (min ton)................................... 25 
Şəkil 11. Makaron məmulatı istehsalı (min ton)................... 25 
Şəkil 12. Üzüm şərabı istehsalı (min dkl.)............................ 26 
Şəkil 13. Ət və ət məhsullarının adambaşına istehlakı, 
 ildə  kiloqramla.................................................... 28 
Şəkil 14. Süd və süd məhsullarının adambaşına 
 istehlakı, ildə kiloqramla...................................... 28 
Şəkil 15. Yumurtanın adambaşına istehlakı, ildə ədəd......... 29 
Şəkil 16. İstehlak qiymətləri indeksi (ilin sonuna)............... 32 
Şəkil 17. Minimum əmək haqqının yaşayış minimum  
ilə müqayisəsi (manatla)....................................... 34 
Şəkil 18. İstehlak xərcləri və cəmi gəlirlərin 
 müqayisəsi (manatla)........................................... 35 
Şəkil 19. Kütləvi kitabxanaların sayı..................................... 37 
Şəkil 20. Teatrlara gələnlərin sayı, min nəfər........................ 38 
Şəkil 21. Sənaye istehsalının indeksləri, faizlə (1990=100).. 40 
Şəkil 22. Neft hasilatı............................................................ 43 
Şəkil 23. Elektrik enerjisi istehsalı........................................ 46 
Şəkil 24. Dəmir filizi istehsalı, min ton................................. 47 
Şəkil 25. Polad istehsalı, min ton.......................................... 48 
Şəkil 26. Polad boruların istehsalı, min to............................. 48 
Şəkil 27. Qara metal prokatı, min ton.................................... 49 
Şəkil 28. Rezin və plastmas məmulatlar istehsalı, min ton... 50 
Şəkil 29. Ştanqlı quyu nasosları, min ədəd............................ 53 
4 
 
Şəkil 30. Mancanaq dəzgahlarının istehsalı (min ədəd)........ 54 
Şəkil 31. Məişət avadanlıqları istehsalı................................. 54 
Şəkil 32. Sulfat turşusu istehsalı (min ton)............................ 56 
Şəkil 33. Kaustik soda (maye) istehsalı (min ton)................ 57 
Şəkil 34. Bütün növ parçaların istehsalı (milyon kv.metr).... 59 
Şəkil 35. Xalça və xalça məmulatları (min kv.metr)............. 60 
Şəkil 36. Mebel istehsalı........................................................ 63 
Şəkil 37. Sement istehsalı (min ton)...................................... 64 
Şəkil 38. Yığma dəmir beton konstruksiyaların  
istehsalı, min kub m............................................... 65 
Şəkil 39. Pəncərə şüşəsinin istehsalı, min kv. Metr ............ 66 
Şəkil 40. Keramik plitələrin istehsalı (min kv.metr)............. 66 
Şəkil 41. Hərəkətedici kranlar, ilin sonuna sayı, ədəd 68 
Şəkil 42. Yaşayış evlərinin tikintisi (ümumi sahə,  
min kv.metr).......................................................... 69 
Şəkil 43. Ümumtəhsil məktəblərinin istifadəyə verilməsi 
(sayı) ..................................... ................................ 70 
Şəkil 44. Məktəbəqədər təhsil müəssisələrinin istifadəyə 
verilməsi (yer) ....................................................... 70 
Şəkil 45. Xəstəxana müəssisələrinin istifadəyə verilməsi 
(çarpayı sayı) ........................................................ 71 
Şəkil 46. Su kəməri xətlərinin istifadəyə verilməsi, kilometr 
..................................... .......................... 72 
Şəkil 47. Kanalizasiya xətlərinin istifadəyə verilməsi, 
kilometr 73 
Şəkil 48. Qaz xətlərinin istifadəyə verilməsi, kilometr 73 
Şəkil 49. Кənd təsərrüfatı bitkilərinin əkin sahələri  
(cəmi, 1000 hektar) ............................................... 75 
Şəkil 50. Kənd təsərrüfatında məşğul işçilərin sayı (nəfər) 77 
Şəkil 51. Kənd təsərrüfatında əkinlərə mineral  
gübrələrin verilməsi (cəmi, 1000 ton).................... 79 
Şəkil 52. Traktorların sayı, ilin sonuna (1000 ədəd)............ 80 
Şəkil 53. Taxılyığan kombaynların sayı, ilin sonuna 
 (1000 ədəd) .......................................................... 81 
Şəkil 54. Taxıl: ümumi yığım, təmiz çəkidə 
 (bütün təsərrüfat  kategoriyalarında) 83 
5 
 
 (adambaşına kiloqramla)...................................... 
Şəkil 55. Kartof istehsalı (ton) və kartofun məhsuldarlığı 
(sent/ha).................................................................... 85 
Şəkil 56. Tərəvəz və bostan bitkilərinin isthesalı (1000 ton) 86 
Şəkil 57. Tərəvəz və ərzaq bostan bitkilərinin məhsuldarlığı 
(sent/ha) ..................................... ........................... 87 
Şəkil 58. Şəkər çuğundurunun istehsalı və məhsuldarlığı 88 
Şəkil 59. Çay: yaşıl çay yarpağının ümumi yığımı 
 (1000 ton) ............................................................... 89 
Şəkil 60. Ət istehsalı, kəsilmiş çəkidə (1000 ton) 92 
Şəkil 61. Silos və yaşıl yem üçün qarğıdalı istehsalı  
və əkin sahəsi ... ...................................................... 94 
Şəkil 62. Pambıq istehsalı və əkin sahəsi .............................. 95 
Şəkil 63. Nəqliyyat sektorunda yük daşınması, 1000  
ton (bütün nəqliyyat növləri üzrə cəm) .................. 96 
Şəkil 64. Nəqliyyat sektoru və emal sənayesi arasındakı 
əlaqə ...................................................................... 97 
Şəkil 65. Dəmir yolu ............................................................. 98 
Şəkil 66. Dəniz nəqliyyatı ..................................................... 100 
Şəkil 67. Avtomobil nəqliyyatı ............................................. 100 
Şəkil 68. Dövlət borcuna xidmətlə bağlı xərclərin 
 cəmi büdcə xərclərində payı................................... 108 
 
CƏDVƏLLƏR: 
Cədvəl 1. Səhiyyənin inkişafı və tibbi kadrlar. ..................... 17 
Cədvəl 2. Ayrı-ayrı səhiyyə xidmətlərinin qiymətləri, 
manatla ..................................... ......................... 19 
Cədvəl 3. Məktəbəqədər təhsil müəssisələrinin xidməti 
 (adi tipli uşaq bağçası) .......................................... 21 
Cədvəl 4. Bəzi qida, tütün məmulatlarının və spirtli 
 içkilərin istehsalı..................................... ............. 23 
Cədvəl 5. 2013-cü il üzrə idxal və ixracın əmtəə strukturu 
(hazır ərzaq məhsulları, spirtli və spirtsiz içkilər, 
sirkə, tütün) ..................................... ..................... 27 
Cədvəl 6. Ərzaq məhsullarının adambaşına istehlakı, 
 ildə kiloqramla...................................................... 29 
6 
 
Cədvəl 7. Ev təsərrüfatlarında ayda adambaşına  
düşən gəlirlər....................................... .................. 30 
Cədvəl 8. Gəlirin alıcılıq qabiliyyəti (kq-la).......................... 33 
Cədvəl 9. Nominal əmək haqqı (mədənçıxarma sənayesində 
olan əmək haqqının hissəsi kimi) 36 
Cədvəl 10. Sənaye istehsalının mülkiyyət formalarına  
görə strukturu, yekuna nisbətən, faizlə................... 41 
Cədvəl 11. Dövlət və qeyri-dövlət ali təhsil müəssisələrini 
bitirən mütəxəssislərin istiqamətlər üzrə bölgüsü... 42 
Cədvəl 12. Sənaye istehsalının mülkiyyət formalarına 
 görə strukturu, yekuna nisbətən, faizlə.................. 44 
Cədvəl 13. 2013-cü il üzrə idxal və ixracın əmtəə 
 strukturu (mineral məhsullar)................................ 45 
Cədvəl 14. 2013-cü il üzrə idxal və ixracın əmtəə strukturu 
(plastik kütlələr, kauçuk, rezin, onlardan 
hazırlanan məmulatlar)........................................... 51 
Cədvəl 15. 2013-cü il üzrə idxal və ixracın əmtəə strukturu 
(azqiymətli metallar və onlardan hazırlanan 
məmulatlar) ..................................... ..................... 52 
Cədvəl 16. 2013-cü il üzrə idxal və ixracın əmtəə strukturu 
(maşınqayırma) ..................................... ............... 55 
Cədvəl 17. Kimya sənaye məhsulları üzrə 2013-cü il üzrə 
idxal və ixracın əmtəə strukturu (min ABŞ 
dolları) ..................................... ............................. 58 
Cədvəl 18. Toxuculuq materialları və məmulatları üzrə 2013-
cü il üzrə idxal və ixracın əmtəə strukturu (min 
ABŞ dolları) ..................................... .................... 61 
Cədvəl 19. Toxuculuq sənayesi məhsulları  
(ayaqqabılarr daxil olmaqla) ................................. 62 
Cədvəl 20. Ayaqqabı, baş geyimləri və sair məmulatlar üzrə 
2013-cü ildə idxal və ixracın əmtəə strukturu  
(min ABŞ dolları) .................................................. 
 
 
 
62 
Cədvəl 21. Müxtəlif sənaye malları üzrə 2013-cü ildə  
idxal və ixracın əmtəə strukturu ............................ 63 
Cədvəl 22. 2013-cü il üzrə idxal və ixracın əmtəə 67 
7 
 
 strukturu (min ABŞ dolları) .................................. 
Cədvəl 23. Əsas tikinti maşınlarının mövcudluğu,  
(ilin sonuna sayı, ədəd) .......................................... 68 
Cədvəl 24. Mənzil fondunun abadlığı (ilin əvvəlinə, faizlə) 74 
Cədvəl 25. Kənd təsərrüfatı müəssisələrində 1  
sentner məhsula əmək məsarifi, saat ..................... 78 
Cədvəl 26. Əsas kənd təsərrüfatı texnikası növlərinin parkı, 
ilin sonuna (ədəd) .................................................. 82 
Cədvəl 27. Dənlilər ilə özünütəminetmə səviyyəsi, faiz 84 
Cədvəl 28. Tərəvəz və bostan məhsulları ilə 
 özünütəminetmə səviyyəsi, faiz............................ 87 
Cədvəl 29. Əsas növ sənaye məhsulları ilə  
özünütəminetmə səviyyəsi, faiz............................. 89 
Cədvəl 30. 2013-cü il üzrə idxal və ixracın əmtəə  
strukturu (bitki mənşəli məhsullar) ....................... 91 
Cədvəl 31. 2013-cü il üzrə idxal və ixracın əmtəə strukturu 
(diri  heyvanlar və heyvan mənşəli məhsullar)....... 95 
Cədvəl 32. Mənfəətin iqtisadi fəaliyyət növləri üzrə strukturu 103 
Cədvəl 33. Sənaye sahələrində yaradılmış mənfəətin 
iqtisadi fəaliyyət növləri üzrə strukturu................. 104 
Cədvəl 34. Dövlət büdcəsinin gəlirlərinin strukturu................ 105 
Cədvəl 35. Dövlət büdcəsinin xərclərinin strukturu................. 105 
Cədvəl 36. Təhsil sahəsinə ayrılan xərclərin büdcənin  
ümumi xərclərində payı.......................................... 106 
Cədvəl 37. Səhiyyə sahəsinə ayrılan xərclərin  
büdcənin ümumi xərclərində payı.......................... 107 
  
  
  
  
 
 
8 
 
GİRİŞ 
 
Əziz oxucu! 
Bu kitabda Azərbaycan Respublikasının sovet dövrü ilə 
yanaşı müstəqillik dövründə həyata keçirilən “bazar islahatlarının” 
sosial-iqtisadi nəticələri təhlil olunmuşdur. Kitabda sosial-iqtisadi 
inkişafın vəziyyətini əks etdirən göstəricilərin seçimi heç də 
təsadüfi deyildir. İqtisadiyyatla bağlı  ədəbiyyatlarda adətən iki növ 
təsərrüfat fəaliyyətinə - yəni mal və məhsulların istehsalı və 
bölüşdürülməsinə rast gəlmək olar. Onların fərqli cəhətləri ilk dəfə 
olaraq qədim Yunan filosofu Aristotel  tərəfindən müəyyən 
edilmişdir. Birinci növ təsərrüfat fəaliyyəti - natural təsərrüfat və 
ya “ekonomiya”dır; tərcümədə mənası evin (ekosun) lazımi 
məhsullarla təmin edilməsi anlamını verən  bu təsərrüfat 
fəaliyyətinin əsas xüsusiyyəti istehsal və ticarətin insanların 
tələbatlarının ödənilməsinə yönəldilməsidir. İkinci növ təsərrüfat 
fəaliyyətini Aristotel xrematistika adlandırmışdır (müasir dövrdə 
bu növ təsərrüfat fəaliyyətinə “bazar iqtisadiyyatı” adı 
verilmişdir 1 ). Bu cür təsərrüfat fəaliyyətinin əsas məqsədi 
mənfəətin və daha çox qazancın əldə edilməsidir. 
Azərbaycan Respublikasında (və ümumiyyətlə postsovet 
məkanında) aparılan islahatların məqsədi - ölkədə olan təsərrüfat 
fəaliyyəti növünün dəyişdirilməsi cəhdidir, belə ki, bunu 
tələbatların ödənilməsinə fokuslaşmış təsərrüfat fəaliyyəti 
növündən mənfəətin əldə edilməsi növünə keçid2 prosesi kimi də 
anlamaq lazımdır. Belə bir şəraitdə, təsərrüfatın vəziyyətini əks 
etdirən iqtisadi terminlərdə və təsərrüfat fəaliyyətinin nəticələrini 
əks etdirən göstəricilərdə dəyişikliklər müşahidə olunur. “Bazar 
iqtisadiyyatında” istifadə olunan yeni terminləri anlamaq 
“iqtisadçıların quş-dilini” bilməyən sıravi vətəndaşlar üçün bəzən 
1  Oxucu “bazar iqtisadiyyatı” termininin yaranması haqqında Amerika 
iqtisadçısı C.K.Qelbreytin “Экономика невинного обмана: правда нашего 
времени” kitabında ətraflı məlumat tapa bilər. 
2 Keçid iqtisadiyyatı deyildikdə məhz bu nəzərdə tutulur. 
9 
 
                                                 
çox çətin olur. İnsanlar təsərrüfatın əsas məqsədinin tələbatları 
ödəmək olduğunu düşünərək, ənənəvi göstəricilərə diqqət yetirirlər 
– nə qədər taxıl yığılıb, nə qədər ev tikilib və sair. Bunun yerinə isə 
ümumi daxili məhsulun, Mərkəzi Bankın valyuta ehtiyatlarının nə 
qədər artımı haqqında məlumatlar alırlar. 3  Məsələn, SSRİ 
dövründə planlaşdırma aşağıdakı prinsiplə işləyirdi: uşaq 
beşiklərinin istehsalı gələn il dünyaya gələcək uşaqların sayı 
əsasında planlaşdırılırdı. Lakin əgər istehsalın məqsədi mənfəət 
əldə etməkdən ibarətdirsə, firmalar əhalinin tələbatını deyil, 
ödənişqabiliyyətli tələbi qiymətləndirirlər. Əhalinin 
“ödənişqabiliyyətsiz” tələbləri istehsalçıları maraqlandırmır. Məhz 
bu səbəbdən müasir dövrdə iqtisadiyyatda əsas göstəricilər 
tələbatın ödənilməsi ilə deyil, pulun hərəkəti ilə bağlı 
göstəricilərdir (rentabellik (mənfəətlilik), pulun (kreditin) qiyməti 
və sair). Ölkə səviyyəsində isə belə göstəricilər – ümumi daxili 
məhsul (ÜDM), balanslaşdırılmış büdcə, borcun məbləği və sair 
indikatorlardır. Məsələn, “Azərbaycan 2020: Gələcəyə baxış” 
inkişaf konsepsiyasına əsasən adambaşına düşən ÜDM-in həcmi 
2020-ci il üçün 2 dəfə artmalı və ya adambaşına düşən ixrac həcmi 
1000 ABŞ dollarına çatdırılmalıdır.4 Bütün bu göstəricilər natural 
göstəricilər deyil. Belə göstəriciləri yalnız müasir dövrdə qəbul 
edilmiş iqtisadi nəzəriyyə sistemində anlamaq mümkündür. 
SSRİ-də (Azərbaycan SSR daxil olmaqla) unikal xalq 
təsərrüfatı modeli yaradılmışdı. Əhalinin böyük hissəsi (xüsusi ilə 
“intellingensiya”) bu modelin daxilində yaşadıqları üçün onun 
unikallığını tam qiymətləndirə bilmirdilər. Rəsmi qəbul edilmiş 
nəzəriyyə isə bütün suallara cavabı yalnız “marksizm-leninizm5”də 
3 Təbii ki, bu məlumatlar da çox vacib olsa da, belə göstəricilərin artımı heç 
də bir mənalı olaraq ölkə əhalisinin çoxunun xeyrinə deyildir. 
4 “Xarici siyasət daxili siyasətin davamıdır” ifadəsi ixracla bağlı seçilmiş 
məqsədi çox gözəl ifadə edir. Azərbaycanda ticarətlə məşğul əhalinin 
statistikası növbəti fəsillərdə təqdim olunmuşdur. 
5 Müasir filosofun qeyd etdiyi kimi, “marksizm-leninizm” sloqanının birinci 
hissəsi (marksizm) özünəməxsus bir ağırlıqla sloqanın ikinci hissəsində 
məğlub ideologiya kimi göstərir. Lakin marksizmin strateji məğlubiyyəti heç 
10 
 
                                                 
axtarırdı. SSRİ-də dünya tarixində ilk dəfə olaraq “bazar” tipli 
deyil, “ailə” tipli xalq təsərrüfatı yaradılmışdı. Bu o deməkdir ki, 
xalq təsərrüfatında resurslar alqı-satqı ilə deyil, bir yerə yığılma – 
kooperasiya vasitəsi ilə istifadə edilirdi. Bu, “yatmış” resursları 
xalq təsərrüfatına cəlb edir və bazar iqtisadiyyatına xas olmayan 
xüsusi bir motivasiya yaradırdı. “Ailədə” resursların bir yerə 
yığılması və istifadə edilməsi planlaşdırma vasitəsi ilə həyata 
keçirilirdi. Elə bu səbəbdən də,  resursların alqı-satqısı deyil, bir 
yerə yığılaraq istifadə edilməsi SSRİ-yə Böyük Vətən 
Müharibəsinin dəhşətli dağıntılarından sonra xalq təsərrüfatını qısa 
zaman kəsiyində bərpa etməyə imkan verdi. Artıq 1948-ci ildə 
SSRİ müharibədən əvvəlki sənaye istehsalı həcmini ötmüşdü. 
Müasir bazar iqtisadiyyatı şəraitindən belə uğurların təkrar 
olunması demək olar ki, mümkün deyildir. 
Bu kitabda təhlil olunan indikatorlara gəldikdə isə qeyd 
etmək lazımdır ki, əhalinin tələbatlarının nə dərəcədə ödənilməsini 
nəzəri interpretasiyalardan asılı olmayan natural göstəricilərin 
təhlili ilə anlamaq olar. Neçə ton poladın və ya mineral gübrənin 
istehsalı və sair göstəricilər birmənalı şəkildə başa düşülən natural 
göstəricilərdir. Belə göstəricilər insanların həyatlarını normal 
şəkildə davam etdirməsinə şərait yaradır və ölkədə hökm sürən 
ideologiyadan və ya siyasi rejimdən asılı deyildir. Təbii ki, əhalinin 
adı çəkilən resurslarla təmin olunması onların rifahının artıq 
yaxşılaşdırıldığı anlamına gəlmir: əksinə, tələbatlar genişdir və 
getdikcə həddən artıq  böyüyə bilərlər. Əgər ölkədə poladın və ya 
gübrənin miqdarı normal səviyyədədirsə, insanlar onların 
mövcudluğunu hiss eləmirlər. Lakin onların miqdarı və istehsalı 
azalırsa, bunun səbəbləri araşdırılmalıdır. 
Kitabda təqdim edilən bütün rəqəmlər demək olar ki, yalnız 
rəsmi statistikaya əsasən göstərilmişdir.6 Bəzi hallarda isə dövlət 
də Lenin irsinin məğlubiyyəti deyildir və Lenin metodları indi də öz 
aktuallığını saxlayır. Lakin bu mövzu təqdim edilən kitabın predmeti 
deyildir. 
6 http://stat.gov.az/ 
11 
 
                                                                                                             
sənədlərindən, beynəlxalq sazişlərdən və digər sənədlərdən isnad 
gətirilmişdir. Belə hallar kitabda müvafiq yerlərdə qeyd 
olunmuşdur. Təsərrüfatın vəziyyətini göstərən göstəricilər 
çoxluğundan biz yalnız bir neçəsinin təhlilini təqdim etmişik. Az 
sayda olmasına baxmayaraq bu göstəricilərin dinamikası 
təsərrüfatın ümumi vəziyyətini əks etdirir. Azərbaycan SSR-yə aid 
statistik məlumatlar isə “Народное хозяйство Азербайджанской 
ССР в 1988 г./ Статистический ежегодник” adlı rəsmi mənbədən 
əldə edilmişdir. Həmçinin bu kitabda müəllifləri S.U.Qlazyev, 
S.Q.Kara-Murza və S.A.Batçikovun olduğu “Белая книга. 
Экономические реформы в России 1991-2001” kitabından bir 
sıra vacib məlumatlar istifadə olunmuşdur. 
Adətən SSRİ iqtisadiyyatından danışan hər bir “iqtisadçı” 
ən əvvəl SSRİ-də istehsal olunan məhsulların dünya bazarında 
rəqabətqabiliyyətli olmadığını qeyd edir. Lakin çox az adamlar 
nəzərə alır ki, SSRİ kimi bir dövlətə rəqabətqabiliyyətlilik heç 
lazım da deyildi, ümumiyyətlə SSRİ özünü “alverçi” dövlət kimi 
də aparmırdı. Hər halda onu da nəzərə almaq lazımdır ki, SSRİ-in 
hərbi sənayesinin məhsulları dünyada ən “rəqabətqailiyyətli” 
məhsullardan sayılırdı.  
“Bazar islahatlarının” dünya bazarlarına çıxarılan məhsullar 
çeşidinə təsirini qiymətləndirmək məqsədi ilə hər bölmənin 
sonunda müvafiq məhsullar üzrə xarici ticarət balansı da təqdim 
edilmişdir. 
Təsərrüfat sahələrinin seçilməsi iki meyar əsasında həyata 
keçirilmişdir. Əvvəla, sistem yaradan, yəni məhsullarının istehsalı 
digər sahələrin fəaliyyət göstərməsi üçün və ya ümumiyyətlə ölkə 
təsərrüfatının fəaliyyət göstərməsi üçün vacib olan sahələr 
seçilmişdir (məsələn, neft və təbii qaz, sement və sair istehsalı). 
Həmçinin, əhalinin yaşaması üçün  vacib olan sahələr də 
seçilmişdir. Məsələn, çörək və süd istehsalı və sair. Nəzərə almaq 
lazımdır ki, iqtisadiyyatın əsas məqsədi - ölkə əhalisini 
həyatəhəmiyyətli məhsullarla təmin etməkdir. Yalnız “islahatların” 
belə məhsulların istehsalına necə təsir etməsi qiymətləndirildikdən 
sonra, bu islahatların həqiqi məqsədinin nə olduğu və qarşıya 
12 
 
qoyduğu məqsədlərə çatıb-çatmaması haqqında fikirlər 
formalaşdırmaq olar. 
Kitabda verilən natural göstəricilərin dinamikasına çox qısa 
şərhlər verilmişdir. Statistik məcmuələrdə məlumatlar əsasən 
cədvəl formasında verilsə də, biz daha çox qrafik şəkillərə üstünlük 
vermişik. Belə ki, qrafik əks etdirmə bəzi sahələrdə olan 
əhəmiyyətli azalmanı daha aydın göstərir. Kitabın bir çox 
hissələrində qarşılıqlı əlaqələrin qurulması və tam aydın olmayan 
proseslərin müzakirəsi təqdim olunmamışdır. Belə müzakirələr, 
oxucuların müəyyən nəticələr çıxarmalarına yönəldilməsi kimi 
anlaşıla bilərdi. Həmçinin nəzərə almaq lazımdır ki, natural 
göstəriciləri təhlil etməklə biz əhalinin həyat səviyyəsini də 
qiymətləndirə bilərik. Lakin təkcə belə təhlil kifayət deyildir. Ona 
görə bu kitab nəzərdə tutulan kitablar seriyasından birinci hissədir. 
Müəllif kitabın hazırlanmasında istifadə edilən 
materiallarda buraxıla bilən səhvlər üzrə şərhləri çox böyük 
minnətdarlıqla qəbul və müzakirə etməyə hazırdır. 
  
13 
 
1.ƏHALİ 
1.1.Demoqrafik vəziyyət 
 
Azərbaycan Respublikasının əhalisinin sayı 2014-cü ildə 
9.447 milyon nəfər təşkil etmişdir. Əhalinin təbii artımının təhlili 
göstərir ki, Azərbaycan SSR-də Böyük Vətən Müharibəsi dövrü 
istisna olmaqla, son 70 ildə əhalinin sayına əhəmiyyətli dərəcədə 
təsir edəcək hər hansı bir demoqrafik fəlakət baş verməmişdir. 
Böyük Vətən müharibəsindən sonrakı təbii artımda olan yüksəlmə 
70-ci illərdən başlayaraq müəyyən stabil həddə bərqərar olmuşdur. 
1990-cı ildən başlayaraq əhalinin təbii artımında azalma 
müşahidə olunmuşdur və bu azalma 2004-cü ilə kimi davam 
etmişdir. 2004-cü ildən başlayaraq təbii artımda müəyyən 
yüksəlmə müşahidə olunsa da, ötən əsrin 60-70-ci illərinin 
səviyyəsi bərpa olunmamışdır və yəqin ki, bu, heç mümkün də 
olmayacaqdır. 
 
Şəkil 1. Təbii artım (əhalinin hər 1000 nəfərinə) 
 
14 
 
Nəzərə almaq lazımdır ki, ötən əsrin 70-ci illərindən 
başlayaraq ölkədən daimi yaşamaq üçün gedənlərin sayı ölkəyə 
daimi yaşamaq üçün gələnlərin sayından çox, yəni 1970-1990-cı 
illər ərzində ölkə əhalisinin miqrasiya nəticəsində azalması orta 
hesabla hər il 20.2 min nəfər olmuşdur. 1991-2007-ci illər ərzində 
miqrasiya azalması orta hesabla hər il 7.6 min nəfər təşkil etmiş, 
2008-ci ildən başlayaraq isə ölkədə miqrasiya artımı müşahidə 
olunmaqdadır (orta hesabla hər il 1.5 min nəfər). 
Təbii artımın azalması əsasən doğulanların sayının azalması 
ilə əlaqədar olmuşdur. Sonuncunun əsas səbəbləri kimi 1990-cı 
ildən sonra Qarabağ müharibəsi və xüsusi ilə urbanizasiya 
prosesləri və s. göstərilə bilər. 
 
 
 
Şəkil 2. Doğulanların və ölənlərin sayı 
 
Qeyd edilməlidir ki, urbanizasiya nəticəsində azalma ötən 
əsrin 60-cı illərində baş verən azalmadan keyfiyyətcə fərqlənir. 
Sonuncunun əsas səbəbi kənd təsərrüfatının mexanikləşdirilməsi 
15 
 
nəticəsində, kəndlərdə artıq işçi qüvvəsinin yaranması olduğu 
halda, 90-cı illərdə baş verən proseslərin səbəbi, kənd təsərrüfatı 
sahəsində baş verən kardinal dəyişikliklər (kolxoz və sovxozların 
ləğv edilməsi və fermer təsərrüfatlarına kənd əhalisinin cüzi 
hissəsinin muzdur işçi kimi cəlb edilməsi) nəticəsində yaranan 
artıq işçi qüvvəsinin şəhərlərə (əsasən Bakı şəhərinə) axını ilə 
əlaqədar olmuşdur. Həmçinin nəzərə alınmalıdır ki, rəsmi 
statistikaya əsasən son 23 ildə şəhər və kənd əhalisinin nisbəti 
əhəmiyyətli dərəcədə dəyişməmişdir. Məsələn, 1990-cı ildə şəhər 
yerlərində əhalinin sayı 53.9%, kənd yerlərində isə 46.1% təşkil 
etmişdir. 2013-cü ildə isə bu göstəricilər müvafiq olaraq 53.2% və 
46.8% təşkil etmişdir. 
Azərbaycan SSR dövrü ilə müqayisədə körpə ölümü və 5 
yaşadək uşaq ölümlərinin sayında isə azalma müşahidə 
olunmuşdur.7 Qeyd edilməlidir ki, bu azalma yalnız doğulanların 
sayının azalması ilə izah oluna bilməz və səhiyyədə bəzi pozitiv 
dəyişikliklərlə bağlıdır.  
Xəstəxana və poliklinikaların tikilməsi, rekonstruksiya 
edilməsi və lazımı avadanlıqlarla təmin edilməsi ən aktual 
məsələlərdən biridir. Bu işlərin miqyası Azərbaycan SSR-də 
yüksək səviyyədə saxlanılırdı. İslahatlardan sonra bu işlərdə 
azalma müşahidə olunmağa başlamışdır. 1991-ci ildə əhalinin hər 
10 min nəfərinə düşən xəstəxana çarpayılarının sayı 99.9 olduğu 
halda, 2000-ci ildə bu göstərici 89.7, 2013-cü ildə isə 46.8 ədəd 
təşkil etmişdir. Xəstəxana çarpayılarının ümumi sayından xəstə 
uşaqlar üçün olan çarpayıların sayı da azalmışdır. Belə ki, 1991-ci 
ildə 0-17 yaşlı uşaqların hər 10 min nəfərinə düşən çarpayıların 
sayı 44.6 olduğu halda, 2013-cü ildə bu göstərici 23.4 təşkil 
etmişdir (təxminən iki dəfə azalma).  
 
7  1992-1994-cü illər Qarabağ müharibəsi ilə əlaqədar travmalar, 
zəhərlənmələr və xarici səbəblərin təsirinin digər nəticələrindən ölənlərin 
sayı təxminən iki dəfə artmış, lakin 1995-ci ildən sonra əvvəlki səviyyəyə 
qayıtmışdır. 
16 
 
                                                 
 
Şəkil 3. Xəstəxana çarpayıları 
 
Cədvəl 1. Səhiyyənin inkişafı və tibbi kadrlar 
  1991 2013 
Bütün ixtisaslardan olan həkimlərin sayı, 
min nəfər 27.5 32.3 
əhalinin hər 10 000 nəfərinə 38.7 35.0 
Orta tibb işçilərinin sayı, min nəfər 68.0 57.5 
əhalinin hər 10 000 nəfərinə 95.8 62.3 
Xəstəxana müəssisələrinin sayı 731 539 
onlarda çarpayılarının sayı, min  70.9 43.2 
əhalinin hər 10 000 nəfərinə 99.9 46.8 
Əhaliyə ambulatoriya-poliklinika yardımı 
göstərən  müalicə   müəssisələrinin sayı  1826 1,725 
Ambulator-poliklinik müəssisələrin gücü 
(bir növbədə gəlişlərin sayı), min 108.9 105.5 
əhalinin hər 10 000 nəfərinə 153.4 114.2 
 
Xəstəxana çarpayılarının sayının azalmasının əsas 
səbəblərindən biri - beynəlxalq standartlara əsasən bir çarpayıda 
yatan xəstəyə düşən sahənin artırılmasıdır. Yeni “beynəlxalq 
17 
 
standartlara” uyğunluq, xəstələrin hesabına təşkil edilir, başqa 
sözlə, yeni xəstəxanaların tikilib istifadəyə verilməsi əvəzinə, 
mövcud xəstəxanalarda çarpayıların sayı azaldılır. 
Xəstəxana müəssisələrinin sayında azalma həkimlərin 
sayının artımı ilə müşahidə olunmuşdur. Bu məlumatı aşağıdakı 
cədvəldə aydın görmək olar. 
Azərbaycan SSR-də tibbi xidmətlərin formal olaraq pulsuz 
olmasının əsl dəyərini bazar iqtisadiyyatı dövründə özəl 
klinikaların açılması ilə tam qiymətləndirmək mümkün oldu. 
 
 
 
Şəkil 4. Xəstəxana xidmətlərinin qiyməti, manatla (1 xidmət) 
 
Müasir dövrdə səhiyyə xərcləri əhalinin büdcəsində 
getdikcə böyük rol oynamağa başlayır. Məsələn, 2001-ci ildə ev 
təsərrüfatlarının xərclərində səhiyyə xərcləri 2% olduğu halda, 
2013-cü ildə bu göstərici 5% olmuşdur. Bundan əlavə ayrı-ayrı 
səhiyyə xidmətləri üzrə də böyük artım müşahidə olunmuşdur. 
Aşağıdakı cədvəldə belə məlumatlar toplanmışdır. 
Sovet səhiyyə sisteminin xüsusi elementlərindən biri 
sanatoriyalar idi. Fəaliyyət göstərdikləri dövrdə bu sanatoriyalar 
həm mütəxəssislər, həm də adi insanlar tərəfindən xəstəliklərdən 
profilaktika və müalicədən sonrakı reabilitasiya vasitəsi kimi 
yüksək qiymətləndirilirdi.  
 
18 
 
Cədvəl 2. Ayrı-ayrı səhiyyə xidmətləri qiymətləri, manatla 
 
Xidmətin adı Ölçü 
vahidi 
2006 2013 Artım 
Terapevt xidmətləri 1 xidmət 3.40 11.45 237% 
Göz həkimi xidmətləri 1 xidmət 3.00 9.79 226% 
Kardioloq həkimi 
xidmətləri 
1 xidmət 4.07 16.92 316% 
Dişin çəkilməsi 1 xidmət 2.56 5.12 100% 
Dişin müalicəsi 1 xidmət 3.78 13.48 257% 
Protezist həkimi xidməti 1 xidmət 25.01 52.65 111% 
Tibbi tədqiqat: ultrasəs 
tədqiqatı 
1 xidmət 4.50 11.54 156% 
Flüoroqrafiya 1 xidmət 2.93 10.08 244% 
Qanın ümumi analizi   1 xidmət 1.92 6.65 246% 
 
 
Şəkil 5.Sanatoriyaların və müalicə pansionatlarının sayı 
 
Bu müəssisələrin özəlləşdirilməsi və Həmkarlar İttifaqı 
sisteminin zəifləməsi nəticəsində sanatoriyalardan istifadə 
azalmışdır. Sanatoriya və müalicə pansionatlarının sayının 
19 
 
dinamikası aşağıdakı qrafikdə əks olunmuşdur. 1988-ci il ilə 
müqayisədə belə müəssisələrdə olan çarpayıların sayı təxminən 2.6 
dəfə azalmışdır. Belə ki, 1988-ci ildə sanatoriya və müalicə 
pansionatlarında çarpayıların sayı 15 min olduğu halda, 2014-cü 
ildə bu göstərici 6 min təşkil etmişdir.  
 
 
 
Şəkil 6. Qeyri-rəsmi nikahda doğulan uşaqlar 
 
“Bazar islahatları” ailələrə ağır zərbə vurmuşdur. Belə ki, 
islahatlar rəsmi qeydə alınmamış nikahda olan qadınlar tərəfindən 
doğulan uşaqların sayının kəskin artması ilə nəticələnmişdir. 2013-
cü ildə ölkədə doğulanların 14.5% qeyri-rəsmi nikahda olub. Bu 
Azərbaycanda sabit ailələri qida və qayğı mənbəyi olmayan 
uşaqlar kontingenti yaradır.  
Eyni zamanda dövlət tərəfindən uşaqlara qayğı sistemi də 
sistematik olaraq geriləmişdir. SSRİ dövründə çox vacib ictimai 
institut olan uşaq bağçaları ötən ərsin 90-cı illərinin sonlarında 
ideoloji kompaniyaların hədəf obyektinə çevrilmişdi. Lakin buna 
baxmayaraq 90-cı illərin sonuna qədər yeni uşaq bağçaları tikilir, 
köhnələr isə yenidən təmir olunurdu. Keçirilən islahatlar 
20 
 
məktəbəqədər təhsil müəssisələrinin əsas tərkib hissələrindən olan 
uşaq bağçalarının sayının azalması ilə müşayiət olunmaqdadır. 
 
 
Şəkil 7.Məktəbəqədər təhsil müəssisələrinin sayı 
 
Cədvəl 3. Məktəbəqədər təhsil müəssisələrinin xidməti 
 (adi tipli uşaq bağçası) 
Məhsu-
lun adı 
Ölçü 
vahidi 2006 2007 2008 2009 2010
8 2011 2012 2013 
Məktəbə-
qədər  
təhsil 
müəssisə-
lərinin 
xidməti 
(adi tipli 
uşaq bağ-
çası)  
Adam 
/ay 
(ma-
natla 
0.26 0.20 0.28 0.50 101,81 172.06 185.24 189.21 
8  2010-cu ildən özəl bağçaların tarifləri əlavə olunmuşdur. Lakin özəl 
bağçaların həm sayının artması, həm də daha keyfiyyətli xidmət 
göstərməsinə görə cari təhlilin məqsədi üçün göstərilən qeyd vacib deyil. 
21 
 
                                                 
Göründüyü kimi məktəbəqədər təhsil müəssisələrinin 
sayında azalan dinamika müşahidə olunur. Paralel olaraq 
məktəbəqədər təhsil müəssisələrinin xidmət haqqında artım 
müşahidə olunur. 2013-cü ildə ölkədə iqtisadiyyat üzrə nominal 
əmək haqqının 425 manat olmasını nəzərə alsaq, uşaq bağçası 
xidmətləri nominal əmək haqqının 44% təşkil etmişdir. 9  Dövlət 
statistika komitəsinin məlumatına əsasən xidmət haqqı aşağıdakı 
kimi dəyişmişdir. 
 
1.2. Yeyinti məhsullarının istehsalı və istehlakı 
 
Azərbaycan SSR-də qida məhsullarının istehsalı ilə məşğul 
olan müasir yeyinti məhsulları sənayesi yaradılmışdı. Lakin “bazar 
islahatları” bu sektor üzrə istehsala da mənfi təsir göstərmişdir. 
Qida məhsullarının istehlakının əsas göstəricilərini nəzərdən 
keçirək. Nəzərə alınmalıdır ki, bu bölmədə yalnız sənaye mənşəli 
qida məhsullarının dinamikası təhlil edilmişdir. Heyvandarlıq və 
bitkiçilik məhsullarının istehsalı haqqında geniş məlumat kənd 
təsərrüfatı bölməsində təqdim olunub. 
Əvvəlcə qeyd edilməlidir ki, bir sıra məhsullar üzrə pozitiv 
dəyişikliklər qeydə alınmışdır. Məsələn, Azərbaycan SSR-in 
müvafiq göstəriciləri ilə müqayisədə bitki yağlarının istehsalı 2 
dəfə, alkoqolsuz içkilərin istehsalı isə təxminən 4 dəfə artmışdır. 
Lakin bir sıra neqativ tendensiyalar da müşahidə olunur və 
onların nəzərdən keçirilməsi zəruridir. Əvvəlcə qeyd edək ki, bitki 
yağlarının istehsalının artmasına baxmayaraq özünütəminetmə 
səviyyəsi hələ ki, aşağı səviyyədədir. Belə ki, bu məhsul üzrə 
2013-cü ildə özünütəminetmə səviyyəsi 47% olmuşdur. Bu o 
deməkdir ki, ölkə daxilində istifadə olunan bitki yağlarının yarıdan 
çoxu xaricdən idxal olunur. Marqarin məhsullarının istehsalı 
Azərbaycan SSR-in müvafiq göstəricisindən cəmi 4% artıq 
9 Təbii ki, aylıq adambaşına düşən gəlir daha da aşağıdır. Məsələn, 2013-cü 
ildə ev təsərrüfatlarında ayda adambaşına düşən gəlirlər 214.7 manat təşkil 
etmişdir. 
22 
 
                                                 
olmuşdur və 2013-cü ildə özünütəminetmə səviyyəsi 99% təşkil 
etmişdir. 
 
Cədvəl 4. Bəzi qida, tütün məmulatlarının və spirtli  
içkilərin istehsalı 
 
Məhsulun adı 1988 2012 1988-ci il ilə 
müqayisədə 
dəyişim 
Bitki yağları, min ton 49,8 99,8 100% 
Konservləşdirilmiş tərəvəz və 
meyvələr, min ton 135,20 147,3 9% 
Papiros və siqaretlər, milyard 
ədəd 7,3 1,8 -75% 
Alkoqolsuz içkilər, min dkl. 5142 25362 393% 
Mineral sular, mln. dkl. 10,2 6,24 -39% 
Marqarin məhsulları, min ton 22,2 23,1 4% 
Pivə, mln. dkl. 4,0 4,8 19% 
 
 
Şəkil 8. Kolbasa məmulatlarının istehsalı (min ton) 
23 
 
 
Analoji göstərici meyvə və tərəvəz konservlərinin 
istehsalında da qeydə alınmışdır: istehsal 1988-ci illə müqayisədə 
cəmi 9% artıb və özünütəminetmə səviyyəsi 2013-cü ildə 91% 
olmuşdur. 
Kolbasa məmulatlarının istehsalı Azərbaycan SSR-lə 
müqayisədə əhəmiyyətli dərəcədə azalmışdır. Belə ki, 2012-ci ildə 
istehsalın həcmi 1988-ci ildə istehsal olunmuş kolbasa 
məmulatlarının 14%-i təşkil etmişdir. 
 
 
Şəkil 9. Duz istehsalı (min ton) 
 
Son illərdə duz istehsalında müəyyən artım qeydə alınsa da, 
2012-ci ildə bu sahədə istehsal həcmi 1988-ci ilin istehsalının 
24%-ni təşkil etmişdir.  
Duz istehsalı 1988-ci ilin göstəricisindən 4 dəfədən çox 
azalmasına baxmayaraq, son illər müəyyən artım müşahidə 
olunmuşdur və özünütəminetmə səviyyəsi 2013-cü ildə 80% təşkil 
etmişdir (2007-ci ildə müvafiq göstərici 12% təşkil etmişdir). 
 
24 
 
 
Şəkil 10. Təbii çay istehsalı (min ton) 
 
Təbii çay istehsalında da azalma müşahidə olunmuşdur. 
Belə ki, 2012-ci ilin istehsalı 1988-ci ilin müvafiq göstəricisinin 
48%-ni təşkil etmişdir (yəni təxminən 2 dəfə azalma). Təbii çay 
üzrə özünütəminetmə səviyyəsini də qənaətbəxş sayıla bilməz. 
Belə ki, 2013-cü ildə bu göstərici 54.7% təşkil etmişdir. Bu o 
deməkdir ki, əgər 1988-ci ilin istehsal səviyyəsi saxlanılsa idi, 
özünütəminetmə səviyyəsi təxminən 100% ola bilərdi. 
 
 
Şəkil 11. Makaron məmulatı istehsalı (min ton) 
25 
 
İki dəfədən çox azalma makaron məmulatlarının 
istehsalında da müşahidə olunmuşdur. Belə ki, 2012-ci ilin 
istehsalı 1988-ci ilin müvafiq göstəricisinin yalnız 44%-ni təşkil 
etmişdir. Daxili istehsalın azalması təbii olaraq idxalın artımı ilə 
müşahidə olunmuşdur. Makaron məmulatları üzrə özünütəminetmə 
səviyyəsi 2013-cü ildə 52.6% təşkil etmişdir. Bu isə o deməkdir ki, 
1988-ci ilin istehsal səviyyəsi saxlanılsa idi, demək olar ki, 
makaron məmulatlarına olan tələbat daxili istehsal vasitəsi ilə 
təmin edilə bilərdi. 
 
 
 
Şəkil 12. Üzüm şərabı istehsalı (min dkl.) 
 
Şərab istehsalında da əhəmiyyətli azalma müşahidə 
olunmuşdur. Belə ki, araq istehsalı 1.8 dəfə, üzüm şərabı üzrə 5.2 
dəfə, şampan şərabı üzrə 62.3 dəfə, konyak üzrə isə 18.7 dəfə 
azalma müşahidə olunmuşdur.  
Təbii ki, ölkə daxilində istehsalın azalması idxalın artımı ilə 
kompensasiya edilir. İdxalın miqyasını anlamaq üçün ərzaq 
məhsulları və spirtli içkilər üzrə xarici ticarətin dinamikasına nəzər 
yetirək. Göründüyü kimi bu məhsul növləri üzrə mənfi saldo qeydə 
alınmışdır (şəkər və şəkərdən hazırlanan qənnadı məmulatlar 
istisna olmaqla). 
 
26 
 
Cədvəl 5. 2013-cü il üzrə idxal və ixracın əmtəə strukturu 
 (hazır ərzaq məhsulları, spirtli və spirtsiz içkilər, sirkə, tütün) 
 
Min ABŞ dolları İdxal İxrac Saldo 
Cəmi 813,625.8 346,815.2 -466,810.6 
Ətdən və balıqdan alınan hazır 
məhsullar 15,426.8 10,380.1 -5,046.7 
Şəkər və şəkərdən hazırlanan 
qənnadı məmulatları 228,972.2 243,840.2 14,868.0 
Kakao və ondan hazırlanan 
məhsullar 47,180.9 16,268.1 -30,912.8 
Taxıldan, undan və ya süddən 
alınan hazır məhsullar, unlu 
qənnadı məmulatları 54,420.2 3,462.3 -50,957.9 
Tərəvəz, meyvə, qoz-fındıq və 
bitkilərin digər hissələrinin emal 
məhsulları 27,205.7 21,964.9 -5,240.8 
Sair  müxtəlif  ərzaq  məhsulları 25,104.9 1,801.9 -23,303.0 
Spirtli və spirtsiz içkilər, sirkə 62,206.0 30,946.5 -31,259.5 
Yeyinti sənayesinin qalıqları  və  
tullantıları 14,279.7 7,393.8 -6,885.9 
Tütün və tütünün sənaye 
əvəzediciləri 338,829.4 10,757.4 -328,072.0 
 
Cədvəldən göründüyü kimi ən böyük mənfi saldo tütün və 
tütün sənaye əvəzediciləri üzrə qeydə alınmışdır. Bunun əsas 
səbəblərindən biri ucuz idxalın yerli istehsalı əvəzetməsidir. 
Məsələn, 2000-ci il ilə müqayisədə 2013-cü ildə ölkədə 5 dəfə az 
(və ya 13.8 min ton az) tütün istehsal edilmişdir. Müvafiq olaraq 
tütünün əkin sahəsi təxminən 7 dəfə (və ya 6.9 min hektar) 
azalmışdır. 
İndi isə  əsas ərzaq məhsulları istehlakının dinamikasına 
nəzər yetirək. Aşağıdakı qrafikdən göründüyü kimi ət və ət 
məhsullarının adambaşına istehlakı hələ də, 1988-ci ildəki  
səviyyəsinə çatmamışdır. Belə ki, 1988-ci ildə adambaşına ət və ət 
27 
 
məhsullarının istehlakı ildə 38 kq. olduğu halda, 2013-cü ildə bu 
göstərici 33.8 kq. təşkil etmişdir. 
 
 
Şəkil 13. Ət və ət məhsullarının adambaşına istehlakı,  
ildə kiloqramla 
 
Şəkil 14. Süd və süd məhsullarının adambaşına istehlakı, 
 ildə kiloqramla 
 
Süd və süd məhsullarının istehlakında da hələ ki 
Azərbaycan SSR-nin müvafiq göstəricisi daha yüksəkdir. Belə ki, 
1988-ci ildə bu ərzaq məhsulunun illik istehlakı 306 kq. olduğu 
halda, 2013-cü ildə bu göstərici 285 kq. olmuşdur. 
28 
 
 
 
Şəkil 15.Yumurtanın adambaşına istehlakı, ildə ədəd 
 
İnsan orqanizmi üçün heyvani zülalların digər vacib 
mənbəyi sayılan  yumurta istehlakı da Azərbaycan SSR-də müasir 
dövrlə müqayisədə daha yüksək olmuşdur.  
Qənd və qənnadı məmulatlarının istehlakında da azalma 
müşahidə olunmuşdur. Belə ki, 1988-ci ildə adambaşına istehlak 
ildə 41.3 kq. olduğu halda, 2013-cü ildə bu göstərici 31.5 kq. təşkil 
etmişdir. 
 
Cədvəl 6. Ərzaq məhsullarının adambaşına istehlakı, ildə 
kiloqramla 
Məhsul 1988 2013 
Çörək və çörək məhsulları 155 141,6 
Kartof 27 64,2 
Tərəvəz və bostan bitkiləri 65 103,8 
Balıq və balıq məhsulları 4,3 7,1 
 
Əksinə olaraq, balıq istehlakı üzrə pozitiv dəyişim qeydə 
alınmışdır. Belə ki, 1988-ci ildə balıq və balıq məhsullarının 
istehlakı 4.3 kq. olduğu halda, 2013-cü ildə müvafiq göstərici 7.1 
kq. təşkil etmişdir (təxminən 65% artım). Ərzaq məhsulları və  
bəzi digər qrup məhsullar üzrə də artım qeydə alınmışdır . 
29 
 
1.3 Gəlirlər 
 
İnsanın (ailənin) maddi rifahı ən öncə əsas həyat 
nemətlərinin qiymətləri və gəlirlərin nisbəti ilə müəyyən olunur. 
Əvvəlcə əhalinin gəlirlərinin strukturuna nəzər salaq. Ev 
təsərrüfatları büdcəsinin statistikası Dövlət Statistika Komitəsinin 
rəsmi veb saytında 2001-ci ildən başlayaraq dərc olunur. Qısa 
müddətli statistika olmasına baxmayaraq bəzi nəzərə çarpan 
dəyişiklikləri görmək mümkündür. Ən ciddi dəyişiklik əhalinin 
gəlirlərində əmək fəaliyyətindən qaynaqlanan gəlirlərin payının 
azalmasıdır. Bu əhali arasında gəlirlərə görə ciddi fərqlərin 
yaranmasının və sosial təbəqələşmənin əsasıdır. 
 
Cədvəl 7. Ev təsərrüfatlarında ayda adambaşına  
düşən gəlirlər 
 
  2001 2013 
Gəlirlər – cəmi 98% 100% 
Məşğulluqdan gəlirlər 40% 33% 
Alınmış cari transfertlər 10% 16% 
Digər gəlirlər 49% 51% 
 
Alınmış cari transferlərin əsas hissəsi pensiyalarda ifadə 
olunmuşdur. Digər gəlirlərin əsas hissəsi isə sahibkarlıq 
fəaliyyətindən əldə olunan gəlirlərdir (icarə, əmlak və sair 
gəlirlərin payı cüzidir). İlkin olaraq özünəməşqulluqdan gəlirlərin 
artması “bazar islahatlarının” uğurlu keçdiyi təsəvvürünü yarada 
bilər. Lakin daha dərin təhlil başqa nəticələr verir. Belə ki, rəsmi 
statistikaya görə 2013-cü ildə ölkədə 234 634 fiziki şəxs fərdi 
sahibkar olmuşdur və bunların 84% (və ya 196 467-si) ticarət, 
nəqliyyat və anbar təsərrüfatı sahəsində çalışanlardır. Sırf ticarətlə 
məşğul fiziki şəxs fərdi sahibkarların sayı isə 171 646 (və ya 73%) 
təşkil etmişdir. Bu o deməkdir ki, sahibkarlıq əsasən “alış-veriş” 
sahəsində yer almışdır. Digər rəsmi göstəricilər də bunu sübut edir. 
30 
 
Belə ki, Statistika Komitəsinin məlumatına əsasən ticarətlə məşğul 
əhalinin sayı 2013-cü ildə 664.4 min nəfər10 və ya iqtisadiyyatın 
bütün sahələrində məşğul əhalinin sayının 15% təşkil etmişdir. 
Müqayisə üçün 1988-ci ildə xalq təsərrüfatında çalışan əhalinin 
yalnız 6.4%-i  ticarət sahəsində 11 məşğul idi.  
Həmçinin, 1988-ci ildə sənaye və tikintidə məşğul əhalinin 
26%-i işləyirdisə, 2013-cü ildə bu göstərici 14% təşkil etmişdir. 
Qeyd edək ki, sənaye və tikintidə azalma heç də məhsuldarlığın 
artması hesabına baş verməmişdir (daha ətraflı məlumat üçün 
“Sənaye” bölməsində təqdim edilib). 
Əhalinin böyük hissəsinin əsas gəlir mənbəyi - əmək haqqı, 
əmək qabiliyyəti olmayan insanlar üçün isə orta əmək haqqının 
məbləğindən asılı olaraq hesablanan təqaüdlər və sosial 
müavinətlərdir. Bu səbəbdən, əhalinin rifahının qiymətləndirilməsi 
məqsədi ilə orta əmək haqqının alıcılıq qabiliyyətinin 
qiymətləndirilməsi məqsədəuyğun olardı. 
Dövlət Statistika Komitəsinin rəsmi məlumatına görə ərzaq 
məhsulları üzrə istehlak qiyməti indeksi 2013-cü ilin dekabr ayında 
205.8 təşkil etmişdir (2005=100).  
Lakin bəzi sadə hesablamalar qida məhsulları üzrə artımın 
daha çox olduğunu göstərir. Hesablamaların real natural 
göstəricilərə yaxın olması məqsədi ilə istehlak olunan qida 
məhsullarının kaloriliyi istifadə edilmişdir. Belə ki, 2005-ci ildə ev 
təsərrüfatlarında istehlak edilmiş qidanın kaloriliyi 2445 kkal. 
təşkil etmiş (sutkada adambaşına) və qida məhsullarına çəkilən 
xərc ayda 28 manata bərabər olmuşdur. 2013-cü ildə istehlak 
olunan qida məhsullarının kaloriliyi 2906 kkal., qida məhsullarına 
çəkilən xərc isə 92 manat olmuşdur. Bu o deməkdir ki, 2005-ci ildə 
olan kalorili qida məhsulunun istehlakı üçün 2013-cü ildə 77 manat 
xərc çəkmək  lazım olmuşdur (2005-ci ildə isə 28 man.). Yəni qida 
məhsulları üzrə qiymət indeksi 276 olmuşdur (2005-ci ildə 205.8).  
10 Nəqliyyat vasitələrinin təmiri daxil olmaqla 
11  “Включая общественное питание, материально техническое 
снабжение и сбыт; заготовки.” 
31 
 
                                                 
 
 
 
Şəkil 16.  İstehlak qiymətləri indeksi (ilin sonuna) 
 
Hesablamaları qida vasitəsi ilə alınmış zülal, karbohidrat və 
yağlar vasitəsi ilə həyata keçirdikdə isə müvafiq indeks 324 təşkil 
etmişdir. Buradan belə nəticə çıxarmaq olar ki, ərzaq 
məhsullarında rəsmi tanınmış inflyasiyadan başqa qidalı 
məhsulların və kaloriliyin azalması müşahidə olunan “gizli” 
inflyasiya da qeydə alınmışdır.İndi isə əhalinin gəlirlərinin alıcılıq 
qabiliyyətini nəzərdən keçirək.  
Son illərdə əhalinin gəlirlərinin artması unikal bir uğur kimi 
ictimaiyyətə təqdim edilir. Lakin tarixi perspektivdən baxdıqda 
hələ ki, müəyyən göstəricilər üzrə Azərbaycan SSR-in müvafiq 
göstəriciləri bərpa edilməmişdir. Təhlilə başlamamışdan qeyd 
etmək lazımdır ki, yeni dövrdə istehlak malları üzrə orta qiymətlər 
əsas məhsul qrupları üzrə deyil, çox geniş assortiment üzrə verilir. 
Belə ki, 1988-ci ilin statistik məcmuəsində 19 sayda əsas istehlak 
mallarının qiymətləri verildiyi halda, 2013-cü il üzrə 145 adda qida 
məhsullarının qiymətləri haqqında məlumat verilmişdir . Bu 1988-
ci ilin göstəriciləri ilə müasir göstəricilərin müqayisəsini bir qədər 
32 
 
çətinləşdirir. Lakin bəzi məhsullar üzrə müqayisəli təhlillər vermək 
olar. Aşağıdakı cədvəldə nominal əmək haqqının bəzi məhsullar 
üzrə alıcılıq qabiliyyəti dinamikada təqdim edilmişdir. 
 
Cədvəl 8. Gəlirin alıcılıq qabiliyyəti (kq-la) 
 
Məhsul 1988 2006 2013 
Sümüklü mal əti (doğranmış, çəkidə) 47 19 28 
Köhnə kartof 562 186 352 
Qara və yaşıl çay 14 28 50 
Toyuq yumurtası 104 80 195 
Şəkər 108 105 152 
 
Cədvəl 8-dən göründüyü kimi, çay, yumurta və şəkər üzrə 
1988-ci ilin göstəricisi bərpa edilmişdir və daha yüksək səviyyə 
qeydə alınmışdır. Lakin mal əti, kartof üzrə itkilər hələ də bərpa 
olunmamışdır. 
Gəlirlərin məbləğinin və strukturunun dəyişməsi insanların 
rifahını xarakterizə edən ən vacib göstəricilərdən biri olan 
mənzilləri əhalinin böyük bir hissəsi üçün əlçatmaz etmişdir. SSRİ 
dövründə əhaliyə verilən mənzillərin böyük hissəsi sənaye və kənd 
təsərrüfatı müəssisələri tərəfindən tikilirdi. Özəlləşdirmədən 12 
sonra müəssisələr demək olar ki bu fəaliyyətlərini dayandırdılar. 
Bakı şəhərində olan mənzillərin 1988-ci ildə olan qiyməti haqqında 
rəsmi məlumat tapa bilmədiyimizdən S.Q.Kara-Murzanın yuxarıda 
adı çəkilən kitabından bir sitatı qeyd edək: «..1986-1987-ci illərdə 
Moskvanın ilkin bazarında 1 kv.m. mənzil sahəsi 192 manat təşkil 
edirdi ki, bu da bütün RSFSR üzrə orta aylıq əmək haqqının 89%-i 
demək idi. Beləliklə 2 otaqdan (18 və 22 kv.m.) ibarət standart 
mənzil 3 ilin ortalama əmək haqqı qiymətində idi (həm də mənzil 
haqqı 15 illiyə nisyə, demək olar ki, çox cüzi faizlə verilirdi).  
12 “Özəlləşdirmə” termininin rus dilində olan “Денационализация”, yəni 
mülkiyyətin millətin əlindən alınması, başa düşülməlidir. 
33 
 
                                                 
Bu cür vəziyyət SSRİ-nin paytaxtında qeydə alınıb. 
Konservativ yanaşaraq Bakı şəhərində də analoji vəziyyətin 
olduğunu fərz edək. Lakin əvvəlcə qeyd edək ki, islahatlar 
nəticəsində dövlət tərəfindən əhaliyə pulsuz mənzillərin verilməsi 
kəskin azalmışdır. Bunun əvəzində isə mənzil bazarı yaranmış və 
təbii ki, mənzillərin qiyməti də kəskin artmışdır. Müasir dövrdə 
yuxarıda qeyd etdiyimiz sitatda göstərilən mənzili almaq üçün neçə 
illik əmək haqqı tələb olunur? İqtisadiyyat üzrə cəmi nominal 
əmək haqqı 2013-cü ildə 425 manat təşkil etmişdir. 2013-cü ildə 
ilkin mənzil bazarında 1 kvadrat metrin qiyməti isə 1056 manat 
təşkil etmişdir. 13  Bu məlumatlar əsasında yuxarıda göstərilən 
xarakteristikalı mənzili 6 ildə bir az çox orta aylıq əmək haqqı 
hesabına almaq olar. Ümumiyyətlə 2013-cü ildə ilkin mənzil 
bazarında 1 kvadrat metrin qiyməti iqtisadiyyat üzrə orta nominal 
əmək haqqının 248%-ni təşkil etmişdir. 
 
 
Şəkil 17. Minimum əmək haqqının yaşayış minimum ilə 
müqayisəsi (manatla) 
 
13 http://www.mbagroup.az/ 
34 
 
                                                 
“Bazar iqtisadiyyatının” xarakterik göstəricilərindən biri 
yaşayış minimumudur. Azərbaycanda yaşayış minimumu “Növbəti 
il üçün yaşayış minimumu” qanunu ilə müəyyən edilir. 2013-cü 
ildə yaşayış minimumu ölkə üzrə əmək qabiliyyətli insanlar üçün 
125 manat14 səviyyəsində müəyyən edilmişdir. Təhlil məqsədi ilə 
bu göstəricini istifadə edək. 
Statistika komitəsinin məlumatına əsasən 2013-cü ildə 
gəlirləri 125 manatdan az olan ev təsərrüfatlarının bütün ev 
təsərrüfatlarında payı 11% olmuşdur. Bu o deməkdir ki, hər 100 
ailədən 11-nin aylıq gəliri yaşayış minimumundan aşağıdır. 
Minimum əmək haqqının (həmçinin gəlirlərində) yaşayış 
minimumundan az olması rəsmi şəkildə əhalinin müəyyən 
hissəsinin yoxsulluğa məhkum edilməsi deməkdir. 
 
 
Şəkil 18. İstehlak xərcləri və cəmi gəlirlərin  
müqayisəsi (manatla) 
 
Azərbaycan iqtisadiyyatında “inkişaf etmiş” ölkələrdə 
müşahidə olunan bəzi tendensiyalar da müşahidə olunur. Belə ki, 
14 http://azeritoday.com/archives/tag 
35 
 
                                                 
Dövlət Statistika komitəsinin məlumatına əsasən ev 
təsərrüfatlarının cəmi gəlirləri istehlak xərclərindən azdır. Bu o 
deməkdir ki, istehlakın müəyyən hissəsi (hələ ki, ümumi xərclərin 
cüzi hissəsi – son 13 ildə orta hesabla 5%) borc vasitəsi ilə 
maliyyələşdirilir. Yeni əhalinin borcla yaşamağa alışdırmaq 
siyasəti artıq başlamışdır. Son illərdə müşahidə olunan bank 
aktivliyi bunun bariz nümunəsidir. Lakin qeyd olunduğu kimi 
bankların ölkə iqtisadiyyatında rolu ayrıca təhlil ediləcəkdir. 
Əmək haqlarının təhlili zamanı digər vacib ünsür - xalq 
təsərrüfatının müxtəlif sektorları arasındakı fərqlərdir. Bu fərqlər 
təbəqələşmə haqqında maraqlı məlumatlar verir. Müasir 
Azərbaycanda Azərbaycan SSR-dən fərqli olaraq istehsal 
sənayesinə deyil, mədənçıxarma sənayesinə yönləndiyi üçün təbii 
olaraq mədənçıxarmada ölkə üzrə ən böyük nominal əmək haqqı 
qeydə alınmışdır. Ona görə təhlil məqsədi ilə digər sektorlarda olan 
əmək haqqı mədənçıxarma sənayesində olan əmək haqqının hissəsi 
kimi göstərilmişdir. 
 
Cədvəl 9. Nominal əmək haqqı (mədənçıxarma sənayesində olan 
əmək haqqının hissəsi kimi) 
 2005 2009 2012 
Kənd təsərrüfatı, meşə təsərrüfatı və 
balıqçılıq  8% 14% 14% 
Emal sənayesi  23% 27% 28% 
Tikinti  46% 44% 42% 
Maliyyə və sığorta fəaliyyəti  61% 82% 75% 
Təhsil  13% 26% 20% 
Əhaliyə səhiyyə və sosial xidmətlərin 
göstərilməsi  9% 16% 12% 
 
Göründüyü kimi, təhsil sahəsindəki əmək haqqı 
mədənçıxarma sənayesində qeydə alınan əmək haqqının 20%-ə 
(səhiyyədə isə 12%) bərabər olmuşdur. Nəzərə çarpan digər amil 
isə ölkədə ikinci ən böyük əmək haqqının maliyyə və sığorta 
36 
 
sektorunda olmasıdır. Bu mədənçıxarma sənayesinə fokuslaşmış 
ölkələr üçün tipik bir göstəricidir. 
Müasir dövrdə insanların və ailələrin həyat keyfiyyəti 
həmçinin onların “mədəniyyət məhsullarını” istehlak edə bilmə 
imkanı ilə də müəyyənləşir. Bu əsasən öz milli mədəniyyət irsi 
məhsullarına aid edilir – kitabların və jurnalların oxunması, milli 
bədii filmlərin izlənməsi, teatrlara baş çəkmə və sair. Bütün bu 
nemətlər Azərbaycan SSR-də əhalinin böyük hissəsinin həyatının 
ayrılmaz hissəsinə çevrilmişdi. Bazar islahatları mədəniyyət 
sahəsinə də böyük zərbə vurmuşdur. Əsas olan isə odur ki, 
mədəniyyət məhsullarının (bədii filmlərin, kitab və jurnalların və 
sair) keyfiyyəti prinsipial olaraq dəyişmişdir. Lakin keyfiyyət 
dəyişikliklərinin qiymətləndirilməsi bu kitabda qeyri-mümkündür, 
ona görə bəzi kəmiyyət göstəricilərinə nəzər yetirəcəyik. 
 
 
Şəkil 19.Kütləvi kitabxanaların sayı 
 
SSRİ əhalisi dünyada ən çox mütaliə edən  əhali kimi qəbul 
edilirdi. Lakin bazar iqtisadiyyatı şəraitində asudə vaxt 
məhdudluğu əhalinin mütaliə prosesində də öz əksini tapmışdır. 
Bunu ölkə ərazisində kütləvi kitabxanalar sayının dinamikası aydın 
37 
 
əks etdirir. 15  Bəzi müəlliflərin kitabxanaların sayının azalmasını 
kompüter texnologiyalarının inkişafı ilə əlaqələndirməsi, 
zənnimizcə, tam doğru deyildir. Bu texnologiyalar Azərbaycanda 
son dövrlərdə inkişaf etməyə başlayıb. Belə ki, 2013-cü ildə ev 
təsərrüfatlarının yalnız 53%-ində kompüter var idi (2005-ci ildə 
7.3%) və onların yalnız 72%-də (2005-ci ildə 17%) İnternetə çıxış 
imkanı var idi. 
1990-2013-cü illər ərzində kitabxanalarda kitab fondu da 
əhəmiyyətli dərəcədə azalmışdır. Belə ki, 1990-cı il ilə müqayisədə 
2013-cü ildə kitabxanaların fondu 11.8 milyon nüsxə, oxucuların 
sayı isə 2 dəfədən çox azalmışdır: 1988-ci ildə kitabxanalarda 3.3 
milyon oxucu olduğu halda, 2013-cü ildə bu göstərici 1.4 milyon 
olmuşdur. 
 
 
Şəkil 20. Teatrlara gələnlərin sayı, min nəfər 
 
15 Bəzi müəlliflərin kitabxanaların sayının azalmasını kompüter 
texnologiyalarının inkişafı ilə əlaqələndirməsi, zənnimizcə, tam doğru 
deyildir. Bu texnologiyalar Azərbaycanda son dövrlərdə inkişaf etməyə 
başlayıb. Belə ki, 2013-cü ildə ev təsərrüfatlarının yalnız 53%-ində 
kompüter var idi (2005-ci ildə 7.3%) və onların yalnız 72%-də (2005-ci ildə 
17%) internetə çıxış imkanı var idi. 
38 
 
                                                 
Artıq ötən əsrin 70-ci illərindən başlayaraq Azərbaycan 
SSR-də teatra gələnlərin sayı yüksək səviyyədə idi – orta hesabla 
hər il 1.8 milyon nəfər. 
Son dövrlərdə teatrların sayının artmasına baxmayaraq 
mədəni fəaliyyətin bu sahəsi 1988-ci il ilə müqayisədə iki dəfədən 
artıq azalmışdır. Belə ki, 1988-ci ildə teatra gələnlərin sayı 1.7 
milyon nəfər olduğu halda, 2013-cü ildə bu göstərici 0.6 milyon 
nəfər təşkil etmişdir. 
Muzeylərin sayı isə SSRİ dövrü ilə müqayisədə təxminən 2 
dəfə artmışdır. Ancaq bu artım muzeylərə gələnlərin sayının 
artması ilə müşahidə olunmamışdır. Belə ki, 1988-ci ildə 
Azərbaycan SSR-də 120 muzey olmuş və həmin ildə muzeylərə 
gələnlərin sayı 3 557 min nəfər təşkil etmişdir. 2013-cü ildə ölkədə 
228 muzey fəaliyyət göstərmiş və onlara gələn insanların sayı 
2 212 min nəfər olmuşdur. Kinoteatr sahəsində də analoji 
dəyişikliklər müşahidə olunmuşdur. Məsələn, 1988-ci ildə kino 
seanslarına gələnlərin sayı 45.7 milyon olduğu halda, 2013-cü ildə 
bu göstərici 0.18 milyon olmuşdur. 
 
2. SƏNAYE 
 
SSRİ dövründə Azərbaycan SSR sənaye cəhətdən inkişaf 
etmiş respublikalardan birinə çevrilmişdi. Bunun ən mühüm 
göstəricilərindən biri sənayedə istehsal vasitələrinin(A qrup 
məhsulların) istehsalının əsas yer tutmasıdır. Belə ki, 1988-ci ildə 
sənaye istehsalının 72%-i istehsal vasitələrindən (A-qrup), 28% isə 
istehlak predmetlərindən (B-qrup) ibarət olmuşdur. Azərbaycanda 
sənayenin inkişafı “islahatlar” başlanana qədər yüksək templə 
davam edirdi. Lakin 1990-cı ildən başlayaraq sənaye sahələrində16 
kəskin azalma müşahidə olunmuşdur. 
16 Mədənçıxarma sənayesi istisna olmaqla. Əsasən neft və qaz hasilatı ilə 
təmsil olunmuş bu sahədə (əgər 1990-cı il 100% qəbul etsək) 255% artım 
müşahidə olunmuşdur. Ölkənin təbii sərvətlərinin hasil edilərək xam mal 
39 
 
                                                 
 
 
 
Şəkil 21. Sənaye istehsalının indeksləri, faizlə (1990=100) 
 
Sonrakı illərdə sənaye istehsalında bəzi canlanma müşahidə 
olunmasına baxmayaraq, 1990-cı ilin istehsal səviyyəsi hələ də 
bərpa olunmamışdır. Müqayisə üçün nəzərə almaq lazımdır ki, 
SSRİ dövründə 1980-1988-ci illər ərzində emal sənayesində 132% 
artım müşahidə olunmuşdur (1980=100). Bu dövr ərzində 
ümumilikdə sənayenin inkişafı 130.3%-ə çatmış (1980=100), yəni 
artım demək olar ki, bütünlüklə emal sənayesi hesabına təmin 
olunmuşdur. 
Keçirilən islahatlara ən əvvəl sənaye müəssisələrinin 
özəlləşdirilməsi ilə başlanıldı. 2000-ci ildə ölkədə fəaliyyət 
göstərən sənaye müəssisələrinin 62% qeyri-dövlət mülkiyyətli 
olmuş, onların sənaye istehsalında payı isə 48%-ə çatmışdı. 2012-
ci ildə bu göstəricilər analoji olaraq 78% və 80% olmuşdur. Nəzər 
alınmalıdır ki, əsas özəlləşdirilən sahə mədənçıxarma sənayesi 
şəklində satılmasına münasibət bu kitabın məqsədlərini aşır və növbəti 
yazılacaq işlərdə geniş yer alacaqdır. 
40 
 
                                                                                                             
(yəni ən çox gəlir gətirən sahələr) olmuşdur. Aşağıdakı cədvəldə 
sənaye sahələri üzrə özəlləşdirilmənin necə getdiyini müşahidə 
etmək mümkündür. 
 
Cədvəl 10. Sənaye istehsalının mülkiyyət formalarına görə 
strukturu, yekuna nisbətən, faizlə 
 
  1997 2012 
Sənaye üzrə, cəmi 100 100 
dövlət sektoru 74,9 19,9 
qeyri-dövlət sektoru* 25,1 80,1 
Mədənçıxarma sənayesi   100 100 
dövlət sektoru 97,2 8,4 
qeyri-dövlət sektoru 2,8 91,6 
Emal sənayesi    100 100 
dövlət sektoru 61,4 40,9 
qeyri-dövlət sektoru 29,1 59,1 
Elektrik enerjisi, qaz və buxar istehsalı, 
bölüşdürülməsi və təchizatı 
100 100 
dövlət sektoru 100 98,9 
qeyri-dövlət sektoru - 1,1 
Su təchizatı, tullantıların  təmizlənməsi və 
emalı 
100 100 
dövlət sektoru 75,0 71,4 
qeyri-dövlət sektoru 25,0 28,6 
 
İkinci vacib dəyişiklik özünü böyük zavod və fabriklərin 
xırda müəssisələrə bölünməsi və sənaye sahələrində çalışan 
işçilərin sayının azalmasında göstərmişdir. Belə ki, 1988-ci ildə 
Azərbaycanda 1005 sənaye müəssisəsi və onlarda çalışan 452 min 
işçi olmuşdur. 1995-ci ildə isə 2094 sənaye müəssisəsi və onlarda 
çalışan 389 min nəfər olmuşdur. Ümumilikdə qeyd etmək lazımdır 
ki, Azərbaycan sənaye potensialının bərpa olunması kadr təminatı 
41 
 
nöqteyi-nəzərindən çox çətin görünməkdədir. Belə ki, dövlət və 
qeyri-dövlət ali təhsil müəssisələrini bitirən mütəxəssislərin 
istiqamətlər üzrə bölgüsündə sənaye və tikinti sahəsində təhsil 
alanların payının azalması müşahidə olunur.17 Azərbaycan SSR-in 
statistik məlumatlarının müasir statistika ilə müqayisəsi çətin olsa 
da, bir sıra məqamlara diqqət yetirmək yerinə düşərdi (cədvəl 11). 
 
Cədvəl 11. Dövlət və qeyri-dövlət ali təhsil müəssisələrini bitirən 
mütəxəssislərin istiqamətlər üzrə bölgüsü 
 
İstiqamət 1988 2013 
Sənaye və tikinti 31% 21% 
Kənd təsərrüfatı 11% 1% 
İqtisadiyyat və hüquq 5% 45%18 
Səhiyyə, idman və bədən tərbiyəsi 9% 2% 
Təhsil 40% 24% 
İncəsənət və kinematoqrafiya 3% 3% 
 
Göründüyü kimi, ali təhsil müəssislərinin hazırladığı 
mütəxəssislərin təxminən yarısı iqtisadiyyat və digər sosial 
ixtisaslar üzrə təhsil alırlar və bu artım əsasən sənaye və kənd 
təsərrüfatı ixtisasları hesabına təmin edilməkdədir. 
Əsas sənaye sektorlarının göstəricilərini təhlil edək. 
17  Daha dəqiq desək, müasir statistika “sənaye və tikinti” ixtisası üzrə 
məlumatları dərc etmir. Lakin rəsmi statistikada “texniki və texnoloji 
ixtisaslar qrupu” adlı bölgü vardır. Təbii ki, burada yalnız sənaye və tikinti 
sahəsinin mütəxəssisləri haqqında məlumat əks etdirilməyib. Lakin başqa bir 
mənbənin olmaması bu məlumatı istifadə etməyə məcbur edir. 
18 Bunun 24%-i “iqtisadiyyat və idarəetmə” ixtisası təşkil edir. Digər hissə 
isə “humanitar və sosial” ixtisaslar qrupu ilə ifadə olunmuşdur. 
42 
 
                                                 
2.1. Energetika 
 
Burada ilk öncə neft və qaz istehsalını nəzərdən keçirmək 
məqsədəuyğun olardı. Neft hasilatı sənaye sahəsində ən vacib 
sahələrdən biridir. Azərbaycanda neft hasilatı islahatların 
başlanması ilə azalmış sonrakı illərdə tarixi rekord həcmdə neft 
hasil olunmağa başlamışdır. Nəzərə alınmalıdır ki, hasilatın artımı 
ixracın artımı ilə müşahidə olunmuşdur. Lakin 2010-cu ildən 
başlayaraq neft hasilatı getdikcə azalma tendensiyası göstərir. 
 
 
Şəkil 22.Neft hasilatı 
 
İslahatlar dövründə neft hasilatı kimi strateji bir sahədə 
dövlət sektorunun payı azaldılmış və müvafiq olaraq özəl sektorun 
payı artırılmışdır. Aşağıdakı cədvəldə bu prosesi  aydın şəkildə 
görmək olar. 
Özəl sektor gəlir əldə etməyi əsas məqsəd kimi gördüyü 
üçün Azərbaycanda hasil olunan neftin çoxu ixrac olunur. Xam 
neftin əmtəə balansına əsasən hasil olunan neftin ixrac olunan 
hissəsinin payı 1997-ci ildə 3% olduğu halda, 2012-ci ildə bu 
göstərici 85% olmuşdur. Ölkədə yeni boru xətlərinin çəkilməsi 
43 
 
planları irəli sürülür, “Avropanın enerji təhlükəsizliyini təmin 
etmək” kimi yüksək dərəcədə ideolojiləşdirilmiş planlar qurulur.19 
Müqayisə üçün, ümumilikdə SSRİ-də 1990-cı ildə hasil olunan 
neftin yalnız 27.8% ixrac olunmuşdur.20 Həmçinin qeyd edək ki, 
bu ixracın əsas hissəsi həmin dövrdə “müttəfiq” ölkələrə 
yönəldilirdi. 
 
Cədvəl 12. Sənaye istehsalının mülkiyyət formalarına görə 
strukturu, yekuna nisbətən, faizlə 
  1997 2012 
Xam neft və təbii qaz hasilatı 100 100 
dövlət sektoru 97,3 7,4 
qeyri-dövlət sektoru 2,7 92,6 
 
Neft və qaz hasilatı və ixracı Azərbaycanın ixrac etdiyi 
məhsulların əsas maddələrini təşkil edir və ölkə büdcəsinin 
gəlirlərinin yarıdan çoxunun mənbəyidir. Belə ki, Dövlət Neft 
Fondunun 2013-cü illik hesabatına əsasən dövlət büdcəsinə 
transferlər 11 350 21 milyon manat təşkil etmişdir, bu isə büdcə 
gəlirlərinin 59%-ni təşkil edir. Bu o deməkdir ki, 2013-cü ildə 
büdcəyə daxil olan hər 100 manatın 59 manatı neft fondunun 
transferi hesabına mümkün olmuşdur.  
Lakin qeyd edildiyi kimi, neft hasilatı 2010-cu ildən azalma 
tendensiyası göstərməkdədir, qaz hasilatı isə 2007-2008-ci illərdə 
19  İnkişaf etmiş ölkələri xammal ilə təmin etmək və onların hazır 
məhsullarını almaq “beynəlxalq əmək bölgüsünə” əsasən dünya 
kapitalizminin periferiya ölkələrinin əsas vəzifələrindəndir. 
20 Bəzi “ekspertlər” insanları inandırmaq istəyirlər ki, hal-hazırda aparılan 
neft ixracı siyasəti SSRİ dövründə ixrac siyasətinin davamıdır. Belə 
mülahizələr əsasında insanlar fikirləşirlər ki, mövcud iqtisadi sistemdə SSRİ 
dövründə müşahidə olunan istehsal və istehlak səviyyəsi bərpa oluna bilər. 
Lakin bu metodoloji əvəzetmədir: SSRİ iqtisadiyyatı keyfiyyətcə müasir 
iqtisadiyyatdan fərqli olub. 
21 http://www.oilfund.az/uploads/annual_2013az.pdf 
44 
 
                                                 
yüksək artım göstərmiş və hasilat nisbətən stabilləşmişdir. Ona 
görə neft-qaz hasilatının perspektivləri də çox da parlaq görünmür. 
Belə ki, Azərbaycan SSR dövründə dərin qazma işləri yüksək 
səviyyədə təşkil edilmişdi. Müasir dövrdə Statistika komitəsinin 
rəsmi saytında qazma işləri üzrə ətraflı məlumat tapmaq mümkün 
olmasa da, Azərbaycan Milli Elmlər Akademiyasının Geologiya və 
Geofizika İnstitutunun məlumatına əsasən: “Xəzərdə vəd edilən 
yataqlar 700-1000 m. dərinlikdə yerləşir. Hal-hazırda ARDNŞ 
(SOCAR) dərinliyi 150-200 m-dən çox olmayan quyular qazır, 
halbuki dünya daha da yüksək dərinliklərdə qazma təcrübəsinə 
malikdir. Məsələn Braziliya neft şirkəti “PetroBraz” Atlantik 
okeanında dərinliyi 1420 m., 1709 m. və 1853 m. olan quyular 
qazmışdır”.22 Müqayisə üçün Azərbaycan SSR-də qazılmış neft-
qaz quyularının orta dərinliyi 1980-ci ildə - 4030 m., 1986-ci ildə - 
3363 m., 1988-cı ildə - 3396 m. olmuşdur. 
 
Cədvəl 13. 2013-cü il üzrə idxal və ixracın əmtəə strukturu 
(mineral məhsullar) 
Min ABŞ dolları İdxal İxrac Saldo 
Cəmi 358,236.9 22,255,821.0 21,897,584 
Duz, kükürd, torpaq və 
daş, əhəng və sement 204,536.3 9,019.6 -195,517 
Filizlər, şlaklar və kül 10,470.8 16,982.7 6,512 
Mineral yanacaq, neft və 
neft emalı məhsulları 143,229.8 22,229,818.7 22,086,589 
 
Yekunda xarici ticarətin dinamikasına nəzər yetirək. 
Göründüyü kimi Azərbaycanın dünya bazarlarında ən 
rəqabətədavamlı məhsulu xam neft və təbii qaz kimi yerin təkindən 
çıxan məhsullardır. 
 
22 http://www.gia.az/view.php?lang=az&menu=46&id=832 
45 
 
                                                 
 
2.2. Elektroenergetika 
 
Energetika sahəsinin vəziyyəti istənilən ölkə 
iqtisadiyyatının səviyyəsini və effektivliyini müəyyən edən əsas 
göstəricilərdən biridir. Digər sahələrdə olduğu kimi islahatlar 
elektroenergetikadan da yan keçməmişdir. İslahatlar istehsalda 
kəskin azalma ilə başlamış, lakin sonrakı illərdə artım bərpa 
olunmuşdur (2006-cı ildə 1990-cı ilin istehsal göstəricisindən artıq 
elektrik enerjisi istehsal olunmuşdur). Müqayisə üçün nəzərə 
alınmalıdır ki, 1970-1988-ci illər ərzində SSRİ-də qəbul olunmuş 
Energetika planına əsasən Azərbaycan SSR-də elektrik enerjisi 
istehsalı təxminən iki dəfə artırılaraq 23 572 milyon kv-saat təşkil 
etmişdir. 
 
 
 
Şəkil 23. Elektrik enerjisi istehsalı 
 
Azərbaycan SSR ilə müqayisədə bu istehsal sahəsində 
əmək məhsuldarlığında azalma müşahidə olunmuşdur. Belə ki, 
əgər 1990-cı ildə elektroenergetikada 1 işçiyə düşən istehsal 1.2 
milyon kv-saat olduğu halda, 1995-ci ildə bu göstərici 0.46, 2000-
ci ildə 0.7, 2012-ci ildə 0.78 olmuşdur. Göründüyü kimi, son 
46 
 
illərdə məhsuldarlıqda müəyyən artım olsa da, 1990-cı ilin 
səviyyəsi hələ ki, bərpa olunmamışdır. 
Elektrik stansiyalarının gücünün artımı pozitiv göstərici 
sayıla bilər. Belə ki, 1990-cı il ilə müqayisədə istilik enerji 
stansiyalarında güc artımı 1108 Mvt (və ya 26%), su elektrik 
stansiyalarında isə 235 Mvt (və ya 30%) artım müşahidə 
olunmuşdur. Yuxarıda qeyd edildiyi kimi, Azərbaycan SSR-də 
müşahidə olunan yüksək artım templəri müasir dövrdə 
elektroenergetikada artım potensialının tam istifadə edilməməsinə 
dəlalət etməkdədir. 
 
2.3. Metallurgiya 
 
Təhlilə başlamazdan əvvəl qeyd edilməlidir ki, 
Azərbaycanda əsas növ sənaye məhsullarının istehsalının 
dinamikası yalnız 2005-ci ildən başlayaraq rəsmi statistikada öz 
əksini tapmışdır. Metallurgiya sektorunun təhlilini bu sahənin 
xammalı olan dəmir filizinin istehsalının təhlili ilə başlamaq 
məqsədəuyğun olardı. Aşağıdakı qrafikdə dəmir filizinin 
istehsalında baş verən dəyişikliklər aydın görünür. 2005-ci ildə 
ölkədə dəmir filizinin istehsal həcmi 1988-ci ilin göstəricisində 
99.5 dəfə, 2012-ci ildə isə müvafiq olaraq 3.5 dəfə az olmuşdur. 
Zənnimizcə, bu sektora islahatların təsiri haqqında başqa bir şərhə 
ehtiyac yoxdur. 
 
 
Şəkil 24. Dəmir filizi istehsalı, min ton 
47 
 
“İnkişaf etmiş ölkələr” üzrə polad istehsalı çox vacib 
göstərici sayılır. Polad maşınqayırma üzrə ən əsas tikinti 
materiallarından hesab olunur və onun istehlakının dinamikasına 
əsasən ölkədə maşınqayırmanın və tikintinin inkişafından və 
ümumilikdə ölkə iqtisadiyyatının investisiya imkanlarından 
danışmaq olar. Polad istehsalının dinamikası aşağıdakı qrafikdə 
əks olunmuşdur. 
 
 
 
Şəkil 25. Polad istehsalı, min ton 
 
 
Şəkil 26. Polad boruların istehsalı, min ton 
48 
 
 
Göründüyü kimi, 2005-ci ildə ölkədə poladtökmə 1988-ci 
ilin göstəricisindən təxminən 3 dəfə, 2012-ci ildə isə müvafiq 
olaraq təxminən 2 dəfə az olmuşdur. Müvafiq olaraq polad 
borularının istehsalı da azalmışdır. Belə ki, 2005-ci ildə ölkədə 
istehsal olunan polad borular 1988-ci ilin göstəricindən təxminən 
465 dəfə, 2012-ci ildə isə təxminən 10 dəfə az olmuşdur. 
Belə ki, böhran vəziyyətində dövlət xərclərinin böyük 
hissəsi neft-qaz ixracından gələn vəsaitlə təmin edilir. Lakın bu 
sahənin minimal şərtlərlə fəaliyyətini təmin etmək üçün boruların 
daxili istehsalı təmin edilməmişdir. 
Metallurgiyanın vacib sahəsi qara metal prokatının 
istehsalıdır. Aşağıdakı qrafikdə qara metal prokatının istehsalının 
dinamikası əks etdirilib. Nəzərə almaq lazımdır ki, Statistika 
Komitəsi SSRİ dövründə dərc edilən bu metallurgiya məhsulunun 
dinamikası haqqında məlumatı artıq dərc etmir. Bu səbəbdən 
müqayisə məqsədi ilə Azərbaycan SSR-də dərc edilən qara-metal 
prokatı müasir statistikanın armatur, polad borular və qara 
metaldan məftil və kanatların istehsalı dinamikası ilə müqayisə 
edilmişdir. İstehsalda baş verən azalmanın əlavə şərhə ehtiyacı 
yoxdur. 
 
 
Şəkil 27. Qara metal prokatı, min ton 
49 
 
 
Bu cür metallurgiya bazasında, sənayedə, nəqliyyatda və 
tikintidə əhəmiyyətli inkişaf gözləmək doğru olmazdı. İdxal edilən 
metallurgiya məmulatları ilə yalnız müəyyən dövr artım təmin 
etmək olar. Adi poladın və prokatın istehsalının təxminən 2 dəfə 
azalması artıq sənayedə olan böhran vəziyyətini əks etdirir. 
Qeyd edilməlidir ki, 90-cı illərdən başlayaraq metallurgiya 
sahəsində müşahidə olunan azalma heç də alternativ tikinti 
materiallarının artımı ilə müşayiət olunmamışdır. Belə ki, son 
dövrlərin texniki inkişaf göstəricilərindən biri maşınqayırmada və 
tikintidə metalın plastmasla əvəz olunmasıdır. Lakin bu göstərici 
üzrə də Azərbaycan SSR müasir dövrlə müqayisədə üstün 
mövqedədir. Belə ki, 2005-ci ildə ölkədə istehsal olunan rezin və 
plastmas məmulatlarının çəkisi 1988-ci ilin göstəricisindən 
təxminən 15 dəfə, 2012-ci ildə isə müvafiq olaraq təxminən 2 dəfə 
az olmuşdur. 
 
 
Şəkil 28. Rezin və plastmas məmulatlar istehsalı, min ton 
 
Rezin və plastmas məmulatları üzrə xarici ticarətin 
dinamikasına nəzər salaq. Göründüyü kimi istehsalda son illərdə 
qeydə alınan artım daxili tələbatı ödəmədiyi üçün bu qrup 
50 
 
məhsullar üzrə 224 mln. ABŞ dolları məbləğində mənfi ticarət 
saldosu yaranmışdır. 
 
Cədvəl 14. 2013-cü il üzrə idxal və ixracın əmtəə strukturu 
(plastik kütlələr, kauçuk, rezin, onlardan hazırlanan məmulatlar) 
 
Min ABŞ dolları İdxal İxrac Saldo 
Cəmi 346,943 122,616 -224,328 
Plastik kütlələr və onlardan 
hazırlanan məmulatlar 278,361 122,104 -156,257 
Kauçuk, rezin və onlardan 
hazırlanan məmulatlar 68,582 512 -68,071 
 
Qeyd üçün nəzərə alaq ki, Azərbaycan SSR dövründə dərc 
olunmuş statistik məcmuədə aşağıdakı məlumatlar qeyd 
olunmuşdur: «Sintetik qətran və plastik kütlə istehsalının əldə 
olunan səviyyəsi, xalq təsərrüfayının quraşdırma materiallarına 
olan ehtiyacını təmin etmir, xalq təsərrüfatının mütərəqqi 
strukturunun təşəkkülünü ləngidir.».23 
Ümumilikdə metallurgiya sektoru üzrə xarici ticarətin 
dinamikası aşağıdakı cədvəldə əks etdirilmişdir. 
Göründüyü kimi metallurgiya məhsulları üzrə idxaldan 
böyük asılılıq müşahidə olunmaqdadır. (2013-cü ildə Azərbaycan 
idxalının 12%-i məhz bu məhsulların payına düşmüşdür). Statistika 
komitəsinin dərc etdiyi “Metallurgiya sənayesi müəssisələrinin 
işinin əsas göstəriciləri” cədvəlində Azərbaycanda alüminium 
istehsalı üzrə heç bir məlumat əks etdirilməsə də, ticarət balansında 
“Alüminium və ondan hazırlanan məmulatlar” bölməsi diqqəti cəlb 
edir.  
 
23 Народное хозяйство Азербайджанской ССР в 1988 г./Статистический 
ежегодник, Азербайджанское Государственное Издательство, Баку 
1990, стр.258. 
51 
 
                                                 
Cədvəl 15. 2013-cü il üzrə idxal və ixracın əmtəə strukturu 
(azqiymətli metallar və onlardan hazırlanan məmulatlar) 
 
Min ABŞ dolları İdxal İxrac Saldo 
Cəmi 1,301,316.9 187,565.6 -1,113,751.3 
Qara metallar 381,297.3 42,926.9 -338,370.4 
Qara metallardan məmulatlar 751,591.3 53,443.8 -698,147.5 
Mis və ondan hazırlanan 
məmulatlar 
28,443.2 5,095.4 -23,347.8 
Nikel və ondan hazırlanan 
məmulatlar 
1,712.7 - - 
Alüminium və ondan 
hazırlanan məmulatlar 
41,600.9 82,816.2 41,215.3 
Qurğuşun və ondan 
hazırlanan məmulatlar 
493.5 2,600.5 2,107.0 
Sink və ondan hazırlanan 
məmulatlar 
2,228.5 - - 
Qalay və ondan hazırlanan 
məmulatlar 
264.8 - - 
Digər azqiymətli metallar; 
metal keramikası 
900.5 - - 
Azqiymətli metallardan 
alətlər, qurğular, bıçaq, qaşıq 
və çəngəllər 
63,597.4 569.9 -63,027.5 
Azqiymətli metallardan 
hazırlanan digər məmulatlar 
29,186.8 112.9 -29,073.9 
 
Göründüyü kimi bu məhsul üzrə, digər metallurgiya 
məhsullarından fərqli olaraq, müsbət saldo qeydə alınıb və bu heç 
də təsadüfi deyildir. Belə ki, dünya iqtisadiyyatında qəbul edilmiş 
həqiqət ondan ibarətdir ki, alüminium ixracı enerji daşıyıcı ixracına 
(enerji sərfiyyatlılıq səbəbindən) bərabər tutulur. Yenə də, dünya 
bazarlarında Azərbaycanın ən rəqabətqabiliyyətli məhsulu kimi 
enerjidaşıyıcıları çıxış edir. 
 
52 
 
2.4. Maşınqayırma 
 
Maşınqayırma sektoru üzrə azalma həm assortiment 
sayında, həmdə fiziki həcm indekslərində müşahidə olunmuşdur. 
Qeyd etmək lazımdır ki, SSRİ-də maşınqayırmanın inkişaf 
səviyyəsi inkişaf etmiş ölkələrlə müqayisədə aşağı idi. Lakin, 90-cı 
illərdən başlayaraq inkişafda olan bu fərq katostrofik həddə 
çatmışdı. Müqayisəli təhlil aparmaq üçün Dövlət Statistika 
Komitəsinin əsas sənaye məhsullarına daxil etdiyi maşınqayırma 
məhsullarının və Azərbaycan SSR-də istehsal olunan 
maşınqayırma məhsullarının dinamikasına nəzər salaq. 
Dəyişkən cərəyanlı elektrik mühərriklərinin istehsalı 
Azərbaycanda 2005-ci ildə 232 ədəd, 2012-ci ildə isə 316 ədəd 
olmuşdur (orta hesabla 2005-2012-ci illərdə hər il 115 ədəd belə 
mühərrik hazırlanmışdır). Azərbaycan SSR-də 1980-ci ildə 313 
min, 1988-ci ildə isə 407 min ədəd bu cür mühərrik istehsal 
olunmuşdur. Quyu nasoslarının istehsalında olan azalma isə 
aşağıdakı qrafikdə əks olunub. Göründüyü kimi, rəqəmlər 
müqayisə olunmayacaq qədər fərqlidirlər.  
 
 
Şəkil 29. Ştanqlı quyu nasosları, min ədəd 
 
53 
 
 
Şəkil 30. Mancanaq dəzgahlarının istehsalı (min ədəd) 
 
Neft sənayesinin vacib hissəsi olan mancanaq dəzgahlarının 
istehsalında da kəskin azalma müşahidə olunmuşdur. Belə ki, 
1988-ci ildə 6.2 min ədəd belə dəzgah istehsal olunduğu halda, 
2005-ci ildə cəmi 141, 2012-ci ildə isə 628 ədəd mancanaq dəzgahı 
istehsal olunmuşdur.  
Siyahı üzrə növbəti məhsullar məişət kondisionerləri və 
məişət soyuducularıdır.  
 
 
 
Şəkil 31. Məişət avadanlıqları istehsalı 
54 
 
 
Yuxarıdakı qrafikdən göründüyü kimi bu məhsulların 
istehsalında da kəskin azalma müşahidə olunmuşdur. Ucuz idxal 
məhsulların yerli istehsalını əlverişsiz vəziyyətə salmışdır.  
Maşınqayırma sənayesi məhsulları üzrə ticarətin 
dinamikasına nəzər salaq. Bu cür məhsullarının idxalı cəmi idxalın 
26%-ni təşkil edir və 90-cı illərdən başlayaraq artan trend göstərir.  
 
Cədvəl 16. 2013-cü il üzrə idxal və ixracın əmtəə strukturu 
(maşınqayırma) 
 
Min ABŞ dolları İdxal İxrac Saldo 
Maşınlar, mexanizmlər, 
elektrotexniki avadanlıqlar, 
aparatura 
2,758,293 57,576 -2,700,717 
Nüvə reaktorları, qazanlar, 
avadanlıqlar və mexaniki 
qurğular, onların hissələri 
2,012,935 28,493 -1,984,442 
Elektrik maşınları və 
avadanlıqları, aparatura, 
onların hissələri 
745,358 29,083 -716,275 
Quru nəqliyyat vasitələri, uçan 
aparatlar, üzən nəqliyyat 
vasitələri 
1,435,907 107,397 -1,328,510 
Dəmiryol lokomotivləri və 
tramvay vaqonları, digər 
dəmiryol nəqliyyat vasitələri 
42,922 301 -42,621 
Quru nəqliyyat vasitələri 
(dəmiryol nəqliyyat 
vasitələrindən başqa) və 
onların hissələri 
905,874 9,708 -896,166 
Gəmilər, qayıqlar və üzən 
konstruksiyalar 
46,958 46,559 -399 
 
Nəqliyyat vasitələrinin idxalının əsas hissəsi quru nəqliyyat 
vasitələrinin payına düşür və bu vasitələrin 84%-i isə minik 
55 
 
avtomobilləridir. Müqayisə üçün demək lazımdır ki,  idxal edilən 
quru nəqliyyat vasitələrinin yalnız 6%-ni traktorlar, 4%-ni isə 
avtobuslar təşkil edir.  
 
2.5. Kimya sənayesi 
 
Əsas növ kimya sənayesi məhsullarının istehsalının 
dinamikasına nəzər yetirək. Müasir dövr kimya sənayesinin 
Azərbaycan SSR-in kimya sənayesi ilə müqayisə etdikdə, ən əvvəl 
nəzərə çarpan cəhət mineral gübrələrin və bitkilər üçün kimyəvi 
qoruyucuların istehsalının dayandırılmasıdır. Azərbaycan SSR-də 
intensiv bitkiçiliyin inkişafını təmin etmək məqsədi ilə mineral 
gübrələrin istehsalı yüksək səviyyədə təşkil edilmişdi. Belə ki, 
SSRİ dövründə Azərbaycanda 100% qidalı maddə hesabı ilə 
aşağıdakı həcmdə mineral gübrə istehsal olunmuşdur: 1970-ci ildə 
- 115 min ton, 1980-ci ildə - 219.7 min ton, 1985-ci ildə - 305.9 
min ton, 1986-cı ildə 304.4 min ton, 1987-ci ildə - 312.5 min ton, 
1988-ci ildə - 320.2 min ton.  
 
 
Şəkil 32. Sulfat turşusu istehsalı (min ton) 
 
56 
 
Rəsmi statistik məlumatlara əsasən müasir dövrdə (2013-cü 
ilə qədər) mineral gübrələrin istehsalı dayandırılmışdır, və yerli 
tələbat idxal hesabına təmin olunmuşdur. Məsələn, 2013-cü ildə 
daxili istifadə üçün 50.5 min ton mineral gübrə idxal edilmişdir 
(1988-ci ildə olan daxili istehsalın 16%-i). Kənd təsərrüfatında 
torpağa mineral gübrələrin verilməsinin müasir dövrdəki 
vəziyyətinin daha ətraflı təhlili “Kənd təsərrüfatı” bölməsində əks 
etdirilib. 
Digər məhsulların dinamikasına nəzər salaq. Sulfat 
turşusunun istehsalı 2012-ci ildə 1988-ci ilin istehsal ilə 
müqayisədə 136 dəfə azalmışdır.  
Analoji trend sintetik yuyucu vasitələrin istehsalının 
dinamikasında da müşahidə olunur. Belə ki, 2012-ci ildə bu 
məhsulların istehsalı 1988-ci ilin müvafiq göstəricisindən 139 dəfə 
az olmuşdur. 
Kaustik sodanın istehsalı 2012-ci ildə 1988-ci ilin istehsalı 
ilə müqayisədə 787 dəfə azalmışdır.  
 
 
 
Şəkil 33. Kaustik soda (maye) istehsalı (min ton) 
 
57 
 
Azərbaycan SSR-də kimya sənayesində yük avtomobilləri, 
kənd təsərrüfatı maşınları və traktorlar, motosikl və motoroller 
şinlərinin istehsalı təşkil edilmişdi. Məsələn, 1988-ci ildə ölkədə 
1482.5 min ədəd şin istehsal edilmişdi. Hal-hazırda isə daxili 
tələbat əsasən idxal vasitəsi ilə ödənilir. Məsələn, 2013-cü ildə 
ölkəyə 822.4 min ədəd rezin şin idxal edilmişdir. 
 
Cədvəl 17. Kimya sənaye məhsulları üzrə 2013-cü il üzrə idxal və 
ixracın əmtəə strukturu (min ABŞ dolları) 
 
Mal qrupları İdxal İxrac Saldo 
Cəmi 751,263 57,170 -694,094 
Qeyri üzvi kimyanın 
məhsulları; qiymətli metallar 
106,470 10,199 -96,271 
Kimyəvi üzvi birləşmələr 34,817 34,705 -112 
Əczaçılıq məhsulları 250,049 3,509 -246,540 
Gübrələr 51,079 354 -50,725 
Aşılayıcı və boyayıcı 
ekstraktlar, boyalar və laklar 
29,093 1,367 -27,726 
Efir yağları, ətriyyat, kosmetika 
və tualet vasitələri 
52,282 91 -52,191 
Sabun, yuyucu vasitələr və 
analoji məmulatlar 
100,489 202 -100,288 
Zülal tərkibli maddələr, nişasta 
və yapışqan, fermentlər 
4,593 32 -4,561 
Partlayıcı maddələr, pirotexnika 
məmulatları, kibrit  
6,174 6 -6,168 
Foto və kino malları 2,367 0 -2,367 
Digər kimyəvi məhsullar 113,851 6,705 -107,146 
 
Lakin kimya sənayesində müəyyən pozitiv göstəriciləri də 
qeyd etmək zəruridir. Məsələn, 2012-ci ildə polietilen istehsalı 
(67.2 min ton) 1988-ci ilin müvafiq göstəricisindən (50.6 min ton) 
58 
 
33% artıq olmuşdur. Lakin daha dərin təhlil istehsalın artımının 
əsas səbəbini ortaya çıxarır. Belə ki, ölkədə istehsal olunan etilen 
polimerlərinin 85% (57.14 min tonu) ilkin formada ixrac 
edilmişdir. 
Kimya sənayesi üzrə xarici ticarətin dinamikasına nəzər 
yetirək. Digər emal sənayesi sektorlarında olduğu kimi burada da 
mənfi ticarət saldosu qeydə alınıb. 
 
2.6. İstehlak məhsullarının istehsalı 
 
İslahatlar zamanı xarici ticarətin liberallaşdırılması yerli 
istehsalın kəskin azalması ilə müşahidə olunmuşdur. Nəticədə, 
yüngül sənayedə ən geniş istehsal sahəsi olan tekstil istehsalı çox 
böyük itkilərlə üzləşmişdir. İslahatlar bütün növ parçaların 
istehsalının kəskin azalmasına səbəb olmuşdur. Mövcud statistika 
parça istehsalının getdikcə azaldığını göstərir. 
 
 
Şəkil 34. Bütün növ parçaların istehsalı (milyon kv.metr) 
 
1988-ci ildə Azərbaycan SSR-də 185 milyon kvadrat metr 
parça istehsal olunmuşdur. 2005-ci ildə bu göstərici 3.6 milyon 
kvadrat metr (52 dəfə az), 2012-ci ildə isə 0.9 milyon kvadrat metr 
(206 dəfə az) olmuşdur. Müvafiq olaraq 1988-ci il ilə müqayisədə 
2012-ci ildə ölkədə 25 dəfə az pambıq parça istehsal olunmuşdur. 
Nəticədə pambıq parçaların idxalı 2012-ci ildə 14.9 milyon 
59 
 
kv.metr təşkil etmişdir. İpək parçaların istehsalı üzrə isə müvafiq 
dövr ərzində 5 dəfə azalma müşahidə olunmuşdur. 
 
 
 
Şəkil 35. Xalça və xalça məmulatları (min kv.metr) 
 
Xalça və xalça məmulatlarının istehsalında da “fəlakət” baş 
vermişdir. 1988-ci il ilə müqayisədə 2012-ci ildə istehsal təxminən 
1980 dəfə azalmışdır. Belə ki, 1988-ci ildə Azərbaycan SSR-də 
3763 min kv.metr xalça və xalça məmulatları istehsal olunduğu 
halda, 2012-ci müvafiq göstərici 1.9 min kv.metr olmuşdur.  
Toxuculuq materialları üzrə xarici ticarətin dinamikasına 
nəzər salaq.  
Göründüyü kimi ixracın əsas hissəsinin toxuculuq 
sənayesinin xammalı olan pambıq təşkil edir. Ölkədə müasir 
dövrdə pambıq istehsalı aşağı düşsə də, bu xammala dünya 
bazarlarında ehtiyac vardır – bu səbəbdən müsbət saldo qeydə 
alınıb. 
Statistika komitəsinin saytında əsas toxuculuq məhsulları 
kimi göstərilmiş digər məhsullar üzrə Azərbaycan SSR dövrü ilə 
müqayisədə dəyişmə aşağıdakı cədvəldə əks etdirilmişdir. 
60 
 
Cədvəl 18. Toxuculuq materialları və məmulatları üzrə 2013-cü il 
üzrə idxal və ixracın əmtəə strukturu (min ABŞ dolları) 
Mal qrupları İdxal İxrac Saldo 
Cəmi 93,827 58,215 -35,613 
İpək 1,256 1,312 56 
Yun, zərif və ya qaba heyvan tükü 494 - - 
Pambıq 1,866 31,818 29,952 
Digər bitki mənşəli toxuculuq 
lifləri, kağız iplik, kağız iplikdən 
parçalar 
595 - - 
Kimyəvi saplar 8,779 3,262 -5,517 
Kimyəvi  liflər 6,109 0 -6,109 
Pambıq, keçə və sair toxunmamış 
materiallar, kəndir, ip 7,762 63 -7,699 
Xalçalar və digər toxunma döşəmə 
örtükləri 7,498 75 -7,424 
Xüsusi parçalar, krujeva, qobelen, 
tikmələr 546 343 -204 
Hopdurulmuş, üzlüklü toxuculuq 
materialları 4,452 1,200 -3,252 
Maşınla və ya əllə toxunma 
trikotaj parçalar 195 0 -195 
Toxunmuş trikotaj geyim əşyaları 
və ləvazimatları 6,578 622 -5,956 
Paltar və geyim ləvazimatları 
(trikotajdan başqa) 32,224 526 -31,698 
Digər hazır toxuculuq 
məmulatları, işlənmiş geyimlər 15,473 18,994 3,521 
 
Bu sənayenin məhsulları üzrə xarici ticarətin dinamikasına 
nəzər salaq. Göründüyü kimi yerli istehsalın azalması idxal vasitəsi 
ilə kompensasiya edilmişdir. 
 
61 
 
Cədvəl 19. Toxuculuq sənayesi məhsulları  
(ayaqqabılar daxil olmaqla) 
 
  1988 2012 Dəyişmə 
Corab məmulatları, milyon 
cüt 44,1 5,6 8 dəfə azalma 
Pambıq mahlıcı, min ton 218,8 22,9 10 dəfə azalma 
Ayaqqabı, milyon cüt 20,2 0,5 40 dəfə azalma 
 
 
Cədvəl 20. Ayaqqabı, baş geyimləri və sair məmulatlar üzrə  
2013-cü ildə idxal və ixracın əmtəə strukturu (min ABŞ dolları) 
 
Mal qrupları İdxal İxrac Saldo 
Cəmi 11,457.7 225.4 -11,232 
Ayaqqabı, getrlər və analoji 
məmulatlar 
9,864.7 217.5 -9,647 
Baş geyimləri və onların 
hissələri 
614.1 7.5 -607 
Çətirlər, çəliklər, oturacaqlar, 
qırmanc, qamçılar və onların 
hissələri 
854.1 - - 
Lələk və quş tükü; süni güllər; 
quş tükü və insan saçından 
hazırlanan məmulatlar 
124.8 0.4 -124 
 
 
Vacib sahələrdən biri də mebel sənayesidir. Azərbaycan 
SSR-də olan istehsal yeni dövrdə bu sahədə də kəskin azalma ilə 
müşahidə olunmuşdur. 
 
62 
 
 
 
Şəkil 36. Mebel istehsalı 
 
İstehsalda azalma yerli tələbatın idxal hesabına ödənilməsi 
ilə nəticələnmişdir. Bunu aşağıdakı cədvəldə aydın görmək olar. 
 
Cədvəl 21. Müxtəlif sənaye malları üzrə 2013-cü ildə idxal və 
ixracın əmtəə strukturu 
 
Mal qrupları İdxal İxrac Saldo 
Min ABŞ dolları 204,392.8 1,419.9 -202,972.9 
Mebel 150,333.2 1,281.9 -149,051.3 
Oyuncaqlar, oyunlar və 
idman avadanlıqları 25,245.0 17.1 -25,227.9 
Müxtəlif  hazır  məmulatlar 28,814.6 120.9 -28,693.7 
 
Ümumiyyətlə, qeyd edilməlidir ki, sənaye istehsalı üzrə 
bütün assortiment deyil, yalnız 2005-2012-ci illər üzrə statistikası 
dərc edilmiş məhsullar üzrə təhlil aparılmışdır. Məsələn, 
Azərbaycan SSR-də uşaq velosipedlərinin sənaye istehsalı təşkil 
edilmişdi. Müasir statistikada belə “əhəmiyyətsiz” məlumatlara yer 
verilmir və ya sadəcə bu istehsal tamamilə dayandırılmışdır. 
63 
 
3. TİKİNTİ 
3.1. Tikinti materiallarının istehsalı 
 
Maşınqayırma ilə bir yerdə tikinti ölkə iqtisadiyyatının 
inkişaf imkanlarını müəyyən edir. Əvvəlcə ölkədə istehsal olunan 
tikinti materiallarının dinamikasına nəzər yetirək. Ən əsas tikinti 
materiallarından biri sementdir. Sement istehsalının dinamikası 
aşağıdakı şəkildə əks etdirilmişdir.  
 
 
Şəkil 37.Sement istehsalı (min ton) 
 
Göründüyü kimi müasir dövrdə sement istehsalı 
Azərbaycan SSR-də olan sement istehsalını üstələyir və bu isə öz 
növbəsində pozitiv bir haldır. Lakin nəzərə alınmalıdır ki, 
istehsalın mövcud səviyyəsi daxili tələbi tam ödəmir və bu 
məqsədlə idxaldan istifadə edilir. Məsələn, 2013-cü ildə 2 580 min 
ton sement və sement klinkerləri idxal edilmişdir. 
Digər vacib tikinti materialı kərpicdir. 2006-2010-cu illərdə 
istehsal olunan kərpicin həcmi (orta hesabla hər il 286 min kub 
metr) 1988-ci ilin müvafiq göstəricisindən (250 min kub metr) çox 
olmuşdur. 2013-cü ildə isə ölkədə kərpic istehsalı 450 min kub 
metr təşkil etmişdir.  
64 
 
Çox kəskin azalma, təxminən 68 dəfə, yığma dəmir-beton 
konstruksiyaların istehsalında baş vermişdir.  
 
 
Şəkil 38. Yığma dəmir beton konstruksiyaların istehsalı,  
min kub m. 
 
Azərbaycan SSR-də tikinti şüşəsinin daxili istehsalı yüksək 
səviyyədə təşkil edilmişdi. Lakin 2012-ci ildə ölkədə istehsal 
olunan tikinti şüşəsinin həcmi 1988-ci ilin müvafiq göstəricisindən 
56830 dəfə azdır, yəni demək olar ki, istehsal dayandırılmışdır. 
İstehsalı demək olar ki dayandırılan digər material tikinti 
bloklarıdır. 2012-ci ildən sonra ölkədə istehsal tamamilə 
dayandırılmışdır. Müqayisə üçün 1988-ci ildə sementdən, süni 
daşdan və ya betondan hazırlanan tikinti blokları 1465 mln. ədəd 
şərti kərpic təşkil etmişdir. Analoji göstərici 2001-ci ildə (son 
istehsal ili) 3.4 mln. ədəd şərti kərpic olmuşdur. Ölkədə asbest 
sement lövhələrin (şifer) istehsalı da dayandırılmışdır. 1988-ci ildə 
Azərbaycan SSR-də 91.8 mln. şərti vərəq şifer istehsal olunduğu 
halda, 2001-ci ildə (son istehsal ili) 34.4 mln. şərti vərəq təşkil 
etmişdir. 
 
65 
 
 
Şəkil 39. Pəncərə şüşəsinin istehsalı, min kv. metr 
 
 
 
Şəkil 40. Keramik plitələrin istehsalı (min kv.m.) 
 
Sanitar keramika məmulatlarının istehsalı da ölkə 
ərazisində dayandırılmışdır. Belə ki, 1988-ci ildə 67 min ədəd bu 
cür məmulat istehsal olunduğu halda, 2008-ci ildə (son istehsal ili) 
bu göstərici 0.2 min ədəd təşkil etmişdir.Vacib tikinti materialı 
olan taxta yonqar pilətələrin də istehsalı dayandırılmışdır. 1988-ci 
66 
 
ildə Azərbaycan SSR-də 211 min kub metr taxta yonqar pilətələr 
istehsal olunduğu halda, 2012-ci ildə (statistik məlumat olan son 
istehsal ili) bu göstərici 0.1 min kub metr təşkil etmişdir. Taxta 
materiallara olan tələbat əsasən idxal hesabına təmin edilir. Belə ki, 
2013-cü ildə uzununa doğranmış meşə materiallarının idxalı 867 
min kub metr, ağac yonqarlı pilətələrin idxalı isə 186 min kub metr 
təşkil etmişdir və bu idxal olunan bütün meşə sənayesi 
məhsullarının siyahısı deyil. 
Əhəng istehsalında da azalma müşahidə olunmuşdur. 1988-
ci ildə Azərbaycan SSR-də 74.8 min ton tikinti əhəngi istehsal 
olunduğu halda, 2012-ci ildə bu göstərici 16.9 min ton (yəni 4 
dəfədən çox azalma) təşkil etmişdir.  
Girişdə qeyd etdiyimiz kimi SSRİ “alverçi” dövlət deyildi. 
“Alverin” iqtisadiyyatın əsas motivi olmasına yönlənmiş müasir 
iqtisadiyyatın xarici ticarət balansını nəzərdən keçirək. Göründüyü 
kimi bütün məmulatlar üzrə mənfi ticarət saldosu qeydə alınmışdır. 
 
Cədvəl 22. 2013-cü il üzrə idxal və ixracın əmtəə strukturu 
 (min ABŞ dolları) 
Mal qrupları İdxal İxrac Saldo 
Daş, gips, sement, asbest, 
slyuda, keramika və şüşədən 
məmulatlar 
199,238 3,668 -195,570 
Daş, gips, sement, asbest, 
slyuda və analoji materiallardan 
məmulatlar 
80,945 822 -80,123 
Keramika məmulatları 49,869 237 -49,632 
Şüşə və ondan hazırlanan 
məmulatlar 68,424 2,609 -65,815 
 
3.2. Tikinti sektorunun maşın təminatı 
 
Azərbaycan SSR-i ilə müqayisədə müasir dövrdə tikinti 
sektorunun maşınlarla təminatı da əhəmiyyətli dərəcədə azalmışdır. 
67 
 
Ən əsas tikinti maşınlarından biri olan hərəkətedici kranların sayı 
2013-cü ildə 1990-cı il ilə müqayisədə təxminən 2 dəfə azalmışdır.  
 
Şəkil 41. Hərəkətedici kranlar, ilin sonuna sayı, ədəd 
 
Cədvəl 23. Əsas tikinti maşınlarının mövcudluğu, 
 (ilin sonuna sayı, ədəd) 
  1990 2013 Dəyişim, % 
Ekskavatorlar 3 890 1 822 -53% 
Skreperlər 773 140 -82% 
Buldozerlər 3 179 836 -74% 
Hərəkətedici kranlar, cəmi 3 922 1 809 -54% 
  ondan:    
qülləli 670 238 -64% 
avtomobil gedişli 2 113 713 -66% 
pnevmotəkərli gedişli 404 182 -55% 
tırtıllı gedişli 710 458 -35% 
Avtoqreyderlər 299 534 79% 
Avtoyükləyicilər 591 440 -26% 
Traktorlar 2 977 454 -85% 
 
68 
 
Ümumiyyətlə qeyd olunmalıdır ki, Azərbaycan SSR-də 
yaradılmış yüksək maşın təminatı demək olar ki, bütün əsas maşın 
kateqoriyaları üzrə (avtoqreyderlər istisna olmaqla) azalmışdır. 
Bunu aşağıdakı cədvəldə aydın görmək olar. 
 
3.3. Yaşayış və sosial mədəni obyektlərin tikintisi 
 
“Bazar islahatları” nəticəsində yaşayış evlərinin tikilməsi 
və istifadəyə verilməsi də azalmışdır. 2000-ci ildən başlayaraq 
artım müşahidə olunmasına, və 2013-cü ildə 2403 min kv.metr 
yaşayış evlərinin tikilməsinə baxmayaraq, 1990-cı ilin səviyyəsi 
(2848 min kv.metr) hələ də bərpa olunmamışdır. 
 
 
Şəkil 42. Yaşayış evlərinin tikintisi (ümumi sahə, min kv.metr) 
 
Yaşayış evlərinin tikintisində keyfiyyət dəyişiklikləri də 
müşahidə olunmuşdur. Belə ki, 1990-cı ildə istifadəyə verilən 
yaşayış sahəsinin 54.5%-i kənd yerlərində, 45.5%-i isə şəhər 
yerlərində olmuşdur. 2013-cü ildə isə bu göstəricilər müvafiq 
olaraq 34.8% və 65.2% olmuşdur.  
İslahatların başlanması ilə ümumtəhsil məktəblərinin 
tikintisi kəskin azalmışdır. Lakin sonrakı dövrlərdə Azərbaycan 
69 
 
SSR-də mövcud olan tikinti tempi bərpa edilmiş və hətta artım 
müşahidə olunmuşdur. Belə ki, 1990-cı ildə 39 387 şagird yeri olan 
80 məktəb istifadə verildiyi halda, 2013-cü ildə 53 016 yeri olan 
132 ümumtəhsil məktəbi tikilib istifadəyə verilmişdir. 
 
 
Şəkil 43. Ümumtəhsil məktəblərinin istifadəyə verilməsi (sayı) 
 
 
 
Şəkil 44. Məktəbəqədər təhsil müəssisələrinin istifadəyə 
verilməsi (yer) 
70 
 
Məktəbəqədər təhsil müəssisələrinin tikilib istifadəyə 
verilməsində analoji tendensiyalar müşahidə olunmur. İslahatların 
başlaması ilə bu müəssisələrin istifadəyə verilməsi demək olar ki 
dayanmış, sonrakı illərdə isə müəyyən artım olsa da, Azərbaycan 
SSR-də mövcud olan səviyyə bərpa edilməmişdir. Belə ki, 1990-cı 
ildə 5 595 yerlik məktəbəqədər təhsil müəssisəsi istifadə verildiyi 
halda, 2013-cü ildə bu göstərici 3 388 yer təşkil etmişdir. 
 
 
Şəkil 45. Xəstəxana müəssisələrinin istifadəyə verilməsi 
(çarpayı sayı) 
 
Son illərdə xəstəxanaların tikintisində və istifadəyə 
verilməsində pozitiv tendensiyalar müşahidə olunur. Lakin nəzərə 
çarpan vacib cəhət istifadəyə verilən xəstəxanaların demək olar ki, 
100% şəhər yerlərində istifadəyə verilməsidir. Məsələn, 1990-cı 
ildə Azərbaycan SSR-də istifadəyə verilmiş 1 366 çarpayının 301-i 
kənd yerində istifadəyə verilmişdi. 2013-cü ildə bu göstəricilər 
müvafiq olaraq 1 750 və 0 olmuşdur. 
Klub və mədəniyyət evlərinin istifadəyə verilməsində iki 
dəfədən çox azalma baş vermişdir. Azərbaycan SSR-də klub və 
mədəniyyət evləri əsasən kənd yerlərində istifadəyə verilirdi, 
71 
 
müasir dövrdə isə bu sosial-mədəni obyektlər demək olar ki, yalnız 
şəhər yerlərində istifadəyə verilirlər. 
Kommunal obyektlərin istifadəyə verilmə dinamikasını 
nəzərdən keçirək.  
 
 
Şəkil 46. Su kəməri xətlərinin istifadəyə verilməsi, kilometr 
 
Bazar islahatlarının başlaması ilə su xətlərinin istifadəyə 
verilməsi kəskin azalıb, lakin 2000-ci illərdən başlayaraq artım 
müşahidə olunmaqdadır. Statistika komitəsinin rəsmi məlumatına 
əsasən Azərbaycan Respublikasında 2013-cü ildə su kəməri ilə 
abadlaşdırılmış mənzillərin ümumi mənzil fondunda payı 87.3% 
təşkil etmişdir. Həmçinin qeyd edilməlidir ki, bu pay 2000-ci ildən 
başlayaraq azalma tendensiyası göstərir. Belə ki, 2000-ci ildə 
müvafiq pay 91.8% təşkil etmişdir. Bunun səbəblərindən biri yeni 
tikilən evlərin zəruri kommunal şəraitin yaradılmaması ola bilər. 
Kanalizasiya xətlərinin tikilib istifadəyə verilməsində artım 
müşahidə olunmuşdur. Lakin qeyd edilməlidir ki, Statistika 
komitəsinin rəsmi məlumatına əsasən Azərbaycan Respublikasında 
2013-cü ildə kanalizasiya xətləri ilə abadlaşdırılmış mənzillərin 
ümumi mənzil fondunda payı 84.9% təşkil etmişdir. Həmçinin 
qeyd edilməlidir ki, bu pay 2000-ci ildən başlayaraq azalma 
72 
 
tendensiyası göstərmişdir. Belə ki, 2000-ci ildə müvafiq pay 90.0% 
təşkil etmişdir. 
 
 
Şəkil 47. Kanalizasiya xətlərinin istifadəyə verilməsi, kilometr 
 
 
 
Şəkil 48. Qaz xətlərinin istifadəyə verilməsi, kilometr 
 
73 
 
Qaz xətlərinin tikilib istifadəyə verilməsində kəskin azalma 
müşahidə olunub. Lakin Statistika komitəsinin məlumatına əsasən 
Azərbaycan Respublikasında 2013-cü ildə qaz xətləri ilə 
abadlaşdırılmış mənzillərin ümumi mənzil fondunda payı 85.7% 
təşkil etmişdir. Həmçinin qeyd edilməlidir ki, bu pay 2000-ci ildən 
başlayaraq azalma tendensiyası göstərir. Belə ki, 2000-ci ildə 
müvafiq pay 93.1% təşkil etmişdir. 
 
Cədvəl 24. Mənzil fondunun abadlığı (ilin əvvəlinə, faizlə) 
 
 2000 2013 
Dövlət, ictimai mənzil fondunun və 
mənzil tikinti kooperativləri fondunun 
(özəlləşdirilmiş fond istisna olmaqla) 
aşağıdakılarla abadlaşdırılmış mənzil 
sahəsinin xüsusi çəkisi, faizlə:   
 mərkəzi istilik sistemi ilə 76.2 64.6 
 isti su ilə 27.1 5.2 
 vanna ilə 76.9 72.0 
 döşəməyə qoyulan  elektrik plitəsi ilə 1.5 0.8 
 
Əhalinin mənzil fondunun abadlığından söz düşmüşkən 
qeyd edək ki, bu sahədə pozitiv trendlər qeydə alınmamışdır. Su 
kəməri, kanalizasiya və qaz xətləri haqqında yuxarıda məlumat 
verildiyindən digər amillərə diqqət yetirək. 
 
 
4. KƏND TƏSƏRRÜFATI 
 
İslahatlar kənd təsərrüfatında kollektiv təsərrüfatların 
dağıdılması və fərdi sahibkarlığın inkişaf etdirilməsi məcrasında 
keçirilmişdir. Lakin islahatçılar sosiologiyanın nailiyyətlərindən 
bəhrələnmədən “bazar” idolunu kənd təsərrüfatında da tətbiq 
etməyə cəhd etdilər. Kəndlilərin fermerlərə çevrilməsi monetarizm 
74 
 
nöqteyi-nəzərindən effektiv olsa da, bu proses cəmiyyət nöqteyi-
nəzərindən, sosioloqlar tərəfindən mənfi qiymətləndirilir və 
kəndlilərin daha da yoxsullaşması ilə nəticələnir. Qəribədir ki, iri 
kolxoz təsərrüfatları dağıdıldıqdan sonra “Azərbaycan 2020: 
gələcəyə baxış” inkişaf konsepsiyasında iri təsərrüfat cəmiyyətləri 
haqqında aşağıdakı diqqətəlayiq fikirlər əks olunub: “...iri taxılçılıq 
təsərrüfatlarının yaradılması təşəbbüsləri dəstəklənəcəkdir”. Lakin 
bizim kitabımızın məqsədi seçilən yolların qiymətləndirilməsi 
deyil, faktiki məlumatların verilməsidir. Ona görə yenə rəsmi 
statistikaya müraciət edək. 
Kənd təsərrüfatı bitkilərinin əkin sahələri əsas 
göstəricilərdən biridir. Azərbaycanda 1991-ci ildə 1473 min hektar 
əkin sahəsi olmuş, sonrakı illərdə bu göstəricidə 2000-ci ilə qədər 
azalma müşahidə olunmuşdur. 1991-ci ilin səviyyəsi yalnız 2008-
ci ildə bərpa edilmişdir (1500 min hektar). Son 23 ildə kənd 
təsərrüfatı bitkilərinin əkin sahələri 211 min hektar və 14% 
artmışdır. 
 
 
 
Şəkil 49. Кənd təsərrüfatı bitkilərinin əkin sahələri   
(cəmi, 1000 hektar) 
 
75 
 
Lakin qeyd edilən tendensiya təsərrüfat kateqoriyaları üzrə 
qeyri-bərabər paylanmışdır. Belə ki, 1990-2013-cü illər ərzində: 
dənli və dənli paxlalı bitkilərin əkin sahələrində - 1.8 dəfə artım, 
texniki bitkilərin əkin sahələrində - 6.7 dəfə azalma, kartof, tərəvəz 
və bostan bitkilərinin əkin sahələrində - 2.3 dəfə artım, yem 
bitkiləri üzrə - 1.3 dəfə azalma, pambığın əkin sahələri üzrə - 11.2 
dəfə azalma, tütünün əkin sahələrində - 12.3 dəfə azalma, şəkər 
çuğundurunun əkin sahələrində - 2.5 dəfə artım, dən üçün 
günəbaxanın əkin sahələrində - 10.4 dəfə artım müşahidə 
olunmuşdur. 
Azərbaycan Respublikasında iqlim şəraiti ilə əlaqədar 
olaraq suvarılan torpaqlar kənd təsərrüfatında vacib rol oynayır. 
Azərbaycan SSR-də irriqasiya və suvarma işlərinin yüksək 
səviyyədə təşkil edilməsi suvarılan torpaqlar sahəsinin müntəzəm 
artması ilə nəticələnirdi. Belə ki, 1970-ci ildə Azərbaycan SSR-də 
1 130 min hektar suvarılan torpaqlar olduğu halda, 1990-cı ildə bu 
göstərici 1 440 min hektar təşkil etmişdir. Müstəqillik dövründə isə 
suvarılan torpaqların ümumi sahəsində azalma müşahidə 
olunmuşdur. Məsələn, 2013-cü ildə bu göstərici 1 435 min hektar 
(5 min hektar az) təşkil etmişdir. 
Sovet İttifaqının soyuq müharibədə məğlub olması və 
Dağlıq Qarabağ müharibəsinin nəticəsində həm heyvandarlıq, həm 
də bitkiçilikdə fiziki həcm indeksi aşağı düşmüşdür. 1990-cı ilin 
səviyyəsinə nisbətən 2000-ci ildə, müqayisəli qiymətlərlə, kənd 
təsərrüfatı məhsullarının 67%-i, 2004-cü ildə 88%-i, 2008-ci ildə 
105%-i istehsal olunmuşdur. Kənd təsərrüfatı məhsullarının 
istehsalı üzrə 1990-cı il səviyyəsinin bərpası heyvandarlıq və 
bitkiçilik üzrə qeyri-bərabər  paylanmışdır. Belə ki, heyvandarlıq 
məhsulları üzrə bərpa 2003-cü ildə (102%), bitkiçilik üzrə isə 
2013-cü ildə (104%) baş vermişdir. Bərpa müddətinin çox 
çəkməsinin əsas səbəblərindən biri aparılan “bazar islahatlarının” 
artıq toplanmış istehsal potensialının saxlanılmasına 
yönəldilməməsi olmuşdur. 
Ümumiyyətlə qeyd edilməlidir ki, kolxoz-sovxoz 
sisteminin demontaj edilməsi kənd təsərrüfatının 
76 
 
deindustrializasiyası və demodernizasiyası ilə nəticələnmişdir. Bu 
proseslər kənd təsərrüfatında istehsal məqsədi ilə istifadə olunan 
elektrik enerjisinin azalması, kənd təsərrüfatında istifadə olunan 
texnikanın sayının və kənd təsərrüfatında çalışan işçilərin sayının 
azalması ilə xarakterizə olunmuşdur.  
 
4.1. Kənd təsərrüfatında çalışan əhali və məhsuldarlıq 
 
Kənd təsərrüfatında çalışan işçilərin sayı üzrə məlumat 
Dövlət Statistika Komitəsinin rəsmi saytında 2000-ci ildən 
başlayaraq əks etdirilib. Verilən məlumatlara görə kənd təsərrüfatı 
müəssisələrində çalışanların orta illik sayı 2000-2012-ci illər 
ərzində 32% (7 664 nəfər), fərdi sahibkar təsərrüfatlarında 
işləyənlərin sayı isə 30% (5 023 nəfər) azalmışdır. Müqayisə üçün 
qeyd edək ki, 1988-ci ildə kənd təsərrüfatında çalışan işçilərin sayı 
46 min nəfər, 2012-ci ildə isə 28 min nəfər təşkil etmişdir. 
  
 
Şəkil 50. Kənd təsərrüfatında məşğul işçilərin sayı (nəfər) 
 
Nəzərə almaq lazımdır ki, bu azalmanın səbəbi kimi kənd 
təsərrüfatında məhsuldarlığın artımı göstərilə bilər. Lakin 
məhsuldarlığın təhlili bu nəticənin doğru olmadığını aşkara çıxarır. 
77 
 
Belə ki, 1990-cı il ilə müqayisədə 2012-ci ildə kənd təsərrüfatı 
müəssisələrində 1 sentner məhsula əmək məsarifi üzrə dəyişmələr 
aşağıdakı cədvəldə göstərilib.  
 
Cədvəl 25. Kənd təsərrüfatı müəssisələrində 1 sentner məhsula 
əmək məsarifi, saat 
İllər 1990 2000 2013 Artım 
(azalma) 
Taxıl (qarğıdalısız) 3.1 10.2 10.9 252% 
Kartof  17.4 28.9 26 49% 
Çay yarpağı 57.7 253.1 269.7 367% 
Süd 14.7 42.6 47.9 226% 
Yumurta24 16.3 58.6 61.9 280% 
Şəkər çuğunduru - 14.3 11.9 (17%) 
Tərəvəz  12 25.2 23 92% 
Ərzaq bostan bitkiləri - 11.6 12.3 6% 
Meyvə 19.7 24.3 23 17% 
Üzüm 15.1 42.7 44.1 192% 
 
Göründüyü kimi əsas ərzaq məhsullarının istehsalında əmək 
məsarifi (şəkər çuğunduru istehsalı istisna olmaqla) artmışdır. 
 
4.2. Kənd təsərrüfatının mineral gübrələr  
və texnika ilə təminatı 
 
İntensiv təsərrüfatın aparılması zamanı torpağın 
məhsuldarlığının təmin olunmasının əsas şərtlərindən biri məhsul 
ilə torpaqdan çıxan qida maddələrinin kompensasiya edilməsi və 
torpağın strukturunun saxlanılması üçün ona mütəmadi olaraq 
mineral gübrələrin verilməsidir. 1985-ci il ilə müqayisədə əkin 
sahələrinə verilən gübrənin çəkisində 239 min ton və ya 89% 
24 Min ədəd. 
78 
 
                                                 
azalma müşahidə olunmuşdur. Nəticədə hər hektar əkinə verilən 
gübrənin çəkisində 150 kq. və ya 90% azalma baş vermişdir. Yəni 
əgər 1985-ci ildə hər hektar əkinə 166 kq. mineral gübrə 
verilirdisə, 2013-cü ildə bu göstərici 16 kq. təşkil etmişdir. 
Müqayisə üçün digər ölkələrdə torpağa verilən mineral 
gübrələrin miqdarı haqqında məlumata nəzər salmaq yerinə 
düşərdi. Kənd təsərrüfatında hər hektar əkinə mineral gübrələrin 
verilməsi (2011-ci il, 100 % qidalı maddə hesabı ilə): Rusiya – 25 
kq., Avstraliya – 45 kq., Braziliya – 171 kq., Almaniya – 191 kq., 
Hindistan 177 kq., ABŞ – 125 kq., Böyük Britaniya – 239 kq. 
 
 
 
 
Şəkil 51. Kənd təsərrüfatında əkinlərə mineral gübrələrin 
verilməsi (cəmi, 1000 ton) 
 
Son illərdə traktor parkında əhəmiyyətli azalma müşahidə 
olunmuşdur. Belə ki, traktorların sayı 1990-2013-cü illər arasında 
17.4 min ədəd və ya 43% azalmışdır. Bunun nəticəsi olaraq 
müvafiq dövr ərzində 1000 hektar əkinə düşən traktorların sayı 
təxminən iki dəfə (48%) azalmış və yaxud bir traktora düşən əkin 
sahəsi 85% artaraq 72 hektara yüksəlmişdir. Bu rəqəmləri daha 
79 
 
yaxşı anlamaq üçün bu sahənin digər ölkələrlə müqayisəsinə diqqət 
yetirmək yerinə düşərdi. Bəzi ölkələrdə 1 traktora düşən əkin 
sahəsi haqqında məlumat belə olmuşdur: Fransa – 16 ha, İtaliya – 
4.7 ha, Polşa – 8 ha, Almaniya - 8 ha.25 
 
 
 
Şəkil 52. Traktorların sayı26, ilin sonuna (1000 ədəd) 
 
Kənd təsərrüfatının texnika təminatına nəzər salaq. 
2005-ci ildən sonra müşahidə olunan müəyyən artım 
“Aqrolizinq” təşkilatının yaradılması ilə əlaqədardır. Lakin nəzərə 
almaq lazımdır ki, lizinq kreditin bir növüdür və kredit əsasında 
dayanıqlı inkişaf mümkün deyildir. Bu məsələ kitabın ikinci 
hissəsində daha ətraflı təhlil olunmuşdur. 
 
25  Digər ölkələr üzrə məlumatlar əsasən BMT ərzaq və kənd təsərrüfatı 
təşkilatının rəsmi saytından alınmışdır: http://www.fao.org/home/en/ 
26  Üstündə meliorasiya qurğuları və digər maşınlar quraşdırılmış 
traktorlardan başqa. 2005-ci ildə 284 ədəd belə traktor istehsal olunmuşdur. 
80 
 
                                                 
 
 
Şəkil 53. Taxılyığan kombaynların sayı, ilin sonuna (1000 ədəd) 
 
Taxılyığan kombaynların sayı 1990-2013-cü illər arasında 
2.4 min ədəd və 53% azalmışdır. Nəticədə min hektar əkin 
sahəsinə düşən taxılyığan kombaynların sayı müvafiq dövr ərzində 
təxminən 6 ədəd və ya 74% azalmışdır. Əgər 1990-cı ildə min 
hektar taxıl üzrə əkin sahəsində 8 ədəd kombayn işləyirdisə, 2013-
cü ildə onların sayı 2 ədəd olmuşdur. Müqayisə üçün Rusiyada bu 
göstərici 3.4, ABŞ-da – 5.6, Almaniyada – 12.8, Çində – 7.1 
olmuşdur. 
Təxmini olaraq eyni mənzərə digər kənd təsərrüfatı 
texnikalarında da müşahidə olunmuşdur. Ətraflı məlumat aşağıdakı 
cədvəldə təqdim olunub. 
1990-cı ildə ölkədə əsas kapitala yönəldilən investisiyaların 
14%-i kənd təsərrüfatının, 37.4%-i  isə sənayenin payına 
düşmüşdür. 2013-cü ildə sənayeyə investisiyalar ümumi 
investisiyaların 42%-ni təşkil etdiyi halda, kənd təsərrüfatında əsas 
kapitala yönəldilən investisiyaların payı 3.2% enmişdir. Təbii ki, 
bu cür investisiyalarla kənd təsərrüfatının texnika təminatının 
bərpa edilməsi çətin məsələdir. 
81 
 
Cədvəl 26. Əsas kənd təsərrüfatı texnikası növlərinin parkı, 
 ilin sonuna (ədəd) 
Texnika növü 1990 2013 Dəyişmə 
Traktorlar  40,883 23,469 1.7 azalma 
Kotanlar  13,318 5,289 2.5 azalma 
Kultivatorlar  7,278 732 9.9 azalma 
Toxum səpənlər 8,998 2,132 4.2 azalma 
Ot biçənlər  3,187 1,438 2.2 azalma 
Ot presləyənlər 4,316 1,707 2.5 azalma 
Kombaynlar (taxıl yığanlar) 4,544 2,143 2.1 azalma 
Kombaynlar (qarğıdalı 
yığanlar) 
361 7 51.6 azalma 
Kombaynlar (yem yığanlar) 1,624 640 2.5 azalma 
Maşınlar (kartof yığanlar) 42 36 1.2 azalma 
Maşınlar (pambıq yığanlar) 3,658 52 70.3 azalma 
Maşınlar (çuğundur 
yığanlar) 
6 10 0.6 artım 
Maşınlar (bərk mineral 
gübrələri dağıdanlar) 
2,928 254 11.5 azalma 
Maşınlar (çiləyici və 
tozlayıcılar) 
8,915 871 10.2 azalma 
 
 
4.3. Bitkiçilik 
 
İstənilən təhlilin aparılmasında qoyulmuş məqsədlər və 
görülmüş işlərin müqayisəsi asanlıq yaradır. Kənd təsərrüfatı üzrə 
qoyulmuş məqsədləri “Azərbaycan Respublikasında əhalinin ərzaq 
məhsulları ilə etibarlı təminatına dair Dövlət Proqramı” əsasında 
qiymətləndirməyə çalışaq. 
Taxıl istehsalı. Əkinçiliyin vəziyyətini əks etdirən əsas 
göstərici taxıl istehsalıdır. Taxıl istehsalı insanların qidasının 
əsasıdır və heyvandarlığın inkişafının vacib şərtlərindəndir. Dövlət 
Proqramının 2015-ci il üçün icra meyarlarını təşkil edən hədəf 
82 
 
göstəricilərindən birincisi aşağıdakıdır: “dənli bitkilərin əkin 
sahələrini 900 min hektara, məhsuldarlığı 32 s/ha-ya, ümumi 
istehsalı 2,8 milyon tona çatdırmaq”. Qoyulmuş məqsədləri təhlil 
edək. 
Proqrama əsasən dənli bitkilərin əkin sahələri 900 min 
hektara çatdırılmalıdır. Statistika komitəsinin məlumatına əsasən 
taxıl üzrə əkin sahəsi artıq 2009-cu ildə 2008-ci illə müqayisədə 
25% (229 min hektar) artırılaraq 1 126 min hektara çatdırılmışdır. 
2013-cü il üçün analoji göstərici isə 1 074 min hektardır. Qeyd 
edilməlidir ki, proqramda 2007-ci illə müqayisədə 22% artım 
nəzərdə tutulmuşdusa da, real artım 45% olmuşdur, yəni qarşıya 
qoyulan məqsəd artıqlaması ilə yerinə yetirilmişdir. 
Məhsuldarlıq sahəsində 32 s/ha həddi məqsəd kimi 
müəyyən edilmişdir. Taxıl istehsalı üzrə məhsuldarlıq 2013-cü ildə 
27.5 sent/ha təşkil etmişdir, bu da 2007-ci ilin göstəricisindən (27.1 
sent/ha) 1% artıqdır, lakin qoyulmuş məqsədə çatmaq üçün 2015-ci 
ilə kimi (2007-ci illə müqayisədə) 18% artım təmin edilməlidir. 
Qarşıdan gələn iki ildə bu cür artımın nəyin əsasında təmin 
ediləcəyi indiki zamanda tam aydın deyildir. 
 
 
Şəkil 54. Taxıl: ümumi yığım, təmiz çəkidə (bütün təsərrüfat  
kateqoriyalarında) (adambaşına kiloqramla) 
83 
 
Ümumi taxıl istehsalının miqdarı 2015-ci il üçün 2,8 
milyon tona çatdırılmalıdır. Bu göstərici üzrə qoyulmuş məqsəd 
icra edilmişdir. Belə ki, 2013-cü ildə ölkədə 2 955 min ton taxıl 
istehsal edilmişdir. Qeyd edilməlidir ki, dövlət proqramında 2015-
ci il üçün yalnız kəmiyyət göstəriciləri əks etdirilib. Məsələn, 
beynəlxalq praktikada ildə adambaşına 500 kq. taxıl istehsalı 
ölkənin ərzaq təhlükəsizliyinin təmin edilməsi üzrə aşağı hədd 
sayılır. Adambaşına düşən taxıl istehsalı aşağıdakı qrafikdə əks 
etdirilib. Göründüyü kimi, bu göstərici üzrə 1990-cı illə 
müqayisədə artım müşahidə olunmasına baxmayaraq, 500 kq. 
həddi hələ aşılmayıbdır. 
 
Cədvəl 27. Dənlilər ilə özünütəminetmə səviyyəsi, faiz 
  2007 2008 2009 2010 2011 2012 2013 
Dənlilərin 
cəmi: 
57.0 63.3 74.0 56.5 64.8 64.3 64.0 
buğda 48.0 55.7 69.2 48.9 57.7 56.8 56.0 
arpa 99.2 97.2 98.7 87.7 93.7 95.1 97.8 
qarğıdalı 76.4 68.1 67.2 64.5 68.0 67.3 60.0 
vələmir 68.2 88.6 94.5 80.6 82.8 84.4 89.3 
sair növ 
dənlilər 
10.0 4.4 0.4 1.0 4.0 8.7 2.3 
 
Kənd təsərrüfatı məhsullarının istehsalının aşağı olması, 
müəyyən qidalanma səviyyəsini saxlamaq məqsədi ilə, idxal ilə 
kompensasiya edilməlidir. Azərbaycan Respublikasının 2013-cü il 
üzrə ərzaq balansına əsasən il ərzində ölkədə dənlilərin idxalının 
istehsala nisbəti 56% təşkil etmişdir (son 7 ildə orta hesabla 
59%27). Ümumiyyətlə, ərzaq balanslarının təhlili zamanı itkilərin 
dinamikası diqqəti cəlb eləyir. Belə ki, dənli və paxlalı bitkilərin 
27 20 ildən çox soyuq müharibə şəraitində olan ölkə üçün məqbul göstərici 
sayıla bilməz. 
84 
 
                                                 
istehsalında itkilər 2013-cü ildə istehsalın 10%-ni təşkil etmişdir 
(son 7 ilin orta göstəricisi – 10%), bu isə kənd təsərrüfatının 
texniki avadanlıqlarla və sair vəsaitlərlə təminatı məsələsinin 
ciddiliyini göstərir. Bütün bunların nəticəsində dənlilər üzrə 
özünütəminetmə səviyyəsi məqbul səviyyədə deyildir. Cədvəldən 
göründüyü kimi əsasən mal-qara və quş üçün yem kimi istifadə 
edilən arpa və vələmir üzrə yüksək göstəricilər qeydə alınmışdır, 
buğda üzrə özünütəminetmə səviyyəsi isə 2013-cü ildə yalnız 56% 
olmuşdur. 
Dövlət proqramına əsasən 2015-ci il üçün bitkiçiliyin digər 
əsas məhsulu – ikinci çörək sayılan kartof istehsalının həcminin 
1,12 milyon tona çatdırılmasıdır.  
 
 
 
Şəkil 55. Kartof istehsalı (ton) və kartofun məhsuldarlığı 
(sent/ha) 
 
2000-2013-cü illər ərzində kartof istehsalı 112%, 
məhsuldarlıq isə 81% artmışdır. Bu illər ərzində kartofun əkin 
sahəsi isə 24% artaraq 65 315 hektara çatmışdır. Lakin qeyd edilən 
dövlət proqramının qəbul edilməsindən sonra kartof təsərrüfatında 
neqativ tendensiyalar müşahidə olunmağa başlamışdır. Belə ki, 
85 
 
2008-2013-cü illər ərzində kartof istehsalı 8% azalaraq 992 780 ton 
səviyyəsinə, kartof üzrə əkin sahələri 5% azalaraq 65 315 hektara 
düşmüşdür. 
Kartofun məhsuldarlığında da müəyyən azalma müşahidə 
edilmişdir: 2008-ci ildə - məhsuldarlıq 153 sent/ha olduğu halda, 
2013-cü ildə bu göstərici 152 sent/ha olmuşdur. Daha öncə də qeyd 
edildiyi kimi məhsuldarlığın artırılmasının vacib şərtlərindən biri 
əkin sahələrinə mineral gübrələrin verilməsidir. Kartofun əkin 
sahələrinə verilən mineral gübrələrin çəkisində çox böyük azalma 
müşahidə olunmuşdur: 1985-ci il ilə müqayisədə 2013-cü ildə bir 
hektar əkin sahəsinə verilən gübrələrin çəkisində 277 kq. və ya 
91% azalma müşahidə olunmuşdur. 
Bu tendensiyalar dövlət proqramında kartof istehsalı üzrə 
nəzərdə tutulan məqsədin yerinə yetirilməməsi riskini artırır. 
Ümumiyyətlə, kartof ehtiyatları və istifadəsi balansının təhlili 
zamanı itkilərin idxala olan nisbəti diqqəti cəlb edir. Bu göstərici 
2013-cü ildə 82%, son 7 ildə isə orta hesabla 131% təşkil etmişdir. 
Lakin qeyd edilməlidir ki, kartof üzrə özünütəminetmə səviyyəsi 
yüksəkdir: belə ki bu göstərici 2013-cü ildə 98%, son yeddi ildə isə 
orta hesabla 101% təşkil etmişdir. 
 
 
Şəkil 56. Tərəvəz və bostan bitkilərinin istehsalı (1000 t.) 
86 
 
 
Dövlət proqramına əsasən tərəvəz və bostan bitkilərinin 
istehsalı 2015-ci il üçün 1,72 milyon tona çatdırılmalıdır.  
1990-cı il ilə müqayisədə tərəvəz və bostan bitkilərinin 
istehsalında əhəmiyyətli artım müşahidə edilmişdir. Tərəvəz və 
bostan bitkiləri ilə özünütəminetmə səviyyəsi kifayət qədər 
yüksəkdir və aşağıdakı cədvəldə göstərilmişdir. 
 
Cədvəl 28. Tərəvəz və bostan məhsulları ilə  
özünütəminetmə səviyyəsi, faiz 
  2007 2008 2009 2010 2011 2012 2013 
Bütün növ 
tərəvəz 
98.8 104.6 101.2 97.6 95.7 98.9 102.3 
Bostan 
məhsulları 
100.1 100.2 100.2 100.0 100.2 100.1 100.0 
 
 
 
Şəkil 57. Tərəvəz və ərzaq bostan bitkilərinin məhsuldarlığı 
(sent/ha) 
 
Dövlət proqramına əsasən 2015-ci il üçün tərəvəz və ərzaq 
bostan bitkilərinin birgə istehsalı 2007-ci ilin səviyyəsinə nisbətən 
5% artaraq 1,72 milyon ton təşkil etməlidir. Lakin 2008-2013-cü 
illər ərzində istehsalda yalnız 1% artım müşahidə olunmuşdur və 
87 
 
2013-cü ildə birgə istehsal 1.67 milyon ton təşkil etmişdir. Bu 
bitkilərin əkin sahələrində də artım müşahidə edilmişdir. Tərəvəz 
üzrə əkin sahələri 1990-cı il ilə müqayisədə 93% artdığı halda, 
məhsul istehsalı yalnız 44% artmışdır, bu da artımın əsasən 
ekstensiv yolla getdiyini göstərir. Ərzaq bostan bitkiləri üzrə isə 
əkin sahələri müvafiq dövr ərzində 213%, məhsul istehsalı isə 
537% artmışdır. Bu sahənin məhsuldarlığında da müxtəlif 
istiqamətli tendensiyalar müşahidə olunmuşdur. 
Tərəvəz və bostan bitkilərinin əkin sahələrinə verilən 
gübrələrin çəkisində çox böyük azalma müşahidə olunmuşdur: 
1985-ci il ilə müqayisədə 2013-cü ildə bir hektar əkin sahəsinə 
verilən gübrələrin çəkisində 404 kq. və ya 94% azalma müşahidə 
olunmuşdur. 
 
 
 
 
Şəkil 58. Şəkər çuğundurunun istehsalı və məhsuldarlığı 
 
Dövlət proqramına əsasən 2015-ci il üçün şəkər 
çuğundurunun əkin sahəsi 20 min hektara çatdırılmalıdır. Son 13 
ildə şəkər çuğunduru istehsalı 303%, məhsuldarlıq isə 59% 
artmışdır. Şəkər çuğundurunun əkin sahəsi müvafiq dövr ərzində 
88 
 
121% artaraq 2013-cü il üçün 5 466 hektar təşkil etmişdir. 
Göründüyü kimi, dövlət proqramında qoyulmuş məqsədə çatmaq 
üçün qarşıdakı ildə şəkər çuğundurunun əkin sahəsi 266% 
artırılmalıdır. 
Məhz şəkər çuğunduru ilə özünütəminetmə səviyyəsi 
haqqında məlumat tapılmadığından şəkər istehsalında istifadə 
olunan xammal üzrə statistika aşağıdakı cədvəldə göstərilmişdir. 
 
Cədvəl 29. Əsas növ sənaye məhsulları ilə özünütəminetmə 
səviyyəsi, faiz 
  2007 2008 2009 2010 2011 2012 2013 
Şəkər istehsalı 
üçün xammal 
2.7 6.2 4.1 2.4 4.1 3.1 4.5 
 
 
 
Şəkil 59. Çay: yaşıl çay yarpağının ümumi yığımı (1000 t) 
 
Dövlət proqramında 2015-ci il üçün qarşıya qoyulan əsas 
məqsədlərdən biri də meyvə istehsalının 800 min tona 
çatdırılmasıdır. Statistik məlumatların təhlili göstərir ki, bu sahə 
89 
 
üzrə qoyulan məqsəd vaxtından əvvəl artıqlaması ilə yerinə 
yetirilmişdir. Belə ki, 1990-2013-cü illər ərzində ümumi yığım 
132%, məhsuldarlıq isə 1.6 dəfə artmışdır. Bu sahə üzrə 
özünütəminetmə səviyyəsi də 100%-dən artıqdır: 2013-cü il üçün – 
122%, son yeddi ildə orta hesabla – 130%. 
Dövlət proqramına əsasən 2015-ci il üçün çay yarpağı 
istehsalı 3 min tona çatdırılmalıdır. Bu sahənin təhlili 1990-cı ildən 
sonra çay təsərrüfatında neqativ tendensiyaları aşkara çıxardır. 
Belə ki, 1990-2013-cü illər ərzində yaşıl çay yarpağının ümumi 
yığımı 98% (!!!!), məhsuldarlıq isə 3.3 dəfə azalmışdır. Müvafiq 
dövr ərzində çay bitkisinin ümumi əkin sahəsi 93%, əkin sahələri 
isə 94% azalmışdır. 
Ölkədə çay ehtiyatı və istifadəsi üzrə statistika yalnız 2007-
2013-cü illər ərzində təqdim edilmişdir. Bu dövr ərzində ölkəyə 
idxal olunan çayın istehsala nisbəti orta hesabla 1.4 təşkil etmişdir 
(2013-cü il üçün 1.8). Bu isə o deməkdir ki, çay ilə 
özünütəminetmə səviyyəsi qənaətbəxş sayıla bilməz. Belə ki, 
2013-cü ildə çay ilə özünütəminetmə səviyyəsi 54.7% olmuşdur. 
Həmçinin qeyd edilməlidir ki, 2007-2013-cü illər ərzində ölkədən 
ixrac edilən çayın istehsala nisbəti orta hesabla 74% olmuşdur, 
yəni istehsal edilən çayın böyük hissəsi ixrac edilmiş, yerli tələb 
isə idxal vasitəsi ilə ödənilmişdir. 
Ümumiyyətlə, ölkənin daxili tələbatının (ərzaq məhsulu 
kimi istifadə və emal məqsədi ilə) ödənilməsi üçün 2013-cü ildə 
orta hesabla hər min nəfər əhaliyə 1.5 ton çay istehsal edilməli idi. 
Faktiki olaraq isə 2013-cü ildə hər min nəfərə 0.06 ton çay istehsal 
edilmişdir (müqayisə üçün 1990-cı ildə bu göstərici 4.3 ton təşkil 
etmişdir). Nəhayət dövlət proqramında qarşıya qoyulmuş ümumi 3 
min ton istehsalın təmin edilməsi qeyri-real görünür (2013-cü ildə 
yığım 0.57 min ton təşkil etmişdir) və 1990-cı il istehsal həcminin 
yalnız 10% təşkil etmişdir. 
 
 
 
 
90 
 
Cədvəl 30. 2013-cü il üzrə idxal və ixracın əmtəə strukturu 
 (bitki mənşəli məhsullar) 
 
Mal qrupları İdxal İxrac Saldo 
Min ABŞ dolları 548,446.9 301,706.8 -246,740.1 
Canlı ağaclar və sair 
bitkilər, kəsilmiş çiçəklər 
17,379.5 25.8 -17,353.7 
Tərəvəzlər, 
meyvəköklülər və kök 
yumruları 
14,360.3 77,263.8 62,903.5 
Yeməli meyvələr və qoz-
fındıq, sitrus bitkiləri 
14,701.5 173,508.1 158,806.6 
Qəhvə, çay və ədviyyatlar 21,603.9 44,381.7 22,777.8 
Dənli bitkilər 434,614.7 10.6 -434,604.1 
Unüyütmə və yarma 
sənayesi məhsulları, 
maya, nişasta 
31,325.0 1,119.3 -30,205.7 
Yağlı toxum və meyvələr, 
digər toxum, dərman 
bitkiləri 
13,804.8 5,274.6 -8,530.2 
Təbii şellak, kitrə, qatran, 
digər bitki şirələri və 
ekstraktlar 
143.9 29.3 -114.6 
Bitki  mənşəli  sair  
məhsullar 
513.3 93.6 -419.7 
 
Bitki mənşəli məhsullar üzrə xarici ticarət saldosu əsasən 
dənli bitkilərin idxalına görə mənfidir. 
 
4.4 Heyvandarlıq 
 
Dövlət Proqramının 2015-ci il üçün icra meyarlarını təşkil 
edən hədəf göstəricilərindən biri ət istehsalını 340 min tona, süd və 
süd məhsullarının istehsalını isə 2,4 milyon tona çatdırmaqdır. 
91 
 
Həmçinin proqrama əsasən sənaye üsulu ilə illik quş əti istehsalı 
80 min tona, yumurta istehsalı isə 1,3 milyard ədədə 
çatdırılmalıdır. 
Son illərdə ət istehsalında da müsbət tendensiyalar 
müşahidə olunmuşdur. 1990-2013-cü illər ərzində istehsal olunmuş 
ət üzrə (kəsilmiş çəkidə) 70%-lik artım müşahidə olunmuşdur.  
 
 
Şəkil 60. Ət istehsalı, kəsilmiş çəkidə (1000 t)28 
 
Lakin proqramda qarşıya qoyulmuş 340 min ton ət istehsalı 
məqsədinə çatmamaq riski yüksəkdir. Belə ki, son 13 ildə ət 
istehsalında artım ildə orta hesabla 11 min ton olmuşdur. Əgər bu 
tendensiya davam edərsə, 2015-ci il üçün qarşıya qoyulan məqsəd 
yerinə yetirilməyəcəkdir. Ət istehsalındakı bəzi müsbət 
tendensiyalara baxmayaraq, hələ ki bu sahədə idxaldan müəyyən 
asılılıq qalmaqdadır. Belə ki, bütün növ mal-qara və quş əti üzrə 
özünütəminetmə səviyyəsi 2013-cü ildə 92% (son yeddi ildə orta 
hesabla 89%) təşkil etmişdir. Bu göstəricilər mal əti və ət 
məhsulları üzrə - 87% (son yeddi ildə orta hesabla 93%), qoyun 
28 Donuz əti nəzərə alınmamışdır. 
92 
 
                                                 
(keçi) əti və ət məhsulları üzrə – 98% (son yeddi ildə orta hesabla 
99%), quş əti və ət məhsulları üzrə isə - 96% (son yeddi ildə orta 
hesabla 79%) təşkil etmişdir. 
Süd və süd məhsullarının istehsalı üzrə 1990-2013-cü illər 
ərzində müsbət irəliləyişlər qeydə alınmışdır. Belə ki, cəmi süd və 
süd məhsullarının istehsalında 88%-lik və ya 850 min ton artım 
müşahidə olunmuşdur. Bu artım 97% və ya 826 min tonu inək və 
camış südü istehsalı, qalanı isə qoyun və keçi südü hesabına təmin 
edilmişdir. Lakin proqram məqsədini yerinə yetirmə riski 
yüksəkdir: belə ki, son 13 ildə süd və süd məhsullarının 
istehsalında orta hesabla 61 min ton (optimistik olaraq son 4 ilin 
artım statistikası – 97 min ton)  artım olmuşdur. Bu isə o deməkdir 
ki, qeyd edilən artım tendensiyasının sabit qalması halında belə 
2015-ci il üçün 2.4 milyon ton süd və süd məhsullarının istehsalı 
məsələsi  qeyri-real görünməkdədir. Həmçinin qeyd edilməlidir ki, 
süd və süd məhsulları üzrə özünütəminetmə səviyyəsi 2013-cü ildə 
76% (son yeddi ildə isə 77%) təşkil etmişdir. 
Quş ətinin istehsalı üzrə plan isə 2012-ci ildə artıqlaması ilə 
yerinə yetirilmişdir. 2013-cü ildə quş əti və ət məhsulları üzrə 
özünütəminetmə səviyyəsi 96% (son yeddi ildə 79%) olmuşdur. 
Yumurta istehsalı üzrə də proqramın məqsədi 2013-cü ildə yerinə 
yetirilmişdir: belə 2013-cü ildə ölkədə 1 401.5 milyon ədəd 
yumurta istehsal edilmişdir. Yumurta üzrə özünütəminetmə 
səviyyəsi 2013-cü ildə 97%, son yeddi ildə isə orta hesabla 95% 
təşkil etmişdir. 
Heyvandarlıqla sıx əlaqəli olan yem bitkilərinin istehsalına 
nəzər yetirək. Dövlət Proqramının 2015-ci il üçün icra meyarlarını 
təşkil edən hədəf göstəricilərindən biri də yem bitkilərinin əkin 
sahələrinin 500 min hektara çatdırılmasıdır. 2013-cü ildə yem 
bitkilərinin əkin sahələri 396 min hektar olmuşdur, bu isə 1990-cı 
ilin göstəricisinin 76%-dir. Qoyulmuş məqsədə çatmaq üçün 2015-
ci ildə  yem bitkilərinin əkin sahələrində 104 min hektar və ya 26% 
93 
 
artım təmin edilməlidir. 29  Lakin ölkədə heyvandarlıqda qiymətli 
yem sayılan silosun, yaşıl qarğıdalının və kökümeyvəlilərin 
istehsalı demək olar ki, dayandırılmışdır. Belə ki, 1990-2013-cü 
illər ərzində silos və yaşıl yem üçün qarğıdalının istehsalı 926 min 
ton və 98%, əkin sahəsi isə 97 min hektar və ya 98% azalmışdır. 
Digər vacib yem olan kökümeyvəlilər üzrə istehsal 169 min ton və 
ya 98%, əkin sahəsi isə 12.7 min hektar və ya 98% azalmışdır. 
 
 
Şəkil 61. Silos və yaşıl yem üçün qarğıdalı istehsalı  
və əkin sahəsi 
 
Burada dövlət proqramında yer almayan, lakin tekstil 
sənayesinin vacib materiallarında biri olan pambığın istehsalına da 
nəzər etmək yerinə düşərdi.  
SSRİ dövründə Azərbaycanda güclü pambıq təsərrüfatı 
fəaliyyət göstərirdi. Lakin, müstəqillik dövründə bu sahədə 
tənəzzül baş vermişdir. 1990-2013-cü illərdə pambığının əkin 
sahələri 240 min hektar və ya 91%, istehsal isə 498 min ton və ya 
92% azalmışdır.  
29 Müqayisə üçün 2000-ci ildən başlayaraq yem bitkilərinin əkin sahələrində 
hər il orta hesabla 21 min hektar artım olmuşdur. 
94 
 
                                                 
 
 
Şəkil 62. Pambıq istehsalı və əkin sahəsi 
 
Cədvəl 31. 2013-cü il üzrə idxal və ixracın əmtəə strukturu (diri  
heyvanlar və heyvan mənşəli məhsullar) 
 
Mal qrupları İdxal İxrac Saldo 
Min ABŞ dolları 128,862.8 1,851.1 -127,011.7 
Diri  heyvanlar 41,214.6 79.9 -41,134.7 
Ət və əlavə ət qida 
məhsulları 
15,181.4 0.0 -15,181.4 
Balıqlar  və xərçəngkimilər, 
digər su onurğasızları 
8,299.0 24.0 -8,275.0 
Süd məhsulları, quş 
yumurtası, təbii bal və 
heyvan mənşəli digər ərzaq 
məhsulları 
64,045.0 1,237.8 -62,807.2 
Heyvan  mənşəli  sair  
məhsullar 
122.8 509.4 386.6 
 
95 
 
Paralel olaraq pambıq sahələrinin texnika təminatında da 
analoji tendensiyalar müşahidə edilmişdir. Belə ki, 1990-cı ildə 
ölkədə 3658 ədəd pambıqyığan maşın var idisə, 2013-cü ildə cəmi 
52 ədəd belə maşın olub (yəni pambıqyığan maşınların sayı 
müvafiq dövr ərzində 70 dəfə azalmışdır). 
Heyvan mənşəli məhsulların ticarət saldosu da müvafiq 
olaraq mənfidir. 
 
5. NƏQLİYYAT 
 
Müasir cəmiyyət üçün ölkə daxilində və xaricində yüklərin 
və sərnişinlərin daşınmasını təmin edən nəqliyyat sistemi zəruridir. 
Azərbaycanın nəqliyyat sistemi SSRİ dövründə xalq təsərrüfatı ilə 
vəhdət təşkil edərək inkişaf edirdi. Bu dövrdə nəqliyyat sisteminə 
böyük kapital investisiyaları qoyulur, yeni yollar çəkilir, yeni 
nəqliyyat obyektləri – portlar, aerovokzallar və sair tikilirdi. Bütün 
növ nəqliyyat vasitələri ilə daşınan yükün həcmi stabil olaraq 
artırdı.  
 
 
Şəkil 63. Nəqliyyat sektorunda yük daşınması, 1000 ton  
(bütün nəqliyyat növləri üzrə cəm) 
 
96 
 
“Bazar islahatları” dövründə Azərbaycanın nəqliyyat 
sistemi böhran vəziyyətinə düşmüşdür. Bütün nəqliyyat vasitələri 
ilə yük daşınmasının həcmi aşağıdakı qrafikdə təsvir edilmişdir. 
Son illərdə müəyyən artımın müşahidə olunmasına baxmayaraq, 
2013-cü ilin sonunda daşınan yükün çəkisi 1990-cı ilin 
göstəricisinin yalnız 78%-ni təşkil edir. Müqayisə üçün nəzərə 
alınmalıdır ki, 1970-1988-ci illər ərzində bütün nəqliyyat növləri 
üzrə yük daşınması 295 milyon ton və ya 114% artmışdır. 
1990-2013-cü illər ərzində bütün nəqliyyat növləri üzrə 
(boru kəməri istisna olmaqla 30 ) geriləmə müşahidə olunmuş, 
onların strukturunda azalma, və daxili daşınmalardan xaricə 
daşınmalara köklənmə müşahidə olunmuşdur. 
 
 
Şəkil 64. Nəqliyyat sektoru və emal sənayesi arasındakı əlaqə 
 
Yük daşınmasındakı azalmanın əsas səbəbi xalq 
təsərrüfatında aparılan “bazar” islahatları ilə bağlı olmuşdur. 
İstehsalla  yük daşınmasının sıx əlaqəsi aşağıdakı qrafikdə aydın 
30 Ölkə iqtisadiyyatının xam mal satışına köklənməsi ilə əlaqədar olaraq. 
97 
 
                                                 
görünür. Belə ki, dəmir yolu, dəniz və avtomobil nəqliyyatı 
vasitələri ilə daşınan yükün dinamikası emal sənayesinin 
istehsalının dinamikası ilə demək olar ki, üst-üstə düşür. 
Əsas nəqliyyat növləri üzrə vəziyyəti nəzərdən keçirək. 
Əvvəla dəmir yolu nəqliyyatının əsas göstəricilərini təhlil edək. 
Ölkədə 1990-cı il ilə müqayisədə dəmir yol xətlərinin istismar 
uzunluğu 2013-cü ildə 452 km, elektrikləşdirilmiş yolların 
uzunluğu isə 38 km azalmışdır. Müqayisə üçün 1970-1988 ci illər 
ərzində 258 km, o cümlədən 476 km elektrikləşmiş yeni yollar 
çəkilmişdir. Bu o deməkdir ki, SSRİ dövründən sonra yeni yolların 
tikilməsi demək olar ki dayandırılmışdır. 
 
 
 
 
Şəkil 65. Dəmir yolu 
 
Nəqliyyatın dinamikasını əks etdirən əsas göstəricilərə - 
yük daşınması və yük dövriyyəsinin dinamikasına nəzər yetirək. 
Ötən əsrin 70-ci illərindən stabil templə artan dəmiryolu vasitəsi ilə 
yük daşınması, “islahatların” başlanması ilə kəskin azalma ilə əvəz 
olunmuşdur. 1991-1995-ci illər ərzində dəmir yollarında yük 
dövriyyəsi 15.4 dəfə azalmışdır. Sonrakı illərdə yük dövriyyəsində 
98 
 
müəyyən artım müşahidə olunmasına baxmayaraq, 2013-cü ildə 
olan yük dövriyyəsi 1990-cı ilin müvafiq göstəricisinin cəmi 21%-
ni təşkil etmişdir. Yük daşınmasında da kritik azalma müşahidə 
olunmuşdur. Belə ki, 2013-cü il ərzində dəmir yolu vasitəsi ilə 
daşınan yüklərin çəkisi 1990-cı ilin göstəricisinin 29%-ni təşkil 
etmişdir. Müvafiq göstəricilər aşağıdakı qrafiklərdə əks 
olunmuşdur. Yük daşınmalarında baş verən keyfiyyət dəyişmələri 
də diqqəti cəlb edir. Əgər 1990-cı ildə daşınan yüklərin 81%-i yerli 
daşınmalar idisə, 2013-cü ildə bu göstərici 25% olmuşdur. Bu o 
deməkdir ki, SSRİ dövründə yük daşınmaları əsasən daxili 
iqtisadiyyata qulluq edir və müxtəlif sektorların son məhsullarının 
daşınması ilə məşğul olurdu. Lakin yeni dövrdə yük daşınmaları 
əsasən xam malın ixrac edilməsinə köklənmişdir.  
Digər vacib göstərici isə dəmir yolunda çalışan işçilərin 
sayıdır: 199931-cu ildə bu sahədə 26 053 nəfər çalışırdısa, 2013-cü 
ildə bu göstərici 11 874 nəfər təşkil etmişdir (2.2 dəfə 
azalma).Dəmir yolu vasitəsi ilə sərnişin daşınmasında da azalma 
müşahidə olunmuşdur. 1990-cı ildə 8955 min sərnişin daşındığı 
halda, 2013-cü ildə bu göstərici 2508 min nəfər təşkil etmişdir 
(72% azalma). 
Dənizlə daşınan yükün və yük dövriyyəsinin dinamikası 
aşağıdakı qrafikdə əks olunmuşdur. 1990-cı illə müqayisədə 2013-
cü ildə dəniz vasitəsi ilə daşınan yüklərin çəkisi 6 332 min ton 
azalaraq 11 510 min ton təşkil etmişdir. Belə ki, 1988-ci ildə dəniz 
nəqliyyatı vasitəsi ilə daşınan yük 24.7 milyon ton (yəni təxminən 
iki dəfədən artıq) olmuşdur. Həmçinin dəniz nəqliyyatı ilə yük 
dövriyyəsində də azalma müşahidə edilmişdir: 1990-cı il ilə 
müqayisədə 2013-cü ildə yük dövriyyəsi 25% azalmışdır. 
 
31  Rəsmi statistika məhz bu ildən başlayır. Amma nəzərə alınmalıdır ki, 
1988-ci ildə dəmir yolunda yalnız yük daşınması sahəsində məşğul işçilərin 
orta illik sayı 26.6 min insan təşkil etmişdir. 
99 
 
                                                 
 
Şəkil 66. Dəniz nəqliyyatı 
 
 
 
 
Şəkil 67.Avtomobil nəqliyyatı 
 
100 
 
Dəniz nəqliyyatı ilə sərnişinlərin daşınmasında da azalma 
müşahidə olunmuşdur. 1996-cı ildə 32  39 min sərnişin 
daşınmışdırsa, 2013-cü ildə bu göstərici 13.7 min sərnişin təşkil 
etmişdir (yəni təxminən 3 dəfə azalma). Dəniz nəqliyyatında 
çalışan işçilərin sayı isə 2000-ci illə müqayisədə 1948 nəfər artaraq 
9667 nəfər təşkil etmişdir Qeyd edilməlidir ki, yalnız yük 
daşınmasında məşğul işçilərin sayı 1988-ci ildə orta hesabla 4084 
nəfər təşkil etmişdir. 
Ötən əsrin 70-80-ci illərində avtomobil nəqliyyatı ilə 
daşınan yüklərin həcmi çox sürətlə artırdı. Lakin islahatlar digər 
sahələrdə olduğu kimi, burada da kəskin azalma ilə müşahidə 
olunmuşdur.  
Sonrakı illərdə bu nəqliyyat növündə artım müşahidə 
olunsa da, 2013-cü ildə daşınan yüklərin həcmi 1990-cı ilin 
göstəricisinin 82%-ni təşkil etmişdir. Müqayisə üçün avtomobil 
nəqliyyatı ilə daşınan yüklərin həcmi: 1970-ci ildə – 189 milyon 
ton, 1980-ci ildə – 332 milyon ton, 1988-ci ildə – 464 milyon ton, 
2013-cü ildə isə – 125 milyon ton. Sərnişin daşınmasında isə artım 
müşahidə olunmuşdur. Belə ki, əgər 1988-ci ildə avtomobil 
nəqliyyatı vasitəsi ilə 777.3 milyon nəfər daşınmışdısa, 2013-cü 
ildə bu göstərici 1 535 milyon olmuşdur (yəni təxminən iki dəfə 
artım).  
Bundan başqa qeyd olunmalıdır ki, ölkədəki avtomobil 
yollarının uzunluğu azalmışdır. Belə ki, 1990-cı ildə ölkədəki 
avtomobil yollarının uzunluğu 26 197 km. olduğu halda, 2013-cü 
ildə bu göstərici 19 002 km. olmuşdur (yəni 7 195 km və ya 27% 
azalma). Bərk örtüklü yolların uzunluğu isə 1996-ci illə 
müqayisədə 4 033 km. azalaraq 2013-cü ildə 18 841 km. təşkil 
etmişdir. Müqayisə üçün qeyd edək ki, 1970-1988-ci illərdə ölkədə 
yeni 4.6 min km. avtomobil yolu çəkilmiş və avtomobil yollarının 
32 Rəsmi statistika yalnız 1995-ci ildən başlayaraq bu göstəricini dərc edir. 
Lakin müqayisə üçün nəzərə alınmalıdır ki, SSRİ dövründə bu göstərici 
ildən ilə artırdı və 1988-ci ildə dəniz nəqliyyatı vasitəsi ilə 646 min sərnişin 
daşınmışdır. 
101 
 
                                                 
ümumi uzunluğu 1988-ci ildə 25.7 min km. təşkil etmişdir. Bu 
dövr ərzində bərk örtüklü yolların uzunluğu isə 11 min km. artaraq 
1988-ci ildə 24.4 min km. təşkil etmişdir. 
Avtomobil yollarının azalması avtomobillərin sayının 
kəskin artımı ilə müşahidə olunmuşdur.33 1990-cı il ilə müqayisədə 
2013-cü ildə ölkədə olan minik avtomobillərinin sayı 4 dəfə artaraq 
1 048 806 ədəd, avtobusların sayı təxminən 2 dəfə artaraq 30 334 
ədəd, yük avtomobillərinin sayı 1.3 dəfə artaraq 133 637 ədəd  
təşkil etmişdir. Nəticədə hər min nəfərə düşən minik 
avtomobillərinin miqdarı 2013-cü ildə 122 ədəd təşkil etmişdir 
(yəni 1988-ci ilin müvafiq göstəricisindən təxminən 3.3 dəfə çox). 
Hava nəqliyyatı ölkədə yük daşınmasında böyük paya 
malik deyildir (2013-cü ildə yükdaşımanın yalnız 0.06% hava 
nəqliyyatı ilə həyata keçirilmişdir). Lakin hava nəqliyyatında 
sərnişin daşınmasında azalma müşahidə olunmuşdur. 1988-ci ildə 
2016 min sərnişin daşındığı halda, 2013-cü ildə bu göstərici 1 664 
min sərnişin təşkil etmişdir (yəni 352 min və ya 17% azalma). 
SSRİ dövründə hava nəqliyyatının digər vacib istifadə zonası kənd 
və meşə təsərrüfatında aviakimyəvi işlərin aparılması idi: 1988-ci 
ildə 2.87 milyon hektar ərazi işlənmişdir. Təəssüf ki, bu sahədə 
müasir dövrdə görülən işlərin həcmi haqqında statistika tapmaq 
mümkün olmadı. 
Şəhər elektrik nəqliyyatının göstəricilərinə nəzər salaq. İlk 
nəzərə çarpan cəhət ekoloji təmiz, ucuz tramvay və trolleybusların 
ölkə ərazisində istifadəsinin dayandırılmasıdır. Metropoliten üzrə 
1990-cı il ilə müqayisədə daşınılmış sərnişinlərin sayı 39.2 milyon 
və ya 23% artaraq 2013-cü ildə 206.6 milyon sərnişin olmuşdur. 
1970-ci il ilə müqayisədə isə 1988-ci ildə metro ilə daşınan 
sərnişinlərin sayı 3 dəfə artaraq 143 milyon sərnişin olmuşdur. 
Metro nəqliyyatının istismar yolunun uzunluğu 1990-cı il ilə 
müqayisədə 6.6 km. (və ya 24%) artaraq 34.6 km. təşkil etmişdir. 
33  Qeyd olunmalıdır ki, əhalinin minik avtomobilləri ilə təminatı 
göstəricisinə görə 1988-ci ildə Azərbaycan SSR SSRİ-də sonuncu yeri 
tuturdu: 1000 nəfər adama 33.5 ədəd minik avtomobili düşürdü. 
102 
 
                                                 
1970-ci illə müqayisədə 1988-ci ildə metro istismar yollarının 
uzunluğu 13.7 km. (və ya 2.2 dəfə) artaraq 25 km. təşkil etmişdir. 
Sərnişin vaqonlarının sayı 1990-cı il ilə müqayisədə 44 ədəd 
artaraq 266 ədəd təşkil etmişdir. 1970-ci il ilə müqayisədə 1988-ci 
ildə sərnişin vaqonlarının sayı 4.3 dəfə artaraq 207 ədəd təşkil 
etmişdir. 
 
6. MALİYYƏ 
 
Statistika komitəsinin dərc etdiyi məlumatlar arasında 
“Maliyyə və kredit” bölməsi təqdim edilmişdir. Burada yalnız 
maliyyə statistikası nəzərdən keçirilmiş və bu məqsədlə bu sahənin 
struktur göstəriciləri araşdırılmışdır. 
Əvvəlcə iqtisadiyyatda (xalq təsərrüfatında) yaradılmış 
mənfəətin mənbəyini araşdıraq.  
 
Cədvəl 32. Mənfəətin iqtisadi fəaliyyət növləri üzrə strukturu 
 
  1988 2012 
Sənaye 43% 92% 
Kənd təsərrüfatı 18% 0.1% 
Tikinti 13% 2.1% 
 
Mövcud statistikaya əsasən 2012-ci ildə ölkədə mənfəətin 
94%-i sənaye, kənd təsərrüfatı və tikinti sektorlarında 
yaradılmışdır. 34 1988-ci ildə analoji göstərici 75% olmuşdur. Bu 
səbəbdən məhz bu 3 əsas sektor üzrə mənfəətin yaradılmasını 
müqayisə edək.  
Göründüyü kimi tikinti və kənd təsərrüfatı üzrə azalma baş 
versə də, sənaye üzrə artım qeydə alınıb. Lakin sənayedə yaradılan 
mənfəətin strukturunun təhlili bu artımın mədənçıxarma 
34 http://www.azstat.org/  
103 
 
                                                 
sənayesində (əsasən neft və qaz hasilatı) təmin edildiyini aşkara 
çıxarır. 
 
Cədvəl 33. Sənaye sahələrində yaradılmış mənfəətin iqtisadi 
fəaliyyət növləri üzrə strukturu 
 
  1988 2012 
Mədənçıxarma sənayesi35 18.6% 90.0% 
Elektroenergetika 6.2% 2.8% 
Emal sənayesi 75.2% 7.2% 
 
Bütün sənaye növləri üzrə cəmin 100% olmamasının səbəbi 
Azərbaycan SSR və müasir dövr statistik məlumatlarının 
müqayisəsi zamanı yaranan çətinliklərdir. Göründüyü kimi, müasir 
dövrdə ölkədə yaradılan mənfəətin 90%-i xam neft və təbii qaz 
hasilatında yaradılır, Azərbaycan SSR-də isə analoji göstərici 19% 
olmuşdur (konservativ yanaşma). Maşınqayırma sektorunda baş 
verən dəyişiklikdə diqqəti cəlb edir: belə ki, 1988-ci il ərzində 
yaradılan əlavə dəyərin 27%-i maşınqayırmada idisə, 2009-cu ildə 
bu göstərici 1% olmuşdur. Emal sənayesi növləri üzrə yaradılan 
əlavə dəyərin azalması təbii ki, yuxarıda (Sənaye bölməsində) qeyd 
edilən istehsalın azalması ilə bağlıdır. 
Maliyyə sahəsində müasir dövrün məlumatlarının 
Azərbaycan SSR-lə müqayisəsi zamanı diqqət çəkən digər amil 
sənaye müəssisələrinin mənfəətinin istifadə istiqamətidir. Məsələn, 
1988-ci ildə sənaye müəssisələrinin mənfəətinin 63%-i dövlət 
büdcəsinə köçürülmüşdür. Müasir dövrdə isə sənaye istehsalının 
81%-nin (mədənçıxarma sənayesinin isə 94%) qeyri-dövlət 
sektorunda cəmləşməsi mənfəətin istifadə istiqamətlərini tamamilə 
dəyişir. 
35 Konservativ yanaşma olaraq 1988-ci ilin bütün yanacaq sənayesi sektoru 
“xam neft və təbii qaz hasilatı” kimi təsnifləşdirilmişdir. 
104 
 
                                                 
Azərbaycan SSR-in və müasir Azərbaycanın büdcəsinin 
strukturunu təhlil edək. Əvvəlcə dövlət büdcəsinin gəlirlərini 
müqayisə edək. 
 
Cədvəl 34. Dövlət büdcəsinin gəlirlərinin strukturu 
 1988 2013 
Əlavə dəyər vergisi 44% 17% 
Hüquqi şəxslərin mənfəət vergisi  28% 18% 
Fiziki şəxslərin gəlir vergisi 7% 4% 
Sair daxilolmalar 21% 61% 
Cəmi 100% 100% 
 
1988-ci ildə büdcə gəlirlərinin 70%-dən çoxu əlavə dəyər 
vergisi36 və hüquqi şəxslərin dövlət büdcəsinə ödənişləri vasitəsi 
ilə formalaşmışdır. 2013-cü ildə analoji göstərici 35% təşkil 
etmişdir – yəni təxminən 2 dəfə az. Digər diqqəti çəkən məqam isə 
sair daxilolmaların payının təxminən 3 dəfə artaraq 61% təşkil 
etməsidir. Azərbaycan Respublikasının 2013-cü il dövlət büdcəsi 
haqqında qanuna 37  əsasən sair daxilolmaların 96%-i Neft 
fondundan daxilolmalar hesabına formalaşdırılmışdır.  
Dövlət büdcəsinin xərclərinin strukturuna nəzər salaq. 
  
Cədvəl 35.Dövlət büdcəsinin xərclərinin strukturu 
  1988 2013 
İqtisadiyyata   41% 43% 
Təhsil və elm 30% 8% 
Səhiyyə   10% 3% 
Sosial müdafiə və sosial təminat   13% 9% 
Digər 6% 37% 
Cəmi 100% 100% 
 
36 Azərbaycan SSR-də “налог с оборота” 
37http://www.maliyye.gov.az/sites/default/files/2013-Qanun- 202012.pdf 
105 
 
                                                 
Göründüyü kimi, 1988-ci və 2013-cü illərdə iqtisadiyyata 
(Azərbaycan SSR-də xalq təsərrüfatına) ayrılan xərclərin payı 
demək olar ki eyni səviyyədə qalmışdır (2013-cü ildə 1988-ci il ilə 
müqayisədə 2% çox). Lakin digər xərc növləri üzrə kəskin fərqlər 
müşahidə olunur. Belə ki, təhsil və elm sahəsinə Azərbaycan SSR-
də büdcə xərclərinin 30% ayrıldığı halda, 2013-cü ildə bu göstərici 
8% təşkil etmişdir (3 dəfədən çox azalma).  
  
Cədvəl 36. Təhsil sahəsinə ayrılan xərclərin büdcənin ümumi 
xərclərində payı 
  1988 2013 
Təhsil 28.0% 7.5% 
məktəbəqədər və ibtidai təhsil38 2.1% 0.8% 
natamam və orta təhsil 12.6% 4.1% 
internat və xüsusi məktəblər 0.2% 0.3% 
texniki-peşə məktəbləri və liseylər 3.6% 0.4% 
ali təhsil 2.3% 0.7% 
 
Bəzən kütləvi informasiya vasitələrində “ekspertlərin” 
gənclərin elmə və təhsilə marağının azalması haqqında fikirlərini 
eşitmək olur. Əgər bazar iqtisadiyyatının tətbiqi ilə cəmiyyətdə baş 
verən sosial-mədəni dəyişiklikləri nəzərə almasaq və yalnız iqtisadi 
səbəbi axtarsaq, təbii ki, təhsilin və elmin maliyyələşdirilməsinin 
azalması əsas səbəb sayıla bilər. Ümumiyyətlə təhsil sahəsinin 
vacibliyini nəzərə alaraq demək olar ki, bu sahədə dövlət 
xərclərinin strukturunu daha ətraflı təhlilinə ehtiyac var. 
Göründüyü kimi demək olar ki, bütün səviyyələr üzrə azalma 
müşahidə olunmuşdur (internat və xüsusi məktəblər istisna 
olmaqla). 
Səhiyyə sektoruna ayrılan xərclər üzrə də təxminən 3 
dəfədən artıq azalma müşahidə olunmuşdur. Səhiyyədə xərclərin 
əsas hissəsinin müalicə-profilaktika müəssisələrinin payına 
38 1988-ci üzrə yalnız “Uşaq bağçalarına” ayrılan vəsaitlər üzrə statistika 
göstərilmişdir (yəni konservativ yanaşma). 
106 
 
                                                 
düşdüyü üçün buraya istifadə edilən vəsaitlərin strukturuna nəzər 
salaq. Aşağıdakı cədvəldən göründüyü kimi, təxminən dörd dəfə 
azalma müşahidə olunmuşdur. 
 
Cədvəl 37. Səhiyyə sahəsinə ayrılan xərclərin büdcənin ümumi 
xərclərində payı 
  1988 2013 
Müalicə-profilaktika müəssisələri 8% 2% 
 
Büdcənin təhlili zamanı maraqlı məqamlardan biri də 
dövlət borclarıdır (əsasən də xarici dövlət borcları – 2013-cü ildə 
xarici borc ümumi dövlət borcunun 82%-ni təşkil etmişdir). Xarici 
dövlət borcu haqqında Azərbaycan Respublikası Maliyyə 
nazirliyinin rəsmi saytında aşağıdakı məlumat verilmişdir: “01 
yanvar 2014-cü il tarixində Azərbaycan Respublikasının xarici 
dövlət borcu 4,753.2 milyon manat, xarici dövlət borcunun Ümumi 
Daxili Məhsula (ÜDM) olan nisbəti 8.2 faiz təşkil edərək bir çox 
inkişaf etmiş və inkişaf etməkdə olan ölkələri bu sahədə də 
qabaqlamışdır”.39  
Razılaşmaq olar ki, Azərbaycan Respublikasının xarici 
borcu bir sıra inkişaf etməkdə olan ölkələrlə müqayisədə məqbul 
səviyyədədir. Lakin burada bəzi detallara nəzər salmaq lazımdır.  
Hesab olunur ki, kapitalizmin ən inkişaf etmiş ölkəsi 
Amerika Birləşmiş Ştatlarıdır (ABŞ). Əgər biz ABŞ iqtisadiyyatını 
“role model”40 olaraq qəbul ediriksə, deməli borc sahəsində olan 
39 http://www.maliyye.gov.az/node/1694 
40  Kütləvi informasiya vasitələrində tez-tez Azərbaycanda inkişaf 
məqsədinin Qərb (ABŞ və Avropa) standartlı iqtisadiyyatın qurulması 
olduğu haqda məlumatlara rast gəlmək olar. Marksizmin klassikinin 
“Kapital”ın birinci cildində qeyd etdiyi kimi, daha inkişaf etmiş ölkə inkişaf 
etməkdə olan ölkəyə onun gələcəyini göstərir. Lakin leqal marksizmin 
əsaslarından biri olan bu fikrin düzgün olmadığını, demək olar ki eyni 
vaxtda,V.Lenin və R. Lyuksemburq da sübut etmişlər. Lakin burada 
reallıqdan ayrılaraq, hipotetik olaraq qəbul edək ki, nə vaxtsa inkişaf 
107 
 
                                                 
“qabaqcıl” siyasəti də qəbul etməliyik. ABŞ Mərkəzi Bankı sayılan 
Federal Ehtiyat Sistemi əsasən dövlətin borc qiymətli kağızlarını 
almaqla pul emissiya etdiyi halda, Azərbaycan Mərkəzi Bankının 
belə bir hüququ yoxdur.41 Lakin xarici borcun alınması alqışlanır. 
Bu məsələnin daha ətraflı təhlili ikinci kitabda veriləcəkdir. 
 
 
 
 
Şəkil 68. Dövlət borcuna xidmətlə bağlı xərclərin  
cəmi büdcə xərclərində payı 
 
etməkdə olan ölkələr (Azərbaycan da daxil olmaqla) inkişaf səviyyəsinə 
görə Qərbin “qabaqcıl” ölkələrinə çatmaq imkanları var. 
41http://www.cbar.az/assets/100/Azerbaycan_Respublikasi_merkezi_banki_h
aqqinda_qanun.pdf 16.1. Mərkəzi Bank Azərbaycan Respublikasının dövlət 
büdcəsi kəsirinin birbaşa maliyyələşdirilməsi üçün dövlətə kredit vermir. 
Dövlət büdcəsində qısamüddətli vəsait çatışmazlığı yarandıqda, Mərkəzi 
Bank müvafiq icra hakimiyyəti orqanı ilə bağlanmış müqaviləyə əsasən gəlir 
gətirən dövlət borc qiymətli kağızları ilə təmin edilməsi şərti ilə dövlətə ən 
çoxu 6 ay müddətinə və cari ildə ödənilmək şərti ilə milli valyutada 
(manatla) kredit verə bilər. Belə kreditlərin verilmiş və ödənilməmiş 
hissəsinin ümumi məbləği son üç il ərzində dövlət büdcəsinin orta 
gəlirlərinin 3 faizindən çox ola bilməz.54.6. Mərkəzi Bank etibarlı emitentlər 
tərəfindən buraxılmış likvidli borc qiymətli kağızlarını almaq hüququna 
malikdir. 
108 
 
                                                                                                             
Dövlət büdcəsinin xərcləri arasında dövlət borcuna 
xidmətlə bağlı xərclərin payı artım tendensiyası göstərir. 
Göründüyü kimi dövlət borcuna çəkilən xərclər (2013-cü ildə 
4.1%) səhiyyə sisteminə çəkilən xərclərdən çoxdur. Bu cür 
müqayisə təhsilin bir sıra sahələri üzrə də aparmaq olar, lakin bu 
fəaliyyət oxucunun ixtiyarına buraxılır. 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
109 
 
YEKUN 
Təqdim edilən kitab Azərbaycanın sovet və müstəqillik dövründə 
sosial-iqtisadi inkişafına retrospektiv bir baxışdır. Kitabda təhlil olunan 
materiallar Azərbaycan Respublikasında həyata keçirilən bazar 
islahatlarının sosial-iqtisadi nəticələrinin müasir qiymətləndirilməsi 
baxımından da aktualdır. Bu nəşri ağ kitab da saymaq olar. Bu, o 
deməkdir ki, burada daha çox müəllifin fikirləri və rəylərinə deyil, faktiki 
materiallara üstünlük verilmişdir. Bunları əyani təsvir etmək üçün 
müəllif, rəsmi statistik məlumatlar əsasında 100-dən artıq qrafik və 
cədvəl tərtib etməklə, Azərbaycan iqtisadiyyatının ümumi mənzərəsini 
verməyə çalışmışdır. Fikrimizcə, Azərbaycan iqtisadiyyatının 
vəziyyətinin bu kitabda göstəriləndən fərqli halını əks etdirən hər hansı 
möcüzəli göstəricilər diqqətimizdən yayınmamışdır. Qrafiklər və 
cədvəllər Azərbaycan Respublikası iqtisadiyyatının (real sektorun) 
böhran vəziyyətindən hələ də çıxmadığını açıq- aydın şəkildə göstərir.  
Zənnimizcə, bu kitabda Azərbaycan SSR-lə müqayisəli təqdim 
edilən materiallar yaşlı insanlara tarixi yaddaşlarını təzələməyə, gənclərə 
isə Azərbaycan SSR-nin iqtisadiyyatı haqqında az da olsa məlumat 
verməyə imkan yaradır. Təbii ki, kitabda təqdim edilən materiallar 
iqtisadiyyatın bütün sahələrini əhatə etmir, lakin əsas sistem yaradan 
sektorlar haqqında kifayət qədər material təqdim edilib. İqtisadiyyatla 
bağlı diskussiyalarda hər sualın cavabı kimi daha çox Azərbaycanın 
“gənc” dövlət olması və statistik məlumatların kasadlığı əsas arqument 
kimi götürülür. Biz bu kitabda manipulyativ arqumentlərin bir qismini 
faktiki materiallarla təkzib etməyə və vətəndaşlarımızın tarixi yaddaşını 
bərpa etməyə çalışmışıq.  
Onu da xatırlatmaq istəyirik ki, kitabın yazılmasında məqsəd - 
SSRİ dövrü üçün nostalgiya hissləri yaratmaq deyildir. Lakin onu da 
inkar etmək olmaz kı, hal-hazırda Azərbaycan iqtisadiyyatı SSRİ 
dövründə qurulan sistemlərin bünövrəsində yaradılıb və onun əsasında da 
fəaliyyət göstərir.. Bunun parlaq nümunəsi - kitabda neft sənayesinin 
təhlili zamanı ARDNŞ tərəfindən qazılan neft quyularının dərinliyi 
misalında təqdim edilməsidir. Azərbaycanın öz tarixi qüdrətini bərpa 
etməsi üçün SSRİ dövründə yaradılan və “islahatlarla” daha da pozulmuş  
sistemlərin yenidən işlək vəziyyətə gətirilməsini, onun 
təkmilləşdirilməsini zəruri edir. Lakin təkcə bu şərtlərin yerinə 
yetirilməsi də yetərli deyildir. Əlavə nələr edilməlidir - bu haqda 
müəllifin ətraflı tədqiqatları və şərhləri növbəti kitabda təqdim 
olunacaqdır. 
 
110 
 
İSTİFADƏ OLUNMUŞ ƏDƏBİYYAT 
 
1. http://www.president.az/files/future_az.pdf Azərbaycan 2020: 
gələcəyə baxış” inkişaf konsepsiyası. 
2. http://www.eco.gov.az/programlar/Erzaq.doc Azərbaycan 
Respublikasında əhalinin ərzaq məhsulları ilə etibarlı 
təminatına dair Dövlət Proqramı. 
3. http://azeritoday.com/archives/tag 
4. http://stat.gov.az/ Dövlət Statistika Komitəsinin rəsmi saytı: 
5. http://www.azstat.org/  
6. http://www.cbar.az/assets/100/    
7. http://www.fao.org/home/en/ 
8. http://www.gia.az/view.php?lang=az&menu=46&id=832 
9. http://www.mbagroup.az/ 
10. http://www.oilfund.az/uploads/annual_2013az.pdf 
11. Кара-Мурза С.Г. Народное хозяйство СССР. — М.: 
Алгоритм, 2012. — 480 с.  
12. Кара-Мурза Сергей, Глазьев Сергей, С. Батчиков: Белая 
книга. Экономические реформы в России 1991 - 2001 гг., 
Издание: 2002 г 
13. Народное хозяйство Азербайджанской ССР в 1988 
г./Статистический ежегодник, Азербайджанское 
Государственное Издательство, Баку 1990, стр.258. 
14. Экономика невинного обмана: правда нашего времени М: 
Издательство "Европа", 2009. - 88 с. 
 
 
 
 
 
111 
 
Мехдиев Хайям Осман оглы, к.э.н. 
Ретроспективный взгляд на социально-экономическое 
развитие Азербайджана: сравнительный анализ (I КНИГА) 
РЕЗЮМЕ 
Эта книга является рестроспективным взглядом на 
социально-экономическое развитие Азербайджана во времена 
СССР и в условиях независимости. Материалы предоставленные 
в книге являются актуальными также с точки зрения оценки 
социально-экономических последствий рыночных реформ, 
проведенных в Азербайджанской Республики. Книга может быть 
перечислена к типу «белых» книг. Это означается, что здесь 
представлены фактические сведения, а не мнения и оценка 
действительности. Для этого автор постарался дать общую 
картину экономики Азербайджана на основе более 100 графиков 
и таблиц, построенных исходя из официальных статистических 
данных. 
Книга предназначена для всех, кто думает о прошлом и 
будущем Азербайджана.  
 
 
Mehdiyev Khayyam Osman oglu, Ph.D. 
Retrospective view on social-economic development of 
Azerbaijan: comparative analysis (I Book) 
RESUME 
This book is a retrospective view on social-economic 
development of Azerbaijan during USSR and independence period. 
Presented materials are also necessary for the estimation of the social-
economic results of market economy reforms conducted in the 
Azerbaijan Republic. The publication may be considered as a “white” 
book. This means that not the opinions and assessment of reality, but 
factual information is presented in the book. To do this the author 
tried to submit an overall review of Azerbaijan economy on the basis 
of more than 100 graphs and tables, which are formed from official 
statistics. 
The book is intended for anyone who is thinking about the 
past and the future of Azerbaijan. 
112 
 
Xəyyam Osman oğlu Mehdiyev – 
1986-cı ildə Füzuli rayonunun Yuxarı 
Yağlıvənd kəndində anadan olmuşdur. 
1993 ildən məlum səbəblərlə əlaqədar 
olaraq Qaradağ rayonu Lök-batan 
qəsəbəsində məskunlaşmış və oradakı 
288 saylı orta məktəbi əla qiymətlərlə 
bitirərək dövlət xətti ilə Rusiya 
Federasiyası Hökuməti yanında Maliyyə 
Akademiyasına (Moskva şəhəri) daxil olmuş və oranı fərqlənmə 
diplomu ilə bitirmişdir. 2009 ildə yenə dövlət xətti ilə həmin 
Universitetin aspiranturasına daxil olmuş və 2012 ildə iqtisad 
elmləri üzrə namizədlik dissertasiyası müdafiə etmişdir. 2012- 
2013 illərdə Rusiya Federasiyası Hökuməti yanında Maliyyə 
universitetində “Pul-kredit münasibətləri və monetar siyasət” 
kafedrasında müəllim işləmişdir. 2008-2013-cü illərdə Moskva 
şəhərində QSC “Ernts&Young”, QSC “Credit Europe Bank” kimi 
beynəlxalq təşkilatlarda iqtisadçı kimi çalışmışdır. 2014-cü ildə 
Bakıya qayıtdıqdan sonra Azərbaycan Respublikası Mərkəzi 
Bankında iqtisadçı kimi əmək fəaliyyətini davam etdirir. Eyni 
zamanda, Azərbaycan Respublikası Prezidenti yanında Dövlət 
İdarəçilik akademiyasında “İqtisadiyyatın dövlət tənzimlənməsi” 
kafedrasının əvəzçiliklə müəllimidir. 
 Bir dərs vəsaitinin və 10 məqalənin müəllifidir. 
113 
 
