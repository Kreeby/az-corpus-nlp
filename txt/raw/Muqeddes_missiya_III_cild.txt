                                                     
 
  
                                                                            
                                                    1
       Ramiz Dəniz  
 
 
Müqəddəs missiya 
       
          III CİLD 
 
 
 
 
 
 
 
                                                          Bakı - 2014 
                                                     
 
  
                                                                            
                                                    2
Rəyçi: -                    Xalq yazıçısı Çingiz Abdullayev  
Redaktorlar: -                  filoloq Nəhayət Nakif qızı 
                                        filoloq Balaseyid Dəmircan 
Kompüter yğılışı:     -                                        Sinay 
Kompüter dizaynı: -                                        Sevinc 
 
Ramiz Dəniz. “Müqəddəs missiya”.  
Bakı,  “MM-S” müəssisəsi, 2014, 544 səh. 
ISBN – 978-9952-8264-0-1 
 
Birinci və ikinci cildlərdən məlumdur ki, Mərkəzi Çili 
sahillərinə yollanan ekspedisiya iştirakçıları aborigenlərlə 
gedən müharibədə məğlubiyyətə uğrayırlar. Ekspedisiyanın 
bəzi üzvləri döyüşlərdə həlak olur, bir çoxları isə araukan 
hindularına əsir düşürlər. Müharibənin ikinci mərhələsinə 
başlamamışdan əvvəl növbəti ekspedisiyanın rəhbərliyi qərara 
alır ki, ilk növbədə əsir düşmüş silahdaşlarını əsirlikdən azad 
etməlidirlər. Bu müqəddəs missiyanı yerinə yetirməkdən ötrü 
16 nəfərdən ibarət olan təcrübəli, bacarıqlı və peşəkar 
döyüşçülərdən kəşfiyyat dəstəsi təşkil olunur və həmin dəstə 
fərdi üsulda düşmənə qarşı sarsıdıcı zərbələr endirərək, həmin 
missiyanın öhdəsindən müvəffəqiyyətlə gələ bilir. Bununla da 
Araukaniyada gedən müharibənin ikinci mərhələsi başlanır. 
       D  4702060103                                         © R.Dəniz 2014 
           M 087-2014       
                                                     
 
  
                                                                            
                                                    3
 
 
 
       Əsərin nəşr olunmasında mənə maddi  
         və mənəvi yardım göstərdiyi üçün  
      Azərbaycan Respublikası Dövlət Neft  
        Şirkətinin rəhbərliyinə təşəkkür və  
              minnətdarlığımı  bildirirəm  
 
 
 
 
            Kitab Azərbaycan Respublikası  
           Dövlət Neft Şirkətinin ayırdığı  
         qrant hesabına “Partnyor Elmin  
      İnkişafina Dəstək” İctimai Birliyinin  
         sifarişi əsasında çap olunmuşdur 
 
 
       
              
                                                     
 
  
                                                                            
                                                    4
            Ön söz  
 
Azərbaycan ədəbiyyatı yaranmağa başladığı ilk dövrlər-
dən özünün korifey sənətçiləri ilə həmişə zəngin olmuşdur. 
Bu sənət adamlarının hər birinin ədəbiyyat tarixində özünə-
məxsus izi olmuş, öz dəsti-xətti ilə seçilmişdir. Bu yaxınlarda 
1300 illik yubileyi qeyd olunan “Kitabi-Dədə Qorqud” 
dastanından, dünya ədəbiyyat xəzinəsinə ölməz “Xəmsə”sini 
bəxş edən Nizamidən, həmçinin Füzuli, Vaqif və bu kimi 
sənətçilərin həmişəyaşar əsərlərindən tutmuş bugünkü müasir 
soydaşlarımızın da əsərləri, öz ideya-bədii xüsusiyyətləri ilə 
seçilən incilər olmuşlar. Bununla yanaşı, Azərbaycan 
ədəbiyyatında çoxlu sayda novator sənərkarların da adını 
çəkmək olar. Hələ XX əsrin əvvəllərində Cəlil Məmməd-
quluzadə, Mirzə Ələkbər Sabir kimi novatorlar satirik yazıları 
ilə şöhrətlənmiş, Mirzə Fətəli Axundov, Nəcəf bəy Vəzirov 
dram janrını Azərbaycan ədəbiyyatına gətirmiş, Yusif Vəzir 
Çəmənzəminli, Məmməd Səid Ordubadi roman janrında ilk 
qələm təcrübələrini yaratmışlar. Onların qoyduğu bu ənənə 
bütün XX əsr boyu davam etmiş, hətta hal-hazırda da XXI 
əsrin – müasirləşmə, kompüterləşmə əsrinin həm ictimai, həm 
mədəni, həm məişət, həm də ədəbi həyatımıza daxil olduğu 
bir vaxtda da öz dəyərini itirməmişlər. 
İndi haqqında söhbət açacağımız Ramiz Əli oğlu Qasımov 
(Dəniz) da XX əsrin sonları XXI əsrin əvvəllərində Azər-
                                                     
 
  
                                                                            
                                                    5
baycan ədəbiyyatında öz ilk addımlarını atan nasirlərimiz-
dəndir. Ədəbiyyatımızda təməl daşı Məmməd Səid Ordubadi 
və Yusif Vəzir Çəmənzəminli tərəindən qoyulmuş tarixi 
roman janrı sonralar Fərman Kərimzadə, İsa Hüseynov 
(Muğanna), Əzizə Cəfərzadə, Əlisa Nicat, Mirzə İbrahimov, 
Məmməd İsmayılov kimi roman ustalarının qələmində daha 
da inkişaf etmişdir. Ramiz Qasımovun müraciət etdiyi janr 
tarixi roman janrı olsa da, nisbətən fərqli və nisbətən çətin 
mövzu ilə bağlıdır. Belə ki, digər müəlliflərdən fərqli olaraq, 
Ramiz Qasımov həm tarixi roman janrına macəra element-
lərini də əlavə etmiş, həm də Azərbaycan tarixinin özəllik-
lərinə, keçmişinə deyil, bizə daha uzaq, bizdən daha fərqli 
olan xalqların – aborigenlərin həyatına, məişətinə, tarixinə 
müraciət etmişdir. 
Bu mövzuda roman yazan adamın özünün də ağır çətinlik-
lərdən keçməsi oxucunun onun yazdıqlarına inamı daha da 
artırır. Unutmaq olmaz ki, Ramiz Qasımov özü Qarabağ 
döyüşlərində yaxından iştirak etmişdir. Odlu müharibə səhnə-
ləri onun gözünün qarşısında adi bir savaş səhnəsi kimi daim 
yaşayır. Onda onun belə bir mövzuya müraciət etməsinə təbii 
baxmaq lazımdır. Yəqin ki, bütün bunlar da onun belə səhnə-
ləri daha canlı təsvir etməsinə yaxından köməkçi olmuşdur. 
Üç cilddən ibarət olan bu romanın “Konkistadorların 
Mərkəzi Çili sahillərində faciəli ölümü” adlı birinci cildində 
oxucular İspan tarixinin qəhrəmanlıq səhifələri ilə yaxından 
tanış olmuş, Mərkəzi Çili sahillərinə gedən ekspedisya qrupu-
                                                     
 
  
                                                                            
                                                    6
nun üzvlərinin aborigenlərlə müharibə zamanı məğlubiyyətə 
uğramasından söhbət açılır. Çiliyə yollanan ekspedisya 
qrupunun üzvlərindən bir neçəsi döyüşlərdə həlak olur, yerdə 
qalanların bir qismi isə araukan hindularına əsir düşürlər. 
“Müqəddəs missiya” adlanan ikinci kitabda müəllifin 
mübarizlik ruhu sönmməmiş, əksinə daha da alovlanmışdır. 
O, birinci kitabda əsir düşən ekspedisya iştirakçılarını xilas 
etmək məqsədi ilə ikinci kitabda təsvir etdiyi 16 nəfər 
bacarıqlı, təcrübəli peşəkar döyüşçüdən ibarət olan kəşfiyyatçı 
dəstəsinin apardığı əməliyyatları elə canlı təsvir etmişdir ki, 
həmin səhnələr oxucunu riqqətə gətirməyə bilmir. Belə ki, 
növbət ekspedisyanın rəhbərliyinin qərara aldığı kimi, bu 
kəşfiyyat dəstəsi ilk növbədə, əsir düşmüş silahdaşlarını 
əsirlikdən qurtarmaq üçün düşmənə qarşı elə sarsıdıcı zərbələr 
endirirlər ki, düşmən onların qarşısında davam gətirə bilmir 
və nəticədə bu missiyanın öhdəsdindən müvəffəqiyyətlə 
gəlinir. Və beləliklə də, Araukaniyada gedən müharibənin, 
savaşın ikinci mərhələsi başlanır. 
“Cənnətə gedənlər cəhənnəmə düşürlər” adlı üçüncü 
kitabın əsas mövzusu Araukaniyada gedən müharibənin son 
dövrünü əks etdirir. Perudan gələn ekspedisiya qrupu abori-
genlərə qarşı ardıcıl olaraq güclü zərbələr endirir. Ölkənin çox 
hissəsi ispanlar tərəfindən işğal ediləndən sonra Araukaniyada 
yenidən sakit, firavan həyat qurmaq, dövlət orqanları 
yaratmaqdan ötrü Perudan əlavə qüvvələr gətirdilməyə başla-
yır. Müxtəlif təbəqələrdən olan kolondatorlar Araukaniyanı da 
                                                     
 
  
                                                                            
                                                    7
cənnət məkanı hesab edirlər. Lakin fikirləşdiklərinin əksi ilə 
qarşılaşan ispanlar buradakı əhalinin döyüşkənlik, yenilməz 
ruhunun qarşısında özlərinin yanıldıqlarını başa düşürlər. 
Onlar anlayırlar ki, cənnətə yox, cəhənnəmə düşüblər. Üçüncü 
kitabın adı da məhz buradan götürülmüş, bu məramı açıqlayır. 
Və nəhayət, sonda qraf Ferdinand Morelosun təcrübəsizliyi, 
səhvi ucbatından yüzlərlə döyüşçünün qanı bahasına əldə 
edilən qələbə ispanların məğlubiyyətinə gətirib çıxarır və 
üsyana qalxan araukanlar böyük qurbanlar hesabına öz 
ölkələrini ispanlardan təmizləyirlər. Və beləliklə də, bu qələbə 
ilə trilogiyaya son qoyulur. 
İspan tarixinin müəyyən bir hissəsini əhatə edən “Kon-
kista”, o cümlədən, indiki Çilinin tarixinin böyük hissəsini 
təşkil edən Araukan müharibəsinin bir çox detalları, konkista-
dorlarla aborigenlərin həyatı və mübarizəsi, həmin dövrdəki 
siyasi və tarixi ab-hava, Qərbi Avropanın hegemon dövlətləri-
nin tarixi vəziyyəti, XVI əsrin sonuna qədər ispanların təşkil 
etdikləri ən yaddaqalan, eyni zamanda çoxları tərəfindən 
eşidilməyən mühüm coğrafi əhəmiyyət kəsb edən coğrafi 
səyahətlərdən, İspaniya ilə Çili ilə yanaşı Peru və Ekvadorun 
maraqlı olan tarixi ilə məhz bu trilogiyanın vasitəsilə öyrən-
mək olur. 
Müəllifin yaradıcılıq bacarığı ondan ibarətdir ki, o, 
Mərkəzi Çiliyə daxil olan bir çox coğrafi məkanları, flora və 
faunasını, oranın iqlimini, relyefini, aborigenlərin yaşayış 
tərzini elə göstərir ki, sanki həmin ərazidə uzun müddət 
                                                     
 
  
                                                                            
                                                    8
yaşayıb fəaliyyət göstəribdir. Ümumiyyətlə, Ramiz Qasımov 
çoxsaylı oxucu üçün maraqlı görünən və heyranedici sayılan 
bir çox məlumatların əldə edilməsinə böyük şərait yaradır. 
Bioqrafik, tarixi, coğrafi, etnoqrafik, arxeoloji, yelkən dəniz-
çiliyi ilə bağlı olan məlumatların bolluğu və həmin dövrün 
gəmiləri ilə coşmuş okeanla, şıltaq təbiətlə mübarizə aparmaq 
üsulları müəllifin çoxsahəli bilgiyə malik olmasından xəbər 
verir.  
Bu vaxta qədər yalnız tərcümə ədəbiyyatında rast gəldiyi-
miz bu mövzuya toxunub, Azərbaycan ədəbiyyatında yeni iz 
açan Ramiz Qasımova bu yolda daha uğurlu addımlar atıb, 
daha maraqlı əsərlər yaratmağı arzulayıram və bu yolda ona 
uğurlar diləyirəm. İnanıram ki, oxucular da bu əsərlərə öz 
həqiqi qiymətini verəcək və dəyərləndirəcəklər. 
 
          Xalq yazıçısı Çingiz Abdullayev 
 
 
 
 
 
         
          
                                                     
 
  
                                                                            
                                                    9
                I hissə:    
 
İkinci ekspedisiyanın Peruda   
       tam təşkil edilməsi 
 
 
 
 
                                                     
 
  
                                                                            
                                                    10
         I fəsil. İspaniya kralı II Filippnin maraq  
                               dairəsi 
 
İspaniya kralı II Filipp Habsburq Avropada və Yeni Dünya 
sahillərində müharibələr aparmasına baxmayaraq, İspaniyanın 
ərazisində daxili sabitlik hökm sürürdü. Lakin bu o demək 
deyildi, əhali Pireney yarımadasında şad və firavan yaşayır. 
Kralın apardığı müharibələrin bütün ağır yükünü əhali öz 
çiynində daşıyırdı. Kral məmurlarının dediyi kimi bütün 
müharibələr yalnız İspaniyanın xeyrinə görə aparılırdı. 
Bununla da II Filipp öz krallığının mövqeyini bütün 
regionlarda möhkəmlətməyə çalışırdı. Bütün rəqiblər və 
qonşular İspaniyanın qarşısında tir-tir əsməliydi. Əks təqdirdə 
kral həmin opponentlərə qarşı zor tətbiq edirdi. Bütün bu işlərə 
o, Madriddən 52 km. aralıda tikdirdiyi Eskorial adlı saray-
monastrdan başçılıq edirdi. Gözəl memarlıq üslubu ilə tikilən 
bu saray bir növ qala simasını xatırladırdı və demək olar ki, II 
Filippin istədiyi kimi yaranmışdır. Eskorial sarayı 1563-cü ildə 
İspaniyanın ən məşhur memarı sayılan Xuan de Toledo 
tərəfindən tikilməyə başlamışdır. Şəxsən II Filippin təklifi ilə 
1567-ci ildə, o dövrdə İspaniyanın daha məşhur memarı Xuan 
Errera Madridə gəlir və o, həmin tikintiyə başçılıq edərək, 
1584-cü ildə Eskorial sarayını krala təhvil verir. Elə həmin 
ildən başlayaraq, kral Eskorialda daimi yaşamağa başlayır və 
                                                     
 
  
                                                                            
                                                    11
bütün fərmanları burada imzalayırdı. İspaniyanın tanınmış 
qrandları və idalqoları kral ilə görüşmək üçün məhz bura 
gəlirdilər. 
Araukaniyanın fəth edilməsi üçün katalon zadəganlarından 
təşkil edilmiş ekspedisiyanın yola düşməsindən düz 7 ay 
keçirdi və II Filipp məsələ ilə əlaqədar olaraq polkovnik 
Alonso Odovaldonu Eskoriala dəvət edir. Aprel ayının 30-da 
dəvət alan katalon zabiti bir gündən sonra özünü Eskoriala 
çatdırır.  
Kral ilə görüş mayın 1-də mərmər zalda baş verir. Görüş 
məxfi xarakter daşıdığına görə zalda kral ilə Alonsodan başqa 
yalnız II Filippin sədaqətli favoriti vardı. O, da ki, Alonsonun 
arxasında qapıya yaxın bir yerdə dayanmışdı. 
- Mən İspaniyanın rifahı naminə əlimdən gələni edirəm, 
ancaq məmurlar onlara verilən öhdəlikləri lazımınca yerinə 
yetirə bilmirlər. Mən heç cürə belə bir nəticədən razı qala 
bilmərəm. Bunun sayəsində İspaniyanın düşmənləri və 
Avropanın bir çox yerlərində kök salmış laməzhəblər, artıq 
yavaş-yavaş baş qaldırmağa başlayıblar. Niderlandda başlanan 
müharibə isə hələ başa çatmayıb. 
- Əlahəzrət, bütün Niderlandı laməzhəblər, protestantlar və 
xaricdən gələn muzdlu döyüşçülər bürüyüb. Onlar sizin 
Niderlandda apardığınız siyasətə qarşı çıxır və İspaniyanın 
oradakı hegemonluğuna güclü zərbələr endirirlər. Sizin 
                                                     
 
  
                                                                            
                                                    12
Niderlanddakı canişininiz Alessandro Farneze göstərişlərinizi 
yerinə yetirərək krallığımızın düşmənlərinə sarsıdıcı zərbələr 
endirir. Artıq Flandriya və bir çox cənub əyalətləri bizimkilərin 
əlindədir və hazırda güclü döyüşlər şimal əyalətlərində gedir. 
- Vaxt gələcək, mən Niderlandın bütün ərazisini laməzhəb-
lərin və protestantların sümükləri ilə dolduracağam. - deyə iti 
və qorxunc nəzərlərini gizlədə bilməyən kral ikrah hissi ilə 
dilləndi. - Onların sümüklərindən bəndlər düzəltdirəcəyəm ki, 
Şimal dənizinin suları bir daha Niderland torpaqlarını 
basmasın. Çünki həmin sular Britaniya adalarında yaşayan 
protestantların təzyiqi altında Niderlanda daxil olur və orada 
yaşayan əhalinin böyük əksəriyyətini öz ideyaları ilə 
xəstələndirirlər. Alessandro Farneze bacarıqlı sərkərdə olsa da, 
heç cürə mənim ümidlərimi doğrultmur. Onun fəaliyyəti məni 
qane etmir. 
Alonso o dəqiqə başa düşdü kral nə demək istəyir. Əgər, II 
Filipp Alessandro Farnezenin fəaliyyətindən narazıdırsa, 
deməli tezliklə Niderlanddakı canişin yenisi ilə əvəz olunacaq. 
Polkovnik fikirləşdi ki, bəs kral nəyə görə bu fikrini onunla 
bölüşür? Olmaya İspaniyanın monarxı onu canişin təyin etmək 
istəyir? Bu heç cürə həqiqət ola bilməz. Ona görə ki, elə 
vəzifələrə kralın öz qohumları, ya da ki, İspaniyanın tanınmış 
qrandları təyin olunurdu. Alonsonun isə heç bir zadəgan titulu 
yox idi. Bəlkə də kral ondan söz almaq istəyirdi. 
                                                     
 
  
                                                                            
                                                    13
Araya çökən sükutdan istifadə edən Alonso adət-ənənə üzrə 
kralın qarşısında baş əyərək ehtiramla dedi: 
- Ey qüdrətli kral, sizin varlığınız və uzaqgörənliyiniz bizim 
düşmənləri qıcıqlandırır. Heç kim sizin kimi dünya ərazisinin 
tən yarısının sahibi sayılmır. Siz qalan torpaqlara da sahib ola 
bilərsiniz, lakin həmin torpaqlar münbit olmayan xarabalığı 
xatırladan, sivil həyatdan məhrum olan torpaqlardır. 
Düşmənlərimiz çalışır ki, sahibi olduğunuz torpaqların bir 
hissəsini zəbt etsinlər. Hətta bu planları həyata keçirmək üçün 
onlar bir cəbhədə birləşməyi qərara alıblar. 
- Heç bir dövlət İspaniyanın əsarəti altında olan torpaqların 
bir parçasını da ələ keçirə bilməz. - deyə kral həmsöhbətinə iti 
bir nəzər salaraq hökmlə dilləndi. - Bütün dövlətlər İspaniyanın 
adı gələn kimi lərzəyə gəlirlər. Fransa indiyə qədər başına döyür 
ki, nəyə görə Allah bizi onlarla qonşu edib. Nə qədər ki, biz 
varıq, Fransa heç vaxt rahat nəfəs almayacaq. Bütün dövlətləri 
qorxu altında saxlamaq lazımdır.   
- Nə sizin, nə də ki, krallığımızın qüdrətini şübhə altına alan 
yoxdur. - deyə Alonso kral qarşısında təzim edərək təqdiredici 
tərzdə dilləndi. - Lakin, buna baxmayaraq, bəzi dövlətlər bizim 
krallığımızın qüdrətinə paxıllıq edir və nailiyyətlərimizə 
qısqanclıqla yanaşırlar. Xüsusən də İngiltərə başda I Yelizaveta 
olmaqla, sizin yürütdüyünüz müdrik xarici siyasətlə barışmaq 
                                                     
 
  
                                                                            
                                                    14
istəmir. Eşitdiyimə görə o, İspaniyaya qarşı koalisiya yaratmaq 
istəyir. 
- Hələlik mənim başım başqa işlərə qarışıb. - deyə dərindən 
köksünü ötürən kral təşəxxüslə dilləndi. - Fürsətdən istifadə 
edən qoca qarı (kral II Filipp İngiltərənin kraliçasını nəzərdə 
tuturdu) mənim yürütdüyüm siyasətə qarşı çıxır. Üç il bundan 
əvvəl mənim “Məğlubedilməz armada”nın fırtına nəticəsində 
La-Manşda məhv olmasaydı, indiyə mən Yelizavetanı ram 
etmişdim. 
Heç vaxt öz qüdrətini sındırmayan, öz qamətini əyməyən, 
iradəsinin və əqidəsinin polad kimi bərk olduğunu hamıya sübut 
etməyə çalışan rəzil kral son sözləri acınacaqlı halda söylədi. 
Sanki onun daş xarakterində yumşaq hisslər hökmranlığı ələ 
keçirməyə cəhd göstərirdi. Lakin daxilində yaranan inamsızlığa 
baxmayaraq kral hələ də öz dediyindən dönmürdü. La-Manş 
boğazında amansız fırtınalarla yanaşı “Məğlubedilməz 
armada”nın daim məhvində iştirak edən İngiltərənin hərbi dəniz 
donanmasının həmin döyüşdə iştirak etməsinə inanmaq 
istəməyən II Filipp, bütün məclislərdə təbiətin yaratdığı amansız 
fəlakətinin qüdrətini, İngiltərənin hərbi dəniz donanmasının 
qüdrətindən qat-qat üstün olduğunu sübut etməyə çalışırdı. 
Polkovnik Alonso ilə gedən söhbət zamanı məsələnin yaralı 
yerinə toxunulmuşdur. Kral bir anlığa keçmiş günləri və faciə 
ilə bağlı hadisəni yadına salaraq dərin xəyala daldı: Nəyə görə 
                                                     
 
  
                                                                            
                                                    15
həmin müdhiş günü Allah-təala öz qəzəbini kafirlərə qarşı yox, 
xristian dininin əsl carçısı və təbliğatçısı sayılan biz katoliklərin 
üzərinə yönəltdi. Nə mən, nə də ki, mənim xalqım Allah 
qarşısında heç bir günah işlətməmişik. Katolik dünyasının ali 
ruhanisi sayılan Roma paparının qarşıya qoyduğu bütün dini 
qayda-qanunlara, İspaniyanın bayrağı altında yaşayan hər bir 
kəs tərəfindən ciddi-cəhdlə riayət olunur. Bəs, bizim günahımız 
nədən ibarətdir? Bəlkə, Pireney yarımadasında yaşayan ərəb və 
yəhudi millətləri bizim ümumi işlərimizə böyük xələl gətirirlər? 
Lakin bu inandırıcı hal sayılmır. Çünki həm ərəblər, həm də 
yəhudilər öz dinlərindən imtina edərək, xristianlığı qəbul 
etmişdilər. Bundan əlavə axırıncı üsyan zamanı (1568-1572-ci 
illərdəki moriskilərin İspaniyanın cənubunda qaldırdıqları üsyan 
nəzərdə tutulur) onların hamısı itaətsizliyə görə ciddi 
cəzalandırılmışdılar. Günahı İspaniyada yox, başqa bir yerdə 
axtarmaq lazımdır. Bəlkə, mən zavallı Mariya Stüartı o xəbis və 
tülkü Yelizavetanın caynaqlarından müdafiə edə bilmədiyimə 
görə Allahın qəzəbinə düçar olmuşam? Axı, nəyə görə mən o 
vaxt Yelizavetanın yalan vədlərinə inandım? Mənim aldan-
mağım İngiltərənin güclənməsinə gətirib çıxardı. Vaxtilə 
İngiltərəni fəth etmək üçün mənim əlimin altında qraf Luis 
Rekesens və hersoq Alba kimi bacarıqlı və təcrübəli 
sərkərdələrim vardı. Onlar dünyalarını dəyişəndən sonra hiylə-
gər Yelizaveta fəal siyasət yeritməyə başladı. Hersoq Medina-
                                                     
 
  
                                                                            
                                                    16
Sidoniya nəinki mənim ümidlərimi puç etdi, hətta bütün 
donanmanı səriştəsizliyi ucbatından fəlakətə uğratdı. Havanın 
kəskin surətdə pisləşdiyini əvvəlcədən hiss edə bilsəydi, onda 
“Məğlubedilməz armada” təbii fəlakətin qurbanı olmazdı. Eybi 
yoxdur, Allah mənə bir neçə il də ömür versə, mən bütün 
İngiltərəni ispan əsgərlərinin tapdağı altına salacağam. O vaxta 
qədər mən Niderlandda başlanan müharibəni uğurla başa 
çatdırmalıyam. Avropanı özümə güldürməmək üçün mən 
hökmən orada qələbə əldə etməliyəm. Necə ki, atam mənə 
qüdrətli bir dövlət verib, eləcə də mən oğluma elə bir dövlət 
təhvil verməliyəm. Bütün Avropa ölkələri İspaniya qarşısında 
tir-tir əsməlidirlər. Nə qədər ki, ömrüm var düşmənlərimin 
hamısını tonqalda yandıracağam. 
Təəccüb içində qalan Alonso kralın bir yerdə dayanıb dərin 
xəyala dalmasından bezmişdir. Monarxı xəyaldan ayırmamaq 
üçün Alonsonun özü də tərpənməz halda yerində düz 
dayanmışdır. Birdən bədəni büzüşən kralın qaməti şaxlandı və 
o, cəld nəzərlərini Alonsoya tərəf yönəltdi. Elə başa düşmək olar 
ki, Alonso onun qarşısında nə isə səhv bir hərəkət edibdir. Kral 
üç addım ona tərəf irəli gedərək əsəbi halda dedi: 
- Yeni Dünya sahillərinin nəhəng bir ərazisi mənim əsarətim 
altındadır. Yalnız Mərkəzi Çili sahillərindəki balaca bir torpaq 
ərazisi inadkar aborigenlərin əlindədir. Keçən ilin axırında ora 
göndərilən ekspedisiya verdiyim göstərişi yerinə yetirməyib. 
                                                     
 
  
                                                                            
                                                    17
Mənfur aborigenlər öz cinayətlərindən əl çəkmirlər. Halbuki sən 
mənə dedin ki, kapitan Xuan Odovaldonun başçılıq etdiyi 
ekspedisiya orada yaşayan hindu tayfasını törətdikləri cinayətə 
görə hamılıqla sərt üsullarla cəzalandıracaq. Lakin həmin 
ekspedisiya mənim etimadımı doğrultmadı. 
- Əlahəzrət, Araukaniyaya göndərilən ekspedisiyanın 
aqibətindən xəbərsizəm. - deyə Alonso ehtiramla dilləndi. - 
Ancaq inana bilmirəm ki, ora yollananlar müvəffəqiyyət əldə 
etməsinlər. Həmin ekspedisiya heyət etibarı ilə çox güclü idi. 
Heyətin əksəriyyəti peşəkar döyüşçülərdən ibarət idi. Onların 
demək olar ki, hər biri döyüş meydanlarında ağır sınaqlardan 
çıxıblar. 
- Perunun varisindən aldığım məlumata görə Mərkəzi Çili 
sahillərinə yollanan ekspedisiyanın yalnız yarı heyəti gedib 
mənzil başına çatıb. Okeanda baş verən fırtına zamanı iki 
gəmidən biri yarı heyətlə birlikdə fəlakətə uğrayıb. 
 
 
 
 
               II fəsil. Kral II Filippin tələbi 
 
Kralın verdiyi xəbər Alonsonu şok vəziyyətinə saldı. 
Dəhşətdən onun gözləri bərəldi. Bir anlığa məğrur sərkərdə 
                                                     
 
  
                                                                            
                                                    18
yerindəcə donub qaldı. Kral ona nəzər salmasa da o dəqiqə başa 
düşdü ki, həmin xəbər Alonsonu yaman bərk sarsıdıb. Məhz 
buna görə də o, qarşısındakı zabiti sakitləşdirmək üçün dedi: 
- İş ondadır ki, sənin qardaşın qüvvənin yarı bölündüyünü 
görüb, indi Peruda yeni ekspedisiya təşkil etməklə məşğuldur. 
Onun bu qətiyyyətsiz addımı mənim xoşuma gəlmir. Halbuki 
sən mənə öz qardaşının necə cəsarətli, qorxmaz və bacarıqlı bir 
zabit olduğunu izah etmişdin. Demək belə çıxır ki, mən 
aldanmışam.  
- Allah eləməsin, əlahəzrət. - Xuanın sağ qaldığını eşidən 
Alonso özünə gəlməmiş kralın sonuncu sözləri ilə növbəti zərbə 
aldı. - Sizin kimi müdrik bir insan heç vaxt aldana bilməz. İcazə 
versəydiniz, mən ordakı reallıqlar barədə müəyyən izahat 
verərdim. 
Həmişə özünün sərt və iti baxışları ilə başqalarını vahiməyə 
salan II Filipp bu dəfə Alonsonu həmin kökə salmaq istədi, 
lakin son məqamda ona öz sözünü deməyə imkan yaratdı. 
Alonso mərhəmətlə təzim edib təmkinlə dedi: 
- Mərkəzi Çili sahillərində yaşayan aborigenlər uzun 
müddətdir ki, kəskin müqavimət göstərirlər. Uşaqdan tutmuş 
qocaya kimi hamı mübarizəyə qalxıbdır. Məndə olan məlumata 
görə orada azsaylı qüvvə ilə tam qələbə əldə etmək mümkün 
deyil. Ərazi böyükdür, əhali isə hücum vaxtı hündür dağlardan 
və keçilməz meşələrdən istifadə edir və partizan taktikasına 
                                                     
 
  
                                                                            
                                                    19
böyük üstünlük verirlər. Elə buna görə də qardaşım araukanlar 
üzərində tam qaləbə qazanmaq üçün böyük bir dəstə ilə 
Araukaniyaya daxil olmaq istəyir. Oradakı hərbi əməliyyat elə 
başlamalıdır ki, hindular dağlara və meşələrə qaçmağa imkan 
tapmasınlar. Beləsinə qalanda qardaşım ixtiyarında olan azacıq 
qüvvə ilə ölkənin bu tərəfindən girib, o biri tərəfindən çıxa bilər, 
lakin düşmən üzərində tam qaləbə qazana bilməyəcək. 
Bu izahatla razılaşmayan kral narazı halda başını tərpədərək 
dedi: 
- Mənim atamın dövründə Ernan Kortes Meksikanı, 
Fransisko Pisarro Perunu fəth edəndə heç vaxt artıq qüvvə 
almaq üçün dövlət məmurlarına ağız açmamışdılar. İndi isə hər 
hansı bir hindu tayfası mənim əyalətimdə qudurğanlıq edərək, 
ispan əsgərinə meydan oxuyur. Elə bil hamısı sözləşiblər. 
Niderlandda və Almaniyanın bəzi yerlərində laməzhəblər və 
protestantlar baş qaldırıblar, tülkü Yelizaveta öz quldurlarını, 
başkəsənlərini dövlət gəmilərində mənim müstəmləkələrimə 
göndərir ki, yalnız qarətlə məşğul olsunlar. Osmanlı Türkiyəsi 
Aralıq dənizinin şərq sahillərində tam ağalıq edir, Fransada 
protestantlar dircələrək iki tərəfli katolikləri sıxışdırırlar. Onlar 
mənim krallığıma qarşı hər ərəfli sarsıdıcı zərbələr endirmək 
istəyirlər. Heç kim bizim dövlətin qüdrəti və varlığı ilə barışmaq 
istəmir. Çünki dünyada elə bir hökmdar olmayıb ki, bu irilikdə 
səltənətə hakimlik etsin. Nə Makedoniyalı İsgəndər, Qay Yuli 
                                                     
 
  
                                                                            
                                                    20
Sezar, Oktavian Avqust, hun imperatoru Attila, Dahi Karl, nə də 
ki, Əməvilərlə, Abbasi xəlifləri və Osmanlı Türkiyəsinin heç bir 
nümayəndəsi, o cümlədən, nə Teymurləng, Çingiz xan, Batı 
xan, Babur şah, vikinqlər və nə mənim babam, nə də ki, mənim 
atam bu irilikdə İmperiyanın varisi olmayıbdır. Bu siyahını nə 
qədər istəsən uzatmaq olar. İndi isə bu imperiyanı hər tərəfdən 
parçalamaq istəyirlər. Nə qədər mən sağam düşmənlərimiz bu 
planı həyata keçirə bilməyəcəklər. Lakin mən özüm də cavan 
adam deyiləm və hakimiyyətdə çox qala bilməyəcəyəm. Bu 
səltənətin elan etdiyim varisinin isə cəmi 13 yaşı var. Şahzadə 
Filipp isə qətiyyən dövlət işləri ilə maraqlanmır. Deyirəm bəlkə 
o, azyaşlıdır, ona görə də elə maraq göstərmir. Halbuki onun 
yaşında dövləti idarə edənlər də az olmayıb. Hətta balaca bir 
dövləti nəhəng bir imperiyaya çevirən də olub. 
Kralın sözlərinə diqqətlə qulaq asan Alonso başa düşdü ki, 
qocalıq yaşında olan II Filipp son illər tarixlə ciddi maraqlanıb. 
Lakin dövlət maraqları uğrunda hələ kəskin mübarizə aparırdı. 
İspaniya kralı başqa monarxlar kimi idarə etdiyi ərazinin 
sahəsini sözlə şişirtmir, nə də ki, boş-boşuna özünü öymürdü. 
Onun sözlərində əsl həqiqət vardı: elə kral kimi Alonsonun özü 
də tarix ilə və xüsusən də tanınmış sərkərdələrin taleyi və dövrü 
fəaliyyəti ilə maraqlanırdı.  
II Filippin sözlərinə şübhə etməmək olardı: Portuqaliya kralı 
gənc Sebastyan Mərakeşi ələ keçirmək üçün 1578-ci ildə 
                                                     
 
  
                                                                            
                                                    21
Əbdülməlikin qoşunlarına biabırçılıqla məğlub olaraq döyüşdə 
öldürülür və Portuqaliyanın taxt-tacı boş qalır. İş ondadır ki, o, 
cavan olduğu üçün  özündən sonra heç bir varis qoymamışdır. 
Həmin krallıqda olan əyanlar öz adamını taxta çıxarmaq üçün 
bir-birlərilə mübarizəyə başlayırlar. Başqa dövlətlərlə yanaşı, II 
Filipp də bu krallığın işlərinə qarışmalı olur və 1580-ci ildə 
Portuqaliyanı fəth etmək üçün özünün ən tanınmış sərkərdəsi 
sayılan hersoq Albanı böyük bir ordu ilə səfərə göndərir. Bu 
missiyanın öhdəsindən şərəflə gələn hersoq Alba müqavimət 
göstərən əyanların qoşunlarını darmadağın edərək, 1581-ci ildə 
Portuqaliya krallığını İspaniyaya birləşdirməyə müvəffəq olur. 
Portuqaliya ilə yanaşı, həmin krallığa məxsus olan dünyanın hər 
bir yerindəki ərazilər İspaniyanın ixtiyarına keçir və İspaniya 
bütün dünyanın ən qüdrətli imperiyasına çevrilir. Hazırda dini 
fanatik sayılan II Filipp İspaniyadan başqa Portuqaliyaya, 
Niderlanda, demək olar ki, bütün Apennin yarımadasına (Papa 
vilayətindən başqa) Siciliya, Sardiniya və Korsika adalarına, 35° 
şimal en dairəsindən başlamış ta ki cənuba qədər bütün Amerika 
qitəsinə, Şimali Afrikadan başqa bütün “qara qitəyə”, Hindis-
tanın qərb sahil zolağına, Seylon, Molukk, Palavan, Filippin, 
Okeaniyanın bir çox adalarına, Yeni Qvineya adasına və Makao 
ərazisinə sahiblik edirdi. Bundan əlavə başçılıq etdiyi 
imperiyanın gəmiləri İran körfəzinin və Qırmızı dənizin 
çıxacaqlarını ciddi nəzarət altında saxlayırdı. Tarixdə elə bir 
                                                     
 
  
                                                                            
                                                    22
monarx olmayıb ki, bu irilikdə bir əraziyə başçılıq etsin. Əlbəttə, 
nəhəng bir ərazini idarə etmək də hər bir monarxın işi deyildi. 
Sadəcə olaraq belə bir işdə II Filippin əvvəlcədən böyük 
təcrübəsi vardı. Necə olsa da, o, Avropanın ən tanınmış, 
bacarıqlı, istedadlı siyasi xadimi V Karl Habsburqun şagirdi 
olmuş və həmin məktəbin əlaçı məzunu sayılırdı.  
II Filipp hakimiyyətə gələndə onun 29 yaşı vardı. Lakin bu 
nəhəng imperiyanın varisinin isə cəmisi 13 yaşı var və o, siyasi 
məkanda nəinki püxtələşmiş, hətta azacıq da olsun, bu sənətə 
dair anlayışı yox idi. Düzdür, vəliəhdin qəyyumu sayılan 
hersoq Lerma bu işdə onun üçün dayaq sayılırdı. Lakin II Filipp 
hersoq Lermaya o qədər də inanmırdı. Onun nigarançılıq 
keçirməyə səbəbi vardı. Necə olsa da, indiki monarxın 64 yaşı 
vardı və o, bilmirdi bundan sonra neçə il yaşayacaq. Bu il öz 
dünyasını dəyişsə, şahzadə Filipp 13 yaşında ölkəni idarə 
etməyə qadir olmayacaq və hakimiyyət müvəqqəti olaraq 
hersoq Lermanın əlinə keçəcək. 
II Filippin söylədiyi axırıncı sözlər Alonsonu yaman bərk 
düşündürdü. Şahzadənin yaşını nəzərdə tutanda kral xüsusilə 
vurğuladı ki, həmin yaşda dövləti idarə edənlər az olmayıb, 
hətta balaca dövləti nəhəng bir imperiyaya çevirən də olub. 
Maraqlıdır, kral kimi nəzərdə tuturdu. Alonso tanınmış 
monarxların həyatı ilə tanış olsa da, yalnız Makedoniyalı 
İskəndərin həyatının tərcümeyi-halı kralın sözlərinə uyğun 
                                                     
 
  
                                                                            
                                                    23
gəlirdi. O, 20 yaşında taxta əyləşmiş və artıq 30 yaşında nəhəng 
bir imperiya yarada bilmişdir. Lakin 13 yaşla 20 yaş arasında 
böyük fərq vardı. 
- Əlahəzrət, məgər 13 yaşında elə bir adam olub ki, müstəqil 
şəkildə hər hansı bir dövləti idarə etsin? – deyə Alonso krala 
sualedici bir nəzər saldı. - Axı, bu mümkün deyil. 
- Mən də inanmırdım, ancaq bu faktdır.- deyə kral tərəddüd 
etmədən dilləndi. - Osmanlı Türkiyəsinin şimal-şərq sərhədləri 
ilə Azərbaycan adlı bir dövlət yerləşir. 1500-cü ildə həmin 
dövlətə şah İsmayıl Xətai adlı bir hökmdar yiyələnir. Onun atası 
və babası müharibələr zamanı öldürülmüşdülər. Qəribə olsa da, 
hakimiyyətə yiyələnən 13 yaşlı şah həm atasının, həm də 
babasının qisasını almaq üçün düşmənlərinə qarşı müharibə elan 
edir və onları məğlub edir. Bir ildən sonra o, paytaxtı Təbriz 
şəhəri olmaqla Səfəvilər dövləti yaradır və həmin ildən 
başlayaraq bütün qonşu ölkələri fəth edir. 23 yaşına qədər o, 
nəhəng imperiyanın yaranmasına müvəffəq olur. Hətta Osmanlı 
Türkiyəsinin sultanı II Bəyazid onunla döyüş meydanında 
toqquşmadan yaman bərk çəkinirmiş. Deyirəm, nə qədər 
dərrakəli, ağıllı, bacarıqlı və istedadlı olmalısan ki, az yaşında 
sərbəst halda böyük bir dövləti idarə edəsən. Səlnaməçilər qeyd 
edirlər ki, total döyüşlərdə şəxsən özü ordunun başında döyüşə 
atılırmış. Deyilənə görə şah İsmayıl şairlik də edibmiş. Lakin 
sonradan onun oğlu taxta əyləşəndə həmin imperiya Osmanlı 
                                                     
 
  
                                                                            
                                                    24
Türkiyəsi tərəfindən darmadağın edilərək, bir neçə hissəyə 
bölünür. 
- Hə, mənə həmin şah haqqında bir tanış coqrafiyaşünas 
müəyyən məlumatlar vermişdir. - Alonso təqdiredici tərzdə 
dilləndi. – Səhv etmirəmsə, o, cəmisi 37 il ömür sürmüşdü. 
- Maraqlıdır, nəyə görə müsəlman aləmində belə aqil və 
müdrik hökmdarlar, istedadlı sərkərdələr və fenomenal siyasi 
xadimlər yetişir? Halbuki siyasi biliyə, iqtisadi inkişafa görə biz 
onlardan üstünük. Bəlkə, onlarda olan mədəniyyət və milli adət-
ənənə buna təkan verir? Mən heç cürə bunu anlaya bilmirəm. 
- Üzr istəyirəm sizdən, əlahəzrət. - deyə Alonso təkzib 
verməyə cürət etdi. - Müsəlmanlarda aqil və müdrik hökm-
darların olmasına dair məndə böyük şübhə var. Əzəldən 
müsəlmanlar düşünmədən bir-birilərinin qanını axıdıblar. 
Buna bariz nümunə səlçuq türklərinin ərəb xilafətinə qarşı 
aparılan daimi müharibələri, Çingiz xanın Məhəmməd şaha 
qarşı, Teymurləngin I Bəyazidə qarşı, Səlimin Yavuzun şah 
İsmayıla qarşı apardığı müharibələr bilavasitə xristian 
dünyasının xeyrinə olub. Onlar daimi bir-birilərinin qanını 
axıtmaqla məşğul olublar. 
Lakin buna baxmayaraq, onlar nəhəng imperiyaların yaradıl-
masına nail olublar. Onların qarşısını alan olmasa, müsəlmanlar 
bütün dünyaya hakim ola bilərlər. Avropaya yaxın olan Osmanlı 
Türkiyəsidir, onlar da ki, daimi Avstriya Habsburqlarına qarşı 
                                                     
 
  
                                                                            
                                                    25
müharibə aparıblar. Ümumiyyətlə, Avropada Habsburqlar 
sülaləsi olmasaydı, indiyə xristian dünyasında müstəqil dövlət 
tapmaq mümkün olmayacaqdı. Lepanto (1571) döyüşündə mən 
onların dərsini verməsəydim, türklər İtaliyanı da ələ keçirərdilər. 
Bizdən başqa bütün Avropa Osmanlı Türkiyəsi ilə müharibə 
aparmağa çəkinir. Qorxuram ki, oğlum hakimiyyətə gələndən 
sonra müsəlmanların təzyiqinə tab gətirməsin. 
- Əlahəzrət, siz İspaniyanın müdrik və qüdrətli hökm-
darısınız. Əminəm ki, oğlunuz da sizin kimi müdrik və 
qüdrətlidir. O, vaxt gələcək İspaniyanı lazımi səviyyədə idarə 
edəcək. Lakin ilk növbədə İspaniyaya sizin kimi hökmdar 
lazımdır. İspaniyanın çiçəklənməsi və inkişafı üçün, ispan 
xalqının rifahı naminə Allah sizin ömrünüzü yüz ildən çox 
uzatsın. Siz İspaniyanın müqəddəs simvolu sayılırsınız. Xalq 
hər an öz kralının arxasınca getməyə hazırdır. 
Alonsonun fikrini başa düşmək çətin deyildi. Kral II Filipp 
xoşlayırdı ki, həmişə onu tərifləsinlər. Gördüyü işlərə görə daim 
ona təşəkkürlərini bildirsinlər. İspaniyanın və onun xalqının 
ziyanına gördüyü iş heç vaxt üzə vurulmamalıdır. Əks təqdirdə 
həmin adam məhkəməyə laməzhəb və ya cadugar kimi təqdim 
olunacaq və cəsarətinə görə o, inkvizisiyanın hökmü ilə 
tonqalda yandırılmalıdır. Heç kimin mənsubiyyəti nəzərə 
alınmırdı. İstər qrand, idalqo, istərsə də tanınmış yüksək rütbəli 
zabit olsun, kralı adi kəlmələrlə təhqir etdiyinə görə sərt 
                                                     
 
  
                                                                            
                                                    26
üsullarla cəzalandırılmalı idi. Kral ölkədə yaratdığı mütləqiyyəti 
bütün vasitələrlə qorumağa çalışırdı. Alonso təcrübəli və 
tanınmış sərkərdə olduğuna baxmayaraq, söhbət zamanı burax-
dığı cüzi səhvə görə hər an kralın qəzəbinə düçar ola bilərdi. 
Birdən-birə kral başını dik qaldıraraq polkovnikə tərəf 
addımladı və düz onun qarşısında dayanıb hökmlə dedi: 
- Qulaq as Alonso. Sən Barselonaya qayıdıb yeni ekspedisiya 
təşkil etməlisən və vaxt itirmədən Mərkəzi Çili sahillərinə 
yollanmalısan. Orayda yaşayan aborigenlərin cinayət əməlləri 
məni bərk narahat edir. Sən yeni ekspedisiyaya qardaşının 
ekspedisiyasını daxil etməlisən və oradakı aborigenlərin 
hamısını sərt üsullarla cəzalandırmalısan. Əgər, onlar əvvəlki 
kimi inadkarlıq edərək kəskin müqavimət göstərsələr, onda 
onların hamısını qılıncdan keçirməyi sənə həvalə edirəm. 
- Sizin göstərişiniz yerinə yetiriləcək. - Alonso itaətlə 
dilləndi. 
- Həmin ölkəni fəth edəndən sonra səni oranın qubernatoru 
təyin edəcəyəm. Orada inzibati orqanlar, idarələr yaradılmalı və 
İspaniyanın qayda-qanunları dərhal işlənməlidir. Sən mənim 
etimadımı doğrultmalısan. 
- Əlahəzrət, əmin ola bilərsiniz, hər şey siz istədiyiniz kimi 
olacaq. Tə ki, biz sağ-salamat gedib Yeni Dünya sahillərinin bir 
limanına çıxaq. Mən bu məsələni birdəfəlik həll edəcəyəm. 
Düşmən öz cəzasına çatacaq.  
                                                     
 
  
                                                                            
                                                    27
- Sən hər hansı bir ticarət gəmisində yollanmayacaqsan ki, 
Yeni Dünya sahillərinə çatmağa şübhən olsun. Okean keçidində 
sən Barselona limanında lövbər salmış hərbi gəmilərin hər 
birindən istifadə edə bilərsən. Barselona limanının rəisinə lazımi 
göstərişlər veriləcək. İşdir, həmin ölkə fəth edilməsə, səndən 
bərk narazı olacağam. Mən sənə İspaniyaya qayıtmağı məsləhət 
bilmirəm. 
Bəli, bu kral tərəfindən söylənilən ciddi xəbərdarlıq idi. 
Alonso başa düşdü ki, o, necə bir ağır məngənəyə düşüb. 
Məğrur idalqo hökmən məğrur araukanları dizi üstə çökdürməli 
və Araukaniyanı qısa müddətə fəth etməli idi. Əks təqdirdə o, 
tamamilə kral sarayında hamının gözü qarşısında nüfuzdan düşə 
bilərdi. Alonso başını dik tutub qürurla dedi: 
- Əlahəzrət, sizin hər bir göstərişinizi canla-başla yerinə 
yetirmək mənim mənəvi borcumdur. Araukaniya bir aya fəth 
ediləcək. 
- Lakin sənin işin bununla tamamlanmır - deyə kralın 
qorxunc qığılçımlar ilə yayılan baxışları Alonsonun baxışları ilə 
toqquşdu. - Eldorado ölkəsinin axtarışında heç bir müsbət nəticə 
əldə edilməyib. Qonsalo Kesadanın və Antonio Berrionun 
başçılıq etdikləri ekspedisiyalar həmin ölkənin heç sərhədlərinə 
gedib çıxmayıblar. Onların axtarışından tamamilə narazıyam. 
Araukaniyanı fəth edəndən sonra sən Eldoradonun axtarışı ilə 
məşğul olub, bu məsələyə birdəfəlik son qoymalısan. 
                                                     
 
  
                                                                            
                                                    28
- Əlahəzrət, bu göstərişiniz də yerinə yetiriləcək.. 
- Alonso, tapşırdığım bu işlər o qədər də çətin deyil. Sənin 
bacarıqlı və təcrübəli bir sərkərdə olduğunu nəzərə alaraq daha 
ağır tapşırıq vermək istəyirəm. Sən həm Lepanto, həm də 
“Məğlubedilməz armada”nın tərkibində Qravelin döyüşündə 
iştirak etmiş və dəniz müharibəsində vuruşmaq üçün xeyli 
təcrübə toplamısan. Bildiyin kimi İngiltərənin dəniz quldurları - 
piratlar Karib dənizi akvatoriyasında ən qatı cinayətlərlə 
məşğuldurlar. Hiyləgər Yelizaveta məşuqəsi sayılan yırtıcı 
Frensis Dreyki ora göndərib. O da öz növbəsində bizim ticarət 
gəmilərinə, sahil zolağında yerləşən şəhər və qəsəbələrimizə 
hücum edərək, oraları vəhşicəsinə talan edir. Sən nəinki onun, 
hətta orada quldurluqla məşğul olan bütün piratların fəaliyyətinə 
son qoymalısan. Yelizaveta Yeni Dünya sahillərindən gətirilən 
qiymətli metallarımızın sayəsinə öz kafir ölkəsini dircəldir. 
Sözlərimə diqqətlə qulaq as: Frensis Dreyk bütün ispan xalqının 
əsas düşmənlərindən biri sayılır. Sən onun başını mənə gətirsən, 
şəxsən mənim tərəfimdən qraf titulu alacaqsan. İspaniyanın hər 
hansı bir vilayətində mülk istəsən verəcəyəm. Ancaq 
göstərişlərimi yerinə yetirməlisən. 
İspaniyanın kralı II Filippdən üç tapşırıq alan polkovnik 
Alonso Eskorial sarayını tərk edən kimi, vaxt itirmədən 
Barselonaya yola düşdü. 
 
                                                     
 
  
                                                                            
                                                    29
 III fəsil. Növbəti ekspedisiyanın təşkil edilməsi 
 
Polkovnik Alonso Barselonaya qayıdandan sonra dərhal 
Mərkəzi Çili sahillərinə növbəti ekspedisiya hazırlamağa 
başladı. Yeni zadəganların həmin ekspedisiyaya cəlb edilməsi, 
özünün müavini kapitan qraf Ferdinand Morelosa həvalə 
edilmişdi. Yeni təşkil ediləcək ekspedisiya ən uzağı iki həftədən 
sonra Yeni Dünya sahillərinə yola düşməli idi. Bütün hazırlıq 
işləri operativ şəkildə görülməli idi. Söz yox ki, Alonso bu 
haqda Kataloniyanın hersoqunu məlumatlandırmalıydı. Çünki 
bu işdə hersoq da öz köməkliyini ekspedisiya iştirakçılarına 
göstərməli idi. Necə olsa da, həmin ekspedisiya İspaniya 
monarxının göstərişini yerinə yetirmək üçün Yeni Dünya 
sahillərinə yola düşürdü. Nəzərdə tutulan missiyanın 
müvəffəqiyyətlə başa çatması ekspedisiyanın təşkil edilməsin-
dən asılı idi. Bundan əlavə Alonso Barselona limanında lövbər 
salmış hərbi gəmilərindən birini öz tabeliyinə götürə bilərdi. 
Həmin gəmi ekspedisiya iştirakçılarını birbaşa Peru sahillərinə 
çatdırmalı idi. 
May ayının 4-də, yəni, Madriddən gələn günü polkovnik 
Alonso başçılıq etdiyi qarnizonunun bütün məsul zabitlərini öz 
evinə dəvət etmiş və hamısına lazımi tapşırıqlar vermişdi. Bu 
tapşırıqlar əsasən, münasib hərbi gəminin, ərzaqın, könüllü 
zadəganların, silah və sursatın təşkil edilməsindən ibarət idi. Hər 
                                                     
 
  
                                                                            
                                                    30
bir görülən iş barəsində bilavasitə polkovnikə məlumat verilməli 
idi. 
Zabitlər evi tərk edəndən sonra Alonsonun həyat yoldaşı 
Marqarita onun yanına gəlib nigarançılıqla dedi: 
- Alonso, elə bil sən məndən nəyi isə gizlədirsən? Yeni 
Dünya sahillərində vəziyyət o qədər gərgindir ki, növbəti 
ekspedisiyanın yola salınmasında böyük hazırlıq işləri gedir? 
Məgər, əvvəlki ekspedisiya orada yaşayan aborigenlərin 
öhdəsindən gələ bilməyib ki, növbəti ekspedisiya təşkil edilir? 
- Kral mənə dedi ki, Perudan gələn xəbərə görə, Arau-
kaniyadakı hərbi əməliyyatlar müvəffəqiyyətlə nəticələnməyib. 
Oradakı müharibəni başa çatdırmaq üçün mənim getməyim 
vacibdir. 
- Onda belə çıxır ki, bizim uşaqlarımızın həyatı təhlükədədir? 
- deyə Marqarita təşvişə düşdü. 
- Kim sənə dedi ki, onların həyatı təhlükədədir? - deyə 
Alonso soyuqqanlıqla dilləndi. 
- Axı, özün deyirsən ki, orada gedən müharibədə hərbi 
əməliyyatlar müvəffəqiyyətlə nəticələnməyib. - deyə Marqarita 
yerində vurnuxaraq həmin tərzdə dilləndi. 
- İş ondadır ki, hərbi əməliyyatlar aparılan zaman 
müvəffəqiyyət əldə edilmirsə, deməli müharibə avtomatik 
olaraq uzanır. Kral isə istəyir ki, araukanlar tezliklə məhv 
edilsin və İspaniyanın zəfər bayrağı əbədi olaraq həmin ölkədə 
                                                     
 
  
                                                                            
                                                    31
dalğalansın. Məhz buna görə də kral məni tələm-tələsik Yeni 
Dünya sahillərinə göndərir. 
- Alonso, uşaqların həyatı məni yaman narahat edir. Ürəyimə 
danıb ki, uşaqlara nəsə olub. 
- Heç bir şeyə görə narahat olmağa dəyməz. Xuana 
tapşırmışam ki, döyüşlər gedən zaman onlardan muğayat olsun. 
Özləri də uşaq deyillər ki, düşmən qarşısında aciz qalsınlar. 
- Bəzi tanışların dediyinə görə aborigenlər çox vəhşi, 
amansız və qəddardılar. Onlar qırx ildən yuxarıdır ki, bizim 
döyüşçülərə qarşı müharibə aparırlar. Guya ki, onları məğlub 
etmək qeyri-mümkündür. Həm də aborigenlər azacıq da olsun 
ölümdən qorxmurlar. 
- Sadəcə olaraq, araukanlar başqa hindu tayfalarına nisbətən 
döyüşməyi bacarırlar. Bundan əlavə onlar heç vaxt güclü 
ekspedisiya ilə üzləşməyiblər. Xuanın başçılıq (Alonsonun kiçik 
qardaşı) etdiyi ekspedisiya isə heyət etibarı ilə həddindən artıq 
güclüdür. Uşaqlarla yanaşı köhnə konkistadorlar, mühafizəçilər 
və cəngavərlər gediblər. Onlar olan yerdə uşaqları heç bir təhlükə 
gözləmir. 
- Əgər, elədirsə, onda bəs nəyə görə kral səni ora göndərir? - 
deyə Marqarita müəmmalı tərzdə dilləndi. 
- Ümumiyyətlə, kral məni təkcə Araukaniyaya göndərmir. 
Yeni Dünya sahillərinə çatandan sonra mən paralel olaraq 
Araukaniya məsələsini, mifik ölkə sayılan Eldorado problemini 
                                                     
 
  
                                                                            
                                                    32
və Karib dənizi akvatoriyasında tüğyan edən dəniz quldurlarının 
məhv edilməsi məsələsini həll etməliyəm. Yəni, mənim 
İspaniyaya qayıdışım bir neçə il uzana bilər. 
Alonsonun bu etirafı Marqaritanı daha da sarsıtdı. Qadının 
gözlərini birdən-birə ayrılıq pərdəsi örtdü. Doğma oğullarının 
ayrılığına həsrət qalmış Marqarita bundan sonra da həyat 
yoldaşının ayrılığına dözməli idi. Həmişə şux olan qadının 
bədənini süstlük bürüdü. O, üzünü turşudaraq dedi: 
- Alonso, sən də Yeni Dünya sahillərinə getsən, onda biz 
kiminlə Barselonda qalacağıq? Sənsiz və uşaqlarsız keçən 
günlərə biz necə dözə biləcəyik? Başa düşürsən, bizim üçün bu 
nə qədər ağır olacaq? 
Marqarita biz dedikdə özü ilə qızı Solidadı nəzərdə tuturdu. 
O, elə danışırdı ki, guya Alonso birinci dəfə idi onları tək qoyub 
İspaniyadan gedir. Sərkərdənin bütün hərbi fəaliyyətləri yalnız 
İspaniyanın hüdudlarından kənardakı döyüş meydanları ilə bağlı 
idi. Alonso üzünü həyat yoldaşına tutub dedi: 
- Sən elə danışırsan ki, guya mən birinci dəfədir İspaniyanı 
tərk edirəm. Başa düşürəm, sən daim mənim yanımda olmaq 
istəyirsən. Hələlik bu mümkün deyil. Ancaq sənə söz verirəm ki, 
Araukaniyada gedən müharibəni başa çatdıran kimi uşaqları 
sənin yanına göndərəcəyəm. Özüm də çox keçməmiş, yəni, 
verilən tapşırıqları yerinə yetirəndən sonra dərhal Barselonaya 
qayıdacağam. Buna əmin ola bilərsən. Sən elə danışırsan ki, az 
                                                     
 
  
                                                                            
                                                    33
qala ürəyim kövrəlir. Sən məni bu uzaq səfərə təsəlli verə-verə 
yola salmalısan. 
- Belə demək asandır. Guya sən Flandriyaya və ya Şimali 
İtaliyaya yola düşəcəksən. Yeni Dünya sahillərinə gedib-gəlmək 
üçün ən azı 4-5 ay vaxt lazımdır. İndi Allah bilir, sən neçə ildən 
sonra bura qayıdacaqsan. Qərib diyarlarda isə sən daim təhlükə 
altında olacaqsan. 
- Mənim missiyam heç də sən fikirləşdiyin kimi təhlükəli 
deyil. - deyə polkovnik həyat yoldaşını sakitləşdirməyə çalışdı. - 
Amma buna baxmayaraq, mən hər an İspaniyanın mənafeyi 
naminə ölməyə hazıram. Kral hər hansı bir tapşırığı verirsə-
versin, mən canla-başla həmin tapşırığı yerinə yetirməyə 
hazıram. Biz sərkərdələr İspaniyaya çox lazımıq. Hersoq 
Albanın, Luis Rekesensin yerinə yeni sərkərdələr gəlməlidir. 
Hazırda İspaniyanın ağır yükünü mənim kimi idalqolar 
daşımalıdır. 
- Sənin bu şərəfli yoluna mən heç vaxt maneə ola bilmərəm. 
Sadəcə olaraq buna mənim vicdanım və İspaniyaya olan 
məhəbbətim yol verməz. 
- Bax, indi sən mənim xoşuma gəldin. - deyə fərəhlə dillənən 
Alonso ehtirasla Marqaritanı qucaqladı.- Hazırda sən polkovnik 
Alonso Odovaldonun əsil həyat yoldaşı kimi cavab verdin. Sən, 
damarlarında əsl ispan qanının axdığını sübuta yetirdin. 
                                                     
 
  
                                                                            
                                                    34
Bundan sonra ər-arvad xoş münasibətlə biri-birlərindən 
ayrıldılar. Alonso işlərinin necə getdiyini yoxlamaq üçün 
komandanlıq etdiyi qarnizona yollandı. Marqarita isə ərinin 
planları haqqında qızı Solidadı tanış etmək üçün zalı tərk etdi. 
Bir çox zadəganlar Barselonanı tərk edəndən sonra Solidad 
Allah-təalanın ona verdiyi gözəlliyi atasının evində gizlətməli 
olmuşdur. Daha doğrusu, o, nadir hallarda çölə çıxardı və 
demək olar nəinki tanışların, hətta qohumlarının da evinə gediş-
gəlişini kəsmişdi. Solidad bir növ qapalı həyat tərzi keçirirdi. 
Atası evdə az olduğundan qızının sevinc hissi ilə döyünən 
qəlbinin birdən-birə söndüyünü hiss etmişdi. Lakin, anası 
qızının xasiyyətində baş verən dəyişikliyi qısa müddətdə 
sezmişdi və ondan nəyə görə belə bir hala düşdüyünü 
soruşmuşdu. Solidad isə bunu qardaşlarının ağır ekspedisiyaya 
yollandıqları ilə izah etmişdi. Biləndə ki, atası da həmin 
ekspedisiyaya yollanır, onun bədənində daha ağır süstlük 
yarandı. Sanki qızın şən və mehriban keçən günlərinin üstündən 
birdəfəlik xətt çəkilirdi. Solidad atasına çox bağlı olduğundan, 
onsuz Barselonada keçəcək günlərini təsəvvür edə bilmirdi. 
Hətta onun beynində, atası ilə birlikdə Yeni Dünya sahillərinə 
getmək fikri də yarandı. Heç bir fikri öz daxilində saxlaya 
bilməyən bu qız, bunu anasına söyləməli oldu. Təəccüb hissinə 
qatılan ana qızına izah etdi ki, heç vaxt atasına belə düşünül-
məmiş təklif verməsin. Şübhə yox ki, bu təklif onu əsəbiləşdirə 
                                                     
 
  
                                                                            
                                                    35
bilərdi. Qız xeylağının nə həddi var ki, müharibəyə yollanan 
kişilərin içərisində Yeni Dünya sahillərinə səyahət etsin. 
Solidadın bu hərəkəti polkovnik Alonsonu başqa idapqoların 
gözündən salardı. Anası bu amili izah edəndən sonra qız otağın 
bir küncünə çəkilməli oldu. 
Ağır təbiətli və sərt xasiyyətli kral ilə görüşdən məmnun olan 
polkovnik Alonso hər vəchlə yeni ekspedisiyanın yaranması 
üçün Kataloniyanın tanınmış, nüfuzlu, mötəbər idalqoları ilə 
ünsiyyətə girir və hamını bu vətənpərvər aksiyada iştirak etməyi 
çağırırdı. Mərkəzi Çili sahillərinə nəzərdə tutulan növbəti 
ekspedisiya qısa müddətə təşkil edilməli idi. 
Artıq Alonso Kataloniyanın hersoqu ilə görüşüb onu kralın 
verdiyi tapşırıq ilə tanış etmişdi. Gözlənildiyi kimi hersoq imkan 
daxilində ekspedisiyanın tezliklə təşkil edilməsinə böyük səy 
göstərəcək. 
Polkovnik Alonsonun başçılıq etdiyi qarnizonda qraf 
Ferdinand Morelos ona xəbər verdi ki, Araukaniyaya könüllü 
yollanmaq istəyənlərin sayı o qədər də çox deyil. Əsasən, 
hamını sonradan veriləcək imtiyaz maraqlandırırdı. Çıxılmaz 
vəziyyətdən çıxış yolu tapmaq üçün qarnizonun rəisi, gərək 1-ci 
ekspedisiyanın iştirakçılarına verdiyi imtiyazları 2-ci 
ekspedisiyanın da iştirakçılarına verməli idi. Əks təqdirdə lazımi 
sayda könüllü idalqo yığmaq mümkün olmayacaqdı. Son 
nəticədə Alonso həmin şərtlə razılaşdı. 
                                                     
 
  
                                                                            
                                                    36
İki gün ərzində qarnizona 20-yə yaxın idalqo dəvət edildi. 
Qraf Ferdinand imtiyazları elan edəndən sonra həmin missiya-
nın ağır olmadığını xüsusilə vurğuladı. Bura toplaşanların 80 
faizi bir dəfə də olsun, Yeni Dünya sahillərində olmamışdılar. 
Olanlar isə Karibb dənizi akvatoriyasından kənara çıxmamış və 
oradakı aborigenlərin nə dərəcədə zəif olduqlarını lovğalıqla 
yanındakılarına izah edirdilər. 
Araukanların inadkarlığı, döyüşkənliyi, mərdliyi, qorxmaz-
lığı və orada gedən dəhşətli və amansız müharibə haqqında 
məlumat gəlib buradakılara çatmamışdı. Oranın sərt təbiətindən 
xəbərsiz olan bu adamlar elə bilirdilər ki, Araukaniyanın da 
təbiəti Mərkəzi Amerika sahillərinin təbiəti kimi xoş və 
mülayimdir, mənzərəsi isə cəlbedici, məstedicidir və həmin 
bərəkətli torpaqlar bir çox avropalılar üçün cənnəti xatırladırdı. 
Oranın ekzotik bitkiləri, bəzəkli quşları, qəribə heyvanları, dadlı 
meyvələri bir çoxlarını valeh etmiş və istər-istəməz həmin 
yerlərə gedib çıxmaq istəyi onlara güc gəlirdi. Bundan əlavə 
qiymətli metallarla, daş-qaşlarla zəngin olan torpaq, var-dövlət 
qazanmaq və iri mülk əldə etmək istəyənləri özünə cəlb edirdi. 
Başqaları ilə yanaşı qraf Ferdinand da özünü sadəlövh bir adam 
kimi aparırdı. O, da araukanların məğlubedilməzliyinə və 
qüdrətinə ciddi yanaşmır və 45 il fədakarlıqla, rəşadətlə 
mübarizə aparan bir hindu tayfasını, azadlığını və sərbəstliyini 
itirmiş digər hindu tayfaları ilə bərabər səviyyədə tuturdu. 
                                                     
 
  
                                                                            
                                                    37
Yalnız polkovnik Alonso Araukaniya məsələsinə əsl reallıqla 
yanaşırdı. O, nə qədər çalışdısa, içəridəkiləri araukanların nə 
dərəcədə ciddi rəqib sayıldığını inandıra bilmədi. Sadəcə olaraq, 
döyüş meydanlarında şücaətlə, cəsarətlə döyüşmüş idalqolar 
Yeni Dünya sahillərində qəhrəmanlıqla müqavimət göstərən bir 
hindu tayfasının fəaliyyət göstərməsinə inanmaq istəmirdilər. 
Alonsonun sözlərinə şübhə ilə yanaşan qraf Ferdinand hamının 
qarşısında ayağa qalxaraq arxayınlıqla dedi: 
- Möhtərəm sinyorlar, inanıram ki, biz qüdrətli kralımız II 
Filippin həvalə etdiyi işin öhdəsindən müvəffəqiyyətlə 
gələcəyik. Bizim qanunları tanımaq istəməyən aborigenləri sərt 
üsullarla cəzalandırmalı və İspaniyanın zəfər bayrağını həmin 
ölkənin mərkəzinə sancmalıyıq. Mərhəmət qayğısını özündən 
rədd edən aborigenlərin hamısı məhv edilməlidirlər.  
- İspan əsgərinin gücü, qüdrəti, bacarığı, hərbi təcrübəsi, 
mərdliyi və döyüşkənliyi bütün dünyaya bəllidir. Lakin 
qarşımıza çıxan hər bir rəqibi lazımınca qiymətləndirməyi 
bacarmalıyıq. Əks təqdirdə biz lazımi səviyyədə müvəffəqiyyət 
əldə edə bilmərik. Mən isə Araukaniyada başlanan müharibəni 
həmin ölkəyə ayaq basandan heç bir ay keçməmiş qələbə ilə 
başa çatdırmalıyam. Elə bilməyin ki, biz həmin ölkəni işğal 
etmək üçün oraya yollanırıq. Araukaniya yuridik olaraq, bütün 
dünya xristianlarının dini rəhbəri sayılan Roma papasının 
bölgüsünə əsasən, İspaniya krallığına məxsusdur və əlahəzrət II 
                                                     
 
  
                                                                            
                                                    38
Filipp həmin torpağın varisi sayılır. Okeanın o tayında yerləşən 
ərazilərdə yaşayan başqa aborigenlər İspaniyanın qoyduğu 
qayda-qanunlara riayət etdiklərinə görə, qüdrətli kralımız onları 
öz himayədarlığı altına götürərək, hamını qada-bəlalardan və 
yadelli işğalçılardan göz bəbəyi kimi qoruyur. Lakin quldur və 
cinayətkar əməlləri ilə tanınan araukanlar nəinki İspaniyanın 
qayda-qanunlarına riayət edir, hətta Araukaniyanın şimalında 
bizim mühacirlər tərəfindən salınan şəhər və qəsəbələrə hücum 
edərək, oradakı mülki əhalinin və əsgərlərimizin qanını 
vəhşicəsinə axıdırlar. İspaniyadan ora göndərilən ekspedisiya 
vəhşi və yırtıcı araukanları öz yuvalarında darmadağın 
etməlidir. 
Alonsonun məğrur çıxışı hamının çoşmasına səbəb oldu. Hər 
kəs ürək sözlərini deməyə başladı. 
- Biz qüdrətli kralımızın əsgərləriyik və hər an onun yolunda 
ölümə hazırıq! 
- Kralımızın istəyini lazımi səviyyədə həyata keçirəcəyik! 
- Quldur aborigenlərin hamısı qanına qəltan olacaqlar! 
- Düşmənin hamısı darmadağın ediləcək! 
- İspaniyanın qayda-qanunlarına riayət etməyən hər bir kəs 
qılıncdan keçirilərək məhv edilməlidir! 
- Biz düşmənə kimliyimizi sübut etməliyik! 
- Yaşasın İspaniyanın əzəmətli və qüdrətli kralı II Filipp! 
- Yaşasın şanlı İspaniya! 
                                                     
 
  
                                                                            
                                                    39
Bu şüarları söyləyənlər hələ də düşmənin ciddi rəqib 
olduğunu heç cürə anlamaq istəmirdilər. Hər bir şeyə ciddi və 
təmkinlə yanaşan Alonso onların hər birinin hərəkətini diqqətlə 
izləyərək, nəyə qadir olduqlarını duymağa çalışırdı. Bircə şey 
gün kimi aydın idi, o da ki, toplantıya gələnlərdə ruh 
yüksəkliyinin yuxarı olması. İçəridəkiləri qınamalı deyildi. 
İspaniyada elə adam olmazdı ki, Yeni Dünya sahillərində 
yaşayan aborigenləri döyüşən bir qüvvə kimi qiymətləndirsinlər. 
Astek, inkl, otomi, mayalıların və başqa döyüşən hinduların 
darmadağın edilməsi hamıda belə təsəvvür yaratmışdı ki, 
ümumiyyətlə aborigenlər taktiki döyüş anlayışından uzaqdırlar. 
Artıq buradakılarda belə bir rəy yaranmışdı ki, əgər 50-60 il 
bundan əvvəl aborigenlərin döyüşən tayfaları darmadağın 
edilibsə, inadkarlıq göstərən araukanları məhv etmək onlar üçün 
heç bir çətinlik törətməyəcək. 
İçəridəkilərlə yanaşı qraf Ferdinandın da eyni fikirdə olması, 
yeni yaranan ekspedisiyanın rəisini yaman bərk narahat edirdi. 
Halbuki Alonso onu Araukaniyada keçiriləcək hərbi əməliyyat-
lar zamanı öz müavini təyin etmək istəyirdi. Bu gün özünü 
sadəlövh bir zabit kimi aparan qraf, döyüş əməliyyatlarında 
həmişə yüksək hərbi bacarıq nümayiş etdirirdi. Çətin 
vəziyyətlərdə və qeyri-bərabər döyüşlərdə öz əsgərlərinə 
gözlənilməz qələbə qazandırırdı. Ağır döyüşlərdən müvəffəqiy-
yətlə çıxmış yaşlı qraf okeanın o tayındakı inadkar hindu 
                                                     
 
  
                                                                            
                                                    40
tayfasını çox asanlıqla məhv etməyi özü üçün mürəkkəb iş 
saymırdı. Ümumiyyətlə, o, bu məsələyə dair öz fikrini 
bildirəndə xüsusilə qeyd etmişdir ki, Araukaniyada heç bir ciddi 
hərbi əməliyyat keçirilməyəcək, sadəcə olaraq bu ekspedisiya 
oradakı aborigenləri itaətsizliklərinə görə cəzalandırmaqla 
məşğul, olacaq. Hələ bu azmış kimi o, Alonsoya tövsiyə edirdi 
ki, aborigenləri cəzalandırmaqdan ötrü Yeni Dünya sahillərinə 
çoxsaylı heyət aparmasın. Orada gözləmə mövqeyi tutan 
kapitan Xuan Odovaldonun ixtiyarında kifayət qədər qüvvə var. 
Sakit okeanda baş verən fırtına ekspedisiyanın qüvvəsini iki 
hissəyə bölməsəydi, elə həmin heyət onlara tapşırılan 
missiyanın öhdəsindən çox asanlışa gələrdi. Həm də başqalarına 
nisbətən qraf Ferdinand Araukaniyada yaşayan yerli əhalidən 
bərk yanıqlı idi. Onun iki oğlu naməlum səbəblərdən itkin 
düşmüşdür. Dəqiq bilinmirdi onlar əsir düşüblər, yoxsa 
araukanlar tərəfindən öldürülüblər? Lakin onun kövrək olmayan 
ürəyində müəyyən qədər ümid vardı ki, oğulları sağ-salamatdır. 
Ümidinin olması isə ondan ibarətdir ki, oğulları ispan idalqoları 
kimi hər an özlərini Amerika aborigenlərindən müdafiə etməyə 
qadirdirlər. Əgər, onlar Avropa əsgərlərinə qarşı döyüşsəydilər, 
onda həyəcan hissi keçirməyə dəyərdi. Çünki aborigenlərdən 
çox, öz mərdliyi və döyüşkənliyi ilə seçilən Avropa 
döyüşçülərindən təhlükəni gözləmək olar. Deməli, oğullarının 
aborigen torpağında sağ-salamat qalmaqlarına ümid vardı. 
                                                     
 
  
                                                                            
                                                    41
Alonsonun başçılıq etdiyi ekspedisiyaya könüllülərin daxil 
edilməsi elə bir problem yaratmırdı. Ümumiyyətlə, o, Yeni 
Dünya sahillərinə özü ilə yüzə yaxın döyüşçünü aparmağı 
planlaşdırırdı. Əgər, o sayda könüllü yığa bilməsə, qalan heyəti 
Yeni Dünya sahillərində toplayacaq. Alonso nə qədər izah etsə 
də, ekspedisiya iştirakçılarına araukanlar haqqında əsl həqiqəti 
anlada bilmirdi. Bir neçə ispan ekspedisiyasının araukanlar 
tərəfindən darmadağın edilməsi faktına heç kim inanmaq 
istəmirdi. Elə hamı onu deyirdi ki, əsl ispan əsgəri heç vaxt lüt 
aborigenə məğlub ola bilməz. 
Lakin buna baxmayaraq Alonso böyük qüvvə ilə intensiv 
surətdə ekspedisiyaya hazırlaşırdı. Həmin missiyanın nə 
dərəcədə ciddi olduğunu dərk edən polkovnik Alonso 
ekspedisiyaya daxil olan hər bir adamla ayrı-ayrılıqda müsahibə 
apararaq onların nəyə qadir olduqlarını dərindən öyrənir və 
yalnız peşəkar döyüşçülərin qəbul olunmasına öz razılığını 
verirdi. O, başqa ekspedisiya rəhbərləri kimi, Araukaniyada 
məğlubiyyətə uğramaq istəmirdi. 
Barselona limanında lövbər salmış gəmilərin siyahısı ilə 
maraqlanan Alonso Yeni Dünya sahillərinə yola düşmək üçün 
“Eldorado” adlı hərbi gəminin üzərində dayandı. Kapitan Kral 
Kesadanın başçılıq etdiyi gəmi 5 gündən sonra Yeni Əndalüsün 
Kartahena limanına yollanacaq. Həmin gəmi əsasən Yeni 
Əndalüsə yollanan dörd ticarət gəmisinin mühafizəsi ilə məşğul 
                                                     
 
  
                                                                            
                                                    42
olacaq. Alonso "Eldorado" gəmisindən istifadə etmək üçün 
kapitan Karl ilə danışığa yollandı. İspaniya kralının sərəncamını 
yerinə yetirən Alonso elə birinci izahatda kapitanın razılığını 
alır. Kapitan da izah edir ki, ekspedisiyaya yollanan bütün 
döyüşçülər may ayının 13-də gəmidə olmalıdır. Ona görə ki, 
”Eldorado” mayın 14-də Barselonanı tərk edəcək. 
“Eldorado” gəmisinin dövlət əhəmiyyətli tapşırığı yerinə 
yetirdiyinə görə Yeni Dünya sahillərinə yola düşmək günü 
məxfi saxlanılmalıydı. Üç-dörd nəfərdən başqa hamı elə bilirdi 
ki, ekspedisiya uzağı iki həftədən sonra Kataloniya sahillərini 
tərk edəcək. Hətta Alonso bu haqda həyat yoldaşına da bir 
məlumat vermədi. Vaxtı az olduğuna görə Alonso səhər 
açılandan, ta ki hava qaralana qədər gününü limanda keçirirdi. 
Ekspedisiya iştirakçıları yola düşmək üçün tam hazır olmalıy-
dılar. Mayın 14-ü yaxınlaşırdı. 
 
 
 
 
 IV fəsil. Floridanın Barselonaya təsadüfi gəlişi 
 
Barselonada növbəti ekspedisiyanın hazırlanmasına dair 
böyük işlər gedirdi. Bu haqda məlumat ildırım sürəti ilə bütün 
şəhərə yayıldı. Bu hadisə çoxlarında şübhə oyatmağa başladı. 
                                                     
 
  
                                                                            
                                                    43
Bir ekspedisiya Yeni Dünya sahillərindən qayıtmamış, tələm-
tələsik halda növbəti ekspedisiya hazırlanırdı. Çoxlarını bir sual 
maraqlandırırdı; ”Nəyə görə bu səpkidə tələm-tələsik iş 
görülür?" 1-ci ekspedisiya iştirakçılarının qohumları qraf 
Ferdinanddan öz yaxınları barədə məlumat əldə etmək istəyir-
dilər. O, da öz növbəsində izah edirdi ki, yeni təşkil olunan 
ekspedisiya Yeni Dünya sahillərində Eldorado ölkəsinin 
axtarılması ilə məşğul olacaq, sadəcə olaraq yolüstü Arau-
kaniyaya da dəyəcəklər. Qraf Ferdinandın cavabını başa düşmək 
çətin deyildi. Çünki belə tezliklə 1-ci ekspedisiyanın iştirakçıları 
haqqında məlumat almaq çox çətin idi. Yeni kəşf edilmiş qitə-
nin qərb sahillərində yerləşən ərazilərdən hər hansı bir məlumat 
almaq üçün ən azı 9-10 ay vaxt lazım idi. Lakin qrafın cavabı 
kifayət idi ki, buradakı adamlar Araukaniyada aborigenlərə qarşı 
döyüşən qohumları ilə əlaqə yaratsınlar. Hamı öz qohumlarına 
məktub yazıb Araukaniyaya göndərə bilərdi. 
Təsadüf nəticəsində Florida anası ilə birlikdə Seviliyadan 
Barselonaya bacısı Marqaritagilə qonaq gəldilər. Marqarita 2 
yaşlı qızı Mariyanı böyüdə-böyüdə həyat yoldaşı leytenant 
Ernando Ramiresin yolunu həsrətlə gözləyirdi. Söhbət əsnasın-
da onlar Marqaritadan öyrənirlər ki, bir həftə bundan əvvəl Yeni 
Dünya sahillərinə yola düşəcək növbəti ekspedisiyanın təşkili 
başlayıb. Bu xəbər necə ki, ananı, eləcə də balanı bərk 
maraqlandırdı. Florida hətta gözəl çöhrəsini pəncərəyə tərəf 
                                                     
 
  
                                                                            
                                                    44
döndərərək ağır xəyala daldı. Yeni Dünya sahillərində onun 
atasından başqa, ürəyini tapşırdığı sevgilisi də vardı. Söhbət 
sözsüz ki, Migeldən gedirdi. Demək olar ki, bu 7 ayda onun 
kövrək qəlbi hər gün sevgilisinin həsrəti ilə döyünür və 
iztirab içində çırpınaraq qıza rahatlıq vermirdi. Bu müddət 
ərzində Florida çəkdiyi dərddən xeyli arıqlamış və daxilində 
ətalət qüvvəsi yaranmışdı. Onun cəlbediçi qaşları fikirdən 
gözlərinin üstünə düşmüşdür, ancaq buna baxmayaraq, 
qəşəngliyi ilə bir çox qızlardan fərqlənən Floridanın simasın-
dakı gözəllik hələ də öz hegemonluğunu qoruyub saxlamış-
dır. Migel Barselonanı tərk etdiyi gündən qız həmişə öz 
aləminə qapanaraq, başqaları ilə ünsiyyətdə olmaqdan yan 
keçirdi. Ümumiyyətlə, Seviliyada olarkən o, anası və bacısı 
İlonadan başqa heç kimlə kəlmə kəsmirdi. Florida sanki 
matəm günlərinə qərq olmuşdu. Ekspedisiya Barselonanı 
tərk edəndə o, düz bir həftə öz otağından bayıra çıxmayıb və 
bütün günlərini ağlamaqla keçirib. Sevgilisindən ayrılmaq 
qızın daxilində böyük dəyişiklik etmişdir. Floridanın iradəsi 
zəif olduğundan o, bu ağır iztiraba tab gətirə bilmirdi. 
Anası başa düşürdü qızı hansı bəlaya düşüb, ancaq dəqiq 
bilmirdi ki, onu bu hala salan kimdir - Migel, yoxsa Karlos? 
Florida öz dərdini anasına açıb söyləyəndən sonra yavaş-
yavaş özünü ələ almağa başlamışdı. Kiçik bacısı İlona 
ürəyini cəngavər Osvaldoya tapşırsa da, sonradan bu ayrılığa 
                                                     
 
  
                                                                            
                                                    45
tab gətirməyib, başqa cavanlarla tez-tez ünsiyyətdə olmağa 
başladı. Düzdür o, heç də Osvaldonu yaddan çıxartmaq 
fikrində deyildi. Özünün dediyi kimi, əlacsızlığından o, 
vaxtını müəyyən bir məclisdə keçirirdi. Lakin həm anası, 
həm də bacısı Florida İlonanın qeyri-ciddi hərəkətlərindən 
narazı idilər və verilən vədə sadiq qalmasını tələb edirdilər. 
İlona isə şıltaqlığından əl çəkmir və yaxınlarının iradına heç 
bir əhəmiyyət vermirdi. Bu hərəkətlərə görə anası, hətta onu 
bir neçə dəfə cəzalandırmalı da olmuşdur. İndi bu dəfə də 
İlona cəzalandırılaraq evdə saxlanılmışdır. 
Florida Mərkəzi Çili sahillərinə hazırlanan ekspedisiya 
barəsindəki xəbəri eşidən kimi onun ürəyi sevinc hissi ilə 
döyünməyə başladı. Necə olsa da, məktub yazıb göndərmək-
lə o, sevgilisi ilə əlaqə yaratmaq imkanı əldə edirdi. Qız 
aylardan bəri dolmuş sinəsini boşalda bilərdi. Ürək sözlərini 
ağ kağızın üzərinə boşaltmaqla, o, müvəqqəti olaraq ağır 
iztirabdan, qəmli xatirələrdən yaxa qurtarardı. Bir tərəfdən 
sual verilə bilərdi ki, Florida həmin məktubu Migelə hansı 
adla göndərəcək. Axı, necə olsa da, onların arasında yaranan 
məhəbbət əlaqəsindən hamı xəbərsiz idi. Bu məktub təsadüf 
nəticəsində də başqasının əlinə keçsə, qız həm atasının, həm 
də başqa tanışlarının yanında biabır olacaq. Florida yaxşı 
bilirdi ki, onu həm Seviliyada, həm də Barselonada daim 
izləyən Karlos da Araukaniyadadır. Çox güman ki, Karlos 
                                                     
 
  
                                                                            
                                                    46
bir oğul kimi atasını orada birinci qarşılayacaq. Elə bir 
vəziyyətdə hər bir şeyə burnunu soxan Karlos təsadüf nəticə-
sində məktubdan xəbər tuta bilər. Necə olsa da Floridadan 
başqa anası və bacısı da həmin yerə əzizlərinin yanına 
məktub göndərmək fikrindəydilər. Ekspedisiyaya gedənlərin 
əksəriyyəti Barselonadan olduqlarını nəzərə alaraq, sözsüz 
ki, Araukaniyaya göndərilən məktubların sayı xeyli çox 
olacaq. Lakin Florida məktubu başqa adla və ya hansısa 
rəfiqəsinin vasitəsi ilə göndərə bilərdi. Bir sözlə, belə bir 
vəziyyətdən çıxış yolu tapmaq onun üçün çətin deyildi. 
Daxilində böyük yüngüllük hiss edən Florida rahat nəfəs 
almaq üçün evə bitişik olan bağa yollandı. Həmin bağa 
girəndə o, müəyyən dərəcə təsəlli tapırdı. Çünki qız vaxtı ilə 
məxfi surətdə öz sevgilisi ilə bu bağda görüşmüş və sevinc 
hissi ilə keçirilən həmin görüşlər onun qəlbində xoş 
təəssüratlar yaratmışdır. Bağdakı əyləşdiyi skamya, ətir 
qoxulu güllər, enliyarpaqlı, geniş budaqlı ağaclar və bu 
ərazidə məskən salmış quşların şən nəğmələri bütövlüklə 
Floridaya tanış gəlir və bütün bunlar səadət dolu keçmiş 
günlərini, yenidən onun gözləri qarşısında canlandırdı. Sanki 
o, Migelin varlığını burada duyur və onun ətrini duurdu. 
Buranı özü üçün doğma bilən məhəbbətin çaynaqlarına 
düşən qız vaxtilə öz sevgilisi ilə əyrəşdiyi skamyada oturdu 
                                                     
 
  
                                                                            
                                                    47
və Migelə yazacağı məktubun məzmunu haqqında fikirləş-
məyə başladı.  
Ertəsi günü Florida, keçən il Barselonada tanış olduğu 
rəfiqəsi Seviliyanın evinə yollandı. Sebastyan Solinosun yeganə 
bacısı olan Seviliya bir çox adamlar kimi Kataloniyanın bu iri 
şəhərində ayrılıq günlərini yaşayırdı. Bir çox yaşıdları kimi o, 
İspaniyanın hüdudlarından kənara çıxmış sevgilisi haqqında 
yox, öz doğma qardaşı haqqında fikirləşir və səbirsizliklə onun 
yolunu gözləyirdi. Allah-təalanın ona bəxş etdiyi gözəllik 
həmişə bağlı qapılar arxasında gizlədilirdi. Öz gözəlliyinə heç 
bir əhəmiyyət verməyən Seviliya da bu yaşa qədər özünü heç 
kimin gözünə soxmamış və heç bir cavan oğlana da göz 
salmamışdır. Ümumiyyətlə, o, başqa qızlara nisbətən qapalı 
həyat tərzi keçirməyi xoşlayır və həmişə də günlərini qəm-kədər 
içində keçirirdi. Bu dünyada özünə böyük dayaq saydığı qardaşı 
Sebastyan Yeni Dünya sahillərindən qayıdandan sonra qızın xoş 
və şən günləri başlayacaq.  
Florida kasıbsayağı olan cəngavər evinə ayaq basanda 
Seviliyanın sönmüş bənizinin sevinc çırağı alışıb yandı. Çünki 
Florida onun ən yaxın və ən etibarlı rəfiqələrindən biri sayılır və 
hər an öz dərdini onunla bölüşdürməyi xoşlayırdı. Həmişə onlar 
görüşəndə aralarında gedən söhbət səmimi və xoş şəraitdə 
keçirdi. Ümumiyyətlə, onlar heç vaxt bir-birindən sirr 
gizlətmirdilər. 
                                                     
 
  
                                                                            
                                                    48
Florida elə ilk dəqiqələrdə gəlişinin əsl mahiyyətini 
rəfiqəsinə açıqladı. Bu gözlənilməz xəbər Seviliyanın daha da 
ürəyindən oldu. Qərib bir torpaqda fəaliyyət göstərən qardaşına 
çoxdan arzuladığı məktub göndərmək imkanı yaranmışdı. 
Özünü həmişə əzgin və təcrid olunmuş kimi aparan Seviliya 
daha da canlandı. Sevincdən uşaq kimi sevinən Seviliya 
ehtirasla dedi: 
- Yazacağım məktub Sebastyana çatan kimi o, sevindiyindən 
uçmağa qanad axtaracaq. Çünki Sebastyanın məndən başqa heç 
kəsi yoxdur. 
- Yox, elə demə, - deyə Florida etiraz  etdi. - onun səndən 
başqa Migel və Osvaldo kimi yaxın dostları var. Amma etiraf 
etməliyəm ki, o, sənin xətrini onlardan da çox istəyir. 
- Düz deyirsən, Sebastyan öz dostlarına daha möhkəm 
bağlıdır. Onlar olmasaydı, bəlkə də qardaşım İspaniyanı tərk 
etməzdi. Flandriyada gedən müharibədən qayıdandan sonra o, 
heç vaxt məni tək buraxmırdı. Çünki mənim tez-tez, 
xəstələndiyimdən o, xəbərdar idi. 
- Söz yox ki, onların hamısı sağ-salamat vətənlərinə 
qayıdacaqlar. Mən çox yaxşı bilirəm ki, onlar qərib torpaqda 
ayrılığa çox tab gətirə bilməyəcəklər. 
- Əlbəttə, onlar ayrılığa tab gətirə bilməyəcəklər. Ancaq bu 
ayrılıq nə qədər davam edəcək, bilinmir? 
                                                     
 
  
                                                                            
                                                    49
Seviliya öz rəfiqəsinin lap yaralı yerinə toxunmuşdur. 
Ayrılığın uzun müddətli olmasına hamıdan çox Florida 
möhkəm nigarançılıq keçirirdi. Ondan olsaydı özü də qərib 
torpaqda olan təhlükəyə heç bir əhəmiyyət verməyib, sevgilisi 
ilə yanaşı həmin missiyada iştirak edərdi. Təki, bütün saatlarını, 
dəqiqələrini ürəkyanğısı ilə sevdiyi Migelin yanında olsun. 
Bir az keçmişdi ki, evin möhkəm olmayan taxta qapısı 
yumşaq taqqıltı ilə döyüldü. Təəccüb içində olan Seviliya - 
gedib qapını açdı və orada cavan bir qızın fiquru görünəndə 
üzündə təbəssüm cizgiləri sezildi. Florida o dəqiqə başa düşdü 
ki, qapının ağzında dayanan qəşəng qız Seviliyanın tanışıdır. 
Lakin bu evə təşrif buyuran qızın siması Floridaya tanış gəldi. 
O, qonağı diqqətlə süzəndən sonra Seviliya onu təqdim etməmiş 
qızı tanıya bildi. Həmin qız Solidad Odovaldo idi. Amma 
Solidad onu tanıya bilmədi. Seviliya onları bir-birilərinə təqdim 
edəndən sonra o, Solidadın gözlənilməz gəlişinin səbəbini 
öyrəndi. Heç vaxt qürurunu sındırmayan Solidad rəfiqəsinin 
yanında əyləşib qürurla dedi: 
- Əmim Xuanın ardınca, atamın başçılıq edəcəyi növbəti 
ekspedisiya Mərkəzi Çili sahillərinə yola düşəcək. Mənə elə 
gəlir, bu haqda xəbərin olmadığına görə səni məlumatlandır-
mağı lazım bildim. Necə olsa da, sənin qardaşın həmin ölkədə 
aborigenlərə qarşı döyüşür. 
                                                     
 
  
                                                                            
                                                    50
- Solidad, sənin bu xeyirxah hərəkətin məni xəcalətli qoyur. - 
deyə üzünə xumar yayan Seviliya üzrxahlıqla dilləndi. - Artıq 
mənim bu haqda məlumatım var. Əziyyət çəkib bu evə 
gəldiyinə görə sənə öz minnətdarlığımı bildirirəm. Fürsətdən 
istifadə edərək, mən Sebastyana məktub yazacam və həmin 
ekspedisiyanın vasitəsi ilə ona göndərəcəyəm. 
- Sənə böyük hörmətim olduğu üçün məktubunu birbaşa 
atama verəcəm ki, yolda itib batmasın. - deyə Solidad ehtirasla 
dilləndi. - Məktub şəxsən Sebastyanın özünə çatdırılacaq. 
- Hörmətin artıq olsun! - Seviliya məmnunluqla dilləndi. - 
Mən hökmən sənin iltifatın barəsində Sebastyana xəbər 
verəcəyəm. Necə olsa da, çox vaxt sən məni yad etməklə 
darıxmağa qoymursan. Səninlə ünsiyyətdə olanda, özümə təsəlli 
tapmış oluram. 
- Elə məndə də həmin hallar baş verir. - deyə Solidad 
təqdiredici tərzdə dilləndi. – Atam gedəndən sonra mən lap 
darıxacağam. 
- Çox maraqlıdır, görəsən nəyə görə Mərkəzi Çiliyə 2-ci 
ekspedisiya göndərilir? - deyə Florida müəmmalı tərzdə 
dilləndi.- Özü də həmin ekspedisiyanın başında polkovnik 
Alonso kimi təcrübəli bir sərkərdə durur. Oradakı aborigenlər 
güclü müqavimət göstərdiyindən bizimkilərə əlavə qüvvə 
köməyi göndərilir? 
                                                     
 
  
                                                                            
                                                    51
- 1-ci ekspedisiya yola düşməmişdən əvvəl Mərkəzi Çili 
sahillərində yaşayan Hindu tayfası haqqında demək olar ki, heç 
kim heç nə bilmirdi. Lakin Migelin babası Rodriges Kartahena 
hələ təxminən 50 il bundan əvvəl oradakı aborigenlərə qarşı 
döyüş əməliyyatlarında iştirak etmiş və onlar haqqında bir çox 
məlumatı yalnız o verə bilmişdi. Aborigenlər uzun müddətdir 
ki, inadkarcasına müqavimət göstərirlər. İspaniyadan göndərilən 
hər hansı bir qüvvə ilə üzləşirlərsə-üzləşsinlər, onlar təslim 
olmaq barəsində azacıq da olsun düşünmürlər. 
Seviliyanın bu izahatı heç də Solidadın ürəyindən olmadı. 
Florida isə araukanlar barəsində müəyyən həqiqəti eşidəndən 
sonra nigarançılıq keçirməyə başladı. Axı, bütün İspaniyada 
belə bir fikir mövcud idi ki, Yeni Dünya sahillərində yaşayan 
aborigenlər ispan əsgərləri qarşıda tam acizdirlər. 
Bundan əlavə qısa müddət ərzində okeanın o tayında 
yerləşən nəhəng bir ərazi ispanlar tərəfindən işğal olunur, 
oradakı aborigenlərin hamısı əsarət altına düşürdü. İndi isə 
Seviliya izah edir ki, Mərkəzi Çili sahillərindəki aborigenlər 
inadkarcasına müqavimət göstərirlər. Solidad tanınmış 
sərkərdənin qızı kimi öz etirazını bildirməli oldu. O, dedi: 
- Atamın başçılıq etdiyi ekspedisiya təkcə Mərkəzi Çili 
sahillərində fəaliyyət göstərməyəcək. Oradakı aborigenləri 
darmadağın edəndən sonra həmin ekspedisiya qızıl yataqları ilə 
məşhur olan Eldorado ölkəsinin axtarışı və daha sonra Mərkəzi 
                                                     
 
  
                                                                            
                                                    52
Amerika sahillərində fəaliyyət göstərən dəniz quldurlarının 
məhv edilməsi ilə məşğul olacaq. O ki, qaldı aborigenlərin 
məhv edilməsinə, bu məsələnin öhdəsindən, elə oradakı 
ekspedisiya da gələ bilər. İspan əsgərinin şücaəti, qəhrəmanlığı 
və qüdrəti qarşısında heç qüvvə tab gətirə bilməz. Bu ekspe-
disiya tezliklə həmin məkana çatsa, orada başlanan əməliyyat 
qısa müddətə başa çatar və oradakılar tezliklə vətənə qayıdarlar. 
- Amma mən inanmıram ki, oradakılar tezliklə vətənə 
qayıtsınlar. - deyə Seviliya bikef halda dilləndi. - Çox güman ki, 
onlar polkovnik Alonso ilə birlikdə başqa missiyalarda iştirak 
edəcəklər. Eşitdiyimə görə ora gedənlərin əksəriyyəti Sebastyan 
kimi peşəkar döyüşçülərdir. Onun kimi döyüşçülər polkovnik 
Alonsoya gərəkli olacaq. 
- Sənin qardaşın istəsə, aborigenləri məhv edəndən sonra 
Barselonaya qayıdar.- deyə Solidad öyüdlə dilləndi. - Atamla 
birlikdə başqa missiyalarda iştirak etmək istəyənlər yalnız 
könüllülər olacaq. Deməli, Sebastyanın qayıtmağa böyük 
imkanı var. 
- Birdən qayıtmadı, onda necə olacaq? - deyə Seviliya 
maraqlandı. 
- Sən qardaşını geri çağırtdırsan, o qayıdar. - deyə Solidad 
ürəklə dilləndi. - Məktubda yaz ki, aborigenlər darmadağın 
ediləndən sonra o, geri qayıtsın. 
                                                     
 
  
                                                                            
                                                    53
- Düz məsləhət bilirsən. - Seviliya rəfiqəsi ilə razılaşdı. - 
Burada tək qalmaq mənim üçün çox ağırdır. 
- Elə mən də onu deyirəm ki, tezliklə qardaşın Barselonaya 
qayıtsın. - deyə Solidad tövsiyyə etdi. - Tez-tez xəstələnməyə-
sən deyə, qardaşın daim sənin arxanda durmalıdır. 
Florida indi başa düşdü nəyə görə Solidad rəfiqəsinə 
qardaşının qayıtmasını təkid edir. Deyəsən, Solidad başqa 
cəngavərlərdən xasiyyətcə fərqlənən Sebastyana vurulub. 
Hərəkətlərindən və danışığından o, Sebastyana olan məhəbbə-
tini gizlədə bilmirdi. Lakin Florida özünü elə aparırdı ki, guya 
heç nə başa düşmür. Solidad da onun kimi eyni dərddə idi. Bəs, 
nə vaxt onların arasında məhəbbət əlaqələri yaranmışdır? Axı, 
Solidad öz atasının evində ciddi nəzarət altında saxlanılır və 
müşaiyətsiz demək olar ki, heç bir yerə buraxılmırdı. Florida 
yaddaşını işə salaraq onların arasında baş verən ilk görüşü 
xatırlatmalı oldu. Keçən il Kamaçonun şərəfinə verilən balda 
Solidad Sebastyanı ilk dəfə görmüşdür. O vaxt Sebastyan gitara 
çalanda, şənliyə gələn bütün adamların fikrini özünə cəlb 
etmişdi. Lakin bu Floridanın fərziyyəsi idi. Ola bilsin, onlar 
əvvəl də bir-birilərilə rastlaşmışdılar. 
- Mənim atam yola düşəndə evdə hamımıza bildirdi ki, 
Mərkəzi Çili sahillərində müharibə başa çatan kimi dərhal 
İspaniyaya qayıdacaq. - deyə Florida aludəliklə dilləndi.- həmin 
                                                     
 
  
                                                                            
                                                    54
müharibədən bir çox zadəganların qayıdacağı gözlənilir. 
Deyəsən, Sebastyan da atamla birlikdə qayıdacaq. 
Bu sözlərdən sonra Solidad yenicə tanış olduğu qıza qəribə 
bir nəzər saldı. Onun gözlərindən qısqanclıq qığılcımları sezildi. 
Seviliya başa düşdü Solidad nəyə görə belə kəskin reaksiya 
göstərdi. Məhz buna görə də o, üzünü Solidada tərəf tutub 
təmkinlə dedi: 
- Florida ilə tamamilə razılaşmaq olar. Həmin ekspedisiyada 
Migelin babası, coğrafiyaşünas Bartolomeu və başqa idalqolar 
iştirak edir və oradakı əməliyyat başa çatan kimi onlar 
vətənlərinə qayıtmağa söz veriblər. Əgər, Rodriges Kartahena 
qayıtsa, hökmən Migel babasını həmin səfərdə müşaiyət edə-
cək. Migel qayıdan təqdirdə Sebastyanla Osvaldo da qayıdacaq-
lar. Çünki onlar ayrılmaz dostlar sayılırlar. 
Məhz bu izahatdan sonra Solidad yumşaldı. O, üzünü 
Seviliyaya tutub ehtiramla dedi: 
- Seviliya sənə bildirməliyəm ki, artıq Barselonada 2-ci 
ekspedisiyanın təşkili başlanıb. Kim istəyirsə, əzizləri üçün 
indidən məktub yazsın. Həmin məktubları mən, şəxsən atama 
verəcəyəm ki, birbaşa yazılan ünvanlara çatdırsın. 
- Bilmirsən, ekspedisiya haçan yola düşür? - Seviliya 
soruşdu. 
- Təxminən 10-15 günə. - deyə Solidad tərəddüd etmədən 
cavab verdi. 
                                                     
 
  
                                                                            
                                                    55
Uzun sürməyən söhbətdən sonra Seviliyanın evinə təşrif 
buyuranlar öz qaldıqları evə yollandılar. 
 
 
 
    V fəsil. Yeni Dünya sahillərinə ünvanlanan  
              məktublar Barselonada qalır 
 
Əvvəlcədən qeyd edildiyi kimi “Eldorado” gəmisi dövlət 
əhəmiyyətli tapşırıqları yerinə yetirdiyinə görə Yeni Dünya 
sahillərinə yola düşmək günü məxfi saxlanılırdı. Lakin Solidad 
bu barədə heç bir şey bilmirdi. Atası intizamlı bir zabit kimi 
həmin reqlamentə riayət edirdi. Ekpedisiyanın yola düşməyə üç 
gün vaxtı qalırdı. Halbuki həm Florida, həm də Seviliya elə 
bilirdilər ki, ekspedisiya Barselonanı 10-15 gündən sonra tərk 
edəcək. Məhz buna görə də onlar həmin günü məktub yazmağı 
məsləhət bilmədilər. Florida rəfiqəsinə təklif etdi ki, həm 
şəraitin yaxşı olduğuna, həm də məktub yazmaq üçün 
ləvazimatın olduğunu nəzərə alaraq, bacısı Marqaritanın evinə 
gəlsin. Əlbəttə, Seviliya belə təklifdən yan keçə bilməzdi. Lakin 
o, Floridaya bildirdi ki, evində olan paltarları yuyandan sonra 
həmin ünvana gələcək. 
Beləliklə, Seviliya ertəsi günü evindəki işləri görəndən sonra 
günortadan sonra Marqaritanın evinə yollandı. Evdəkilərlə qısa 
                                                     
 
  
                                                                            
                                                    56
görüşdən sonra hər iki rəfiqə uzun-uzadı, geniş məzmunlu 
məktublar üzərində işləməyə başladılar. Məlum məsələ idi ki, 
həm Marqarita, həm də onun anası Mərkəzi Çili sahillərində 
olan əzizlərinə öz adlarından kağız göndərməliydilər. Lakin 
vaxtın bolluğunu nəzərə alaraq onlar hələlik məktub yazmağa 
tələsmədilər. Bunu bir həftədən sonra da etmək olardı. 
Öz evində qəm-qüssə girdabına düşən Solidad da pərişan 
olmuşdu. Vaxtının çoxunu o, öz çarpayısında uzanmış halda 
keçirirdi. Darıxdığından heç bilmirdi hansı işlə məşğul olsun. 
Lakin Seviliya ilə görüşdən sonra müəyyən dərəcə özünə təsəlli 
verirdi. Necə olsa da, rəfiqəsi qardaşı Sebastyana məktub 
göndərəcək və həmin məktubda Seviliya qardaşının tezliklə 
vətənə qayıtmasını təkid edəcək. Seviliyadan çox Solidad özü 
bu məqsədə nail olmaq istəyirdi. Çünki Sebastyanın tezliklə 
qayıtmasında Seviliyadan çox o, maraqlı idi. Necə olsa da 
Solidad özündən asılı olmayaraq, qardaşı Kamaçonun şərəfinə 
verilən balda Sebastyanın ağır davranışına, təmkinli hərəkətinə, 
səmimi danışığına, füsunkar təbəssümünə, istedadlı gitara 
çalmasına və ən nəhayət yaraşıqlı xarici görünüşünə 
vurulmuşdu. Başqa aristokrat qızlara nisbətən o, bu məhəbbətini 
öz qəlbində valideynlərindən və yaxın rəfiqələrindən gizlədə 
bilmişdir. Yalnız bir neçə aydan sonra, Seviliyanın evinə gedib-
gələndən onun bu sirri istər-istəməz, üzə çıxmışdır. Solidad 
utandığından həmin sirri özü açmışdır. Sadəcə olaraq, söhbət 
                                                     
 
  
                                                                            
                                                    57
əsnasında, Sebastyan haqqında bəzi məlumatları toplayan 
zaman Seviliya özü rəfiqəsinin ürəyindəki sirri oxuya bilmişdir. 
Məhz ondan sonra Solidad rəfiqəsinə Sebastyana necə qeyri-
ixtiyari aşiq olduğunu izah etmişdi. Lakin həm Solidad, həm də 
Seviliya çox yaxşı bilirdilər ki, bu məsələdə müəyyən bir 
çətinliklər var. İlk növbədə bu haqda Sebastyastyanın öz fikrini 
bilmək lazımdır. Düzdür, Sebastyan bilsə ki, Solidad kimi 
ağıllı-kamallı, qəşəng, füsünkar gözəlliyə malik olan bir qız onu 
sevir, sözsüz halda öz ürəyini ona tapşıracaq. Ancaq dəqiq 
bilinmirdi, hazırda Sebastyanın istədiyi var, ya yox? Necə olsa 
da, o, Barselonada qapalı həyat tərzi keçirmişdi. Sebastyan nə 
bacısı, nə də ki, uşaqlıq dostları ilə tez-tez ünsiyyətdə olurdu. 
Açığı o, öz sirrini nadir halda yaxınları ilə bölüşdürürdü.  
Tutalım ki, onun istədiyi yoxdur və Sebastyan ürəyini 
Solidada bəxş etdi. Onsuz polkovnik Alonso öz qızını müflis 
halda yaşayan cəngavərə verməyəcəkdi. Çünki Alonso 
Barselonanın ən tanınmış adlarından biridir və sözsüz ki, o, 
qızını şəhərin tanınmış zadəganlarının birinə verməyi lazım 
biləcək. Sebastyanın ağlı başındadırsa, Alonso ilə münaqişəyə 
girməmək üçün Solidaddan kənar gəzməli idi. 
Mayın 13-də Alonso axşamçağı saat 8-də evinə gəldi və 
həyat yoldaşı ilə qızını masa arxasında şam yeməyini qəbul 
etdikləri yerdə gördü. O, masanın başında əyləşən kimi qulluq-
çunun verdiyi yeməyi yeməyə başladı. Marqarita həmişəki kimi 
                                                     
 
  
                                                                            
                                                    58
ərindən işlərinin necə getdiyini xəbər aldı. Alonso da öz 
növbəsində sadə şəkildə dedi: 
- Bu gün paltarlarımdan bir neçəsini hazır elə. Sabahları dan 
yeri sökülən kimi biz Badelonanı tərk edəcəyik. 
Polkovnikin belə bir tərzdə söylədiyi xəbər ailə üzvlərini şok 
vəziyyətinə saldı. Marqaritanın gözləri bərələ halda qalaraq 
təşvişlə dedi: 
- Sən elə danışırsan ki, guya sabahları Barselonaya və yaxud 
da Tarraqonaya gedirsən. Mənim ürəyimi qırmaq istəyirsən? 
- Sən artıq belə xəbərlərə öyrəşmisən. - deyə Alonso 
soyuqqanlıqla dilləndi. - Yaxşı, sir-sifətini əymə. Yoxsa, 
səfərim uğurlu keçməz. Səfərim uğurlu keçsə, kral mənə qraf 
titulu verəcək. Onsuz da bu haqda sənə xəbər vermişəm.  
Marqarita həmin an özünü ələ aldı. Ancaq Solidad hələ də 
yerindəcə donub qalmışdı. Axı, necə olsa da Seviliya bu 
xəbərdən hali deyildi. Onun fikrincə, ekspedisiya təxminən bir 
həftədən sonra Barselonanı tərk etməlidir. Əgər Seviliyanın 
xəbəri olmasa, onda Sebastyana yazılmış məktub elə Barselona-
da qalacaq. Bəs, kimin vasitəsi ilə Seviliyaya xəbər göndərsin. 
Hava qaraldığına görə şəhərin küçələri ciddi mühafizə olunurdu. 
Çox adamlar bu vaxtı mühafizəçilər tərəfindən ciddi yoxlanı-
lırdı. Çıxış yolu Alonsonun özünə bu məsələnin açıqlanma-
sından ibarət idi. Nəhayət Solidad bütün iradəsini toplayıb dedi: 
                                                     
 
  
                                                                            
                                                    59
- Ata, sən mənim Seviliya adlı rəfiqəm haqqında eşitmisən. 
O, qardaşına məktub yazıb, həmin məktub Mərkəzi Çili 
sahillərinə göndərilməlidir. Lakin Seviliya bilmir ki, sənin 
başçılıq etdiyin ekspedisiya sabahları yola düşür. Bu haqda ona 
xəbər verilməlidir. 
- Sebastyanın bacısını nəzərdə tutursan? - deyə Alonso 
maraqlandı. 
Solidad təsdiqedici cavab verəndən sonra Marqarita əlavə 
etməli oldu. O, dedi: 
- Bundan əlavə "Destino" gəmisinin kapitanı Manuel 
Markosun ailəsi Barselonaya gəlib və onlar da Mərkəzi Çili 
sahillərinə məktub göndərmək arzusundadırlar. Hamı elə bilir 
ki, sənin başçılıq etdiyin ekspedisiya təxminən bir həftədən 
sonra yola düşür. Onları da xəbərdar etmək lazımdır. 
- Onda mən həyətdəki əsgərlərdən birini onların evinə 
göndərərəm. Qoy onlar bu xəbərdən hali olsunlar. 
Məhz bundan sonra Solidad özünü ələ ala bildi. Hökmən 
Sebastyan Barselonadan məktub almalı idi. O, bacısının ürək 
yanğısı ilə yazdığı məktubu oxuyandan sonra, bəlkə kövrəlib 
Barselonaya qayıtmağını tezləşdirəcəkdi. 
Alonsonun göndərdiyi əsgər birtəhər gedib Seviliyanın evini 
tapdı. Lakin döydüyü qapıya içəridən hay verən olmadı. Onda o, 
ev yiyəsini qapının ağzında gözləməyi qərara aldı.  
                                                     
 
  
                                                                            
                                                    60
Vaxtını əbəs yerə öldürmək istəməyən Alonso sabahkı işin 
ağır olduğunu dərk edərək yatmağa yollandı. Sübh tezdən onu 
ötürməyə yollanacaq ailə üzvləri də öz yataq otaqlarına 
yollanırlar. Əsgərin ona verilən tapşırığın yetiriləcəyini zənn 
edən Solidad yuxuya getdi. 
Saat 10-a qədər Seviliyanın yolunu gözləyən əsgər kor-
peşiman halda Alonsonun evinə qayıdır. Polkovnik yatdığına 
görə əsgər onu yuxudan oyatdırmağa cürət etmədi. Sübh tezdən 
hamı ayılanda o, təlimata əsasən polkovnikə bildirdi ki, verilən 
tapşırıq ev sahibəsinin ucbatından yerinə yetirilməyib. Təsadüf 
nəticəsində bu xəbəri Solidad eşitdi və vəcdə gələrək, bütün 
hirsini əsgərin üstünə tökdü:  
- Evin sahibəsi yoxdursa, gəlib bu haqda bizə xəbər verəydin. 
- Sinyorita, üzr istəyirəm sizdən, mən bura gələndə hamınız 
yatmışdınız. - deyə əsgər iltifatla dilləndi. 
 - Adicə, bir dənə işi də görə bilmirsən. - deyə Solidad hirsli-
hirsli əsgərdən uzaqlaşdı. 
Solidad çox yaxşı bilirdi ki, Seviliya evində yoxdursa, 
demək leytenant Ernandonun evində Floridanın yanındadır. O, 
vaxt itirmədən tez həmin evə yollanmalı idi. Atası ilə anası 
limana yola düşən kimi Solidad ehtiyatda üstüörtülü arabaya 
minib bir başa istədiyi ünvana yollandı. Artıq dan yeri yavaş-
yavaş sökülürdü. Qızda olan məlumata görə ekspedisiya saat 7-
                                                     
 
  
                                                                            
                                                    61
nin yarısında limandan uzaqlaşmağa başlayacaq. O, vaxta kimi 
Solidadın ixtiyarında təxminən 40 dəqiqə vaxt vardı.  
Solidadın mindiyi araba gəlib Ernando Ramiresin evinə 
çatanda evdəkilərdən heç kim ayılmamışdı. Hamı dərin yuxuya 
idi. Təşviş içərisində olan Solidad tələm-tələsik qapını bərkdən 
döyməyə başladı. Bu cür taqqıltıya evdəkilər oyanmaya 
bilməzdi. Belə tezdən qapının bərkdən döyülməsi hamının 
marağına  səbəb oldu. Marqarita qapını açanda həyəcanla nə baş 
verdiyini soruşdu. 
-  Seviliya sizdə deyil ki? - deyə Solidad səbirsizliklə 
dilləndi. 
- Bizdədir! - deyə Marqarita təəccüb hissi ilə cavab verdi. 
- Ekspedisiya yarım saatdan sonra limanı tərk edəcək. 
Mərkəzi Çili sahillərinə göndəriləcək məktublar hazırdırsa, vaxt 
itirmədən limana çatdırılmalıdır. 
Bu xəbər nəinki Seviliyanın, hətta Marqaritanın nigaran-
çılığına səbəb oldu. Çünki Marqarita da qərib torpaqda olan 
həyat yoldaşına məktub göndərməli idi. Solidadı içəri dəvət 
etsələr də o, arabada qalmağı məsləhət bildi. 
Məktublar yazılmağına-yazılmışdı, lakin zərflərə qoyulma-
mışdı. Marqarita bu funksiyanı öz üzərinə götürərək, Sevili-
yanın geyinməsinə imkan yaratdı. Florida da limana getmək 
istədi, lakin anası ona bu imkanı vermədi. Santana istəmirdi ki, 
qızını tanışlardan kimsə, limanda görsün. Sübh tezdən 
                                                     
 
  
                                                                            
                                                    62
Floridanın limanda görünməsi və bilavasitə ekspedisiyanı yola 
salması, bəzi tanışlarda qəribə sualların yaranmasına səbəb 
olacaqdır. 
Nəhayət Seviliya arabaya mindi. Onda kapitan Markosa, 
leytenant Ernandoya, cəngavər Sebastyana və Migelə yazılmış 
məktublar vardı. 
Gəmilərin yola düşməsinə çox az vaxt qalırdı. Arabaçı bütün 
bacarığından istifadə edərək, arabanı dar küçələrlə sürətlə idarə 
edirdi. Ernandonun evindən limana gedən yol əvvəlcə yuxarı 
qalxır, ondan sonra yalnız aşağı enməəy başladı. Lakin buradakı 
küçələr əsasən, döngələrdən ibarət idi. Yol gah sağa, gah da sola 
burulurdu. Nəhayət limana çatmağa 200 metr qalırdı ki, birdən 
yolun çıxacağının əsgərlər tərəfindən bağlandığını gördülər. 
Perpendikulyar küçədən asta-asta böyük dəstə keçirdi. Solidad 
arabaçını, qarşıda nə baş verdiyini öyrənmək üçün əsgərlərin 
yanına göndərdi. Cavabla gələn arabaçı cavan sahibəsinə 
bildirdi ki, Flandriyadan gətirilən 60 nəfər laməzhəbi əsgərlərin 
nəzarəti altında şəhərin məhkəmə binasına aparırlar. Həmin 
laməzhəbləri Fransanın Marsel limanında Barselonaya gətirib-
lər. İnkvizisiyanın sərt qanunlarına əsasən, onların əksəriyyəti 
ölüm cəzasına məhkum olunacaqlar. Lakin Solidadı hazırda bu 
məsələ azacıq da olsun maraqlandırmırdı. O, arabaçıdan soruşdu 
ki, bəs nə vaxta qədər yol bağlı olacaq? 
                                                     
 
  
                                                                            
                                                    63
- On dəqiqəyə kimi yol azad olacaq. - deyə arabaçı itaətlə 
dilləndi. 
Deməli həmin dəstənin yürüşü on dəqiqədən də çox ola 
bilərdi. Vaxtdan səmərəli istifadə etmək üçün başqa küçəyə 
getmək lazım idi. Lakin arabanın dayandığı yol həddindən dar 
olduğundan, minik vasitəsini bu yolda döndərmək mümkün 
deyildi. Deməli, istər-istəməz onlar yolun boşalmasını 
gözləməli idilər. 
Təxminən on beş dəqiqə keçəndən sonra yol boşaldı. 
Araba əvvəlki sürətlə yolunu davam etdirdi. Seviliyadan 
narahat olan Solidad arabanın atılıb-tutulmasını, ləngər 
vurmasını və bədəninin müəyyən zərbələr almasını hiss etmirdi. 
Onu yalnız, limana çatmaq maraqlandırırdı. Artıq limanı aydın 
gözlə görmək olurdu. Axırıncı küçəyə daxil olanda onlar 
növbəti maneə ilə üzləşdilər. Yolun tən ortasında başqa bir 
arabanın dal çarxı sınmışdı, arabaçı həmin çarxın təmiri ilə 
məşğul idi. Möhkəm əsəbiləşən Solidadad öz hirsini arabaçının 
üstünə tökərək, onu təhqir etməkdən belə çəkinmədi. 
Elə bu vaxt limandan top atəşinin səsi eşidildi. Bundan sonra 
sanki Solidadın qol-qanadı sınaraq, yanına düşdü. Bu o demək 
ki, Mərkəzi Amerika sahillərinə yola düşən ekspedisiya limanı 
tərk etməyə başlayır və bu münasibətlə donanmanın flaqman 
gəmisindən dənizə top atəşi açılmışdı. Bununla da məktublar 
Barselonanın hüduadarında qaldı. 
                                                     
 
  
                                                                            
                                                    64
 VI fəsil. Konkistadorların müharibədən sonra  
                          keçən günləri  
 
Araukaniyada gedən müharibənin birinci mərhələsi yenicə 
qurtarmışdı ki, artıq bu xəbər Cənubi Amerikanın şimal-qərb 
sahilində yerləşən bütün şəhər və qəsəbələrinə çatmışdır. İldırım 
sürəti ilə yayılan bu xəbər həmin şəhər və qəsəbələrdə yaşayan 
ispanların hamısını məyus etmişdir. Növbəti dəfə idi ki, 
Araukaniyadan bəd xəbər gəlir və araukanların məğlubedil-
məzliyi bütün ispan əhalisini vəcdə gətirirdi. Axı, araukanlar 
necə hindu tayfasıdır ki, onları məğlub etmək müşkül 
məsələyə çevrilmişdi? Ya İspaniya bu problemə dərindən baş 
qoşmur, ya da ki, İspaniyanın hərb maşını xeyli zəifləmişdi. 
Artıq neçənci dəfə idi ki, ispan ekspedisiyaları Araukaniyanı 
fəth edə bilmirdilər. Bu ispan konkistadoru üçün biabırçılıq-
dan başqa bir şey deyildi. 
Araukaniyaya yaxın yerlərdə məskunlaşan ispanlar, öz 
krallığının hərbi gücünə şübhə ilə yanaşmağa başladılar. Ona 
görə ki, qırx beş il idi (1545-ci ildən) ki, araukanlara qarşı 
kəskin və amansız mübarizə aparılır, lakin onları məğlub 
etmək İspaniya krallığına müəssər olmur. Pedro Valdiviya, 
Fransisko Villaqro və başqa tanınmış konksitadorlar bu işin 
öhdəsindən gələ bilməyiblər. Kapitan Xuan Odovaldonun da 
ekspedisiyası, ispan kralı II Filippin hakimiyyətini tanımaq-
                                                     
 
  
                                                                            
                                                    65
dan boyun qaçıran və ispan əsgərinə qarşı silah qaldırıb ən 
ağır cinayətlərə əl atan araukanları cəzalandıra bilməmişdi. 
Avropada qüdrətli dövlət sayılan İspan krallığı cılız ölkə 
sayılan Araukaniyanın öhdəsindən gələ bilmirdi. Bu da 
araukanlarda böyük ruh yüksəkliyini, mübarizə əzmini artır-
mışdı. Onlar heç nəyin bahasına, öz azadlıqlarını əldən 
vermək istəmir və ölənə kimi bu amal uğrunda mübarizə 
aparmaq arzusunda idilər. Sanki onların ürəyi vətən eşqi ilə 
döyünürdü. 
İspaniya Araukaniyanı məğlub etməməklə çox acınacaqlı 
bir vəziyyətə düşmüşdür. Yaxşıdır ki, buradakı əks-səda 
gedib Avropaya çıxmamışdır. Yoxsa, İspaniyanın nüfuzu 
Avropanın qabaqcıl dövlətləri qarşısında xeyli aşağı düşmüş 
olacaqdı. 
Bütün dünyada sərkərdəlik bacarığı ilə tanınan İspaniya-
nın ən məşhur konkistadorları Ernan Kortes və Fransisko 
Pisarro Yeni Dünya sahillərində (Amerika qitəsi) yaranmış 
ən nəhəng və qüdrətli imperiyaları məhv edərək, İspaniyanın 
hegemonluğunu orada nümayiş etdirmişdilər. Ernan Kortes 
1519-1521-ci illərdə Anauak (Meksika) ərazisində yerləşən 
qüdrətli Astek imperiyasını, Fransisko Pisarro isə Tauantin-
suyu (Peru) dövləti sayılan möhtəşəm İnk imperiyasını 1532-
1536-cı illərdə ələ keçirərək, həmin əraziləri İspaniya taxt-
tacına birləşdirmişdilər. 
                                                     
 
  
                                                                            
                                                    66
İspaniya 30-35 il ərzində Amerika qitəsində 35° ş.en 
dairəsindən 53° c.en dairəsinə kimi nəhəng bir ərazini işğal 
etmiş, lakin Mərkəzi Çili ərazisində yerləşən – kiçik sahəli 
Araukaniya dövlətini hələ də ələ keçirə bilməmişdir. Bu 
ondan xəbər verir ki, araukanlar həqiqətən də taktiki döyüşü 
bacaran, ölümdən qorxmayan, döyüşkən, cəsur mərd bir 
tayfadırlar. Lakin son illərdə baş verən uğursuzluqların əsas 
səbəbi vardı. Elə düşünülməməlidir ki, II Filipp bütün 
gücünü və fikrini Araukaniyaya qarşı yönəldibdir. O, demək 
olar ki, düzgün istiqamət götürməyən siyasəti ilə bir çox 
dövlətlərin daxili işlərinə qarışır, dünaynın bir çox qaynar 
nöqtələrində öz gücünü nümayiş etdirirdi. Kral öz siyasəti ilə 
çox nadir hallarda müsbət nəticə əldə edə bilirdi. Lakin get-
gedə İspaniyanın gücü zəifləməyə başlayırdı.  
Araukanları birdəfəlik məğlub edə bilməməyin bir çox 
səbəbləri vardı. İspaniya 1566-cı ildən başlayaraq, indiyənə 
kimi Niderlandda inqilabçılara qarşı amansız mübarizə 
aparırdı. Fransada gedən vətəndaş müharisində (1562-1598) 
protestantların qələbəsindən ehtiyat edən II Filipp, Fransada 
katolik düşərgəyə başçılıq edən Gizlər ilə yaxınlaşaraq, 
1590-cı ildə Fransaya qoşun göndərir və onlar Bretanda, 
Langedokda və başqa vilayətlərdə hugenotlara qarşı döyüşür-
lər. Bir ildən sonra isə Parisə ispan qarnizonu yeridilir. II 
Filipp öz qızını, kral taxt-tacına yiyələnməyə namizəd olan 
                                                     
 
  
                                                                            
                                                    67
katoliklərdən birinə verməyi nəzərdə tutur və bununla da 
Fransada İspaniyanın ağalığını bərqərar etmək istəyir. 1565-
ci ildən başlayaraq, indiyənə kimi Migel Lopes Leqaspi 
sistematik olaraq Filippin arxipelaqını ələ keçirirdi. Arxipe-
laqı ələ keçirmək üçün İspaniyadan nə qədər qüvvə və vəsait 
alınmasını kral əyanları yaxşı bilirdilər. 
1588-ci ildə, İspan kralı İngiltərəni dizləri üstə çökdürmək 
üçün La-Manş boğazına “Məğlubedilməz armada”nı göndərir. 
İngilis donanması bilavasitə təbiətin köməyi ilə “Məğlubedil-
məz armada”nı La-Manşda məhv edir və bununla da İspaniya-
nın hərbi dəniz donanmasına xeyli zərər vurur. İspaniyanın 
qüdrətli və dünyanın bütün okeanlarında meydan oxuyan 
nəhəng hərbi dəniz donanması xeyli dərəcədə zəifləyir. İngilis 
korsarları həmin döyüşdən sonra açıqdan-açığa həm Karib 
dənizi akvatoriyasında, həm də ki, Pireney yarımadasının sahil 
zolağı yaxınlığında İspaniyanın ticarət gəmilərinə hücum 
etməyə başladılar. Yeni Dünya sahillərindən İspaniyaya 
gətirilən qiymətli malların bir qismi dəniz quldurlarının əlinə 
keçir və bununla da İspan krallığının xəzinəsinə və 
iqtisadiyyatına həddindən artıq böyük ziyan vurulur. Bundan 
əlavə İspaniya 1535-ci ildə türklərin əlindən aldığı Tunisi, 1574-
cü ildə yenidən itirir. Avropanın bir çox qabaqcıl dövlətləri 
Osmanlı Türkiyəsi ilə toqquşmaqdan boyun qaçıran zaman, II 
Filipp elə bir qüdrətli imperiyaya qarşı düşmənçilik siyasəti 
                                                     
 
  
                                                                            
                                                    68
aparırdı. İş o yerə çatmışdı ki, türk korsarlarının gəmiləri Aralıq 
dənizinin qərb sahillərində görünməyə başladı. Onların hücumu 
ispan ticarətinə heç də az ziyan gətirmirdi. Bütün bunlara 
baxmayaraq, İspaniya Niderlandda, Fransanın bəzi əyalətlərin-
də, Filippin arxipelaqında uzun müddətli müharibə aparırdı. 
Necə olsa da, İspaniyanın gücü tükənir, sərvəti isə talanırdı. 
Elə bu səbəblərdən Araukaniyada müvəffəqiyyət əldə 
edilmirdi. İspanlar bütün qüvvələrini səfərbər edib, araukanları 
birdəfəlik məğlubiyyətə uğrada bilmirdilər. Amerika qitəsində 
ispanların əsarəti altına düşmüş başqa hindu tayfalarının aqibəti 
göz qabağında idi. Əsarət altına düşənlər köləyə çevrilmiş və 
birdəfəlik azadlıqdan və dövlət müstəqilliyindən məhrum 
olmuşdular. Araukanlar isə başqa tayfalar kimi yadelli 
işğalçılardan asılı olmaq və onların qarşısında qul olmaq istəmir, 
ölümün üzünə dik baxaraq, həmin amalın müdafiəsi üçün silaha 
sarılıb, on illər boyu uzanan amansız və dəhşətli müharibəyə 
qalxıblar. 
Müharibənin ilk illərində araukanlar dərik etmişdilər ki, 
vətənpərvərlik, torpağa bağlılıq, vətən sevgisi, şəxsi azadlığı hər 
şeydən üstün tuqmaq, ölkələrinin  müstəqilliyini müqəddəs 
simvol kimi qorumaq və bütün prinsipləri göz bəbəyi kimi 
qorumaqdan ötrü, ölümdən zərrə qədər də çəkinməmək lazım-
dır. Bundan alavə araukanlar qonşu tayfalarla sıx əlaqə yaratmış 
və onların etibarını qazanmışdılar. Onlar əsasən birləşərək, 
                                                     
 
  
                                                                            
                                                    69
vahid qüvvə altında ispan konkistadorlarına qarşı döyüşürdülər. 
Bu prinsip hindulara böyük üstünlük verirdi. Araukanların bu 
müharibədə qələbə qazanmalarına, ispanlar özləri də şərait 
yaradırdılar. Birincisi, konkistadorlar araukanları ciddi rəqib 
saymadan döyüş əməliyyatlarına başlamış və hinduların 
inadkarlığı ilə üzləşmişdilər. İkincisi, araukanlar son illər, 
Araukaniyaya yaxın bir yerdə yaşayan konkistadorlar üçün 
mübariz hindu tayfası kimi sayılırsa, yenə də İspaniyadan gələn 
konkistadorlar üçün ciddi rəqib sayılmırdılar. İspaniyadan 
gələnlər üçün araukanlar, Amerika qitəsində istila altına düşmüş 
hindular kimi eyni səviyyədə tutulurdu. İspan əsgəri özünün 
mərdliyi, cəsarəti və qəhrəmanlığı ilə həmişə başqa döyüşçülər-
dən fərqlənmiş və düşmən qarşısında heç vaxt baş əyməməyi 
üstün tuturdular. Hindularla döyüş meydanında üzləşəndə 
ispanlar onlarla fərdi üsulda döyüşməyi üstün tuturdu. 
Araukanlar da ispanların bu səhvlərindən istifadə edərək, 
mütəşəkkil surətdə rəqiblərini məhv edirdilər. 
Kapitan Xuan Odovaldonun başçılıq etdiyi ekspedisiya heyət 
etibarı ilə araukanlara qarşı təşkil edilmiş ən güclü ekspedisiya-
lardan biri sayılırdı. Bu ekspedisiya hökmən İspaniyanın zəfər 
bayrağını arakuan torpağına sancmalı və İspaniya qarşısında 
ağır cinayətlər törətmiş araukanların hamısını ağır üsullarla 
cəzalandırmalı idi. Lakin bilindiyi kimi təsadüf nəticəsində 
Mərkəzi Çiliyə ekspedisiyanın yalnız bir hissəsi çatır. Əsas 
                                                     
 
  
                                                                            
                                                    70
hissəni gözləmədən oradakı qüvvə araukanları ciddi və təcrübəli 
rəqib saymadan müharibəyə başlayırlar. Odovaldo və Morelos 
qardaşlarının yekəxanalıqları özbaşınalıqları olmasa idi, planda 
nəzərdə tutulduğu kimi həmin ekspedisiya araukanları bir-
dəfəlik məğlubiyyətə uğratmalı idi. Lakin onların bu bağışlanıl-
maz səhvləri ucbatından, Qərbi Avropada meydan oxuyan ispan 
əsgərinin şərəfi və ləyaqəti alçaldılmış və tapdalanmışdır. 
Müharibənin birinci mərhaləsində Migel Kartahena araukanlara 
qarşı nə qədər şücaətlə, mərdliklə, qorxmazlıqla, mətanətlə və 
vüqarla döyüşsə də, yenə də bəzi lovğa və özündən razı zabitlə-
rin səriştəsizliyinə görə, ispan əsgərinin şərəf və ləyaqətini 
qoruyub müdafiə edə bilməmişdir. Bundan əlavə Migel 
araukanlara qarşı misilsiz qəhrəmanlıqlar nümayiş etdirərək, 
mərdliklə döyüşə-döyüşə, eyni zamanda bəzi silahdaşları 
tərəfindən ona qarşı törədilən xəyanətkarlıq, haqsızlıq və 
ədalətsizliklərlə üzləşmişdi. Həmin neqativ hallar da ekspedisi-
yanı məğlubiyyətə uğradır. Araukanlar nəinki həmin ekspedisi-
yanı məğlubiyyətə uğradır, hətta konkistadorların bir çoxlarını 
əsir alırlar. Bu aksiya döyüşkən ispan əsgəri üçün biabırçılıqdan 
başqa bir şey sayılmırdı. Bu müharibədən salamat çıxan əsgərlər 
söz vermişdilər ki, öz silahdaşlarını əsirlikdən azad etməmiş 
İspaniyaya qayıtmayacaqlar. Ümumiyyətlə, onların hamısı 
araukanları sərt üsullarla cəzalandırmaq üçün müharibənin 
ikinci mərhələsini gözləyirdilər. 
                                                     
 
  
                                                                            
                                                    71
Kapitan Xuan Odovaldo ekspedisiyanın baş müşaviri qoca 
səyyah Rodriges Kartahenanın məsləhəti ilə əlavə qüvvə 
toplamaq üçün Anqud körfəzini tərk edərək, “Vanquardia” 
(Avanqard) və “Destino” (Tale) gəmilərində Kalyaoya, oradan 
isə “Krallar şəhəri” adlanan, Peru vitse-krallığının paytaxtı olan 
Lima şəhərinə gəlir. Düzdür, ekspedisiyanın sağ qalmış heyəti-
nin əsas hissəsi Konsepsion və Valdiviya şəhərlərində 
yerləşdirilmişdi. Bu qədər qüvvənin uzun müddətə bir şəhərdə 
qalmaq qeyri-mümkün idi. Bundan əlavə Barselonadan gələcək, 
polkovnik Alonso Odovaldonun yeni qüvvəsini qarşılamaq 
lazım idi. Dəqiq bilinmirdi, polkovnik Odovaldo yeni ekspedi-
siya ilə hansı şəhərə gələcək - Lima, Kalyao, Konsepsion, yoxsa 
Valdiviyaya? «Vanquardia» gəmisi bir çox zabit və əsgərlər 
üçün gecələmək münasib yer idi. Yalnız ekspedisiyanın rəisi, 
“Vanquardia” gəmisinin kapitanı və həmin gəminin şturmanı 
«Vanquardia”dan kənar bir yerdə, qoca səyyahın Limada 
yaşayan oğlu kapitan Leon Kartahenanın evində qalırdılar. 
Onlardan başqa Migel, qoca səyyah Rodriges, coğrafiyaşünas 
Bartolomeu, kapitan Alonso Murilyo, cəngavərlər Osvaldo və 
Sebastyan da həmin evdə qalırdılar. Bundan əlavə Anqud 
körfəzinə araukanlar tərəfindən ağır yaralanan “Destino” 
gəmisinin şturmanı Ameriqo de Bartolomeu, kapitan Leonun 
yekə olmayan evində, qardaşı həkim Xristofor tərəfindən 
müalicə olunurdu. Bir sözlə, ekspedisiyanın on bir nəfər -üzvü 
                                                     
 
  
                                                                            
                                                    72
Migelin atasının evində sığınacaq tapmışdı. Kapitan Leon evdə 
yox idi və qonaqların gəlişindən xəbərsiz idi. Migelin anası 
qonaqların bu evdə müvəqqəti məskən salmalarına heç bir 
etiraz etməmiş və onların gəlişinə məmnun olduğunu 
bildirmişdir. 
“Destino” gəmisi, həm Sakit okeanın cənub-qərb sahilində 
baş verən fırtına zamanı, həm də Anqud körfəzindəki şiddətli 
küləklər zamanı demək olar ki, möhkəm zədələnmiş və yararsız 
hala salınmışdır. Gəminin ranqouqları tamamilə sıradan 
çıxmışdır. Bir sözlə, “Destino” kapital surətdə təmir olunmalıy-
dı. Bir çoxları inana bilmirdilər ki, təmirdən sonra həmin 
karavella bir daha uzaq səyahətlərdə üzə bilsin. Çünki Migel 
güc-bala ilə gəmini Kalyaoya çatdırmışdı. Sanki “Destino” ağır 
bir döyüşdən çıxmışdır.  
Təmir üçün həddindən artıq çox pul lazım idi. Migel bu 
vəsaiti atasıgildən almaq istəyirdi. Bu işdə qoca səyyah 
nəvəsinin  arxasında durmuşdu. Migel istəmirdiki, «Destino”nu  
təmir etməmişdən əvvəl sıradan çıxartsın. Kim bilir, bəlkə 
gəmini əvvəlki formasına qaytarmaq mümkün oldu. Onsuz da 
Migel hələlik heç cürə “Destino”dan imtina edə bilməzdi. 
Bunun bir çox səbəbləri vardı. Birincisi, gəminin kapitanı 
Manuel Markos araukanların əlində əsir idi. İkincisi, araukan-
ların Anqud körfəzindəki son hücumları zamanı “Destino” 
Migelgil üçün alınmaz bir qala kimi olmuşdu. Bir sözlə, 
                                                     
 
  
                                                                            
                                                    73
“Destino” hələ yaxın bir müddət ərzində ispanlara xidmət 
edə bilərdi. Onsuz da növbəti ekspedisiya vaxtı Anqud 
körfəzinin şimal sahilinə əsas heyətin bir hissəsini daşımaq 
lazım idi. Nəyin bahasına olursa-olsun, Migel gəmini dirçəlt-
mək istəyirdi. 
Ekspedisiyanın rəisi kapitan Xuan Limada qala-qala, 
ekspedisiyanın tərkib hissəsini burada yaşayan keçmiş 
konkistadorlar ilə genişləndirməyə çalışırdı. Söz yox ki, hər 
yoldan keçən konkistadoru ekspedisiyanın tərkibinə dəvət 
etməzdi. Ona təcrübəli, bacarıqlı, qorxmaz və bilavasitə 
araukanlara qarşı müharibədə iştirak edən döyüşçülər lazım 
idi. Həqiqətən də bu dəfə araukan müharibəsinə ciddi 
yanaşıldığından heyətin tərkibinə xüsusi diqqət yetirilirdi. 
İşdir, təcrübəli döyüşçülərə “Krallar şəhərində” rast gəlinmə-
sə, onda Valdiviya və Konsepsion şəhərlərində həmin döyüş-
çülərdən könüllü dəstə yaradılacaq. 
Müharibənin növbəti mərhələsini başlamaq üçün hökmən 
Barselonadan gələcək polkovnik Alonsonun dəstəsini 
gözləmək lazım idi. Həmin dəstə ekspedisiyanın özəyini 
təşkil edəcəkdi. Nədənsə, həmin dəstə hələ də gəlib Yeni 
Dünya sahillərinə çıxmamışdır. 
 
 
 
                                                     
 
  
                                                                            
                                                    74
     VII fəsil. Köhnə mühacirlərin Araukaniya  
müharibəsində iştirak etməmələrinin əsas səbəbi 
 
Artıq 1591-ci ilin iyunun 15-i idi və kapitan Xuanın 
ekspedisiyası üç ay idi ki, Araukaniyanı tərk etmişdi. Buna 
baxmayaraq, həmin ekspedsiyanın üzvləri bəzi dəyişiklik-
lərlə üzləşmişdilər. Daha doğrusu, qeyri-adi hadisələr baş 
vermişdi. İş ondadır ki, ekspedisiyanın gəmiləri Anqud 
körfəzini tərk edəndən iki həftə sonra araukanlara əsir düş-
müş kapitan qraf Filipp Morelosun cəngavərlər dəstəsindən 
beş nəfəri (hesab edilirdi ki, 8 nəfər cəngavər əsir düşüb) 
Valdiviyaya qayıdıb. Bu xəbər ildırım sürətilə gəlib Limaya 
çatır. Sonradan həmin cəngavərlərin özləri Limaya gedirlər. 
Onların Araukaniyadakı fəaliyyətləri bütün ekspedisiya üzv-
lərini maraqlandırırdı. Axı, hamı elə bilirdi ki, on cəngavər-
dən səkkizi (Osvaldo ilə Sebastyandan başqa) araukanlara 
əsir düşüb.  
Məlum oldu ki, kapitan qraf Filipp Morelos bütün dəstə 
ilə meşədəki ispan fortunda olan zaman, cəngavərlər arau-
kanları sarsıtmaq üçün Lyankiue gölünün qərb sahilində 
yerləşən araukan kəndinə hücum etməyə yollanmışdılar. 
Kəndin tuşunda onlar araukanların ciddi müqavimətinə rast 
gəlir və döyüşdə Ramiro Leandronu itirərək geriyə forta 
qayıdırlar. Lakin orada dəstənin yoxa çıxdığını görürlər. 
                                                     
 
  
                                                                            
                                                    75
Onlar elə bilirlər ki, dəstə Anqud körfəzinin şimalında yerlə-
şən düşərgəyə qayıdıb. Məhz buna görə də bir günlük 
istirahətdən sonra onlar həmin istiqamətə yollanırlar. Lakin 
cəngavərlər meşədə araukanların qurduğu pusquya düşürlər. 
Uzun çəkən döyüşdən sonra Uqo Lopes həmin döyüşdə 
vəhşicəsinə öldürülür, Armando Qomes əsir düşür, Dias 
Barrameda ilə Enrike Nunyos yaralanırlar. Havanın qaral-
ması ilə cəngavərlər tam məşubiyyətdən yaxa qurtarırlar. 
Ertəsi günü yenə də Anqud körfəzinə çıxmaq onlara müəssər 
olmadı. Bütün cığır yolları demək olar ki, hindular tərəfindən 
kəsilmişdi. Bundan əlavə araukanlar özləri sağ qalan cənga-
vərləri mütəşəkkil surətdə axtarırdılar. Cəngavərlər qərara 
alırlar ki, hava qaralan zaman Anqud körfəzinə yaxınlaş-
sınlar. Onlar nəhayət Anqud körfəzinə qərb tərəfdən yaxınla-
şırlar. Lakin “Destino”ya yaxınlaşmaq onlara nəsib olmur. 
Araukanlar hər tərəfdən Anqud körfəzini əhatəyə alır və 
özlərinin mobil qüvvələri ilə “Destinoya” hücum edirlər. 
Vəziyyətin gərgin olduğunu görən cəngavərlər gəmidəkilərin 
məhv olduğunu bilib yavaş-yavaş şimal istiqamətində körfəzi 
tərk edirlər. Meşədəki döyüşdə yaralanan Enrikenin yarası 
həddindən artıq ağır olduğuna görə onlar ləng yerişlə Arau-
kaniyanı tərk edirlər. Araukanlar nə qədər cəhd göstərsələr 
də, yenə cəngavərləri məhv edə bilmirlər. 
                                                     
 
  
                                                                            
                                                    76
Onların gəlişindən sonra ümid vardı ki, ekspedisiya 
üzvlərinin hələ bir neçə nəfəri azadlıqdadır və onlar yaxın 
zamanlarda sərhəd şəhərlərinə yaxınlaşa bilərlər. Lakin 
sonradan onların ümidi puça çıxdı. Son döyüşlərdən üç ay 
belə keçsə də, hələ əsirlikdə olan konkistadrolardan heç bir 
əsər-əlaməq yox idi. Belə çıxır ki, əsir düşən konksitadorlar 
araukanlar tərəfindən ciddi nəzarət olunurlar. Lakin bu 
yaxınlarda ispanlar üçün gözlənilməz qeyri-adi bir hadisə baş 
verir. Müharibə zamanı araukanlara əsir düşmüş, keçmiş 
konkistadorlardan ibarət olan dəstənin komandiri leytenant 
Vasko Velaskes may ayının əvvəlində Valdiviyada peyda olur. 
Onu dərhal Limaya kapitan Odovaldonun yanına çatdırırlar. 
Hamı elə bilir ki, Vasko əsirlikdən qaçıb. Sonradan məlum olur 
ki, onu araukanlar özləri danışıqlar aparmaq üçün azadlığa 
buraxıblar. Danışıqlar da ondan ibarətdir ki, ispanlar onlara 100 
dənə muşket, 100 dənə nizə, 100 dənə qılınc, 100 dənə lanset, 
30 at və 30 kisə barıt verib, əvəzində araukanlar əlli altı nəfərlik 
əsirdən qırxını azad edəcəklər. Qalan on altı nəfər əsiri isə dörd 
il müddətində, hər il dörd nəfər əsir azad etməklə borclarını 
qurtaracaqlar. Bu minvanla araukanlar öz ordusunu müasir 
silahla silahlandırmaqla bundan sonra müharibəsiz dörd il də 
müstəqil yaşamaq istəyirdilər. Bu şərtlər yerinə yetirilməsə, ilk 
növbədə leytenant Vaskonun əsir düşmüş oğlanları ağır 
işgəncələrlə edam ediləcəklər. Bundan əlavə danışıqlar gedən 
                                                     
 
  
                                                                            
                                                    77
zaman işdir, Araukaniyada bir nəfər olsun belə, silahlı avropalı 
görünsə, onda əsirlikdə olan bütün ispan konkistadorlarının 
hamısı bir nəfərə kimi araukanlar tərəfindən edam ediləcəklər. 
Müharibənin ikinci mərhələsinə hazırlaşan ispanlar çıxılmaz 
bir vəziyyətə düşürlər. Konksitadorlar qan axıtmadan bütün 
silahdaşlarını əsirlikdən azad edə bilərlər. Lakin bu şərti qəbul 
etməklə, İspan krallığının buradakı mənafeyinə ciddi zərbə 
endirəcəklər. Birincisi, konkistadorlar İspaniyanın ən qatı 
düşmənləri sayılan araukanların tələbini yerinə yetirməklə, 
müasir silahla silahlanmış bir ordunun yaranmasına təkan verir 
və bundan sonar dörd il onlara qarşı aparılan müharibədə güc 
işlədilməyəcək. Bütün bunların hamısını dərindən analiz etmək 
üçün polkovnik Alonsonun gəlişini gözləmək lazım idi.  
Beləliklə, kapitan Xuan Odovaldo Limada ola-ola araukanlar 
barəsində mühüm məlumatlarla təchiz olunurdu. Lakin 
müharibənin uzanması ilə adı çəkilən şəhərlərdə cəmləşmiş 
konkistadorlarda ruh düşgünlüyünü hiss etmək olurdu. Bundan 
əlavə isə ekspedisiyanın tərkibinə təcrübəli, bacarıqlı, cəsarətli 
və qorxmaz döyüşçülər dəvət etmək qeyri-mümkün idi. Onlar 
Araukaniyanın adını eşidən kimi tərəddüd etmədən həmin 
kompaniyada iştirak etməkdən imtina edirdilər. Onlar üçün 
həmin müharibədə iştirak etməyin heç bir əhəmiyyəti yox idi. 
Həmin konkistadorlar bunu onunla izah edirdilər ki, Araukani-
yada gedən müharibədə yerli əhalini məhv etməklə və kasıb 
                                                     
 
  
                                                                            
                                                    78
olan ölkəni istismar etməklə, onlar heç bir şey əldə etməyəcək-
lər. Bu müharibədə döyüşən konkistador ya kral naminə ölməli, 
ya da ki, qalib gələn zaman öz evlərinə dilənçi halında qayıtmalı 
idi. Çünki hamı çox yaxşı bilirdi ki, Araukaniyada daş-kəsəkdən 
başqa bir şey yoxdur.  
İspanlar Eldoradonu qoyub, heç vaxt Araukaniyada öz 
həyatlarını təhlükə altına qoymayacaqlar. İndi Perunun cənub 
sərhədlərindən tutmuş, ta ki, materikin (Cənubi Amerika) şimal 
sahillərinə kimi bütün konkistadorlar və mülkədarlar yalnız qızıl 
yataqarı ilə bol olan Eldorado haqqında fikirləşir və həmin 
ölkəni axtaran ekspedisiyaların tərkibində iştirak etməyə can 
atırdılar. Həmin mifik ölkəni axtaran ekspedisiyaların bir necəsi 
artıq uğursuzluğa düçar olmuşdular. Lakin buna baxmayaraq, 
Eldoradonu axtaran ekspedisiyaların sayı get-gedə çoxalır və 
bütün konkistadorlar həyatları üçün həddindən artıq təhlükəli 
olan bu missiyalarda iştirak etməkdən çəkinmirdilər.  
Yeni Dünya sahillərində məskunlaşan və bu torpağa yenicə 
qədəm qoymuş konkistadorları burada yalnız bir şey 
maraqlandırırdı; o da ki, qızıl! Qızıla görə onlar hər bir qanlı hər 
bir səgüzəştlərə hazır idilər. İspaniyada kasıblaşan döyüşkən 
idalqolar Amerika qitəsində qızıl axtarıb taparaq varlanmaq 
istəyirdilər. Qiymətli metallarla zəngin olan bu torpaqda 
varlanmaq üçün bütün qeyri-insani hərəkətlərə əl atmaq lazım 
idi. Sivilizasiyalı dünyaya öyrəşən bir adam bura gələndə 
                                                     
 
  
                                                                            
                                                    79
xasiyyəti tündləşir, sərtləşir və qəddarlaşırdı. Qızıl demək olar 
ki, bura gələn mühacirlərin və konkistadorların 98%-də 
xasiyyətini 360° dəyişir. Bura can atan adam qızıl aldə etmək 
üçün həmişə əlini qana bulamalı idi. Əks təqdirdə o, ya ölməli, 
ya da ki, ömrünün axırına kimi kasıb qalmalı idi. 
Yer kürəsinin dərisi sayılan yer qabığının altında yerləşən 
həmin təbii sərvət bir çox adamlara və millətlərə bədbəxtçi-
likdən başqa bir şey gətirmir və şəffaf parıltısı ilə bir çox 
metallardan fərqlənən qızılın sonrakı sahibləri də özlərinə 
xoşbəxtlik əldə edə bilmirdilər. Öz parıltısı ilə hər bir adamı 
valeh edən qızıl, sanki Yer kürəsinin natarazlıq simvolu 
sayılırdı. Kimi bədbəxt, kimi isə qismən xoşbəxt olurdu. Atanı 
oğuldan, oğulu atadan, çox hallarda isə dostu-dostla düşmən 
edirdi.  
Amerika qitəsinin sivilizasiya beşikləri olan Anauak 
(Meksika), Maiya (Yukatan yarımadası) və Tauantinsuyu (Peru) 
dövlətləri qızıla görə konkistadorlar tərəfindən məhv edilmişdir. 
Həmin dövlətlərdə qiymətli metallar olmasa idi, onda güclü 
müqavimət nəticəsində onlar öz müstəqilliklərini qoruyub 
saxlaya bilərdilər. İlkin mərhələdə konkistadorlar Yeni Dünya 
sahillərinə ayaq basan zaman çox hallarda ideya uğrunda 
döyüşürdülər. Sonradan varlanmaqdan ötrü Amerika 
aborigenlərini qılıncdan keçirməyə başladılar. Məhz qızıla görə 
qısa müddət ərzində Ölü vadisindən tutmuş, ta ki, Frouard 
                                                     
 
  
                                                                            
                                                    80
burnuna kimi nəhəng bir ərazi İspan krallığına daxil edildi. Elə 
Araukaniyanın da aqibəti Anauak, Maiya və Tauantinsuyu 
dövlətlərinin aqibəti kimi olacaqdı. O, da ki, Pedro Valdiviyanın 
yürüşləri və ondan beş-altı il sonra baş verən yürüşlər zamanı. 
Həmin dövrdə ideya uğrunda döyüşən konkistadorların sayı-
hesabı yox idi. Onlar mütəşəkkil surətdə Amerika qitəsində olan 
hər hansı bir güclü dövləti darmadağın edə bilərdilər. Lakin 
həmin konkistadorlar Meksikadan tutmuş Perunun cənub 
sərhədlərinə kimi iri bir ərazidə kök saldılar. Araukaniyanı 
əsarət altına almaq üçün qorxunun nə olduğunu bilməyən 
döyüşçüləri bir yerə toplamaq heç bir sərkərdəyə qismət olmadı. 
Elə indi də kapitan Xuan Odovaldo həmin vəziyyətə 
düşmüşdür. İspaniya bir daha Yeni Dünya sahillərinə Ernan 
Kortes, Fransisko Pisarro, Visente Yanyes Pinson, Vasko de 
Balboa, Alonso Oxeda, Diyeqo Nikuesa, Fransisko Ernandes 
Kordova, Xuan Qrixalva, Diyeqo Almaqro, Pedro Valdiviya, 
Diyeqo Ordas, Pedro Eredeya, Qonsalo Ximenes Kesada, 
Fransisko Orelyana, Pedro Mendosa, Xuan Ayolas, Alvaro 
Nunyes Kavesa de Vaka, Fransisko Vaskes Koronado, Ernando 
de Soto, Migel Lopes Leqaspi, Sevastyan Moyano de 
Belalkasar kimi tanınmış sərkərdə konkistadorları tapıb göndərə 
bilməzdi. Tarix heç bir səhvi bağışlamır. 
Vaxt var idi Araukaniyanı zəbt etmək üçün gözəl fürsət 
yaranmışdı. Lakin həmin fürsət əldən verilmişdi. Artıq bu 
                                                     
 
  
                                                                            
                                                    81
problemi həll etmək müşkül məsələyə çevrilmişdir. Hal-hazırda 
İspaniyanın özünə Avropada hərbi əməliyaytlar aparmaq üçün, 
yuxarıda adlarıı çəkilən sərkərdələr lazım idi. Artıq belə bir 
tanınmış döyüşçü, konkistador və müstəmləkəçiləri, daş-
kəsəklərlə, sıldırım qayalarla, vahiməli vulkanlarla və uca 
dağlarla əhatə olunmuş Araukaniyanın zəbt edilməsinə cəlb 
etmək, həddindən artıq mürəkkəb iş sayılırdı.  
Bütün konkistadorlar mifik Eldoradonu tapmaq üçün Cənubi 
Amerikanın şimalında olan ərazilərini ələk-vələk etmişdilər. 
Lakin hələ də həmin ölkə tapılmamış kimi qalırdı. Buna 
baxmayaraq, Amerika qitəsində məskunlaşan konkistadorlarda 
heç də ruh düşgünlüyünə rast gəlmək olmurdu. Onlar 
Eldoradonu tapmaqdan ötrü yeni-yeni ekspedisiyalara can 
atırdılar. Avropadan yenicə gəlmiş konkistadorlarda ruh 
düşgünlüyünün səbəbi o idi ki, onlar boş-boşuna dayanmaq 
istəmir və hər hansı bir ekspedisiyada iştirak etməyə üstünlük 
verirdilər. Düzdür, hələlik onlar qızıl yataqları ilə bol olan 
Eldorado xəstəliyinə tutulmamışdılar. Elə İspaniyada olan vaxt 
onlar eşitmişdilər ki, Amerika qitəsinin bir çox yerləri qızıl 
yataqları ilə zəngindir. Onlar zənn edirdilər ki, həmin torpağa 
ayaq basandan çox keçməmiş, güc və bacarıq hesabına 
varlanmaq olar. Elə kapitan Xuana tabe olan bir çox 
konkistadorlar hesab edirdilər ki, Araukaniyada da külli 
miqdarda qiymətli metallar və bər-bəzək əşyaları var. Lakin 
                                                     
 
  
                                                                            
                                                    82
Araukaniya Amerika qitəsinin ən kasıb ərazilərindən biri 
sayılırdı. Məhz buna görə də bir çox mərd, cəsur, qorxmaz və 
döyüşkən konkistadorlar həmin kompaniyada iştirak etməkdən 
boyun qaçırırdılar. Araukaniya köhnə konkistadorlar üçün Allah 
tərəfindən qarğınmış torpaq sayılırdı. Bu torpağı ələ keçirmək 
hələ heç kimə müəssər olmamışdı. 
 
 
 
 
 
      VIII fəsil. Admiral Alvaro Mendanya de  
           Neyra ilə olan maraqlı diskussiya 
 
Anasından uzun müddət ayrı düşməsinə baxmayaraq Migel 
atasından ötrü Limada darıxdırıcı günlər keçirirdi. Özündən asılı 
olmayaraq, o, tezliklə atası ilə görüşüb, onunla iştirak etdiyi 
maraqlı səyahətlər haqqında söhbət aparmaq istəyirdi. Necə olsa 
da, kapitan Leon Kartahena Dünya okeanında və Yeni Dünya 
sahillərində fəaliyyət göstərmiş tarixi baxımından vacib, coğrafi 
baxımdan maraqlı və əhəmiyyətli səyahətlərdə iştirak etmiş və 
hal-hazırda Sebastyan Belalkasar tərəfindən əsası qoyulmuş 
Kito şəhərində mifik ölkə sayılan Eldoradonun axtarılmasına 
yollanacaq, növbəti ekspedisiyada iştirak etmək üçün Antonio 
                                                     
 
  
                                                                            
                                                    83
Berrio-i-Orunyanın dəvətini gözləyirdi. Həmin bu ekspedisiya 
öz missiyasını yerinə yetirmək üçün bu ilin sonuna qədər 
Orinoko çayı hövzəsinə yollanmalı idi. Heç kim dəqiq bilmirdi 
kapitan Leon həmin ekspedisiyadan neçə ildən sonra qayıdacaq. 
Adətən Eldoradonun axtarılması bir neçə il davam edirdi. Migel 
isə atası ilə görüşməyə imkan olan bir zaman, Limada boş-
boşuna oturub onu gözləmək fikrində deyildi. O, Kitoya getmək 
üçün fürsət axtarırdı. Bir neçə aydan sonra onun vaxtı 
olmayacaqdı. Çünki Araukaniyanın işğalı üçün Limada cənub 
istiqamətinə yeni ekspedisiya təşkil edilirdi. 
Migelin özündən başqa iki qardaşı vardı: biri on yeddi yaşlı 
Pedro, o birisi isə on üç yaşına çatmış Rodriges idi. Hazırda 
atası səfərdə olduğundan Pedro evdə böyüklük edirdi. Sözsüz 
ki, məcazi mənada idi. Əsasən, evin bütün təsərrüfat işlərinə 
onun anası Seviliya Valdiviya rəhbərlik edirdi. Migel Limaya 
gəlməyənə qədər, hələ indiyədək qardaşlarının üzünü 
görməmişdi. Elə anası ilə atasının da simalarını o, demək olar 
ki, xatırlada bilmirdi. Ona görə ki, onlar Migel uşaq ikən 
İspaniyanı tərk edib Peru sahillərinə getmişdilər. Atasından 
başqa o, bütün ailə üzvləri ilə yaxından tanış olmuşdu. Lakin 
atasının portreti qonaq zalından asılmış və Migel qiyabi olaraq, 
onun xarici görünüşü ilə tanış olmuşdu. İndi o, atasını harada 
görsə, çox asanlıqla tanıya bilərdi. Onsuz da Migelin güclü 
                                                     
 
  
                                                                            
                                                    84
hafizəsi vardı. Lakin atasına tanışlıq verilməsə heç vaxtı öz 
oğlunu tanıya bilməzdi. 
Bilindiyi kimi Sevilya məşhur ispan konkistadoru, Çilinin 
zəbt edilməsində böyük rol oynamış və coğrafi kəşflər tarixində 
dərin iz buraxmış Pedro Valdiviyanın qızı idi. Mərhum atasına 
görə Limanın bütün tanınmış və mötəbər adamları Seviliyanın 
xətrini əziz saxlayırdılar. Belə adamlardan biri Perunun vitse-
kralının yaxın qohumu olan tanınmış ispan səyyahı Alvaro 
Mendanya de Neyra idi. O, hər vəchlə bu ailəyə özünün kömək 
əlini uzadırdı. Ümumiyyətlə, nə Seviliya, nə də ki, onun ailəsi 
maddi və mənəvi cəhətdən korluq çəkmir və demək olar ki, 
kapitan Leon uzun və uzaq səfərlərdə olanda, onların heç bir 
şeyə ehtiyacları olmurdu. Migel Limaya gələndən Alvaro 
Mendanya ilə yaxından tanış olmuş və onun ailəsinin sevimlisi 
olmuşdur. Migel onların qapısından keçəndə, sanki evə həmin 
ailənin bir üzvü kimi daxil olurdu. 
Migelin ortancıl qardaşı Pedro Kalyaoda dənizçilik 
məktəbində şturmanlıq vəzifəsinə yiyələnmək üçün kurslar 
keçirdi. Kapitan Leon istəyirdi ki, onun bütün övladları 
nəsillərinin ən əsas sənəti sayılan səyahətçi və tədqiqatçı 
olsunlar. O, üç övladından yalnız birinə özünün əsas fikrini 
yönəltmişdi - Pedroya. Pedro onun Yeni Dünya sahillərində ən 
böyük övladı sayılırdı. Atasının fikrincə o, peşəkar bir dənizçi 
kimi şturman vəzifəsinə yiyələnməli və hər hansı bir okeanda 
                                                     
 
  
                                                                            
                                                    85
təşkil ediləcək nəhəng bir ekspedisiyada iştirak etməlidir. 
Lakin Alvaro Mendanya de Neyra qabaqcadan bildirmişdir 
ki, o, Sakit okeanda “Cənub torpağını” aşkar etmək üçün 
növbəti ekspedisiya təşkil etmək fikrindədir və Pedro həmin 
ekspedisiyada iştirak edəcək və gəmilərin birinə baş şturman 
təyin ediləcək. Yaşının az olmasına baxmayaraq, admiral de 
Neyra onun təcrübəsinə və bacarığına vurulmuşdur. Onun 
fikrincə, Pedro XVII əsrin ən tanınmış səyyahlarından biri 
olacaq. Sadəcə olaraq, onun kimi təcrübəli dənizçiləri 
qorumaq lazımdır. Hətta Perunun vitse-kralı ona böyük qayqı 
göstərirdi. Sözsüz ki, Pedronun özü bütün bu dəstəklərdən 
xəbərdar idi. 
Onun kiçik qardaşı on üç yaşı tamam olan kimi keşikçi 
gəmisində yunqa kimi işləməyə başlamışdır. Peşəkar dənizçi 
olmaq üçün o, sınaq məktəbini müvəffəqiyyətlə başa 
çatdırmalı idi. Kapitan Leon ona da böyük ümid bəsləyirdi. 
O, da Pedro kimi müvəqqəti olaraq Kalyaoda yaşayırdı. 
Lakin Pedroya nisbətən tez-tez evinə gəlib anasına baş 
çəkirdi. Migel Limaya ayaq basandan bir dəfə Pedro, üç dəfə 
isə Rodriges ilə görüşüb ünsiyyətdə olmuşdu. 
Kapitan Xuan öz ekspedisiyasının qalığı ilə Lima şəhərinə 
gəlib çıxandan bir-iki gün sonra şəhərdə yaşayan əhalinin 
əksəriyyəti həmin ekspedisiyanın uğursuzluğu haqqında 
müzakirələr aparmağa başladı. Qısa müddət ərzində burada 
                                                     
 
  
                                                                            
                                                    86
olan ekspedisiya iştirakçılarının üzvlərini bir çox adamlar 
adbaad tanımağa başladı. Araukaniya Limadan xeyli cənub-
da yerləşdiyinə görə əhalinin əksəriyyəti oradakı aborigen-
lərin inadkarlığı və məğlubedilməzliyi ilə çox da tanış deyil-
dilər. Kapitan Xuanın ekspedisiyası Araukaniyada məğlubiy-
yət ilə üzləşəndən və iştirakçıların bir çoxları amansız 
hindulara əsir düşəndən sonra bu mövzu şəhərin bir nömrəli 
müzakirəsinə çevrilmişdir. Ona görə də araukanlara məğlub 
olan konkistadorlar “Krallar şəhəri” - Limada peyda olan 
kimi bir çox adamların fikrini özlərinə cəlb etdilər. Belə olan 
halda bir çox konkistadorlar çıxılmaz vəziyyətə düşmüşdü-
lər. Çünki Arakuan müharibəsində həmin ekspedisiyanın 
yalnız “Destino” gəmisinin tərkibində olan üzvləri iştirak 
etmişdilər. Faktiki olaraq “Vanquardia”nın tərkibində olanlar 
Araukaniyaya ayaq bassalar belə həmin müharibədə iştirak 
edə bilməmişdilər. Şəxsən kapitan Xuan bu mövzu ilə 
maraqlananlara dürüst məlumatlar vermək qarşısında aciz 
idi. Lakin günlər kecdikcə həmin ekspedisiyanın iştirakçıları 
yavaş-yavaş şəhər əhalisinin gözündən düşməyə başladılar. 
Ona görə ki, çoxları araukanlarla tanış deyil və onların 
döyüşkən tayfa olduqlarından xəbərsiz idilər. Hamı elə bilir-
di ki, araukanlar da başqa hindu tayfaları kimi zəif və aciz-
dirlər. Məhz buna görə də güclü təşkil edilmiş ekspedisiya-
                                                     
 
  
                                                                            
                                                    87
nın hindu tayfası tərəfindən darmadağın edilməsi çoxlarında 
gülünc və nifrət hissi doğururdu.  
Keçmiş konkistadorların fikrincə, Araukaniyada məğlub 
olanlar ispan əsgərinin şərəfini alçaltmış və onların bu 
torpaqda gəzməyə mənəvi haqqları yox idi. Lakin elələri də 
vardı ki, araukanlarla yaxından tanış idi və yaxud da onlar 
haqqında çox şeylər eşitmişdi. Məhz elə adamlar müharibə-
dən gələnlərin aqibətinə acıyırdılar.  
Kapitan Xuanın ekspedisiyası Araukaniyada məğlubiyyə-
tə düçar olsa da, Migel və onun ən yaxın dostları həmin 
müharibədən qalib kimi çıxmışdılar. Onlar müharibədə 
göstərdikləri qəhrəmanlıqlar və şücaətləri sayəsində bütün 
Limada böyük hüsn-rəğbət qazanmışdılar. Bir sözlə, Araukani-
yadan gələnlər Limada gah tənqid olunur, gah da təriflənirdilər. 
Belə olan halda Limaya yığlışanlar tezliklə Araukaniyaya 
qayıtmağa çalışır və orada araukanlardan öz qisaslarını almaq 
istəyirdilər. Bu dəfə arakuanlar birdəfəlik məhv edilib yer 
üzündən silinməli idi. Bu Araukaniyaya yollanacaq növbəti 
konkistadorların əsas məqsədi sayılırdı. Keçmişdəki səhvlər bir 
daha təkrarlanmasın deyə,  bu dəfə ekspedisiyasının tərkibinə 
əsl peşəkar döyüşçülər daxil etmək lazım idi. Hamı çox yaxşı 
bilirdi ki, növbəti ekspedisiyaya polkovnik Alonso Odovaldo 
başçılıq edəcək. O, isə məğlubiyyətin necə olduğunu hələlik 
                                                     
 
  
                                                                            
                                                    88
bilmirdi. Onun həyatının tarixi səhifələrində yalnız qələbə 
sətirləri yazıldığını görmək olardı. 
Migel başqa konkistadorlara nisbətən şəhərdə demək olar ki, 
başıuca gəzirdi. Hara istəsə, ora da gedirdi. Onun üçün bir çox 
qapılar açıq idi. Çox vaxt darıxanda admiral de Neyragilə qonaq 
gedər və orada səyahətlər haqqında maraqlı söhbətlər aparardı. 
Elə bu gün də o, coğrafiyaşünas Bartolomeu ilə birlikdə 
admiralgilə getmək istədi, lakin yola düşməzdən əvvəl xəbər 
verildi ki, admiral özü onlara təşrif buyurub. Dərhal admiralı 
yüksək səviyyədə qarşıladılar. Evin böyüyü kimi Seviliya özü 
admiral de Neyranı içəri dəvət etdi. Admiralın gəlişi evdəkilər 
üçün gözlənilməz idi. Dərhal süfrə açıldı. Masa arxasına admiral 
de Neyra, Seviliya, qoca səyyah, Migel, kapitan Xuan və 
coğrafiyaşünas Bartolomeu toplaşdılar. Admiral xəbər verdi ki, 
həyat yoldaşı İzabella Barreto birbaşa evdən bura gəlməlidir. 
Hazırda o, gecikirdi. Admiral özü Perunun vitse-kralı olan 
əmisigildən gəlirdi. Aydın oldu ki, onlar Araukaniya barəsində 
ciddi müzakirə aparmışdılar. Çünki bu məsələ Amerikadakı 
müstəmləkəçilərin bütün təbəqələrini maraqlandırırdı. Buna 
baxmayaraq bu məsələdə heç kim İspaniyadan gələn 
konkistadorlara öz köməkliyini göstərmək istəmirdi. Ona görə 
ki, həmin ərazi Peru vitse-krallığından xeyli cənubda yerləşirdi. 
İçəridəkilər yenicə söhbətə başlamışdılar ki, birdən elan 
edildi ki, admiralın həyat yoldaşı İzabella Barreto bu evə təşrif 
                                                     
 
  
                                                                            
                                                    89
buyurubdur. Donya İzabellanı dərhal içəri dəvət etdilər. Qadın 
birbaşa həyat yoldaşının yanında əyləşdi. İçəridə oturanların 
hamısı hökmlü donyaya təqdim edildi. Bəli, bəli. İzabella 
Barreto çox hökümlü, tələbkar, rəhmsiz və qürurla danışan bir 
Kastiliya idalqosu idi. Çox vaxt müəyyən məsələlərdə həyat 
yoldaşının işinə qarışır və ona lazımlı məsləhətlər verərək, öz 
hökmünü yeridirdi. Admiral sözsüz ki, onun ağıllı məsləhətlə-
rini qeyd-şərtsiz qəbul edirdi. Bu da İzabellanın ağıllı və 
təkəbbürlü qadın olmasından xəbər verirdi. 
- Araukanların özbaşınalığı və həyasızlığı haqqındakı söz-
söhbətlər artıq buralara gəlib çıxıb və bir çox adamlar öz 
narazılıqlarını gizləmirtlər. - deyə admiral de Neyra başını 
təəssüflə tərpədə-tərpədə təmkinlə dilləndi. - Hamı bizim 
konkistadorların faciəli surətdə məğlub olmalarından bərk 
acıyır. Çünki uzun müddətdir ki, bizim konkistadorlar Yeni 
Dünya sahillərində belə bir məğlubiyyətlə üzləşməmişdi. 
- Don Alvaro, həqiqətən də bizim ekspedisiya faciəli surətdə, 
bir çox zabitlərin özbaşınalığı və səhlənkarlığı ucbatından 
Araukaniyada məğlubiyyətə uğrayıblar. - deyə kapitan Xuan 
ehtiramla dilləndi. - Halbuki biz həmin məğlubiyyyətlə 
üzləşməyə də, bilərdik. Sadəcə olaraq, araukanlar bizim kobud 
səhvimizə görə qələbə bayrağını əldə edə biliblər. 
- Cənab kapitan, həmin müharibədə ispan əsgərinin şərəf və 
ləyaqəti alçaldılıb. - deyə admiral narazı halda Xuan ilə 
                                                     
 
  
                                                                            
                                                    90
razılaşmadığını bildirdi. - Acığını desəm, ispan əsgəri Ameri-
kada bu miqyasda məğlubiyyətə uğramamışdı. Belə bir 
bağışlanılmaz səhvə görə kimsə, əlahəzrət II Filippin qarşısında 
cavab verməli olacaq. 
- Don Alvaro, ekspedisiyanın Araukaniyada faciəli surətdə 
məğlub olmasında mənim azca olsa da, günahım olmayıb. - 
deyə Xuan öz hüquqlarını müdafiə etmək üçün inadla dilləndi. - 
Bu münaribədə hindular təsadüf nəticəsində qələbə əldə ediblər. 
- Cənab kapitan, əlahəzrət II Filippin belə bir qanunu var. - 
deyə İzabella hökmlə başını dik tutaraq dilləndi və üzünü 
Xuana tərəf tutub həmin tərzdə sözünə davam etdi. - Hər hansı 
bir ekspedisiya düşmən tərəfindən məğlubiyyətə uğradılırsa, 
bütün məsuliyyət yalnız ekspedisiya rəisinin üzərinə düşür, 
itkiyə görə ancaq o, cavabdehlik daşıyır. 
- Donya İzabella, sizin sözünüzdə böyük həqiqət var. - deyə 
qoca səyyah ekspedisiya rəisinin müdafiəsinə qalxmağa məcbur 
oldu. - Lakin sizə bildirməliyəm ki, bütün bu faciədə kapitan 
Xuan Odovaldonun zərrə qədər də olsun, günahı yoxdur. Əgər 
o, döyüş əməliyyatları gedən zaman konkistadorların yanında 
olsa idi, sizi əmin edirəm ki, biz araukanlar üzərində qələbə 
qazanacaydıq. Çünki ekspedisiya həddindən artıq çox möhkəm 
şəkildə təşkil edilmişdi. 
Ondan sonra qoca səyyah Araukaniyada gedən müharibə 
haqqında müfəssəl şəkildə izahat verdi. Morelos və Odovaldo 
                                                     
 
  
                                                                            
                                                    91
qardaşlarının bu müharibədə nə qədər taqsirkar olduqları 
içəridəkilərə agah edildi. Təsdiq olundu ki, kapitan Xuan 
müharibə gedən zaman döyüş əməliyyatlarının birində olsun 
belə, iştirak etməmişdi. Sözü üzə şax deməyi xoşlayan İzabella 
artıq başa düşdü ki, iş nə yerdədir. O, üzünü Xuana tərəf tutub 
hüznlə dedi: 
- Cənab kapitan, mən xeyli təəssüflənirəm ki, öz sözlərimlə 
sizin qəlbinizə dəymişəm. Ancaq sizə bildirməliyəm ki, hər 
hansı bir zabit öz səhlənkar hərəkətlərilə kral ekspedisiyasını 
məğlubiyyətə uğradıbsa, həmin adamlar araukanların əlindən 
qurtulandan sonra hökmən məhkəməyə verilməlidir. Onların 
hamısı qanun qarşısında cavab verməli olacaqlar. 
İzabella özünün sərt və tələbkar olduğunu bir daha içəridə-
kilərə nümayiş etdirdi. O, hamını bu işdə radikal addımlar 
atmağa çağırırdı. Baxmayaraq ki, Odovaldo qardaşları Xuanın 
yaxın qohumlarıdır, məğrur qadın bu sözləri söyləməkdən belə 
çəkinmədi. Qoça səyyah söz alaraq ehtiramla dedi: 
- Sizin hamınıza bildirməliyəm ki, kapitan Xuan Meksikada 
hindulara qarşı bir çox ekspedisiyalarda iştirak edib və bütün 
tədbirlərdə isə yalnız qalib çıxıbdır. Mən onu demək istəyirəm 
ki, o, döyüş əməliyyatları başlanan zaman orada olsa idi, artıq 
biz İspaniyaya qalib kimi qayıda bilərdik. Ancaq hələlik 
müharibə başa çatmayıb. Hazırda biz İspaniyadan əlahəzrət II 
Filippin yanında böyük hörməti olan polkovnik Alonso 
                                                     
 
  
                                                                            
                                                    92
Odovaldonu yeni qüvvə ilə gözləyirik. Növbəti ekspedisiyaya o, 
rəhbərlik edəcək. Polkovnik İspaniyanın məğlubedilməz 
sərkərdələrindən biri sayılır. 
- Mən onu yaxından olmasa da, lakin tanıyıram. - deyə 
admiral həmin sərkərdənin adını eşidən kimi həvəslə dilləndi. - 
Elə bir sərkərdəyə nəinki inanmaq, hətta bel də bağlamaq olar. 
Polkovnik Alonso birdəfəlik araukan məsələsini həll edə bilər. 
Artıq mən başa düşdüm ki, araukan məsələsi nə qədər ciddidir. 
Başım dəniz səyahətinə qarışmasa idi, mən də məmnuniyyətlə 
sizin ekspedisiyada iştirak edərdim. Hər bir ispan əsgəri üçün 
həmin müharibədə iştirak etmək böyük şərəf sayılır. Təəssüflər 
olsun ki, mən həmin ekspedisiyada iştirak edə bilməyəcəm. 
Hiss olunurdu ki, admiral de Neyra bu sözləri səmimi 
qəlbdən söyləyir. Həqiqətən də onun başı Sakit okeanın namə-
lum cənub sahillərinin tədqiqi ilə məşqul idi. Hal-hazırda o, 
həmin sahilləri tədqiq etmək üçün güclü ekspedisiya hazırla-
yırdı. Hələlik admiralın ixtiyarında bir gəmi vardı. Birinci 
ekspedisiya uqurlu keçsə də, admiralın dediyi kimi o, 
ekspedisiyanın nəticələri ilə heç də razı deyil. 
- Hər bir adamın maraqlandığı sahə var. - deyə qoca səyyah 
heç kimə nəzər salmadan qeyri-müəyyən tərzdə dilləndi. - Biz 
araukanları cəzalandırmaq üçün Araukaniyaya doğru, oğlum 
Leon mifik ölkə sayılan Eldoradonu tapmaq üçün materikin 
şimalına göndərilən müxtəlif ekspedisiyalarda iştirak edir, don 
                                                     
 
  
                                                                            
                                                    93
Alvaro isə naməlum torpaqları kəşf etmək üçün Sakit okeanın 
cənub hissəsinə ekspedisiyalar təşkil edir. Lakin heç birimiz öz 
məqsədimizə nail ola bilməmişik. Yalnız siz qismən də olsa, öz 
məqsədinizə nail olmusunuz. – deyə Rodriges əli ilə admiralı 
göstərdi. 
Lakin coğrafiyaşünas Bartolomeu öz dostu ilə razılaşmadı. 
O, üzünü admirala tutub ehtiramla dedi: 
- Don Alvaro, siz Sakit okeana səyahət etməklə və orada 
Solomon adalarını kəşf etməklə, tarixin şanlı səhifələrinə 
düşdünüz. Sizin keçdiyiniz şərafətli yol ki var, onu təkrarlamaq 
bir çoxlarına nəsib olmur. Artıq bütün Avropa sizi məşhur dəniz 
səyyahı kimi tanıyır. 
- Mənim etdiyim səyahət camaatı qane edibsə də, lakin 
ümidimi doğrultmayıb. - deyə admiral de Neyra təəssüf hissilə 
dilləndi. - Mən, Sakit okeanda bir torpaq var, onun kəşf edilməsi 
üçün yeni ekspedisiya təşkil edəcəm. Həmin torpaq nəinki məni, 
hətta bütün coğrafiyaşünasları və xəritəşünasları maraqlandırır. 
Səyahət zamanı müsbət nailiyyət əldə olunsa, onda bəzi həll 
olunmayan məsələlərin üstündən birdəfəlik xətt çəkiləcək. 
Admiral Sakit okeana təşkil etdiyi səyahət zamanı Solomon 
və bir çox adaları kəşf etməklə, dünyanın məşhur dəniz 
səyyahları sırasına daxil olubdurr. Həmin səyahətin qısa 
xronikası belədir: 1567-ci ilin noyabrın 19-da Perunun vitse-
kralının qardaşı oğlu Alvaro Mendanya de Neyranın başçılıq 
                                                     
 
  
                                                                            
                                                    94
etdiyi ekspedisiya, Cənub dənizində (Sakit okeanın cənub 
hissəsi) naməlum torpaqlar kəşf etmək üçün, tərkibində 150 
nəfər adam olan iki karavellada Perunun Kalyao limanını tərk 
edərək, qərb istiqamətində yola düşür. Bundan əlavə İspaniya-
nın kralı II Filipp ekspedisiya iştirakçılarına, Sakit okeanda 
naməlum torpaqları tapıb orada xristian dinini yaymağa həvalə 
etmişdir. Həm də bu fikir ekspedisiyada iştirak edən məşhur 
dənizçi və xronist Pedro Sarmiyento de Qamboanın idi. Pedro 
de Qamboa iki ilini Meksikada və Qvatemalada keçirib 1559-cu 
ildə Peruya gəlir və burada 7 il ərzində inklərin tarixini öyrənir. 
Ernan Qalyeqo ekspedisiyanın baş şturmanı təyin edilir. 
Mendanya da Magellan kimi Sakit okeanı, yolda bir adaya belə 
rast gəlmədən keçir. 1568-ci ilin yanvarın 15-də Cənub 
yarımkürəsinin 7-ci paralelində o qədər də böyük olmayan, 
kokos palmaları ilə bitmiş və insan məskənləri salınmış bir 
mərcan adası kəşf edilir. Bu ada Ekvatorial Polineziyaya daxil 
olan Ellis adalarının şimalında yerləşirdi. Lakin sərt küləklərin 
ucbatından adaya yan almaq olmur və Mendanya oradan qərbə 
tərəf öz yolunu davam edir. O, fevralın 1-də atoll və ya rif görür 
(Ontonq-Cava, ya da Rokador), fevralın 7-də isə 8° Cənub 
yarımkürəsində, okeandan zəncir şəklində mərcan riflərlə qa-
bağı kəsilmiş, “böyük torpağa” yaxınlaşır (Santa-İsabel adası). 
Sahildən bir az aralı tropik meşə ilə örtülmüş hündür dağlar 
(1000 m-dən hündür) ucalırdı. Meşənin içərisində tünddərili 
                                                     
 
  
                                                                            
                                                    95
əhali yaşayan kənd görsənir. Mendanya elə zənn edir ki, o 
Cənub materikindəki Ofir ölkəsini kəşf edib. Amma bu 
arxipelaq idi və səyyah onun adını Solomon adaları qoyur. 
Santa-İsabelə ayaq basan ekspedisiya iştirakçıları orada 
böyük olmayan gəmi – briq - tikirlər. Həmin gəmidə Pedro 
Orteqa aprelin 23-də cənub-şərq istiqamətində, Şuazölün şimal-
qərbində yerləşən Moloita və Quadalkanal adlı böyük adaları 
kəşf edir. Mayın axırı-iyunun əvvəli bu dəfə Ernando Enrikes 
başda olmaqla dənizçilər ikinci dəfə Santa-İsabeldən cənub-şərq 
istiqamətində kəşfiyyata yollanır və San-Kristobal adlı yekə bir 
adanı tapırlar.  
Həmin ilin avqustunda adanın döyüşmək qabiliyyətinə malik 
olan sakinləri ilə ispanlar arasında münaqişə baş verir. Vəziyyəti 
belə görən Mendanya adanı tərk etməyi qərara alır. San-
Kristobalı cənubdan keçərək o, şərq istiqaməti ilə birbaşa 
Cənubi Amerika sahillərinə yola düşür. Təbiətin zəhrimar 
küləkləri ilə mübarizə aparan Mendanya məcburiyyət qarşısında 
qalaraq, axırıncı məqamda ekvator xəttini keçib Şimal tropikinə 
üz tutur. Dənizçilərin bir hissəsi yolda həlak olur. Sentyabrın 
17-də gəmilər Marşall adalarını keçir, ondan sonra yalnız 
dekabrın 20-də torpaqla üzləşirlər - atoll Ueyk (19° 18/ ş. En 
dairəsi, 166° 36/ şərq uzun.). 1569-cu ilin yanvar ayında 
ekspedisiya Meksika sahillərinə yan alır. 
                                                     
 
  
                                                                            
                                                    96
İkinci gəmiyə başçılıq edən Pedro Sarmiyento de Qamboa 
səyahət zamanı ekspedisiyanın hesabatını təşkil edir. Yarım 
ildən sonra Peruya qayıdan Mendanya, bəyan edir ki, o əsl Ofir 
ölkəsini kəşf edib. O, hər bir məclisdə qara rəngli adamlar 
haqqında (həqiqətən onlar Solomon adalarında yaşayırdılar) və 
oradakı qızıllar barəsində (hansı ki, orada qızıl yox idi) söhbət 
edirdi. Lakin onun bu söhbətlərinə heç kim inanmırdı. Bir sözlə, 
Solomon adalarında qızıl tapılsaydı Mendanya həmin metalı 
hökmən Peruya gətirərdi. 
Artıq həmin tarixi ekspedisiyanın üstündən 22 il keçirdi və 
onun nəticəsindən heç kim bəhrələnməmişdi. Bu dəfə Alvaro 
Mendanya revanş götürmək istəyirdi və böyük entuziazm ilə 2-
ci ekspedisiyanı yaratmağa çalışırdı. 
- Don Alvaro, sizə bir hadisəni xatırlatmaq istəyirəm. - deyə 
belə söhbətlərdə həmişə fəal olan Bartolomeu canfəşanlıqla 
dilləndi. - Məşhur fələmənk xəritəşünası Abraham Orteliy 1570-
ci ildə tərtib etdiyi Atlasda göstərir ki, Sakit və Hind okeanları-
nın cənub hissəsində nəhəng “Cənub Torpağı” yerləşir. Bu 
ideyanı gələcəkdə başqa fələməng xəritəşünası məhşur Gerqard 
Merkator dəstəkləyir və nəhəng “Cənub Torpağı”nı öz tərtib 
etdiyi Atlasda göstərir. Ancaq iş ondadır ki, heç kim praktik 
cəhətdən həmin torpağın mövcudluğunu sübut etməyib. Siz 
birinci dəfə səyahətə çıxan zaman mən elə bildim ki, həmin 
ekspedisiya Abraham Orteliyin “Cənub Torpağı”nı tapacaq. 
                                                     
 
  
                                                                            
                                                    97
- Sinyor Bartolomeu, elə mən də həmin xəritəni əsas tutaraq 
Sakit okeanın cənub hissəsinə ekspedisiya təşkil etdim. - deyə 
admiral tərəddüd etmədən dilləndi və bir qədər ara verib 
coğrafiyaşünasa qəribə nəzər salaraq, fəhimsizliklə sözünə 
davam etdi. - Sizə bildirməliyəm ki, mən həm Abraham 
Orteliyin, həm də Gerqard Merkatorun tərtib etdikləri xəritələrlə 
tanışam. İş orasındadır ki, Orteliyin 1570-ci ildə tərtib etdiyi 53 
xəritəlik kitab Atlas yox, “Dünya teatrı” adlanırdı. Merkator isə 
hələlik Atlasını buraxmayıb, sadəcə olaraq buraxmağa 
hazırlaşır. Mən biləni onun bu sonuncu işi məxfi sayılırdı. İndi 
isə görürəm ki, siz də onun bu işindən halisınız. 
Coğrafiyaşünasın səhvini tutması bu admiralın çox savadlı 
olmasından xəbər verirdi. Bartolomeu özü başa düşdü ki, o səhv 
edib və səhvini düzəltməkdən ötrü aludəliklə dedi: 
- Üzr istəyirəm sizdən, mən Orteliyin tərtib etdiyi xəritələr 
kitabı ilə Merkatorun tərtib etdiyi kitabı səhv salmışam. 
Həqiqətən də Orteliy 53 xəritədən ibarət olan “Dünya teatrı” 
adlı kitabı tərtib edibdir. Yaxşı, bəs siz hansı səbəbə görə həmin  
torpaq ilə üzləşməmisiniz? 
- Növbəti ekspedisiya zamanı mən həmin missiyanın öhdə-
sindən gələcəm. - deyə admiral başını dik tuqaraq arxayınlıqla 
dilləndi. - Abraham Orteliy mənim növbəti ekspedisiyama 
böyük ümid bəsləyir. Ekspedisiyamın uğurla başa çatması onun 
karyerasına böyük təkan verəcək. Biz “Cənub Torpağı”nı 
                                                     
 
  
                                                                            
                                                    98
tapsaq, bu kəşf onun ad-sanının qalxmasına səbəb olacaq. 
”Cənub Torpağı” kəşf ediləndən sonra həmin torpağın 
konturlarının şəkillərinin ilk sifarişçiləri məhz Orteliy ilə 
Merkatordur. Mən çalışacağam onların sifarişlərini qısa 
müddətə yerinə yetirim. XVI əsr başa çatmamış mən, həmin 
əfsanəvi torpağı tapacağam. 
- Don Alvaro, mənə elə gəlir həmin torpağı tapmaq üçün 
Yeni Qvineya adasından xeyli aşağı düşmək lazımdır - deyə 
qoca səyyah peşəkar bir coğrafiyaşünas kimi admirala bu 
lazımlı məsləhəti verdi. - Çünki həmin ərazi dəniz səyyahları 
tərəfindən tədqiq edilməmiş kimi qalır. Mən, nəvəm Migelə də 
bu haqda xəbərdarlıq etmişəm. 
- Məgər, Migel dəniz səyyahı olmaq istəyir? - deyə admiral 
maraqla soruşdu. 
- Əlbəttə! - deyə Migel tərəddüd etmədən cavab verdi. 
- Bəs, onda o, nəyə görə Araukaniyada yerli hindulara qarşı 
qanlı müharibədə iştirak edir? - deyə admiral yenə də 
maraqlandı və cavabı gözləmədən üzünü Migelə tutaraq tələsik 
halda sözünə davam etdi. - Migel, dəniz səyyahı olmaq istəyən 
adam, gərək əvvəlcə müəyyən bir dəniz səyahətlərində iştirak 
etsin. İstəsən, mən səni öz ekspedisiyama qəbul edə bilərəm. 
Sənin necə peşəkar dənizçi olmağın haqda məndə dürüst 
məlumatlar var. 
                                                     
 
  
                                                                            
                                                    99
- Don Alvaro, mən müharibəni yarımçıq qoyub hər hansısa 
bir səyahətdə iştirak edə bilmərəm. - deyə Migel qürurla 
dilləndi. - İspaniyanın düşmənlərindən biri sayılan araukan-
ları darmadağın edəndən sonra mən dəniz səyahətlərinə 
qoşula bilərəm. 
- Bu əsl ispan idalqosuna xas olan bir cavabdır. - deyə 
İzabella fərəhlə dilləndi. - Migel kimi idalqolar araukanlara 
qarşı müharibədə iştirak edirsə, onda zəfər bayrağının 
Araukaniyanın ürəyinə sancılması labüddür. 
- Tam arxayınlıqla sizin hamınızı əmin edirəm ki, bu 
müharibə azğınlaşmış araukanların sonuncu müharibəsidir. - 
deyə kapitan Xuan qürurla dilləndi. - O torpaqda həlak olmuş 
hər bir konkistadorun qisası vəhşi araukanlardan alınacaq. 
Əlahəzrət II Filipp bizdən yalnız qələbə gözləyir və biz 
İspaniyaya qələbə ilə qayıdacağıq. 
İçəridəkilərin söhbəti elə bu məcərada davam etdi. 
Birdən-birə admiral evinə qayıtmağı qərara aldı. O, bunu 
ertəsi günü işinin çox olması ilə əsaslandırdı. 
 
 
 
 
 
 
                                                     
 
  
                                                                            
                                                    100
         IX fəsil. Kalyaodan gələn şad xəbər 
 
Migel admiralgili evlərinə ötürən zaman şəhərin mərkəzi 
meydanına yollandı. O, bir az şəhəri seyr etmək fikrində idi. 
Lakin meydana təzəcə daxil olmuşdu ki, füsunkar və gözəl 
bir sinyora qabağına çıxan kimi, o, təəccübdən yerindəcə 
donub qaldı. Migel elə bildi ki, qarşısına çıxan qız 
Barselonada qoyub gəldiyi Floridadır. Qız özü Migeli belə 
bir qəribə vəziyyətdə görəndə qorxuya düşdü. Çünki cavan 
zadəgan baxışlarını gənc sinyoranın gözlərindən çəkmirdi. 
Qız, hətta qorxudan bir-iki addım geri çəkilməyə məcbur 
oldu. Migel isə sanki dərin bir yuxuya qərq olmuşdu. 
Elə bu dəmdə kənardan bir zabit Migelin qolundan tutub 
hiddətlə, qıza qarşı nəyə görə belə bir kobud hərəkət etdiyini 
soruşdu. Məhz bundan sonra Migel özünə gəlib əlini sinəsinə 
qoyaraq üzrxahlıqla dedi: 
- Sizdən artıq dərəcədə üzr istəyirəm, qarşımdakı sinyori-
tanı tanış qıza oxşatdım. Onlar bir-birilərinə çox oxşayırlar. 
- Biz belə bəhanələri çox eşitmişik. - deyə zabit Migelin 
üzr istəməsinə heç bir əhəmiyyət vermədən hüznlə dilləndi 
və sərt baxışlarını düz onun üzünə dikərək, həmin tərzdə 
sözünə davam etdi. - Mən nişanlımın yanında olmasaydım 
sözsüz ki, siz ona söz atacaqdınız. 
                                                     
 
  
                                                                            
                                                    101
- Axı, mən sizə dedim ki, mən həmin sinyoritanı başqa bir 
qıza oxşatmışam. - deyə Migel qolunu onun əlindən 
çıxardaraq hiddətlə dilləndi. - Sinyor, heç bir fərziyyə irəli 
yürütmək lazım deyil. Onsuz da mən sinyoritaya qarşı kobud 
hərəkət etməmişəm ki, heç nədən məni hədələyəsiniz. 
- Fakt odur ki, mənim nişanlımın qarşısını kəsmişdiniz. - 
deyə zabit inadkarlıqla dilləndi. - Belə bir nəlayiq hərəkətlər 
heç kimə başucalığı gətirmir. Belə şeylərin üstündə... 
- Xose, ola bilsin, o, həqiqətən də yanılıb. - deyə sinyorita 
həyəcandan özünü saxlaya bilməyib yalvarıcı səslə zabitin 
qarşısını kəsdi. - Gəl buradan çıxıb gedək. 
Qız nişanlısının əlindən tutub buradan uzaqlaşmaq istədi. 
Lakin zabit qızın əlini sıxaraq hüznlə dedi: 
- Mən, yaxınlıqda olmasaydım, Allah bilir, burada nə baş 
verə bilərdi. 
- Mən axı, sizə bildirdim ki, bu anlaşılmazlıqdır - deyə 
Migel özünə bəraət qazanmaq üçün ədəb-ərkanla dilləndi. - 
Mən heç bir hərəkətimlə sinyoritanın xətrinə dəyməmişəm. 
Əgər, nəlayiq hərəkət etmişəmsə, yenə də üzr istəməyə 
hazıram. 
Sonra Migel zabiti daha da inandırmaq üçün boynundakı 
medalyonun qapağını açıb oradakı şəkili onların hər ikisinə 
göstərdi. Təəccübdən zabitin gözləri kəlləsinə çıxdı və onun 
                                                     
 
  
                                                                            
                                                    102
söz deməyə dili tutmadı. Qız da təəccübdən yerindəcə donub 
qaldı və nəzərini şəkildən ayırmaq istəmədi. 
- İnsan-insana necə də oxşayarmış. - deyə zabit şəkilə 
baxa-baxa öz-özünə dilləndi. 
Migel dərhal medalyonun qapağını bağlayıb ciddi halda 
onların ikisinə də dedi: 
- Belə çıxır ki, mən bu şəkil ilə öz günahlarımı yudum? 
Şəkil olmasa idi, bizim aramızda münaqişə yaranacaqdı? 
Məsləhətim odur ki, bütün işlərdə səbirli olasınız. 
Zabit həqiqətən də əlavə söz deməyə tapmırdı. Migel 
üzünü döndərib onlardan ayrıldı. 
Cavan zadəgan onlardan ayrılsa da, qızın çöhrəsi hələ də 
onun gözünün qarşısında canlanırdı. Sanki o, qərib torpaqda 
Florida ilə rastlaşmışdı. Onun ürəyi ayrılıqdan iztirab ağrısı 
çəkməyə başladı. Bir anlıq olsun belə, Migel öz sevgilisini 
görüb bir az ünsiyyətdə olmaq istəyirdi. Sevgilisinin dərdini-
qəmini və çəkdiyi iztirabını bilmək istəyirdi. Floridanın 
Seviliyada günlərini necə keçirməsi, onu həddindən artıq 
maraqlandırırdı. Naməlum sinyorita ilə rastlaşandan sonra o, 
bir anlığa İspaniyaya getmək arzusunda. Həm İspaniya, həm 
də sevgilisi üçün Migelin burnunun ucu göynəyirdi. “- Ah, 
Florida, sən haradasan? Görəsən, sən də mənim kimi ayrılıq 
dərdi keçirirsən?” - deyə o, öz-özünə dönə-dönə bu kəlmələri 
                                                     
 
  
                                                                            
                                                    103
işlətməyə başladı. Onun halı birdən-birə dəyişdi. O, sanki 
havalandı. 
- Bu nə dərddir, mən düşdüm? - deyə Migel əlləri ilə 
başını sıxaraq kövrək halda dilləndi və birbaşa atasının evinə 
yollandı. 
O, istəyirdi ki, yaxın adamları ilə ünsiyyətə qoşulmaqla 
fikrini birtəhər dağıtsın. Yoxsa, dərddən onun bağrı 
çartlayardı. Həmin iztirabı və ağrını yaddan çıxartmaq üçün 
Migel evə çatanda təlim-məşqlərə başladı. Osvaldo ilə 
Sebastyan artıq evin arxasında ox atmaqla məşğul idilər. 
Migel də kamanını əlinə alıb ox atmağa başladı. Fikirli 
olduğundan o, bu sahədə müvəffəqiyyət qazana bilmirdi. 
Halbuki Migel bu sahədə, dalm dostlarından ustalıqla 
fərqlənirdi. Cəngavərlər o dəqiqə başa düşdülər ki, onun 
başına nə isə qeyri-adi bir hadisə gəlib. Onlar nə qədər 
çalışsalar da dostlarının dərdini öyrənə bilmədilər. Migel 
bunu onunla izah etdi ki, səhər tezdən müəmmalı səbəblər-
dən o, baş ağrısına tutulub. Migel gördü ki, o, hədəfi ox ilə 
vura bilmir, müvəqqəti olaraq bu məşğələni dayandırdı. 
Migel dostlarından yenicə ayrılmışdı ki, qapının ağzında 
qardaşı Pedro ilə rastlaşdı. Kalyao şəhərindən gələn gələcək 
şturman yenicə bu həyətə ayaq basmışdı. Hər iki qardaş 
görüşəndən sonra qohumları ilə görüşməyə evə getdilər. 
                                                     
 
  
                                                                            
                                                    104
Seviliya oğlunun gəlişini görüb sevincindən coşdu. O, 
Pedronun gəlişinə çox şad idi. 
Onlar hamısı qoca səyyahla, coğrafiyaşünasın olduqları 
istirahət zalına getdilər. Pedronun dediyinə görə o, iki 
günlüyə Limaya gəlib. O, həmişə bura gələndə anası ilə 
doyunca söhbət edəndən sonra admiral de Neyragilə gedirdi. 
Gələcək şturmanın fikrincə, admiral ilə müəyyən səyahətlər 
barəsində müzakirələr aparmaq hər şeydən maraqlı idi.  
Elə qoca səyyahın özündə də səyahətlərə dair çox maraqlı 
məlumatlar vardı. Bundan əlavə bu evə Bartolomeu Salvat-
yero kimi tanınmış coğrafiyaşünas təşrif buyurmuşdu. 
- Pedro, hal-hazırda sən şturman məktəbində nə ilə 
məşğulsan? - deyə onun həyatı ilə dərindən maraqlanan 
Migel qardaşına diqqətli nəzər salaraq müəmmalı tərzdə 
dilləndi. 
- Tapşırılan işlər həddindən artıq çoxdur.- deyə Pedro 
tərəddüd etmədən sadə halda dilləndi. - Ən əsası odur ki, 
Cənubi Amerikanın bütün qərb sahilini əhatə edən isti və 
soyuq cərəyanların, güclü küləklərin, qabarma və çəkilmələ-
rin tədqiqi ilə məşğul oluruq. Təcrübəli, bacarıqlı və mahir 
dənizçi yetişdirmək üçün, tez-tez bizi küləkli havada açıq 
okeana çıxarırlar. Biz pis havada ustalığımızı nümayiş 
etdirməliyik. 
                                                     
 
  
                                                                            
                                                    105
- Bu ki, yaxşıdır! - deyə coğrafiyaşünas fərəhlə dilləndi. - 
Deməli, Yeni Dünya sahillərində dənizçilik məktəbi Avropa 
məktəbləri səviyyəsində inkişaf edir. 
- Eşitdiyimə görə, həmin məktəbin çox gözəl yetirmələri 
var? - deyə qoca səyyah başını təqdiredici tərzdə tərpədərək 
həvəslə dilləndi. - Açığını desəm, bu otuz il müddətində 
Amerika qitəsi bütün sahələr üzrə sürətlə inkişaf edib. Bu cür 
nəticə ilə hər bir ispan övladı fəxr etməlidir. İspaniyanın və 
əzəmətli kralımızın qüdrəti bütün dünyaya yayılıbdır. Xüsu-
sən də bizə həddindən artıq çox peşəkar dənizçilər lazımdır. 
Onlar Sakit okeanın bütün akvatoriyasını tədqiq etməlidirlər. 
Bütün kəşf ediləcək ərazilər İspaniya taxt-tacına birləşdiril-
məlidir. 
- Elə bizim hamımız Sakit okeanın naməlum sahələrinin 
tədqiqi ilə məşqul olacayıq. - deyə Pedro babasına diqqətlə 
qulaq asandan sonra ehtiramla dilləndi. - Dəniz səyyahı 
Alvaro Mendanya mənə söz verib ki, özünün növbəti 
ekspedisiyasında mənə şturman vəzifələrinin birini verəcək. 
Mən də babam kimi cavan yaşında nəhəng bir ekspedisiyanın 
iştirakçısı olacam. Lakin həmin müddətə qədər öz peşəmə 
ustalıqla yiyələnməliyəm. Ekspedisiya zamanı mən admiralın 
etimadını doğrultmalıyam. Sizə bildirmək istəyirəm ki, o, 
mənə bir dənizçi kimi böyük ümid bəsləyir. Guya ki, 
                                                     
 
  
                                                                            
                                                    106
gələcəkdə mən dünyanın məşhur dəniz səyyahlarından biri 
olacam. 
Pedronun özü haqda bu cür təsəvvür yaratması çoxları 
üçün gözlənilməz idi. Bu ondan xəbər verir ki, o, hardasa 
şöhrətpərəst və şərəf dalıycan gedən adamdır. Ancaq o, 
sadəcə olaraq, burada admiralın fikrini bəyan etmişdi. Qoca 
səyyah bütün bunların heç birisinə əhəmiyyət verməyərək 
müəmmalı tərzdə dedi: 
- Pedro, sənin əsas arzun və məqsədin varsa, həmin amal 
uğrunda da mübarizə apar. Dəniz səyyahı olmaq ən çətin və 
mürəkkəb peşələrdən biri sayılır. Sənə tövsiyyəm odur ki, 
tutduğun istiqamətlə də get. Amma çalış heç vaxt, heç 
kimdən asılı olma və hər hansısa bir ekspedisiyada ikinci 
şəxs rolunu oynama. Çünki sən heç vaxt öz ideyalarını 
həyata keçirə bilməyəcəksən. 
Heç kim də başa düşməsə, artıq Migel qoca səyyahın nə 
dediyini anladı. O, bir neçə ekspedisiyalarda iştirak etmiş və 
heç vaxt öz vəzifəsini icra etməmişdi. Danışığından belə 
çıxdı ki, onun ciddi bir ideyası var və o, həmin ideyanı 
həyata keçirə bilməyib. Daha doğrusu, həmin ideyanı həyata 
keçirmək üçün onun imkanı olmayıb. Qoca səyyahın 
gözlərindən oxumaq olar ki, o, öz məqsədinə nəvələrinin 
köməyi ilə nail olmaq istəyir. Pedroya nisbətən Migel 
babasının xasiyyətinə yaxşı bələd idi və onun ürəyini yalnız 
                                                     
 
  
                                                                            
                                                    107
böyük nəvəsi oxuya bilirdi. Məhz buna görə da Migel özü 
qardaşının yerinə cavab verməyi qərara aldı. O, üzünü 
babasına tərəf tutub üzrxahlıqla dedi: 
- Baba, Pedro hələ çox cavandır və vaxt gələcək istədiyi 
hər bir şeyə nail olacaq. O, hələ şturman məktəbini başa 
çatdırmalıdır. Ondan sonra praktik təcrübə toplamaq üçün bir 
neçə ekspedisiyada iştirak etməlidir. Məhz ondan sonra 
Pedro müstəqil şəkildə Dünya okeanının hər hansı bir 
hissəsinə ekspedisiya təşkil edə bilər. Elə vaxt gələr, mən də 
onunla səyahətdə iştirak edərəm. 
- Migel, düz deyir, tam təcrübə toplamaq üçün mən hələ 
bir neçə ekspedisiyada iştirak etməliyəm. - deyə Pedro 
həvəsə gələrək təqdiredici tərzdə dilləndi. - Nəinki dəniz 
səyahətlərində, hətta tədqiqatlarda da iştirak etməliyəm. 
Məktəbi başa vuran kimi ilk növbədə Alvaro Mendanyanın 
Sakit okeana nəzərdə tutulan ekspedisiyada, sonra isə 
Antonio Berrio-i-Orunyanın ekspedisiyasında And daqlarının 
şimal-şərq hissəsində qızıl yataqları ilə zəngin olan Eldorado 
ölkəsinin axtarılmasında iştirak edəcəyəm. Beş-altı il 
müddətində mən intensiv surətdə müxtəlif ekspedisiyaların 
tərkibində tədqiqat işləri ilə məşqul olacam. Bir sözlə, mən 
bir neçə tarixi hadisələrdə yaxından iştirak etmək istəyirəm. 
Rodriges baba, mən nəslimizdə olan adət-ənənələri davam 
                                                     
 
  
                                                                            
                                                    108
etdirəcəm. Biz üç qardaşıq, hər üçümüz də sizin yolunuzu 
davam etdirəcəyik. 
- Pedro, mənim fikrimcə, sən dəniz səyahətlərində iştirak 
etsən daha yaxşı olar. - deyə qoca səyyah yenə də nəvəsinə 
öyüd-nəsihət verməyə başladı. - Onsuz da sənin atan 
Eldoradonu axtaran bir neçə ekspedisiyalarda iştirak etmiş və 
hələ də öz istədiyinə nail ola bilməmişdi. Mənə elə gəlir ki, 
bu məsələyə ciddi yanaşmalısan. Vaxt gələcək mənim oğlum 
bu tədbirdən əl çəkəcək. Çünki Eldoradonu axtarıb tapmaq 
qeyri-mümkün iş sayılır. 
- Mənə elə gəlir ki, siz bu məsələyə pessimistcəsinə 
yanaşırsınız - deyə Pedro özündə cəsarət tapıb qətiyyətlə 
dilləndi və üzünü babasından ayırmayaraq bir balaca yumşaq 
tərzdə sözünə davam etdi - Eldoradonun axtarılmasında ən 
təcrübəli və bacarıqlı konkistadorlar məşğuldur. Son zamanlar 
axtarışda iştirak edən bir neçə nəhəng ekspedisiya həmin 
ərazilərdə fəaliyyət göstərir. Hamı çalışır ki, XVII əsr başlama-
mış Eldoradonu tapıb İspaniyanın taxt-tacına birləşdirsinlər. 
Atamın Eldoradonun tapılmasına inamı olmasa idi, o, çoxdan 
Limaya qayıdıb başqa işlə məşğul olardı. Yaşımın cavan 
olmasına baxmayaraq, mən deyə bilərəm Eldorado kimin 
tərəfindən kəşf ediləcək. Eldoradonun tapılmasında Antonio 
Berrio-i-Orunyanın böyük bir şansı var. 
                                                     
 
  
                                                                            
                                                    109
- Təki Eldorado tezliklə tapılıb bizim krallığın mülkünə daxil 
edilsin. - deyə qoca səyyah istehza ilə dilləndi və bir az tərəddüd 
edəndən sonra təmkinlə sözünə davam etdi. - Ancaq onu 
deməliyəm ki, son illər İspaniyada Eldoradoya olan maraq xeyli 
dərəcədə soyuyub. Orada demək olar ki, Eldoradonun tapılma-
sına artıq inanmırlar. 
- Mən yenə də sizinlə razılaşmadığımı bildirsəm, hamı 
deyəcək ki, guya mən inadkarlıq edirəm - deyə Pedro sıxıla-
sıxıla qeyri-müəyyən tərzdə dilləndi. - Mən Kalyaoda olanda 
orada belə bir xəbər eşitmişdim ki, Kitu Audiensiyasının 
paytaxtı olan Kito şəhərinə İsşaniyadan hansısa polkovnikin 
başcılığı altında iri bir qüvvə gəlib. Sual verilə bilər ki, “nə 
olsun gəlib?” İş ondadır ki, həmin qüvvə Antonio Berrionun 
ekspedisiyyası ilə birləşib bilavasitə Eldoradonun axtarılmasın-
da iştirak edəcək. Əgər bu belədirsə, deməli İspaniyada 
Eldorado məsələsinə ciddi yanaşanlar var. 
- Bu məlumatı aydınlaşdırmamış mən heç bir mülahizə 
yürüdə bilmərəm. - deyə qoca səyyah şübhə ilə dilləndi. - Əgər, 
bu faktdırsa, onu deyə bilərəm ki, həmin polkovnikin Eldorado 
haqqında lazımi qədər olan anlayışı yoxdur. O, bu məsələ ilə 
ciddi tanış olandan sonra, ola bilsin ki, tuqduğu fikirdən əl 
çəksin. Hələ dəqiq demək olmaz ki, həmin qüvvə Yeni Dünya 
sahillərinə hansı məqsədlə gəlib. Bir sözlə, hadisələrin sonrakı 
gedişatını izləmək lazımdır. 
                                                     
 
  
                                                                            
                                                    110
Pedronun verdiyi axırıncı xəbər həmin dəqiqə Migelin 
marağına səbəb oldu və o, bu xəbər üzərində düşünməyə 
başladı: Kim nə bilir, bəlkə adı bəlli olmayan polkovnik Alonso 
Odovaldodur? Axı, necə olsa da o, bir il müddətinə iri bir dəstə 
ilə Yeni Dünya sahillərinə gəlməli idi. Onun dediyinə görə o, 
oktyabr-noyabr aylarında Kitoya yox, Çili sahillərində olacaqdı. 
Deməli, Kitoya təşrif buyuran dəstə polkovnik Odovaldonun 
dəstəsi olmaya da bilərdi. Bundan əlavə Barselonadan onların 
köməyinə hər hansısa bir qüvvə gəlsə idi, kapitan Xuana dərhal 
bu haqda məlumat veriləcəkdi.  
Migel bu haqda marağını gizlədə bilməyib qardaşından 
soruşdu: 
- Pedro, hər şey qalsın bir kənara, deyə bilərsənmi bu dəqiq 
məlumatdır, yoxsa boş şaiyədir? Adətən limanda belə söz-
söhbətlər çox olur. 
- Bu lap dəqiq məlumatdır. - deyə Pedro tərəddüd etmədən 
təqdiredici tərzdə dilləndi və qardaşını tam əmin etmək üçün 
aludəliklə sözünə davam etdi. - Bilirsən Migel, limanda uşaqdan 
tutmuş böyüyə kimi hamı Eldorado ilə ciddi maraqlanır. Kito 
Peru vitse-krallığının şəhəri olduğuna görə orada baş verən 
bütün vacib proseslər və şəhərdə cəmləşən bütün quvvələr 
hamının marağına səbəb olur.  Hazırda oradan gələn xəbərə 
şübhə etməyə bilərsən. 
                                                     
 
  
                                                                            
                                                    111
Artıq mənə aydındır. - deyə Migel təqdiredici tərzdə dilləndi. 
- Bəs, həmin polkovnikin adını təxmini də olsa, yadda saxlaya 
bilmədin? İnanırsan, bu bizə hava-su kimi lazımdır. 
- Mən səni əmin edə bilərəm ki, ümumiyyətlə həmin zabitin 
adı çəkilməyib. - deyə Pedro bir az tərəddüd edəndən sonra 
aludəliklə dilləndi. - Çünki İspaniyadan gələnlər yenicə Kitoya 
qədəm qoyublar. 
Artıq qoca səyyah da başa düşdü ki, söhbət hansı 
polkovnikdən gedir. O, da belə bir qənaətə gəldi ki, işdir, 
həmin polkovnik Barselonalı Alonso Odovaldodursa, onda o, 
hökmən öz gəlişi barəsində qardaşına xəbər verərdi. Lakin 
Pedro açıqca bildirdi ki, İspaniyadan gələnlər yenicə Kitoya 
qədəm qoyublar. Ola bilsin ki, bundan sonra o, gəlişi barə-
sində buradakılara xəbər verər. Qoca səyyah da inana bilmir-
di ki, polkovnik Alonso belə tezliklə Amerikaya gəlsin. 
Rodriges səbirsizliklə dedi: 
- Pedro, bu məlumatı dəqiqləşdirmək üçün kimlərə 
müraciət etməliyik. Biz də İspaniyadan bir polkovniki iri bir 
dəstə ilə gözləyirik. 
- Necə deyim sizə? - deyə Pedro öz-özünə fikirləşməyə 
başladı və bir azdan qənaətə gələrək təşəxxüslə sözünə 
davam etdi. - Əgər, mən gedənə kimi siz burada heç bir 
məlumat ala bilməsəniz, onda bir nəfər mənimlə Kalyaoya 
                                                     
 
  
                                                                            
                                                    112
getsin. Quayakildən gələn gəmilərin kapitanlarında bu haqda 
dəqiq məlumatlar olur. 
- Migel, sən bu haqda kapitan Xuana xəbər ver, - qoca 
səyyah nəvəsinə bu tapşırığı verdi. - qoy o, bu işlə məşğul 
olsun. Kim bilir, bəlkə Kitoya gələn polkovnik Alonso 
Odovaldodur. 
Migel elə də etdi. Bu haqda o, kapitana xəbər verdi. Bu 
məlumat onu həddindən artıq maraqlandırdı. Xuan artıq vaxt 
itirməmək üçün Pedronun getməyini gözləmədi. O, atına 
minib iki cəngavərin (Osvaldo ilə Sebastyan kapitanın 
təhtükəsizliyini təmin etmək üçün Limanı tərk etdilər) 
müşaiyəti ilə Kalyaoya yollandı. Kapitan həm bu xəbəri 
dəqiqləşdirməyi, həm də ekspedisiyanın gəmilərinin limanda 
necə vəziyyətdə olduğunu bilmək istəyirdi. Necə olsa da 
ekspedisiyanın müəyyən bir hissəsi Kalyaoda yerləşirdi. 
“Destino”nun təmirinin necə getdiyi bütün komandanlığı 
maraqlandırırdı. 
Əgər, polkovnik Alonso öz qüvvəsi ilə Amerika sahillə-
rinə gəlibsə, deməli tezliklə Araukaniyada yerli hindulara 
qarşı döyüş əmliyyatları bərpa ediləcək. Bu dəfəki müharibə 
çox amansızcasına gedəcək. 
Qoca səyyan polkovnikin Kitoda peyda olmasına şübhə 
ilə yanaşırdı. Pedronun dediyinə görə həmin polkovnik öz 
qüvvəsilə Antonio Berrionun başçılıq etdiyi ekspedisiyasında 
                                                     
 
  
                                                                            
                                                    113
Eldoradonun axtarılması ilə məşğul olacaq. Sözsüz ki, 
həmyerlilərinin köməyinə gələn polkovnik Alonso belə bir 
qəribə qərar çıxarmazdı. Lakin buna baxmayaraq bu 
məlumatı dəqiqləşdirmək lazım idi. 
  
 
  
    X fəsil. Kapitan Xuanın Kalyaoya getməsi  
 
Qısa müddət ərzində bu xəbər bütün ekspedisiya iştirak-
çıları arasında ildırım sürətilə yayıldı. Konkistadorların 
daxilində böyük ümid hissi yarandı. Alonsonun adını eşidən 
kimi hamıda canlanma, ruh yüksəkliyi hiss olundu. Deməli, 
araukanlar törətdikləri vəhşiliklərə görə tezliklə konkistador-
lar tərəfindən cəzalarına catacaqlar. Qisas almağa böyük 
imkan yaranırdı. Amma qoca səyyah başqalarına nisbətən 
bütün bu məsələyə başqa cür yanaşırdı. O, əmin idi ki, 
polkovnik Alonso Limaya gəlsə belə, tezliklə araukanlara 
qarşı döyüş əməliyyatları bərpa edilməyəcək. Çünki onların 
silahdaşlarının əlli altı nəfəri düşmənin əlində əsir idi. Onlar 
azad edilməsə, heç vaxt döyüş əməliyyatları bərpa edilə 
bilməz. Aborigenlərin ultimatumuna əsasən, Araukaniyada 
əli silahlı konkistador görünən kimi onlar əsir alınmış 
                                                     
 
  
                                                                            
                                                    114
ispanların hamısını edam edəcəklər. Deməli, ilk növbədə 
əsirlərin azad olunması haqqında fikirləşmək lazım idi. 
Xoşbəxtlikdən leytenant Vasko həmin günü Limaya gəl-
miş və görüşmək üçün qoca səyyahın otağına getdi. Elə qoca 
səyyah da leytenantla görüşmək arzusunda idi. 
- Sinyor Rodriges, eşitdiyimə görə polkovnik Alonso Kitu 
Audiensiyasına gəlib. - deyə Vasko salamlaşandan sonra 
ehtiramla dilləndi. - Bu məlumatın nə dərəcədə düzgün 
olmasını sizdən xəbər almaq istəyirdim. 
- Hələ bu dəqiqləşdirilmiş məlumat deyil - deyə qoca 
səyyah qeyri-müəyyən tərzdə dilləndi. - Deyilənə görə hansı-
sa bir polkovnik böyük qüvvə ilə İspaniyadan gəlib. Mənə 
elə gəlir, həmin zabit Alonso Odovaldo deyil. Çünki o, olsa 
idi, Amerika sahillərinə gələn kimi öz gəlişi barəsində bizi 
xəbərdar edərdi. Hələlik bu məlumatı dəqiqləşdirmək üçün 
kapitan Xuan Kalyaoya yollanıb. 
- Birdən təsdiq olunsa ki, həmin zabit Alonso Odovaldo-
dur, onda bizim sonrakı fəaliyyətimiz necə olacaq? - deyə 
Vasko qoca səyyaha sualedici nəzər salaraq müəmmalı 
tərzdə dilləndi. 
- Siz nəyi nəzərdə tutursunuz? - deyə qoca səyyah 
fəhimsizliklə dilləndi. - Mən nəsə sizi başa düşmədim? 
- Sözsüz ki, söhbət Araukaniyada başlanan müharibədən 
gedə bilər. - deyə Vasko ehtiramla cavab verdi. - İlk növbədə 
                                                     
 
  
                                                                            
                                                    115
araukanların əlində olan əsirlərimiz barəsində fikirləşmək 
lazımdır. 
- Mən bunu çox yaxşı başa düşürəm. 
- Biz onları araukanların qoyduğu şərt ilə azad edə 
bilmərik. Çünki onların şərti bir növ bizə qarşı ultimatum 
xarakteri daşıyır. 
Bu zaman qoca səyyahın yadına İzabella Barretonun 
sözləri düşdü. Qadın olsa da, onun sözlərində həqiqət vardı. 
İspan əsgərinin şərəf və ləyaqətini alçaltmış hər bir adam 
yalnız mühakimə olunmalıdır. Döyüşdə qorxaqlıq göstərmiş 
hər bir əsgər öz ölkəsinin qüdrətinə zərbə endirmiş olur. 
Həmin adamların bu işıqlı dünyada yaşamağa mənəvi haqları 
yoxdur. Mərd və məğrur qadının sözlərinə əhəmiyyət verən-
də onda birbaşa Araukaniyaya, əsir düşmüş soydaşlarının 
aqibətinə heç bir əhəmiyyət vermədən hücuma keçmək 
lazımdır. Lakin bu faciənin baş verməsinə imkan yaratmaq 
lazım deyildi. İlk növbədə əsirlərin azad olunması barəsində 
çıxış yolu tapmaq lazım idi. Qoca səyyah xeyli fikirləşəndən 
sonra səbrlə dedi: 
Sözsüz ki, biz onları araukanların qoyduğu şərt ilə azad 
edə bilmərik. Başqa variant üzərində fikirləşmək lazımdır. 
- Sinyor Rodriges, axı biz çıxılmaz bir vəziyyətə düşmü-
şük? - deyə Vasko qoca səyyahın sözünü kəsərək həyəcanlı 
halda dilləndi. 
                                                     
 
  
                                                                            
                                                    116
- Hər bir çətin vəziyyətdən çıxış yolu axtarıb tapmaq 
mümkündür. - deyə səyyah qətiyyətlə dilləndi - Mənə elə 
gəlir, biz itki vermədən əsirləri azad edə bilərik. 
- Hansı yolla? - deyə Vasko nəzərlərini həmsöhbətinin 
üzərinə yönəldərək müəmmalı tərzdə soruşdu. 
- Bu haqda mən susmağı üstün tuturam - deyə səyyah 
həmsöhbətinə nəzər salmadan təmkinlə dilləndi. - Bütün 
variantlar polkovnik Alonsonun iştirakı ilə müzakirə oluna-
caq. Lakin sizi əmin edirəm ki, biz əsirlərin azad olunmasına 
müvəffəq olacayıq. 
Hörmət əlaməti olaraq Vasko bir daha qoca səyyahla söz 
güləşdirmədi. Çünki o, həmin adamın ağıllı və uzaqgörən 
olduqunu çox yaxşı bilirdi. Qoca səyyah necə deyirdisə, elə 
də olmalı idi. 
“Vanquardia” gəmisinin kapitanı Filipp Odovaldo da guya 
böyük qardaşının Amerika sahillərində peyda olması ilə 
əlaqədar qoca səyyah ilə söz mübadiləsi apardı. Cavab isə bir 
idi; bu haqda Kalyaoya yola düşən kapitan Xuandan dəqiq 
məlumat gözləmək lazımdır. Pedro artıq başa düşmüşdü ki, 
Kalyaodan gətirdiyi qarışıq məlumat nə dərəcədə qiymət-
lidir. Bu məlumatın Limada müvəqqəti məskən salan bütün 
ekspedisiya iştirakçılarının necə marağına səbəb olması göz 
qabaqında idi. İndi hamı Xuanın yolunu səbirsizliklə 
gözləyirdi. Çünki onun gəlişi bütün ekspedisiyanın fəaliyyətə 
                                                     
 
  
                                                                            
                                                    117
başlanması demək idi. Hamı Araukaniyaya getmək gününü 
səbirsizliklə gözləyirdi. Lakin bunun üçün ilk növbədə 
ekspedisiya iştirakçılarının sayını artırmaq lazım idi. Düzdür, 
kapitan Murilyo bu sahədə artıq bəzi irəliləyişlər əldə 
etmişdi. O, bilavasitə ekspedisiyanın sıralarına yeni könüllü-
lərin cəlb edilməsilə məşğul idi. Könüllülərin fiziki 
hazırlığına, yüksək döyüş qabiliyyətinə malik olmasına 
böyük əhəmiyyət verilirdi. Lakin elə adamları ekspedisiyaya 
cəlb etmək çox mürəkkəb bir iş idi. Çünki bir çoxları 
ümumiyyətlə, Araukaniya barəsində heç bir şey eşitməmiş-
dilər. Razı olmaq istəməyənlər isə Araukaniyaya nisbətən 
Eldoradonu və ya Eldorado tipli ölkəni seçirdilər. Düzdür, 
elələri də vardı ki, böyük imtiyazlar daxilində öz şərtlərini 
qəbul etdirərək, ekspedisiyanın tərkibinə daxil olurdu. Lakin 
həmin adamlar ilk növbədə sınaq imtahanlarından müvəffə-
qiyyətlə çıxmalı idilər. Bundan əlavə həmin döyüşçülər ya 
mahir atıcı, ya da döyüş əməliyyatlarında yüksək qəhrə-
manlıq göstərmiş süvari olmalıydılar. 
Bir sözlə, yeni ekspedisiyanın sayını artırmaq həddindən 
artıq çətin idi. 
Bu işlə əlaqədar Peru vitse-krallığında yüksək vəzifədə 
işləyənlərin əksəriyyəti ekspedisiyanın rəhbərliyinə öz 
köməkliyini göstərirdi. Sözsüz ki, hamı araukanların məğlub 
olmasına və Araukaniyanın fəth edilməsinə böyük maraq 
                                                     
 
  
                                                                            
                                                    118
göstərirdi. Çünki söhbət İspaniyanın qüdrətindən, şərəf və 
ləyaqətindən gedirdi. İspan əsgəri və silahı, araukanların 
inadlı müqavimətinə birdəfəlik son qoymalı idi. 
Pedro Limanı tərk edən günü kapitan Xuan Kalyaodan 
qayıtdı. Ekspedisiyanın bütün zabitləri (əlbəttə Limada olan-
lardan söhbət gedir) rəisin gəlişini xəbər alan kimi qoca 
səyyahın əyləşdiyi qonaq zalına toplaşdılar. Kapitanın 
üzündəki ifadədən o dəqiqə müəyyən etmək olurdı ki, o, bu 
səfərindən heç də razı deyil. Kim bilir, bəlkə Xuan Kalyaoda 
öz istədiyinə nail ola bilməyib? İlkin sorğu-sualdan sonra o 
dedi: 
- Kalyaoda mən şəhərin bir çox nüfuzlu şəxsləri ilə 
görüşdüm və demək olar ki, özüm üçün tam məlumat əldə 
edə bilmədim. Daha doğrusu, heç kimdə bu haqda dəqiq 
məlumat yoxdur. 
- Deməli, polkovnik Alonsonun gəlişi yanlış imiş. - deyə 
kapitan Murilyo səbirsizliklə dilləndi. 
- Xeyr, mən elə demədim - deyə Xuan öz etirazını 
qətiyyətlə bildirdi və üzünü kapitan Murilyoya tərəf tutub öz 
sözünün mahiyyətini açıqlamaq üçün aludəliklə sözünə 
davam etdi. - Bir çox mötəbər və vəzifəli adamlarla ünsiyyət-
də olduğuma baxmayaraq, yalnız bir nəfər, o da ki, Kalyao 
limanının rəisi mənə ürəkaçan məlumat verdi. Onun dediyinə 
görə, Kitoda cəmləşən qüvvə İspaniyanın Kataloniya 
                                                     
 
  
                                                                            
                                                    119
hersoqluğundan gəlib. Həmin qüvvənin başında Kataloniya-
nın ən tanınmış zabitlərindən biri durur. 
- Əlbəttə ki, həmin zabitin rütbəsi polkovnikdir. - deyə 
leytenant Vasko rişxəndlə dilləndi. 
- Elədir ki, var. - deyə Xuan təqdiredici tərzdə dilləndi. - 
Ancaq sizə bildirməliyəm ki, həmin qüvvə məhz Eldorado-
nun axtarılmasında iştirak etmək üçün Kitoda cəmləşib. 
Deməli, həmin polkovnik mənim qardaşım ola bilməz. 
- Ruhdan düşmək lazım deyil. - deyə qoca səyyah bu 
sarsıdıcı xəbərə heç bir əhəmiyyət vermədən soyuqqanlıqla 
dilləndi. - Kataloniyanı tərk edən zaman yaxın gələcəkdə 
Amerika sahillərinə yola düşmək üçün bizdən başqa bir 
qüvvə yox idi. Bir il müddətinə isə yalnız polkovnik Alonso 
böyük bir qüvvə ilə Kataloniyanı tərk etməli idi. Deməli, 
güman etmək olar ki, Kitodakı qüvvə məhz polkovnik 
Alonsonun başcılıq etdiyi qüvvədir. 
Şübhə yox ki, Kito şəhərində cəmləşən yeni qüvvə 
polkovnik Alonso Odovaldonun başçılıq etdiyi ekspedisiya 
idi. Lakin həmin ekspedisiya Kito şəhərinə necə gedib 
çıxmışdır? Polkovnik Alonso öz dəstəsi ilə Yeni Əndəlüsün 
(indiki Kolumbiyanın sahil zolağı) şimal sahilində yerləşən 
Kartahena, Barrankilya, Santa-Marta və yaxud Marakaybo 
limanına gəlmiş və oradan piyada yol ilə Boqotaya getmiş, 
Boqotadan isə Kitoya yollanmışdır. Bütün bunları aydınlaş-
                                                     
 
  
                                                                            
                                                    120
dırmaq üçün hökmən Limadan Kitoya nümayəndə göndər-
mək lazım idi.  
Bu dəfə də Kapitan Xuan Kitoya yollanmağı qərara aldı. 
Arbalyotçular dəstəsinin komandiri Alonso Murilyo müvəq-
qəti olaraq, Limada yerləşən ekspedisiyanın rəisi təyin edilir. 
Ekspedisiyanı başlı-başına buraxmaq olmazdı. Lima ilə Kito 
şəhərləri bir-birilərindən həddindən artıq aralı yerləşirdi. Ola 
bilər ki, kapitan Xuanın Limaya qayıdışı bir ay uzanar. Bir 
ayın içərisində isə çox hadisələr baş verə bilərdi. Ancaq 
kapitan Xuan bu uzaq səfərə tək çıxa bilməzdi. Məhz buna 
görə də ilk növbədə Migel, Sebastyan və Osvaldo ekspedi-
siya rəisini bu uzaq səfərdə müşaiyət etməyi qərara aldılar. 
Necə ki, kapitan Xuana, eləcə də Migelə Kitoya getmək 
hava-su kimi lazım idi. İş orasındadır ki, Migelin atası 
kapitan Leon hal-hazırda Kito şəhərində olmalı idi. Ona görə 
ki, onun atası Antonio Berrio-i-Orunyanın ekspedisiyasında 
iştirak etmək üçün Kitoya yollanmışdır. Kapitan Leon bu ilin 
fevral ayından Kitoya yollanmış və dəqiq bilinmirdi o, bu 
ilin sonuna qədər Antonio Berrio-i-Orunyanın, mifik Eldora-
donun axtarılması üçün nəzərdə tuqulan ekspedsiyasında 
iştirak edəcək, ya yox?  
Migelin fikrincə, onun atası çox güman ki, Kitoda ola 
bilərdi. Çünki o, artıq ekspedisiyanın tərkibində yola düşsə 
idi, hökmən həyat yoldaşına məktub göndərərdi. Deməli, 
                                                     
 
  
                                                                            
                                                    121
həm Migel, həm də kapitan Xuan Kitoya getməkdə eyni 
məqsəd güdürdülər. Coğrafiyaşünas Bartolomey kapitan 
Xuan vacib bir məsələdən ötrü Kitoya yollanmasını eşidən-
də, elə həmin an o, rəisdən xahiş edir ki, həmin ərazilər 
haqqında anlayışını və biliyini genişləndirmək üçün, onu da 
özü ilə həmin şəhərə aparsın. O, həmin ərazilərdə, imkan 
dairəsində tədqiqatlar aparmaq istəyirdi. Kapitan Xuan yolda 
özünə artıq yük etməsin deyə, alimin bu təklifini qətiyyətlə 
rədd edir. Lakin bu məsələyə qoca səyyah qarışandan sonra 
o, coğrafiyaşünası özü ilə uzaq səfərə aparmağa məcbur olur. 
İndi qalırdı bir məsələni də həll etmək. Kitoya hansı yol ilə 
getmək; birbaşa quru yol ilə, yoxsa yarı okean, yarı quru yol 
ilə? Quru yol ilə getməyin heç bir perspektivi yox idi. Gedən 
adam həddindən artıq bərk yorulur, bundan əlavə Kitoya 
catmaq üçün xeyli vaxt tələb olunur. 
Kapitan Xuan artıq vaxt itirməsin deyə, Kalyaodan gəmi 
ilə Quayakil limanına getməyi qərara aldı. Quayakildən isə 
Kitoya kimi yol getmək heç də çox vaxt tələb etmirdi. Lakin 
Limadan Kitoya qədər yol uzun olduğundan səfərə xeyli pul 
xərclənməli idi. Kapitana isə ekspedisiyanı saxlamaq üçün 
hələ xeyli miqdarda pul lazım idi. 
Öz uzaqgörənliyi ilə həmişə hamıdan fərqlənən qoca 
səyyah belə bir təklif verdi ki, kapitan Quayakil limanına 
kapitan Filipp Odovaldonun başçılıq etdiyi “Vanquardia“ 
                                                     
 
  
                                                                            
                                                    122
gəmisində yollansın. Ümumiyyətlə, “Vanquardia“nın Quaya-
kil limanında lövbər salması vacib idi. Ona görə ki, işdir, 
polkovnik Alonso öz dəstəsi ilə Kitoda olsa, onları hər 
hansısa bir yol ilə Limaya gətirməlidir. Bu işdə “Vanquar-
dia“ böyük rol oynaya bilərdi. 
 
 
 
 
 
 
         XI fəsil. Quayakildən uzaqlaşan yolçular 
 
Kapitan Filipp “Vanquardia”nı, 1535-ci ildə Sebastyan de 
Belalkasar tərəfindən əsası qoyulmuş Quayakil limanına, 
iyul ayının 1-də çatdırdı. Axşamçağı olduğuna görə yolçular 
gecəni elə gəmidə qalmağı məsləhət bildilər. Lakin elə 
həmin gün onlar Kitoya getmək üçün bir araba və üç at 
tapdılar. Migel dostları ilə at belində, kapitan isə coğrafiya-
şünas ilə arabada yol getməli idilər. Ancaq buna baxma-
yaraq, Kitoya gedənlər bir peşəkar döyüşçü kimi yolun 
təhlükəsizliyi barəsində xeyli məlumatlar toplamalı idilər. 
Quayakil ilə Kito arasındakı yol yerli hinduların yaşadığı 
ərazidən keçirdi. Onsuz da burada izah etdilər ki, beş nəfərin 
                                                     
 
  
                                                                            
                                                    123
Kitoya yollanması həddindən artıq böyük risk tələb edir. 
Hindular belə olan halda onların üzərinə hücum da çəkə 
bilərlər. Lakin bu səfərdə Xuan, Migel, Sebastyan və Osval-
do kimi adlı-sanlı peşəkar döyüşçülər iştirak edir və onların 
hər biri on nəfər hinduya ciddi müqavimət göstərə bilərlər. 
Quayakil ilə Kito arasındakı məsafə həddindən artıq uzun 
olduğundan yolçulara bələdçi lazım idi. Peru vitse-krallığının 
hər hansı bir yaşayış məntəqəsinə getmək üçün burada, bir-
iki hindu tayfalarının dilində sərbəst danışan peşəkar 
bələdçilər tapmaq mümkün idi. Bələdçi tapmaq işi Migelə 
tapşırıldı. O, da bu işi yerinə yetirmək üçün şəhərə çıxdı. 
Gözlənildiyi kimi, hər bir torpağa ayaq basmağa çalışan və 
həmin torpağın hər bir daş-kəsəyi ilə maraqlanan coğrafiya-
şünas da öz şagirdi ilə Quayakili seyr etməyə çıxdı. Onlar 
birbaşa Santa-Ana yüksəkliyinə yollandılar. Necə olsa da 
Quayakilin bu işıqlı dünyada peyda olunmasında Santa Ana 
yüksəkliyi əsas rol oynamışdır. Şəhərin əsası elə məhz 
burada qoyulmuşdur. 
Bilindiyi kimi, şəhərin əsasını 1535-ci ildə Sebastyan de 
Belalkasar qoymuşdur. Lakin çox keçməmiş şəhər yerli-dibli 
hindu qiyamçıları tərəfindən yandırılaraq, yerlə-yeksan 
edilmişdir. 1537-ci ildə Quayakil yenidən Fransisko de Orel-
yana tərəfindən salınır. Şəhərin demək olar ki, özəyini Plan-
çado və San-Karlos fortları təşkil edirdi. İlk növbədə şəhərin 
                                                     
 
  
                                                                            
                                                    124
müdafiəsi möhkəmləndirilir. Çünki Quayakilə hər iki tərəf-
dən təhlükə yaranırdı - qurudan hindular, okeandan isə dəniz 
quldurları. Buna baxmayaraq, son illər bu torpağa heç bir 
təcavüz edilməmişdir. Şəhər özü okeandan iyirmi kilometr 
aralı salınmış və Quayas çayının sağ tərəfində yerləşirdi. 
Quayas çayının özü Babaoyo və Daule çaylarının birləşdiyi 
yerdən əmələ gəlir və uzunluğu 5 liq (30 km) idi. Bir sözlə, 
Fransisko Orelyana Quayakil üçün coğrafi mövqeyinə görə 
çox əlverişli bir yer seçmişdir. Şəhərin ən sıx yeri Las-
Penyas kvartalı idi. Burada əhalinin əsas təbəqəsi yaşayırdı. 
Çaya tərəf döndərilmiş evlərin qabaqları sanki qala divarları-
na oxşayırdı. 
Migel ilə coğrafiyaşünas Quayakilin dar və əyri küçələri 
ilə gəzə-gəzə böyük olmayan şəhəri seyr edirdilər. Hava 
qaralmaq üzrə olduğundan, burada onlar üçün lazım olan 
adamı tapmaq xeyli müşkül iş sayılırdı. 
Onlar yolda bir neçə adamdan sorğu-sual edib öyrəndilər 
ki, Kitoya bələdçini yalnız Las-Penyas kvartalında yerləşən 
“Eldorado” adlı yeməkxanada tapmaq olar. “Eldorado”da 
həm işsiz qalan dənizçilər, sıravi konkistadorlar, sənətkarlar, 
bələdçilər, tərcüməçilər, həm də ki, cangüdənlər tapmaq 
mümkün idi. Migelgil vaxt itirmədən özlərini həmin yemək-
xanaya çatdırdılar. 
                                                     
 
  
                                                                            
                                                    125
Çox keçmədən onlar axşam yeməyini yeyə-yeyə yemək-
xananın sahibindən Kitoya gedən bələdçilərin birini yanına 
göndərməyi xahiş etdilər. Bir neçə dəqiqə ərzində Migelgilə 
birdən-birə dörd nəfər bələdçi yaxınlaşdı. Migel əvvəlcə 
onları dinləməyi qərara aldı. Keçmişdə onların hamısı 
konkistador olmuş və materikin müxtəlif yerlərinə təşkil 
edilmiş ekspedisiyalarda iştirak etmişdilər. Dörd bələdçidən 
yalnız birinin keçmişi Migelgilin marağına səbəb oldu. O, da 
ki, vaxtilə araukanlara qarşı döyüş əməliyyatlarında iştirak 
etmiş əlli üç yaşlı bələdçi-konkistador Xuan Flores de Osval-
do idi. Ortaboylu, ortabədənli, daz başlı, uzunsifət, tünd 
baxışlı, üzünü qalın tük basmış, cəld hərəkətli bələdçi məlum 
oldu ki, on yeddi yaşından ta ki, otuz yaşına kimi Arau-
kaniyada gedən müharibələrdə iştirak etmiş və bir neçə dəfə 
ağır yaralanmışdır. Sonradan mifik Eldoradonu axtaran 
1569-1572-ci illərdə Qonsalo Ximenes Kesadanın, 1584-
1585-ci illərdə Antonio Berrio-i-Orunyanın ekspedisiyaların-
da iştirak etmişdir. Nəzərdə tutulan missiyaların boş xülya 
olduğunu başa düşən Xuan həmin ekspedisiyalardan əl çək-
miş və qocalığını təmin etmək üçün Peru vitse-krallığının 
daxili şəhərlərinə bələdçi işləməyə başladı. Artıq beş il idi ki, 
o, bu torpaqda təpik döyə-döyə bələdçilik edirdi. Özünün 
dediyinə görə araukan, keçua və kanyari dillərində sərbəst 
danışa bilirdi. Onun söhbətlərinə qulaq asanda hiss etmək 
                                                     
 
  
                                                                            
                                                    126
olar ki, Xuan dərrakəli bir adamdır. O, bu yerlərdə yaşayan 
hindu tayfalarının tarixi ilə dərindən maraqlanır, onların 
mədəniyyətlərini və adət-ənənələrini öyrənirdi. Sanki belə 
bir adam coğrafiyaşünas üçün göydən düşmüşdür. Bir anlığa 
Kito yaddan çıxdı. Hər bir şey ilə dərindən maraqlanan alim 
yerli hindular barəsində bələdçini sorğu-suala tutdu. Xuan da 
öz növbəsində alimə maraqlı məlumatlar verməyə başladı. 
Migel öz işinin öhdəsindən gəldiyinə görə bələdçi ilə 
vidalaşıb gəmiyə yollandı. Ağır olsa da, Bartolomeu keçmiş 
konkistadordan güc-bəla ilə ayrıldı. 
Ertəsi günü dan yeri təzə sökülmüş yolçular Xuan 
Floresin arxası ilə Quayakili tərk etdilər. Yolda demək olar 
ki, bir nəfər də olsun adam yox idi. 
Coğrafiyaşünas Bartolomeu Limada olarkən vaxtını boş 
yerə sərf etmirdi. O, bu torpaqlarda kök salmış İnk imperi-
yası haqqında çoxlu tarixi faktlarla zəngin olan maraqlı 
məlumatlar toplamış və bu ərazidə yaşamış hindu tayfalar 
barəsində həddindən artıq möhkəm maraqlanmışdır. Limada 
yaşayan coğrafiyaşünaslar və tarixçilər alimə bu sahədə 
köməkliklər göstərmişdilər. Bartolomeu qısa müddət ərzində 
bir çox qapılar döyməklə öz sahəsində titanik zəhmət 
çəkmişdir.  
Hal-hazırda onlar Quayakil şəhərindən uzaqlaşırdılar. Bu 
şəhər isə keçmişdə “Kitu krallığı” sayılan ərazidə salınmış-
                                                     
 
  
                                                                            
                                                    127
dır. Bu krallıq haqqında onda lazımi qədər dəlil, faktlar olsa 
da, alim elə başa düşür ki, bu onun üçün kifayət deyil. Bu 
haqda kimdə məlumat varsa, o, dərhal həmin adamı səbirsiz-
liklə sorğu-suala tuturdu. 
Bələdçi Xuan Flores başqa konkistadorlara nisbətən həmi-
şə gəzdiyi və işlədiyi torpaqda yaşayan aborigenlərin 
tarixini, adət-ənənələrini öyrənir və həmişə də maraqlanan 
adamlara dürüst və maraqlı izahatlar verməyi xoşlayırdı. İndi 
də coğrafiyaşünas keçmiş konkistadorun yanında oturub hər 
vəchlə onda olan maraqlı məlumatları özü üçün toplayırdı. 
Lakin at belində gedən Migel də, onların həddindən artıq 
maraqlı olan söhbətlərini dinləmək istəyirdi. Arabada oturan 
kapitan Xuan mərd və qorxmaz konkistadorun keçmiş 
məğlubiyyətindən xəbərdar idi. Ekspedisiya rəisi cəld öz 
yerini Migel ilə dəyişdi. Bir sözlə, Migel səfər zamanı 
darıxmaya bilərdi. O, öz anlayışını genişləndirmək üçün 
diqətlə onların söhbətlərinə qulaq asmalı idi. Hərdənbir özü 
də söhbətə müdaxilə edə bilərdi. 
Coğrafiyaşünas Bartolomeunun apardığı tədqiqatlara 
əsasən, bu torpaqda (indiki Ekvadorun ərazisi) yaşayan bütün 
kasiklərin başında Şirilər durmuşdu - “Şiri krallığının” 
rəhbərləri. Bu bir neçə hindu tayfalarının nəsillərinin birləş-
məsi nəticəsində baş vermişdi. Əfsanədə deyilir ki, on birinci 
Şirinin ölümündən sonra kara tayfasının kişi xətti peyda olur. 
                                                     
 
  
                                                                            
                                                    128
Bundan sonra karalar qonşuları purua hindu tayfası ilə ittifaq 
bağlayır və bu ittifaqa əsasən iki hindu tayfasının varisləri 
arasında nigah qurulur: bununla da hər iki tayfa arasında 
birdəfəlik sülh müqaviləsi möhkəmlənir. Beləliklə, inklərin 
gəlişindən bir qədər əvvəl “Şiri krallığının” yerində “Kitu 
krallığı” əmələ gəlir. Bu bir növ ərazisinə görə böyük olan 
bir konfederasiya idi. Onun tərkibinə özünü idarəetməyə 
malik olan heç də böyük olmayan hindu tayfaları daxil 
olmuşdur. 
Yaxşı təşkil olunmuş ink ordularının təzyiqləri altında 
“Kitu krallığı” tez dağıldı. Deyildiyi kimi karalıların başında 
dörd əsr fəaliyyət göstərən Şiri nəsli durmuşdu. Onların 
ərazisi Riobambanın yaxınlığındakı Puruas dağlarından 
Kolumbiyanın Pasto dağlarına kimi uzanırdı. 
1445-ci ildə inklər, iri torpaqları zəbt etmək üçün öz 
imperiyalarının şimal sərhədindən yuxarıya doğru hücuma 
keçdilər. 1478-ci ildə, özünün müvəffəqiyyətli yürüşləri ilə 
məşhur olan İnka Tupak Yupanki Tauantinsuyu taxttacına 
yiyələnəndən sonra karalıların torpağına müharibə gəlir və 
həmin müharibə 16 il davam edir. Tupak Yupankini yeni 
İnka-Uayna Kapak əvəz edəndən sonra müharibə başa çatır. 
Şiri nəslindən olan axırıncı “kral” işğalçılara cəsarətlə müqa-
vimət göstərmiş, lakin əsir düşərək öldürülmüşdür. Onun qızı 
şahzadə Pakcanı Uayna Kapak alır və bu nigahdan İnklərin 
                                                     
 
  
                                                                            
                                                    129
axırıncı kralı Ataualpa anadan olur. İnklərin bu torpaqda 
(Ekvadorda) ağalığı təxminən 50 il çəkir. Bu işğal sülh şərai-
tində keçir, hətta həmin dövrü “tayfaların ittifaqı” adlandırır-
lar. Ona görə ki, karalıların mədəniyyəti ilə inklərin mədə-
niyyətləri arasında haradasa uyğunluq duyulur və məğlub 
olan karalılar tezliklə işğalçıların dilini (keçua) qəbul edirlər. 
İspan konkistadorları Otovalo vadisinə gəlib çıxanda, 
onda təyin edirlər ki, orada yaşayan hindu tayfası keçua 
dilində danışır və onlar inklər kimi günəşə inanırlar. 
Üç aylıq tədqiqat nəticəsində alim belə bir məlumat əldə 
etmişdir. Bundan əlavə apardığı titanik zəhmət nəticəsində o, 
təyin edir ki, XV əsrdə sahil kənarında yaşayan iri tayfalar 
arasında kayapa, kolorado, karake, manta, otovalo, cono, 
xipixapa, uankavilka, şərq rayonlarda isə xibarolar seçilirdi. 
Dağlıq ərazilərdə səpələnmiş kiçik tayfa qruplarına ispanlar 
ümumi ad - ”yumbo” adı vermişdilər. Tayfalar tam şəkildə 
muxtariyyatlarını saxlayırdılar ki, həmin tayfalardan heç 
birisi inklərin yaratdığı imperiya kimi bir dövlət yarada 
bilməmişdilər. İmbaya, kanyari, kayambi, peruço, koçoski və 
başqa tayfalar sakit həyat tərzi keçirərək güc-bəla ilə özlərini 
saxlayırdılar. 
 
 
 
                                                     
 
  
                                                                            
                                                    130
    XII fəsil. Bir ildə üç dəfə Kitonun əsasının  
                          qoyulması 
 
Kitoya üz tutanlar dalğavari yollarla, gah yuxarı qalxır, 
gah da ki, aşağı düşərək get-gedə Quayakildən uzaqlaşırdılar. 
Lakin yol getdikcə onlar kiss edirdilər ki, yavaş-yavaş 
yüksəkliyə doğru qalxırlar. Onsuz da elə olmalı idi. Konkis-
tadorlar demişkən Kito şəhəri göyə yaxın bir yerdə yerləşir. 
Adam qarşıdakı dağları görəndə bədəninə üşütmə gəlirdi. 
Necə olur ki, insan gedib elə yerlərdə yaşayır. Axı, orada 
həyat tərzi keçirmək çox çətindir. Həqiqətən də dağlıq yerdə 
yaşayan adam bir çox çətinliklərlə üzləşir. Elə bu torpağı 
tutmaq da ispanlara heç də asan başa gəlməyib. İnk imperi-
yasının işğalı baş verən zaman hinduların ən axırıncı 
müqavimət yerləri elə məhz bu torpaqda olub. 
Sebastyan de Moyano-keçmiş “Kitu krallığının” (Ekvado-
run) qəsbkarı və Kito şəhərinin əsasını qoyan Belalkasarın 
əsl adı belə idi. Estremadura əyalətindəki Belalkasar şəhəri-
nin yaxınlığında anadan olmuş bu adam erkən vaxtlarından 
öz vətənini tərk etmişdi. 
Tez-tez Seviliyadan “Hindistana” gəmilər yola düşürdü. 
Sebastyan gəmiyə minib 1507-ci ildə Santo-Dominqoya yola 
düşür və tezliklə oradan Panamaya yollanır. O, ilk zamanlar 
Alonso de Oxeda və Vasko Nunyes de Balboa kimi tanınmış 
                                                     
 
  
                                                                            
                                                    131
konkistadorların başçılığı altında xidmət edir və özünü mərd 
və qorxmaz döyüşçü kimi göstərir. Ekspedisiyaların birində 
Belalkasar-artıq onu bu ad ilə tanıyırdılar. - Fransisko Pisarro 
və Diyeqo de Almaqro ilə tanış olur və qısa müddət ərzində 
onlarla dost olur. O, artıq həmin ərəfədə komandir təyin 
edilir, bundan əlavə onda olan ağıl, şəxsi keyfiyyət və 
təşkilatçılıq bacarığı ona silahdaşları tərəfindən böyük 
avtoritet qazandırmışdır. 
Pisarro ilə Almaqro 1524-cü ildə Tızıl Biruya” birinci 
ekspedisiya təşkil edən zaman Belalkasar Nikaraquaya yürüş 
edir və bu ölkənin tutulmasında müsbət cəhətdən fərqlənir və 
bununla da Leon şəhərinin alkaldı təyin edilir. Nikaraquada 
səkkiz il yaşayan zaman o, imkanlı adama çevrilir. Lakin o, 
Pisarrodan dəvət alandakı Koake şəhərinə gəlsin və ələ 
keçirilən sərvətlərin nüsxələrini görəndə onda avantürist halı 
yarandı. Belalkasar torpağını, evini, başqa əmlakını satıb, 
əvəzinə iki gəmi alır. 30 nəfər əsgər yığır, tryumları ərzaqla, 
atlarla və donuzlarla doldurub, Pisarronun köməyə böyük 
ehtiyacı olan zaman 1531-ci ildə özünü Porto-Vyexo şəhə-
rinə çatdırır. 
O, Pisarro ilə birlikdə Puna arasında hindulara qarşı 
döyüşür, Kaxamarkanın alınmasında və Ataualpanın əsir 
götürülməsində, hətta “kaxamarka şikarının” bölüşdürülmə-
sində iştirak etmişdir. Pisarro Tauantinsuyunun paytaxtı 
                                                     
 
  
                                                                            
                                                    132
Kuskonu zəbt etmək üçün cənuba doğru gedəndə, ink 
imperiyasının zəbt edilməsində əsas dayaq məntəqəsi sayılan 
San-Migel-de-Tanqarara limanına Belalkasarı qubernator 
təyin edir. Elə San-Migeldə onda belə bir istək yaranır ki, 
kitu tayfasının torpaqlarını ələ keçirmək üçün, şimala şəxsi 
ekspedisiyanı təşkil etsin. Hinduların sözlərindən belə başa 
düşmək olar ki, Ataualpa öz xəzinəsinin əsas hissəsini həmin 
ərazidə saxlayırdı. Lakin ekspedisiyanın təşkil edilməsində 
başqa faktor da əsas rol oynayır. 
Onunla birlikdə Kaxamarkanın işqalında iştirak edən 
konkistador Xuan Fernandes, Mərkəzi Amerikaya qayıdanda 
Qvatemalanın qubernatoru Pedro de Alvaradoya “Ataualpa-
nın girovdan azad olunması üçün başına qoyulan xərci” və 
Kaxamarkadan şimalda - ”Kitu krallığı” adlanan bir dövlətli 
ölkənin yerləşdiyi barəsində məlumat verir. Alvarado nəinki 
xəsis, hətta şöhrətpərəst bir adam idi. Fernandesdən Pisarro-
nun cənuba doğru olan yürüşündən xəbər tutan kimi Alvara-
do qərara alır ki, özü bir başa Kituya yollansın. Onun təşkil 
etdiyi ekspedisiya, o vaxtı təşkil edilmiş ən iri ekspedisiya-
lardan biri sayılırdı; 10 gəmi, 500 əsgər, 2000 hindu-
yükdaşıyanlar və xeyli ərzaq ehtiyatı. 
Bu xəbər Belapkasara çatan kimi o, öz ekspedisiyasının 
təşkil edilməsini sürətləndirdi. O, elə tələsirdi ki, hətta 
Pisarroya heç bir xəbər göndərmədi. Bununla da “Kitu 
                                                     
 
  
                                                                            
                                                    133
krallığı” işğal edilməmişdən konkistadorlar arasında rəqabət 
obyektinə çevrilmişdir. 
1534-cü ilin əvvəlində Belalkasar 120 piyada əsgər və 80 
atlının başında duraraq, San-Migeli tərk edir və şimal-şərqə 
tərəf yola düşür. Döyüşkən tayfalarla çox olan bir ərazini, bu 
qüvvə ilə zəbt etmək çox müşkül bir iş idi. Lakin onun 
gözünün qabağında “Kaxamarka təcrübəsi” vardı. 
Pisarro Kaxamarkaya yola düşən zaman, onun hərəkət-
lərini hindu rəhbərlərindən biri diqtətlə izləyirdi. Ataualpanın 
girovdan azad olunmağı üçün verdiyi xərcdən və “saqqallıla-
rın” “Kuskodakı uzunqulaqlarla” bağladığı müqavilədən xə-
bər tutandan sonra həmin rəhbər başa düşdü ki, “saqqallılar-
dan” xeyir gözləmək olmaz, hindular azadlıqlarını saxlamaq 
üçün özləri işğalçılara müqavimət göstərməlidir. O, beş-altı 
min nəfərdən ibarət olan öz qoşununu yığaraq doğma ölkəsi 
olan Kituya çəkildi. Həmin hindu rəhbəri Ruminyaui idi. 
Ruminyaui Kituya qayıdan kimi bütün əhalini işğalçılara 
qarşı mübarizəyə çağırdı. Çağırışa hay verməyən hindu 
tayfalarına dəhşətli cəza tədbirləri tətbiq edilirdi. 
İspanlara qarşı mübarizə aparmaq üçün Ruminyauiyə 
başqa hindu rəhbərləri kömək etdilər. - Kiskis, Kalikuçima, 
Kolyasuyo. Lakin Kiskisi satqın hindu-inka öldürür, Kaliku-
çimunu isə ispanlar əsir alaraq diri-diri tonqalda yandırırlar. 
                                                     
 
  
                                                                            
                                                    134
Bir neçə hindu tayfaları inklərin zülmündən yaxa qurtar-
maq üçün ispanların tərəfinə keçirlər. Onlar ispanlarla hərbi 
ittifaq bağlayırlar. Belə ittifaq Belalkasar üçün hava-su kimi 
lazım idi. Kanyarilər ispanlara qarğıdalı və qurudulmuş ət- 
“çarki”-verirlər, hansı yol ilə gedəcəklərinin sxemini çəkib 
onlara bələdçi verirlər. Tayfanın kasiki Belalkasarı həvəslən-
dirmək üçün ona xəbər verir ki, “Ataualpanın qızılı” məhz 
Kitoda yerləşir və onun sədaqətinə şübhə etməsin deyə, 
ispanların ixtiyarına 11 min nəfərlik qoşun verir. 
Lakin buna baxmayaraq Belalkasar Riobamba vadisinə 
yalnız altı aydan sonra gəlib çatır. Yerli relyefin mürəkkəb-
liyi özünü biruzə verirdi. 
Həmin vaxta qədər Ruminyaui də on iki min nəfərlik 
böyük bir qoşun toplayır. İspanların geri qayıtmasının 
qarşısını almaq üçün o, yollarda pusqu qurdurur, körpüləri 
dağıdır, iri bir dərələr qazdırıb həmin dərələrə uçuşiş taxtalar 
sancdırır. Nəhayət Tiokaxis vadisində bir günə qədər davam 
edən halledici döyüş baş verir. Hindular cəsarətlə döyüşürlər, 
hətta ispanların sırasında bir qədər sarsıntı da baş verir. 
Ancaq xilasedici qaranlıq çökür. Gecə vaxtı Ruminyauinin 
düşmənlərindən biri (hindu), hinduların hücuma keçəcək-
lərini Belalkasara xəbər verir. Dəstəni zərbənin altından 
çıxartmağa mümkün olur. 
                                                     
 
  
                                                                            
                                                    135
Lakin bu vaxtı gözlənilməz bir hadisə baş verir – Tunqu-
raua vulkanı püskürməyə başlayır. Hindular “yuxarıdakının 
işarəsini” başa düşərək, ümumi ölümdən yaxa qurtarmaqdan 
ötrü döyüş meydanından kim hara gəldi qaçır. Beləliklə, 
1534-cü ilin iyul ayında coğrafiya tarixə “köməkliyini” 
göstərdi. 
Ruminyaui məcburiyyət qarşısında qalaraq geri çəkilir. 
Yolda o, kəndləri, körpüləri yandıraraq, özündən sonra ölü 
səhra qoyurdu. Ruminyaui Kitu ilə də belə rəftar etdi. Hindu-
lar oranı tərk edəndən bir neçə gün sonra ispanlara yalnız 
tüstülənən xarabalıqlar çatdı. Bu uğursuzluqdan qəzəblənən 
ispanlar şimala - Kinçe, Kayambi, Karanki Hindu yaşayış 
məntəqələrinə can atdılar. Onlar “Ataualpanın qızılını” 
tapmaq üçün evlərdə, məbədlərdə, qəbirstanlıqlarda eşələndi-
lər, lakin heç bir nəticə əldə edilmədi. 
Bu məşğuliyyət ilə Belalkasarı Diyeqo de Almaqro 
tərəfindən göndərilən çapar tutdu və ona Riobambaya qayıt-
maq əmrini təqdim etdi. San-Migeli özbaşına tərk etdiyinə 
görə o, izahat verməli idi. Belalkasar bu əmrə tabe oldu. 
İzahatının nəticəsi gözlənilməz idi: Almaqro nəinki öz 
qohumunun (Belalkasar onun oğlunun xaç atası idi) izahatını 
dinlədi, hətta özü də “Ataualpanın qızılını” axtarmaq üçün 
fəaliyyətə başladı. 
                                                     
 
  
                                                                            
                                                    136
1534-cü ilin avqustun 15-də Sikalpa vadisində Kolta 
gölünün yaxınlığında iki konkistador yeni şəhərin əsasını 
qoyurlar və onu Santyaqo-de-Kito adlandırırlar. Beş gündən 
sonra öz döyüşkənliyi ilə məşhur olan Pedro de Alvarado 
onlarla üz-üzə gəlir. 
Alvarado öz yürüşünü bir başa Karakes buxtasından düz 
ölkənin daxilinə başlamışdır. Belalkasara nisbətən onda bu 
ölkəyə dair nə məlumatlar, nə də ki, bələdçilər vardı, onun 
yolu hindu meyidləri ilə əhatə edilmişdir. Sağ qalanlar isə 
onların gəlişini görən kimi yaşayış yerlərini tərk edirdilər. 
Ambato şəhərinə gəlib çatanda Alvarado dəstəsindən 85 
ispan əsgərini və minə yaxın hindu itirmişdir. Sağ qalanlar 
isə zəifləmiş və əldən düşmüşdülər. 
Burda onun ekspedisiyası əsas zərbə altına düşdü: Belal-
kasarın başçılıq etdiyi Pisarronun əsgərləri artıq “Kitu 
krallığının” ərazisini ələ keçirmişdilər. Onlar bütün hindu 
kəndlərində axtarış edərək Alvaradonun əsgərlərinə qızılın 
xırda dənələri olsun belə saxlamamışdır. Başqa səbəblərə 
görə konkistadorlar arasında çaxnaşma baş verə bilərdi. 
Lakin bir çox tədqiqatçıların fikrincə onların arasında özünü-
saxlama instinkti baş verir: bir tərəf zəifləmiş, o biri tərəf isə 
düşmən mövqesində duran Hindular ilə əhatə olunmuşdur, nə 
bu tərəf, nə də ki, o biri tərəf bir-biriləri ilə döyüşmək 
istəmirdilər. 1534-cü ilin avqustun 25-də Santyaqo-de-Kito 
                                                     
 
  
                                                                            
                                                    137
şəhərində Almaqro ilə Alvarado arasında kompromiss razı-
laşma əldə edilir; Alvarado eks-pedisiyanın təşkil edilməsinə 
görə bir qədər müavinat alaraq “Kitu krallığını” tərk edir, 
onun gəmilərinin bir hissəsi və bütün atları Pisarroya keçir. 
Üç gündən sonra Diyeqo Almaqro növbəti tarixi sənədə - 
yeni şəhərin tikilməsinin aktına imza atır. Yeni salınan şəhər 
(Fransisko Pisarronun şərəfinə) San-Fransisko-de-Kito 
adlanmağa başladı. Beləliklə, şəhərin ikinci dəfə əsası qoyu-
lur, ancaq bu da axırıncı dəfə deyil. 
Almaqro Peruya qayıdır, Belalkasar isə Ruminyauiyə 
qarşı müharibəni davam etdirir. 
1534-cü il dekabr ayının 6-da Belalkasar ikinci dəfə, 
Ruminyaui tərfindən yerlə yeksan edilmiş “Kitu krallığvşın” 
paytaxtına ayaq basır. Bu dəfə o, həmin xarabalvpların 
üzərində San-Fransisko-de-Kito şəhərinin əsasını qoyur. 
1534-cü il dekabrın 6-sı Kito üçüncü və axırıncı dəfə anadan 
olur (həmin tarix ekvadorlular üçün Kitonun əsl anadan 
olduğu gün sayılır). 
Bu ərazidə yaşayan bütün hindular fəth ediləndən sonra 
Belalkasar şimala yollanır. Onun daxilində iki arzu hökm 
sürürdü: Çibça hindu tayfasından eşitdiyi əfsanəvi Eldorado 
ölkəsini axtarıb tapmaq və fəaliyyət göstərdiyi ərazidə 
müstəqil qubernatorluq almaq. Onun canfəşanlıqla göstərdiyi 
fəaliyyət, ispan taxt-tacı qarşısında müsbət qiymətləndirildi; 
                                                     
 
  
                                                                            
                                                    138
Belalkasara Popayana (indiki Kolumbiyanın ərazisi) 
qubernatorluğu verilir və o, 15 il orada yaşayır. İspaniyaya 
gedən zaman o, 1551-ci ildə Kartahena-de-İndias şəhərində 
kasıbçılıq içində ölür; onun 60-a yaxın yaşı vardı. Bir kasıb 
arvad azacıq qazanca görə Belalkasarın dəfni ilə məşğul olur. 
Yalnız iki və ya üç köhnə yoldaşı “Kitu krallığının” fatehin 
dəfnində iştirak edir. 
Bütün bu tarixi faktlarla həm coğrafiyaşünas, həm də 
Xuan Flores tanış idi. Sadəcə olaraq, onlar yavaş-yavaş söz 
müqabilində bütün bu faktları Migelə sadalayırdılar. Sözsüz 
ki, Migel “Kitu krallığında” baş verən hadisələri maraqla 
dinləyirdi. Lakin alim ilə bələdçinin arasında Ruminyaui 
haqqında bəzi anlaşılmamazlıqlar yarandı. Bələdçinin fikrin-
cə, Ruminyaui Hinduların yaddaşında vətənpərvər bir fədai 
kimi, alimin fikrincə isə o, rəzil və qaniçən bir sərkərdə kimi 
qalmışdı. Ancaq onun adını çəkmək bütün hindulara qadağan 
edilmişdir. Hələ bu harasıdır? Coğrafiyaşünas açıq bəyan 
etdi ki, Ruminyaui bütün mübarizə dövründə ispanlara qarşı 
ciddi mübarizə apara bilməmişdir. “Kitu krallığında” isə 
yerli hindular onu işğalçı kimi tanıyırdılar. Bələdçi təəssüflə 
hər bir şeyi inkar edirdi. Çünki o, Ruminyauinin taleyi 
haqqında, alimdən daha çox dəqiq məlumatlarla təchiz 
olunmuşdur. hər iki tədqiqatçı arasında böyük bir fərq vardı. 
Biri Limada, o birisi isə Quayakil və Kitoda tədqiqat işi 
                                                     
 
  
                                                                            
                                                    139
aparmışdır. Sözsüz ki, onların arasında fikir ayrılığı olmalı 
idi. Lakin bəzi məsələlərdə onlar həmfikir idi. 
Ruminyauinin taleyi bir çox adamların marağına səbəb 
olmuşdu. O, Ati nəslindən olan Tiquaxalo və Pilyaro 
kasiklərindən əmələ gəlmişdir. İspanların “Kitu krallığına” 
gəlişi zamanı o, Pilyaronun kasiki idi. Bəzi tarixçilər bildirir-
lər ki, İnka Uayna Kapakın və Ati nəslindən olan arvadın 
oğlu Ruminyaui Ataualpanın qardaşı sayılırdı. O, ana xətti 
ilə “Kitu krallığının” ən qədim, möhtəşəm və döyüşkən 
nəslinə mənsub idi. 
Ataualpanın Kuskoya olan yürüşündə iştirak edən 
Ruminyaui, bütün döyüşlərdən qalib kimi çıxmışdı. Daha 
çox o, ispanlara qarşı mübarizədə məhşurlaşmışdı. 
Lakin buna baxmayaraq coğrafiyaşünasda Ruminyauiyə 
qarşı fikir tamamilə başqa cür idi. Belə olan halda bələdçi 
təkzib verməli oldu. O, aludəliklə dedi: 
- Ruminyaui ağılı və şəxsi igidliyi ilə fərqlənirdi. Bizim-
kilərə qarşı müqavimətə hazırlaşanda o, öz döyüşçülərinə 
arkebuzların gurultusundan və atlardan qorxmamağı öyrədir-
di. Tiokaxas vadisində həlledici döyüş baş verəndə onlar 
qorxmadan bizimkiləri atın belindən dartıb yerə salırdılar. 
- Lakin buna baxmayaraq Ruminyaui döyüşü uduzdu. - 
deyə Migel özünü saxlaya bilməyib qürur hissi ilə dilləndi. - 
                                                     
 
  
                                                                            
                                                    140
O, Kitoya qayıdanda məbəddərdən allahların şəkillərini, 
fiqurlarını, qızıl və qiymətli əşyaları götürüb dağlara çəkildi. 
- Onda müharibə ayrı-ayrılıqda baş verən kiçicik döyüş-
lərlə davam etdirilməyə başladı. - coğrafiyaşünas da əlavə 
etməyi özünə borc bildi. - Belalkasarın dəstəsi yorulmadan 
onu təqib edirdi və son nəticədə Ruminyauini Şərqi Kordil-
yerin keçilməz yerində, vətəni sayılan Pilyaro yaxınlığında 
əsir alır. Onu Kitoya gətirib ağır işgəncələrə saldılar. “Atau-
alpa qızılının” sirrini öyrənə bilmədən 1535-ci ilin yanvar 
səhərində onu asırlar. Onun ölümü bir çox hindu tayfalarında 
soyuqluqla qarşılanmışdı. Heyifslənənlərin sayı həddindən 
arqıq çox az olmuşdur. Çünki Ruminyaui öz hindularına 
qarşı çox möhkəm zülm etdirmişdi. 
- Düzdür, o, nə düşmənlərinə qarşı, nə də mənəvi cəhətdən 
zəif olan həmyerlilərinə qarşı rəhmdil idi. - deyə bələdçi 
təqdiredici tərzdə başını tərpədərək aludəliklə dilləndi. - 
Ruminyaui nəinki ispanlara itaət edən hinduları, hətta onlara 
qarşı balaca maraqı olanları da cəzalandırırdı. Məsələn, 
biləndə ki, Ataualpanın əmisi oğlanlarından biri Kiliskaça, 
ispanlara qarşı mübarizə aparmaqdansa, İnkanın azad edil-
məsi üçün onlarla gizlincə əlaqəyə girib öz köməkliyini 
göstərir, Ruminyaui onu edam etdirir, sonra isə onun 
dərisindən hərbi təbil düzəltdirir. Onun əmri ilə, “Günəşin 
                                                     
 
  
                                                                            
                                                    141
qızlarını”, bizimkilər haqqında öz əsgərlərinin apardıqları 
söhbətə diqqət yetirdiklərinə görə uçuruma atdırır. 
Bu ərazidə yaşayan bütün hindular işğalçı-inkləri görən 
gözləri yox idi. Ataualpanın əsir alınmasından sonra bu 
əhval-ruhiyyə daha da gücləndi və onların qəzəbli hissləri 
Ruminyauiyə qarşı yönəldildi. Fəth edilmiş hindular onun 
simasında yeni Baş İnkanı görürdülər. Bundan apavə həmin 
tayfalar onu, görən gözləri yox idi ona görə ki, o, itaət etmə-
yən tayfalara qarşı amansız repressiyalar tətbiq etmişdi. 
Məhz buna görə də Belalkasar Tomebambeyə yaxınlaşan 
kimi kanyarilər, kitululara və onların başçısı olan Rumin-
yauiyə qarşı mübarizə aparmaq üçün, bizimkilərə öz yardı-
mını və dostluğunu təklif edirlər. Belə bir ittifaq həqiqətən də 
bağlanır. 
- Belə bir paradoks var; dar vəziyyətə düşən amansız 
rəhbərə heç kim kömək əlini uzatmaz. - deyə coğrafiyaşünas 
bu cümləni vurğuladı. 
- Ancaq onu da qeyd etmək lazımdır ki, nə burada, nə də 
Perunun özündə Ataulpanın ruhuna xüsusi hörmət bəslənilir. 
- deyə Xuan qarşıdakı dağlara donmuş bir nəzər salaraq 
həqarətlə dilləndi. - Sonradan da olsa, buradakı tayfalar 
onları qeyri-bərabər mübarizəyə qaldıran, ağır işgəncələrdən 
belə çəkinməyən Ruminyauinin ruhunu həmişə hörmətlə yad 
edirlər. Cənubdakılar (Peru nəzərdə tutulur) üçün, bizimkilər 
                                                     
 
  
                                                                            
                                                    142
artıq Peruya ayaq basan zaman Ataualpa tərəfindən edam 
edilən, axırıncı qanuni İnka sayılan Uaskarın adı əziz 
saxlanılır. Ruminyauiyə və başqa mərd hindu rəhbərlərinə 
nisbətən, öz həyatını xilas etməyə çalışan Ataualpa separa-
tist, qorxaq və vətənini sevməyən bir adam kimi tanınır. Bu 
faktor ilə bir çox insanlar da həmrəydilər. 
- Buna baxmayaraq, Ruminyaui çox müqavimət göstərə 
bilmədi. - deyə Migel öz əqidəsini açıqlamalı oldu. - Bizim 
əsgərlərin qarşısında heç bir ordu tab gətirə bilmədi. 
- Mən sizinlə tamamilə razıyam. - deyə bələdçi təqdiredici 
tərzdə dilləndi, sonra isə öz izahatını sona çatdırmaq üçün 
təmkinlə sözünə davam etdi. - Kitu hinduları say etibarı ilə 
böyük üstünlük təşkil etsələr də bizimkilərə qarşı müqavimət 
aparmaq həddindən artıq çətin idi. Məsələn, payta tayfasının 
torpağında Çiakitintanın başçılıq etdiyi dəstələr, bizimkiləri 
atın belində görəndə qaçmağa üz tutublar. Beləliklə, burada 
Meksikanın fəth edilmə tarixi hadisəsi təkrarlandı-süvarilər 
hindularda təşviş və vahimə yaradırdı. Hətta süvarini ox ilə 
vuranda da, qorxu xofu hinduların canından çıxmırdı, onlar 
elə bilirdilər ki, düşmən “iki hissəyə bölünə bilər”. 
- Bütün bunları dinləmək və bilmək çox maraqlıdır. - deyə 
coğrafiyaşünas üzünü bələdçiyə tərəf tutaraq həvəslə 
dilləndi. - Lakin burada kök salan konkistadorların hamısını 
bir şey maraqlandırır, o da ki, “Ataualpanın qızılları”. Hamı 
                                                     
 
  
                                                                            
                                                    143
elə bilir ki, həmin qızılları Ruminyaui əlçatmaz bir yerdə 
gizlədib. 
- ”Ataualpanın qızıllarını” vaxtı ilə Pisarro qardaşları, Diyeqo 
Almaqro, Belalkasar və başqa tanınmış konkistadorlar 
mükəmməl surətdə axtarıblar, lakin Heç bir müsbət nəticə əldə 
edilməyib. - deyə Xuan diqqətlə coğrafiyaşünasa nəzər salaraq 
ehtiramla dilləndi. - Şəxsən mənim də özümdə elə bir şübhə var 
ki, həmin xəzinəni məhz Ruminyaui özü gizlədib. Əgər, bu 
elədirsə, ortaya ciddi bir sual çıxır: Ruminyaui xəzinəni 
gizlədibsə, onda bəs, nə üçün onu belə tezliklə edam edirlər? 
Xəzinənin yerini öyrənməmiş, onu edam etmək düzgün deyildi. 
Deyilənə görə Ruminyaui həddindən artıq dəhşətli və amansız 
işgəncələrə məruz qalıb, amma ondan heç bir sirri öyrənmək 
mümkün olmur. İşgəncə vaxtı o, deyir ki, xəzinənin yerini 
bilmir, əgər bilsə idi onsuz da yerini heç kimə bildirməzdi. Belə 
nəticə əldə edilmişdi ki, xəzinə məhz Ruminyauinin əlinə 
keçmişdi, o, isə öz növbəsində xəzinənin gizlədilməsini 
əlaltılarına həvalə etmişdir. Ruminyauinin edamından sonra 
onun bütün silahdaşları təqib olunmağa başladı. Lakin yenə də 
heç bir nəticə əldə edilmədi. Buna baxmayaraq, axtarışlar 
davam etdirilir. Peru vitse-krallığının demək olar ki, hər bir 
yerini mütəşəkkil surətdə axtarırlar. Mənim fikrimcə, 
Ruminyaui “Ataualpanın qızıllarını” məhz Pilyaroda gizlədib, 
axtarışı da elə məhz orada davam etdirmək lazımdır. 
                                                     
 
  
                                                                            
                                                    144
- Bəlkə, “Ataualpanın qızılları” əvvəlcədən olmayıb? - deyə 
Migel heç kimin ağlına gəlmədiyi fikri gözlənilmədən ortaya 
atdı. - Bəlkə, bu boş xülyadır? 
Migelin bu sözləri hər iki tədqiqatçını susduraraq onları 
düşündürməyə məcbur etdi. Yolçular arasında sükut hissi 
yarandı. 
 
 
 
                 XIII fəsil. “Kitu krallığı” 
 
Hava tam qaralana qədər yolçular Quayakildən 15 liq (90 
km) aralanaraq balaça bir hindu kəndində gecələməyi qərara 
aldılar. Bu kənddə on nəfərə yaxın ispan əsgəri vardı və onlar bu 
ərazidəki asayişi qorumaq üçün mühafizə məntəqəsi 
yaratmışdılar. Quayakildən Kitoya gedən yolda bir neçə belə bir 
məntəqə vardı. Əsasən həmin məntəqələrdəki mühafizəçilər 
Kitoya gedən yolun təhlükəsizliyini təmin edirdi. Lakin onlar 
Quayakildən gələn yolçulara izah etdilər ki, bundan sonra 
həmin yol ilə azsaylı adamla hərəkət etmək xeyli təhlükəli 
sayılır. Ona görə ki, bu yol hündür dağların ətəyi və arası ilə 
uzanıb gedirdi. Dağlarda və sıx meşələrdə gizlənən hindular 
çətinlik çəkmədən beş-altı nəfərlik qrupa hücum edə bilərlər. 
Yolu davam etdirmək üçün onlar iri dəstənin gəlişini gözləməli 
                                                     
 
  
                                                                            
                                                    145
idi. Xuan Flores də bu təhlükənin olduğunu kapitan Xuana 
xəbər vermişdir. Yenə də o, buna heç bir əhəmiyyət 
verməmişdir. Onun fikrinçə, ispan əsgərinin hökm sürdüyü bir 
torpaqda, hər hansı bir ispanın həmin torpaqda kimdənsə ehtiyat 
etməsi ağılasığmazdır. Düzdür, Xuan Flores izah etdi ki, belə 
təhlükələr təsadüf nəticəsində baş verir. Çox güman ki, onlar 
yolda təhlükə baş vermədən sağ-salamat gedib Kitoya çata 
bilərlər.  
İyulun 3-də dan yeri təzəcə sökülən kimi yolçular hindu 
kəndini şimal istiqamətində tərk etdilər. Nəhəng dağlar 
sinələrini qabağa verib onların hərəkətinə əngəllik yaradırdı. 
Məhz buna görə də Kitoya gedən yol dağların arası ilə burulub 
dalğavari zolaq təşkil edirdi. Yol gah yuxarı qalxır, gah da aşağı 
enirdi. Buradakı dağların ətəyi sıx meşəliklərlə örtülmüşdü. 
Araukaniyada olduğu kimi burada da çoxsaylı araukariya və 
fitsroya ağacları ilə rastlaşmaq olurdu. Bəzən elə olurdu ki, yaşıl 
ot ilə örtülmüş yol burularaq meşənin içərisinə daxil olurdu. 
Lakin bələdçi meşəyə girməkdən böyük ehtiyat edərək, 
narahat yol ilə meşənin ətrafını dövrə edirdi. Təkçə at ilə olsa 
idi, bu yolu çətinlik çəkmədən qət etmək olardı. Ancaq 
onlarda təkər üzərində hərəkət edən minik vasitəsi - araba - 
vardı. Elə olurdu araba çalaya düşüb öz gücü ilə çıxa 
bilmirdi. Belə olan halda atlılar öz qollarının gücü ilə arabanı 
çaladan çıxarırdılar. İsti havada belə bir əməyə xeyli fiziki 
                                                     
 
  
                                                                            
                                                    146
qüvvə sərf olunurdu. Yavaş-yavaş yolçuların üzündə narahat 
ifadələr hiss olunmağa başladı. Birinci yol narahat idi, 
ikincisi isə onların hərəkətini xeyli ləngidirdi. Belə getsə, 
onlar dünənkinə nisbətən az yol qət edəcəklər. Əsəblərini 
saxlaya bilməyən kapitan Xuan qəzəblə bələdçiyə: 
- Sən bizi hara gətirib çıxartdın? Düz yolu qoyub, nəyə 
görə bu yolla getdik? Görmürsən ki, bu yol daş-kəsəklərlə və 
çalalarla doludur? Belə getsə, biz heç bir həftəyə gedib 
Kitoya çıxa bilmərik. 
- Cənab kapitan, biz And dağlarının əhatəsindəyik. - deyə 
təmkinliyini itirməyən bələdçi üzrxahlıqla dilləndi. - Bizə 
rahat yox, təhlükəsiz yol lazımdır. Necə olsa da mən 
bilavasitə sizin təhlükəsizliyinizə çavabdehəm. Sizə demişəm 
ki, üç gün müddətinə hamınızı Kitoya çatdıraçağam, deməli 
çatdıraçağam. Bu yol çətin olsa da, bizim üçün münasibdir. 
- Belə yol bizim hamımızı yorub əldən salacaq. - deyə 
kapitan təkidlə öz dediyinin üstündə durdu. - Mənə elə gəlir, 
biz rahat yola çıxsaq yaxşı olar. 
- Cənab kapitan, rahat yol meşənin içi ilə keçir, - deyə 
bələdçi də israrla dilləndi. - biz orada qaçaq hindularla 
rastlaşa bilərik. Həmin görüş isə bizə xeyir gətirməyəcək. 
- Hindular elə bu yolda da bizimlə rastlaşa bilərlər. - deyə 
arabanı hər dəfə çaladan çıxartdığına görə təngə gələn 
Osvaldo ikrah hissi ilə dilləndi və üzünü birbaşa bələdçiyə 
                                                     
 
  
                                                                            
                                                    147
tərəf tutaraq hiddətlə sözünə davam etdi. - Yaddan çıxartma 
ki, biz İspaniyanın və əlahəzrət II Filippin əsgərləriyik. Yeni 
Dünya sahillərinə istirahət etməyə gəlməmişik. Krallığımızın 
düşmənləri bu torpaqda azad gəzəcək, biz isə onlardan 
gizlənməliyik? 
Mən Osvaldo ilə tam şərikəm. - deyə Migel də söhbətə 
qarışmalı oldu. - Biz hindulardan gizlənəcəyiksə, onda bu 
torpağa nəyə görə ayaq basmışıq? İspaniyanın əsgəri heç 
vaxt yerli hindularla üz-üzə gəlməkdən çəkinməməlidir. 
- Elə bilməyin ki, mən yerli hindulardan qorxuram. - deyə 
bələdçi üzünə ciddi ifadə verərək qürurla dilləndi. - Mən 
köhnə konkistadoram, bütün həyatım demək olar ki, döyüş 
meydanlarında keçib. Heç bir döyüş mənim üçün yüngül 
keçməyib. Elə indi də mən hindularla qarşılaşmağa hazıram. 
Sadəcə olaraq, mən sizin təhlükəsizliyinizi hər bir şeydən 
üstün tutmalıyam. Siz Kitoya sağ-salamat çatmalısınız. 
- Mən, guya bura ölməyə gəlmişəm? - deyə kapitan qeyri-
müəyyən tərzdə dillənərək gülməyə başladı. 
- Cənab kapitan, mən elə demək istəmirdim. - bələdçi bir 
az tərəddüd edəndən sonra aludəliklə dilləndi. - Sinyor 
Bartolomeunu nəzər almasaq, biz dağların arasında cəmi beş 
nəfərik. Bu qədər sayda adamın üzərinə hindular böyük bir 
dəstə ilə hücum edirlər. 
                                                     
 
  
                                                                            
                                                    148
- Sən demək istəyirsən ki, Ataualpa ilə Ruminyauinin 
məhvindən sonra bu ərazidə böyük heyətli olan hindu dəstə-
ləri var? - deyə Migel müəmmalı tərzdə bələdçiyə nəzər 
salaraq maraqla soruşdu. - Sizin dünən verdiyiniz məlumat-
lardan belə qənaətə gəlmək olar ki, bu ərazidə iri silahlı 
hindu dəstələri yoxdur. 
- İri bir dəstə deyəndə, on-on beş nəfərlik bir dəstə 
nəzərdə tutulur. - deyə bələdçi dilləndi. - Lakin onlar təcrü-
bəli və bacarıqlı döyüşçülərdən ibarət olurlar. Hətta yaxın 
keçmişdə elə dəstələrdən biri hindu kəndlərində mühafizə 
məntəqəsi yaradan əsgərlərin üzərinə hücum da etmişdilər. 
Onlar qisas alan döyüşçülər sayılırlar. Bir sözlə... 
- On-on beş nəfərlik hindu dəstəsi heç vaxt bizim üçün 
təhlükə yarada bilməz. - deyə kapitan atının belinə atılaraq 
bələdçinin sözünü yarımçıq qoydu. - Hindular bu gün həyat-
ları ilə vidalaşmaq istəyirlərsə, qoy bizimlə üz-üzə gəlsinlər. 
İndi isə bizi düz yola çıxart. İstəmirəm ki, biz bu yolda 
tısbağa kimi irəliləyək. 
Xuan Flores gördü ki, müqavimət göstərməyin heç bir 
mənası yoxdur, odur ki, kapitanın göstərişini yerinə yetirmək 
üçün itaət etdi. 
Geriyə qayıtmaq gec idi, düz yola çıxmaq isə heç də yaxın 
deyildi. Deməli, çətin olsa da, bu yolu davam etdirmək lazım 
idi. Onsuz da, Kitoya çatmaq üçün onlar bir neçə dəfə 
                                                     
 
  
                                                                            
                                                    149
meşənin içərilərinə girib-çıxacaqlar. Ən əsası odur ki, bir 
daha onlar öz yollarından çıxmayacaqlar. 
Günorta vaxtına az qalmış yolçular yorulduqlarını hiss 
edərək ayaq saxlamağı qərara aldılar. Fürsətdən istifadə edə-
rək günorta yeməyi qəbul etmək üçün münasib yer axtar-
mağa başladılar. Elə oldu hündür daş qayanın ağzında, sağa 
burulan yolun üstündə, sərinlik yaradan iki çökə ağacının 
altında onlar hərəkətlərini dayandırdılar. Vaxt itirmədən 
yeməyə götürdükləri azuqəni süfrənin üstünə düzdülər. Xuan 
Floresin verdiyi xəbərə görə düz yola çıxmaq üçün yarım 
liqdən az məsafə qalıb. Ondan sonra yolçuların hərəkəti xeyli 
yüngülləşəcək. Buna baxmayaraq, bələdçi öz sayıqlığını 
itirmirdi. O, həmişə ətrafa diqqətlə nəzər yetirir və şübhəli 
səs eşitmək üçün qulaqlarını şəkləyirdi. Xuan çox gözəl 
bilirdi ki, hindular hücum etmək istəsələr, onlara gizlincə 
yaxınlaşacaqlar. 
Çökə ağaclarından iyirmi metr aralı bir balaca aşağıda 
ensiz bir dağ çayı keçirdi. Həmişə qərib yerlərin təbiətinin 
mənzərəsi ilə maraqlanan Bartolomeu ətrafı nəzərdən 
keçirmək üçün gəzmək fikrinə düşdü. Lakin bələdçi ona bu 
imkanı vermədi. Onda coğrafiyaşünas izah etdi ki, heç olma-
sa çayın kənarında əyləşmək üçün ona bu imkanı versinlər. 
Göz qabağında olduğu üçün ona bu imkanı yaradıldı. Onsuz 
da hamı yuyunmaq üçün həmin çayın sahilinə gedəcəkdi. 
                                                     
 
  
                                                                            
                                                    150
Biraz keçmişdi ki, Migel ilə söhbət edən bələdçi həmsöh-
bətinin susmağı üçün əli ilə ilə işarə etdi. Sanki o, yaxınlıqda 
nə isə şübhəli bir şey olduğunu. Xuan sağ gözünü bərəldərək 
diqqətlə qulaq asa-asa nəzərini bir nöqtəyə yönəltdi. Migel 
isə sakit tərzdə ətrafı nəzərdən keçirməyə başladı. 
- Mənə elə gəlir, hindular haradasa yaxınlıqda bizi seyr 
edirlər. - deyə Xuan həmin vəziyyətdə qalaraq fikrini Migelə 
bildirdi. - Ayıq olmaq lazımdır. 
Cökə ağaclarından iyirmi beş-otuz metr cənub istiqa-
mətində tək-tük balaca ağaclar uçalır, ağacların düz 
arxasında isə o qədər də hündür olmayan dağ yerləşirdi. Elə 
çayın o biri sahilində də eyni hündürlükdə dağ yerləşirdi. 
Şərq istiqamətinə uzanan yol qarşıda sağa burulurdu. 
Bələdçi cənub istiqamətinə üzünü döndərərək diqqətlə 
həmin dağı nəzərdən keçirməyə başladı. Sonra sol böyrün-
dəki ətəyi göstərərək əlini uzatmadan dedi: 
- Sinyor Migel, sol tərəfdəki dağın üstünə baxın, orada 
hindular var. Onlar yuxarıdan bizi müşahidə edirlər. 
Migel şübhə doğrultmamaq üçün astaca başını həmin 
tərəfə çevirdi. Həqiqətən də dağın başında iki nəfər ayaq üstə 
dayanıb ispanları müşahidə edirdi. Onların əlində heç bir 
silah olmadığı üçün dəqiq ayırd etmək olmurdu; müşahidə 
edənlər döyüşçülərdi, yoxsa mülki adamlar? Əgər, yuxarıda 
adam varsa, deməli aşağıda da olmalıdır. Coğrafiyaşünasın 
                                                     
 
  
                                                                            
                                                    151
təhlükəsizliyini təmin etmək üçün onu öz yanlarına çağır-
dılar. Bu haqda dərhal kapitana xəbər verildi. Kapitan isə 
buna heç bir əhəmiyyət vermədi. Onun fikrincə, narahat 
olmağa heç bir asas yoxdur. Çox güman ki, hindular 
kəşfiyyatla məşğuldurlar. Kapitanın belə bir soyuqqanlığı 
bələdçidə təəccüb hissi oyatdı. Bu cür ciddi məsələyə 
səhlənkarcasına yanaşmaq heç bir zabitə yaraşmaz. Lakin bir 
neçə dəqiqədən sonra bələdçi gəzə-gəzə ətrafı seyr edərək, 
bəd xəbərlə kapitanın yanına gəldi. Onun apardığı müşahi-
dəyə görə sayı tam dəqiqləşdirilməyən bir neçə hindu şimal 
istiqamətində ağacların arasında pusqu qurublar. Əvəzində 
isə kapitan dedi: 
- Görünür, hindular özlərinə o dünyada yer axtarırlar. 
Əgər elədirsə, biz öz qılınclarımızdan istifadə etməli 
olacağıq. 
- Onlar şimala gedən yolu kəsdiriblər. - deyə ehtiyatla 
hərəkət edən bələdçi tələsik halda dilləndi. - Belə olan halda 
onlar yox, biz hücum etmək məcburiyyətində qalırıq. Beş 
nəfər ilə hücum etmək qeyri-mümkündür. Ona görə ki, 
düşmənin neçə nəfər olması bizim tərəfdən dəqiqləşdiril-
məyib. Onlar ağacların arxasında gizləniblər. 
- Onda biz nə etməliyik? - deyə Osvaldo təəccübdən 
çiyinlərini çəkərək müəmmalı tərzdə dilləndi. - Biz axı, 
burada qalıb gözləyə bilmərik. Onlar... 
                                                     
 
  
                                                                            
                                                    152
- Osvaldo sakitləş. - deyə Sebastyan onun sözünü kəsdi və 
üzünü kapitana tərəf tutub aludəliklə sözünə davam etdi. - 
Əgər, onların sayını dəqiqləşdirmək mümkün deyilsə, onda 
biz istiqamətimizi dəyişdirməliyik. Lakin bunu da etmək 
qeyri-mümkündür. 
- Mən geri dönmək fikrində deyiləm. - deyə kapitan alt 
dodağını çeynəyə-çeynəyə qətiyyətlə dilləndi. - Xuan 
təxmini olsa da, hinduların sayını müəyyən et. Ondan sonra 
bir tədbir görmək olar. Ya da ki, bacar onlarla danışığa gir. 
Qoy xoşluqla yolu açsınlar. Yoxsa, onların hamısını 
cəhənnəmə vasil edəcəyik. Allah özü şahiddir ki, biz burada 
qan axıtmaq istəmirik. Migel də səninlə getsin. 
Bələdçi ilə Migel ehtiyatla hindular pusqu quran yerə 
getdilər. Həmin yer dincəldikləri yerdən təxminən yetmiş-
səksən metr aralı idi. Kapitan Xuan düzgün məsləhət verirdi, 
qan axıtmamaq üçün hindularla danışığa girmək lazımdır. 
Ancaq hələ bilinmirdi, həmin hindular hansı tayfadandır. 
Necə olsa da Xuan yalnız keçua və kanyari dillərində danışa 
bilirdi. Lakin buna baxmayaraq, o, hindularla dil tapa bilərdi. 
Demək olar ki, bütün hindu tayfaları keçua dilinə yiyələn-
mişdilər. Bundan əlavə son qırx ildə Kitu audiensiyasında 
yaşayan hindu tayfaları yavaş-yavaş ispan dilin öyrənməyə 
başlayıblar. Amma elə bir hindular da vardı ki, heç vaxt 
                                                     
 
  
                                                                            
                                                    153
ispanlara baş əymir və paralel olaraq həmin dili də öyrənmək 
istəmirdi. 
 
 
 
 
 
   XIV fəsil. Yerli hinduların Kitoya gedənlərin    
                    üzərinə hücumu 
 
Onlar yavaş-yavaş gəlib yolun sağ tərəfində bitən 
həmişəyaşıl araukariya ağacının arxasında ayaq saxladılar. 
Hindular dayandığı yerdən iyirmi beş-otuz metr aralı idilər. 
Xuan bir metr qabağa çıxıb keçua dilində hinduları səslədi. 
Migel isə əlinə kamanı alıb hazırlıqlı vəziyyətdə dayandı. 
Xuan onlarla danışıq apara-apara Migel hinduların sayını 
müəyyənləşdirməli idi.  
Xuan keçua dilində bir neçə kəlmə söz işlətsə də, hindular 
ona heç bir reaksiya vermədilər. Görünür, onlar keçua dilin-
də heç bir şey anlamırdılar. Onda Xuan onları ispan dilində 
səslədi. Bu dəfə hindulardan biri ağacın arxasında göründü. 
Əynində panço olan hündürboylu hindu nizəsini sinəsinin 
qarşısında tutaraq, sərt üsulda ispanların burada nə etdiklərini 
                                                     
 
  
                                                                            
                                                    154
soruşdu. Bütün səlahiyyət (danışıq aparmaq) bələdçiyə 
verildikdən o, qürurla dedi: 
- Biz bu torpağa qonaq gəlmişik. Qonağın qabağını isə 
kəsmək ən azı kobudluq sayılır. Biz hamımız İspaniyanın 
əsgərləriyik, lakin qan axıtmaq fikrində deyilik. 
- Görünür, siz qorxunun nə olduğunu bilmirsiniz. - deyə 
həmin hindu dili topuq vura-vura, kobud ləhcə ilə ispan 
dilində dilləndi. - Özünüzü elə aparırsınız ki, sanki bu 
torpaqların çoxdankı varislərisiniz. 
- Bir daha təkrar edirəm, biz bu ölkəyə qonaq gəlmişik. - 
deyə Xuan başını dik tutaraq qürurla dilləndi. - Biz burada 
münaqişə yaratmaq iqqidarında deyilik. Yaxşılıqla yolu açın, 
yoxsa burada nahaqdan qan axıdılacaq. O ki, qaldı bu 
torpağın varisi olmaq; bu torpaqda yaşayan hinduları inklərin 
əsarəti altından azad etmək və burada yeni sivilizasiyanı 
yaratmaq üçün tale özü bizi bura göndərib. Bizim missiya-
mız yalnız ondan ibarətdir ki, bu ölkəni hərtərəfli dirçəldək. 
Biz burada olmasaq, siz hindular bir-birinizi qırmaqla məhvə 
düçar olarsınız. 
- Bizim torpağa qonaq gəlmişsinizsə, onda silahlarınızı 
burda qoyub yolunuzu davam etdirməlisiniz. Əks təqdirdə 
sizin hamınız bizim tərəfdən məhv ediləcəksiniz. 
- Dünyada elə bir qüvvə yoxdur ki, ispan əsgərini zor ilə 
qorxuzsun. - deyə Xuan qılıncının efesindən tutaraq ikrah 
                                                     
 
  
                                                                            
                                                    155
hissi ilə dilləndi. - Mən hamının yerinə deyə bilərəm ki, heç 
kim silahını burada qoyub yolunu davam etdirməyəcək. 
İspan əsgərinin öz silahı ilə vidalaşması namusu ilə vidalaş-
maq deməkdir. 
Xuan hindu ilə danışıq aparan zaman Migel hinduları 
təxmini olsa da, saya bildi. İki nəfər hindu hələ də dağın 
başında idi, ağacların arasında isə doqquz-on nəfər adam 
vardı. Onların ümumi sayı on üç nəfərdən çox deyildi. Lakin 
bununla kifayətlənmək lazım deyildi. Hindular hücum etmək 
üçün başqa yerdə də mövqe tuta bilərdilər. Buradakı vəziyyət 
gərgin xarakter alırdı. Hindular üstünlüklərini görərək ispan-
lara öz şərtlərini qəbul etdirmək istəyirdilər. Çünki belə bir 
fürsət heç vaxt onların əlinə düşmürdü. Onların şərti qəbul 
edilsə və ya edilməsə də, burada hər iki qüvvə arsında silahlı 
toqtuşma labüd idi. Onsuz da Xuan ilə hindu arasında gedən 
söhbət kəskin xarakter alırdı. Xuan axırıncı dəfə sözünü 
demək üçün: 
-Yolu açmaq istəmirsiniz, açmayın. Onda biz sizin 
meyidlərinizin üstündən keçməli olacayıq. 
Xuan onu xəbərdar edən kimi üzünü döndərib danışıq 
yerini tərk etməyə tələsdi. Elə bu vaxt həmin hindu sağ əlini 
qaldıraraq ağacların arxasında gizlənən hindulara öz dilində 
nə isə dedi. Həmin an ağacların arxasından iki hindu 
əllərində kaman çıxaraq ox ilə Xuanı vurmaq istədi. Migelin 
                                                     
 
  
                                                                            
                                                    156
xəbərdarediçi qışqırığı bələdçini yerə uzanmağa vadar etdi. 
Hinduların oxu boşa çıxan kimi Migel öz oxu ilə onlardan 
birini yerə sərdi. Elə bu dəmdə hindular ağacarın arxasından 
sıçrayaraq hücuma keçdilər. Xuanın ayağa qalxmasına imkan 
yaratmaq üçün Migel sol əlinə lanset, sağ əlinə isə qılıncını 
alıb əks hücuma keçdi. Onların arasında döyüş başladı. 
Bir göz qırpımında həm Migel, həm də Xuan hindular 
tərəfindən əhatəyə alındı. Qılıncdan məharətlə istifadə edən 
Migel xüsusi fənd işlədərək düşmənin birini qılıncı ilə 
zərərsizləşdirdi. İspanların sayını dəqiq bilən hindular iki 
hissəyə bölünərək kapitangilə də hücum etdilər. 
Migelgilin əhatəsində dörd hindu qaldı. Onların hamısı 
nizə ilə silahlanmışdılar. Xuan düz söyləmişdir, qaçaqçılıqla 
məşğul olanlar mərd və təcrübəli döyüşçülər idi. Lakin döyüş 
üslubuna görə onlar araukanlardan xeyli geri qalırdılar. Xuan 
elə bilirdi ki, döyüşün ilk dəqiqələrində hindular üstünlüyü 
ələ alacaqlar. Amma Migelin döyüş taktikasına baxanda yüz 
faiz əmin oldu ki, hindular məğlubiyyətə düçar olacaqlar.  
Kapitangilin üzərinə yeddi hindu hücum edərək, ispan-
ların üzərinə bir-birinin ardınca sarsıdıcı zərbələr endirməyə 
başladılar. Coğrafiyaşünas Bartolomeu arabaya əyləşib 
ətrafında baş verən döyüşə həm maraqla, həm də təşvişlə 
baxırdı. Kapitangil döyüşə-döyüşə paralel olaraq arabanı 
mühafizə edir və bir nəfər də olsun, hindunu arabaya 
                                                     
 
  
                                                                            
                                                    157
yanaşmağa qoymurdular. Hindular sanki daş qayaya rast 
gəlmişdilər. Onlar cüzi olsun da, üstünlüyü ələ ala bilmir-
dilər. Hindular say etibarilə üstün olsalar da, bir peşəkar 
zabitin və iki cəngavərin əlində oyuncağa çevrilmişdilər. Bir 
neçə dəqiqəlik döyüşdə onlar hərəsi bir hindunu qılıncdan 
keçirdi. Bu hal hinduları vahiməyə salmaya bilməzdi. Artıq 
hər bir hindu döyüş meydanını tərk etmək haqqında 
fikirləşirdi. 
Təkcə Migelgildə vəziyyət bir balaca xoşagələn deyildi. 
Onların hər birinə iki hindu düşmüşdü. Şəxsən cavan 
zadəgan üçün bu döyüş çətin deyildi, ancaq bələdçi yaşlı 
olduğundan iki hinduya qarşı müqavimət göstərmək üçün 
böyük çətinlik çəkirdi. Migel elə hey çalışırdı ki, rəqiblərini 
məhv edib Xuana özünün kömək əlini uzatsın. Lakin bu 
hələlik mümkün olmurdu. Ona görə ki, nizə ilə silahlanmış 
hindular ehtiyatla döyüşə-döyüşə rəqib arasında böyük 
məsafə saxlayırdılar. Bu üsul Migelin özünü təngə gətirirdi.  
Bu vaxt dağın başında olan hər iki hindu aşağı düşərək, öz 
yoldaşlarına kömək etmək üçün Migelgil tərəfə üz tuturdular. 
Onlara çatmağa demək olar ki, çox qalmamışdır. Onlar 
çatmamış Migelgil döyüşdə bir dönüş yaratmalı idi. Yoxsa, 
ispanların vəziyyəti xeyli ağırlaşa bilərdi. Hinduların növbəti 
hücumu zamanı, Migel xüsusi fənd işlətmək üçün, guya 
ayağı büdrədiyindən sağ dizi üstə aşağı çökür və bir anlığa 
                                                     
 
  
                                                                            
                                                    158
başını aşağı saldı. Hər iki nizə başının üstündən keçir. Onda 
Migel lansetini yerə ataraq əli ilə sol tərəfdəki hindunun 
nizəsini tutaraq bir göz qırpımında qılıncı ilə sağ tərəfindəki 
hindunun qarnında dərin yara açdı. Eyni zamanda o, tutduğu 
nizəni özünə tərəf çəkərək qılıncı ilə növbəti qurbanının 
boğazına çarpaz zərbə endirdi. Əli ilə boğazını tutan hindu 
səsini çıxartmadan arxası üstə yerə sərildi. Bu dəhşətli səhnə 
o biri hinduların gözü qabağında baş vermişdi və bu səhnə 
onları sarsıtmaya bilməzdi. Onlar dəhşətdən çaşbaş qalaraq 
Xuana əks-zərbə endirməyə imkan verdilər. Bu döyüşdəki 
bütün üstünlüyü ələ alan Migel fürsətdən istifadə edərək, 
əlindəki nizəni yaxınlığındakı hindunun üstünə atdı. 
Təhlükəni hiss edən hindu cəld aşağı əyildi və nizə onun 
başının üstündən keçdi. Belə olan halda bələdçi var qüvvəsi 
ilə aşağı əyilən hindunun başına qılınc zərbəsi endirdi. 
Hazırda dörd hindudan yalnız biri sağ qalmış və ispanların 
əhatəsinə düşmüşdü. Lakin bu vaxt yuxarıdan gələn hindular 
on metrlik məsafə saxlayaraq ox ilə hər iki ispanı nişan 
aldılar. İspanlar vəziyyəti belə görərək, cəld ağacların 
arxasında gizləndilər. Amma oxlardan istifadə olunmadı. 
Migel ağacın arxasında yerə atdığı kamanı əlinə alıb onu 
hazırlıqlı vəziyyətə saldı. Tək qalan hindu onlarla birləşərək, 
yavaş-yavaş hamılıqla geri çəkilməyə başladılar. Belə olan 
halda Migel ilə Xuan kapitangil tərəfə yollandılar. 
                                                     
 
  
                                                                            
                                                    159
Oradakı döyüş həddindən artıq darıxdırıcı keçirdi. Nizə-
lərlə zərbə endirən hindular öz ehtiyatlarını əldən verməmək 
üçün məsafə saxlayır, ispanlar isə coğrafiyaşünasın həyatını 
təhlükə altına qoymamaqdan ötrü arabadan aralanmırdılar. 
Migelgilin gəlişi bu döyüşdə dönüş yaratmaya bilməzdi. 
Artıq ispanlar say etibarı ilə çoxluq təşkil edirdi. Vəziyyəti 
belə görən hindular cənub istiqamətində qaçmağa üz tutdu-
lar, ancaq onlardan biri iki cəngavər arasında qalan hindu 
şimal tərəfə qaçmaq istədi. Şimal yolunu kəsən Migel ilə 
bələdçi onu mühasirəyə almağa səy göstərdilər. Lakin o, 
istiqamətini dəyişərək, çaya tərəf üz tutdu. Oxdan sərrast 
istifadə etməyi bacaran Migel qacanın dalıycan ox atdı. 
Amma ox hədəfə dəymədi, hindu çayı keçərək dağa qalx-
mağa başladı. Onun qaçışını görən ispanlar qəh-qəhə çəkərək 
gülməyə başladılar. Hindu elə qaçırdı ki, heç arxaya dönüb 
belə baxmadı. 
İspanlar üçün ciddi sayılan bu döyüşdə səkkiz nəfər hindu 
öldürülmüş, ispanların isə birinin də olsun, burnu qanama-
mışdı. Yenə də Migel öz silahdaşlarından daha çox fərqlən-
mişdir, o, təkbaşına dörd hindunu məhv etmişdir. Qısa 
müddətli bir döyüşdə belə bir nəticəni göstərmək hər 
döyüşçüyə nəsib olmurdu. Bu heç də təsadüf sayılmırdı, belə 
bir fərqlənmə Migelin peşəkar və mərd bir döyüşçü olduğunu 
sübuta yetirirdi. Axırda qalan hindunu da məhv etmək olardı, 
                                                     
 
  
                                                                            
                                                    160
ancaq ispanlar ona rəhm etdilər. O, Kitoya gedən yolçular 
nəyə qadir olduqlarını və növbəti dəfə hücum etməyin heç 
bir əhəmiyyəti olmayacağını izah etməli idi. 
Bu döyüş ispanların qələbəsi ilə başa çatsa da, bələdçi 
hələ də özünə gələ bilməmişdi. O, qılıncının ülgücünü silə-
silə müəmmalı tərzdə öz həmyerlilərini nəzərdən keçirməyə 
başladı. Coğrafiyaşünas, döyüş zamanı uşaqların birinin də 
xəsarət almadığını görüb bu mərhəmətə görə Allaha dua 
etməyə başladı.  
Osvaldo qılıncdan keçirilən hinduları nəzərdən keçirirdi. 
Migel isə Sebastyan ilə birlikdə bu döyüş haqqında təəssüra-
tını bölüşdürə-bölüşdürə üst-başlarını səliqə-səhmana salırdı. 
Bələdçinin kefini açmaq üçün kapitan dedi: 
- Nə olub sənə? Deyəsən, döyüşün belə bir nəticəsini 
gözləmirdin? 
- Açığını desəm, belə bir şəkildə qələbə qazanacağımıza 
inanmırdım. - deyə bələdçi inamsızlıqla dilləndi və bir az 
tərəddüd edəndən sonra həvəslə sözünə davam etdi. - Qısa 
bir müddət ərzində qeyri-bərabər döyüşdə səkkiz nəfər 
hindunu qılıncdan keçirmək heç inanılası deyil. Hindular heç 
oxdan əməlli-başlı istifadə də edə bilmədilər. Onların hamısı 
şok vəziyyətində idilər. Belə bir maraqlı döyüşə nadir hallar-
da rast gəlmək olar. Mən elə bildim, bizim aramızda ciddi 
itki baş verəcək. Siz isə hindulara heç bir şans vermədiniz. 
                                                     
 
  
                                                                            
                                                    161
- Bəs, mən sənə demədim ki, on-on beş nəfərlik hindu 
dəstəsi bizim üçün heç bir təhlükə yaratmır. - deyə kapitan 
başını təqdiredici tərzdə tərpədə-tərpədə giley-güzarla 
dilləndi. - hələ onların bəxti gətirdi ki, bu döyüşdə cəmi 
səkkiz nəfər itirdilər. Sinyor Bartolomeu, burada olmasa idi, 
biz onların hamısını qılıncdan keçirdərədik. 
- Bu həqiqətən də belədir. - deyə bələdçi təqdiredici tərzdə 
dilləndi. - sizin gücünüzün və bacarığınızın nəyə qadir 
olduğunu mən öz gözlərimlə gördüm. Xüsusilə sinyor 
Migelin döyüş üsulu və təcrübəsi məndə fərəh hissi oyatdı. 
O, əsl cəngavər kimi döyüşürdü. Belə bir döyüşdə dörd nəfər 
adamı məhv etmək hər döyüşçüyə nəsib olmur. 
- Migel mənim ekspedisiyanın tərkibində ən bacarıqlı və 
təcrübəli döyüşçülərindən biri sayılır. - deyə kapitan qürur 
hissi ilə dilləndi. - Belə döyüşçülər mənim ekspedisiyamın 
tərkibində çoxdur. Sən hələ Sebastyanla Osvaldonun döyüş 
qabiliyyəti ilə tanış deyilsən. Onlar kral ordusunun 
cəngavərləridilər. 
- Cənab kapitan, əgər indiki İspaniyanın belə bacarıqlı 
döyüşçüləri varsa, deməli bizim krallığımız İngiltərədən öz 
qisasını ala biləcək. - deyə bələdçi başını dik tutaraq fərəh 
hissi ilə dilləndi. - Bu döyüşdə mən də düşmənin birini 
cəhənnəmə vasil etdim, ancaq sinyor Migelin köməkliyi ilə. 
                                                     
 
  
                                                                            
                                                    162
Belə çıxır sinyor Migel dörd yox, beş hindunu qılıncdan 
keçirib? Bu həqiqətən də belədir. 
- Xuan, sən olmasaydın, mən həmin dörd hindunun 
öhdəsindən gələ bilməzdim. - deyə Migel başını aşağı 
salaraq təvazökarcasına dilləndi. 
- Sizin kimi döyüşçüyə mən birinci dəfədir ki, rast 
gəlirəm. - deyə bələdçi Migelə olan fərəh hissini gizlətmədi, 
sonra isə üzünü kapitana tərəf tutaraq səbirsizliklə sözünə 
davam etdi. - Sinyor kapitan, əgər sizin ekspedisiyanı (əli ilə 
Migeli göstərərək) belə döyüşçülər təmsil edirsə, onda bu 
dəfə araukanları məğlub etmək mümkün olacaq. İmkan olsa 
idi, mən də həmin şansdan istifadə edərdim. Sizə bildirmək 
istəyirəm ki, mən araukan torpağında da bələdçilik etmişəm. 
- Nə deyirəm ki, sənin kimi köhnə konkistadorların 
təcrübəsindən istifadə etmək lazımdır. - deyə kapitan əlini 
bələdçinin çiyninə qoyaraq ciddi halda dilləndi. - Biz 
ekspedisiyanın tərkibinə ən təcrübəli və bacarıqlı döyüşçülər 
qəbul edirik. Həqiqətən də biz müharibənin ikinci mərhələ-
sində araukanların fəaliyyətinə birdəfəlik son qoymaq fikrin-
dəyik. Birinci dəfə gəmilər okean keçidi zamanı bir-birindən 
aralı düşməsə idi, Araukan ölkəsində konksitadorların faciəli 
ölümü ilə rastlaşmazdıq. Nə etmək olar, Allah necə 
buyurursa, elə də olmalıdır. 
                                                     
 
  
                                                                            
                                                    163
Cənab kapitan, xatırlatmaq istəyirəm ki, vaxtı ilə Ernan 
Kortesin və Fransisko Pisarronun ekspedisiyalarında sizin 
kimi (Xuan əli ilə hamını göstərir) qorxmaz, mərd, cəsarətli, 
təcrübəli və bacarıqlı əsgərlər vardı. Məhz buna görə də 
nəhəng və qüdrətli Astek və İnk imperiyaları fəth edildi. 
Mən əminəm ki, belə bir heyətlə siz Araukaniyanı fəth 
edəcəksiniz. Bu onların son nəfəsi olacaq. 
- Biz bura şəxsən bir amala görə gəlmişik. - deyə kapitan 
bütün qamətini düzəldərək qürurla dilləndi. - Bu müharibə-
dən sonra biz İngilislərlə də haqq-hesab çəkməliyik. İngiltərə 
təbiətin köməyi ilə bizim donanmanı La-Manşda məğlub 
etməklə elə bilməsin ki, ispan əsgərini dizləri üstə çökdürüb. 
İspan əsgəri hələ öz sözünü deyəcək. Bütün Avropa ispan 
əsgərinin adını eşidən kimi lərzəyə gəlməlidir. 
 
 
 
 
 
    XV fəsil. Kitoda konkistadorların görüşü 
 
Hinduların kapitangilin üzərinə etdikləri hücum onların 
özləri üçün faciə ilə nəticələndi. Həmin döyüşdə ispanlar 
özlərinə malik olduqları gücü düşmənə nümayiş etdirdilər. 
                                                     
 
  
                                                                            
                                                    164
Ondan sonra aborigenlər bir daha ispanların üzərinə hücum 
etməyə cürət etmədilər. Hətta yolçular meşə yolundan 
istifadə etsələr belə, hindular təcavüzdən əl çəkdilər. 
Kitoya gedən yolları beş barmağı kimi tanıyan bələdçi 
yolçuları sağ-salamat Kitu Audiensiyasının paytaxtına çatdır-
dı. Yolçular bu keçiddən tam razı olduqlarını bildirdilər. 
Kitonun altmışa yaxın yaşı olsa da, şəhər heç də böyük 
deyildi. Qısa müddət ərzində şəhərin bu hissəsindən, o biri 
hissəsinə gedib çıxmaq olardı. Hazırda Limadan gələnləri 
yalnız bir şey maraqlandırırdı; o da ki, polkovnik 
Odovaldonun başçılıq etdiyi ekspedisiya şəhərin hansı 
hissəsində cəmləşib? Elə şəhərə daxil olan kimi onlara 
bildirdilər ki, həmin ekspedisiya Kitonun şərqində yerləşən 
hərbi qarnizondan bir qədər aralıda düşərgə qurub. Elə 
Odovaldonun da qərargahı həmin düşərgədə yerləşir. 
Polkovnik Odovaldo Limadan gələn həmyerlilərini böyük 
bir tamtəraqla qarşıladı. Hamının sevincinin həddi-hüdudu 
yox idi. Migel ilə atasının da görüşü ağlasığmaz dərəcədə 
şirin keçdi. Necə olsa da, onlar uzun müddət bir birilərinin 
üzlərini görmürdülər. Ailələrində çoxları elə bilirdilər ki, 
dünyanın ayrı-ayrı hissələrində yaşayan ata ilə bala bir-
biriləri ilə bir daha görüşməyəcəklər. İş ondadır ki, Migel 
1588-ci ildə La-Manşda “Məğlubedilməz armada”nın tərki-
bində Qravelin döyüşdən sonra düşmənə əsir düşmüşdür. 
                                                     
 
  
                                                                            
                                                    165
Daha sonra o, 1590-cı ildə Araukaniyada gedən amansız 
müharibədə iştirak etmiş və təsadüf nəticəsində sağ-salamat 
qalmışdır. Bir sözlə, o, həmin müharibələrdən qayıtmaya da 
bilərdi. Eləcə də kapitan Leonun həyatı Yeni Dünya sahillə-
rində təhlükə altında keçmişdir; o, 1558-ci ildə Xuan 
Ladrilyeronun, 1564-1565-ci illərdəki Migel Lopes Leqas-
pinin, 1567-1569-cu illərdəki Alvaro Medanya de Neyranın, 
1569-1572-ci illərdə Qonsalo Ximenes Kesadanın, 1575-
1582-ci illərdə Filippin arxipelaqının işğalında, Antonio 
Berrio-i-Orunyanın 1584-1585-ci illərdəki birinci və 1587-
1589-cu illərdəki ekspedisiyasında iştirak etmiş və bütün bu 
təhlükəli missiyalarından sağ-salamat çıxmışdır. Ona görə də 
çoxdan arzulanan bu görüş onların hər ikisinə böyük sevinc 
və səadət bağışladı. Onların bu görüşünə kənardan seyr 
edənlər, görüşənlərin uzun müddətli ayrılığından xəbərdar 
idilər. Hətta üzündən qürurluq və vüqarlıq yağan Leonun 
gözlərində sevincdən göz yaşları əmələ gəldi. 
Bu münasibətlə polkovnik Odovaldo ziyafət təşkil etməyi 
qərara aldı. Çünki belə bir xoş məramlı görüşlər həyatda 
nadir hallarda baş verirdi. 
Balaca imkan tapan bələdçi yolda baş verən hadisəni süfrə 
arxasında əyləşənlərə bütün təfsilatı ilə danışdı. Bu hadisəni 
eşidənlər hərbçi olsalar da, onların daxilində fərəh hissi 
oyatdı. Xüsusən də Migelin göstərdiyi şəxsi igidlik hamını 
                                                     
 
  
                                                                            
                                                    166
valeh etdi. Necə olsa da Migelin qılınc döyüşünə yiyələn-
məkdə polkovnikin böyük rolu olmuşdur və cavan döyüşçü 
onun şagirdi sayılırdı. Onun həmin döyüşdə göstərdiyi şəxsi 
igidliyə görə polkovnik şagirdinə öz minnətdarlığını bildirdi. 
Həmin döyüşdə Migeldən başqa iki cəngavər və kapitan 
Xuan kimi peşəkar döyüşçü vardı, lakin qeyri-bərabər 
döyüşdə yalnız Migel müsbət keyfiyyətləri ilə hamıdan çox 
fərqlənmişdir. 
- Sinyor Leon, siz öz oğlunuz ilə hər bir yerdə fəxr edə 
bilərsiniz. - deyə polkovnik Alonso başını təqdiredici tərzdə 
tərpədərək iftixar hissi ilə dilləndi. - Qiyabi olsa da, mən 
onun Araukaniyada göstərdiyi şəxsi igidliyi haqqında çox 
sözlər eşitmişəm. 
Təvazökarlıqdan Migelin sifəti qıpqırmızı alışıb yanmağa 
başladı. Lakin hərdənbir o, polkovnikə altdan-altdan müəm-
malı nəzər salırdı. O, bilmək istəyirdi ki, görəsən, onun 
müharibədə göstərdiyi qəhrəmanlıqları kim polkovnikə 
çatdırmışdı? Axı, onlar heç bir saat deyildi ki, polkovnikin 
yanına gəlmişdilər. Çox güman ki, bu haqda kapitan Xuan 
qardaşına müəyyən məlumatlar vermişdi. Çünki polkovnik 
danışdıqca onun qardaşı təqdiredici tərzdə başını yellədirdi. 
Lakin buna baxmayaraq belə təriflərə öyrəşməyən Migel 
utancaq halda başını aşağı salaraq yerində sıxılıb qalmışdı. 
Açığı kapitan Leon da pis vəziyyətdə qalmışdı. O, heç 
                                                     
 
  
                                                                            
                                                    167
təsəvvürünə belə gətirməzdi ki, elə ilk söhbətdə onun oğlu 
polkovnik tərəfindən təriflənəcək. Nəhayət özündə qətiyyət 
tapan Migel özü söhbətə qarışmağa məcbur oldu. O, üzünü 
polkovnikə tutub təvazökarcasına dedi: 
- Don Alonso, həmin müharibədə bizim ekspedisiyanın 
əksəriyyət əsgərləri özünün şəxsi igidliyi ilə fərqləniblər. 
Demək olar ki, onların hamısı tərifə layiqdirlər. 
- Reallıqla danışmaq lazımdır. - deyə polkovnik üzünə 
ciddi ifadə verərək iradə ilə dilləndi. - Əgər, hər bir adam 
sənin kimi döyüşsə idi, onda müharibəni bu ilin əvvəlində 
başa çatdırmaq olardı. - Polkovnik masa arxasında əyləşən 
cəngavərlərə ötəri nəzər yetirərək həmin tərzdə sözünə əlavə 
etdi. - Mən bu sözlərimlə başqa döyüşçülərin xətrinə dəymək 
istəmirəm. Xüsusilə də, “Destino”nun, Anqud körfəzindəki 
müdafiəsində iştirak edən dəyüşçülərin qəhrəmanlığını və 
fədakarlığını qeyd etmək istəyirəm. Mən onların hamısına öz 
minnətdarlığımı bildirirəm. Onların dəyanəti və iradəsi 
möhkəm olmasa idi, Morelos qardaşlarının başçılıq etdiyi 
dəstədən ümumiyyətlə, heç kim Peru vitse-krallığına gəlib 
çıxmazdı. İspaniyaya qayıdanda mən hökmən həmin 
döyüşçülər barəsində əlahəzrət II Filippə məlumat verəcəm. 
Kral qəhrəman döyüşçülərini tanımalıdır. Lakin ilk növbədə 
biz Araukaniyada tam müvəffəqiyyət əldə etməliyik. Yəni, 
                                                     
 
  
                                                                            
                                                    168
araukanlar krallığımızın qatı düşmənləri kimi dizləri üstə 
çökdürülməlidirlər. 
- Don Alonso, ekspedisiyamızın tərkibində bəzi başıboş, 
özündən müştəbeh halda razı olan, sıravi əsgərlərinə laqeyd 
yanaşan və düşməni layiqincə qiymətləndirməyən zabitlər 
olmasa idi, biz orada faciə ilə üzləşməzdik. - deyə Sebastyan 
söz almadan üzrxahlıqla dilləndi. - Bizim sıralarımızda 
həqiqətən də fədakar, qəhrəman, qorxmaz və bacarıqlı 
döyüşçülər çox idi. Lakin onların hamısı həmin zabitlərin 
səhvi ucbatından qısa müddət ərzində məğlubiyyətə düçar 
oldular. Ümumilikdə bütün əsgərlər yüksək səviyyədə 
döyüşmüşdülər. 
- Mən səni düzgün danışan adam kimi tanıyıram. - deyə 
polkovnik başını narazı halda tərpədərək müəmmalı tərzdə 
dilləndi. - Yalan sözlərlə sən silahdaşlarını müdafiə etmək 
istəyirsən? Əgər, hamı yüksək səviyyədə döyüşsəydi, onda 
araukanlar məğlub edilərdi. Biz ilk növbədə döyüşlər zamanı 
verilən səhvləri və nöqsanları tapıb aradan qaldırmalıyıq. 
Çünki növbəti ekspedisiya zamanı bir dəfə də olsun artıq 
səhvə yol verilməməlidir. Hər bir şey xırda detallarına qədər 
ölçülüb-biçilməlidir. 
- Don Alonso, hər bir şey hazır olandan sonra biz nə vaxt 
ekspedisiyaya yollanacayıq? - deyə Migel maraqlandı. - 
Necə olsa da yaranın üstü tam sağalmamış biz müharibənin 
                                                     
 
  
                                                                            
                                                    169
ikinci mərhələrsinə başlamalıyıq. Hamı çox yaxşı bilir ki, 
araukanlar yaranan boş vaxtdan, özləri üçün çox səmərəli 
istifadə edirlər. Onlar.... 
- Döyüş əməliyyatlarına başlamaq üçün tələsmək lazım 
deyil. - deyə polkovnik sağ əlini qaldıraraq Migeldən sakit 
olmağı tələb etdi. - Növbəti ekspedisiyasının iştirakçıları yalnız 
nizam-intizama riayət edən bacarıqlı və təcrübəli peşəkar 
döyüşçülərdən ibarət olmalıdır. Hələ bu haqda Rodriges 
Kartahena ilə müəyyən məsləhətləşmələr aparmaq lazımdır. 
Növbəti ekspedisiya barəsində mən onun fikirlərini öyrənmə-
liyəm. 
Adamda belə bir təəssürat yarandı ki, guya polkovnik Alonso 
araukanlara qarşı mübarizəni davam etdirmək fikrində deyil. Elə 
bil onun başında başqa fikirlər hökm sürürdü. Onun bu mövzu 
haqqında söhbətləri təşəxxüslə söylənilirdi. Kapitan Xuan çox 
gözəl başa düşürdü ki, qardaşı Yeni Dünya sahillərinə onların 
köməyinə gəlib. Əldə olunan məlumatlara görə polkovnik 
Kitoya çatar-çatmaz mifik Eldorado haqqında maraqlı söhbətlər 
eşıdir və Araukaniyaya getməkdən müvəqqəti imtina edir. 
Olmaya o, artıq fikrindən dönüb? Odur ki, kapitan Xuan bütün 
bu söz-söhbətlərə son qoymaq üçün qardaşına: 
- Alonso, Limada gedən söz-söhbətlərə görə sən, Arau-
kaniyada gedən müharibənin ikinci mərhaləsinə başlamamışdan 
əvvəl, mifik Eldoradonun axtarılmasında iştirak etmək 
                                                     
 
  
                                                                            
                                                    170
istəyirsən? Əgər bu düzdürsə, onda biz kral fərmanına 
əhəmiyyət verməmiş oluruq. 
- Bəli, heç kimdən söz gizlətmək olmur. - deyə bezikmiş 
halda dillənən polkovnikin üzündə təbəssüm sezildi qeyri-
müəyyən tərzdə dilləndi və o, bir qədər tərəddüd edəndən sonra 
o, sözünə davam etdi. - Xuan, görürəm ki, sən müharibədən 
əsəbi halda qayıtmısan. Əvvəlki soyuqqanlığından heç bir şey 
qalmayıbdır. Mən, İspaniyanın kral ordusunun yüksək rütbəli 
zabitiyəm və mən həmişə kral uğrunda döyüşmüş, onun 
fərmanlarını və göstərişlərini qeyd- şərtsiz yerinə yetirmişəm. 
Əsas amallarımdan biri də odur ki, vətənimin bütün 
düşmənlərini amansızçasına məhv edim. O çümlədən də vəhşi 
araukanları. 
- Axı, sən özün mənə bildirdin ki, kapitan Leonla 
görüşməmişdən əvvəl sən mifik Eldoradonun axtarılmasında 
iştirak etmək istəyirdin. - deyə Xuan baxışlarını düz qardaşının 
gözlərinin içərisinə dikərək narazı halda dilləndi. - Eldoradonu 
axtaranlar isə ekspedisiyadan təxminən iki-üç ildən sonra 
qayıdırlar. Onda belə çıxır ki, bizim düşmənlər bundan sonra 
hələ iki-üç il də azad və sərbəst yaşamalıdırlar. 
- Yeni Dünya sahillərində Eldoradonun axtarılması əlahəzrət 
II Filipp üçün ümdə məsələlərdən biri sayılır. Əgər, biz həmin 
ekspedisiyalardan imtina etsək onda başqa dövlətlər Eldora-
donun axtarılması ilə məşğul olarlar. Bundan əlavə sənin 
                                                     
 
  
                                                                            
                                                    171
başçılıq etdiyin ekspedisiyanın Araukaniyada faciə ilə 
üzləşdiyindən mənim xəbərim yox idi. Yoxsa, mən dərhal 
Valdiviyaya üz tutardım. Onsuz da mən üzümüzə gələn həftə 
vitse-krallığın (Peru nəzərdə tutulur) paytaxtına gedəcəkdim. 
Nədənsə, mənim Eldoradonun varlığına heç inamım qalmayıb. 
Elə bil ümumiyyətlə belə bir torpaq yoxdur. 
- Don Alonso, siz demək istəyirsiniz ki, Eldoradonun varlığı 
boş xülyadır? - deyə təəccübdən Migelin gözləri bərələ qalaraq 
fəhimsizliklə dilləndi. - Axı, deyilənə görə Eldoradonu öz 
gözləri ilə görənlər olubdur? 
- Mən hər hansı bir işə başlamazdan əvvəl həmişə həmin 
obyekt üzərində böyük tədqiqat işi aparmışam. - deyə polkovnik 
təmkinlə dilləndi. - Kapitan Leon bu işdə mənə böyük köməklik 
göstərmişdir. Necə olsa da, o, şəxsən Eldoradonun axtarılma-
sında kapitan Antonio Berrio-i-Orunyanın ekspedisiyalarında 
iştirak etmişdir. Bundan əlavə mən Diyeqo Ordasın, Alonso 
Ereranın, Ambroziy Alfingerin, Qeorq Xoermutun, Nikolay 
Federmanın, Qonsalo Ximenes Kesadanın, Sebastyan de 
Moyano Belalkasarın, Qonsalo Pisarronun və Filipp Quttenin 
ekspedisiyalarında iştirak etmiş konkistadorlarla görüşmüş və 
onların danışıqlarından belə başa düşmüşəm ki, ümumiyyətlə 
Eldorado adlı bir ölkə yoxdur. Varsa da, buğdanı iri bir ambarda 
ağzına kimi dolu olan arpanın içində axtarmağa bənzəyir. 
Ancaq onu da demək istəyirəm ki, bizim qəribə dünya 
                                                     
 
  
                                                                            
                                                    172
gözlənilməz hadisələrlə doludur. Bir də görürsən ki, 
Eldoradonun tapılması haqqında xəbərlər yayılır. Məhz onda 
həmin missiyaya əl atmaq olar. Həmin ölkənin fatehi olmaq 
bir çox sərkərdələrin arzusudur. 
- Deməli, tezliklə biz araukanlara qarşı döyüş əməliyyat-
larına başlaya bilərik? - deyə kapitan Xuan səbirsizliklə 
dilləndi. - Eldoradodan əvvəl bizi yalnız Araukaniyanın fəthi 
maraqlandırmalıdır. 
- İlk növbədə biz həmin ekspedisiyaya əməlli-başlı, 
mükəmməl surətdə hazırlaşmalıyıq. - deyə polkovnik masa 
arxasında əyləşənlərin hamısını nəzərdən keçirə-keçirə 
təqdiredici tərzdə dilləndi. - Mən Cənubi Amerikaya Arau-
kaniyanı fəth etmək üçün gəlmişəm. Əlahəzrət II Filipp 
bizim yolumuzu səbirsizliklə gözləyir. Biz İspaniyaya yalnız 
qalib kimi qayıtmalıyıq. Vaxtı ilə Belalkasar, Diyeqo 
Almaqro, Fransisko Pisarro və başqa konkistadorlar buradakı 
torpaqları fəth edərək ispan silahını, qüdrətini və şan-
şöhrətini göylərə ucaltmışdır. Biz də onlar kimi fateh adını 
qazanmalı və kralın etimadını doğrultmalıyıq. 
 
 
 
 
 
                                                     
 
  
                                                                            
                                                    173
         XVI fəsil. İnk imperiyasının ispanlar  
      tərəfindən fəth edilməsinin qısa tarixi 
 
1513-cü ilin sentyabrın 25-də Vasko Nunyes de Balboa 
Panamanın qərb sahilinə çıxmaqla, ilk dəfə olaraq Sakit 
okeanın sahilsiz sularını gördü. Artıq yerli hindu 
kasiklərindən (rəhbər) öyrənmişdi ki, bərxəzdən cənub tərəfə 
qızıl ilə bol olan torpaqlar yerləşir. Elə o vaxtı da onda belə 
fikir yaranır ki, əfsanəvi ölkə sayılan - Qızıl Biru”-nu (Peru) 
tapana qədər Sakit okeanın sahili ilə cənuba doğru getsin. 
Birinci ekspedisiyanı elə özü təşkil etdi. Onun nəzarəti 
altında titanik zəhmət tələb edən nəhəng bir iş görülmüşdur, 
bütün hissələrə ayrılmış ekspedisiyanın gəmiləri bərxəzin 
üstü ilə Atlantik okeanından Sakit okeanına daşınir. Bu işin 
öhdəsindən gəlmək neç də asan olmur. 
Lakin Balboa uçün nahəng planını həyata keçirmək 
müəssər olmur. “Qızıl Biru”nun işğalını arzulayan Panama-
nın qubernatoru Pefo Arias Avila, Sakit okeanı ilk dəfə kəşf 
edən adamı əmrə tabe olmamaqda və bir çox cinayət 
hadisələrində təqsirləndirərək, onun üzərində məhkəmə 
qurub edam elətdirir. Son illər qatil-qubernator cənuba bir 
neçə ekspedisiya göndərir və onların hamısı uğursuzluqla 
üzləşirlər. 
1522-ci ildə təcrübəli dənizçi Paskual de Andaqoya indiki 
                                                     
 
  
                                                                            
                                                    174
Kolumbiyanın qərb sanili ilə San-Xuan çayının mənsəbinə 
kimi üzərək Buenaventura körfəzini kəşf edir və ondan sonra 
Panamaya qayıdır. Ağır xəstə olan Andaqoyanın özü 
ekspedisiyanın nəticəsindən məyus olur. Lakin buna 
baxmayaraq, o, həmin sahilin ilk keçicisi sayılır, ona görə ki 
Sakit okean sahilinin (Cənubi Amerikada) ispanlar tərəfindən 
mənimsəməsinə, məhz onun səyahətindən sonra başlayırlar. 
Lakin yeni kəşf edilmiş torpaqlar ispanların ümiddlərini 
doğrultmadı, onlar arzuladıqları qızılı tapa bilmədilər. 
Panamada məskunlaşmış ispanlar tezliklə “Qızıl Biru”nu 
yaddan çıxartmalıdırlar. Balboanın planını yada salanda isə 
məsğərəyə qoyurdular. 
Yalnız bir adam “Qızıl Biru”nun həqiqətdə olduğuna 
ürəklə inanırdı. O da ki, Balboanın silahdaşı Fransisko 
Pisarro idi. 
“Cənubda yerləşən ölkənin” varlığına fanatik inamı olan 
F.Pisarroa, başqa bir avantüristi Diyeqo de Almaqronu ona 
yaxınlaşdırdı, bir qədər gec isə Panamanın vikariyası 
Ernando de Lukeni (bir çox tarixçilər hesab edirlər ki, Luke 
bu işlərə varlı ispan zadəganı olan Qaspar de Espinosa 
tərəfindən bilərəkdən qoşulmuşdur). Nəzərdə cənuba tutulan 
ekspedisiyanın hazırlanması xəbəri Panamaya yayılanda, 
hamı onları məsğərəyə qoymağa başladılar, əsasən də 
Lukeni. 
                                                     
 
  
                                                                            
                                                    175
Ancaq buna baxmayaraq ekspedisiya təşkil edildi və 
1524-cü ilin noyabrında tərkibində 114 nəfər əsgər, bir neçə 
at və xeyli miqdarda ərzaq ehtiyatı olan briqantina sahildən 
çox uzaqlaşmayaraq cənuba doğru üz tutdu. Dəstəyə Pisarro 
başçılıq edirdi, Almaqro isə əlavə qüvvə toplamaq üçün 
Panamada qalır. 
Çox tezliklə ekspedisiya Andaqoyanın ekspedisiyasının 
qarşılaşdığı çətinliklərlə üzləşdi: əks küləklər, aramsız 
tufanlar, zəhlətökən manfolu yosunları ilə dolu olan sahillər-
də məcburi dayanacaq, düşmən fikirli hindularla toqtuşma. 
Pisarro cənuba doğru çox lənk irəliləyirdi. Əvvəlcə o, 
“Xinxamu ölkəsini”, bir qədər aşağıda “qəhvəyi rənkli adam-
ların ölkəsini” (hər ikisi Kolumbiyanın sahilində yerləşir) 
kəşf edir. Hindularla toqtuşma zamanı dəstə böyük itkilər 
verirdi, bir çoxları aldıqları yaradan və naməlum xəstəlikdan 
əzab-əziyyət çəkir, Pisarro özü bir neçə dəfə onlarla birlikdə 
yaralanır. Ərzaq tükənən zaman o, məcburi Panamaya 
qayıdır. 
”Qızıl Biru”nun kəşfi və işğal edilməsi məqsədi ilə 
Pisarro, Almaqro və Luke 1526-cı ilin martın 10-da yeni 
danışıq imzalayır və bir neçə həftədən sonra cənuba ikinci 
ekspedisiyaya yola düşür. Bu ekspedisiya birinciyə nisbətən 
yaxşı təşkil edilir. 
                                                     
 
  
                                                                            
                                                    176
Bu dəfə ekspedisiya çətinlik çəkmədən San-Xuan çayının 
mənsəbinə gəlib çatır. Orada ispanlar hindu yaşayış 
məntəqəsinə hücum edir və qızıldan, gümüşdən düzəldilmiş 
xeyli qiymətli əşyalar ələ keçirirlər. Almaqro geriyə 
Panamaya qayıdır. O, özü ilə çoxlu qiymətli əşyalar götürdü 
ki, bu missiyaya görə şübhəsi olan adamların fikrində 
dəyişiklik yaratsın və özü üçün yeni əsgərlər toplasın. Pisarro 
isə yeni qüvvə gələnə qədər, əsas qüvvə ilə sahildə qalır. 
Artıq vaxt itirməsin deyə, o, ekspedisiyasının losmanı 
Bartolomeu Ruisi briqantinada tədqiqat işləri aparmaq üçün 
cənuba doğru göndərir. Bu bir növ kəşfiyyat sayılırdı. 
Bu səyahət zamanı “Kitu krallığı” (Ekvador) kəşf edildi. 
Təcrübəli dənizçi Bartolomeu Ruis tələsmədən sahilə 
diqqətlə baxa-baxa irəliləyirdi, o, elə hey təsəvvür edir ki, 
nər dəqiqə nağıllar ölkəsi olan “Qızıl Biru” peyda olacaq və 
buna görə də iri məbləğdə mükafat alacaqdır. 
Günlərin bir günü səhər tezdən dənizçilər gözəl bir körfəz 
görürlər. Ruis əmr edir ki, körfəzə daxil olub lövbər atsınlar. 
Daha demə körfəz iri bir çayın mənsəbi imiş. Sahildə 
yaşayan hindular gəmiyə maraqla tamaşa edirdilər. 
Aborigenlər sahilə çıxan ispanlara öz qonaqpərvərliklərini 
göstərirlər. Lakin ispanları hinduların qonaqpərvərliyi yox, 
onların üstündə olan zümrüdlərlə bəzədilmiş qızıl əşyalar 
maraqlandırırdı. Onlar belə bir fikrə gəldilər ki, kəşf etdikləri 
                                                     
 
  
                                                                            
                                                    177
torpaq qızıl və zümrüdlərlə zəngindir, məhz buna görə də 
həmin çaya Esmeraldas-Zümrüdlü adını verirlər. 
Cənuba doğru irəliləyişini davam etdirən Bartolomeu Ruis 
təxminən gəlib indiki Manta limanı yerləşən yerə çıxır. 
Bütün sahil zolağını dəqiqliklə izləyən ispan səyyahı həmin 
sahilin xəritəsini tərtib edir. O, ispanlardan birinci adam idi 
ki, ilk dəfə Sakit okeanın sahil zolağında ekvator xəqtini 
keçir və birinci dəfə məhz o, uzaq Çimboraso vulkanının 
qarlı papağını görür. 
Sanki tale özü həmin cəsur dənizçini mükafatlandırırdı. 
Bir dəfə dənizçilər iti sürətlə gedən bir qayığı ələ keçirirlər. 
Əsir düşmüş hindular əllərinin hərəkətləri ilə izah edirlər ki, 
onlar həddindən artıq varlı olan Böyük İnq ölkəsindən gəlir 
və qayıqdakı gözəl parçaları və qızıl qab-qacaqları Esmeral-
das hindularının istehsal etdikləri əşyalar ilə dəyişməyi 
nəzərdə tutublar. 
Bartolomeu Ruis əşyaları ələ keçirib və belə bir vacib 
məlumat əldə edəndən sonra geriyə, San-Xuana üzür. O, 
demək olar ki, öz missiyasını müvəffəqiyyətlə yerinə 
yetirmiş olurdu. 
Bu zaman Pisarronun dəstəsində ruh düşgünlüyü baş 
vermiş və əsgərlər demək olar ki, nəzarətdən çıxırdılar. 
Ruisin qayıdışı onların hamısını ruhlandırır. Tezliklə Almaq-
                                                     
 
  
                                                                            
                                                    178
ro yeni bir qüvvə ilə Panamadan qayıdır. Yeni impuls alan 
ekspedisiya davam etdirildi. 
İspanlar bir başa Zümrüd çayına tərəf yollandılar. Sahilə 
çıxan konkistadorlar iri hindu yaşayış məskəni olan Atakamesə 
hücum edib orada qızıl əşyaları və çoxlu ərzaq ehtiyatı ələ 
keçirirlər. 
Almaqro yenə də kömək üçün Panamaya yollanır. Pisarro isə 
təhlükəsizlik baxımından, Qalyo adlı bir adada düşərgə saldırır. 
Məhz bu zaman, ink imperiyasının işğalı tarixində dramatik 
hadisə baş verir. 
Panamanın yeni qubernatoru Rios “Qızıl Biru”nun boş xülya 
olduğunu hesab edərək Almaqroya yeni könüllülərin 
yığılmasına icazə vermir. O, Qalyo adasına Ruisi göndərərək 
tapşırır ki, Pisarronu Panamaya gətirsin. Ekspedisiyanın çox 
hissəsi (onların arasında xəstələrlə, yaralılar çoxluq təşkil 
edirdi) Panamaya qayıtmağı üstün tuturlar. 
Pisarro və on iki nəfər ən mərd döyüşçü Panamaya qayıtmaq-
dan tamamilə imtina edirlər. Onlar özlərinin təhlükəsizliyini tam 
təmin etmək üçün insan yaşamayan Qorqona adasına keçir və 
orada balıq, molyusk və vəhşi bitkilərin bəhrələri ilə qidalana-
qidalana yeddi ay gözləyirlər. 
Panamada yaşayan ispanların təzyiqi altında, öz 
həmvətənləri darda qalmasın deyə, qubernator Rios bir daha 
Pisarronun ardınca böyük olmayan gəmi göndərir. Pisarro 
                                                     
 
  
                                                                            
                                                    179
həmin gəmidən öz avantüralarında istifadə etməsin deyə, 
heyətin tərkibində bir nəfər olsun belə əsgər yox idi. Lakin 
Riosun qorxduğu şey baş verir; onlar matrosları inandıraraq öz 
tərəflərinə çəkirlər. Pisarro həmin gəmi ilə cənuba doğru yola 
düşür və Quayakil körfəzində Santa-Klara adasını, sonradan isə 
Tumbes buxtasını kəşf edir. 
Yeni ölkə ilə tanışlıq inklərin gözəl bir məbəddə günəşə 
sitayişi ilə başlandı. Ətraf torpaqlar mənimsənilmiş və yaxşı 
becərilmişdi. Buradakı qızıl və gümüş əşyalar, xüsusən də ev 
əşyalarının və dolçaların qiymətli metallardan düzəldilməsi 
ispanları məst edir. 
Sonradan ekspedisiya daha da cənuba enir və Payta 
buxtasına çatır. Pisarro belə bir qənaətə gəlir ki, sahil zolağında 
yaşayış məskənləri seyrək olsa da, onların hamısında çoxlu 
miqdarda qızıl və gümüş əşyalar var. 
Pisarro lap dəqiq başa düşəndə ki, bu ölkə həddindən artıq 
varlı ölkədir, özü ilə qızıl dolçalar, bir neçə lama və gələcəkdə 
tərcüməçi funksiyasını yerinə yetirən iki hindu götürərək 
Panamaya yola düşür. 
Onun ikinci ekspedisiyası təxminən üç il davam etmişdir. 
Cənuba yeni ekspedisiyanın təşkil edilməsinə qadağan 
qoymuş qubernator Riosun göstərişi qüvvədə qaldığı üçün 
Pisarro 1528-ci ilin sonunda V Karlın yanına Madridə yollanır. 
O, Tauantinsuyu imperiyasının işğal edilməsi üçün monarxdan 
                                                     
 
  
                                                                            
                                                    180
icazə istəyir. Pisarro həmin ölkəni elə qələmə verir ki, V Karl, 
gələcəkdə Yeni Kastiliya adlanacaq adı çəkilən imperiyanın 
işğal edilməsinə öz razılığını bildirir. Pisarro həmin torpağın 
hakimi sayılırdı. 
İnk imperiyasının gələcək fatehinə zadəganlıq, min ekü pul, 
qubernator vəzifəsi və Perunun hakimi titulu verilir. Pisarro 
kompanyonu Luke üçün yepiskop vəzifəsi və hinduların hamisi 
titulu, Almaqroya isə zadəganlıq, 500 dukat mükafat və Tumbes 
buxtasında salınacaq qalanın komandanlığını alır. 1529-cu ilin 
iyulun 26-da V Karl ilə F.Pisarro əldə etdikləri razılığa öz 
imzalarını atırlar. Özü üçün çox imtiyazlar alan Pisarro, 
kompanyonu Almaqro üçün az xeyir əldə edir və beləliklə onun 
qəlbinə dəyir. Gələcəkdə bu hal onların arasında güclü iğtişaş 
yaradacaq və onların məhvinə gətirib çıxardacaq. 
1531-ci ilin əvvəlində üç yaxşı yükdənmiş gəmi 180 əsgər və 
36 süvari ilə Pisarronun başçılığı altında Panamadan cənuba 
doğru yollanır. Bu ekspedisiyada onun İspaniyadan gəlmiş dörd 
qardaşı da iştirak edirdi. 
Pisarro artıq konkistadorlara məlum olan Esmeraldas çayının 
mənsəbindən yerə enib oradan cənuba doğru piyada getməyə 
başladı. Bu dəfə müqavimətsiz təslim olan Atakames yaşayış 
məntəqəsi və başqa hindu məskənləri talan edilir. Koakedə yerli 
kasik Passao ispanlar tərəfindən zorla aparılan 17 nəfər qızın 
                                                     
 
  
                                                                            
                                                    181
girovdan azad edilməsi üçün göyərçin yumurtasının ölçüsün-
də olan zümrüd qaşı vermişdir. 
Konkistadorların ədinə keçən yaxşı mənfəətdən Pisarro 
Panamaya və Nikaraquaya qızıl və zümrüdlər göndərir ki, 
tanınmış konkistadorlar Sebastyan de Belalkasar və Ernando 
de Soto ona bu missiyada qoşulsunlar. 
Cənuba doğru hərəkət edən konkistadorlar bir-birinin 
ardınca özləri üçün kəşflər edirdilər. Manta hindularının 
yaşadığı yerdə onlar yumruq boyda olan qurudulmuş insan 
kəllələri görürlər, uankavilka hindularının ağızlarında bir 
dənə də olsun diş olmur. - Bu İnka Uayna Kapakın Ekva-
dorun zəbt edilməsində yerli hindulara qarşı tətbiq edilən 
cəza tədbirlərinin nəticəsi idi. 
Cənuba doğru hərəkət etdikcə, Pisarroya varlı olan Qran-
Çimu imperiyası haqqında məlumatlar çatırdı. Öz arxasını 
təhlükəsizləşdirmək üçün o, sahil zolağında Porto-Vyexo, 
Tumbes və daha da cənubda San-Migel-de-Piyura koloniya-
larının əsasını qoydurur. 
Porto-Vyexoda Pisarro ilə Sebastyan de Belalkasar və 
Xuan Fernandes 30 piyada və 12 süvari ilə birləşir. Oradan 
onlar, varı və dövləti haqqında çox eşitdikləri Quayakil 
körfəzində yerləşən Puna adasına yollandılar. İspanların 
oradakı özbaşınalığı hindularla açıq münaqişəyə səbəb olur. 
Pisarro kasik Tumbalunu və başqa 16 hindu rəhbərlərini 
                                                     
 
  
                                                                            
                                                    182
edam etsə belə, nəinki yerli hinduları fəth edə bilir, hətta özü 
çoxlu itkilər verir. 
1532-ci ilin may ayında Pisarro materikin içərilərinə daxil 
olur və San-Migel-de-Piyur koloniyasının əsasını qoyur. 
Onun yanına Kuskonun hakimi İnka Uaskarın elçiləri gəlir 
və ona izah edirlər ki, Uaskarın qardaşı Ataualpa hakimə 
qarşı qiyam qaldırıb. “Dahi konkistador” o dəqiqə daxilində 
götür-qoy edir ki, Tauantinsuyunun iki rəhbəri arasında 
gedən müharibədən necə də əlverişli mənfəət əldə etmək 
olar. 
Əsgərlərin bir hissəsini San-Migeldə saxlayıb, 67 süvari 
və yüzə yaxın piyada əsgərlə Pisarro 1532-ci ilin sentyabrın 
24-də Kaxamarkaya yürüş edir. Ensiz dağ çığırları və sıldı-
rım qayalarla əhatə olunmuş Sahil Kordilyeri ilə keçid 
həddindən artıq çətin idi. Lakin varlanmaq həsrəti ilə yaşa-
yan Pisarro 53 günlük keçiddən sonra 1532-ci nlin noyabrın 
15-də Kaxamarkaya yaxınlaşır. Ertəsi günü, Uaskarın ordu-
sunu darmadağın edən imperiyanın yeganə hakimi olan 
Ataualpa hiyləgərliklə əsir alınmış, məğlubiyyətin nə 
olduğunu bilməyən ordusu isə məğlub edilərək vahimə içəri-
sində döyüş meydanından qaçmışdır. 
Pisarronun Tauantisuyunun hakimi Ataualpanın başına 
necə faciə gətirməsi haqqında çoxsaylı məlumatlar verilibdir. 
                                                     
 
  
                                                                            
                                                    183
İnk imperiyasının ərazisində yaşayan xalqların həyatında 
yeni dövr başlanır-müstəmləkə dövrü. Belalkasarın fəth 
etdiyi torpaq Peru vitse-krallığının tərkibində olan Kitu 
Audiensiyası adlanmağa başladı. 
Cənubi Amerikaya gələn bir neçə tanınmış konkistador 
İspaniyanın şanlı tarixinə fateh kimi daxil olmuşdular. Kitu 
Audiensiyasına ayaq basan polkovnik Alonso Odovaldo da 
Eldoradonun axtarılmasında fəal iştirak etmək istəyirdi ki, 
həmin mifik ölkəni tapıb İspan taxttacına birləşdirsin və 
bununla da İspaniyanın tarixinə fateh kimi daxil olsun. Lakin 
onun Kitoda apardığı tədqiqatlar nəticəsində aydın olur ki, 
Eldoradonu axtarıb tapmaq müşkül bir işdir. Demək olar ki, 
Cənubi Amerikanın bütün şimal hissəsi mükəmməl surətdə 
axtarılıb, ancaq axtardıqları Eldoradonu nəinki tapıblar, hətta 
həmin ölkənin heç izinə belə düşə bilməyiblər. Nədənsə, 
polkovnik Odovaldoda mifik Eldoradonun varlığı şübhə 
doğurub. Halbuki o, özü həmin ölkənin axtarılmasında 
fəaliyyət göstərən ekspedisiyaların heç birisində iştirak 
etməmişdir. Bir sözlə, heç bir əsər-əlaməti olmayan bir ölkə-
ni axtarıb fəth etmək-boş xülya sayılır. Polkovnik Odovaldo 
Kitoda çoxlu dəlillər əldə etmişdi ki, bu fikirdən əl çəksin. 
Əsasən də həmin faktlarla onu Migelin atası kapitan Leon 
təchiz etmişdir. Lakin sual verilə bilər ki, Əgər Eldoradonun 
varlığı xülyadırsa, onda onlar nəyə görə indiyənə kimi Kitoda 
                                                     
 
  
                                                                            
                                                    184
qalıblar? Axı, Kitodan xəbər gəlmişdi ki, onlar bilavasitə 
Eldoradonun axtarışı ilə təşkil olacaq Antonio Berrio-i-
Orunyanın başçılıq etdiyi ekspedisiyanın tərkibinə daxil 
olacaqlar. Həmin vaxt hələ ekspedisiya gəlib Kitoya 
çıxmamışdır. Lakin onlar birdən-birə bu fikirdən dönürlər. 
Burda bir neçə səbəb yaranmışdır; birincisi polkovnik Odovaldo 
öz ekspedisiyası ilə Antonio Berrio-i-Orunyanın ekspedisiyasına 
daxil olsa, onda ekspedisiyada ikinci şəxs kimi tanınacaq. Bu isə 
ona heç cürə sərf etmirdi. Ona görə ki, Eldoradonun kəşf edilib 
və fəth edilməsi Antonio Berrio-i-Orunyanın adı ilə bağlı 
olacaq. İkincisi, həmin ərazidə öz ekspedisiyası ilə müstəqil 
şəraitdə Eldoradonu axtarıb tapmaq üçün Alonso Odovaldonun 
əlində kral patenti olmalı idi ki, o, yuridik halda Eldoradonun 
fatehi və varisi sayılsın. İndiki zamanda adının tarixə düşməsini 
istəyən hər bir şəxs başqa bir işi görməklə ad-san qazana bilərdi. 
Yer kürəsinin nəhəng su hövzəsi sayılan Sakit okeanda nə 
qədər tədqiq olunmayan yerlər var. Həmin naməlum yerləri kəşf 
etməklə, tarixə düşmək olardı. Bunun üçün coğrafiya elmi ilə 
dənizçilik sənətinə dərindən yiyələnmək lazım idi. Ya da ki, 
Qəraib dənizində ağalıq edən İngilis korsarlarını Frensis Dreyk 
ilə birlikdə məhv edərək özünə ispan cəmiyyəti arasında layiqli 
yer tuta bilərdi. E.ə.67-ci ildə tribun Azl Qabininin təklifi ilə 
dahi Roma sərkərdəsi Pompeyə piratlara qarşı mübarizə üçün 
fövqal”adə hüquq ilə komandanlıq tapşırıldı. O, da üç ay 
                                                     
 
  
                                                                            
                                                    185
ərzində Aralıq dənizini piratlardan təmizlədi və bununla da 
məşhur admiral kimi tanındı. Lakin tarixə daxil olmaq üçün 
polkovnik Odovaldo da başqa bir şans da vardı. Sözsüz ki, o, 
həmin şansdan səmərəli istifadə edə bilərdi. Tarixə düşmək 
üçün bir çox konkistadorlar üçün məğlubedilməz sayılan 
araukanları məhv edib Araukaniyanı fəth etmək lazım idi. 
Araukaniyanı fəth etmək II Filipp tərəfindən polkovnik 
Odovaldoya həvalə edilmişdir. Sadəcə olaraq, o, sərkərdəlik 
bacarığından maksimum istifadə edərək, köhnə konkista-
dorların səhvini bir daha təkrarlamayaraq Araukaniyanı fəth 
edə bilərdi. Tezliklə polkovnik qardaşı ilə görüşüb Araukaniya-
ya yeni ekspedisiya təşkil etmək fikrində olur. İş elə gətirir ki, 
qardaşı özü onun yanına Kitoya gəlir. Yeni ekspedisiyanın təşkil 
edilməsi də məhz Kitoda həll olunmalı idi. Çünki Eldoradonun 
axtarılması üçün bura çoxsaylı konkistadorlar toplaşmışdı. 
Sözsüz ki, onların hamısı işlə təmin olunmurdu. Polkovnik də 
bütün bunların hamısını çox yaxşı dərk edirdi. Araukaniyanın 
fəth edilməsi üçün Kitoda yeni ekspedisiya təşkil etmək olardı. 
Bu işi qısa müddətə yerinə yetirmək lazım idi. 
 
 
 
 
 
                                                     
 
  
                                                                            
                                                    186
          XVII fəsil. Kitodakı konkisatdorlar 
 
İspaniyadan bu şəhərə təşrif buyuran ekspedisiya hərbi 
qarnizonun yanında düşərgə saldığına görə qısa müddətə 
polkovnik Odovaldo qarnizonun komandanlığı ilə sıx əlaqə 
yarada bilir. Əsasən də o, ekspedisiyanın ərzaq təchizatını 
həmin qarnizondan alırdı. Hərbi qarnizonda peşəkar döyüşçülər 
çox olduğuna görə polkovnik Odovaldo öz ekspedisiyasına 
oradan əsgərlər qəbul etmək istəyirdi. Müqavilə ilə həmin 
döyüşçülər Araukaniyada yerli əhaliyə qarşı döyüşüb qələbə 
əldə etdikdən sonra Kitoya qayıdacaqlar. 
Qarnizonun komandanı arakuanların məğlubedilməzliyi və 
orada gedən amansız müharibələrdən xəbərdar idi, elə bu 
səbəblərə görə o, öz əsgərlərinə həmin ağır missiyada iştirak 
etməklərinə icazə vermədi. O, bunu onunla izah etdi ki, hindular 
hər an qiyam qaldırıb şəhərə hücum edə bilərlər. Onsuz da 
Ruminyau bir dəfə Kitoya hücum edərək şəhəri darmadağın 
etmişdir. Komandanın dediyinə görə belə bir təhlükə yenə də 
baş verə bilər. Son aylarda aparılan müşahidələr göstərir ki, 
şəhərdə və şəhərin ətrafında yaşayan hindular arasında böyük 
narazılıqlar yaranıbdır. Aborigenlərin sosial və iqqisadi 
vəziyyəti həddindən artıq ağır idi. Belə bir narazılıqlar aradan 
qaldırılmasa, hökmən ölkədə üsyan baş verəcək. Gözlənilən 
                                                     
 
  
                                                                            
                                                    187
üsyanın qarşısını almaq üçün çox sayda əsgər qüvvəsi lazım 
idi. 
Deməli, polkovnik əsgər toplamaq üçün başqa kanallardan 
istifadə etməli idi. Bundan əlavə fərdi üsulda da ekspedisiyaya 
təcrübəli və bacarıqlı peşəkar əsgərlər cəlb etmək lazım idi. 
Bunun üçün Migel, Sebastyan və Osvaldo şəhərə çıxıb cürbəcür 
ictimai yerlərdə axtarışla məşğul olmalıydılar. Bu işdə onların 
böyük təcrübəsi vardı. 
Bütün işlər qısa müddətə həll olunmalı idi. Çünki konkista-
dorlar Kitoda çox qalmaq fikrində deyildilər. Onlar müharibənin 
ikinci mərhələsinə yazın ilk günlərində başlamaq istəyirdilər. 
Növbəti ekspedisiya heyət etibarilə həddindən artıq güclü təşkil 
edilməli idi. 
Migel şəhərə atası ilə çıxmalı oldu. Lakin həmişəki kimi 
yenə də coğrafiyaşünas öz şagirdindən aralı düşmək istəmədi və 
onlarla birlikdə şəhərə çıxdı. Özünün dediyi kimi o, Migelin 
yanında özünü sərbəst və təhlükəsiz hiss edirdi. Həm də 
coğrafiyaşünas kimi Migel özü də sənət əsərləri və şəhərin 
memarlıq üslubları ilə dərindən maraqlanırdı. 
İspan konkistadorları Peruya nisbətən Kito Audiensiyasında 
tez peyda olurlar, hərçənd Kito Limadan bir il tez salınır, onları 
bacı şəhərlər adlandırmaq olar. Onları ilk növbədə çox saylı 
kilsələr, məbədlər, başqa dekorativ incəsənət və tikinti 
ustalığının əsl şedevrləri bir-birinə oxşadır. Düzdür, köhnə 
                                                     
 
  
                                                                            
                                                    188
Kitoda gözəl tikililər, fasaddarı naxışla bəzədilmiş evlərə də az 
rast gəlmək olar. Bunu izah etmək heç də çətin deyil; Kito vitse-
krallığın paytaxtı ilə yarışa girə bilməzdi. Lakin Kitonun, 
məğrur qonşusu qarşısında öz üstünlükləri vardı; burada evlər 
saman kərpici olan - adobedadan yox, burada çox olan 
daşlardan tikilirdi. 
Migelgil birbaşa Kitonun ürəyi sayılan San-Fransisko 
meydanına yollandılar. Bu adı ona, meydanın bütöv bir 
hissəsini tutan eyni adlı məbədə və ona bitişik olan kilsəyə görə 
vermişdilər. Həmin məbəd fransiskan ordeninə məxsus idi. San-
Fransisko məbədini elə şəhərin əsası qoyulan kimi tikməyə 
başlamışdılar və bütün Kito Audiensiyasında ən köhnə tikili 
sayılır. 
Məlum olduğu kimi ispanlar katolik kilsələri, onlar 
tərəfindən sökülmüş ink saraylarının və məbədlərinin funda-
mentlərində tikməyə banşamışdılar. San-Fransisko məbədini isə 
həmin yerdə ucalan İnkanın Sarayının fundamentinin üstündə 
tikmişdilər. Bu haqda səlnamələr xəbər verir. 
San-Fransiskonun kompleksi XVI əsrin-amerikan 
memarlığının nümunəsi sayılır. Daxili həyətləri, muzeyləri, 
fəvvarəli bağlarla dörd kvartalı əhatə edir və 30 min kvadratmetr 
ərazini tutur. Məbədin divarları qızıl suya çəkilmiş ağaclarla 
dekorasiya olunmuş, və müqəddəslərin surətləri ilə bəzədil-
mişdi. Baş altarın qızılı parıltısı sitayiş edənlərə katolik kilsənin 
                                                     
 
  
                                                                            
                                                    189
maliyyə qüdrətindən xəbər verirdi. Bu məbəddə nəinki tanınmış 
konkistadorlar, hətta Ataualpanın iki oğulları da basdırılmışdır. 
Bu hərəkət ispanların mərhəmətindən xəbər verirdi. 
Məbədin daxilində məqbərədə olduğu kimi sakitlikdir. 
Ancaq onun divarlarından kənarda həmişə camaatla dolu olur. 
San-Fransisko monastrının yanından keçəndə kapitan Leon 
yanındakılara maraqlı məlumat verdi. Burada Hindu uşaqları 
üçün sənətkarlar və rəssamlıq məktəbi açılmışdır. Bu bütün 
Cənubi Amerikada ilk məktəb sayılırdı. Monaxlar orada 
rəssamlıqdan və heykəltaraşlıqdan, dülgərlik işlərindən, 
dərzilikdən, toxuculuqdan, daşyonmadan və başqa sənətlərdən 
dərs verirdilər. Artıq 1552-ci ildə bu məktəb genişlənmiş və 
San-Andres kollecinə çevrilmişdir. Belə bir xeyirxah işi hansı 
kolonistlər edə bilərdi? 
Əl işlərində böyük vergilər verən hindu uşaqları bu sənətlərə 
çox asanlıqla yiyələnirdilər. Onlardan, tikintidə və müstəmləkə-
çilər tərəfindən tikilən katolik məbədlərinin bəzədilməsində 
böyük rol oynayan mahir ustalar çıxmışdır. 
Limada olduğu kimi Kitoda da baxmalı yerlər çox idi. 
Lakin bunun üçün Migelgildə vaxt məhdud idi. Onlar öz 
işlərini yerinə yetirmək üçün ağ rəngə boyanmış şəhərə 
çıxmışdılar. Burada kid rolunu oynayan kapitan Leon yaxşı 
bilirdi onları hara aparsın. Çox getmədən onlar Santa-Klara 
monastrının qabağındakı iri yeməkxanaya gəldilər. Yemək-
                                                     
 
  
                                                                            
                                                    190
xananın həm içi, həm də çölü müştərilərlə dolu idi. Burada 
idalqolardan başqa əhalinin bütün təbəqəsi ilə üzləşmək 
olardı.  
İçəridəki istini nəzərə alaraq Migelgil həyətdəki masanın 
arxasında özlərinə boş yer tapdılar. Cavan zadəganın atasını 
burada çox adam tanıyırdı. Onlar təzim edərək Leonla 
salamlaşırdılar. Buradakı konkistadorların ona qarşı olan 
nəzakətli davranışı həm Migeldə, həm də coğrafiyaşünasda 
ruh yüksəkliyini qaldırdı. Cuşa gələn Bartolomeu ətrafa 
nəzər sala-sala müəmmalı tərzdə kapitana dedi: 
- Sinyor Leon, bu qədər adamı işsiz görəndə, belə başa 
düşmək olar ki, Peru vitse-krallığında vəziyyət heç də 
ürəkaçan deyil. Deməli, Yeni Dünya sahillərində işlə təmin 
olunmaq müşkül məsaləyə çevrilibdir. 
- Yox, mən elə deməzdim. - deyə kapitan qeyri-müəyyən 
tərzdə dillənərək, coğrafiyaşünasla razılaşmadığını bildirdi. - 
Burada elə adamlar var ki, həyatları ancaq müharibə ilə 
bağlıdır və onlar başqa işlə məşğul ola bilmirlər. Elələri var 
ki, yalnız Eldoradonu axtaran ekspedisiyalarda fəaliyyət 
göstərmək istəyirlər. Sözsüz ki, elələri nə tikintidə, nə də 
tarla sahələrində işləməyəcəklər. Bəziləri də şəhərdəki müha-
fizə dəstələrində qulluq etməyə üstünlük verirlər. Amma onu 
da qeyd etməliyəm ki, bura yığlışanların doxsan faizi nizam-
intizama riayət etmək istəməyən adamlardır. 
                                                     
 
  
                                                                            
                                                    191
Onların hamısı da kobud hərəkətlərinə görə bu regionda 
fəaliyyət göstərən ekspedisiyalardan xaric olunublar. Bir 
neçə döyüşçü mənimlə birlikdə Antonio Berrio-i-Orunyanın 
eksnedisiyalarında iştirak ediblər. 
- Ata, elədirsə, bizim özümüzə də onlar kimi özbaşına 
hərəkət edən əsgərlər lazım deyil. - deyə atasının bu izahatın-
dan vəcdə gələn Migel narazılıqla dilləndi. - Onlar qasa 
müddət ərzində ekspedisiyada hökm sürən dəmir nizam-
intizamı pozarlar. Bu isə böyük bir iğtişaşa gətirib çıxarar. 
Polkovnik Alonso elə əsgərləri ekspedisiyaya qəbul etməz. 
Deyəsən, sən onun xasiyyətinə yaxşı bələd deyilsən? 
- Sinyor Leon, biz elə araukanlara qarşı müharibənin 
birinci mərhələsini ekspedisiyada nizam-intizamın olmadığı-
na görə uduzduq. - deyə coğrafiyaşünas lazımi faktı söylə-
mək üçün söhbətə qarışdı. - Ekspedisiyada nizam-intizam 
olmasa, biz müharibənin ikinci mərhələsini də uduza bilərik. 
Elə əsgərlərdən uzaq olsaq, yaxşı olar. 
- Mən guya istəyirəm ki, ekspedisiyamızda nizam-intizam 
olmasın? - deyə kapitan onları sakitləşdirərək qeyri-müəyyən 
tərzdə dilləndi. - Bizə hal-hazırda təcrübəli, bacarıqlı, qorx-
maz, mərd və cəsarətli əsgərlər lazımdır. Həm də on-on beş 
nəfər əsgərlə ekspedisiyada hökm sürən dəmir nizam-intiza-
mı pozmaq olmaz. 
                                                     
 
  
                                                                            
                                                    192
- Axı, onlar başqalarına pis təsir göstərə bilərlər. - deyə 
Migel yenə də atası ilə razılaşmadığını bildirdi. 
- Birincisi, polkovnik Alonso öz hökmünü onlara göstərsə, 
onların da ekspedisiya rəisinin göstərişlərinə əməl 
etməklərindən başqa bir yolu qalmayacaq. - deyə kapitan əli 
ilə oğlunun çiyninə vura-vura aludəliklə dilləndi. - İkincisi, 
onlar ekspedisiyaya daxil ediləndə hərəsi başqa-başqa dəstə-
lərə təhkim olunaçaq. Belə olan halda onlar da başqaları kimi 
nizam-intizama məcburi şəkildə riayət etməli olacaqlar. 
- Sinyor Leon, onu bilin ki, ərköyün adam qısa müddətdə 
əhliləşdirilmir. - deyə coğrafiyaşünas alnındakı təri silə-silə 
yenə də kapitan ilə razılaşmadığını bildirdi. - Onlar ayrı-ayrı 
dəsqələrdə olsalar da, yenə də bir ekspedisiyanın tərkibində 
fəaliyyət göstərəcəklər. 
- Ata, məndən çox sən ekspedisiyalarda iştirak etmisən və 
belə işlərdə sənin böyük təcrübən var. - deyə Migel atası ilə 
söz güləşdirmək istəmədiyini bildirdi. - Sinyor Bartolomeu, 
demişkən elə adamlar heç vaxt düzəlmir. Mən səni çox yaxşı 
başa düşürəm, vəziyyətdən çıxmaq üçün biz elə əsgərlərdən 
on-on beş nəfərini götürməliyik. Belə olan halda həmin 
əsgərlər fəaliyyətdə olan bütün silahlardan sərbəst və ustalıq-
la istifadə etməlidirlər. Elə bir peşəkar döyüşçü isə çox çətin 
ki, onların arasında olsun. Nədənsə, mənim onlardan gözüm 
su içmir. 
                                                     
 
  
                                                                            
                                                    193
- Migel, mən onların bir çoxlarını yaxşı tanıyıram. - deyə 
kapitan dərindən köksünü ötürərək ehtiramla sözə başladı. - 
Eləsi var arbalyotdan, eləsi var arkebuzdan və ya muşketdən, 
eləsi var qılıncdan, eləsi də var ki, nizədən peşəkarçasına 
istifadə edir. Onlar öz silahları ilə hər bir döyüşdə ad-san 
qazana bilərlər. Buna əmin ola bilərsən, mən onların 
hindularla necə döyüşdüklərinin şahidi olmuşam. 
- Ata, bizə peşəkar döyüşçülər lazımdır. - deyə Migel 
aludəliklə dilləndi. - Döyüşçü gərək həm qılıncdan, nizədən, 
arbalyotdan, həm də arkebuz və muşketdən sərbəst istifadə 
edə bilsin. 
- Sən nə danışırsan, elə döyüşçüyə nadir hallarda rast 
gəlmək olur? - deyə kapitan təəccüblə çiyinlərini çəkərək 
müəmmalı tərzdə dilləndi. - Guya sizin ekspedisiyanın 
tərkibində elə döyüşçülər var? 
- Əlbəttə! - deyə Migel qətiyyətlə dilləndi və üzünü atası-
na tərəf tutaraq tərəddüd etmədən həmin tərzdə sözünə 
davam etdi. - Elə tanıdığın Sebastyan, Osvaldo, sonra mənim 
özüm. Biz bütün silahlardan sərbəst istifadə edə bilirik. 
- Sən də? - deyə kapitan müəmmalı tərzdə dillənərək 
oğluna sualediçi nəzər saldı. 
- Nədir ki? - deyə Migel çiyinlərini çəkərək sadə tərzdə 
dilləndi. - Mən ömrümün yarısını həmin silahların mənimsə-
                                                     
 
  
                                                                            
                                                    194
məsinə sərf etmişəm. Oxdan isə ən mahir arbalyotçu kimi 
istifadə edirəm. 
Kapitan bu sözləri eşidə-eşidə təəccübdən yerindəçə 
donub qalmışdı. Sanki o, oğlunun bacarığına mat-mətəl 
qalmışdı. İnana bilmirdi ki, oğlu belə bir fərasətə, bacarığa 
malikdir. Migelin şəxsi igidliyindən söhbət açan polkovnik 
Odovaldo, evdə Leona izah edə bilməmişdi ki, bu tərif deyil, 
əsl həqiqətdir. Yavaş-yavaş həmin şübhə kapitandan uzaqlaş-
mağa başladı. Araukaniyada gedən müharibədə Migelin 
göstərdiyi şəxsi igidliyindən nəinki onun dostları, hətta öz 
mərdliyi və qorxmazlığı ilə Meksikada ad-san qazanmış 
kapitan Xuan da söhbət açmışdır. 
- Mən çox şadam ki, atam Rodriges səni əsl ispan cənga-
vəri kimi böyüdüb. - deyə kapitan Leon başını dik tuqaraq 
iftixarla dilləndi. - Sən böyük oğul kimi mənim bütün 
ümidlərimi doğruldursan. Lakin sənin bütün silahlardan 
məharətlə istifadə etməyinə dair bir balaca şübhəm var. Axı, 
bu ustalığa yiyələnmək üçün sən hələ cavansan. 
- Ata, sən burada tanıdığın hər bir konkistadorun gücünü 
mənim üstümdə sınaya bilərsən. - deyə Migel atasını inandır-
maq üçün bu səmərəli təklifi ortaya atdı, sonra coğrafiyaşü-
nasa ötəri nəzər salaraq ciddi halda sözünə davam etdi. - 
Mən onların hər birisi ilə yarışa girməyə hazıram. Hansı silah 
üzrə istəsən, gücümü sınamağa hazıram. 
                                                     
 
  
                                                                            
                                                    195
- Qılınç və ya nizə döyüşünə heç bir etiraz  edə bilmərəm, 
- deyə Leon oğluna təsəlli verərək təqdirediçi tərzdə dilləndi. 
- çünki sən polkovnik Odovaldonun şagirdisən. Onun isə 
şagirdləri həmişə döyüş meydanlarında ad-san qazanıblar. 
Ancaq mahir arbalyotçu ilə yüksək səviyyədə yarışa girmək-
də səndə üstünlük görmürəm. Mən iki nəfər arbalyotçu 
tanıyıram ki, onlar bütün Kitoda ən sərrast atıcılar sayılırlar. 
- Bizə elə döyüşçülər lazımdır. - deyə coğrafiyaşünas 
səbirsizliklə dilləndi. - Pusqu döyüşlərində onlar ekspedisi-
yaya çox gərəkli ola bilərlər. Mənim sözlərimi Migel də 
təsdiq edə bilər. 
- Mən yenə də deyirəm, onların hər birisi ilə yarışa 
girməyə hazıram. - deyə Migel başını dik tutaraq qürurla 
dilləndi. - Hərçənd ki, mən çoxdandır oxdan istifadə etmi-
rəm, ancaq qalib gəlməyimə çox əminəm. 
- Nə deyirəm ki? - deyə kapitan sözü yekunlaşdırdı, sonra 
isə üzünü yeməkxananın qapısına tərəf tutub” - Sanços” deyə 
səslədi. 
Həmin an camaatın arasından bir nəfər dolubədənli, 
ortayaşlı bir kişi çıxıb Leona yaxınlaşdı və nə buyurduğunu 
soruşdu. Leon üzünü ona tərəf tutmadan iradə ilə dedi: 
- Lope İnyeslə, Xulio Menendesi bura çağır. 
- Onlar burada yoxdurlar. - deyə Sanços tərəddüd etmədən 
çavab verdi. 
                                                     
 
  
                                                                            
                                                    196
- Onda arxaları ilə adam göndər. Xəbər versinlər ki, mən 
onları çağırıram. 
Sanços gedəndən sonra Leon üzünü oğluna tərəf tutub 
dedi: 
- Migel, elə bilmə ki, onları ekspedisiyamıza dəvət etsək, 
o dəqiqə bizim dəvətimizi qəbul edəcəklər. Mən əmin 
deyiləm ki, onlar razı olacaqlar. 
- Necə yəni, razı olacaqlar? - deyə Migel müəmmalı 
tərzdə soruşdu. 
- Bilirsən, burada yığışanların əksəriyyəti Eldoradonun 
axtarılmasında iştirak etmək istəyirlər. Sual verilə bilər ki, 
nəyə görə? Çavab isə sadədir; Eldorado qızıl ilə zəngin 
olduğu üçün, ona görə də hamı həmin məkanın axtarılmasına 
can atırlar. Hamını qızıl maraqlandırır. İndi isə başa düşdün 
mən nə demək istəyirəm? 
- Mən dəqiq anlaya bilmədim? - deyə coğrafiyaşünas 
soruşdu. 
- Mən onu demək istəyirəm ki, biz Araukaniyaya qızıl 
axtarmağa yox, yerli əhali ilə müharibə etməyə gedirik. 
Onlar ekspedisiyaya daxil olmaqdan imtina edərlər. Yalnız 
yaxşı pul təklif etsək, onda onları öz sıralarımızda görərik. 
 
 
 
                                                     
 
  
                                                                            
                                                    197
          XVIII fəsil. Ləyaqətin qorunması 
 
Yarım saata kimi vaxt keçmişdi ki, iki nəfər adam hərbi 
paltarda onlara yaxınlaşdı. Onların hər ikisi ortabədənli və 
ortayaşlı idi. Lakin biri, o birisindən hündür idi. Onlar 
kapitanla salamlaşandan sonra masa arxasında əyləşdilər. 
Kapitan masa arxasında əyləşənlərin hamısını bir-birilərinə 
təqdim etdi. Aydın oldu ki, hündürboy Xulio Menendesdir, o 
birisi isə Lope İnyesdir. Artıq vaxt itirməmək üçün kapitan 
dedi: 
- Mən oğluma izah etdim ki, siz Kitonun ən mahir 
atıcılarısınız, o, da sizinlə yarışmaq qərarına gəlib. 
- Cənab kapitan, siz oğlunuza izah etmisiniz ki, bizimlə 
yarışmaq istəyən adam ilk növbədə arbalyotdan ustalıqla 
istifadə etməlidir? - Lope cavan konkistadoru altdan-yuxarı 
süzə-süzə giley-güzarla dilləndi. - Bəlkə, cavan sinyor qılınçı 
arbalyot ilə səhv salıbdır. 
Onun bu atmaça sözləri Migelə toxunmaya bilməzdi. Belə 
bir kobud davranışa görə o, hər bir adamı dizi üstə çökdürə 
bilərdi. Lakin kapitan əli ilə oğlunun çiyninə vura-vura onu 
sakitliyə çağırdı və üzünü Lopeyə tərəf tutaraq ciddi halda 
dedi: 
- Lope danışığına fikir ver, oğluma hörmət etməyi səndən 
tələb edirəm. Yoxsa, o, bir idalqo kimi səni öz qılıncı ilə 
                                                     
 
  
                                                                            
                                                    198
cəzalandıra bilər. Mən isə istəməzdim eelə bir ədavət 
yaransın. 
- Mən, heç də sinyor Migelin xətrinə dəymək istəmirdim. 
- deyə Lope üzrxahlıqla dilləndi və üzünü kapitana tərəf 
çevirərək ciddi halda sözünə davam etdi. - Ancaq sizə 
xatırlamalı olaçağam ki, mən Lope İnyesəm və heç kimdən 
zərrə qədər də qorxmuram. Heç kimin də qılıncı mənim 
dilimi qısalda bilməz. 
- Cənab kapitan, bizi oğlunuzun yanında təhqir etmək 
fikrindəydinizsə, heç də bura çağırmaq lazım deyildi. - deyə 
Xulio qəzəbdən gözlərini bərəldərək hiddətlə  dilləndi. - 
Bilmək istəyirsinizsə, biz hər bir adamla arbalyot yarışına 
çıxmırıq. 
- Heç olmasa, danışıq zamanı etika qaydalarına riayət 
edin. - deyə Migel ayağa qalxaraq qorxmadan dilləndi və 
onların söhbətlərinə qulaq asmamaq üçün masadan ayrılmalı 
oldu. 
Bir neçə konkistador kənardan dayanıb onların söhbətlə-
rinə tam da olmasa, qismən qulaq asırdı. Artıq iğqişaş baş 
verməsin deyə və onların təhqirediçi sözlərini eşitməməkdən 
ötrü Migel belə etdi. Bu hərəkət isə hər iki arbalyotçunun 
xoşuna gəlmədi. Əsəblərini saxlaya bilməyən Xulio ayağa 
qalxıb qəzəbli halda dedi: 
                                                     
 
  
                                                                            
                                                    199
- Cənab kapitan, bu nədir, dünənki uşaq bizi məsxərəyə 
qoyub? Bizim kompaniyamız onun xoşuna gəlmədi. Siz 
burada olmasaydınız, mən onun dərsini elə verərdim ki, bir 
daha icazə almadan masa arxasını tərk etməz. Ona izah edin 
ki, bura İspaniya yox, Kito Audiensiyasıdır. Burada belə 
saymamazlığa görə adamı sərt şəkildə tənbeh edirlər. 
Konkistadorların kobud hərəkətləri coğrafiyaşünası dəhşə-
tə gətirmişdi. Taqsır özlərində ola-ola bu işdə Migeli 
günahlandırdılar. Onların bu hərəkəti bir növ Araukaniyada 
özbaşınalıq etmiş Odovaldo qardaşlarının hərəkətinə 
bənzəyirdi. Yenə də günahsız hədəf yeri Migel idi. Lakin 
Migel belə işlərdə nə edə bilərdi? O, kobud və həyasız 
konksitadorlardan sığortalana bilməzdi. 
Migelin fikrincə, nəinki hər iki arbalyotçu kobud və 
həyasızdılar, hətta yeməkxananın ağzına toplaşanlar da 
xasiyyət etibarı ilə öz yoldaşlarından geri qalmırdılar. Migel 
bir balaca yeməkxanadan ayrılmaq istəyirdi ki, ona bu 
imkanı vermədilər. Sinələri ilə onun qarşısını kəsənlər bunu 
onunla izah etdilər ki, təhqir olunanlar icazə versələr Migel 
buranı tərk edə bilər. Bu həyasız hərəkətin heç bir həddi-
hüdudu yox idi. Onlar dəqiq bilmirdilər ki, qarşılarında 
dayanan cavan zadəgan kapitan Leonla qohumdur. Bu faktı 
bilsə idilər, sözsüz ki, Migel ilə bu cür kobud rəftar etməz-
dilər. Lakin artıq gec idi. Münaqişə qığılçımı yaranmışdı. 
                                                     
 
  
                                                                            
                                                    200
Oğluna qarşı bu cür kobud rəftarı görəndən sonra kapitan 
Leon da hiddət içində ayağa qalxaraq hüznlə dedi: 
- Bu nədir, mənə qarşı saymamazlıq edirsiniz? Mən 
İspaniyanın şanlı ordusunun kapitanıyam, sizin kimiləri bura 
yaxınlaşmağa həsrət qoyaram. Siz deyəsən, məni yaxşı 
tanımırsınız? 
- Cənab kapitan, biz sizin hörmətinizi hər şeydən üstün 
tuturuq. - deyə Lope təəssüflə başını tərpədə-tərpədə 
ehtiramla dilləndi. - Lakin sinyor Migelin belə bir hərəkəti 
hər bir döyüşçünün xətrinə dəyə bilər. Şəxsən mən belə bir 
saymamazlığa öyrəşməmişəm. 
- Sən özün bu kobudluğa rəvaç vermisən. - deyə kapitan 
ona iti baxışlarını yönəldərək hiddətlə dilləndi. - Şəxsən mən 
bu cür kobud rəftarı sizin hər ikinizə bağışlamayaçağam. 
Görürəm, sizin hamınız burada mənəm-mənəm edirsiniz. 
Bunun axırı heç də yaxşı olmaz. 
Migel gördü ki, atası çox qətiyyətli adamdır. Çünki bu 
qədər azğınlaşmış konkistadorların qarşısında sərt ifadə ilə 
danışıb öz hökmünü yeritmək hər adamın işi deyil. Lakin bu 
qədər adamın içində heç kimə itaət etməyən də tanılar. Sanki 
onlar canlarından bezmişdilər. Migelin qarşısını kəsənlərdən 
biri öz hirsini saxlaya bilməyib əda ilə dedi: 
- Cənab kapitan, elə bilməyin ki, siz öz sözlərinizlə ispan 
əsgərinə hədə-qorxu gələ bilərsiniz. Mən bir neçə dəfə 
                                                     
 
  
                                                                            
                                                    201
ölümlə üzləşmiş və indiyənə kimi heç kimin qarşısında 
əyilməmişəm. 
- Luis, görürəm, sən özündən çox razısan. - deyə kapitan 
üzünü turşudaraq ikrah hissi ilə dilləndi. - Mənimlə söz 
güləşdirmək istəyirsən? İspan idalqosu ilə söz güləşdirmək 
sənə baha başa gələr. 
- Mən də müharibələr görmüş ispan əsgəriyəm. - deyə 
Luis başını dik tutaraq qürurla dilləndi. - İndiyənə kimi heç 
kimin qarşısında baş əyməmişəm, bundan sonra da əyməyə-
cəm. Mən, elə bir qeyri-qanuni hərəkət etməmişəm ki, sizin 
qarşınızda başıaşağı olum. 
- Görürəm, söz güləşdirmək sənin xoşuna gəlir. - deyə 
Luisin özbaşınalığına dözə bilməyən Migel hiddətlə dilləndi. 
- Kimə də itaət etməsən, sən məcburi olaraq ispan idalqosuna 
hörmət etməlisən. 
- Mənim kimə hörmət etməyim sənə qalmayıb. - deyə 
Luis cavan zadəgana nəzər salmadan giley-güzarla dilləndi. 
Hiss olundu ki, Luis qorxmaz və soyuqqanlı bir adamdır. 
Migel ilə bu tərzdə danışmaq, onsuz da əsəbləşən kapitanı 
hiddətləndirməyə bilməzdi. Bütün bu xoşagəlməyən hadi-
səyə nəzarət edən coğrafiyaşünas ağzına su alıb kənarda 
dayana bilməzdi. Bunun qarşısı alınmasa idi, çox güman ki, 
burda konkistadorlar arasında böyük münaqişə baş verə 
                                                     
 
  
                                                                            
                                                    202
bilərdi. Onsuz da aləm bir-birinə qarışmışdı. Coğrafiyaşünas 
kapitanın qarşısını kəsib yalvarıçı səslə ondan xahiş etdi: 
- Sinyor Leon, buranı tərk etsəydik çox yaxşı olardı. 
Görmürsünüz, onların gözünü qan bağlayıb? İndi onlar öz 
hərəkətlərinə çavab vermirlər. Yoxsa... 
- Sinyor Bartolomeu, sizdən artıq dərəcədə xahiş edirəm, 
bizim işimizə qarışmayın . - deyə kapitan ona nəzər salaraq 
əli ilə coğrafiyaşünası özündən uzaqlaşdırdı, sonra isə Luisə 
tərəf iki addım irəli gedərək hiddəqlə sözünə davam etdi. - 
Luis, sən bu sözlərinə görə başınla çavab verəçəksən. Mən 
heç kimə ixtiyar vermərəm ki, oğlum ilə bu tərzdə danışsın. 
- Cənab kapitan, olmaya siz məni fiziki yol ilə aradan 
götürmək istəyirsiniz? - deyə Luis başını giley-güzarla 
tərpədərək yüksək pafosla dilləndi. - Biz söhbət edən zaman 
sizin oğlunuzun nə ixtiyarı var ki, bizim söhbətə qarışır. 
İkinci dəfə o, daha pis çavab alacaq. 
Luis danışıq tərzində heç bir sərhəd qoymamışdır. Hiss 
olunur ki, o, kapitan Leondan yanıqlıdır, odur ki, ürəyində 
olan bütün sözləri boşaltdı. Sözsüz ki, Luis öz gücünə və 
qüvvəsinə çox arxayındır. O, hündürboy, enlikürək, möhkəm 
qamətli, otuz beş yaşlı, sərt baxılşı, qara qıvrım saçlı bir 
fədai idi. Hər adamda onun bədəninin quruluşu kimi bədən 
olmurdu. Bundan əlavə o, qılınc və nizədən ustalıqla istifadə 
edirdi. Kapitan Leon bütün bunları çox yaxşı bilirdi, lakin o, 
                                                     
 
  
                                                                            
                                                    203
ağlına belə gətirməzdi ki, birdən-birə Luis onun üzünə ağ 
olacaq. Bu hal onun üçün gözlənilməz idi. Luis nəinki özünü 
burada yekəxana aparır, hətta kapitanı oğlunun qarşısında pis 
vəziyyətdə qoymuşdu. Ancaq Migel də öz mənliyini və 
qürurunu göstərmək üçün Luisin qarşısında gücünü nümayiş 
etdirməli idi. Kapitan oğlunun xasiyyətinə tam bələd olmasa 
da, coğrafiyaşünas Migeli çox yaxşı tanıyırdı və yüz faiz 
əmin idi ki, şagirdi zor gücünə Luisi cəzalandıraçaq.  
Bartolomeu bu haqda kapitana xəbər vermək istəyirdi ki, 
qəzəbini saxlaya bilməyən Migel qabağa atılaraq Luisin 
üzünə möhkəm yumruq zərbəsi endirdi. Zərbə gözlənilməz 
olduğundan Luis bir neçə addım geriyə addımladı, ancaq 
yerə yıxılmadı. Migelin belə bir qətiyyətli və cəsarətli addımı 
nəinki konkistadorlar üçün, hətta kapitan Leon üçün də 
gözlənilməz idi. Luisin gücünə bələd olan kapitan irəli 
yerimək istədi, lakin onun qarşısını dərhal üç nəfər çüssəli 
konkistador kəsdi. Arxada dayanan Xulio isə qollarını 
sinəsində çarpazlaşdıraraq ciddi halda dedi: 
- Cənab kapitan, lazım deyil. Siz özünüz buradakı 
qanunlara çox yaxşı bələdsiniz. Onların işinə üçüncü adam 
qarışa bilməz. 
Burada qoyulan qayda-qanuna görə kapitan həqiqətən də 
araya girə bilməzdi. Əks təqdirdə onun özü kimliyindən aslı 
olmayaraq, hədəf altına düşə bilərdi. Bu isə böyük münaqi-
                                                     
 
  
                                                                            
                                                    204
şənin başlanması demək idi. Lakin buna baxmayaraq kapitan 
öz xəbərdarlığını etməli oldu. O, Xulioya dedi: 
- Migel ağır xəsarət alsa, nə sən, nə də Luis mənim 
əlimdən sağ çıxmayacaqsınız! Sizin hər ikinizi məhv 
edəcəm. 
- Artıq gecdir. - Kimsə içəridən qışqırdı. 
Yeməkxananın ağzında olan konkistadorlar dərhal dava 
edənləri əhatəyə aldılar. Kapitan Leon isə həmin əhatənin 
sərhədindən uzaq bir yerdə qaldı. O, demək olar ki, iki 
tərəfdən əhatəyə alınmışdı. Lakin buna baxmayaraq, kapitan 
dayandığı yerdən döyüşü aydın da olmasa, müşahidə edə 
bilərdi. Əlbəttə o, oğlunun bu açı taleyinə biganə qala 
bilməzdi. Çünki Luis qılınc döyüşü ilə bura yığlışan hər bir 
konkistadordan xeyli dərəcədə fərqlənirdi. 
Luis qarşısındakı rəqibinin zadəgan olduğunu bilib qılınc-
dan istifadə etməyə tələsmədi. Hələlik o, yumruq çavabını 
qaytarmaq üçün, yumruqlarını sıxaraq ağır addımları ilə irəli 
yeridi. Lakin Luis qarşısındakı adamın əlbəyaxa döyüşündə 
bir çox fəndlərin ustalıqla bacarmasından xəbərsiz idi. 
Luisin şığıdığını görən Migel cəld aşağı əyildi və bir göz 
qırpımında rəqibinin qarnına və mədəsinə iki dəfə dalbadal 
yumruq zərbələri endirdi. Migelin bu fəndi həm Luis, həm də 
ətrafa toplaşan konkistadorlar üçün gözlənilməz idi. 
Bədənində möhkəm ağrı hiss edən ağır çəkili konkistador 
                                                     
 
  
                                                                            
                                                    205
ayaq saxlamağa məcbur oldu. Onun Migelə qarşı qəzəb və 
nifrəti daha da artdı. Sanki o qarşısındakı  rəqibi parçalamağa 
hazır idi. Migel isə Luisin daxilində baş verən hisslərə heç 
bir əhəmiyyət vermir və rəqibinin hücumlarını dəf etmək 
üçün hazırlıqlı vəziyyətdə dayanmışdı. Ətrafda dayananların 
çağırışından hiss etmək olardı ki, onların əksəriyyəti Luisin 
qələbə çalmasını arzulayırlar. 
Özünə gələn Luis nifrət dolusu olan baxışlarını rəqibinin 
üstünə yönəldərək, yenə də hücuma keçdi. Həmişə çıxılmaz 
vəziyyətlərdə özünü soyuqqanlı aparan Migel əks-hücuma 
keçmək üçün bir-iki addım geri çəkildi. Luis elə bildi ki, 
artıq rəqibi qorxu məngənəsinə düşüb. O, Migelə yaxınlaşan 
rəqibinin sifətinə yumruq zərbəsi endirmək istədi. Belə 
hallarda çevik tərpənən Migel bir daha aşağı əyilərək, Luisin 
belindən möhkəmcə tutaraq hər iki əlini düyünləyib, var-
gücü ilə onun belini sıxmağa başladı. Bu fənd ilə Migel 
rəqibini zəiflədib yerə yıxmaq istəyirdi. Lakin Luis ağır 
məngənədən yaxa qurtarmaq üçün güləş üsulları ilə böyük 
tanışlığı olan rəqibinin boynundan tutub sıxmağa başladı. 
Hər iki döyüşçü bədənlərində möhkəm aqrı hiss etməyə 
başladılar. Xüsusən də Migel. Necə olsa da rəqibi ondan 
demək olar ki, iki dəfə qüvvətli idi. Üstünlüyü ələ almaq 
istəyən Migel hətta rəqibini yüxarı qaldırıb yerə çırpmaq 
istədi. Lakin onun gücü çatmadı. Nəhayət onlar ayrılmaq 
                                                     
 
  
                                                                            
                                                    206
məcburiyyətində qaldılar. Yorulmaq bilməyən Luis ayrılan 
kimi dərhal Migelin üstünə şığıdı. O, isə əvəzində geri 
çəkilməyə məcbur oldu. Çünki Migel özündən nəzərə 
çarpacaq dərəcədə canlı və güclü olan rəqibinə lazımi 
müqavimət göstərmək üçün, hazırkı məqamda tam hazır 
deyildi. 
İşi belə görən konkistadorlar daha da Luisə tərəfkeşlik 
göstərməyə başladılar. Onlar Luisi sərt hücumlar təşkil 
etməyə təhrik edirdilər. Hamı elə başa düşmüşdü ki, Migel 
ondan qorxmağa başlayıb. 
Yoldaşlarının çağırışı və alqışları altında hücumu davam 
etdirən Luis rəqibinə yaxınlaşan kimi onun yaxasından 
tutmaq istədi. Lakin bu dəfə də Migelin çevik hərəkətləri 
Luisi çaşdıraraq ondan yayına bildi. Buna baxmayaraq Luis 
öz hücumlarını davam etdirirdi. 
Rəqibinin növbəti hücumunu görən cavan zadəgan həm 
sağa, həm sola pişik kimi addımlar ataraq Luisi çaş-baş saldı 
və ani sıçrayışla onun arxasına keçərək, cəld qolları ilə 
boynunu möhkəm sıxaraq rəqibini boğmağa başladı. Migel 
bu fəndi işlətməklə növbəti dəfə ətrafdakıları mat-mətəl 
qoydu. Hamıda belə bir şübhə yaranmağa başladı ki, Luis nə 
qədər canlı, iriqamətli və qolu qüvvətli olsa da Migeli belə 
asanlıqla məğlubiyyətə uğratmaq mümkün olmayaçaq.  
                                                     
 
  
                                                                            
                                                    207
Ağır məngənə altına düşən Luis nəfəs borusunun yolunu 
açmaq üçün əlləri ilə Migelin qollarını öz boğazından 
ayırmağa çalışdı. Lakin Migel bütün qüvvəsini səfərbər 
edərək, maqnit kimi rəqibinin boynundan tutmuş və ayrılmaq 
fikrində deyildi. O, Luisi boğmaqla, onun bütün gücünü 
zəiflətmək istəyirdi. 
Luisin kəskin müqaviməti heç bir nəticə vermirdi. Bir 
neçə dəqiqədən sonra o, dizləri üstə çökdü. Hiss olunurdu ki, 
o, həddindən artıq çox zəifləyib və bir dəqiqəyə nəhəng 
konkistador huşunu itirə bilərdi. Luis dizləri üstə çökən kimi 
bütün ətrafdakılar təəccübdən yerlərində donub qaldılar. 
Burdakılar üçün naməlum olan Migelin bu qədər qüvvətli 
olması hamını mat-mətəl etmişdi. Lakin Migelin də gücü 
tükənmək üzrə idi. O, rəqibini boğmaq üçün həddindən artıq 
çox güc sərf etmişdi. Nəhayət, cavan zadəgan qollarının 
keyidiyini hiss edib Luisdən aralanmağa məcbur oldu. Ayağa 
qalxanda o, gördü ki, Luis özünü itirib və ayağa qalxa bilmir. 
Migel çox yaxşı bilirdi ki, Luis ayağa qalxsa, yenidən 
rəqibinə böyük təhlükə yaradacaq. Məhz buna görə də Migel 
özü hücuma keçməyə qərara aldı. O, qabaqdan Luisə 
yaxınlaşaraq rəqibinin üzünə ayağı ilə altdan yuxarı möhkəm 
bir zərbə endirdi. Luis möhkəm olduğundan özünü həmin 
vəziyyətdə saxlaya bildi, ancaq üzündə ağrı hiss etdiyindən 
əlləri ilə sifətini tutdu. Migel növbəti zərbəni endirmək 
                                                     
 
  
                                                                            
                                                    208
istəyəndə Xulio irəli yeriyib - “kifayətdir” deyə qışqırdı. 
Migel üstün olduğuna görə zordan əl çəkdi və üzünü Xulioya 
tərəf tutub hiddətlə dedi: 
- Sən elə bilirdin ki, o, əbləh ispan idalqosunun çiyinlərini 
yerə vuracaq? Kim ki, özünü belə yekəxana aparacaqsa, 
həmin adamı da belə bir cəza gözləyir. Növbəti adamın 
aqibəti hətta bundan da ağır ola bilər. O, əbləhi gözümün 
qabağından çəkin. Yoxsa, onu ömürlük şikəst edərəm. 
 
 
 
 
 
 
        XIX fəsil. İspaniyadan Kitoya gəlmiş  
    ekspedisiyanın sıralarına yeni döyüşçülərin  
                        daxil edilməsi 
 
Dava Luisin məğlubiyyəti ilə başa çatandan sonra Migelgil 
vaxt itirmədən öz düşərgələrinə qayıtdılar. Luis onların 
getdiyini biləndə çox məyus olmuşdu. Çünki o, hələ öz 
rəqibindən aldığı zərbələrə görə qisas almaq istəyirdi. Luis 
belə bir qənaətə gəlmişdi ki, döyüş vaxtı Migel təsadüf 
nəticəsində üstünlük qazana bilmişdi. Döyüş beş-on dəqiqə də 
                                                     
 
  
                                                                            
                                                    209
davam etsə idi, o, öz rəqibini şikəst hala sala bilərdi. Hirsini 
heç cürə boğa bilməyən Luis bütün dostlarına bəyan etdi ki, o, 
şəxsən bu hayıfı yerdə qoymayaçaq. Yeri gəlsə, o, İspaniyadan 
Yeni Dünya sahillərinə ayaq basan cavan zadəganı duelə dəvət 
edib öz qisasını ondan alacaq. Çoxlarında Migelin zəif rəqib 
olmasına dair böyük şübhələr yarandı. 
Migelgil düşərgəyə qayıdanda yeməkxananın ağzında baş 
verən münaqişə barəsində susmağı üstün tutdular. Bu 
münaqişə polkovnik Alonsonun qəzəbinə səbəb ola bilərdi. 
Çünki o, silahdaşlarından qərib torpaqda nizam-intizama riayət 
etmələrini tələb edirdi. Burada konksitadorlar arasında baş 
verəçək kiçicik bir münaqişə, ekspedisiyanın tərkibinə daxil 
ediləcək gələcək döyüşçüləriin səfərbərliyinə mənfi təsir 
göstərə bilər. Sadəcə olaraq, həmin konkistadorlar bu 
ekspedisiyanın tərkibinə daxil olmaqdan boyun qaçırarlar.  
Limada və başqa cənub şəhərlərində könüllüləri yığmaq 
xeyli mürəkkəb iş sayılırdı. Yazın başlanması ilə əlaqədar 
polkovnik Alonso Araukaniyada gedən müharibənin ikinci 
mərhələsinə başlamaq istəyirdi. Bunun üçün ilk növbədə 
güclü və döyüşkən ekspedisiya təşkil etmək lazım idi. 
Köhnə ekspedisiyadan kapitan Xuan Odovaldonun 
ixtiyarında yüz qırx iki (142) nəfər adam (mülkü adamlarla 
birlikdə) qalmışdı. Polkovnik Alonso isə İspaniyadan Kitoya 
yetmiş altı (76) nəfər döyüşçü ilə gəlmişdi. Cəmi onların 
                                                     
 
  
                                                                            
                                                    210
ixtiyarında iki yüz on səkkiz (218) nəfər adam vardı. Bundan 
əlavə yüzə yaxın adam lazım idi ki, ekspedisiya 
Araukaniyada gedən müharibənin ikinci mərhələsində 
düşmən üzərində tam qalibiyyət əldə etsin. Bu haqda kapitan 
Xuan öz qardaşına lazımlı məsləhət verdi. Yoxsa, polkovnik 
Alonsodan olsa idi, o, elə bu qüvvə ilə Araukaniyaya 
yollanardı.  
Yeni Dünya sahillərində təşkil edilən ekspedisiyalara yeni 
könüllülərin çəlb edilməsində böyük təcrübəsi olan kapitan 
Leon, bilavasitə bu işlə məşğul olmağa başladı. Sözsüz ki, 
yalan vədlərlə könüllüləri ekspedisiyaya daxil etmək 
olmazdı. Çünki sonra bu qiyam ilə nəticələnər. Leonun 
fikrincə, onların hamısına pul mükafatı ayrılmalıdır və yaxud 
da kim istəsə başqa şərtlər ilə ekspedisiyanın tərkibinə qəbul 
oluna bilərdi. Lakin hələlik Leonun təklifi qəbul olundu. Elə 
həmin gün şəhərdə özlərinə müvəqqəti sığınacaq yeri tapmış 
konkistadorlara elan edildi ki, Mərkəzi Çili sahillərində 
yerləşən Araukaniyanı zəbt etmək üçün Kitoda polkovnik 
Alonso Odovaldonun başçılığı altında yeni ekspedisiya təşkil 
edilir. Həmin ekspedisiyaya bir neçə müharibadə iştirak 
etmiş peşəkar döyüşçülər qəbul olunur. Söz yox ki, 
ekspedisiyaya daxil olan hər bir könüllüyə döyüşlər başa 
çatandan sonra yüksək mükafat vəd edilirdi. 
                                                     
 
  
                                                                            
                                                    211
İlk növbədə konkistadorlar onlara verilən sınaq imtahan-
larından müvəffəqiyyətlə çıxmalı idilər. Sınaq imtahanları 
isə şəhərin cənubundan bir liq aralıda yerləşən düzənlikdə 
keçiriləcəkdi. Artıq vaxt itirməmək üçün kapitan Xuan, 
kapitan Leon, Migel, Osvaldo və Sebastyan ertəsi günü 
həmin yerə yollandılar. Həmin yerə könüllülərdən tez toplaş-
maq lazım idi. 
Kitu Audiensiyasının bilavasitə ekvatora yaxınlığı ölkəni 
isti ekvatorial iqlim ilə “təmin” etməlidir. Lakin bu belə 
deyil. Dəniz səviyyəsindən xeyli yüksəkdə yerləşməsinə görə 
bu ölkənin həddindən artıq böyük bir hissəsi ümumiyyətlə, 
tropik istinin nə olduğunu bilmir, başqa rayonlarda isə 
həmişəlik yaz hökm sürür. Yalnız sahil zolaqında və uçqar 
şərqdə rütubətli boğanaq baş verir. 
Çoğrafi planda Kitu Audiensiyası (indiki Ekvador) elə bil 
dörd “ölkədən” təşkil olunub. Şimal hissəsi – Syerra – ozü-
nün qarla örtülmüş nəhəng vulkanları ilə səyahətçini valeh 
edir. Onların arasında fəaliyyətdə olan dünyada ən böyük 
Kotopaxi vulkanı yerləşir. Ölkənin Andları paralel sıra ilə 
sahil zolağı ilə uzanaraq, ölkənin kontinental ərazisini bütün 
uzunluq boyu bölür. 
Syerradan qərb tərəfə Kosta yerləşir-eni 200 km. olan üstü 
düz sahil zolağıdı. Onu bir neçə çay sistemi kəsir, onlardan 
                                                     
 
  
                                                                            
                                                    212
ən böyüyü Quayas və Esmeraldas çaylarıdır (Sakit okeana 
tökülür). 
Üçüncü “ölkə” - az tədqiq olunan Amazoniyadır, yerli 
əhali oranı Şərqi selva və yaxud sadəcə olaraq Şərq 
addandırırlar. 
Nəhayət sonunçu “ölkə” min kilometrdən uzaq olan Sakit 
okeanda yerləşən Qalapaqos adı ilə məşhur olan Kolumb 
adalarıdır. 
Kitudan çıxan atlılar mənzil başına səhər tezdən yollan-
dılar. İki başlı Piçinça vulkanı tərəfdən (Kitu həmin vulkanın 
ətəyinə bitişik olan vadidə salınmışdır) ətürpərdiçi külək 
əsirdi. Soyuq yağış atlıları plaşa bürünməyə məcbur etdi. 
Şəhər özü hündürlüyü 6 min metrdən hündür olan nəhəng 
vulkanların gözü qarşısında salınmışdı. 50 km cənub-şərqdə 
Antisana, təxminən elə 50 km. lakin şimal-şərqdə Kayambe 
və elə həmin məsafədə cənubda Kotopaxi vulkanı yerləşir. 
Kotopaxi haqqında xüsusən danışmaq lazımdır. Keçua 
dilindən tərcümə olunanda “Parıldayan nəhəng” kimi başa 
düşmək olur. Hündürlüyü 5897 metr olan Kotopaxi bütün 
dünyada fəaliyyətdə olan ən böyük vulkan sayılır. Siluetinə 
görə Kotopaxani Yaponiyanın Fudziyamasına oxşatmaq olar. 
Hansı tərəfdən baxırsan-bax vulkan üçkünc formada 
görünür. 
                                                     
 
  
                                                                            
                                                    213
Kitunun başqa təbii fəxri-həmişə qəmli olan, kinli ikibaşlı 
Piçinçadır. Vulkan şəhər ilə bitişikdir. Piçinçanın bir başı 
Quaqua vulkanıdır, keçua dilində “uşaq” deməkdir, o biri 
başı isə Ruko adlanır, yəni “böyük” deməkdir. Rukonun başı 
demək olar ki, tez-tez qarla örtülür. Məhz buna görə yayda 
da Kitoda hava tam isti olmur. Külək Piçinça tərəfdən şəhərə 
doğru əsəndə Kituda tez-tez yaqışlar yağır, bu hal 
sentyabrdan may ayına kimi baş verir. Külək Kayambe 
vulkanı tərəfdən əsəndə şəhərdə əsl daşqın baş verir. 
Migelgil Piçinçanın şimal ətəyinə yaxınlaşaraq konkista-
dorlardan sınaq imtahanlarını qəbul etmək üçün böyük 
olmayan düzənlikdə özlərinə mövqe seçdilər. Burada ağaclar 
seyrək halda bitirdi. Konkistadorlar toplaşana qədər Migel, 
Sebastyan və Osvaldo ox atmaqda öz bacarıqlarını yoxla-
mağa başladılar. Kapitan Xuan özü oxdan ustalıqla istifadə 
edə bilməməsinə baxmayaraq, bu silahdan çox xoşu gəlirdi, 
odur ki, onların məşğələlərini maraqla izləyirdi. Onlar iyirmi 
üç-iyirmi dörd metr aralıda yerləşən ağacı özlərinə hədəf 
seçərək, onu ox ilə vururdular. 
Çox keçməmiş bu düzənliyə yavaş-yavaş konkistadorlar 
axışıb gəlməyə başladı. Elələri öz atında, elələri arabada, 
elələri isə piyada gəlirdi. Sınaq imtahanları günortaya iki saat 
qalmış başlamalı idi. Sözsüz olaraq, Migelgil əl saxlayıb, 
gələnləri nəzərdən keçirməyə başladılar. Düzdür, gələnlərin 
                                                     
 
  
                                                                            
                                                    214
hamısı ekspedisiyada iştirak etmək üçün gəlməmişdilər. 
Onlar sınaq imtahanlarının necə keçəcəyini izləmək 
istəyidilər. Gələnlərin arasında qadın və uşaqların da sayı az 
deyildi. 
Həm kapitan Xuanın, həm də kapitan Leonun belə işlərdə 
böyük təcrübəsi vardı. İlk növbədə düşmənin gücü, qüvvəsi 
və döyüşdə istifadə etdiyi taktikası nəzərə almalı idi. Kapitan 
Xuan bütün bu məlumatları qiyabi yol ilə, kapitan Leon isə 
praktik yol ilə əldə etmişdi. Hər ikisi də çox gözəl bilirdi ki, 
araukanları birdəfəlik məğlubiyyətə uğratmaq üçün möhkəm 
atıcı və süvari dəstəsi əldə etmək lazımdır. Polkovnik Alon-
sodan alınan təlimata əsasən, ekspedisiyaya yalnız mahir 
atıcılar və at belində hərəkət edə-edə qılıncdan və nizədən 
bacarıqla istifadə edən döyüşçülər lazımdır. Konkistadorların 
toplaşdığını görən kapitan Xuan bu haqda onlara məlumat 
verdi. Yalnız həmin döyüşçülər sınaq imtahanlarından 
müvəffəqiyyətlə çıxmalı idi. 
İki yüz əlli-iki yüz yetmiş nəfər təşkil edən dəstədən 
yalnız əlli altı nəfər adam qabağa çıxdı. Düzdür, bu 
ekspedisiyada iştirak etmək istəyi arzusunda olanların sayı 
çox idi, ancaq onlar piyada əsgərlər idilər. Əlli altı nəfərdən 
otuz səkkiz nəfəri süvari idi. Sınaq imtahanları 
başlamamışdan əvvəl həmin əlli altı nəfər bir ağızdan bildir-
dilər ki, onlar hansı şərtlər və imtiyazlar əsasında ekspedisi-
                                                     
 
  
                                                                            
                                                    215
yada iştirak edəcəklər, Kapitan Xuan isə onlara bildirdi ki, 
sınaq imtahanları başa çatandan sonra onlara hər bir şey izah 
ediləcək. Çoxları narazı olsa da, kapitanın şərtlərini qəbul 
etdilər. 
Bəs, sınaq imtananları nədən ibarət idi? Oxdan və ya 
arbalyotdan atanlar on beş, iyirmi və iyirmi beş metr 
məsafədə yerləşən hədəfi ardıçıllıqla vurmalıdırlar. Süvarilər 
isə iti sürətlə atlarını çapa-çapa nizə ilə beş metr aralıda 
yerləşən hədəfi və qılınc ilə insan fiqurunu xatırladan hədəfə 
çəkilən xəttin üzərinə dəqiqliklə zərbə endirməlidirlər. Hər 
bir adama özünü sınamaq üçün üç dəfə imkan verilirdi. Onlar 
bu imkanlardan səmərəli istifadə etməli idilər. 
İrəli çıxan konkistadorlar arasında Migelin bir gün əvvəl 
tanıdığı Luis Kempes və arbalyotçular Lope İnyeslə, Xulio 
Menendes də vardı. Luisin baxışlarından hiss etmək olardı 
ki, o, hələ də, Migeldən yanıqlıdır. Lakin buna baxmayaraq, 
onlar Migel ilə eyni ekspedisiyada iştirak etmək istəyində 
idilər. Arada olan ədavətə baxmayaraq, Migel də onların 
həmin ekspedisiyada iştirak etmələrinə narazı deyildi. 
İştirakçıların əksəriyyəti verilən tapşırığın öhdəsindən 
müvəffəqiyyətlə gəlir və özlərinin peşəkar döyüşçü 
olduqlarını sübuta yetirirdilər. Kapitan Xuanın fikrincə, belə 
bir konkistadorlarla araukanların üzərində qələbə çalmaq 
mümkün olacaq. Sınaq imtahanları başa çatanda əlli altı 
                                                     
 
  
                                                                            
                                                    216
nəfərdən qırx iki nəfər konkistador ekspedisiyaya daxil 
olmaq şansı əldə etdilər. Onlardan otuz bir nəfəri süvari idi. 
Yerdə qalan on dörd nəfər də pis nəticələr göstərməmişdi, 
ancaq Xuanın fikrincə, onlar hələlik araukanlara qarşı 
mübarizə aparmaq üçün yetişməyiblər. Özünün qüvvəsinə və 
bacarığına tam əmin olan Luis bu nəticədən tamamilə narazı 
oldu. O, özünü elə aparırdı ki, sanki ekspedisiyaya daxil olan 
yeni konkistadorların rəhbəridir. Süvari dəstəsinə daxil olan 
Luis atını kapitan Xuanın yanına sürüb Migelgilə nəzər sala-
sala dedi: 
- Cənab kapitan, kənarda qalan on dörd nəfəri ekspedi-
siyanın tərkibinə daxil etməyi sizdən xahiş edirlər. Məlumat 
üçün sizə deməliyəm ki, onların hamısı müəyyən ağır 
ekspedisiyalarda iştirak ediblər. Bir çox ekspedisiya rəisləri 
onların şücaətinə və qeyrətinə yaxından bələd idi və onların 
bu xüsusiyyətlərini həmişə qiymətləndirmişdi. 
- Özünü təqdim etsəydin, pis olmazdı? - deyə Sebastyan 
onun lovğa hərəkətindən narazı oldu. 
- Mən Luis Qonsalesəm! - deyə o, Sebastyana tərs nəzər 
salaraq ikrah hissi ilə dilləndi, sanki cəngavər həmin sualı 
verməklə onun xətrinə dəymişdi. - Mən Eldoradonun axtarıl-
masında iştirak edən bir neçə ekspedisiyanın üzvü olmuşam. 
Kim də məni tanımasa, sizi bu yarışda müşaiyət edən kapitan 
Leon Kartahena şəxsən mənimlə tanışdır. 
                                                     
 
  
                                                                            
                                                    217
Luisin belə bir tərzdə çavab verməsi Xuanın da xoşuna 
gəlmədi. O, üzünü lovğa konkistadora tərəf tutub iradə ilə 
dedi: 
- Sənə bildirmək istəyirəm ki, onlar bacarıqlarını tam 
nümayiş etdirə bilmədi. Mən isə ekspedisiyanın tərkibinə əsl 
peşəkar döyüşçüləri qəbul edirəm. 
- Cənab kapitan, sizin sözünüz qanundur. - deyə Luis 
təqdirediçi tərzdə dilləndi və bir balaca tərəddüd edəndən 
sonra inadla sözünə davam etdi. - Ancaq bilmək istərdim ki, 
sizin ətrafınızda olanların hamısı peşəkar döyüşçülərdi? 
Əlbəttə, kapitan Kartahenadan başqa. Çünki mən onun 
qeyrətinə və nəyə qadir olduğuna çox yaxşı bələdəm. 
- Görürəm, sən çox inadkar adamsan və hər vasitə ilə 
məqsədinə nail olmaq istəyirsən. - deyə kapitan Xuan qeyri-
müəyyən tərzdə dilləndi. - Yanımda dayananların ikisi Flan-
driyada gedən müharibədə göstərdikləri şəxsi igidliklərinə və 
qəhrəmanlıqlarına görə Niderlandın canişini tərəfindən 
cəngavər tituluna layiq görülüblər. Üçüncü idalqo isə bizim 
ekspedisiyanın ən bacarıqlı, təcrübəli, qorxmaz və mərd 
döyüşçülərindən biri sayılır. İştirak etdiyi müharibələrdə 
həmişə də silahdaşlarından çox müvəffəqiyyət qazanıb. Bir 
sözlə, o, bizim ekspedisiyanın fəxri döyüşçüsü sayılır. 
Kapitan iyirmi bir yaşlı idalqo haqqında belə bir təqdimat 
verəndə, çoxlarında bu həqiqətə qarşı şübhə yarandı. Necə 
                                                     
 
  
                                                                            
                                                    218
yəni iki yüz nəfərlik konkistadorun içərisində ən fəxr ediləsi 
döyüşçü qarşıdakı cavan oğlan sayılsın. Heç kim bu həqiqətə 
inanmadı, ancaq bu haqda kapitan ilə söz güləşdirmək də 
istəmədilər. Bir çoxları isə çox yaxşı bilirdi ki, Migel kapitan 
Leonun oğludur. Ola bilsin Xuan kapitan Leona görə Migeli 
bu cür tərifləyirdi. Lakin Luis onun dediyi ilə heç cür 
razılaşmaq istəmədi. O, üzünü kapitana tərəf tutub ciddi 
halda dedi: 
- Cənab kapitan, mən sizə inanmaq istərdim. Sözsüz ki, 
ağır müharibədə cəngavər titulu almış hər bir adamın qeyrətli 
döyüşçü olduğuna şübhəm ola bilməz. Ancaq sizin yanınızda 
olan cavan idalqonun peşəkar bir döyüşçü olduğunu öz 
gözlərimizlə görsəydik pis olmazdı. Ekspedisiyanın fəxri 
döyüşçüsü öz bacarığını bizim qarşımızda nümayiş etdirsə, 
bu hamımız üçün maraqlı olardı. 
Luisin belə bir inadkarlığı, özbaşınalığı və yekəxanalığı 
kapitan Xuanı qıcıqlandırmaya bilməzdi. O, əsəbi halda 
Luisin gözlərinin içinə nəzər sala-sala ona yaxınlaşmaqa 
başladı. Vəziyyətin gərginləşməyini istəməyən Migel cəld 
irəli yeridi və kapitanın qarşısını kəsib qürurla dedi: 
- Cənab kapitan, qoy o, deyən olsun. Bura toplaşanlarda 
heç bir şübhə yaranmasın deyə, mən öz bacarıqımı nümayiş 
etdirməliyəm. 
                                                     
 
  
                                                                            
                                                    219
- Onda belə çıxır ki, həmin adam mənim sözlərimə 
inanmır? - deyə kapitan Xuan üzünə ciddi ifadə verərək 
hiddətlə dilləndi. 
- Lazım deyil. - deyə Leon kapitanın qarşısını kəsərək 
onun sağ qolundan tutdu və onu sakitləşdirmək üçün ehti-
ramla sözünə davam etdi. - Migel düz deyir. O, hökmən öz 
bacarığını bura toplaşanlara nümayiş etdirməlidir. Bununla 
Migel sizin etimadınızı hamının qarşısında doğrultmalıdır. 
Qoy hamı görsün əsl döyüşçü necə olmalıdır. 
Artıq Migel kapitan Xuanın razılığını almadan atasının 
atına minmişdi. O, öz kamanını və Sebastyandan nizəni alıb 
hədəfləri keçməyə hazırlaşdı. Lakin Migel öz işini hamıdan 
yaxşı bilirdi. O, ilk növbədə ox ilə hədəfi vurmağa qərara 
aldı. Çünki başqa silahlardan istifadə etsəydi, gərginlikdən 
onun qolları əsə bilər və o, ox ilə hədəfi dəqiqliklə vura 
bilməzdi. 
Başqa atıcılar hədəfi yerdə vuran zaman, Migel elə atdan 
düşmədən hədəfi vurmağı qərara aldı. Birinci hədəf on metr 
aralıda yerləşən yoğun olmayan ağac oldu. Migel yayı çəkib 
dəqiq nişan almadan oxu atdı. Ox düz hədəfin ortasına dəydi. 
O, on beş metrlik məsafəyə çəkildi. Bu dəfə də hədəf 
dəqiqliklə vuruldu. Sonra Migel beş metr də geri çəkildi. 
Uzağa çəkildikçə at yerində düz dayanmaq istəmirdi. Onu 
sakitləşdirən kimi Migel elə birinci imkandan iyirmi metrlik 
                                                     
 
  
                                                                            
                                                    220
məsafədə yerləşən hədəfi vurdu. Atın belindən düşmədən 
uzaq məsafədə hədəfi belə asanlıqla vurması yad adamların 
təəccübünə səbəb oldu. Hətta könüllülər içərisində ən mahir 
ox atanlar sayılan Lope ilə Xulio cavan idalqonun 
məharətinə heyran qalmışdılar.  
Migel həmişə öz hərəkətləri ilə ətrafdakıları heyran edirdi. 
Artıq o, sonunçu hədəfi vurmaq üçün daha beş metr geriyə 
çəkildi. At yenə yerində dik dayanmaq istəmirdi. Migel atı 
sakitləşdirən kimi oxunu atdı. Lakin bu dəfə ox hədəfə 
dəymədi. Toplaşanların arasında “ah” sədası eşidildi. Sanki 
onlar cavan idalqodan bu səhvi gözləmirdilər. Migel ikinci 
imkandan istifadə etməyə qərara aldı. Lakin bu dəfə də o, 
hədəfi vura bilmədi. Toplaşanlardan çox Migelin yoldaşları-
nın sırasında bərk narahatlıq hiss olunmağa başladı. Sonunçu 
ox da hədəfə dəyməsə, onda kapitan Xuan öz sözünə görə 
konkistadorlar yanında biabır olacaqdı.  
İşi belə görən Sebastyan cəld Migelə yaxınlaşdı və ondan 
atdan düşməyi xahiş etdi. Onun bu sözlərinə əhəmiyyət 
verməyən Migel dostuna atın başının möhkəm saxlamasının 
gərək olduğunu bildirdi. Migel hədəfi nişan almamışdan 
əvvəl özündən müştəbeh halda razı olan Luisə oğrun bir 
nəzər saldı. Sözsüz ki, cavan zadəganın hədəfə dəyməməsi 
onun ürəyindən olmuşdu. Ancaq Migel prinsipə gedərək, 
iyirmi beş metrlik hədəfi elə atın belindən vuracağını 
                                                     
 
  
                                                                            
                                                    221
qarşısına məqsəd qoydu. O, bu dəfə tələsmədən hədəfi 
dəqiqliklə nişan aldı və hədəfi tutan kimi oxu atdı. Bu dəfə 
ox öz yerini hədəfdə tapdı. 
Sebastyan atın qabağından keçən kimi Migel kamanı atın 
yəhərindən asıb dabanları ilə atın böyürlərinə möhkəm zərbə 
endirdi. At yerindən götürülən kimi o, nizəni əlinə aldı və 
qarşıdakı hədəfi vurmaq üçün hazırlaşmağa başladı. Hədəfə 
çatmağa hələ çox vardı. Migel atı çapa-çapa nizəni başının 
üstündə fırladırdı. Belə bir hərəkəti at belində etmək xeyli 
mürəkkəb idi. Ancaq o, bunu çox asanlıqla edirdi. Hamıdan 
çox kapitan Xuan sevinirdi. O, sanki qanad alıb uçmaq 
istəyirdi. Çünki Migel onun başını konkistadorlar yanında 
uça etmişdi. 
Luisin isə paxıllıqdan sanki bağrı çartlayır və Migelin 
bütün hərəkətlərini ikrah hissi ilə izləyirdi. Migel isə böyük 
ruh yüksəkliyi ilə hədəfə doğru gedirdi. At hədəf ilə 
bərabərləşəndə o, nizəni var gücü ilə atdı. Nizə elə batdı ki, 
uçu hətta hədəfin o biri tərəfindən çıxdı. Elə bil Migel 
düşmən üzərinə hücuma keçmişdi. Qadınların əksəriyyəti 
onu alqaşlamağa başladı. Bu dəfə o, qılıncını əlinə alaraq 
atını geri döndərib hədəfə doğru çapmağa başladı. Hədəf elə 
kapitan Xuangil dayanan yerə yaxın bir yerdə qoyulmuşdu. 
Migel qılıncını başı üzərində qaldırıb insan fiqurunu 
xatırladan hədəfə çataraq var gücü ilə qılıncını düz xəttin 
                                                     
 
  
                                                                            
                                                    222
üzərinə endirdi. Migel bütün sınaqlardan müvəffəqiyyətlə 
çıxmışdı. 
Luis başını aşağı salıb suyu süzülə-süzülə yoldaşlarının 
yanına qayıtdı. Migel qılıncını qınına qoyub ayırdan kamanı-
nı əlinə aldı. O, yenə də atı mahmızlayıb nizəni sançdığı 
hədəfə tərəf atını çapdı. Migel bundan da əlavə yüksək 
ustalıq nümayiş etdirmək istədi. O, hədəfə təxminən on metr 
qalmış oxu atdı. Nəticə gözlənilməz idi. Ox düz nizənin 
yanına batdı. Demək olar ki, hamı bir nəfərə kimi onu alqış-
ladı. Migel nəinki özünün, hətta dostalrının da başını hamı-
nın yanında uça etdi. 
Ətrafdakı adamların istiqanlığını görən Xuan ürəyi ilə 
bacarmayıb yerdə qalan on dörd adamı da ekspedisiyanın 
tərkibinə daxil edərək, qardaşının verdiyi tapşırığını yerinə 
yetirmiş oldu. 
 
 
 
 
 
      XX fəsil. Limada keçən axırıncı günlər 
 
Könüllülər siyahıya alınandan sonra polkovnikin sərənca-
mı ilə onlar kapitan Xuan ilə birlikdə “Vanquardia”ya min-
                                                     
 
  
                                                                            
                                                    223
mək üçün Quayakilə yollandılar. Polkovnik isə İspaniyadan 
gətirdiyi qüvvə ilə Kitu Audiensiyasının Manta limanına 
gedib, orada onları gözləyən “Eldorado” gəmisinə minib 
Kalyao limanına yollanacaq. Bütün bu tədbiri vaxt itirmədən 
görmək lazım idi. 
Limada cəmləşən qüvvə Valdiviyaya yola düşməzdən 
əvvəl ekspedisiya iştirakçılarının sayı iki yüz doxsan bir 
(291) nəfərə çatdırıldı. Lakin onların hamısı döyüşən əsgər 
sayılmırdı. Ekspedisiyanın bütün qüvvəsini Kalyaoda lövbər 
salan üç iri gəmi Çili sahillərinə aparacaqdı. Həmin 
gəmilərin ekipajının sayı hələ əlli doqquz nəfər idi. Belə 
işlərdə böyük təcrübəsi olan polkovnik bütün məsələləri elə 
buradaca, Valdiviyaya yola düşməmişdən əvvəl həll etmək 
istəyirdi. Kapitan Leon polkovniki və ekspedisiyanın bir 
neçə mötəbər adamları ilə birlikdə öz evinə dəvət etdi. Qoca 
səyyahın orada olduğunu bilən kimi polkovnik məmnuniy-
yətlə həmin dəvəti qəbul etdi. Artıq Leonun evinə iyirmi 
nəfərdən çox adam təşrif buyurmuşdu. 
Nəzərdə tutulmuş plana əsasən, Kalyaodan çıxan gəmilər 
gedib Konsepsion limanında lövbər salmalıydı. Gəmilər isə 
çox güman ki, üç-dörd günə Kalyaonu tərk edəcəkdi. Artıq 
Kalyaoada təmir olunan “Destino” hazırlıqlı vəziyyətə 
gətirilməli idi. Bunun üçün Migel gəminin kapitanı (müvəq-
qəti) olduğuna görə Kalyaoya yollanmalıydı. Son anda bu 
                                                     
 
  
                                                                            
                                                    224
haqda polkovnik xəbər tutan kimi Migelin yola düşməsinə 
mane oldu. O, bunu onunla izah etdi ki, Migel ona Limada 
lazım olacaq. Əlacsız qalan Migel öz yerinə Kalyaoya 
Ameriqonu göndərməyə məcbur oldu. 
Ameriqo “Destino”nu tam hazırlıqlı vəziyyətə salmalı idi. 
Bunun üçün müvəqqəti olaraq bütün səlahiyyətlər Ameri-
qoya verilirdi.  
Migel Kalyaoya getsə idi, sözsüz ki, onun başı gəmi 
işlərinə qarışacaqdı. Burada isə boş vaxt çox olurdu. Halbuki 
o, qohum-əqrabası və dost-tanışları ilə əhatə olunmuşdu. 
Asudə vaxtlarında onun yadına Florida düşürdü. Qızın hal-
hazırda orada nə ilə məşğul olduğu və günlərini necə 
keçirdiyi Migelin narahatlığına səbəb olurdu. Yorğun 
olmayan günlərində sevgilisi tez-tez onun yuxusuna girirdi.  
Artıq onların ayrılığından bir ilə yaxın idi ki, vaxt keçirdi. 
Migel Yeni Dünya sahillərində işlə məşğul olduğuna görə 
hələlik öz məhəbbətinə sadiq qalırdı. Lakin bilinmirdi 
Florida öz məhəbbətinə sadiq qalıb, ya yox? Axı, Floridada 
qəribə bir gəzəllik vardı və o, öz gözəlliyi ilə hər bir idalqonu 
özünə cəlb edə bilərdi. Hamı ona eşqinamə oxuyub qızı ələ 
keçirə bilərdi.  
Hələlik isə Florida öz məhəbbətinə sadiq idi. Ancaq 
bilinmirdi bu sədaqət müvəqqətidir, yoxsa əbədi? Migelin 
fikrincə, sevgilisi ağır iztirablarla dolu olan uzun ayrılığa çox 
                                                     
 
  
                                                                            
                                                    225
tab gətirə bilməyəcək. Çünki onların ayrılığının bir ili bu 
yaxında tamam olacaq, hələ bundan sonra Araukaniyada 
gedən müharibənin ikinci mərhələsi başlayacaq və dəqiq 
bilinmirdi həmin müharibə nə vaxt başa çatacaq. Araukanlar 
həddindən artıq möhkəm və dəyanətli rəqib idi və onları 
məğlubiyyətə uğratmaq heç də asan başa gəlməyəcək. Bir 
sözlə, Mərkəzi Çili sahillərində başlanan müharibə bir neçə il 
uzana bilərdi.  
Migelin xəyalını atasının çağırışı qırdı. Onu vacib 
məsələyə görə qonaq zalına çağırırdılar. 
O, içəridəkilərə təzim edərək, gedib atasının yanında 
əyləşdi. Atası oğlunun qulağına yavaş səslə dedi: 
- Burada vacib məsələlər müzakirə olunur, sən isə həyətdə 
veyillənirsən. Sən belə müzakirələrə biganə qalmamalısan. 
Migel atasına cavab verməyi özünə lazım bilmədi. Atası 
hirsləndiyindən “veyillənirsən” kəlməsini işlətdi. Görünür, 
Migel bu yığınacaqda vacib məsələləri buraxıb. Lakin indi 
də gec deyildi. O, içəri girən kimi polkovnikə söz verildi. 
Polkovnik başını dik tutub ciddi halda dedi: 
- Hələlik ekspedisiyanın heyəti tam şəkildə formalaşma-
yıb. Məndə olan məlumata əsasən, heyətin ümumi sayı 291 
nəfərə çatdırılıb. Onlardan yalnız 232 nəfəri əsl döyüşçülər-
dir. Beləliklə, bundan sonra hələ bizə yetmişə yaxın peşəkar 
döyüşçü lazım olacaq. Sinyor Rodriges Kartahenanın dediyi-
                                                     
 
  
                                                                            
                                                    226
nə görə Araukaniyada döyüş əməliyyatlarına başlamaq üçün 
bizim ekspedisiyanın tərkibində ən azı 300 nəfər peşəkar 
döyüşçü olmalıdır. Bundan əlavə döyüş əməliyyatlarını 
ildırım sürətilə aparmaq üçün heyətin tərkibində ən azı 60-70 
süvari olmalıdır. Araukanların əsas taktikası pusqu qurub 
qəflətən zərbə endirməkdən ibarətdir. Biz də süvari dəstəsi 
ilə onlara qəflətən gözlənilməz zərbələr endirməli və onların 
geri çəkilən qüvvələrini təqib etməliyik. Bütün vəzifələr 
əvvəlcədən idalqolar arasında bölüşdürüləcək. Hər bir adam 
da öz işinə başı ilə cavab verəcək. Çünki bütün məsuliyyət 
həmin adamların üzərinə düşəcəkdir. Bütün əməliyyatın da 
uğuru məhz onlardan asılı olacaq. 
- Don Alonso, nəzərdə tutulduğu kimi bu ekspedisiyada 
gəmi ekipajlarından əlavə üç yüz nəfərə yaxın döyüşçü 
iştirak edəcək. - deyə kapitan qraf Ferdinand Morelos bir 
neçə məsələni aydınlaşdırmaq üçün söhbətə müdaxilə etdi. - 
Bu qədər kontingentin ərzaqla təmin olunması haqqında bir 
şey fikirləşmisiniz, ya yox? 
- Bu barədə sözsüz ki, bütün tədbirlər görüləcək. - deyə 
Leon bu cavabı öz üzərinə götürdü. - Hələlik ekspedisiya tam 
heyət şəklində deyil. Ərzaqın Araukaniyaya göndərilməsində 
də bir çətinlik olmayacaq. Çünki bizim ixtiyarımızda üç 
gəmi var. 
                                                     
 
  
                                                                            
                                                    227
- Həmin gəmilər ərzaqı Anqud körfəzinə kim çatdıra 
bilər? - deyə qraf Morelos yenə də bu məsələni ayırd etmək 
üçün şübhə ilə dilləndi. - Bəs, sonra? Araukaniyada döyüş 
başlanan kimi bizim əsgərlər ölkənin içərilərinə doğru 
hərəkət etməlidirlər. Belə olan halda onların ərzaqı da 
yanlarında olmalıdır. Bəs, ərzaqı onlar üçün kim daşıyacaq? 
- Necə yəni kim? - deyə Leon heç kimə imkan vermədən 
özü cavab verdi. - Bütün ekspedisiyalarda yükdaşıyanlar 
kimi istifadə olunan hindular. Qonşu tayfalardan istifadə 
etmək lazımdır. 
- Elə tayfa tapmaq lazımdır ki, onlardan həm yükdaşıyan, 
həm də döyüşçü kimi istifadə edək. - deyə kapitan qraf 
təqdiredici tərzdə dilləndi. - Araukanları hinduların öz əli ilə 
qırdırsaq pis olmaz. 
- Yox, bu mümkün olan şey deyil. - deyə qoca səyyan 
dilləndi və üzünü qrafa tərəf tutub aludəliklə sözünə davam 
etdi. - Ona görə ki, bütün hindu tayfaların araukanların 
yenilməzliyindən və inadkarlığından xəbəri var. Heç kim 
onlara qarşı çıxmayacaq. Çünki bütün tayfalar çox gözəl 
bilirlər ki, araukanlar onlara qarşı çıxanları rəhm etmədən 
amansızcasına məhv edəcəklər. Buna əmin ola bilərsiniz. 
Necə olsa da, mən araukanları bir çoxlarından yaxşı tanıyı-
ram. Hələ bu harasıdır, qorxun ki, yükdaşıyan hindular 
                                                     
 
  
                                                                            
                                                    228
onların tərəfinə keçməsinlər. Halbuki belə bir ehtimal ola 
bilər. 
- Mən sinyor Kartahena ilə tamamilə razıyam. - deyə 
leytenant Vasko cavab verdi və üzünü polkovnikə tərəf tutub 
səbirsizliklə sözünə davam etdi. - Mən belə başa düşürəm ki, 
qonşu tayfalar araukanlarla əlbirdir. Onların hamısında bizə 
qarşı nifrət hissi böyükdür. Həmin tayfalar araukanları bizə 
qarşı mübarizədə azadlıq simvolu hesab edirlər. Onlar elə 
bilirlər ki, araukanlar bizə qarşı kəskin müqavimət apara-
apara həmin tayfaları kölə vəziyyətindən azad edəcəklər. 
İnanırsınız, araukanlar özlərini elə aparırlar ki, sanki bizim 
yaxınlıqda olmağımız onların vecinə deyil. 
- Bizdə olan məlumata görə araukanların özəyini moluy 
qəbiləsi təşkil edir. - deyə Leon bu haqda ətrafdakılara 
bildirməyi özünə lazım bildi. - Moluylar çox döyüşkən, 
cəsarətli, qorxmaz və amansız adamlardır. Onlara sarsıdıcı 
zərbə endirə bilsək, onda araukanların müqavimətini sındır-
mış olarıq. Bu dəfə bunu etməyə bizdə bütün imkanlar var. 
- Siz nə danışırsınız, - deyə vəcdə gələn qraf Ferdinand 
kapitan Leonun sözünü kəsməyə məcbur oldu. - artıq bizdə 
bu imkanlar yoxdur. Ona görə ki, bizim əlli altı nəfər 
həmyerlimiz onların əlində əsirdilər. Leytenant Vaskonun 
dediyinə görə, onlar bizim əsgərlərdən birini öz torpaqlarında 
                                                     
 
  
                                                                            
                                                    229
görsələr, dərhal bizim silahdaşlarımızın hamısını edam 
edəcəklər. Siz bilirsiniz, biz necə bir faciə ilə üzləşə bilərik? 
- Don Ferdinandın sözlərində böyük həqiqət var. - deyə 
Vasko qrafın sözlərinə təsəlli verdi. - Müharibənin ikinci 
mərhələsinə başlamamışdan əvvəl bilməliyik ki, araukanlar 
böyük üstünlüyə malikdirlər. Biz ilk növbədə əsirlərin taleyi 
haqqında fikirləşməliyik. Bu bizim ümdə vəzifəmizdir. 
- Elə bilməyin ki, biz bu məsələ üzərində fikirləşmirik. - 
deyə polkovnik içəridəkiləri narahat olmamağa çağırdı. - 
Əlbəttə ki, biz ilk növbədə silahdaşlarımızı əsirlikdən azad 
edəcək və məhz ondan sonra döyüş əməliyyatlarına başlaya-
cayıq. Amma bu haqda yalnız Valdiviyada, ekspedisiya tam 
heyət halına düşəndən sonra yekdil qərar çıxaracayıq. 
Qraf Ferdinandı başa düşmək olardı. Onun iki oğlu 
araukanların əlinə əsir düşmüş və onların həyatları böyük 
təhlükə altında idi. Lakin polkovnikin də iki oğlu əsir 
düşmüşdü. O, da böyük bir nigarançılıq və təşviş içində olsa 
da, özünü soyuqqanlı apararaq, həmin narahatlığı heç kimə 
biruzə vermirdi. Qrafdan fərqli olaraq polkovnikin oğulları 
düşmən əlinə düşməsəydi, onsuz da o, bu haqda ciddi tədbir 
görəcəkdi. O, hər bir ispan əsgərinin qədr-qiymətini bilən və 
onların xatirinə həmişə böyük bir ehtiram bəsləyirdi. 
- Biz barbar əsgərləri deyilik ki, öz soydaşlarımız və 
silahdaşlarımız barəsində bir şey fikirləşməyək. - deyə 
                                                     
 
  
                                                                            
                                                    230
kapitan Xuan da əminamanlıqla dilləndi və üzünü qrafa tərəf 
tutub qətiyyətlə sözünə davam etdi. - Don Ferdinand arxayın 
ola bilərsiniz, silahdaşlarımız əsirlikdən azad edilməyincə, 
biz Araukaniyada döyüş əməliyyatlarına başlamayacayıq. 
Ancaq hal-hazırda biz ekspedisiyamızın heyəti barəsində 
düşünməliyik. 
- Don Alonso, icazə versəniz, mən bu haqda bir-iki kəlmə 
söyləyərdim. - deyə Leon ayağa qalxıb ona söz verilməsini 
xahiş etdi və razılığı alan kimi aludəliklə sözünə davam etdi. 
- Ekspedisiyamıza daxil olan könüllülərin demək olar ki, 
doxsan faizi onlara təklif olunan şərtin dəyişdirilməsini 
istəyirlər. Onlar istəyirlər ki, pul müavinatı başqa bir şeylə 
dəyişdirilsin. 
- Hansı şərti istəyirlər? - deyə polkovnik alnını qırışdıra-
raq müəmmalı tərzdə dilləndi. 
- Onlar pul əvəzinə istəyirlər ki, Araukaniya işğal edilən-
dən sonra ölkənin kəndlərini bir gündə qarət etsinlər. - deyə 
Leon dərindən köksünü ötürərək izahata başladı. - Kəndlərdə 
ələ keçirdikləri bütün sərvət yalnız onların ixtiyarında 
olmalıdır. 
- Bu ki, maradyorluqdur? - deyə qraf narazı halda dilləndi. 
- Onlar ölkədə olan bütün sərvəti ələ keçirmək istəyirlər. 
Buna heç cür yol vermək olmaz. Bu cür hərəkət pis hallar ilə 
nəticələnə bilər. 
                                                     
 
  
                                                                            
                                                    231
- Don Ferdinand, sizə bildirmək istəyirəm ki, bu şərti tələb 
edənlər bizim ekspedisiyada olan süvari dəstəsinin özəyini 
təşkil edirlər. - deyə Leon tərəddüd etmədən səbirsizliklə 
dilləndi. - Bundan əlavə atıcıların da bir hissəsini həmin 
könüllülər təşkil edir. Belə olan halda biz hökmən onlarla 
razılaşmalıyıq. Əks təqdirdə onlar bizim ekspedisiyadan 
uzaqlaşmalı olacaqlar. Həm də onların şərti ilə razılaşanda 
biz heç bir şey itirmirik. 
- Mən oğlum ilə tamamilə şərikəm. - deyə qoca səyyah da 
öz fikrini söyləməli oldu. - Araukaniya nə Tayantisuyudur, 
nə də Anayakdır ki, biz onların dedikləri ilə razılaşmayaq. 
Mən Araukaniyada dəfələrlə olmuşam, lakin orada qiymətli 
metal ilə rastlaşmamışam. Mənə elə gəlir, araukanlar özləri 
qızıl üzünə həsrətdilər. - Sonra üzünü polkovnikə tutub ciddi 
halda sözünə əlavə etdi. - Don Alonso, biz onların şərtini 
qəbul etsək, özümüz xeyir qazanmış oluruq. Çünki onlara 
veriləcək müavinat sizin öz ixtiyarınızda qalacaq. 
Polkovnik gördü ki, qoca səyyah ona düzgün və ağıllı 
məsləhət verir. Həmin şərti qəbul etməklə onlar öz xeyrindən 
qaçmış olur. Lakin sonradan onlar bu işdən narazı olub 
qiyam qaldırmış olarlar. Polkovnik bir az fikrə gedəndən 
sonra dedi: 
- Mən məmuniyyətlə onların şərtini qəbul edirəm, ancaq 
onların hamısına izah etmək lazımdır ki, Araukaniya qiymət-
                                                     
 
  
                                                                            
                                                    232
li metallar sarıcan kasıb bir ölkədir. Sonra deməsinlər ki, biz 
onları aldatmışıq. 
- Mən onlara artıq bildirmişəm ki, Araukaniya Eldorado 
deyil. - deyə Leon tələm-tələsik düzəliş verdi. - Buna 
baxmayaraq onlar öz şərtlərinin üstündə durdular. 
- Yaxşı, keçək başqa məsələyə. - deyə polkovnik təqdir-
edici tərzdə dilləndi. - Biz gəmi ekipajlarının döyüş zamanı 
nə ilə məşğul olacaqlarını həll etməliyik. Onlar ekspedisi-
yasının ehtiyat hissələrini təşkil edəcəklər. Konsepsiona 
çatan kimi matrosların hamısı hərbi təlim-məşqdə iştirak 
etməlidilər. Onların hamısı bir nəfər kimi hərb sənətinə 
yiyələnməlidirlər. Bütün bu öhdəliklər gəmi kapitanlarının 
öhdəsinə düşür. 
- Mən böyük bir arxayınlıqla deyə bilərəm ki, başçılıq 
etdiyim gəminin ekipajı hərbi sənət ilə yaxından tanışdır. - 
deyə «Vanquardia» gəmisinin kapitanı özündən tam razı 
halda dilləndi. 
- Mən bunu çox yaxşı bilirəm, ancaq buna baxmayaraq 
onlar da hərbi təlim-məşqlərdə iştirak etməlidilər. - deyə 
polkovnik qətiyyətlə dilləndi. - hamınıza bildirirəm ki, 
araukanlar üzərində tam qələbə qazanmaq üçün hamı bir 
nəfər kimi döyüşə hazır olmalıdır. Mən birdəfəlik bu 
məsələni həll etmişəm. Bütün İspaniya bizdən yalnız qələbə 
gözləyir. Əlahəzrət II Filippin hüzuruna yalnız qələbə 
                                                     
 
  
                                                                            
                                                    233
raportu ilə getməliyəm. Həmin torpaqda həlak olan hər bir 
ispan əsgərinin qanı araukanlardan alınmalıdır. Ümumiy-
yətlə, onların hamısı cinayətkar kimi məhv edilməli, evləri 
isə quldur yuvası kimi yerlə yeksan edilməlidir. 
Polkovnikdə olan böyük enerji və böyük ruh yüksəkliyi 
hamını cuşa gətirir və hamıda böyük ümid yaradırdı. Onun 
sözləri ilə cuşa gələn və qanadlanan konkistadorlar dərial 
Araukaniyaya yollanmaq üçün polkovnikə müraciət etmək 
istədilər. Sanki araukanların cəzasız azad gəzmələri onların 
bağrını çartladırdı. Nəhayət kapitan Murilyo özünü saxlaya 
bilməyib polkovnikə hiddətlə: 
- Don Alonso, araukanlar bizim krallığımızın ən qatı 
düşmənləridirlər. Bəs, nə vaxta kimi onlar şən və azad 
gəzəcəklər? Mənə elə gəlir, onlar dərhal məhv edilməlidirlər. 
- Araukanlar da başqa hindu tayfaları kimi yer üzündən 
yox edilməlidir. - deyə kapitan Xuan hiddətlə dilləndi. - 
Onların məhvi qitədə yaşayan bütün hindulara dərs olmalıdır. 
Ertəsi günü Limaya toplaşanların hamısı Kalyaoya 
yollandılar. Qəribə olsa da, admiral de Neyra da ekspedisiya 
iştirakçılarını Konsepsiona yola salmaq üçün Kalyaoya getdi. 
O, tarixi proseslərin canlı şahidi olmaq istəyirdi. 
Ekspedisnyanın hər üç gəmisi limanda hazırlıqlı vəziyyətə 
gətirilmişdi. Bir çoxlarını “Destino”nun aqibəti maraqlan-
dırırdı. Gəmi ya tam təmir olunmalı, ya da ki, yararsız 
                                                     
 
  
                                                                            
                                                    234
vəziyyətdə limanda qalmalı idi. Lakin gəmi müvəffəqiyyətlə 
təmirdən çıxmışdı. Bu da lap polkovnikin ürəyindən oldu. 
Deməli, ekspedisiya üç gəminin iştirakı ilə Konsepsiona 
yollanacaq. 
“Eldorado” gəmisi qaleon tipli olduğuna görə süvarilərin 
hamısı at qarışıq həmin gəmidə yerləşdirildi. “Destino”nun 
heyəti müharibədə darmadağın olduğuna görə “Vanquardia” 
dan doqquz nəfər matros həmin gəminin köməyinə 
göndərildi. Kalyaodan Konsepsiona qədər olan məsafə qısa 
olduğuna görə həmin matroslar “Destino”nun öhdsindən gələ 
bilərdilər. Migel gəmi kapitanının vəzifəsini icra etdiyindən 
köməkçi vəzifəsi boş qaldı, həmin vəzifəyə kimin təyin 
olunması müşkül bir məsələ idi. Lakin məsafə qısa olduğuna 
görə həmin vəzifəsiz də keçinmək olardı. 
Limanın körpüsündə dayanan admiral de Neyra, Migelin 
qardaşları ilə birlikdə nəsə qızğın mübahisə aparırdı. Pedro 
nə isə deyir, admiral isə razılaşmırdı. Onların bu hərəkəti 
Migelin fikrini özlərinə cəlb etdi. O, ərzaqın yüklənməsini 
Ameriqaya tapşırıb özü isə qardaşlarının yanına yollandı. 
Migel admirala baş əyib ehtiramla dedi: 
- Don Alvaro, Pedronun davranışından belə başa düşmək 
olar ki, o, sizin sözünüzə qulaq asmaq istəmir. 
Bu sözlərdən sonra Pedronun sifətinin rəngi dəyişdi və o, 
utandığından başını aşaqı saldı. Üzünün çizgiləri, söhbət 
                                                     
 
  
                                                                            
                                                    235
zamanı onun əsəb gərginliyi keçirdiyindən xəbər verirdi. 
Admiral əli ilə Pedronun çiyninə vura-vura giley-güzarla: 
- Pedro elə bir tərbiyə almayıb ki, mənim sözümə qulaq 
asmasın. Cavan olmağına baxmayaraq, o, mənim növbəti 
ekspedisiyamın şturmanlarından biri olacaq. Mən onun şanlı 
və parlaq gələcəyinə böyük ümid bəsləyirəm. Pedro mənim 
dediklərimlə getsə, onda o, İspaniyanın ən məşhur dəniz 
səyyahları sırasına daxil olacaq. Çünki onun gələcəkdə kəşf 
edəcəyi torpaqlar coğrafi kəşflər sahəsində böyük dönüş 
yaradacaq. 
- Don admiral, belə çıxır ki, mən bir ispan idalqosu kimi 
İspaniya uğrunda gedən döyüşlərin heç birisində iştirak 
etməyəcəm? Bu ki, gülməlidir. Belə getsə, mən heç vaxt öz 
yoldaşlarımın yanında başı uca gəzə bilməyəcəm. 
Utandığından başını aşaqı salan Pedro özünü saxlaya 
bilməyib, həqarətlə həmin sözləri söylədi. Sanki o, bu sözləri 
söyləməsə idi ürəyi dərddən partlayardı. Qəribəsi də odur ki, 
o, Migelə gözucu olsun belə, nəzər salmadı. Migel 
fəhimsizlikdən yerindəcə donub qaldı. Admiral narazı halda 
başını tərpədərək təşəxxüslə dedi: 
- Pedro, sənə dedim axı, bir daha bu məsələyə qayıtma-
yaq. Sən hələ çox cavansan. Vaxt gələcək sən də vətən qarşı-
sında öz borcunu verəcəksən. İndi isə sən yalnız dənizçilik 
                                                     
 
  
                                                                            
                                                    236
işlərinə yiyələnməlisən. Sən özünün ağıl və bacarığından 
səmərəli istifadə etməlisən. 
Artıq Migel başa düşdü söhbət nədən gedir. Qardaşı 
araukanlar qarşı müharibəsində iştirak etmədiyi üçün vicdan 
əzabı çəkirdi. Əlbəttə, onun buna böyük əsası vardı. Atası, 
babası və qardaşı gözünün qabağında həmin müharibəyə 
yollanırdı. 
- Pedro, artıq mən başa düşdüm, sən nə demək istəyirsən. 
Don Alvaro düz söyləyir, sən hələ çox cavansan və öz 
istiqamətini başqa səmtə yönəltməlisən. Araukaniyada gedən 
müharibə sənlik deyil. 
Elə bu dəmdə admiral polkovnik Alonsonu və qoca 
səyyahı bir yerdə görüb, işi olduğu üçün onlara yaxınlaşdı. 
Onda Migel səsini alçaldaraq təxminən pıçıltı ilə: 
- Qulaq as gör nə deyirəm; Araukaniyada gedən müharibə 
çox amansız və dəhşətlidir. həmin müharibədə qələbə əldə 
etmək çox müşkül bir işdir. Orada yaşayan bütün hindlilər 
çox vəhşicəsinə, rəzilliklə və qəddarcasına döyüşürlər. Heç 
kimə rəhm etmək iqtidarında deyillər. Sən belə bir mühari-
bədə iştirak etmək istəyirsən? Məgər sənin başqa bir işin 
yoxdur? 
- Migel, həmin müharibəyə mənim ən yaxın qohumlarım 
və soydaşlarım yollanırlar. - deyə Pedro başını dik tutaraq 
yavaş səslə, lakin qətiyyətlə dilləndi. 
                                                     
 
  
                                                                            
                                                    237
- Pedro, sən öz gələcəyini korlama. Şəxsən mən 
müharibənin ikinci mərhələsində iştirak etmək istəmirdim. 
İştirak etməyim isə bircə səbəbi var: o da ki, əsir düşmüş 
silahdaşlarımızı araukanların əlindən xilas etmək. İstər-
istəməz mən həmin müharibədə iştirak etməməliyəm. 
- Migel, hamı bir ağızdan deyir ki, budəfəki müharibədə 
araukanların hamısı darmadağın ediləcək. Əgər, elədirsə, 
mən də həmin müharibədə iştirak edib, araukanların 
məğlubiyyətini öz gözlərimlə görməliyəm. Deyilənə görə 
qalibiyyət ən uzağı bir-iki ay müddətinə əldə ediləcək. 
- Sənə elə gəlir. - deyə Migel hiddətlə dilləndi. - Düzdür, 
plana görə biz həmin müharibəni bir-iki ay müddətinə başa 
çatdırmalıyıq. Qalibiyyət əldə edilməsə, onda həmin 
müharibə yenə də illərlə uzanacaq. Sən çox gözəl bilirsən ki, 
Araukaniyada müharibə qırx beş ilə yaxındır ki, davam edir. 
Ancaq düşmən hələ də tam məğlubiyyətə uğradılmayıb. İndi 
də elə ola bilər. Bir sözlə, bu bədnam fikirdən əl çəkməlisən. 
Bu sözlər gələcək dəniz səyyahını düşündürməyə məcbur 
etdi. Bu həqiqətən də belə idi. Araukaniyadakı döyüş 
əməliyyatları qırx beş ilə yaxın idi ki, davam edir. 
- Pedro, mən istərdim ki, müharibə başa çatandan sonra 
səninlə bir yerdə Alvaro de Neyranın ekspedisiyasında işti-
rak edim. - deyə Migel təqdiredici tərzdə dillənərək qardaşı-
na təsəlli verdi. – Tə ki, o vaxta qədər həmin müharibə başa 
                                                     
 
  
                                                                            
                                                    238
çatsın. İndi isə sən Peruda qalmaqla atanı evdə əvəz edəcək-
sən. Evdə baş verəcək bütün qeyri-adi hadisələrə görə sən 
cavabdehdik daşıyırsan. Sən həm anamızdan, həm də 
qardaşımızdan muğayat olmalısan. 
Beləliklə, qardaşlar bir-birilərindən ayrıldı. Polkovnikin 
verdiyi işarəyə görə ekspedisiya yarım saatdan sonra Peru 
vitse-krallığının ən böyük limanını tərk etməli idi. 
Ekspedisiya iştirakçılarını yola salanlar həddindən artıq çox 
idi, lakin admiral de Neyranın əhatəsi hamıdan çox fərqlə-
nirdi. Çünki həmişə admiralın şəxsi işlərinə qarışan həyat 
yoldaşı hökmlü İzabella Barreto da limana gəlmişdi. İspani-
yanın vətənpərvər adamı kimi qürur hissi ilə ekspedisiya 
iştirakçılarını yola salırdı. O, hər bir əsgər ilə fəxr edir və 
onların təhlükəli bir missiyanın yerinə yetirdiklərinə görə 
nigarançılıq keçirirdi. İstəyirdi ki, bu ekspedisiya İspan 
kralının verdiyi tapşırığını artıqlaması ilə yerinə yetirsin və 
ispaniyanın şan-şöhrətini və qüdrətini daha da yüksəklərə 
qaldırsın. İzabella çox yaxşı bilirdi ki, bu ekspedisiya öz 
missiyasını yerinə yetirməsə, onda Araukaniya ərazisindən 
kənara çıxmayacaq. Yeni Dünya sahillərində yaşayan hər bir 
ispan çalışırdı ki, araukanların yenilməz iradəsi bu dəfə 
tamamilə sındırılsın. Bu əsrdə onların fəaliyyətinə son 
qoyulmalı idi. 
                                                     
 
  
                                                                            
                                                    239
Avqustun 14-də ekspedisiyanın gəmiləri, 1550-ci ilin 
oktyabrın 5-də Pedro Valdiviya tərəfindən əsası qoyulmuş, 
Konsepsion şəhərinin limanında lövbər saldı. Yol boyu heç 
bir qeyri-adi hadisə baş verməmişdi. Lakin heyətin sağlam-
lığını göz bəbəyi kimi qorumaq lazım idi. Rəis tərəfindən 
verilmiş əmrə əsasən, şəhərin cənubunda bir düşərgə salındı. 
Konkistadorlar hər gün təlim-məşqlər keçirməli və düşərgədə 
də istirahət etməli idilər. Polkovnik vəziyyətlə yaxından tanış 
olmaq üçün heyətin üçdə bir hissəsi ilə Valdiviya şəhərinə 
yollandı. Orada Araukaniyada gedən müharibənin və baş 
verəcək döyüş əməliyyatlarının planı müzakirə ediləcəkdi. 
 
 
 
 
 
             XXI fəsil. Araukan ölkəsinə yola  
   düşməmişdən əvvəl Valdiviyada keçirilən  
                           müşavirə 
 
Əvvəlcədən nəzərdə tutulduğu kimi Valdiviyadakı konkis-
tadorların müşavirəsi şəhər qarnizonunun yataq zalı olan 
əsgər kazarmasında keçirilməlidir. Demək olar ki, Araukan 
ölkəsinə nəzərdə tutulmuş ikinci ekspedisiyanın bütün 
                                                     
 
  
                                                                            
                                                    240
iştirakçıları Valdiviyaya toplaşmışdılar. Kapitan Xuan Odo-
valdonun başçılıq etdiyi birinci ekspedisiyanın darmadağın 
olunmasına baxmayaraq, indiki ekspedisiyanın iştirakçıların-
da əhval-ruhiyyə və döyüş əzmi çox yüksək idi. Ona görə ki, 
həmin ekspedisiyaya həm Katalon hersoqu, həm də ki, 
İspaniya kralının yanında böyük hörməti olan polkovnik 
Alonso Odovaldo başçılıq edəcək.  
O, on səkkiz yaşından Niderlandda əyilməz inqilabçılara 
qarşı müharibədə iştirak etmiş, Niderlandın canişini tanınmış 
Hersoq Alba Ferdinand Alvares de Toledonun yanında 
həddindən artıq böyük hörməti vardı. 1571-ci ildə türklərə 
qarşı Lepanto döyüşündə iştirak edir, 1580-ci ildə vətənə 
qayıdır və bir də Antverpenin alınmasında (1585) iştirak 
edir. “Məğlubedilməz armada”nın tərkibində (1588) Qrave-
lin döyüşündə İngilislərə qarşı xüsusi fədakarlıqla döyüşüb. 
Halbuki həmin döyüşdə, sonradan gücbəla ilə salamat qal-
mışdır. Alonsonun Avropadakı qazandığı şan şöhrət yavaş-
yavaş Yeni Dünya sahillərinə də yayılırdı. Birinci ekspedisi-
yanın aqibəti hamıya bəlli olsa da, indiki ekspedisiyanın 
iştirakçıları polkovnikin adını eşitcək, can-başla araukanlara 
qarşı müharibədə iştirak etmək üçün öz razılıqlarını 
bildirmişdilər. Lakin hamı çox yaxşı bilirdi ki, kapitan Xuan 
Odovaldonun başçılıq etdiyi ekspedisiya, çox təcrübəli və 
bacarıqlı döyüşçülərdən təşkil edilmiş və təbiət okean 
                                                     
 
  
                                                                            
                                                    241
keçidində onlara maneçilik göstərməsə idi sözsüz ki, həmin 
ekspedisiya çətin də olsa, Araukan ölkəsində müvəffəqiyyət 
qazana bilərdi. Bundan əlavə döyüş əməliyyatları zamanı bir 
neçə zabit özbaşınalıq və sadəlöhvlük etməsə idilər arau-
kanlar həmin müharibədə tam qələbə əldə edə bilməzdilər. 
Bu həqiqət bir çoxlarına bəlli olsa da heç kim bu faciəni üzə 
çıxartmaq istəmirdi. Sadəcə olaraq növbəti müharibə zamanı 
həmin səhvlər bir daha təkrarlanmamalı idi. Bu işdə bütün 
iradlar qəbul edilməli və hər bir məsləhətə diqqətlə nəzər 
yetirilməli idi. Çünki araukanların nəyə qadir olduqlarını və 
necə döyüşdüklərini bir çox döyüşçülər öz gözləri ilə 
görmüşdülər. Polkovnik özü mərd, qorxmaz, təcrübəli və 
bacarıqlı döyüşçü olsa da, Araukan müharibəsində iştirak 
edən hər bir adamı diqqətlə dinləməyi xoşlayır və bununla da 
araukan hindularının bütün sirrlərinə yiyələnmək istəyirdi. O, 
bu dəfə birdəfəlik Arakuan ölkəsində qələbə bayrağını 
sancmaq istəyirdi. Bunun üçün hər bir detal dəqiqliklə 
ölçülüb-biçilməli idi. 
Bu müşavirəyə otuza yaxın adam çağırılmışdı. Migel qoca 
səyyahın sağ, atası isə sol tərəfində əyləşmişdi. Osvaldo ilə 
Sebastyan Migelin, coğrafiyaşünas Bartolomeu isə Leonun 
yanında öz yerlərini tutmuşdular. Gözlənildiyi kimi müşavi-
rəni polkovnik Alonso açdı. O, özünü dik tutub təmkinlə 
dedi: 
                                                     
 
  
                                                                            
                                                    242
- Möhtərəm sinyorlar, bu evə nəyə görə yığışdığınızı çox 
gözəl bilirsiniz. Mən istəyirəm ki, biz birdəfəlik arakuanlarla 
bağlı bütün məsələləri həll edək. Ya onlar Arakuan ölkəsində 
bizim kralımız II Filippə tabe olmadan özbaşına həyat 
sürməli, ya da ki, biz sonuncu dəfə müharibədə iştirak 
etməliyik. Ya onlar bu dünyada alnı açıq gəzməli, ya da ki, 
biz. Lakin mən Mərkəzi Çili sahillərinə ona görə gəlməmi-
şəm ki, əldə olunacaq qələbədə bir balaca şübhə olsun. Mən 
doğma İspaniyamı ona görə tərk etmişəm ki, Yeni Dünya 
sakillərində aborigenlər üzərində yalnız qələbə qazanım. 
Qüdrətli kralımız II Filippə tabe olmayanların hamısı 
amansızcasına məhv edilməlidir. Araukanların nə dərəcədə 
cinayətkar olduqlarını, sizə izah etməyə heç bir ehtiyac 
yoxdur. Bu ilin əvvəlində başlayan müharibə hələ başa 
çatmamışdır. Bu müharibəni bizim ekspedisiya yalnız qələbə 
ilə başa çatdırmalıdır. Halbuki həmin qələbəni birinci 
ekspedisiyanın iştirakçıları da əldə edə bilərdilər. Müəyyən 
səbəblərə görə həmin ekspedisiya məğlubiyyətə düçar oldu. 
Heç də məyus olmağa dəyməz. Ekspedisiya iştirakçılarının 
yarı hissəsi sağ-salamat olaraq buradadırlar, demək olar ki, 
yarısı da araukanlara əsir düşüblər. Bu haqda mən müəyyən 
zabitlərlə məsləhətləşmələr aparmışam. Belə qənaətə gəldik 
ki, ekspedisiya yola düşməmiş birinci olaraq, on beş-iyirmi 
nəfərdən ibarət bir dəstə Arakuan ölkəsinə kəşfiyyata getməli 
                                                     
 
  
                                                                            
                                                    243
və əsirlərin yerini orada müəyyən edib, hər hansı bir 
əməliyyat nəticəsində onları araukanlardan azad etməlidir. 
Bütün bu əməliyyat elə dəqiqliklə yerinə yetirilməlidir ki, 
sonradan faciəyə çevrilməsin. Araukanlar bilsələr ki, biz 
əsirləri silah gücünə azad etmək istəyirik, onda bizim 
silahdaşlarımızın hamısını edam edəcəklər. Açığını desəm, 
araukanlar bizim əsirləri elə-belə azad etmək istəyirlər, ancaq 
əvəzinə biz onlara müəyyən miqdarda odlu silah verməliyik. 
Odlu silahı düşmənə verməklə, biz silahdaşlarımızı qan 
axıtmadan azad edə bilərik. 
- Don Alonso, bilmək olar bizim neçə silahdaşımız 
araukanlara əsir düşüb? - deyə konkistador Karlos Murilyo 
müəmmalı tərzdə dilləndi. 
- Həmin rəqəmi söyləmək üçün adam xəcalət çəkir. - deyə 
polkovnik məyus halda başını tərpədərək qeyri-müəyyən 
tərzdə dilləndi. - Əlli altı nəfər soydaşımız onlarda əsirdi. 
Onları azad etmək üçün biz əlimizdən gələni etməliyik. 
Araukanlar ağır tələblər irəli sürüblər və həmin tələblər 
yerinə yetirilməlidir. 
- Olmaz ki, biz onların tələblərini yerinə yetirək və 
bununla da əsirlərimizi azad edək? - deyə, iki oğlu əsirlikdə 
olan kapitan qraf Morelos dilləndi. - İlk növbədə biz öz 
əsirlərimizi həmin tələblər əsasında azad edək və vahid 
                                                     
 
  
                                                                            
                                                    244
qüvvə ilə, yəni, əlli altı nəfəri ekspedisiyaya daxil etməklə, 
Araukan ölkəsinə yürüş edək. 
- Bu variant üzərində mən çox götür-qoy etmişəm. - deyə 
polkovnik bir az tərəddüd edəndən sonra ehtiramla dilləndi. - 
Müəyyən səbəblərə görə bu variant bizə sərf etmir. 
- Nəyə görə? - deyə qraf Morelos səbirsizliklə soruşdu. 
- Əgər elədirsə, mən sizə bu səbəbləri açıqlamalı olaçam. - 
deyə müqavimətin mənasız olduğunu görən polkovnik səbrlə 
dilləndi. - Araukanlar tələb edirlər ki, biz onlara 100 dənə 
muşket, 100 dənə nizə, 100 dənə qılınc, 100 dənə lanset, 30 
at və 30 kisə barıt verək. Onlar isə əvəzində bizə 40 nəfər 
əsir qaytaracaqlar. Qalan on altı əsiri dörd il müddətində, hər 
il dörd nəfər əsir azad etməklə borclarını qurtaracaqlar. Bu 
minvalla araukanlar bundan sonra dörd il də müstəqil 
yaşamaq istəyirlər. Bir sözlə, onlar öz itaətsizliyini 
göstərməklə dörd il bizim əl-qolumuzu sarıqlı saxlamaq 
istəyirlər. Şəxsən mən, iki oğlumun onlarda əsir olmaqlarına 
baxmayaraq, bizim üçün alçaldıcı sayılan, bu şərt ilə qəti razı 
deyiləm. Bu minvanla arukanlar ispan imperiyasına qarşı 
güclü ordu yaratmaq istəyirlər. Həmin ordu ilə araukanlar 
hətta bizim şəhərlərə və kəndlərə də basqın edə bilərlər. 
Onlardan nə desəniz gözləmək olar. 
- Don Alonso, birdən ekspedisiyadan əvvəl yollanan 
kəşfiyyat qrupu tapşırılan işin öhdəsindən gələ bilmədi, siz 
                                                     
 
  
                                                                            
                                                    245
bilirsiniz əsirlərin aqibəti necə olacaq? - gərgin təəssürat 
hissi keçirən qraf Morelos müəmmalı tərzdə dilləndi. 
- Kəşfiyat qrupu ifşa olunsa, həmin qrupun Araukan 
ölkəsindən sağ-salamat çıxmasına heç bir şans yoxdur, əsir-
lər isə sözsüz ki, araukanlar tərəfindən dərhal edam ediləcək-
lər. - deyə polkovnik bir daha qrafın sualına cavab verməli 
oldu. 
Qrafı başa düşmək olardı, onun iki oğlu araukanların əlin-
də əsir idilər. Lakin polkovnikin də iki oğlu əsir düşmüşdür. 
Sadəcə olaraq, o, özünü hamının qarşısında dəyanətli, 
mətanətli, möhkəm və dözümlü aparırdı. Onda sarsıntılığı və 
məyusluğu hiss etmək olmurdu. Polkovnikin belə bir duruşu 
qoca səyyahın xoşuna gəlirdi. Araukan ölkəsində hamıdan 
çox qohum-əqrabasını itirən adam qoca səyyah idi. Lakin 
bütün bunlara baxmayaraq, o, yenə də Araukan ölkəsinə 
gəlmiş və aborigenlərə qarşı müharibədə onunla birlikdə 
oğlu və nəvəsi də iştirak edirdi.  
Kəşfiyyat qrupunun yaradılması və onun heyətinin təşkil 
edilməsi təklif olundu. Buraya yığışanların doxsan beş faizi 
kəşfiyyat qrupuna daxil olmaqlarını bildirdilər. Burada 
yaranan səs-küyü ləğv etmək üçün Alonso dedi: 
 - Qardaşım, Xuan Odovaldonun ekspedisiyasında olduğu 
kimi, sinyor Rodriges Kartahena bu ekspedisiyanın müşaviri 
təyin olunur. Ekspedisiyanın bütün mühüm işlərində mən 
                                                     
 
  
                                                                            
                                                    246
onunla məsləhətləşəcəyəm. Ümumiyyətlə, hamı yadda 
saxlamalıdır. İşdir, döyüş əməliyyatları zamanı mənə bir şey 
olsa, ekspedisiyaya mənim qardaşım başçılıq edəcəkdir. 
Əgər, ona bir şey olsa, onda rəhbərlik kapitan qraf Ferdinand 
Morelosun öhdəsinə düşəcəkdir. Ekspedisiyanın rəisi kim 
olursa-olsun, hamı Rodriges Kartahenanın məsləhətlərinə 
dəqiqliklə qulaq asmalıdır. Elə kəşfiyyat qrupunun yaradıl-
masında onun məsləhəti bizə lazımdır. 
- Mənə bu cür etimad göstərdiyinizə görə sizə öz minnət-
darlığımı bildirirəm. - deyə qoca səyyah şəxsən polkovnikə 
öz təşəkkürünü bildirir, sonra isə üzünü içəridəkilərə tutub 
həvəslə sözünə davam etdi. - Ölkənin ərazisini və relyefini 
nəzərə alaraq, kəşfiyyata, ilkin döyüşlərdə iştirak etmiş 
fədakar, mərd və qorxmaz döyüşçülərdən ibarət, on beş-
iyirmi nəfərlik bir qrup yollanmalıdır. Həmin qrupun başçısı 
da peşəkar döyüşçü olmalıdır. Artıq bir neçə adamın həmin 
qrupda iştirak edəcəklərini mən nəzərdə tutmuşam; Migel 
Kartahena, cəngavərlər Sebastyan Solinos, Osvaldo Xuares, 
Diyeqo Urtado, Enrike Nunyes, Xose Mendos, Luis İsidoro 
və Dias Barrameda, leytenantlar Vasko Velaskes, Andre Le-
Kont, kəşfiyyatçı Leandro Qomes, arbalyotçu Dias Duarte, 
konkistadorlar Xuan Flores, Karlos Murilyo və Antonio 
Xorxe. Bu qrupa başçılığı mən kapitan Xuan Odovaldoya 
tapşırardım. 
                                                     
 
  
                                                                            
                                                    247
- Mən məmnuniyyətlə bu təklifi qəbul edirəm. - deyə 
kapitan Xuan gözlənilmədən səbirsizliklə dilləndi. 
- Mən istərdim Xuan mənimlə bir yerdə yürüşə getsin. - 
deyə polkovnik məyus halda başını tərpədərək nigarançılıqla 
dilləndi. - Çünki biz Araukan ölkəsinə iki istiqamətdən hü-
cum edəcəyik. Lakin nə etmək olar, Rodriges Kartahenanın 
sözü mənim üçün qanundur. 
Qoca səyyah uzaqgörən bir adam idi. O, çox gözəl bilirdi 
ki, bu qrup əsirləri azad etsə, geri qayıdan zaman Migelgil ilə 
Odovaldo və Morelos qardaşları arasında münaqişə baş 
verər, bu da ki, pis nəticələrə gətirib çıxardardı. Münaqişə 
baş verməsin deyə, Xuan Odovaldo həmin qrupun tərkibində 
olmalı idi. Hər iki tərəf ona böyük hörmət edirdi. Polkovnik 
də çox gözəl başa düşürdü ki, qoca səyyah elə-belə kapitan 
Xuanın namizədliyini təklif etməmişdir. Bütün bunlara 
baxmayaraq, polkovnik öz hücum planının izahatını davam 
etdirməli idi. O, ehtiramla dedi: 
- Kəşfiyyat qrupu sentyabrın 1-də əməliyyata yollanacaq. 
Biz isə Araukan ölkəsinə üç həftədən sonra, yəni, ayın 22-də 
ayaq basaçağıq. Bu o deməkdir ki, kəşfiyyatçılar verilən 
tapşırığı üç həftə müddətində görüb, Anqud körfəzinin şimal 
sahilinə gəlməlidirlər. Bizim ekspedisiya iki istiqamətdən 
Araukan ölkəsinə hücum edəcəkdir. Birinci dəstə Anqud 
körfəzinin şimal sahilindən Osorno vulkanının qərb hissəsin-
                                                     
 
  
                                                                            
                                                    248
dən şimal-şərq istiqamətində, ikinci dəstə isə Osorno 
vulkanının cənub hissəsindən şərq istiqamətində hərəkət 
edəcəkdir. Birinci yol birinci ekspedisiyanın iştirakçılarına 
tanışdır. Kəşfiyyatçılar tapşırıqdan qayıdandan sonra, 
araukanlara qarşı geniş miqyaslı hücum başlanaçaq. Birinci 
dəstəyə qardaşım Xuan Odovaldo, şərq istiqamətində hərəkət 
edən dəstəyə isə mən özüm başçılıq edəcəm. Kapitan Alonso 
Murilyo qardaşımın, kapitan qraf Ferdinand Morelos isə 
mənim köməkçim təyin olunurlar. 
- Araukanlar bildiriblər ki, heç olmasa bir nəfər ispan 
əsgərini öz torpaqlarında görsələr, onda onların əlində olan 
bütün əsirlər bir nəfərə kimi edam olunacaqlar. - deyə ley-
tenant Vasko ədəb-ərkanla təzim edərək, üzrxahlıqla dilləndi. 
- Bütün əməliyyat çox ehtiyatla görülməlidir. Əgər mənzil 
başına kimi bizi bir nəfər də olsun, hindu görməsə onda biz 
çətinlik çəkmədən öz soydaşlarımızı azad edə bilərik.  
- Ekspedisiyanın qərargahı “Eldorado” gəmisində 
yerləşəcəkdir. - deyə polkovnik üzünü gəminin kapitanına 
tutub iradə ilə dilləndi. - Ekspedisiyanın hər üç gəmisi 
Anqud körfəzinin şimal sahilində yerləşəcəkdir. Gəmilərin 
komandanları körfəzin şimal sahilində böyük olmayan bir 
fort tikdirib, orada ekspedisiyanın ehtiyat qüvvəsini təşkil 
edəcəklər. Bir çoxlarını maraqlandıran sual odur ki, ekspedi-
siyanın tərkibini necə adamlar təşkil edir? Polkovnik Alonso 
                                                     
 
  
                                                                            
                                                    249
Odovaldo, kapitan Xuan Odovaldo, “Vanquardia” gəmisinin 
kapitanı Filipp Odovaldo, “Eldorado” gəmisinin kapitanı 
Karl Kesada, kapitanlar qraf Ferdinand Morelos, Marsel 
Düran, Alonso Murilyo, leytenantlar Andre Le-Kont və 
Vasko Velaskes demək olar ki, ekspedisiyanın idarə heyətini 
təşkil edirlər. Onlar hərəsi bir dəstənin (polkovnik Alonsodan 
başqa) komandiridir. 
Ekspedisiyanın ümumi sayı 342 nəfər idi - 52-i süvari, 80-
ni muşket və arkebuzla silahlanan əsgər, 60-ı arbolyotçular 
və ox atanlar idi, 74-ü hücumçu piyada əsgər, 72-si dənizçi 
və 4-ü mülki adam (notarius, hüquqşünas, keşiş və alim). Bu 
əlbəttə, iri bir kontingent sayılırdı. Araukaniyada döyüş 
əməliyyatları başlanan kimi 72 nəfərlik dənizçi qüvvəsi 
ekspedisiyanın ehtiyat dəstəsini təşkil edəcəkdi. Bütün 
ekspedisiya ən bacarıqlı və təcrübəli peşəkar döyüşçülərdən 
təşkil edilmişdi. Polkovnikin nəzərinə görə məhz bu qüvvə 
ilə araukanların birdəfəlik fəaliyyətinə son qoymalı və hamı 
öz vətəni İspaniyaya alnıaçıq qayıtmalı idi. Bu əsrin sonu 
üçün Araukaniya mütləq İspaniya taxt-tacına birləşdiril-
məliydi. 
- Belə bir müharibə üçün həm cəngavərlərin, həm də ki, 
peşəkar döyüşçülərin sayı çox azdır. - deyə nadir hallarda öz 
fikrini bildirən, Leandro Qomes heç kimdən icazə almadan 
birinci olaraq öz fikrini bildirdi. - Araukanlara qarşı yalnız 
                                                     
 
  
                                                                            
                                                    250
peşəkar döyüşçülər çıxarmaq lazımdır. Hindular böyük bir 
səy göstərsələr, bu ekspedisiyanın da üzvlərini məhv edərlər. 
Məni tanıyanlar çox gözəl bilirlər ki, mən Cənubi Amerikada 
neçə-neçə ağır ekspedisiyalarda iştirak etmiş və eyni 
zamanda bir neçə hindu tayfaları ilə döyüş meydanlarında 
üzləşmişəm. Lakin araukanlar kimi tərs, inadkar, qorxmaz və 
şücaətli hindular mənim qabağıma hələ də çıxmayıb. Onlarla 
müharibəni çox ehtiyatlı metodlarla aparmaq lazımdır. Sözün 
düzü, mən əvvəllər özümə söz vermişdim ki, bir daha 
araukanlara qarşı müharibədə iştirak etməyim. Ona görə ki, 
həmin müharibənin sonu yoxdur. Lakin indiki ekspedisi-
yanın başında, polkovnik Alonso Odovaldo kimi cəsur, 
təcrübəli, səriştəli və qorxmaz bir sərkərdə dayanıb. Belə bir 
sərkərdə ilə Araukan ölkəsinə yollanmaq olar. 
- Nizam-intizama möhkəm riayət olunsa, bu heyət ilə 
araukanları məğlubiyyətə uğratmaq olar. - deyə qoca səyyah 
polkovnikə ötəri nəzər salaraq ehtiramla dilləndi. - Elə 
birinci ekspedisiya zamanı qələbə əldə etmək olardı, ancaq 
ekspedisiya iştirakçılarının bəzi üzvləri nizam-intizamı 
kobud surətdə pozaraq, bütün missiyanı uçuruma yuvarla-
dılar. O vaxt biz Barselonanı tərk edəndə, hamı bir ağızdan 
dedi ki, ekspedisiyada dəmir nizam-intizam hökm sürəcək, 
ancaq Araukan ölkəsinə ayaq basan kimi hər şey əksinə baş 
verdi. Hamı özünü qəhrəman kimi aparmaq istəyirdi. 
                                                     
 
  
                                                                            
                                                    251
Halbuki araukanların nəyə qadir olduqlarını, mən hamının 
fikrinə diqqətlə çatdırmışdım. Hayıf ki, kapitan Xuan özünü 
oraya gec çatdırdı. Onu demək istəyirəm ki, burada söz 
verənlər, əməllərinə orada riayət etməlidirlər. 
- Sinyor Kartahena, mən başa düşürəm siz nə demək 
istəyirsiniz. - deyə polkovnik Alonso təqdiredici tərzdə 
dilləndi və ətrafdakılara gözucu nəzər yetirərək qürurla 
sözünə əlavə etdi. - Araukanlara qarşı döyüş əməliyyatları 
başlananda heç kim cürət edib ekspedisiyada olan nizam-
intizamı pozmasın. Nizam-intizamı pozan hər bir adam sərt 
üsullarla, şəxsən mənim tərəfimdən cəzalandırılacaq. Bu işdə 
heç kim əfv olunmayacaq. 
- Don Alonso, mənə elə gəlir, araukanları tam məqlubiy-
yətə uğratmayınça, bizim ekspedisiya Araukan ölkəsini tərk 
etməyəçək. - deyə Antonio Flores polkovnikə müəmmalı bir 
nəzər salaraq dilləndi. - Araukanları isə məğlubiyyətə 
uğratmaq üçün ekspedisiyanın bu qüvvəsi kifayət etməyəçək. 
Çox güman ki, onlar güclü təzyiqlə rastlaşsalar, həm And 
dağlarına tərəf, həm də ki, Korkovado körfəzinin cənub-şərq 
sahillərinə tərəf geri çəkiləçəklər. Əgər, biz onları izləməli 
olsaq, hökmən bu işdə araukanlar bizə pusqu quracaqlar. 
Araukanlar bu üsuldan dəfələrlə istifadə edirlər. 1571-ci ildə 
onların qaldırdıqları üsyana qarşı çıxmışam. Onlar çox 
bacarılaa döyüşürlər. Qəribəsi də odur ki, onlar ölümdən 
                                                     
 
  
                                                                            
                                                    252
zərrə qədər də olsun çəkinmirlər. Həm də bizimkilərə 
nisbətən onlar soyuğa qarşı möhkəm dözümlüdürlər. Qısa bir 
müddət ərzində biz müharibəni başa çatdırmalıyıq. Bu 
müharibə qışa kimi uzansa, onda qələbə əldə etmək qeyri-
mümkün olacaq. 
- Sən nə danışırsan? - deyə polkovnik özündən asılı 
olmayaraq, müəmmalı tərzdə dilləndi. - Yazın ikinci ayına az 
qalmış, biz Araukan ölkəsinə ayaq basacayıq. Qışın başlan-
masına isə beş ay vaxt qalır. Mən isə bir ay müddətinə 
araukanlarla olan müharibəni başa çatdırmaq niyyətindəyəm. 
- Bu mümkün deyil. - deyə Leon Kartahena tərəddüd 
etmədən öz etirazını bildirdi. - Don Alonso, dəqiq demək 
olar ki, siz hələ də Araukan ölkəsində olmamısınız. Siz yerli 
relyef ilə tanış deyilsiniz. Həm də araukanlar müharibə 
aparanda, döyüş əməliyyatlarını geniş miqyasda yayırlar. Bir 
ay müddətinə biz heç vaxt araukanlar üzərində qələbə qazana 
bilmərik. Onlar həddindən artıq möhkəm düşməndirlər. Biz 
onları məhv edəcəyik, amma üç-dörd ay müddətinə.  
İyirmi il bundan əvvəl bu ərazilərdə baş verən hadisələrə 
görə (1571-ci ildə araukanların qaldırdıqları üsyan nəzərdə 
tutulur) araukanların darmadağın olmaqlarını öz gözlərimlə 
görmək istəyirəm. Açı həqaqət olsa da, hamımız etiraf 
etməliyik ki, onlar ispan əsgəri üçün layiqli rəqib sayılır. 
                                                     
 
  
                                                                            
                                                    253
- Mən şəxsən onları özüm üçün layiqli rəqib saymıram. - 
deyə cəngavər Enrike Nunyes laqeydliklə dilləndi. – Arau-
kanların necə döyüşdüyünü mən öz gözlərimlə görmüşəm. 
Onları məğlub etməyə biz qadirik. 
- İspan əsgəri öz mərdliyi və şücaəti ilə bütün dünyada 
özü üçün müsbət ad qazanıb. - deyə qoca səyyah bu söhbətə 
müdaxilə etməyə məcbur oldu. - Ancaq araukanların nəyə 
qadir olduqlarını, biz heç vaxt unutmamalıyıq. Mən indiyənə 
kimi 1553-cü ildə araukanlara necə məqlub olduğumuzu 
xatırlayıram. Lakin özümə bu ilin məğlubiyyətini heç cür 
bağışlaya bilmirəm. Halbuki biz araukanları darmadağın edə 
bilərdik. Bu şans bir daha bizim əlimizə verilib. Hər şey 
planda nəzərdə tutulduğu kimi olsa, onda biz vətənə qələbə 
ilə qayıda bilərik. Hamı bir nəfərə kimi vahid komandanlığa 
tabe olmalıdır. 
- Mən təklif edərdim ki, bu müharibədə biz araukanlara 
qarşı başqa üsullardan istifadə edək. - deyə leytenant Andre 
öz təklifini vermək üçün söz aldı və öz dediyinin mahiyyətini 
açıqlamaq üçün aludəliklə sözünə davam etdi. - Biz onlara 
qarşı hiylə işlətməliyik. Bunu necə etmək olar? Onlarda olan 
əsirləri azad etmək üçün, Anqud körfəzinin şimal sahilinə, 
danışıq aparmaq adı ilə, araukanların rəhbərini dəvət etmək 
və orada pusqu qurub rəhbəri ələ keçirmək lazımdır. Bununla 
da araukanlar başsız qalaraq döyüş əməliyyatında uğursuz-
                                                     
 
  
                                                                            
                                                    254
luğa düçar olacaqlar. Sadəcə olaraq, biz rəhbəri ələ keçirən 
kimi ildırım sürəti ilə Araukan ölkəsinin içərilərinə hücum 
etməliyik. Yalnız belə bir metodla biz araukanları məğlubiy-
yətə uğrada bilərik. Hər şey belə olsa, polkovnik Odovaldo-
nun nəzərdə tutduğu kimi bizim üçün bir ay vaxt bəs edər. 
- Araukanların rəhbərini ələ keçirən kimi bizim 
əsirlərimizin hamısını qılıncdan keçirəcəklər. - deyə qraf 
Morelos heç kimə imkan vermədən narazılıqla dilləndi. - Bir 
adama görə biz vətənimizin neçə-neçə igid oğullarını heç 
nəyə görə itirə bilərik. Yox, biz heç cürə bu yoldan istifadə 
etməməliyik. Bu bizə faciədən başqa heç bir şey gətirməyə-
cək. 
Leytenant Andrenin verdiyi təklif bir çoxlarında müxtəlif 
reaksiya yaratdı. Bəziləri onun təklifi ilə razılaşır, bəziləri 
isə, araukanlarda olan əsirlərə görə, kəskin surətdə öz 
etirazlarını bildirirdilər. Polkovnik bir kəlmə ilə hamını 
sakitləşdirə bilərdi. Lakin verilən təklifə görə hökmən 
Rodriges Kartahenanın fikrini bilmək lazım idi. 
- Biz Yeni Dünya sahillərinə gəlmişik ki, imperiyamızın 
düşməni olan yerli aborigenləri silah gücü ilə cəzalandıraq. - 
deyə qoca səyyah dərindən köksünü ötürərək ehtiramla sözə 
başladı. - Lakin bu o demək deyil ki, biz leytenant Le-
Kontun verdiyi təklif ilə, araukanları hiyləgər üsullarla 
məğlubiyyətə uğratmalıyıq. Bu hərəkət ispan əsgərinə 
                                                     
 
  
                                                                            
                                                    255
yaraşan hərəkət deyil. İspan əsgəri öz şərəf və ləyaqətini 
həmişə üstün tutmaq üçün, düşmənlə döyüş meydanında 
açıqdan-açığa üz-üzə gəlməli və həmin düşməni məğrurca-
sına məhv etməlidir. Biz İspaniyaya alnıaçıq getməliyik. Don 
Alonsonun planı çox gözəldir, biz yalnız həmin plandan 
istifadə etməliyik. 
Qoca səyyahın işlətdiyi “bu hərəkət ispan əsgərinə 
yaraşan hərəkət deyil”. - sözləri keçmiş hersoq favoritini 
çıxılmaz vəziyyətdə qoydu. Demək olar ki, o, hamının 
yanında alçaldılmışdı. Çünki Andre fransız milliyyətindən 
idi. Qoca səyyanın dediklərindən belə çıxırdı ki, ispan 
əsgərinə yaraşmayan həmin hərəkət, başqa millətə yaraşır. 
Sözsüz ki, o, həmin sözləri pis mənada söyləməmişdi. Lakin 
qoca səyyahın sözlərinin qabağına söz çıxarmaq heç də çətin 
deyildi. Arada iğtişaş yaranmasın deyə, Andre Le-Konta arxa 
durmaq lazım idi. 
- Sinyor Kartahena, sizin yadınıza bir tarixi hadisəni 
salmaq istəyirəm. - deyə qraf Morelos narazı halda qoca 
səyyaha nəzər salaraq qeyri-müəyyən tərzdə dilləndi. - 
İnklərin kralı Ataualpa, sonradan Perunu fəth edən, Fransis-
ko Pisarro ilə danışığa gəlir. Həmin gün Ataualpa xəyanət-
karcasına ələ keçirildi. Mən onu demək istəmirəm ki, Pisarro 
ispan əsgərinin şərəf və ləyaqətini alçaldıb? Özü də səhv 
etmirəmsə, siz də həmin əməliyyatda iştirak etmişdiniz? 
                                                     
 
  
                                                                            
                                                    256
Sadəcə olaraq, Pisarro həmin hərəkəti ilə nəhəng bir İnk 
imperiyasını dizləri üstə çökdürdü. 
- Ümumiyyətlə, belə nümunələrdən bir neçəsini sadala-
maq olar. - Söz altında qalmaq istəməyən Andre imkan tapan 
kimi səbirsizliklə dilləndi. 
- Mən sinyor Kartahena ilə tamamilə razıyam. - deyə 
kapitan Xuan sinəsini irəli verib qürurla dilləndi. - Əsl 
döyüşçü düşmənlə döyüş meydanında üzbəüz görüşməlidir. 
Kimin kim olduğu yalnız açıq döyüşdə bilinir. Biz qüdrətli 
dövlətin əsgərləriyik, döyüşə də başı dik getməliyik. 
Arxadan zərbə endirmək şəxsən bizə yaraşmaz. 
Kapitan Xuan elə vətənpərvər sözlər söyləyirdi ki, sanki 
o, katalon deyil, yalnız ispan millətindən idi. Əsas sözü 
düzgün qeyd etmişdi ki, onlar qüdrətli dövlətin əsgəridirlər. 
Belə olan halda ispan əsgəri başqa üsullarla, Yeni Dünya 
sahillərindəki hindulara qarşı müharibə aparmağı özünə ar 
saymalıdır. Lakin araukanlar həqiqətən də ispan əsgəri üçün 
layiqli rəqib sayılırlar. Hələ heç bir hindu tayfası araukanlar 
qədər ispanlara müqavimət göstərməmişdir. Ancaq İspaniya heç 
cürə özünə sığışdıra bilməzdi ki, araukanlar qabaqcıl Avropa 
əsgəri kimi döyüşdüyünü bəyan etsin. Sadəcə olaraq, bu fakta 
heç kim inanmaz. Hər hansısa bir hindu tayfası əlli ilə yaxın 
qorxmaz və məğrur ispan əsgərinə müqavimət göstərir. 
                                                     
 
  
                                                                            
                                                    257
- Mən Yeni Dünya sahillərinə ona görə gəlmişəm ki, 
araukanlarla olan bütün məsələləri birdəfəlik həll edim. - deyə 
polkovnik Alonso çiynini qaşıyaraq qürurla dilləndi. - Biz bu 
müharibəni ya udacaq, ya da ki, uduzacağıq. Bəli, bəli. Biz bu 
müharibəni səhlənkarlıq uçbatından uduza da bilərik. İstər-
istəməz biz araukanları ciddi rəqib kimi qəbul etməliyik. Onlar 
hindu tayfası olsa belə, məndə olan dəqiq məlumatlara görə, 
araukanlar ən mərd Avropa xalqı kimi müqavimət göstərirlər. 
Hamı bilir ki, mən realist bir adamam və əsl həqiqəti söyləməyi 
xoşlayıram. İspaniyada araukanlar haqqında olan rəy tamamilə 
başqadır. Onları adicə hindu tayfası kimi qələmə verirlər. 
Buradakılar isə onlara əsl reallıqla yanaşırlar. Araukanların nəyə 
qadir olduqlarını hamı çox yaxşı dərk edir. Ancaq onu yadda 
saxlayın ki, mən iri bir ekspedisiyanın rəisiyəm və Araukan 
ölkəsini yalnız qələbə bayrağı altında tərk etmək istəyirəm. Biz 
əlahəzrət II Filippin tabeliyindən boyun qaçıranların və kral 
fərmanlarını tanımayanların hamısını sərt üsullarla cəzalandır-
malıyıq. Araukan ölkəsində ispan əsgərinin qanı axıdılıb, buna 
görə həmin araukanların hamısı qılıncdan keçirilməlidir. Heç bir 
cinayətkar əfv edilməməlidir. Sağ qalanlar And dağlarına belə 
çəkilsələr, biz onların hamısını dağlarda da təqib etməliyik. 
Unutmaq lazım deyil ki, bizim ekspedisiyanın uğuru, kəşfiyyata 
yollanacaq dəstənin müvəffəqiyyətli əməliyyatından asılıdır. 
 
                                                     
 
  
                                                                            
                                                    258
             XXII fəsil. Valdiviyadakı son gün 
 
Kapitan Xuan Odovaldonun başçılıq etdiyi dəstə bir gündən 
sonra əməliyyata yollanacaqdır. Hərə dəstə-dəstə şəhərdə olan 
ya zadəgan evlərində, ya da ki, şəhərin qarnizonunda qalıb 
istirahət etməli idilər. Ümumiyyətlə, Valdiviya böyük olmayan 
bir şəhər idi və Araukan ölkəsinə ən yaxın olan şəhərlərdən biri 
sayılırdı. Şəhərin əsası Pedro Valdiviya tərəfindən qoyulanda, 
həmin yaşayış məntəqəsi demək olar ki, hərbi qarnizondan və 
qarnizonun daxilində yerləşən inzibati binalardan ibarət idi. O 
vaxt araukanlar tərəfindən təhlükə olduğu üçün şəhərdəki evlər 
qarnizonun daxilində tikilirdi. Araukanlar cənuba doğru 
sıxışdırılandan sonra qarnizondan kənarda evlər peyda olmağa 
başladı. Demək olar ki, hindular tərəfindən təhlükə sovuşdurul-
muşdu. Son illər bu yerlərdə heç bir iğtişaş baş verməmişdir. 
Çilinin kəşfi zamanı ispanlar cənuba doğru irəlilədikcə 
burada yaşayan yerli əhalinin kəskin müqaviməti ilə rastlaşır-
dılar. Hindular əsrlər boyu yaşadıqları torpaqları xoşluqla tərk 
etmək istəmirdilər. Yeni ərazilərdə möhkəmlənmək üçün 
ispanlar həmin yerlərdə şəhər və qəsəbələr saldırdılar. Pedro 
Valdiviya 40° cənub en dairəsində Valdiviyanın əsasını 1552-ci 
ilin əvvəlində (fevral) qoyur. Araukan ölkəsinə yollanan hər bir 
konkistador demək olar ki, bu şəhərdən keçib gedir. İlkin illərdə 
şəhərin əsas sakinləri yalnız hərbçilər idi. Sonradan burada 
                                                     
 
  
                                                                            
                                                    259
mülki adamlar peyda olmağa başladılar. Varlı idalqolar və 
mülkədarlar araukanların məğlubedilməzliyini görüb buraya 
sərmayə qoymağa çəkinirdilər. Araukanlar istənilən vaxt 
Valdiviyaya hücum edib şəhəri darmadağın edə bilərdilər. 
Sonradan araukanlar Anqud körfəzinə tərəf sıxışdırılanda 
Valdiviyanın üstündən təhlükə sovuşduruldu. Artıq onların 
əli Valdiviyaya çatmırdı. Əksinə ispanlar Valdiviyadan 
cənubda məskunlaşmağa başladılar. Belə olan halda Valdi-
viya başqa şəhərlər kimi abadlaşıb böyüyə bilərdi. Hələlik 
isə Valdiviya varlı mülkədarları və zadəganları özünə cəlb 
edə bilmirdi. 
Migel, atası, babası, coğrafiyaşünas Bartolomeu və onun 
iki oğulları konkistador Karlos Murilyonun qardaşı oğlunun 
evində gecələməli oldular. Ev çox balaca olduğu üçün Karlos 
özündən başqa altı nəfəri həmin evə dəvət edə bilmişdir. 
Karlos da Migel ilə birlikdə eyni dəstə ilə ertəsi günü 
Araukan ölkəsinə yola düşəcəkdir. Karlos özü hündürboy, 
enlikürək, iriqamətli, otuz səkkiz yaşlı sarışın bir adam idi. 
Sifətində zəhimlilik olsa da, o, həmişə başı aşağı gəzirdi. Heç 
bir adamla işi olmazdı. Karlos elə Valdiviya şəhərində 
anadan olmuşdur. Onun bir yaşı olmamış, atası 1553-cü ildə 
araukanlar tərəfindən öldürülmüşdür. Karlos on yeddi yaşın-
dan hindulara qarşı olan bütün kompaniyalarda iştirak etmiş 
və hal-hazırda peşəkar bir döyüşçü kimi Valdiviyada tanınır-
                                                     
 
  
                                                                            
                                                    260
dı. O, da burada olan bir çox konkistadorlar kimi 1571-ci ildə 
araukanların qaldırdığı üsyanın yatırdılmasında fəal iştirak 
etmişdir. 
Ekspedisiyanın başqa üzvləri də sabahın açılmasını 
səbirsizliklə gözləyirdilər. İş ondadır ki, kəşfiyyatçılar cənub 
istiqamətində yola düşməyə başlayanda, ekspedisiyanın baş-
qa iştirakçıları Valdiviyanı şimal istiqamətində tərk edəcək-
lər. Belə bir əmr polkovnik Alonso tərəfindən verilmişdir. 
Müharibənin ikinci mərhələsinə başlamamışdan əvvəl, o, 
bütün xırda məsələləri həll etmək istəyirdi. Araukanlar ispan-
lar tərəfindən gözlənilməz va ildırım sürətli hücuma məruz 
qalmalı idilər. Məhz buna görə də ekspedisiyanın əsas 
iştirakçıları Konsepsiona gedəcəkdilər. Hindu kəşfiyyatçı-
larında heç bir şəkk-şübhə yaranmasın deyə, kapitan Xuanın 
başçılıq etdiyi dəstə şərq istiqamətində Valdiviyanı tərk 
edəcək və hava qaralanda cənub istiqamətində irəliləməyə 
başlayacaqlar. Onlar məxfi surətdə Araukan ölkəsinə daxil 
olmalı idilər. Bununla yanaşı şəhərdə ispanlar belə bir şaiyə 
buraxmışdılar ki, guya həmin dəstə şərqdə And dağlarına 
yaxın bir yerdə, Pedro Valdiviyanın dəstəsi tərəfindən 
gizlədilmiş xəzinəni tapmaq üçün, axtarışa yollanıblar. 
Hinduları daha möhkəm inandırmaq üçün qoca səyyah 
Rodriges Kartahenanın və bələdçi-konkistador Xuan Floresin 
gəlişini şəhərdə yaşayanlara bildirdilər. Hər iki konkistador 
                                                     
 
  
                                                                            
                                                    261
vaxtı ilə Pedro Valdiviyanın bir çox ekspedisiyalarında 
iştirak ediblər. Rodriges girov kimi şəhərdə saxlanılır, Xuan 
Flores isə cavan olduğuna görə dəstə ilə birlikdə And 
dağlarına tərəf yollanır. Araukanlar bu yalana inansalar, onda 
bu dəfəki müharibədə ispanlar qələbə əldə edə biləcəklər. 
Polkovnik Alonso yalnız belə fikirləşirdi. 
Ağır əməliyyata yollanmamışdan əvvəl Migel həyətə 
çıxıb, bir qədər şəhəri seyr etmək istəyirdi. Lakin babası onu 
yolda haqladı və Migel ilə vacib işi olduğunu bildirdi. 
Qocanın əhval-ruhiyyəsi tamamilə başqa cür idi. Hava 
qaranlıq olsa da, onun üzündə ümidsizlik cizgiləri əmələ 
gəlməsini hiss etmək olurdı. O, nədənsə nigaran idi. Halbuki 
gündüz vaxtı müşavirədə o, həmişəki kimi gümrah və 
soyuqqanlı idi.  
Söhbət etmək üçün onlar Karlosun həyətinin ağzında yerə 
uzadılmış iri ağac gövdəsinin üstündə əyləşdilər. Hava soyuq 
olduğundan qoca səyyah nəvəsindən qat-qat möhkəm 
geyinmişdir. Soyuğa davamlı olan Migel ağ köynək, yun jilet 
və üstündən də qalın kamzol geymişdir. Günəşin batması ilə 
ətrafı şaxta bürüyürdü. Şaxta güclü olmasa da, cənub 
adamlarını üşütməyə məcbur edirdi. Odur ki, Valdiviyada 
yaşayanlar hər axşam düşəndə, əyinlərinə çoxlu isti paltar 
geyirdilər. Gündüzlər isə günəş öz şüaları ilə şəhəri qızdırır 
və burada qış olmasına baxmayaraq, hamı pençəkdə gəzməyi 
                                                     
 
  
                                                                            
                                                    262
üstün tuturdu. Yazın gəlişinə az qalmasına baxmayaraq, 
burada hava hələ də soyuq idi.  
Araukan ölkəsi bir az da cənubda yerləşirdi. Kəşfiyyatçı-
lar demək olar ki, əsirləri azad etmək üçün dağlar ilə hərəkət 
edəcəklər. Bu ay havanın həmin yerlərdə necə soyuq 
olmasını təsəvvür etmək çətin deyildi. Qışın qurtarmasına az 
qalmış dağlarda hava gecə vaxtı həddindən artıq soyuq, 
gündüz vaxtı isə isti olurdu. Belə bir hava dəyişikliyində 
hərəkət etmək kəşfiyyatçılar üçün çətinlik yaradacaqdı. 
Lakin buna baxmayaraq, onlar həmin əməliyyatı vaxtında 
yerinə yetirməli idilər. Yazın gəlişi ilə buralarda yağışlar 
yağmaqa başlayırdı. Belə olan halda həm kəşfiyyatçıların 
yürüşü, həm də ki, ekspedisiya iştirakçılarının hücum 
əməliyyatları çətinliklərlə rastlaşa bilərdi. Döyüşçülərin 
hərəkəti xeyli ağırlaşa bilərdi. Polkovnik Alonso belə bir 
tarixi seçməklə böyük bir səhv etmiş və bu səhvi düzəltməyə 
heç bir cəhd etməmişdir. 
Qoca səyyah həyətdə heç kimin olmadığını bilən kimi 
üzünü Migelə tutmadan ciddi halda dedi: 
- Sabahları sən ağır və müqəddəs bir missiyanı yerinə 
yetirmək üçün Valdiviyanı tərk edəcəksən. Mən hiss edirəm 
ki, siz bu işin öhdəsindən müvəffəqiyyətlə gələcəksiniz. 
Lakin bu müharibədir və müharibədə hər şey ola bilər. İlk 
                                                     
 
  
                                                                            
                                                    263
növbədə sən özündən muğayat olmalısan. Ola bilsin ki, mən 
bu müharibədən sağ-salamaq çıxa bilməyəcəyəm. 
- Elə demək lazım deyil. - deyə Migel babasının dediyi ilə 
qətiyyən razı olmadığını bildirdi. - Bizim əksəriyyətimiz bu 
müharibədən sağ-salamat çıxacayıq. O cümlədən, sən özün 
də. Bu dəfə biz həqiqətən də araukanlar üzərində qələbə 
çalmalıyıq. Əks təqdirdə bizim İspaniyaya qayıtmaqa mənəvi 
haqqımız olmayacaq. Ya qələbə, ya ölüm! 
- Budəfəki ekspedisiya ilə biz qələbə əldə edə biləcəyik. - 
deyə qoca səyyah dərindən ah çəkərək təmkinlə dilləndi. - 
Lakin bu qələbə bizim üçün asan başa gəlməyəcək. Bu 
müharibədə biz həddindən artıq çoxlu itkilər verəcəyik. Ona 
görə ki, bizim qüvvəmiz çox azdır. Araukanlar üzərində 
ildırım sürətli qələbə əldə etmək üçün bizə çoxsaylı qüvvə 
lazımdır. Eyni vaxtda Araukaniyaya üç istiqamətdən zərbə 
endirmək lazımdır - şimaldan, cənubdan və qərbdən. Ancaq 
nə etmək olar, bizim əlimizdə cəmisi bu qədər qüvvə var. 
Araukanlar da bundan istifadə edərək özləri üçün gözlənil-
məz qələbələr əldə edirlər. Lakin onların qələbələrinin sonu 
çatıb. Heyif ki, İspaniyanın siyasi vəziyyəti böhrana düşüb. 
- Nə mənada İspaniyanın siyasi vəziyyəti böhrana düşüb? 
- deyə Migel babasına sualedici nəzər salaraq. müəmmalı 
tərzdə dilləndi. - Allaha şükür, bizim krallıq öz hegemon-
luğunu Avropanın bəzi regionlarında nümayiş etdirir. Bir çox 
                                                     
 
  
                                                                            
                                                    264
dövlətlər bizim siyasi xəttimiz ilə hesablaşır. İspaniya həm 
siyasi, həm hərbi, həm iqtisadi cəhətdən Avropanın XVI 
əsrdə ən qabaqcıl dövləti sayılır.  
- Daha doğrusu, sayılırdı. - deyə qoca səyyah tərəddüd 
etmədən nəvəsinin sözünə düzəliş verdi. - II Filipp hakimiy-
yətə gələnə qədər İspaniya bütün Avropada siyasi parametr-
lərinə görə ən qabaqcıl dövlət sayılırdı. İndi həmin qüdrətli 
dövlətin yalnız kölgəsi qalıb. “Müqəddəs Roma imperiyası-
nın” imperatoru (V Karl) İspaniyanı öz oğluna belə bir 
vəziyyətdə təhvil verməmişdir. Çox təəssüflər ki, İspaniya bu 
kökə düşüb. Adamın ağlamağı gəlir. 
- Yox, mən bu fikir ilə heç cürə razılaşa bilmərəm. - deyə 
Migel qəti olaraq öz etirazını bildirdi və bütün fikrini 
daxilində toplayıb səbirsizliklə sözünə davam etdi. - İş 
ondadır ki, İspaniya son otuz-otuz beş il əvvəl yox, sadəcə 
olaraq yaxın bu üç ildə bu vəziyyətə düşüb. Lakin bu 
vəziyyətdən çıxmaq heç də çətin deyil. Bir-iki ilə biz güclü 
dəniz donanması toplayıb protestant İngiltərəsinə öz sözümü-
zü deyəcəyik. Biz hökmən «Məğlubedilməz armada»nın 
faciəsinin əvəzini çıxmalıyıq. Lakin II Filipp dövründə 
İspaniya yalnız bir dəfə məğlub olub, o da ki, 1588-ci ildə. 
Həmin məğlubiyyətdə isə ispan hərbi donanmasının heç bir 
günahı olmayıb. Bildiyimiz kimi amansız təbiətin hökmü 
nəticəsində biz La-Manşda faciə ilə üzləşmişdik. Bizim 
                                                     
 
  
                                                                            
                                                    265
«Məğlubedilməz armada»nı İngilis hərbi donanması yox, 
yalnız təbii falakət məğlubiyyətə uğratmışdır. 
- Bu acı həqiqətlə İspaniyada hər bir kəs tanışdır. - deyə 
qoca səyyah təəssüflə başını tərpədərək məyus halda dilləndi. 
- Lakin Avropada və Osmanlı Türkiyəsində elə bilirlər ki, 
İngiltərənin hərbi dəniz donanması İspaniyanın hərbi dəniz 
donanmasından güclü olduğu üçün biz məğlubiyyətə düçar 
olduq. Biz artıq həmin məğlubiyyətlə beynalxalq aləmdə 
biabır olmuşuq. Öz hörmətimizi, qüdrətimizi və dəniz 
üzərindəki hegemonluğumuzu qaytarmaq üçün hökmən 
İngiltərənin hərbi dəniz donanması ilə dənizdə görüşüb 
onları da həmin vəziyyətə salmalıyıq. Ancaq birinci döyüşdə 
buraxdığımız nöqsanları aradan qaldırmalıyıq. Məhz bundan 
sonra İngiltərə üzərində qələbə qazanmaq olar. 
- Məgər birinci döyüşdə bizim nöqsanlarımız olub? - deyə 
Migel çiyinlərini çəkərək müəmmalı tərzdə dilləndi. - Üç 
gün dalbadal coşan fırtına olmasa idi, biz müvəffəqiyyətlə 
Britaniya adalarına çıxa bilərdik. - Sonra o, başını əlləri ilə 
tutub, məyus halda sözünə əlavə etdi. - Aman Allah, axı nə 
üçün həmin müsibət bizim başımıza gəldi? 
- Deməli, bu Allahın hökmü imiş. - deyə qoca səyyah 
nəvəsinə nəzər salmadan təşəxxüslə dilləndi. - Görünür, biz 
bu əsrdə nəsə böyük bir günah işlətmişik.  
                                                     
 
  
                                                                            
                                                    266
- Baba, sən mənə demədin La-Manşdakı müharibədə biz 
hansı nöqsanlara yol vermişik? 
- Müharibə başlanmamışdan əvvəl kraliça Yelizaveta 
İngiltərənin ən məşhur dəniz zabitləri və peşəkar dənizçi-
lərini səfərbər etməyə imkan tapır. Bizdə isə elə olmur. II 
Filipp İngiltərənin işğalını qərara alaraq, həmin sahillərə 
manevr etməyi bacarmayan iri gəmilərdə desant qüvvəsi 
göndərir. Hər hansısa bir dəniz döyüşündə onların çevik 
gəmiləri ilə toqquşsaydıq, sözsüz ki, onların üzərində qələbə 
çalmağa bizim şansımız az olacaqdı. 
- Bizim hərbi dəniz donanmamız onlarınkına nisbətən zəif 
təşkil edilmişdir? 
- Əlbəttə! - deyə qoca səyyah tərəddüd etmədən cəld 
dilləndi. - Britaniya adalarına desant qüvvəsi çıxarmazdan 
əvvəl ilk növbədə dənizdə ingilislərin hərbi dəniz donan-
masını darmadağın etmək lazım idi. Məhz bundan sonra 
İngiltərənin işğalını həyata keçirmək olardı. Onların kraliçası 
özünə bu müharibədə qələbə çalmaqla həm əhalisi tərəfin-
dən, həm də Avropanın bir neçə dövlətləri arasında özünə 
müsbət xal qazanaraq, hakimiyyətinin qorunub saxlanıl-
msında və möhkəmləndirilməsində böyük rol oynadı. İngilis-
lərin peşəkar dənizçiləri Britaniya adalarının sahillərində 
cəmləşən zamanı, bizim peşəkar dənizçilərin yarısından çoxu 
Amerika sahillərində hərbi xidmətlərini keçirə-keçirə bu 
                                                     
 
  
                                                                            
                                                    267
müharibədən xəbərsiz idilər. İndi gör bizim başbilənlərimiz 
hərbi siyasətdə nə boyda kobud səhv buraxmışdılar. Bu 
kobud səhvə görə qüdrətli İspaniya krallığı beynəlxalq 
aləmdə biabır olmuşdu. 
- Eybi yoxdur, növbəti müharibə zamanı biz bütün 
nöqsanları və səhvləri aradan qaldırarıq. Növbəti qələbə 
bizim olacaq. 
- Belə bir siyasət davam etdirilsə, növbəti məğlubiyyət də 
bizim olacaq. - deyə qoca səyyah həqarətlə dilləndi. – Müha-
ribə başlamamışdan əvvəl bizim kral başqa tədbir görməlidir. 
- Hansı tədbirləri? 
- Artıq heç bir ispana sirr deyil ki, Karib dənizində tüğyan 
edən korsarların əsas əksəriyyəti İngilislərdir. Çox güman ki, 
onların bir çoxlarının arxasında kraliça Yelizaveta özü durur. 
Məhz buna görə də Frensis Dreyk, Uolter Reli, Xoukins və 
başqaları Karib dənizindəki xidmətlərinə görə kraliça tərə-
findən zadəganlara verilən “ser” titulu ilə mükafatlandırıl-
mışdılar. Dəniz quldurlarının fəaliyyətinə nəinki göz yuman, 
hətta onları cinayətkar hərəkətlərinə görə mükafatlandıran bir 
kraliçanın özü, beynəlxalq qanunlara əməl etməyən 
cinayətkar sayılır. Yelizaveta Allah qarşısında hələ cavab 
verməli olacaq. Başqalarının halallıqla qazandığı pulları, o, 
oğurluq yolu ilə məninsəyir. Təəssüflər olsun ki, mən çox 
qocayam. Yoxsa, mən, nəinki Karib dənizində quldurluq 
                                                     
 
  
                                                                            
                                                    268
edən İngilis korsarlarına, hətta Yelizavetanın özünə də müha-
ribə elan edərdim. Necə ki, korsarlar bizim müstəmləkələrin 
şəhər və limanına basqın edib orada qarətlə məşğul olur, 
eləcə də mən Britaniya adalarında yerləşən liman və 
şəhərlərə hücum edib oraları xarabazara çevirərdim. Təəssüf-
lər olsun ki, mənim doxsan yaşım var. 
 
 
 
 
 
          XXIII fəsil. Qoca səyyahın köhnə  
                   arzularından biri 
 
Ürək yanğısı ilə söylənilən bu sözlər bilavasitə Migelə aid 
idi. Qoca səyyahın köhnə arzularından biri odur ki, Karib 
dənizini İngilis korsarlarından təmizləsin. Lakin artıq onun 
yaşı buna imkan vermirdi. İngilislərin La-Manşdakı böyük 
üstünlüklə əldə etdikləri qələbə qoca səyyahı rahat buraxmır 
və onu haddindən artıq hiddətləidirirdi. Hələ o, Migel özü 
həmin müharibənin iştirakçısı olmuş və həmin dəhşətli 
səhnəni öz gözləri ilə görmüşdü. La-Manşda baş verən 
ürəkağrıdan faciə hər bir namuslu ispanı narahat etməli və o, 
yalnız qisas barəsində düşünməli idi. Migel həmin döyüşdə 
                                                     
 
  
                                                                            
                                                    269
ingilislərin necə vəhşiliklər törətdiyinin və qəddarlıqla 
döyüşdüklərinin şahidi olmuşdu. Heç bir ispana aman 
verilməmişdi. Yaralıların ah-zarını eşidib oraya gələnlər, 
onlara kömək etməkdənsə, hamısını amansızcasına qılıncdan 
keçirmişdilər. İngilislər həmin döyüşdə elə döyüşürdülər ki, 
sanki imkanları olsa, ispanları diri-diri yeyərdilər.  
Görəsən, onların ispanlara qarşı bu cür sərt münasibəti 
nəyə əsaslanırdı? Elə bil Yeni Dünya sahillərində yerləşən 
şəhər və limanlar ispanların deyil, ingilislərindir və həmin 
məntəqələrə ingilislər deyil, məhz ispanlar hücum edir. Guya 
Atlantik okeanın o tayından gələn ticarət gəmilərinə ingilislər 
yox, məhz ispanlar özləri hücum edirlər. Belə cinayətkar 
hallara görə ispanlar narazı olmaqdan, ingilislər onlara qarşı 
həddindən artıq qərəzli mövqe tuturlar. Görünür, ingilislər 
ispanların qəzəb, nifrəti ilə yaxından tanış deyildilər. Daha 
bilmirlər ki, ispanların qəzəb və nifrətindən heç ərəblər kimi 
döyüşkən bir millət yaxa qurtara bilməyib. 
- Mən artıq başa düşdüm, sən nə demək istəyirsən. - deyə 
Migel bir qədər fasilə verəndən sonra təqdiredici tərzdə 
dilləndi. - Biz növbəti müharibəyə mükəmməl surətdə 
hazırlaşmalıyıq. 
- Migel, İngiltərə ilə müharibəyə başlamazdan əvvəl biz 
ilk növbədə Karib dənizi akvatoriyasında quldurluqla məşğul 
olan bütün ingilis korsarlarını məhv etməliyik. Çünki 
                                                     
 
  
                                                                            
                                                    270
Yelizaveta müharibə vaxtı onlara möhkəm bel bağlayır və 
ingilis korsarları döyüş zamanı İngiltərənin hərbi dəniz 
donanmasında mühüm rol oynayır. Yadda saxla ki, qələbənin 
açarı ingilis korsarlarının məhv edilməsindədir. Nədənsə, II 
Filipp bunu anlamaq istəmir. 
- Biz artıq bir dəfə bu mövzuya toxunmuşuq. - deyə Migel 
dilləndi. - Sağlıq olsun, Araukaniyada müharibəni qalibiyyət-
lə başa çatdıraq, ondan sonra mən bu məsələ ilə ciddi məşğul 
olacam. Fərdi üsulda olsa da, biz dəniz quldurlarının 
fəaliyyətinə Karib dənizində birdəfəlik son qoyacağıq. Elə 
bilmə ki, mən bu haqda heç bir şey düşünmürəm. 
- Migel, mən bilsəm ki, Araukaniyadan sonra sən bütün 
fikrini bu məsələyə yönəldəcəksən, onda mən rahat ölməyə 
də hazıram. 
Babasının danışıq tərzindən o, hiss etdi ki, qoca səyyahda 
ona qarşı inamsızlıq yaranıb. Sanki Migel gələcəkdə onun 
arzusunu yerinə yetirməyəcək. Nəvəsinə qarşı bu inamsızlıq 
onda haradan yaranmışdı? Hiddətə gələn Migel cəld ayaq 
üstə qalxıb başını dik tutaraq qürurla dedi: 
- Baba, mən sənə söz verirəm ki, La-Manşda faciəli 
surətdə aldığımız məğlubiyyətin əvəzini mən Karib dənizin-
də quldurluqla məşğul olan ingilis korsarlarını məhv etməklə 
çıxacağam. Korsarları həmin sularda məhv etməyincə, mən 
başqa işlə məşğul olmayacağam. 
                                                     
 
  
                                                                            
                                                    271
- Bax, bu başqa məsələ! - qoca səyyah dərindən nəfəs 
alaraq təqdiredici tərzdə dilləndi. - Admiral de Neyra ilə 
söhbətlərdən mənə çox şey aydın oldu. La-Manşdakı döyüş-
dən sonra ingilislər Panamanın o biri sanillərində - Sakit 
okeanda da quldurluqla məşğul olurlar. Deməli, onlar bizim 
gəmilərdən və silahlı qüvvələrimizdən ehtiyat etmirlər. 
Onların bu özbaşınalığını eşidəndə adamın başındakı tüklər 
biz-biz durur.  
Qulaq as Migel, gör nə deyirəm? Müharibədən sonra 
polkovnik Alonso öz şəxsi vəsaitinə bir neçə gəmi alacaq və 
Qəraib dənizində korsarlara qarşı açıq müharibəyə başlaya-
caq. Belə bir vətənpərvər addımı yalnız vətənini və millətini 
sevən bir adam ata bilər. Artıq sən də bu missiyaya 
qoşulacaqsan. Sənin qarşında böyük perspektivlər açılır. Sən 
öz millətinin, öz ölkənin qəhrəmanı ola bilərsən. Elə bilmə 
ki, II Filipp bu haqda bir şey fikirləşmir. Sadəcə olaraq, o, bu 
vəziyyətdən çıxmaq üçün əlverişli bir tədbir əldə edə bilmir. 
Həm də onun başı Niderlanddakı müharibəyə və Fransada 
gedən vətəndaş müharibəsinə bərk qarışıb. Kral Avropadakı 
hegemonluğunu əldən vermək istəmir. 
- Baba, arxayın ola bilərsən, mən sənin arzunu yerinə 
yetirəcəm. Ürəyim nə qədər döyünürsə, mən o vaxta qədər 
korsarlara qarşı amansız müharibə aparacam. Mən onların 
hamısına od qoyacağam. 
                                                     
 
  
                                                                            
                                                    272
- Migel, müvəffəqiyyət əldə etmək istəyirsənsə, ilk 
növbədə peşəkar dənizçilər və sərrast atan kanonirlər əldə 
etməlisən. Üzdüyün gəmi isə yeniçə tərsanədən çıxmalıdır. 
Bundan əlavə sən Karib dənizi akvatoriyasını yaxşı tanıyan 
losmana bütünlüklə etibar etməlisən. Ən əsası isə sən sahil 
zolağında fəaliyyət göstərən qubernatorların etimadını 
qazanmalısan. Çünki sənin bütün fəaliyyətin onlardan asılı 
olacaq.  
- Sözsüz ki, belə bir ciddi iş üçün ən bacarıqlı və təcrübəli 
heyət təşkil edəcəm. - deyə Migel arxayınlıqla dilləndi. 
- Sən yaxşı pula istədiyin heyəti təşkil edə bilərsən. Çünki 
hamı rəisdən yaxşı məvacib gözləyir. Mənə elə gəlir, cavan 
olmağına baxmayaraq sən bu işin öhdəsindən müvəffəqiy-
yətlə gələcəksən. Ən əsası odur ki, sən Araukaniyadan sağ-
salamat qayıtmalısan. Çünki bu ideyanı sən İspaniya uğrunda 
həyata keçirəcəksən. Sən Karib dənizində İspaniyanın 
şərəfini, namusunu və şan-şöhrətini müdafiə edəcəksən. Sən 
bir dənizçi kimi yadda saxlamalısan ki, Dreyk, Reli və 
Xoukins dara düşəndə həmişə öz qüvvələrini birləşdirirlər. 
Belə olan halda sən ağır bir məğlubiyyətlə üzləşərsən. 
- Mən həmin dənizdə tək olmayaçağam. Özün deyirsən ki, 
polkovnik Alonso da həmin mübarizəyə qoşulacaq. Ancaq 
sənə bildirməliyəm ki, bu tədbiri görmək üçün mənə külli-
                                                     
 
  
                                                                            
                                                    273
miqdarda pul lazım olacaq. Mənə elə gəlir, Barselonadakı 
xəzinənin buna gücü çatmayacaq.  
Qoca səyyah bilirdi nəvəsi nəyə işarə edir. Elə məhz bu 
məsələyə görə də o, nəvəsini təklikdə bayıra çıxarmışdı. 
Qoca səyyah bu gün Valdiviyada gizlədilən xəzinənin o biri 
hissəsini Migelə göstərmək istəyirdi. O, özünü Migelə tutub 
astaca, lakin aydın şəkildə dedi: 
- Migel, bu gün mən sənə həmin xəzinənin yerini 
göstərəcəm. Sən həmin xəzinədən də ümumi işimizin xatiri-
nə istifadə edəcəksən. Bu qədər vəsaitə sən lap iki dənə gəmi 
ala bilərsən. Lakin unutma ki, gələcəkdə ələ keçiriləçək 
korsar gəmilərində yaxşı mənfəət əldə edəcəksən. Ona görə 
ki, hər bir korsar gəmisinin seyfində lazımi qədər qiymətli 
metal var. Sözsüz ki, sən bütün mənfəəti təklikdə mənimsəyə 
bilməzsən. Bunun üçün sən həmin trofeyləri qanun çərçivə-
sində Vest-Hindin hakim dairələri ilə bölüşdürəçəksən. 
- Əlbəttə, mən Karib dənizində korsarlara qarşı mübarizəni 
qanun çərçivəsində aparacam. Çünki mənim gözümdə azaçıq 
da olsun, mal-dövlət yoxdur. Mən ideya uğrunda mübarizə 
aparacam. 
- Afərin Migel! Sənə bel bağlamaqda mən yanılmamışam. 
Məhz buna görə də mən səni özümün varisi elan etmişəm. 
Qızıla hərisliyin olmasa, sən də öz fəaliyyətin sayəsində 
İspaniyada hersoq Alba, Rekesens və başqa tanınmış qrand-
                                                     
 
  
                                                                            
                                                    274
lar kimi məşhur sərkərdə olacaqsan. Hamı səninlə fəxr edə-
cək. Polkovnik Alonsodan daha çox, mən sənin müvəffə-
qiyyətinə inanıram. Ona görə ki, onun dənizçilik işlərindən 
başı çıxmır, sən isə artıq peşəkar dənizçisən. Ürəyimə danıb 
ki, sən tezliklə uğur qazanacaqsan. 
- Hər şey Allahın köməyindən asılı olacaq. Vaxtı ilə Qney 
Pompey qısa müddət ərzində Aralıq dənizini dəniz 
quldurlarından təmizləmişdi. Mən də polkovnik Alonso ilə 
birlikdə Karib dənizini çirkin ünsürlərdən təmizləyib 
İspaniyanın hökmranlığını orada bərqərar edəcəyəm. 
- Yaddan çıxarma ki, Roma senatı Pompeyə Aralıq 
dənizində xüsusi səlahiyyət vermişdi. Sizdə isə hələlik elə bir 
səlahiyyət olmayaçaq. İndi dövran tamamilə dəyişibdir. 
- Bu sözlərdən sonra qoca səyyah nəvəsi ilə birlikdə 
şəhərin şimalında yerləşən mühaçirlər qəbristanlığına 
yollandı. Migel o dəqiqə başa düşdü ki, babası onu xəzinənin 
yerini göstərmək üçün qəbristanlığa aparır. Söhbət xəzinədən 
getdiyi üçün Migel qəbristanlığın adını eşitçək heç də 
təəccüblənmədi. Onun bildiyinə görə həmişə xəzinələr qəribə 
yerlərdə gizlədilirdi. 
- Valdiviyanın cavan şəhər olduğuna baxmayaraq, artıq 
şəhər qəbristanlığında iki yüzə yaxın qəbir vardı. Qəbristan-
lıq hündür olmayan təpənin üstündə salınmış və taxta çəpərlə 
əhatə olunmuşdu. Əvvəllər qəbristanlıq şəhərdən aralı idi, 
                                                     
 
  
                                                                            
                                                    275
sonralar şəhər get-gedə genişləndiyindən qəbristanlıq ilə 
birləşmişdir. Elə qəbristanlığın ağzına çatmışdılar ki, onların 
qarşısını beş nəfərdən ibarət mühafizəçilər dəstəsi kəsdi. 
Migelgil şəhərdə qoyulan qayda-qanunu pozmuşdur. Belə 
hallarda özünü soyuqqanlı aparan qoca səyyah üzünü 
mühafizəçilərin başçısına tutub ehtiramla dedl: 
- Biz polkovnik Alonso Odovaldonun başçılıq etdiyi 
ekspedisiyanın üzvüyük. Vaxtımız məhdud olduğu üçün biz 
indi qəbristanlığa gəlmişik. Sabah nəvəm ağır əməliyyata 
yollanacaq. Mən... 
- Siz elə bir vaxt seçmisiniz ki, hazırda göz-gözü görmür. 
- deyə zabit narazı halda qoca səyyahın sözünü kəsdi. - 
Şəhərin daxilində olsanız dərd yarı, ancaq siz şəhərə bitişik 
olan strateji yüksəkliyə gəlmisiniz. Sizi həbs etmək 
məcburiyyətində qalıram. 
- Cənab zabit, qayda-qanunu pozduğumuza görə sizdən 
üzr istəməyə hazırıq. - deyə qoca səyyah inadla dilləndi. 
Zabitin arxasında dayanan mühafizəçi əlindəki məşəli 
qabağa tutub qocanın üzünə diqqətlə nəzər saldı və zabitə 
işarə edərək təəccüblə dedi: 
- Sinyor, bilmək olar ki, sizin neçə yaşınız var? Eşitdiyimə 
görə həmin ekspedisiyanın bütün iştirakçıları peşəkar 
döyüşçülərdən təşkil olunub. Siz isə döyüşçüyə oxşamırsınız. 
                                                     
 
  
                                                                            
                                                    276
- Mənim doxsan yaşım var. - deyə qoca səyyah başını dik 
tutaraq qürurla dilləndi. - Özümü isə gümrah hiss edirəm. 
- İndi demək istəyirsimiz ki, siz bu yaşda ağır 
ekspedisiyada iştirak edəcəksiniz? - deyə zabit təəccüblə 
dilləndi və qoca səyyaha şübhə ilə nəzər saldı. 
- Mən Rodriges Kartahena ekspedisiyasının rəisi polkovnik 
Alonso Odovaldonun baş müşaviriyəm. Valdiviyanın əsası 
qoyulmamışdan əvvəl mən zalım araukanlara qarşı mühari-
bələrdə iştirak etmişəm. Bəlkə, kimliyim sizə bəlli olandan 
sonra bizi buraxasınız. Necə olsa da, biz axırıncı gündür ki, 
sizin şəhərinizin qonağıyıq. Həm də sizə bildirmək istəyirəm 
ki, Valdiviyanın əsasının qoyulmasında mən bilavasitə 
iştirak etmişəm. 
- Şəxsən mənim etirazım yoxdur. - deyə zabit qoca səyya-
ha təzim edərək ehtiramla dilləndi.  - Sizin kimi adamlara 
bizim hörmətimiz var. Lakin sirr deyilsə, deyə bilərsiniz bu 
vaxtı siz qəbristanlıqda nə edirsiniz? 
- Bu qəbristanlıqda mənim Xuan adlı üçüncü oğlum 
basdırılıb. - deyə qoca səyyah qəbristanlığa ötəri nəzər 
salaraq kədərlə cavab verdi. - O, 1553-cü ildə Pedro Valdivi-
yanın sonuncu ekspedisiyasında iştirak edib. Həmin il 
araukanlar bizim konkistadorlara sarsıdıcı zərbə endirərək, 
çoxlu ispan əsgərini qətlə yetirmişdilər. Ümumiyyətlə, bu 
                                                     
 
  
                                                                            
                                                    277
qəbristanlıqda mənim bir çox qohumlarım və dost-tanışlarım 
dəfn edilib. 
- Bizim başsağlığımızı qəbul edin. - deyə zabit üzrxahlıqla 
dillənərək mühafizəçilərlə qəbristanlığı tərk etdi. 
Qəbristanlıq həddindən artıq qaranlıq idi. Demək olar ki, 
göz-gözü görmürdü. Onlar özləri ilə nəinki məşəl, hətta fitil belə 
gətirməmişdilər. Oraq şəklini xatırladan ayın sönük işığı onların 
işini yüngülləşdirmirdi. Qoca səyyah bir az yol gedəndən sonra 
dayanmağa məcbur oldu. Qaranlıqda onun ayaqları hər 
addımbaşı nəyə isə dəyirdi. Təngə gələn qoca səyyah nəvəsinə 
dedi: 
- Migel, otuz ildən yuxarıdır ki, mən bu qəbristanlığa ayaq 
basmıram. Xuanın qəbri yaxınlıqda olsa belə, mən qaranlıqda 
həmin yeri tapmağa böyük çətinlik çəkəcəm. Bizə hökmən 
məşəl lazım olacaq. 
Migelin fikrinə görə mühafizəçilər buradan çox uzaqlaş-
mamışdılar. Arxaya dönəndə, xeyli aralıda elə birinci küçədən 
işığın gəlməsini gördü. Mühafizəçilərin orada olduğunu yəqin 
edən Migel cəld həmin yerə yollandı. İltifatlı görünən 
mühafizəçilər əllərindəki məşəlin birini ona verdilər. Migel də 
həmin məşəl ilə babasının yanına qayıtdı. 
Xuanın qəbri elə ikinci sırada sol tərəfdə yeddinci yerdə 
yerləşirdi. Bu şəhərdə qoyulan ilk qəbrlər sırası idi. Xuan özü 
şəhərin yaşının bir il tamam olmasından bir qədər sonra həlak 
                                                     
 
  
                                                                            
                                                    278
olmuşdur. Qəbrin baş tərəfində hündürlüyü yarım metrə olan 
daşdan yonulmuş xaç vardı və həmin xaça Xuanın adı həkk 
olunmuşdu. Qəbrin üstünü ot qalaq basmış daş plitə vardı. Hava 
mülayim olsa da, Migel qəbri görəndə bədənini özündən asılı 
olmadan üşütmə tutdu. Qoca səyyah isə dizləri üstə çökərək 
qəbir daşını qucaqladı. Qəbir baxımsızlıq uçbatından pis hala 
düşmüşdü. Migel o dəqiqə baş düşdü ki, qəbrin üstünü ot-
qalaqdan təmizləmək lazımdır. O, məşəlin işığı altında gördü ki, 
qoca səyyahın tuluq basmış gözləri yaşarıb. Həmin faciənin 
üstündən 38 il keçsə də qoca səyyah oğlunu öz xatirindən silə 
bilmirdi. Migel gözlədi ki, o ürəyini boşaltsın sonra isə təmizlik 
işləri ilə məşğul olsun. 
Yarım saatın içərisində həm qəbir, həm də qəbrin ətrafı 
təmizləndi. Sanki qocanın ürəyi sakitləşdi. O, sevindiyindən 
Migeli qucaqlayıb həzin halda dedi: 
- Migel, sənə öz minətdarlığımı bildirirəm. Bu hərəkətinlə 
məni yaman sevindirdin. Çox sağ ol! 
- Nə danışırsan baba, bu mənim borcumdur. Axı, bu qəbrdə 
uyuyan mənim əmimdir. 
- İndi isə mənə diqqətlə qulaq as. Bu qəbrə bir-birinin üstünə 
iki qobul qoyulub. Altdakı xəzinədir, üstəki isə Xuanın 
meyididir. Mən bu sirrimi də sənə etibar etdim. 
- Baba, arxayın ola bilərsən mənə etibar olunan xəzinələr 
İspaniyanın xeyrinə və mənafeyinin qorunmasına sərf olunacaq. 
                                                     
 
  
                                                                            
                                                    279
Mən sənin arzunu yerinə yetirmək üçün ömrümün qalan 
hissəsini bu xeyirxah işə sərf edəcəm. Tə ki, Araukaniyadakı 
müharibə tezliklə başa çatsın. - Migel bir az fikrə gedəndən 
sonra ciddi tərzdə sözünə əlavə etdi. - Deyirəm, Allahın işini 
bilmək olmaz, bəlkə mən həmin müharibədən qayıtmadım, 
onda necə olacaq? 
- Migel, bu işdə mən yalnız sənə böyük ümid bəsləyirəm. - 
deyə qoca səyyah tərəddüd etmədən dilləndi. - Düzdür, bu işdə 
sığorta olunmaq lazımdır. Hər ehtimala qarşı mən bu barədə bir 
məktub yazıb coğrafiyaşünas Bartolomeuya vermişəm. O, da öz 
növbəsində iraq-iraq sənə bir şey olsa, Leona verəcək. Əgər 
Leon da həmin müharibədən qayıtmasa, onda məktub sənin 
qardaşın Pedroya çatdırılacaq. Lakin ən az mən Pedroya ümid 
bəsləyirəm. Sənə isə tövsiyyəm odur ki, bu missiyanı yerinə 
yetirmək üçün sən özünü bu müharibədə qorumalısan. Boş-
boşuna özünü döyüşlərə atma. Unutma ki, səni gələcəkdə böyük 
işlər gözləyir. 
 
 
 
 
                                                     
 
  
                                                                            
                                                    280
 
               II hissə:  
 
       Konkistadorların  
  Araukaniyaya yeni hücumu 
 
   
 
 
                                                     
 
  
                                                                            
                                                    281
     I fəsil. Müqəddəs işi yerinə yetirənlər  
                Valdiviyanı tərk edirlər 
 
Sentyabr ayının 1-də səhər saat 8-də iyirmi nəfər atlı kral 
rahibinin xeyir-duasını alan kimi sakit halda, Valdiviyanı 
şərq istiqamətində tərk etdilər. Həmin atlılar Araukan 
ölkəsinə göndərilən kəşfiyyatçılar idi. Onlar müqəddəs işi 
yerinə yetirmək üçün şəhərdən uzaqlaşırdılar. Atpşırığa 
əsasən şəhəri tərk edənlər, on altı nəfər olmalı idi, lakin 
onların sayı iyirmi nəfərə çatdırılmışdı. İş ondadır ki, 
kəşfiyyatçılar at belində idi və on liq aralanandan (60 km) 
sonra Araukan ölkəsinə piyada yol getməliydilər. Onlarla 
gedən dörd əsgər atları götürüb geri qayıtmalı idilər. Atlar 
şəhər qarnizonunun tabeliyində idi. Yerli hinduları 
inandırmaq üçün Xuan Floresin qolları bağlanmışdır. Guya 
onlar həqiqətən də xəzinə axtarmaq üçün And dağlarına tərəf 
yollanırlar. Bir az aralanandan sonra Xuanın qolları açılmalı 
idi. Bu dəstədə elə bələdçi funksiyasını Xuan özü yerinə 
yetirəcəkdi. Leytenant Vasko Araukan ölkəsinin şimal 
sərhədinə gözü bağlı gətirdildiyi üçün o, əsirlər saxlanılan 
yerə gedən yolu heç cürə tanıya bilməzdi. Sadəcə olaraq, 
Vasko həmin bazanın özünü tanıyırdı. Çətini həmin yeri 
tapmaq lazım idi, ondan sonra hər şey Vaskodan asılı 
                                                     
 
  
                                                                            
                                                    282
olacaqdı. Həmin kənddə neçə silahlı araukanın və hansı 
evlərdə qaldığını yalnız Vasko dəqiq bilirdi. 
Dəstə axşama kimi Ranko gölünün şimal sahilinə çatmalı 
və elə orada gecələməli idi. Valdiviyadan Ranko gölünə kimi 
təxminən 13-14 liq idi. Atlardan düşəndən sonra onlar 3-4 liq 
yolu piyada gedəcəklər. Gölün ətrafı səfalı olduğu üçün 
hindular tez-tez orada peyda olur və hətta yaşamağa cəhd 
edirdilər. Lakin bü gün bunlara baxmayaraq, bu dəstə Ranko 
gölünün kənarında gözə görsənməməli idi. Ondan sonra 
dəstə şərq istiqamətində irəlilədikcə, yavaş-yavaş yüksəkliyə 
doğru qalxmağa başlayacaq. And dağlarına doğru getdikcə, 
həmin ərazilərin hündürlüyü nəzərə çarpacaq dərəcədə hiss 
olunurdu. And dağlarına çatanda dəstənin getdiyi marşrut 
xeyli mürəkkəbləşəcək. Çünki onlar 2500-3000 metr 
yüksəklikdə dar keçidlərlə və keçilməz meşələrlə hərəkət 
edəcəklər. Onlar Araukan ölkəsinə, And dağlarının yolu ilə 
şimal-şərq istiqamətində daxil olacaqlar. Karlosun fikrinə 
görə dəstə birbaşa əsirlər saxlanan yerə çıxmalı idi. 
On liq yol qət ediləndən sonra dəstə Ranko gölünə tərəf 
piyada getməyə başladı. Ehtiyatla hərəkət edən dəstə kəsə 
yollarla hərəkət edirdi. Dərə-təpələrlə hərəkət edərək, 
budaqları yarpaqsız olan ağacların arası ilə irəliləyirdilər. 
Xoşbəxtlikdən ətrafda heç kimi görmək olmurdu. Bu 
əməliyyatda hər bir gözdən uzaq olmaq lazım idi. 
                                                     
 
  
                                                                            
                                                    283
Qış ayı olsa da, hava çox isti idi. Kəşfiyyatçılar bu 
əməliyyata çox mükəmməl hazırlaşmışdılar. Gecəni dağlarda 
keçirmək lazım olacaqdı. Soyuq bir kənara qalsın, gecə vaxtı 
bu dağlarda külək əsəndə, demək olar ki, isti geyim də adamı 
xilas edə bilmirdi. Belə bir soyuqlara yalnız dağlıq ərazilərdə 
anadan olub boya-başa çatanlar dözə bilərdi. İndi 
kəşfiyyatçılar Allaha dua edirdilər ki, gecələr And dağları ilə 
hərəkət edəndə, buralarda külək peyda olmasın. 
Araukanlara qarşı nə qədər müharibə olubsa, hamısı ya 
yazın axırı, ya da ki, yayın əvvəli başlayıbdır. Qış ayları 
oralarda sərt keçdiyi üçün həmin fəsildə Araukan ölkəsində 
döyüş əməliyyatları keçirilmirdi. Artıq araukanlar buna 
vərdiş etmişdilər. Belə bir vəziyyətdə araukanlar öz 
sayıqlığını itirirdilər. Bundan əlavə onların əlində yüksək 
təbəqədən olan ispan əsirləri vardı. Həmin əsirlər azad 
edilməmiş ispanlar döyüş əməliyyatına başlaya bilməzdilər; 
bu araukanların fikiri idi.  
Polkovnik Alonso təcrübəli və bacarıqlı sərkərdə kimi 
belə bir fürsəti əldən buraxmazdı. Hər iki oğlunun düşmən 
əlində əsir olmasına baxmayaraq, o, araukanların üzərinə 
yürüş etməyi qərara almışdı. 
Bu gün dəstənin təhlükəsizliyini təmin etmək üçün 
kapitan Xuan göstəriş verdi ki, dəstə Ranko gölünün 
                                                     
 
  
                                                                            
                                                    284
sahilində gecələməyəcək. Hər bir gözdən uzaq olmaq üçün 
dəstə göldən yalnız bir qədər aralıda sığınacaq tapmalı idilər. 
Balədçi Xuan elə də etdi, dəstəni gölün şimal sahilindən 
bir qədər aralıda, balaca bir dərəyə gətirib çıxartdı. Dəstə 
soyuqla mübarizə apara-apara gecəni həmin dərədə qaldı. 
Təlimata əsasən qızınmaq üçün yalnız gecənin ortasında 
yarım saatlıq tonqal yandırıldı. 
Ertəsi günü hava işıqlaşana yaxın dəstə tələm-tələsik 
dərəni tərk edib, şərq istiqamətində And dağlarına tərəf 
yollandı. Günortaya kimi onlar dayanmadan hərəkət etdilər. 
Günorta yeməyindən sonra dəstə iki saat ərzində dincəlməli 
idi. Hər bir vaxtdan səmərəli istifadə edilirdi. Araukan 
ölkəsinin mərkəzinə çatmaq üçün hələ çox vaxt vardı.  
Dostu, yoldaşı, silahdaşı ağır vəziyyətdən qurtarmaq və 
həyatlarını ölümün pəncəsindən xilas etmək hər bir adam 
üçün müqəddəs bir işi yerinə yetirmək deməkdir. Polkovnik 
Alonsonun fikirincə, bu dəstəyə daxil olan kəşfiyyatçılar 
hazırda ekspedisiyanın ən təcrübəli, bacarıqlı, mərd və qorx-
maz döyüşçüləri sayılır. Onlar nəinki silahdaşlarını əsirlik-
dən azad etmək, hətta İspaniyanın qanunlarını kobud surətdə 
pozan və İspan krallığının əsgərlərinə qarşı ən bağışlanılmaz 
cinayətlər törədən araukanlara qarşı müvəffəqiyyətli döyüş  
əməliyyatları aparmaq fikrində idilər. Konkistadorlar bu 
müharibəni qalibiyyətlə başa çatdırıb, zəfər qoşunu kimi 
                                                     
 
  
                                                                            
                                                    285
Pireney yarımadasına qayıtmaq istəyirdilər. Müharibənin 
ikinci mərhələsinə başlamazdan əvvəl kəşfiyyat dəstəsi itki 
vermədən əməliyyatı başa çatdırmalı idilər. Bunun üçün bu 
dəstə, heç bir hindunun xəbəri olmadan Araukan ölkəsinin 
mərkəzinə daxil olmalı idi. Necə olsa da kəşfiyyatçılar artıq 
Araukan ölkəsinin sərhədinə yaxınlaşmış və hər an hindular 
tərəfindən nəzarət altına düşə bilərdilər. 
Onlar sərbəst hərəkət etmədiklərinə görə gün ərzində 
həddindən artıq az məsafə qət edirdilər. Açıqlıq yerlərdə 
kəşfiyyatçıların hərəkəti demək olar ki, hiss olunmurdu. Hər 
bir dərənin arası, təpənin üstü ciddi seyr edilməli idi. Belə 
yeriş kəşfiyyatçıları həm mənəvi, həm də fiziki cəhətdən 
yorurdu. Dağlara çatmağa isə hələ çox vardı. Dəstənin iti 
sürətli hərəkət etməsi üçün başqa tədbir görülməli idi. 
Leandro peşəkar kəşfiyyatçı idi və hər bir şeyi ehtiyatla 
görmək istəyirdi. O, kapitan Xuana izah etdi ki, bu gün ətraf 
açıqlıqdan ibarət olduğu üçün irəliləmək həddindən artıq 
çətindir. Sərbəst hərəkət etmək üçün dəstə havanın 
qaralmasını gözləməlidir. Sanki bu təklif kapitanın ürəyindən 
oldu. Hamı dərhal şərqə doğru hərəkəti dayandırdı. Dəstə 
dağlara çatana qədər gündüz istirahət, hava qaralanda isə 
hərəkət etməli idi. Sözsüz ki, bu qərar hər bir konkistadorun 
ürəyindən oldu. Ona görə ki, gecələr burada hava yaz 
fəslinin birinci ayı olduğu üçün çox soyuq keçir və belə bir 
                                                     
 
  
                                                                            
                                                    286
havada yıxılıb yatmaq həddindən artıq çətin idi. Gecə 
hərəkət edəndə həmin soyuqluğu hiss etmək olmurdu. Lakin 
gündüz vaxtı da havanın istisindən istirahət etmək qeyri-
mümkün idi. Bu fəsildə günəşin üzünü topa buludlar tutanda, 
yerdə soyuq hava hökm sürməyə başlayırdı. Bir sözlə, bu 
qərarla hamı bir nəfərə kimi razı idi. 
Hava qaralan kimi dəstə And dağları istiqamətində yola 
düzəldi. Qaranlıq çöksə də, hələlik havada soyuqluq hiss 
olunmurdu. Gündüz günəşin torpağa yönəltdiyi qızdırıcı 
şüalar hələ də torpağın tərkibindən çıxmamışdır. Lakin buna 
baxmayaraq qaranlıq çökən havada yavaş-yavaş sərinlik hiss 
olunurdu. Bu dəstənin iraliləyişinə böyük köməklik verirdi. 
Gecənin hökmdarı sayılan Ay öz yerini tam şəkildə göyün 
üzündə tutmasa da, hərəkət zamanı ayaq altını görmək olur-
du. Onsuz da 2-3 saatdan sonra Ay özünün hakim yerini 
göyün üzündə tutacaq. Ondan sonra kəşfiyyatçıların irəliləyi-
şi xeyli yüngülləşəcək. 
Bu ərazini çox mükəmməl tanıyan Leandro sərbəst halda 
hərəkət edərək, dəstəni öz arxası ilə aparırdı. O, təxmini 
halda bilirdi ki, araukanlar ölkə sərhədinin hansı yerlərində 
ola bilərlər. Məhz buna görə də Leandro dəstəni təhlükəsiz 
cığırlarla Araukaniyaya aparmaq istəyirdi. O, yavaş-yavaş 
buna nail olurdu. Sübh açılana qədər o, dəstəni And 
dağlarının sərhədinə çatdırmalı idi. Ay öz yerini, tam şəkildə 
                                                     
 
  
                                                                            
                                                    287
göyün üzündə tutanda Leandro dəstənin təhlükəsizliyini 
təmin etmək üçün göstəriş verdi ki, kirasirdə olanlar özlərini 
plaşla örtsünlər. Belə olmasa, Ayın işığı altında kirasirlər 
parıltılı şüalar əks etdirərək, pusquda dayanmış araukanların 
fikrini özlərinə cəlb edə bilərlər. Nöqsanlar həmin dəqiqə 
aradan qaldırıldı. Gün ərzində dəstə 4 liq yarım yol qət 
edirdi. Bu heç də çox məsafə sayılmırdı. Lakin nə etmək 
olar, gecə vaxtı qaranlıqda hərəkət etmək mürəkkəb idi. 
Birincisi qaranlıqdır, ikincisi isə yerli hindulardan ehtiyat 
olunurdu. Hava işıqlaşan kimi kəşfiyyatçılar hərəkətlərini 
dayandırmalı idilər.  
İstirahət etmək üçün onlar iri bir cökə ağacının altında 
ayaq saxladılar. Burada seyrək halda bitən ağaclar çox idi. 
Sadəcə olaraq, bu ağac bir balaca çökəklikdə bitmiş və onun 
qabağını cənub tərəfdə balaca təpəcik kəsirdi. Kəşfiyyatçılar 
bu mövqeni şəxsi məqsədləri üçün istifadə edə bilərdilər. 
Beləliklə, onlar həmin ağacın altında özlərinə mövqe 
seçdilər. 
 
 
 
 
 
 
                                                     
 
  
                                                                            
                                                    288
        II fəsil. Araukaniyanın şimal sərhəddi 
 
Nədənsə, kapitan Xuan bu nəticədən narazı idi. Onun 
fikrincə gün ərzində 4 liq yarım yol qət etmək qarışqa 
hərəkətini xatırladır. Bu vəziyyətdən çıxmaq üçün əməli 
tədbir görmək lazım idi. Leandro isə bildirir ki, on beş 
nəfərlik bir dəstə ilə hinduların gözünə görünmədən 
Araukaniyanın mərkəzinə daxil olmaq üçün gün ərzində 3 liq 
də məsafə qət edilsə, kifayətdir. Araukanların ölkəsinə gözə 
görünmədən daxil olmaq çox mürəkkəb iş sayılır. Hər ayıq 
olan araukanları çox vaxt aldatmaq müvəffəq olmurdu. 
- Leandro, mənə elə gəlir araukanlar haqqında olan fikirlər 
çox şişirdilir. - deyə kapitan Xuan təngə gələrək narazı halda 
öz fikrini bildirdi. - Sadəcə olaraq onlar döyüşgənliyinə va 
hərbi təcrübələrinə görə bir balaca başqa hindu tayfalarından 
fərqlənirlər. 
- Cənab kapitan, sizə nisbətən mən araukanları çox yaxşı 
tanıyıram. - deyə Leandro qəti olaraq kapitan ilə razılaşma-
dığını bildirdi. - Araukanlar Amerikanın başqa hindu tayfa-
darından həddindən artıq çox fərqlənirlər. Onları Niderland-
dakı gyözlərə bənzətmək olar. Ölümdən bir balaca da olsun 
qorxmur və çox bacarıqlı  döyüşçülərdilər. Onu da xüsusi ilə 
qeyd etmək istəyirəm ki, araukanların tərkibinə bir neçə 
hindu qəbiləsi daxildir və onların özəyini Moluy qəbiləsi 
                                                     
 
  
                                                                            
                                                    289
təşkil edir. Moluylar çox amansız və vəhşidirlər. Onlar öz 
rəqiblərini ələ keçirəndə ağır işgəncələrə əl atırlar. Mənə elə 
gəlir, bütün döyüş əməliyyatlarına da moluylar başcılıq edir. 
- Nə fərqi var ki? - deyə Xuan başını giley-güzarla 
tərpədərək qeyri-müəyyən tərzdə dilləndi. - Butün araukan 
tayfası öz qəddarlığı, vəhşiliyi və amansızlığı sayəsində 
Amerikanın çox hissəsində rəzil və qaniçən bir hindu tayfası 
kimi tanınıb. Nəhayət həmyerlilərimin qisasını almaq üçün 
mən onlarla döyüş meydanında üzləşəcəm. 
- Cənab kapitan, sizdən üzr istəyirəm, ancaq həqiqəti 
deməliyəm. - deyə Leandro bütün fikrini cəmləşdirərək 
üzrxahlıqla dilləndi. - Mən araukanlarla döyüş meydanında 
çox rastlaşmışam, həmişə də onları özümüzdən zəif və 
yararsız hesab etmişəm. Ancaq həmişə də onlar bizdən üstün 
çıxırdılar. Ona görə ki, biz onları lazımı qədər qiymətləndir-
mirdik. İnanırsınız, döyüşə də atılanda həmişə araukanları 
şikəst və zəlil bir adam kimi təsəvvürümüzə gətirirdik. 
Silahdaşlarımız göz qabağında səhlənkarlıq ucbatından həlak 
olurdular. Bu dəhşətli səhnəyə baxıb tab gətirmək lazım idi. 
- Elə mənim də dediyim odur. - deyə kapitan təqdiredici 
tərzdə dilləndi. - Səhlənkarlığa yol verilməsə, qarşısındakı 
düşməni ciddi rəqib kimi qiymətləndirsən, araukanları qısa 
müddət ərzində məhv etmək olar. Həm də bayaq dediyim 
                                                     
 
  
                                                                            
                                                    290
kimi onlar döyüşkənliyinə və hərbi təcrübələrinə görə bir 
balaca başqa hindu tayfalarından fərqlənirlər. 
Onların söhbətinə kənardan demək olar ki, bir neçə adam 
qulaq asırdı, lakin heç kim mane olmaq istəmirdi. Çünki bu 
söhbətin heç bir əhəmiyyəti yox idi. Kapitan deyəndə ki, 
araukanlar başqa hindu tayfalarından bir balaca fərqlənirlər, 
onda bələdçi - Xuan Flores özünü saxlaya bilməyib söhbətə 
qarışmağa məcbur oldu. O, üzünü kapitana tərəf tutub 
səbirsizliklə dedi: 
- Cənab kapitan, sizin danışığınızdan yüz faiz ayırd etmək 
olar ki, indiyə qədər siz araukanlarla rastlaşmamısınız. Mən 
Cənubi Amerikada həddindən çox hindu tayfaları görmüş və 
belə qənaətə gəlmişəm ki, araukanlar həmin hindu tayfaların-
dan xeyli dərəcədə fərqlənirlər. Əgər, onlar da xasiyyət 
etibarilə başqa tayfalara bənzəsə idilər, sözsüz ki, biz çətinlik 
çəkmədən onların hamısını qılıncdan keçirərdik. Təəssüflər 
olsun ki, bu belə deyil. 
- Əgər, döyüş planı ağıllı surətdə qurulsa və döyüş 
əməliyyatı ağıl ilə həyata keçirilsə, onda araukanları da 
başqa tayfalar kimi əzmək olar. - deyə kapitan öz fikrini 
onlara çatdırmağa başladı. - Onsuz da bu dəfə biz onları 
birdəfəlik məhv edəcəyik. Çünki ekspedisiyanın bütün heyəti 
peşəkar döyüşçülərdən təşkil edilib. Ən əsas odur ki, biz öz 
                                                     
 
  
                                                                            
                                                    291
silahdaşlarımızı əsirlikdən azad edək. Ondan sonra bizim əl-
qolumuz açılacaq. 
- Cənab kapitan, düzdür, bizim əsas məqsədimiz odur ki, 
krallığımız üçün bəla sayılan araukanları birdəfəlik yer 
üzündən yox edək. - deyə  Xuan bıçağının ülgücünü itiləyə-
itiləyə aludəliklə dilləndi. - Lakin araukanları güclü rəqib 
kimi qiymətləndirməmək olmaz. Onlar tülkü kimi hiyləgər, 
pişik kimi cəld və canavar kimi vəhşidirlər. 
- Siz elə bil hamınız yuxudasınız. - deyə  kapitan narazı-
lığını bildirdi. - Bu dəfə biz müharibəyə iri bir kontingent ilə 
daxil oluruq. Pedro Valdiviyanın dövründən Araukaniyaya 
elə bir iri ekspedisiya daxil olmayıb. Siz belə bir qüvvənin 
Araukaniyada qələbə çalacağına şübhə edirsiniz? 
Kapitan Xuanın sözlərində böyük həqiqət vardı. Həqiqə-
tən də Pedro Valdiviyanın Araukaniyaya təşkil etdiyi ekspe-
disiyaların oxşarı məhz bu ekspedisiyada vardı. Bundan 
əlavə bu ekspedisiyanın heyəti demək olar ki, doxsan faiz 
peşəkar döyüşçülərdən təşkil edilmişdi.  
Ekspertlərin rəyinə görə bu qüvvənin qarşısında heç bir 
düşmən qüvvəsi tab gətirməz. Həm də bu ekspedisiyanı 
başqa ekspedisiyalardan fərqləndirən əsas cəhət ondan 
ibarətdir ki, bunun tərkibində bir nəfər belə olsun aborigen 
yox idi. Deməli, konkistadorları döyüş əməliyyatları zamanı 
heç bir xəyanət gözləyə bilməzdi. Lakin döyüş zamanı bəzi 
                                                     
 
  
                                                                            
                                                    292
incəliklər nəzərə alınmalıdır. Elə Xuan Flores də bütün 
bunları silahdaşlarına izah etmək istəyirdi. O, diqqətlə qulaq 
asandan sonra ehtiramla dedi: 
- Cənab kapitan, sizə bildirmək istəyirəm ki, araukanların 
döyüş taktikası əsl partizan taktikasına bənzəyir. Tez-tez 
pusqu qurur, kiçik dəstələrlə sarsıdıcı zərbələr endirir, 
yüksəkliklərdə möhkəm mövqe tutur, vadilərin çıxacağında 
gözlənilməz hücumlar edir və sairə. Biz bu gün bunlardan 
sığorta olunmalıyıq. Bu dəfə araukanlar üzərində qələbə 
qazanmağımıza heç bir şübhəm yoxdur. Çünki bu qələbəni 
əldə etmək üçün bizim əlimizdə iri bir süvari dəstəsi var. 
Süvari dəstəsi arxadan onlara sarsıdıcı zərbə endirməklə, 
qaçan düşmən qüvvəsini təqib edib onu məğlubiyyətə 
uğradacaq. Mühasirə taktikasından səmərəli istifadə etməklə, 
biz şəkk-şübhəsiz düşmən üzərində qaləbə əldə edəcəyik. 
- Araukanlara heç bir imkan verməmək üçün meşə 
keçidlərindən az istifadə etməliyik. - deyə  Leandro bu məsə-
ləni xüsusilə qeyd etdi. - Çünki onlar meşədəki mövqelərin-
dən çox səmərəli istifadə edirlər. Elə pusquların əksəriyyəti 
də meşələrdə qurulur. 
- Bu barədə narahat olmağa dəyməz. - deyə  kapitan başını 
təqdiredici tərzdə tərpədərək həvəslə dilləndi. - Tam arxayın 
ola bilərsiniz, döyüş əməliyyatları başlayan kimi bu 
məsələlər ciddi-cəhdlə nəzərə alınacaq. Əvvəlki ekspedisi-
                                                     
 
  
                                                                            
                                                    293
yalar zamanı buraxılan səhvlər bir daha təkrarlanmayacaq. 
Həyatım boyu mən məğlubiyyətlə üzləşməmişəm. Həmişə 
düşmənin başını əzmək mənə müəssər olub. Mən, ölümü 
düşmənə məğlub olmaqdan üstün tuturam. Ya biz düşmən 
üzərində tam qələbə qazanacağıq, ya da mən həmin torpaqda 
öləcəm. 
- Şəxsən mənim fikrim belədir, - deyə Xuan bıçağını 
kəmərindən asıb ciddi halda dilləndi. - araukanları məhv 
edəndən sonra ən böüyk arzumun həyata keçirilməsinə nail 
olacağam. Ona görə ki, mən onlara qarşı müharibədə çoxlu 
qohumumu, dost və tanışımı itirmişəm. 
- Elə Rodriges Kartahena da sənin günündədir. - deyə 
kapitan səbirsizliklə əlavə etdi. - Görmürsən, onun doxsan 
yaşı var və bizimlə belə bir ağır ekspedisiyaya çıxıb? O, da 
tarixi hadisə sayılacaq araukanların məhv edilməsini öz 
gözləri ilə görmək istəyir. 
- Bu haqda mənim çox yaxşı məlumatım var. - deyə Xuan 
təqdiredici tərzdə dilləndi, sonra bir az tərəddüd edərək, 
üzünü kapitana tərəf tutdu və müəmmalı tərzdə sözünə 
davam etdi. - Cənab kapitan, sizinlə bir məsələni 
dəqiqləşdirmək istəyirəm. Tarixdən bizə məlumdur ki, 
İspaniyanın dahi sərkərdələri Ernan Kortes və Fransisko 
Pisarro Yeni Dünya sahillərində yerləşmiş nəhəng imperi-
yaları darmadağın edərək, İspaniyanın hegemonluğunu orada 
                                                     
 
  
                                                                            
                                                    294
nümayiş etdirmişdilər, lakin onlar öz həyatları boyu bir çox 
müharibələrdə məğlubiyyətlə üzləşmiş və bundan özləri üçün 
lazımi nəticə çıxarmışdılar. Siz isə deyirsiniz ki, heç vaxt 
məğlubiyyətlə üzləşməmisiniz və əgər belə olsa, həmin 
torpaqda ölməyi üstün tutursunuz. Amerika sahillərinə 
qədəm qoymuş hər bir konkistador, istər-istəməz hər hansısa 
bir müharibədə iştirak edibdir və bildiyiniz kimi müharibədə 
həm qələbə, həm də məğlubiyyət ola bilər. Başa düşürsünüz 
də mən nə deyirəm? 
- Bunu anlamaq üçün heç ağıl da lazım deyil. - deyə  
kapitan qeyri-müəyyən tərzdə dilləndi. - Elə bilmə ki, mən 
öz həyatım boyu müharibələrlə üzləşməmişəm. Meksikada 
buna oxşar müharibələr demək olar ki, tez-tez baş verir və 
mən belə müharibələrin əksəriyyətində iştirak etmişəm. 
Otomilərin qaldırdığı üsyanlar isə dəhşətli olub. Biz 
asteklərin müttəfiqi olan otomiləri də ram etməyə müəssər 
olmuşuq. Lakin mən indiyə kimi heç bir məğlubiyyətlə 
üzləşməmiş və Araukaniyada da məğlubiyyət ilə üzləşmək 
fikrində deyiləm. Bu dəfə araukanların hamısı bir nəfərə 
kimi qılıncdan keçirilməlidir. Birdəfəlik bu məsələyə son 
qoyulmalıdır. Tə ki, biz uğurla öz silahdaşlarımızı əsirlikdən 
azad edək. Ondan sonra qələbə bizim əlimizdə olacaq. 
Hava qaralan kimi kəşfiyyatçılar şərq istiqamətində yola 
düzəldilər. Dünənə nisbətən hava buludlu idi və demək olar 
                                                     
 
  
                                                                            
                                                    295
ki, Ay öz işığı ilə yeri işıqlandıra bilmirdi. Deməli, dəstə 
çətinliklə And dağları istiqamətində hərəkət etməli idi. 
Ancaq xoşbəxtlikdən dağlara çatmağa çox az məsafə 
qalmışdı. Təlimata görə gecə hərəkəti zamanı Leandrodan 
başqa heç kim danışa bilməzdi. Çünki həmin vaxt yavaşdan 
söylənilən söz exo kimi çox uzaqlara yayılırdı. Leandronun 
dediyinə görə dəstə təxminən 4 liqdən sonra And dağlarının 
qoynunda hərəkət edəcək. Ondan sonra dəstə özünü orada 
sərbəst hiss edəndə, irəliləyiş xeyli çətinləşəcək. Ancaq 
dağlarda da kəşfiyyatçılar təhlükəsizliklərini qorumalı idilər. 
Çünki seyrək halda olsa da, hindular dağların ətəklərində 
görünəcəkdilər. Dağlara gedənlərin əksəriyyəti ovçular idi. 
Sübhün açılmasına az qalmış dəstə dağlara qalxmağa 
başladı. Dağlarda gözlənildiyi kimi ispanları soyuq hava 
qarşıladı. Düzdür, artıq buludlar göyün üzündən çəkilmişdi. 
Dağlara qalxmaqla onlar soyuğu daha da yaxından hiss 
etməyə başladılar. Leandro çalışdı ki, hava işıqlaşana qədər 
dəstəni dağların arasına çatdırsın. Sonra isə Araukaniyanın 
daxili sərhədinə kimi dağların orta xətti ilə irəliləmək 
istəyirdi. Bundan əlavə o, çox yaxşı bilirdi ki, And dağlarının 
orta xətti ilə hərəkət etmək gündüz vaxtı da mümkün idi. 
Dağların həmin hissəsi hündür olduğundan hindular demək 
olar ki, həmin yerə gedib çıxmırdılar. Məhz buna görə də 
ispanlar həmin dağlarda özlərini çox sərbəst hiss edə bilər və 
                                                     
 
  
                                                                            
                                                    296
hətta istədikləri vaxt tonqal yandırmağa cürət edərdilər. 
Sadəcə olaraq dağlarda tüğyan edən küləklərə və soyuqlara 
tab gətirmək lazım idi. Kəşfiyyatçıların əksəriyyəti belə bir 
qeyri-adi yürüş ilə birinci dəfə idi ki, üzləşirdilər. Onların 
yarısı isə hündür dağlara qalxıb-düşmək ilə ümumən, tanış 
deyildi. Bir sözlə, dəstəni qarşıda böyük bir sınaq gözləyirdi. 
Sübh açılana yaxın Leandro dəstəni dağların ön sərhədinə 
çatdırdı. Burada dəqiqliklə kəşfiyyat işləri aparmaq lazım idi. 
Necə olsa da, Araukaniyanın şərq sərhədlərini And dağları 
ayırırdı. Dağların bu hissəsində ovçu hindularla rastlaşmaq 
olardı. İndi hər şey öz işinin ustadı sayılan Leandronun 
ayıqlığından və təcrübəsindən asılı idi. O, dəstəni gözə-
görünməz yerlərlə aparmalıydı. Onsuz da onlar bir az da 
getsələr araukariya meşələri ilə örtülmüş alçaq başlı dağlara 
çatacaqdılar. Elə Leandro da bunu etmək istəyirdi.  
Sübh vaxtı olduğu üçün hindular hələ də yuxuda idilər. Bu 
vaxt heç kim yaşayış yerini tərk etmirdi. 
Bir-iki saat yol gedəndən sonra Leandro öz fəaliyyətini 
dayandırmağa məcbur oldu. Dəstə seyrək halda bitən fitsroya 
ağacının altında müvəqqəti məskən saldı. Artıq irəliləyiş 
onlar üçün təhlükəli sayılırdı. Bu sırada yerləşən dağların o 
biri tayına aşmağa demək olar ki, heç bir şey qalmamışdı. 
Lakin dağların başı çılpaq olduğu üçün keçid zamanı 
hindular onları uzaq məsafədən görə bilərdi. Leandronun 
                                                     
 
  
                                                                            
                                                    297
təcrübəsinə əsasən, dağlar hava qaralan zaman qət edilməli 
idi. Kəşfiyyatçının fikrincə, onlar dağların orta xəttinə 
çatandan sonra istiraiət etmədən öz yollarını davam etdirə 
bilərlər. 
Xuan Flores qətiyyən Leandronun fikri ilə razılaşmadı. 
Çünki dəstənin bu gün hərəkətinə məhz Xuan özü cavabdeh 
idi. Leandro sadəcə olaraq, dəstəni Araukaniyanın sərhədin-
dən keçirməli idi. Bələdçinin fikrinə görə dəstə nəyin 
bahasına olursa-olsun, And dağlarının içərisinə daxil 
olmamalıdır. Ona görə konkistadorlar əsl təhlükə ilə məhz 
orada rastlaşa bilərlər. Sözsüz ki, həmin təhlükə insan 
tərəfindən yox, təbiət tərəfindən yarana bilər. Qəribə olsa da, 
kapitan hərtərəfli Leandronu müdafiə etdi. O, bunu onunla 
izah etdi ki, dəstə vaxt itirmədən iti sürətlə Araukaniyanın 
mərkəzinə doğru hərəkət etməlidir. Bələdçi onları sakitləş-
dirib aludəliklə dedi: 
- Başa düşmək lazımdır ki, And dağları çox hündürdür, 
onların ətəyi ilə uzun müddət hərəkət etmək qeyri-
mümkündür. Çünki bunun üçün çoxlu fiziki qüvvə lazım 
olacaq. Demək istəyirəm ki, biz mənzil başına çatanda 
daxilimizdə olan fiziki qüvvə də tükənəcək. 
- Axı, biz dağların ətəyi ilə hərəkət edəcəyik. - deyə  
Leandro xüsusilə vurğuladı. 
                                                     
 
  
                                                                            
                                                    298
- Silahdaşlarımın azad olunması üçün mən lap göyün üzü 
ilə də hərəkət etməyə hazıram. - deyə  kapitan qururla 
dilləndi. 
- Bu məsələyə ciddi yanaşmaq lazımdır. - deyə  Xuan 
onları sakitləşdirib təmkinlə dilləndi. - Dörd-beş dağı 
aşandan sonra hərəkət etməyə heç kimdə taqət qalmayaçaq. 
İkincisi, dağlarda sərt külək əsəndə özümüzü qorumağa yer 
tapmayaçağıq. Hələ leysan yağışlarını demirəm. Bir sözlə, 
dağların qoynunda hərəkət etmək bizim üçün çox təhlükəli 
olacaq. Mənim əsas təklifim ondan ibarətdir ki, bu dağların o 
biri taylarında çox hündürlüyə qalxmadan ətək ilə irəliləyək. 
Əsasən də ağaclarla örtülmüş yollardan istifadə edək. 
Bundan əlavə yol boyu ərzaq tükənməsin dəyə, biz hər bir 
şeyə qənaət etməliyik. 
Nəhayət kapitan onunla razılaşmalı oldu. Hava qaralan 
kimi onlar dağları aşmağa başladı. Göz-gözü görmədiyindən 
irəliləyiş ləng gedirdi. Gecə qaranlığında cənub-qərb 
istiqamətində aşağıda güclə görünən işıqlar peyda  olmaqa 
başladı. Bu qarovulçu hinduların tonqalları idi. Təxmini 
bilmək olardı ki, araukanlar harada cəmləşiblər. Qaranlıqda 
görmə qabiliyyəti zəif olduğundan dəstə ehtiyatla hərəkət 
edirdi. Yenə də qabağa Leandro düşmüşdü. Yuxarı 
qalxdıqca, orada küləyin fəaliyyəti nəzərə çarpırdı. Deməli, 
                                                     
 
  
                                                                            
                                                    299
konkistadorlar küləklə qarşılaşmalı olacaqlar. Gecənin yarısı 
onlar özlərini yuxarı çatdırdılar.  
Üç min-üç min beş yüz metr hündürlüyü olan bu ön 
dağların başında külək tüğyan edirdi. Dəstə orada şaxta ilə də 
rastlaşdı. Çoxları birinci dəfə belə bir hündürlükdə olduğuna 
görə havanın sıxlığından öskürməyə başladı. Onların 
öskürtüsü küləyin vıyıltısına qarışaraq, yuxarıda qəribə səslər 
əmələ gətirirdi. Soyuq yolçulara od qoyurdu. Çünki yüngül 
geyinən ispanlar belə bir sərt soyuqla üzləşəcəklərini 
gözləmirdilər. Xuan Flores düz deyirdi, ilin bu fəslində 
dağlarda tüğyan edən küləkli soyuğa tab gətirmək hər 
adamın işi deyildi. Hələ ön sıradakı dağların zirvəsi o qədər 
də hündür deyildi. Soyuq onları haqlamasın deyə, Leandro 
istirahət etmədən dağların o biri tərəfinə aşmağa başladı. 
Dəstə təbiətin amansızlığından uzaqlaşmalı idi. Hamı artıq 
başa düşdü ki, And dağları ilə sərbəst hərəkət etmək heç də 
təhlükəsiz deyil. Onlar dağları aşan kimi qabaqlarına çıxan 
qarışıq meşədə qızınmaq üçün böyük olmayan tonqal 
qaladılar. Tonqalın işığının kənara çıxmasından heç də 
narahat olmaq lazım deyildi. Çünki akasiya, araukariya, 
fitsroya, cökə, bambuk, buk və başqa ağaclar burada 
möhkəm sıxlıq təşkil edirdi. Artıq konkistadorlar özlərini bu 
meşələrdə çox sərbəst hiss edirdilər. 
                                                     
 
  
                                                                            
                                                    300
Beləcə onlar səkkiz gün yol gedib ondan sonra yenə də 
dağları aşır və cənub-qərb istiqamətində yollarını davam 
etdirdilər. 
 
 
 
 
 
  III fəsil. Kapitan Xuan Odovaldonun dəstəsi  
     Araukan ölkəsinin mərkəzinə daxil olur 
 
Hündür olmayan dağın başında, birtəhər gecəni keçirən 
ispanlar, sübhə az qalmış yavaş-yavaş dağın arxa hissəsi ilə 
aşağı enməyə başladılar. Artıq onlar istədikləri məntəqəyə 
gəlib çatmışdılar. Dağın başı demək olar ki, çılpaq idi, ancaq 
150-200 m. aşağıda, əksəriyyəti araukariya ağacları ilə əhatə 
olan, seyrək meşələr yerləşirdi. Dəstə bir az aşağı enib 
meşənin içi ilə kəndin üstünə çıxmalı idi. Bu kənddə olan hər 
bir obyekt dəqiqliklə yoxlanılmalı idi. Çünki hələ dəqiq 
bilinmirdi əsirlər əvvəlki kimi bu kənddə saxlanılır, yoxsa 
başqa bir yerə köçürülmüşdülər? Leytenant Vasko bütün 
dəstəni 100 faiz əmin etmişdi ki, qarşılarında olan həmin 
kənd, konkistadorların axtardıqları kənddir. Lakin əsirləri 
həqiqətən də başqa bir yerə köçürə bilərdilər. Bu məlumatı 
                                                     
 
  
                                                                            
                                                    301
dəqiqləşdirmək lazım idi. Kəşfiyyatçılar meşəyə daxil olan 
kimi bələdçi onların irəliləyişini dayandırmağa məcbur oldu. 
Burada bir neçə çığır vardı və həmin çığırlar bir neçə 
istiqamətə yayılırdı. Sözsüz ki, həmin çığırlar yerli hindular 
tərəfindən istifadə olunurdu. Burada ehtiyatlı olmaq lazım 
idi. Leytenant Vasko irəli yeriyib astaca dedi: 
- Hər şeyi gizlin saxlamaq üçün, biz hamımız kəndə enə 
bilmərik. Araukanlar bizi görə bilərlər. Aşağıya cəmi altı-
səkkiz nəfər adam düşməlidir. Uşaqların yerini təyin edənə 
kimi, onlar bizi görməməlidirlər. 
Sən, məgər qaldığın yeri dəqiq bilmirsən? - deyə kapitan 
Xuan təəccüblə Vaskoya nəzər salaraq, müəmmalı tərzdə 
soruşdu. - Biz bu qədər qüvvə ilə sözsüz kəndi ələ keçirə 
bilərik. 
- Baxın, mən həmin sarayda saxlanılırdım. - deyə  Vasko 
əli ilə iki yol ayrıcında (kəndin cənub hissəsində dərədə 
yerləşirdi) yerləşən böyük olmayan birmərtəbəli evi göstərib 
tələsik halda dilləndi, sonra üzünə ciddi ifadə verərək, 
təmkinlə sözünə davam etdi. - Lakin indi dəqiq bilinmir, 
bizimkilər həmin yerdə saxlanılır, yoxsa başqa yerə 
köçürülüblər? Araukanlar çox hiyləgərdilər. Məndən sonra 
onlar uşaqları başqa yerə köçürə bilərlər? Məhz buna görə də 
biz heç cürə kəndə hücum edə bilmərik. Bütün əməliyyat 
müvəffəqiyyətsizliyə düçar ola bilər. 
                                                     
 
  
                                                                            
                                                    302
- Mən səni çox gözəl başa düşdüm. - deyə  kapitan 
təqdiredici tərzdə dilləndi. - Aşağıya yeddi nəfər adam 
düşəcək. Adamları özün seçərsən. Necə olsa da sən kəndi 
bizdən çox yaxşı tanıyırsan. Lakin verilən tapşırığı çox 
diqqətlə yerinə yetirməlisən. Tapşırıq nədən ibarət olacaq? 
Uşaqların yerini dəqiq təyin etmək, kənddə neçə adam qalır; 
onlardan neçəsi döyüşçü, neçəsi isə mülki əhalidir? 
Əməliyyat zamanı kəndin rəhbərini əsir almaq lazımdır. 
Hinduların rəhbəri kənddən qaçmamalıdır. Ən əsası odur ki, 
hücum zamanı hindular çaş-baş qalmalıdırlar. 
Leytenant Vasko çox yaxşı başa düşürdü ki, hal-hazırda 
əməliyyatın əsas mərhələsi başlayır. Bu tapşırığa dəstənin ən 
təcrübəli konkistadorları yollanmalı idi. Kapitan Xuan 
dəstənin komandiri olduğu üçün əsas qüvvə ilə yuxarıda 
qalmalacaqdı. Vasko özü ilə Migel, Sebastyan, Osvaldo, 
arbolyotçu Dias Duarte, cəngavər-arbolyotçu Luis İsidoro, 
Leandro Qomes və Antonio Xorxeni götürüb, yavaş-yavaş 
aşağı düşməyə başladı. Leandro kəşfiyyatçı olduğu üçün 
təxminən on-on beş addım qabaqda gedirdi. 
Ağaclar o qədər sıx idi ki, sərbəst hərəkət etməyə imkan 
olmurdu. Lakin buna baxmayaraq, dəstə artıq səs-küy 
çıxartmadan hərəkət etməli idi. Migel uşaqlıq dostlarının 
yanı ilə hərəkət edirdi. Ümumiyyətlə, kapitan Xuan, 
hinduların üzərinə gözlənilməz hücum etmək və gözətçiləri 
                                                     
 
  
                                                                            
                                                    303
sakitcə aradan götürməkdə Migelə, Sebastyana, Osvaldoya, 
Dias Duarteyə və Luisə böyük ümid bəsləyirdi. Onlar 
dəstənin ən mahir ox atanları idilər. İndi də onlar beşi də 
Vasko ilə birlikdə aşağıya yollanırdılar.  
Beləliklə, onlar aşağı düşə-düşə yavaş-yavaş kəndə 
yaxınlaşırdılar. Kəndə 80-100 metr qalmış meşədən düşmə-
nin danışıq səsi eşidilməyə başladı. Vaskonun əlinin işarəsi 
ilə dəstə yerində hərəkətsiz qaldı. Hindular ispanları görə 
bilərdilər. 
Elə buradan ağacların budaqlarının arasından kəndi 
aydınca görmək olurdu. Kənddə nə qədər adamın olduğunu 
buradan saymaq olardı. Meşədə gəzişən hindulara görə isə 
sayıqlığı itirmək lazım deyildi. Ola bilsin, həmin hindular 
ova və ya odun yığmağa çıxmışdılar. 
Aşağıda görünən kənd o qədər də yekə deyildi. Burada 
cəmisi otuz üç dənə ev var idi. Evlər bir-birinə çox yaxın 
yerləşirdi. İki yol ayrıcında yerləşən saray bu kənddə ən iri 
tikili sayılırdı. Kənd ümumiyyətlə, dərədə yerləşirdi. Migel-
gil olan dağdan başqa kəndi üç tərəfdən də hündür olmayan 
dağlar əhatə edirdi. Bu kəndə gələn əsas yol cənub-qərbdən 
və şimal-qərbdən idi. Cənub-qərbə gedən yol hədddindən 
artıq enli idi və iki dağın arasından həmin istiqamətə baxan-
da uzaqda tüstü görmək olurdu. Həmin yerdə də yaşayış 
məskəni yerləşirdi. Şimal-qərbə gedən yolun üstündə balaca 
                                                     
 
  
                                                                            
                                                    304
bir təpə vardı. Həmin təpənin üstündə beş nəfər əli silahlı 
hindu mövqe tutmuşdu. Onlar bu kəndə gələn şimal yolunu 
mühafizə edirdilər. Bundan əlavə cənub yolunun üstündə də 
beş nəfərdən ibarət hindu dəstəsi dayanmışdı. Kənddə 
yetmişə yaxın adam gəzişirdi. Onların yarısından çoxu mülki 
adamlar idi. Meşədə gizlənən konkistadorlar yavaş-yavaş 
kənddə olan araukanları saymağa başladılar. Evlərə girən də 
vardı, çıxan da. Dəqiq hesab aparmaq mümkün deyildi. 
İki yolun arasında yerləşən sarayın ətrafında dörd dənə ev 
vardı. Həmin evlərin ağzında üç-dörd hindu dayanıb, sarayı 
nəzərdən keçirirdilər. Sarayın özünü on nəfər gözətçi 
mühafizə edirdi. İspan əsirləri həmin sarayda saxlanılırdı ki, 
hindular sarayı bu cür ciddi qoruyurdular. Lakin həmin 
sarayda ispanların əvəzinə başqa əsirlər də saxlanıla bilərdi. 
Bunu hökmən dəqiqləşdirmək lazım idi. Vasko təəccübdən 
heç bir fikir söyləyə bilmirdi. O, Migelə yaxın bir yerdə 
oturmuşdu. Migel onun fikrini öyrənmək üçün leytenanta 
yaxınlaşdı. Vasko da əli ilə sarayın qarşısında yerləşən evi 
göstərib pıçıltı ilə dedi: 
- Migel, həmin evdə hindu döyüşçüləri qalırdılar. İndi isə 
elə bil orada heç kim qalmır. 
- Bəlkə onlar hələ də istirahət edirlər? - deyə Migel dəqiq 
cavab verməyə cürət etmədi. - Məgər, orada çox döyüşçü 
qalırdı? 
                                                     
 
  
                                                                            
                                                    305
- Otuza yaxın döyüşçü. - deyə Vasko tərəddüd etmədən 
cavab verdi. 
- O qədər adam həmin evə necə yerləşir? - deyə Migel 
maraqla soruşaraq, leytenanta sualedici bir nəzər saldı. 
- Onu mən deyə bilmərəm. - deyə Vasko çiyinlərini çəkib 
qeyri-müəyyən tərzdə dilləndi. - İndi dəqiq öyrənmək lazım-
dır, həmin döyüşçülər harada yerləşir? Çünki bu kənddəki 
döyüşçülərin özəyini həmin adamlar təşkil edirdi. Həmin 
dəstə təcrübəli döyüşçülərdən təşkil edilmişdi. 
Vaskonun fikrinə görə həmin döyüşçülər burada olmasa-
lar, onda əsirləri çox asanlıqla azad etmək olacaqdır. Yox, 
əgər onlar bu kənddə olsalar, onda əsirləri azad etmək üçün 
çoxlu problemlər aryanacaqdır. Araukanlar bu kənddə güclü 
müqavimət göstərə bilərlər. Hətta elə ola bilər ki, kənddə baş 
verəcək döyüşdə kəşfiyyatçılardan bir neçəsi həlak olsun. 
Belə olan halda Anqud körfəzinə çatmadan dəstə araukanlar 
tərəfindən məhv edilə bilərdi. Əgər, belə olsa, onda 
araukanlara qarşı aparılacaq növbəti müharibə məğlubiyyət 
ilə nəticələnər. Bu isə ispan əsgəri üçün böyük bir biabırçılıq 
sayılırdı.  
Bu amili kəndə yaxınlaşan hər bir kəşfiyyatçı çox yaxşı 
dərk edirdi. Bu gün əməliyyat uğurla başa çatsın deyə, onlar 
itki vermədən əsirləri azad etməli və heç kimin xəbəri 
                                                     
 
  
                                                                            
                                                    306
olmadan iti sürətlə, kənddən cənub istiqamətində uzaqlaş-
malıydılar. 
Artıq kənddə olan canlı qüvvənin neçə nəfərdən ibarət 
olması leytenant Vaskoya çatdırıldı. Biri deyir ki, kənddə 
otuz bir döyüşçü və qırx üç nəfər mülki adam, o birisi deyir 
ki, kənddə otuz üç döyüşçü və qırx üç nəfər mülki adam, 
nəhayət üçüncüsü deyir ki, kənddə otuz döyüşçü və qırx üç 
nəfər mülki adam var. Kənddə olan döyüşçülər haqqında 
məlumat dəqiq deyildi. Bunu dəqiqləşdirmək o qədər də asan 
iş deyildi. Belə qərara gəlmək olardı ki, həm şimal, həm də 
ki, cənub yolunun üstündə dayanan döyüşçülərdən başqa 
kənddə otuz bir-otuz iki nəfər döyüşçü var və onların iyirmi 
iki nəfəri demək olar ki, sarayı mühafizə edirdilər. Artıq 
kəşfiyyatçılar dəqiq başa düşmüşdülər ki, ispan əsgərləri 
həmin sarayda saxlanılırlar. Lakin onları azad etmək üçün bir 
tədbir görmək lazım idi. Bu haqda kapitan Odovaldo öz 
fikrini söyləməli idi. Necə olsa da o, bu dəstənin başçısı idi. 
Artıq konkistadorlar başa düşmüşdülər ki, əsirləri azad etmək 
onlar üçün asan olmayacaq. Burada hər bir gözlənilməz 
hadisə baş verə bilərdi. 
Yuxarıda olan konkistadorlar aşağı çağırıldı. Kapitan 
Xuan bütün məlumata diqqətlə qulaq asandan sonra məyus 
halda dedi: 
                                                     
 
  
                                                                            
                                                    307
- Məni başa salın, əsirləri azad etmək üçün nə etmək 
lazımdır? Mən çox yaxşı başa düşürəm ki, hindular burada 
həddindən artıq çox olduqlarına görə biz saraya hücum edə 
bilmərik. Həm də unutmaq lazım deyil ki, bizim silahdaşları-
mızın bu kənddə olub-olmamaları hələ dəqiqləşdirilməyib. 
Hər bir kiçik detalı nəzərdən keçirmək lazımdır. 
Düz deyirsiniz, biz ilk növbədə silahdaşlarımızın burada 
olub-olmamalarını dəqiqləşdirməliyik. - deyə Vasko təqdir-
edici tərzdə dilləndi. - Ondan sonra hücum planı tərtib etmə-
liyik. Mənə elə gəlir hinduların bu qədər sayda olmalarını 
nəzərə alıb, sarayı gecə vaxtı ələ keçirmək lazımdır. Bizim 
onlara yaxınlaşmağımız təhlükəsiz olar. 
Kəşfiyyatçılar bir növ çıxılmaz vəziyyətə düşmüşdülər. 
Əsir düşmüş silahdaşları demək olar ki, göz qabağında idi, 
lakin onları azad etmək hələlik qeyri-mümkün idi. Kəndə 
hücum vaxtı nəinki hindular, hətta ispanlar da çoxlu itki verə 
bilərdilər. Məhz buna görə də bu işdə tələsmək lazım deyildi. 
Onsuz da hələ dəqiq bilinmirdi, əsirlər əvvəlki kimi bu 
kənddə saxlanılır, yoxsa başqa bir yerə köçürülüblər? 
Vaskonun dediyi kimi bu gün bunları dəqiqləşdirmək üçün 
havanın qaralmasını gözləmək lazım idi. Əsas o idi ki, onlar 
araukanların xəbəri olmadan gəlib bu kəndə çıxmışdılar. Bu 
məxfiliyi hücum əməliyyatı başlayana kimi saxlamaq 
lazımdır. Hər bir konkistador bunun nə qədər vacib olduğunu 
                                                     
 
  
                                                                            
                                                    308
çox yaxşı dərk edirdi. Hava qaralana kimi konkistadorlar 
dincəlməyi qərara aldılar. Hindulardan qorunmaq üçün üç 
nəfərdən ibarət gözətçi qoyuldu. 
Təxminən üç saat keçmişdi ki, gözətçilər kapitan Xuan ilə 
Vaskonu vacib işə görə oyatdılar. Cənub-qərb yolu ilə kəndə 
tərəf əlli-altmış nəfərlik bir dəstə gəlirdi. Dəstə demək olar 
ki, mütəşəkkil surətdə hərəkət edirdi. Onların sayını 
dəqiqləşdirmək üçün dəstənin kəndə yaxınlaşmağını gözlə-
mək lazım idi. Mühafizəçi hinduların dayandığı təpə ilə 
kəndin arasında üç yüz-üç yüz əlli metrlik məsafə vardı. Bir 
neçə dəqiqə gözləmək lazım idi. 
Dəstə həmin məsafənin demək olar ki, yarısından çoxunu 
qət etmişdi, birdən Vasko təəccüb içində kapitana xəbər 
verdi ki, həmin dəstənin içində xeyli saylı əsirlər var. Özü də 
həmin əsirlər avropa mənşəli idilər. Çox güman ki, həmin 
əsirlər elə birinci ekspedisiyanın iştirakçılarıdırlar. Belə 
şeylərdə tələsməyi xoşlamayan kapitan Xuan bir neçə 
dəqiqədən sonra əmin oldu ki, həmin əsirlər yarım il bundan 
əvvəl əsir düşən konkistadorlardır. İndi dəqiqləşdirmək 
lazımdır ki, həmin dəstədə əsirlərin və araukanların ayrı-
ayrılıqda sayı neçədir. Həm onlar, həm də gözətçilər hesabat 
aparmağa başladılar. Bir neçə dəqiqədən sonra hamının 
verdiyi rəqəm demək olar ki, üst-üstə düşdü. Həmin dəstənin 
iyirmi dörd nəfəri əsir, otuz iki nəfəri silahlı araukanlar idi. 
                                                     
 
  
                                                                            
                                                    309
Araukanların təxminən yeddi-səkkiz nəfəri muşket ilə 
silahlanmışdılar.  
Əslinə baxanda otuz iki nəfərlik silahlı araukan iyirmi 
dörd nəfərlik konkistadorlar üçün ciddi maneə törətmirdi. 
Lakin konkistadorlar elə hala salınmışdılar ki, onlar silahlı 
düşmənə ciddi müqavimət göstərə bilməzdilər. İş ondadır ki, 
əsirlər iki cərgə ilə bir-birinin ardınca sıraya düzülmüşdülər. 
Onların əlləri arxalarında bağlanmış, boğazları isə həm 
arxadakı, həm də ki, yanındakı yoldaşının boğazına ip ilə 
möhkəmləndirilmişdi. Gediş zamanı heç kim nə kənara dönə, 
nə də ki, dala qala bilməzdi. Belə bir üsul ilə əsirlər nəinki 
müqavimət, hətta artıq hərəkət etmək iqtidarında deyildilər. 
Bundan əlavə gediş zamanı belə bir üsul onları yorub 
taqətdən salırdı. Bu bir növ, əsir düşən konkistadorlara 
verilən işgəncə sayılırdı. Lakin bilmək lazım idi, əsirlər 
haradan gətirilir və onlar neçə liqlik məsafə yol qət 
etmişdilər. Hamının üzü saqqal ilə örtüldüyünə görə onların 
kim olduğunu dəqiq ayırd etmək mümkün deyildi. 
Gözlənildiyi kimi əsirlər sarayın ağzına gətirildi. Onları 
bir-bir kəndirdən azad edərək sarayın içinə salırdılar. 
Əvəzlərinə isə başqa əsirləri saraydan çıxardıb həmin üsul ilə 
kəndirlə bağlamağa başladılar. İspanlar belə qənaətə gəldilər 
ki, araukanlar əsirləri haradasa, yaxınlıqda işlədirlər. 
                                                     
 
  
                                                                            
                                                    310
- İlk növbədə bilmək lazımdır ki, araukanlar bizim 
silahdaşları hara aparırlar? - deyə kapitan Xuan müəmmalı 
tərzdə Vaskoya müraciət etdi. - Bunu bilmək bizim üçün çox 
vacibdir. Həm də yadda saxlayın ki, biz hücum əməliyyatına 
boş-boşuna başlaya bilmərik. Bizim silahdaşların hamısı bir 
yerdə olandan sonra, biz onları əsirlikdən azad etməyə 
başlamalıyıq. 
Bu işi yerinə yetirmək üçün əməliyyat keçmiş konkistador 
Karlos Murilyoya tapşırıldı. Bu tapşırıq yerinə yetirilənə 
kimi əsas qüvvə heç bir işlə məşğul olmamalı idi. Nə qədər 
imkan varsa, hamı onlara verilən istirahətdən səmərəli 
istifadə etməyə çalışırdı. Çünki bu torpaqda müharibə 
başlasa, uzun müddət istirahət üzünə həsrət qalacaqlar. 
Əsirlərlə olan dəstə hələ yola düşməmişdən əvvəl Karlos 
Murilyo, öz mövqeyini cənub-qərb yolunun üstündəki 
təpənin arxasında tutmaq üçün öz silahdaşlarından uzaqlaşdı. 
Heç kim təxmini olsa da bilmirdi ki, bu tapşırıq nə vaxt 
yerinə yetiriləcək. Lakin kapitan Xuan bu işdə heç də 
tələsmək istəmirdi. Ümumən, bütün ekspedisiya Araukan 
ölkəsində qalibiyyət əldə etmək üçün kəşfiyyatçılar öz işinin 
öhdəsindən müvəffəqiyyətlə gəlməli idilər. Hər bir şey bu 
gün detallarına kimi yoxlanılmalı idi. Kapitan öz baxışlarını 
sarayın ağzından çəkmirdi. O, əsasən bilmək istəyirdi ki, 
araukanlarla əsir düşmüş ispanların arasındakı münasibət 
                                                     
 
  
                                                                            
                                                    311
necədir. Hindular heç də əsirlərə qarşı kobudluq işlətmir-
dilər. Kapitan bütün bunları çox aydın görürdü. Bundan 
əlavə o, əsirlər içində özünün qardaşı oğlanlarını görmək 
istəyirdi. “Görəsən, onların vəziyyəti necədir?” - bu fikir 
həmişə onu düşündürürdü. Azad edilən vaxt əsirlərin heç 
birisi xəsarət almamalı idi. Çünki belə bir hal onlara böyük 
əngəl törədə bilərdi. 
Əsirlərin gətirilməsindən bir saat keçmişdi ki, dəstə 
yenidən öz yoluna düzəldi. Əsirləri harasa, bu kənddən o 
qədər də aralı olmayan bir yerə aparırdılar. Ona görə ki, 
mühafizə edən hindular burada cəmisi bir saat dincəlmiş-
dilər. Kapitanın fikrincə, əsirlər hava qaralana kimi öz 
yerlərinə qaytarılacaqlar. 
Üç saatdan sonra Karlos dürüst məlumatlar ilə kəşfiyyat-
dan qayıtdı. O, bildirdi ki, bu kənddən bir liq aralıda, cənub-
qərb istiqamətində gördükləri kənddən bir qədər böyük kənd 
var. Həmin kənddə əlliyə yaxın ev var və orada mülki 
adamların sayı həddindən çoxdur. Əsirlər isə elə oradaca, 
böyük olmayan sarayda saxlanılırlar. Tam bəlli deyildi, 
əsirlər həmin kənddə müəyyən sahələrdə işlədilir, ya yox? 
Karlos bunu dəqiq ayırd edə bilməmişdir. Əsirlərin ayrı 
saxlanılması bura gələn kəşfiyyatçıları çıxılmaz vəziyyətdə 
qoyurdu. Belə bir şəraitdə əsirlərin hamısını azad etmək 
                                                     
 
  
                                                                            
                                                    312
qeyri-mümkün idi. Kapitan hər şeyi ölçüb-biçəndən sonra 
təəssüflə: 
- Araukanların fikri mənə tam aydın oldu. Onlar 
uzaqgörən adamlardılar. Bizdən ehtiyat edərək, onlar əsirləri 
bir-birindən xeyli aralı iki yerdə saxlayırlar. Deməli, biz bir 
hissəni azad edən zaman onlar ikinci hissəni məhv etmək 
imkanı əldə edirlər. Biz hamımız çıxılmaz bir vəziyyətə 
düşmüşük. Nə isə, bir tədbir görməliyik. Silahdaşlarımızın 
əbəs yerə qırılmasına heç cürə yol verməməliyik. 
- Cənab kapitan, məni bir şey maraqlandırır, - deyə Vasko 
fikirli halda bir nöqtəyə baxaraq qeyri-müəyyən tərzdə 
dilləndi. - əgər, araukanlar bizim silahdaşlarımızı heç bir 
yanda işlətmirlərsə, bəs, onda nə üçün onların yerlərini 
dəyişirlər? 
- Belə bir qərara gəlmək olar ki, onlar silahdaşlarımızı 
işlədir, sonradan isə yeniləri ilə əvəz edirlər. - deyə kapitan 
tələsik halda cavab verməli oldu. - Əgər, işlədirlərsə, bəs 
harada? Bütün bunları hökmən dəqiqləşdirmək lazımdır. 
Uşaqları ağır məngənədən qurtarmaq üçün biz çıxış yolu 
axtarmalıyıq. Heyif ki, bizim qüvvəmiz həddindən artıq 
azdır. 
- Cənab kapitan, əgər araukanlar bizim silahdaşlarımızı 
hər hansı bir işdə işlədirlərsə, mən bunu həmin kənddə pusqu 
qurmaqla öyrənə bilərəm. - deyə Karlos bir qədər tərəddüd 
                                                     
 
  
                                                                            
                                                    313
edəndən sonra soyuqqanlıqla dilləndi. - Bunun üçün mənə 
bir gün möhlət verin. 
- Karlos, sən bu tapşırığın öhdəsindən gələ bilsən fərz et 
ki, bizim işimizi xeyli yüngülləşdirmiş olacaqsan. - deyə  
kapitan əlini Karlosun çiyninə qoyaraq tələsik halda dilləndi. 
- Araukanların burada gördükləri hər bir işi biz dəqiqliklə 
öyrənməliyik. Ona görə ki, biz artıq Araukan ölkəsinin düz 
mərkəzinə daxil olmuşuq, düşmənin isə əsas işləri elə burada 
görülür. Biz çalışmalıyıq ki, burada olan bütün silahdaşları-
mızı əsirlikdən azad edək. Bu missiya, on altı ispan əsgəri 
üçün həddindən artıq ağır olacaq. 
- Biz burada öləsi də olsaq, silahdaşlarımızın hamısını 
əsirlikdən azad etməliyik. - deyə Karlos qılıncının ülgücünü 
nəzərdən keçirərək qürurla dilləndi. 
- Xahiş edirəm, burada ölümlə bağlı söhbət aparma. - deyə 
kapitan öz iradını Karlosa bildirdi. - Biz bura ölməyə yox, 
krallığımızın düşmənlərini öldürməyə gəlmişik. 
Karlos öz işinin öhdəsindən müvəffəqiyyətlə gəlsin deyə, 
kapitan Xuan hər ehtimala qarşı dəstənin kəşfiyyatçısı olan 
Leandro Qomesi ona qoşdu. Leandronun belə bir işdə böyük 
təcrübəsi vardı və o, belə bir mürəkkəb tapşırığı yerinə yetirə 
bilərdi.  
Kapitan hər bir işi ehtiyatla və təmkinlə görməyi xoşla-
yırdı. O, Antonio Xorxe ilə arbalyotçu Dias Duarteni aşağıda 
                                                     
 
  
                                                                            
                                                    314
qoyub özləri əvvəlki yerlərinə qayıtdılar. Geçə soyuq olsa da, 
onlar yuxarıda qalmalı idilər. Kəşfiyyatçılar əməliyyatdan 
qayıdandan sonra bütün dəstə aşağı düşəcək və sonrakı 
tədbirləri elə oradaca görəcəklər. 
 
 
 
 
 
          IV fəsil. Əsirlərin azad edilməsi ilə  
Araukaniyadakı müharibənin ikinci mərhələsi  
                             başlayır 
 
Ertəsi günü günortaya yaxın kəşfiyyatçılar əməliyyatdan 
qayıtdılar. Onlar həddindən artıq yorulmuşdular. Pusquda 
dayananların yanına çatan kimi onlar özlərini ölü kimi yerə 
sərdilər. Kəşfiyyatçılar gecəni də yatmamışdılar. Kapitan 
aşağı düşənə kimi onlar dincəlməyi qərara aldılar. 
- Cənab kapitan, əməliyyat zamanı biz yaxşı məlumatlar 
əldə etmişik. - deyə, kapitanın yaxınlaşdığını görən Leandro 
ayağa qalxaraq aludəliklə dilləndi. - Araukanlar vaxtlarını 
boş yerə itirmirlər. Onlar kəndin ortasında forta oxşar tikili 
yaradır və həmin tikintidə bizim silahdaşlarımızdan istifadə 
edirlər. 
                                                     
 
  
                                                                            
                                                    315
- Məgər araukanlar da həmin tikintidə işləyirlər? - kapitan 
maraqla soruşdu və Leandroya sualedici nəzər saldı. 
- Əlbəttə! - deyə Leandro tərəddüd etmədən cəld cavab 
verdi. - Əsasən, daş işlərində bizim silahdaşlarımızdan isti-
fadə olunur. Araukanlar köməkçi işlərində çalışırlar. Onların 
hamısı hava qaralana kimi işləyirlər. Onu da qeyd etmək 
lazımdır ki, işçilər silahlı araukanlar tərəfindən ciddi nəzarət 
olunurlar. Qaçmağa və yayınmağa demək olar ki, heç bir 
imkan yoxdur. Hələ bu harasıdır? Gecə vaxtı kəndə yaxınlaş-
maq bizə nəsib olmadı. Onu da deyim ki, bizim Arau-
kaniyaya daxil olmağımızdan heç kimdə şübhə yaranmayıb. 
Onlar özlərinə həddindən artıq güvənirlər. 
Leandro izahat verə-verə artıq Migel ilə Sebastyan 
özlərini söhbət yerinə çatdırmışdılar. Migel dəstənin qabaqcıl 
döyüşçüsü kimi hər şeydən agah olmalı idi. Leandronun 
izahatına qulaq asan Migel kapitandan üzr istəyib maraqla 
soruşdu: 
- Deyə bilərsiniz, kəndi gecə vaxtı neçə nəfər hindu 
mühafizə edir? Onlar bir-birini neçə saatdan bir dəyişirlər? 
- Gecəni kəndi ətraf boyu təxminən iyirmi-iyirmi dörd 
nəfər döyüşçü mühafizə etdi. - deyə  Leandro səbirsizliklə 
dilləndi. - Şimal və şərq istiqamətində olan hərtərəfi dörd 
adam qoruyur. Əsas qüvvə qərb tərəfdə cəmləşib. Araukanlar 
əsas təhlükəni qərb tərəfdən gözləyirlər. Gecə vaxtı əsirlər 
                                                     
 
  
                                                                            
                                                    316
saxlanan saray təxminən on-on iki adam ilə mühafizə olunur. 
Bir sözlə, biz silahdaşlarımızı azad edə bilərik. 
- Kəndin strateji mövqe olmasına heç bir şübhə yoxdur. - 
deyə  kapitan təqdiredici tərzdə dilləndi, sonra üzünü 
Leandroya tərəf tutub müəmmalı tərzdə sözünə davam etdi. - 
Bizi maraqlandıran əsas bir şeydir: görəsən kənddə nə qədər 
döyüşçü var? Onların sayını bilmək bizim üçün hava-su kimi 
lazımdır. 
- Bütün kənddə təxminən yetmiş-səksən silahlı hindu var. 
- deyə Leandro tərəddüd etmədən dilləndi. - Onu da qeyd 
etmək istəyirəm ki, biz kənddə altı dənə at gördük. Döyüşçü-
lərin on beş nəfəri odlu silahla silahlanıb. Bu hal onlara 
böyük üstünlük verir. Cənab kapitan, biz silahdaşlarımızı 
azad edə bilərik, amma kəndi öz qüvvəmizlə ələ keçirə 
bilməyəcəyik. 
- Mən onsuz da araukanların kəndlərini ələ keçirmək 
fikrində deyiləm. - deyə kapitan təmkinlə dilləndi. - Məni ən 
əsas bizim silahdaşlarımız maraqlandırır. 
- Biz bu qüvvə ilə yalnız bu kənddə saxlanılan əsirləri 
azad edə bilərik. - deyə Vasko başını təəssüflə tərpədərək öz 
fikrini bildirdi. - Lakin bu da çıxış yolu sayılmır. Bu 
əmaliyyat zamanı biz silahdaşlarımızın yarı hissəsini itirə 
bilərik. 
                                                     
 
  
                                                                            
                                                    317
- Biz doğrudan da çıxılmaz bir vəziyyətə düşmüşük. - 
deyə  Karlos da məyus halda dilləndi. - Araukanlar öz işləri-
ni çox ehtiyatla görür və əsirləri göz bəbəyi kimi qoruyurlar. 
Bu kənddə səs-küy qopan kimi araukanlar aman vermədən 
bizim silahdaşlarımızı o biri kənddə məhv edəcəklər. Onların 
da faciəsi bizim boynumuzda qalacaq. 
- Hər bir çətin vəziyyətdən çıxış yolu tapmaq olar. - deyə  
Migel gözlənilmədən, hamı üçün ümidverici söz söylədi. - 
Mənim yaxşı bir təklifim var. Kəşfiyyatçıların söylədiyi kimi 
araukanlar əsas təhlükəni qərb istiqamətində gözləyir və əsas 
qüvvəni də elə həmin istiqamətdə yerləşdiriblər. Bundan da 
müsbət nəticə çıxarmaq olar. Mənə elə gəlir, hər şey mən 
deyən kimi olsa, silahdaşlarımızın hamısını əsirlikdən azad 
etmək mümkündür. Şübhəsiz ki, biz silahdaşlarımızı gecənin 
ortasında azad etməliyik. Həmin əməliyyata başlamazdan 
əvvəl biz ilk növbədə cənub-qərb tərəfdə olan mühafizəçi 
hinduları zərərsizləşdirməliyik. Qonşu kəndə gedən yol 
bizim üzümüzə açıq olmalıdır. Gecə vaxtı bu kənddəki sarayı 
təxminən on-on beş nəfər keşikçi qoruyur. Təpənin üstündəki 
hinduları zərərsizləşdirmək üçün dəstədən iki nəfər ayrılar, 
qalanları isə sarayın hücumunda iştirak etməlidir. İşimiz 
yüngül keçsin deyə, biz keşikçiləri artıq səs-küy olmadan 
aradan götürməliyik. Ondan sonra hamılıqla bu kəndi cənub-
qərb istiqamətində tərk etməli və qonşu kənddəki 
                                                     
 
  
                                                                            
                                                    318
silahdaşlarımızı azadlığa buraxmağa tələsməliyik. Söz yox 
ki, bu sarayda saxlanılanların içərisində həm xəstə, həm də 
yaralılar olacaq. Biz bütün yol boyu onları özümüz ilə 
daşımalı deyilik ki? Bizdə olan məlumata görə iki kəndin 
arasında olan yolun üstündən, qərb istiqamətində enli bir yol 
uzanır. Elə bizim növbəti əməliyyatımıza maneəçilik 
göstərən adamlar həmin döngədə qalıb bizi gözləyəcəklər.  
- On-on beş gözətçini səssizcə məhv etmək, bu qeyri-
mümkün bir iş sayılır. - deyə Vasko çiyinlərini müəmmalı 
tərzdə çəkərək, Migelin verdiyi təklifin bəzi müddəaları ilə 
razılaşdığını bildirdi. - Araukanlar çox ehtiyatlı və çevik 
döyüşçülərdir. Eyni vaxtda on-on beş nəfər araukanı məhv 
etmək bizim üçün asan olmayacaq. 
Əməliyyat zamanı kənddə həyəcan siqnalı qalxsa, onda 
araukanların hamısı ilə mübarizə aparmaq bizim üçün 
həddindən artıq çətin olacaq. Nə isə, başqa bir çıxış yolu 
axtarmaq lazımdır. 
- Heç də başqa bir çıxış yolu axtarmaq lazım deyil. - deyə 
kapitan qəti olaraq öz etirazını Vaskoya bildirdi, sonra 
dərindən köksünü ötürərək, iradə ilə sözünə davam etdi. - 
Migelin verdiyi təklifə qarşı alternativ təklif görmürəm. Belə 
bir dəstə ilə on-on beş nəfərlik düşməni məhv etmək, bizim 
üçün məqbuldur. Əgər, biz belə bir dəstə ilə on-on beş 
nəfərlik hindu dəstəsini məhv edə bilməyəcəyiksə, onda başa 
                                                     
 
  
                                                                            
                                                    319
düşmürəm, biz nəyə görə Araukan ölkəsinə daxil olmuşuq? 
Belə çıxır ki, bizim burada olmağımızın heç bir əhəmiyyəti 
yoxdur. 
- Cənab kapitan, üzr istəyirəm, siz məni düzgün başa 
düşmədiniz. - deyə Vasko öz sözlərinin mahiyyətini açıqla-
maq üçün aludəliklə sözə başladı. - Bu əməliyyata başlamaz-
dan əvvəl hər bir şeyi bu gün xırdalıqlarına kimi dəqiqliklə 
ölçüb-biçmək lazımdır. Bu dəstə ilə biz nəinki on-on beş 
hindunu, hətta böyük bir araukan dəstəsini məhv etməyə 
qadirik. Sadəcə olaraq, mən demək istəyirəm ki, biz elə 
etməliyik həm bu kənddə saxlanılan, həm də qonşu kənddə 
saxlanılan silahdaşlarımızı azad edək. Araukanlar bizim 
gəlişimizdən xəbər tutsalar, hər vəchlə can atacaqlar ki, 
bizim gəlişimiz barədə qonşu kəndə xəbər versinlər. Onda da 
qorxduğumuz faciə baş verəcək. 
- Sinyor Vasko, siz elə mülahizə yürüdürsünüz ki, guya 
birinci dəfədir Amerika hindularına qarşı əməliyyatda iştirak 
edirsiniz. - deyə kapitan ona qəribə bir nəzər salaraq fəhim-
sizliklə dilləndi. - Siz ki, başqalarına nisbətən köhnə 
konkistadorsunuz? Aborigenlərin də nəyə qadir olduqlarını 
bilmirsiniz? Əməliyyat başlayan zaman hindular xəbər tutsa, 
onda canlarını qurtarmaq üçün kənddən qaçmağa çalışa-
caqlar. 
                                                     
 
  
                                                                            
                                                    320
- Aborigenlərin nəyə qadir olduqlarını mən çox yaxşı 
bilirəm, lakin araukanlar tamamilə başqa bir tayfadır və 
xasiyyət etibarı ilə Amerikanın heç bir hindu tayfasına 
oxşamırlar. - deyə  Vasko bütün fikirini cəmləşdirib aludə-
liklə dilləndi. - Onlar əməliyyatdan xəbər tutsalar, heç də 
qaçmağa üz tutmayacaqlar. Onların hamısı bir nəfərə kimi 
bizim üstümüzə hücum çəkəcəklər. Onda da bizim məxfi 
saxlanılan gəlişimiz bu gün araukanlara bəlli olacaq. 
- Cənab leytenant, elə etməliyik ki, səhər açılana qədər 
bizim gəlişimiz başqa hindulara bəlli olmasın. - deyə 
məcburiyyət qarşısında qalan Migel bir daha bu söhbətə 
müdaxilə etdi. - Biz gözətçiləri aradan elə götürməliyik ki, 
kənddə artıq bir səs-küy yaranmasın. Bundan əlavə işdir, 
araukanlar bizim gəlişimizdən xəbər tutsalar, onda biz 
cənub-qərb yoluna nəzarət edə-edə kənddə olan bütün arau-
kanları məhv etməliyik. Araukanlar itkinin çox verildiyini 
görüb qaçmağa can atacaqlar. Belə bir hal ilə mən özüm bir 
neçə dəfə üzləşmişəm. Döyüşün mənasızlığını görən 
araukanlar savaşın yarımçıq dayandırılmasına da üstünlük 
verirlər. Lakin hər şey mən deyən kimi olsa, biz nəinki 
əsirlərin hamısını azad edərik, hətta müharibənin bu mərhələ-
sində də araukanlar üzərində şəkk-şübhəsiz qələbə qazana 
bilərik. Mənim fikrimcə, bundan səmərəli təklif ola bilməz. 
                                                     
 
  
                                                                            
                                                    321
- Ürəyimə danıb ki, bu əməliyyat uğurla başa çatacaq. - 
deyə  kapitan dilləndi. 
- Ümumiyyətlə, bu əməliyyat uğurla başa çatandan sonra 
araukanlar elə başa düşəcəklər ki, biz bu kəndlərə Anqud 
körfəzi istiqamətindən yaxınlaşmışıq. - deyə  Migel təqdir-
edici tərzdə başını tərpədərək həvəslə dilləndi. - Çünki biz 
əməliyyat zamanı şimal-qərb yolunu mühafizə edən hindu-
lara toxunmayacayıq. 
- Həqiqətən də onlar elə biləcəklər ki, biz bura Anqud 
körfəzi istiqamətindən yaxınlaşmışıq. - deyə kapitan da 
təqdiredici tərzdə dilləndi.- Biz silahdaşlarımızı azad edən-
dən sonra mütəşəkkil surətdə bütün araukanlara qarşı döyüş 
əməliyyatları apara bilərik. Biz Araukaniyanın bu hissəsində 
döyüşə-döyüşə hinduların bütün qüvvələrini özümüzə cəlb 
etmiş olarıq. Onda da biz sübut edərik ki, ispan əsgəri nəyə 
qadirdir. Yadda saxlayın ki, biz araukanların qırx illik 
müqavimətinə son qoymalıyıq.  
- Biz hamımız bu torpağa yeganə amal ilə gəlmişik, o da 
ki, krallığımızın düşmənləri sayılan araukanları məhv edib, 
İspaniyanın bayrağını Araukaniyaya sancmalıyıq. - millətçi-
lik ruhunda böyüyən cəngavər Sebastyan qürurla dilləndi. 
- Deməli, gecə yarısı əməliyyata başlamaq qərarına 
gəlirik. - deyə kapitan boynunu dik tutaraq böyük bir həvəslə 
dilləndi. - Gecəyə qədər biz hamımız dincəlməliyik. Hamı-
                                                     
 
  
                                                                            
                                                    322
mıza yeni güc və enerji bolluğu lazımdır. Ola bilsin ki, biz 
bütün gecəni hərəkətdə olacağıq. Necə olsa da, biz on altı 
nəfər döyüşçü Araukaniyada gedən müharibənin ikinci 
mərhələsinə başlayırıq.  
Kral naminə biz bu ölkədə zəfər bayrağını ucaltmalıyıq. 
- Yaddan çıxarmaq lazım deyil ki, əməliyyat zamanı 
araukanların biri də kəndi cənub-qərb istiqamətində tərk 
etməməlidir. - deyə  Migel yadına düşmüşkən öz dostlarını 
xəbərdar etdi. - Allahın köməyi ilə biz əməliyyata başlayırıq. 
Bu dəfə qələbə bizim olacaq. 
Bütün dəstə hava qaralana kimi rahat dincəldi. Vaxt vədə 
çatan kimi kəşfiyyatçılar yavaş-yavaş yuxudan oyanmağa 
başladılar. Əməliyyatın başlanmasına qədər gərək kənd 
əhalisi yuxuya getməli və ətrafda bir nəfər də olsun artıq 
adam görünməməli idi. Kapitanın fikrincə, dəstə gecə saat on 
ikidən sonra əməliyyata başlamalı idi. 
Göyün üzündə ulduzlarla yanaşı yer tutan Ay, bu gün 
nəzik olsa belə, öz işığı ilə Araukaniyanı cüzi işıqlandıra 
bilirdi. Necə olsa da, bu torpaq başqa torpaqlara nisbətən 
göyün üzünə yaxın idi. Gecə vaxtı nəinki yeri, hətta göydəki 
ulduzları da çox yaxşı görmək olurdu. Lakin kəşfiyyatçılar 
gecənin işığında da ehtiyatlı olmalı idilər.  
İspanlar hərəkət edən zaman ilk növbədə, pusquda və 
keşikdə duran hinduların nəzarəti altına düşə bilərdilər. Məhz 
                                                     
 
  
                                                                            
                                                    323
buna görə də kapitan dəstənin ehtiyatını möhkəm tutmaq 
üçün Karlos ilə Antonionu cənub-qərb yolunu mühafizə edən 
düşməni zərərsizləşdirmək üçün yolun üstündəki təpəyə tərəf 
yolladı. Onlar bu işin öhdəsindən peşəkarcasına gəlməli 
idilər. Qərara alındı ki, Migel də onlarla birlikdə təpəyə tərəf 
yollansın. Əməliyyat başa çatan kimi Migel kəndin cənub 
sərhədində mövqe tutacaq dəstəyə şad xəbəri çatdırmalı idi. 
Belə olan halda arxayınlıqla növbəti əməliyyata başlamaq 
olardı. Migelgil dərhal buranı tərk etdilər. 
Beləliklə, onlar təpəyə çıxdılar. Növbətçi hindular növbə 
zamanı bir-biriləri ilə söhbət etdiklərinə görə konkista-
dorların yaxınlaşdığını hiss etmədilər. Bu hal Migelgilə 
böyük üstünlük verirdi. İndi hinduların burada neçə nəfər 
olduğunu təyin etmək lazım idi. Ay işığının köməyi ilə 
düşmənin beş nəfərdən ibarət bir qrup təşkil etməsi 
açıqlandı. Onların üçü bir yerdə, ikisi isə yeddi-səkkiz addım 
aralı yolun o biri tərəfində idilər. Migel iki hindunu öz 
öhdəsinə götürərək gizlincə yolun o biri tərəfinə keçdi. O, 
lanset ilə qılıncı əlinə alıb lap onlara tərəf yaxınlaşdı. Lakin 
son məqamda araukanın biri onu gördü. Belə olan halda 
Migel onlara aman vermədən lanset ilə özünə yaxın hindunu, 
qılıncı ilə o birisini zərərsizləşdirdi. Eyni olaraq Karlos ilə 
Antonio təpənin üstündə olan üç aborigeni səs-küy salmadan 
                                                     
 
  
                                                                            
                                                    324
qılıncdan keçirdilər. Nəzərdə tutulduğu kimi keşikçi hindu-
ları məhv edəndən sonra Migelgil kəndə tərəf yollandılar. 
Artıq konkistadorlar öz mövqelərini kəndin ağzında 
tutmuş və kapitan Xuanın göstərişlərini gözləyirdilər. Təyin 
olunmuşdu ki, əsirlər saxlanılan sarayı səkkiz nəfər hindu 
mühafizə edir. Döyüşçülərin qaldığı evin həyətində isə dörd 
nəfər hindu dayanmışdı. Burada da araukanların əksəriyyəti 
bir-biriləri ilə söhbət edirdilər. Həm saray, həm də hinduların 
qaldığı ev hər tərəfdən konkistadorlar tərəfindən əhatə 
olunurdu.  
Bu əməliyyatın uğurlu keçəcəyinə heç bir şübhə yox idi. 
Konkistadorlar yeni bir üstünlük əldə etmişdilər. Sarayın 
qapısından altı-səkkiz metr aralı balaca tonqal qalanmışdı. 
Həmin tonqalın ətrafına üç-dörd hindu toplaşıb nəsə 
qızardırdılar. Bundan əlavə tonqalın işığının köməyi ilə 
yaxın ətrafı daha da aydın görmək olurdu. Kənarda olan 
konkistadorlar isə gözə görünməz kimi qalırdılar. Oxdan 
sərrast atanlar ilk gözətçiləri zərərsizləşdirdikdən sonra evi 
mühafizə edən hinduları nişan altında saxlamalı idilər. 
Beləliklə, kapitanın işarəsi ilə hər iki tərəfdən sarayı 
mühafizə edən hinduların üstünə hücum edildi. Paralel olaraq 
oxçular evi mühafizə edən araukanları zərərsizləşdirdilər. Bir 
göz qırpımında tonqalın ətrafına yığılışanlardan başqa bütün 
hindular zərərsizləşdirildilər. Bu hücum zamanı yalnız iki 
                                                     
 
  
                                                                            
                                                    325
aborigen öz səslərini çıxarda bildilər. Tonqalın ətrafındakılar 
burada nə baş verdiyini başa düşəndə, artıq gec idi. Oxçular 
heç kimə imkan vermədən öz silahları ilə onları məhv etdilər. 
Bu əməliyyat zamanı hər bir konkistador öz işinin öhdə-
sindən ustalıqla gəlmişdir. İspanlar dərhal sarayın qapısını 
açdılar. İçəridə saxlanılan əsirlər hələ də başa düşmürdülər 
ki, ətrafda nə hadisə baş verib və içəriyə daxil olanlar 
kimlərdir. Çünki əməliyyat yüksək peşəkarlıq səviyyəsində 
keçirilmişdir. 
Kapitan Xuan əlində məşəl içəri girərək, asta səslə 
həmyerlilərinə qısaca müraciət etdi: 
- Əziz dostlar, mən kapitan Xuan Odovaldoyam. Siz 
hamınız azadsınız. Təhlükəsizlik naminə biriniz də olsun, 
səsinizi çıxartmayın. Bütün kənd hindularla doludur. Onlar 
nə qədər yuxudadırlar, biz kəndi səssiz-səmirsiz tərk 
etməliyik. Hələ qalan silahdaşlarımız əsirlikdədirlər. 
Kapitan Xuan onları xəbərdar etsə də, ilğım kimi görsənən 
bu hadisə əsirlərin sıralarında canlanma yaratdı. Bütün 
sarayda pıçıltı səsləri eşidildi. Onlar öz sevinclərini gizlədə 
bilmirdilər. Hətta onlardan biri kapitanın boynuna sarılaraq 
ona öz təşəkkürünü bildirmək istədi. Lakin kapitan əli ilə 
fərəh içində olan adamın ağzını tutaraq, ona bu imkanı 
vermədi. Həmin adam kapitanın qardaşı oğlu leytenant 
Kamaço idi. Bir neçə dəqiqə ərzində əsirlərin hamısı 
                                                     
 
  
                                                                            
                                                    326
kəndirlərdən azad edildi və bütün dəstə artıq səs çıxarmadan 
cənub istiqamətində kəndi tərk etməyə başladı. Onlar qısa 
müddət ərzində özlərini qonşu kəndə çatdırmalı idilər. 
Kapitanda özünə arxayınlıq hiss olunmağa başladı. O, bütün 
əməliyyatın uğurla başa çatacağına əmin idi. Yalnız bircə 
hücum zamanı, bir çoxları üçün məğlubedilməz araukan-
lardan on yeddi nəfəri, birdəfəlik məhv edilmişdir.  
 
 
 
 
 
         V fəsil. Ağır döyüşlərin başlanması 
 
Qonşu kəndə yol gedə-gedə kapitan öyrəndi ki, araukan-
ların əlində olan 56 nəfər əsirdən, cəmi 32 nəfəri azad 
olunub. Deməli, 24 nəfər ispan konkistadoru hələ də 
əsirlikdə idi. Leytenant Karlos, cəngavər Armando, kapitan 
Markos, leytenant Vaskonun hər iki oğulları, konkistadorlar 
Roberto, Rodriges, Pedro, mühafizəçi Armando və əli silah 
tutan əsirlər hindulardan alınan silahlarla silahlandılar. O, 
biriləri isə dostlarının köməyi ilə hərəkət edirdilər. Azad 
olunan əsirlərdən altısının vəziyyəti pis idi. Onlardan bəziləri 
işgəncələrə məruz qalmış, bəziləri isə sadəcə olaraq xəstələn-
                                                     
 
  
                                                                            
                                                    327
mişdilər. Xəstələnənlərdən biri leytenant Ernando Ramires 
idi. Migel onun yol getməsi üçün öz köməkliyini təklif etdi. 
Lakin o, minnətdarlığını bildirərək, yol getməyə gücü 
olduğunu xatırlatdı.  
İndi hamını bircə sual maraqlandırırdı: “görəsən onların 
əsirlikdəki günləri necə keçmişdir? Araukanlar onlarla necə 
rəftar edirdilər?“ Şəxsən Migel bu haqda „Destino“nun los-
manı Uqodan, bosman Sançosdan, onun köməkçisi Diyeqo-
dan, baş matros Xosedən və təchizat rəisi Qarsiadan məlumat 
toplamağı özünə lazım bildi. Məlum oldu ki, hər bir balaca 
nöqsana görə araukanlar əsirləri ciddi cəzalandırırdılar. Cəza 
tədbirləri bir çox işgəncələrdən ibarət idi. Qızmar günəş 
altında arxası üstə dirəyə bağlayıb susuz saxlamaq, qızmar 
günəş altında nazik ağac budağı ilə çubuq vurmaq. Araukana 
əl qaldıran əsirin həmin əli biləyindən kəsilirdi. Sonuncu 
işgəncəyə leytenant Vaskonun böyük oğlu Pedro məruz 
qalmışdı. Hələ bu harasıdır, araukanlar Vaskonun hər iki 
oğlunu bütün əsirlərdən aralı girov kimi saxlayıblar. İşdir, 
konkistadorlar növbəti dəfə Araukaniyaya hücum etsələr, 
girovlar dərhal edam ediləcəklər. Sözsüz ki, bu haqda 
Vaskoya heç bir xəbər verilmədi. Əməliyyatın ikinci mərhə-
ləsi başlayana kimi onun əsəbləri möhkəm olmalı idi. Lakin 
Migel təxmini olsa da, öyrənmək istəyirdi ki, Vaskonun 
                                                     
 
  
                                                                            
                                                    328
oğulları harada saxlanılır. Birtəhər Onlar da əsirlikdən azad 
edilməli idilər. 
- Araukanlarda Koro adlı bir kasik var, deyə Uqo yol 
gedə-gedə asta səslə cavab verməyə başladı. Deyilənə görə o, 
hər iki qardaşı öz qərargahındakı zirzəmidə saxlayır. Həmin 
qərargahın harada yerləşməsini bizlərdən heç kim bilmir. 
- Onların harada yerləşdiyini bilsəydik, heç dərdimiz 
olmazdı. - deyə Migel məyus halda dilləndi. 
- Görəsən, onların yerini araukanlar bilir? - deyə 
Sebastyan soruşdu. 
- Hər bir araukan əsgəri çox yaxşı bilir ki, Koronun 
qərargahı harada yerləşir. - deyə Qarsia tərəddüd etmədən 
cavab verdi. 
- Belə olan halda biz silahdaşlarımızı əsirlikdən azad edən 
zaman orada hindu əsir alıb ondan qərargahın harada yerləş-
diyini öyrənərik. - deyə Sebastyan daha da Migelə yaxınlaşa-
raq aludəliklə dilləndi. - Onların yerini təyin edəndən sonra 
dərhal həmən yerə gedərik. Əgər, bir dəqiqə olsun belə 
keciksək, onda Koro onları edam etdirəcək. Buna heç bir 
şübhə yoxdur. 
- Mən onu tanıyıram, əgər o, deyibsə, deməli edəcəkdir. - 
deyə Migel başını məyus halda tərpədərək təəssüflə dilləndi. 
- Biz hökmən onu qabaqlamalıyıq. Təki bizim əməliyyatımız 
uğurlu olsun. 
                                                     
 
  
                                                                            
                                                    329
Hər bir konkistadora məxfi tapşırıq verildi ki, kəndə 
hücum zamanı heç olmasa bir nəfər araukan əsir alınmalıdır. 
Bu missiya yerinə yetiriləndən sonra dəstə nəzərdə tutulan 
plan ilə hərəkət edəcəkdir. 
Səhərin açılmasına az qalmış dəstə kəndin qırağına çatdı. 
Qalın olmayan buludların ucbatından yarımçıq olan Ayın 
üzü tutulmuş və bütün ətraf qaranlıq zülmətə qərq olmuşdu. 
Göz-gözü demək olar ki, görmürdü.  
Kəndi mühafizə edən hinduları zərərsizləşdirməkdən ötrü 
Migel, Osvaldo, Sebastyan, Karlos və Leandro ora yollan-
dılar. Onlar əməliyyatı ustalıqla başa çatdırmalı idilər. 
Hava həddindən artıq qaranlıq olsa da, bu hal onların işini 
çətinləşdirmirdi. Çünki, ispanların təhlükəsiz halda hərəkət 
etməsi üçün əllərində kifayət qədər oriyentir nöqtələri vardı. 
Hindular harada keşik çəkirlərsə-cəksinlər, həmişə də bir-
biriləri ilə astaca söhbət edirdilər. Xüsusən də kəndin bu 
hissəsində. Migelgil çox da çətinlik çəkmədən kənddəki 
tikililərə yaxınlaşdılar. Həqiqətən də onlar üçün qaranlıq 
altında hərəkət etmək çətinlik törətmirdi. Kəndin girişində 
çoxlu-coxlu balaca təpəciklər vardı. Kəşfiyyatçılar həmin 
təpəciklərin arxasında gizlənə-gizlənə kəndə yaxınlaşmış-
dılar. İndi qalırdı keşikdə duran hinduları qaranlıq zülmətdə 
aşkar edib zərərsizləşdirmək. 
                                                     
 
  
                                                                            
                                                    330
Beş-altı dəqiqənin ərzində düşmən aşkar edildi və ispanlar 
yavaş-yavaş onlara yaxınlaşdılar. Heç bir şeydən şübhələn-
məyən hinduların danışıq tərzindən hiss etmək olar ki, bir-
biriləri ilə məzəli söhbət aparırlar. Onlar cəmi üç nəfər idi. 
Təsadüf nəticəsində dördüncü hindu də təyin edildi. O, bir 
qədər aralıda şirin yuxuya qərq olmuşdu. Artıq vaxt itirmək 
olmazdı. Çünki saat yarım, iki saatdan sonra hava işıqlaşacaq 
və kəndə yaxınlaşan ispanlar, çətinlik çəkmədən hindular 
tərəfindən aşkar ediləcək. Bu dəfə də üstünlüklər konkista-
dorların tərəfində idi.  
Migelgil ayağa qalxıb heç də ehtiyat etmədən araukanlara 
yaxınlaşsalar, onlar elə biləcəklər ki, gələnlər özlərininkidir. 
İspanlar elə də etdilər. Onlar ayağa qalxıb hindulara 
yaxınlaşaraq onları sıradan çıxartdılar. Əlverişli fürsətdən 
istifadə edən Migel yuxuda olan aborigenə aman vermədən 
onu bihuş edərək əsir aldı.  
Əsas qüvvə özünü bura yetirənə qədər araukan dilində 
danışmağı bacaran Leandro, əsir alınan hindunu sorğu-suala 
tutmağa başladı; Koronun qərargahı harada yerləşir? Ağır 
zərbədən yenicə özünə gəlmiş hindu hələ də dəqiq başa 
düşmürdü ki, nə hadisə baş verib və onu əhatə edənlər 
kimlərdir. O, demək olar ki, çaş-baş qalmışdı. Leandro isə 
dalbadal öz sualını düşmənin üzərinə yağdırırdı. Nəhayət 
hindu başa düşəndə ki, onun başı üzərindəkilər ispanlardır o, 
                                                     
 
  
                                                                            
                                                    331
həmin saniyə qışqırmaq istədi. Lakin Leandro cəld əli ilə 
onun ağzını tutaraq aborigenə bu imkanı vermədi. Bu dəfə 
Migel onun boğazından yapışaraq boğmağa başladı ki, o, 
verilən suala cavab versin. Hindu isə ağzından bir kəlmə də 
olsun çıxartmadı. Sifətinin mimikasından belə başa düşmək 
olardı ki, düşmən ümumiyyətlə ispanlarla danışmaq istəmir. 
Bu səhnəyə tamaşa edən Karlos qorxmaz konkistadora 
bildirdi ki, belə üsullarla heç bir əsirdən məlumat toplamaq 
olmaz. Bundan sonra o, bıçağını sağ əlinə alıb sol əli ilə yerə 
uzadılmış hindunun qulağından tutdu və Leandronun vasi-
təsilə bildirdi ki, Koronun qərargahının yerini deməsə, onda 
qulağı ilə vidalaşmalı olacaq. Əldə heç bir müsbət cavab 
edilməyincə, əsirin qulaqları əllərindəki barmaqlar və son 
anda gözləri çıxarılacaq. Bu məlumatı isə o, başqa abori-
gendən əldə edəcək. Məhz bundan sonra hindu dillənməyi 
qərara aldı. O, hüznlə dedi: 
- İşdir, mən sizin istədiyinizi yerinə yetirsəm, onda 
mənimlə nə edəcəksiniz? 
- Səni sağ-salamat evinə buraxarıq. - deyə Migel tərcümə-
çidən bu sözləri eşidən kimi dərhal özü dilləndi. - Bir ispan 
zadəganı kimi söz verirəm ki, bizim istədiyimizi yerinə 
yetirəndən sonra biz səni buraxacağıq. İnana bilərsən. 
                                                     
 
  
                                                                            
                                                    332
- Kasiklərin yığışdığı qərargah elə bu kənddəki istehkamın 
içərisində yerləşir. - deyə  hindu bir qədər götür-qoy edəndən 
sonra qətiyyətlə dilləndi. 
- Bu ki, gözəldir! - deyə öz sevincini gizlədə bilməyən 
Migel fərəhlə dilləndi və üzünü dostlarına tərəf tutaraq 
həmin tərzdə sözünə davam etdi. - Bizim işimiz xeyli 
asanlaşır. Bu gün biz silandaşlarımızın hamısını azad edə 
bilərik. Deməli, Araukaniyanın mərkəzi elə buradır. 
Əsas qüvvə özünü bura yetirən kimi əldə edilən məlumat 
dərhal həm kapitana, həm də leytenant Vaskoya çatdırıldı. 
Artıq Vaskodan bu məsələni gizlətmək lazım deyildi. Belə 
bir məlumatın əldə edildiyinə görə o, öz dostlarına 
minnətdarlığını bildirdi. 
Hal-hazırda bir dəqiqə olsun belə, artıq vaxt itirmək 
olmazdı. Dəstə yavaş-yavaş böyük ehtiyatla kəndin içərisinə 
daxil olmağa başladı. Əməliyyat qısa müddətə başa 
çatdırılmalı idi. Kəndin bəzi yerlərində araukanların fasiləli 
səsləri gəlirdi. Onlar hələ də hiss etmirdilər ki, konkista-
dorların iri bir dəstəsi bu kəndə daxil olub. Nəhayət, 
konkistadorlar gəlib əsirlər saxlanılan saraya yaxınlaşdılar. 
Saray özü kənddə tikilən istehkamın şərq divarlarından 25-
30 metr aralıda yerləşirdi. Sarayın qapısı düz istehkama tərəf 
baxırdı. Oranı mühafizə edən hinduların bəziləri gah gəzişir, 
bəziləri isə topa şəklində yığışaraq bir-biriləri ilə söhbət 
                                                     
 
  
                                                                            
                                                    333
edirdilər. Kapitan Xuan tapşırıq vermək üçün Migeli, leyte-
nant Vaskonu və Leandronu yanına çağırdı. Kapitan onlara: 
- Sarayı mühafizə edən hinduların sayı müəyyənləşincə 
biz hücum planını təşkil etməliyik. Paralel olaraq hindulara 
aman vermədən istehkama da zərbə endirməliyik. Yüz faiz 
əminəm ki, araukanlar hücum nəticəsində şok vəziyyətinə 
düşəcəklər. İndidən kimin hara, hücum etməsi təyin 
edilməlidir. 
- Cənab kapitan, belə bir qaranlıqda göz-gözü görmür. - 
deyə Migel ətrafa nəzər sala-sala qeyri-müəyyən tərzdə 
dilləndi. - Biz bu şəraitdə necə hərəkət edəcəyik? 
- Belə bir şərait ilə artıq mən rastlaşmışam. - deyə kapitan 
Xuan tərəddüd etmədən dilləndi. - Bütün dəstə hücuma hazır 
olan vaxt saraya yaxın olan evlər yandırılacaq. Elə məhz 
evlərin yandırılması hücuma başlamağa işarə olacaqdır. Eyni 
vaxtda istehkamın darvazasına (istehkamın darvazası şimal 
tərəfdə idi) yaxın olan evlər yandırılmalıdır ki, oraya hücum 
etmək üçün bizim işimiz yüngülləşsin. İndidən əsirlikdən 
azad olunmuş soydaşlarımıza xəbər verilsin ki, bu iş onlara 
tapşırılır. Həmin əməliyyata kapitan Markos başçılıq 
edəcəkdir. Bu tapşırığı dərhal kapitana çatdırın ki, işə hazır 
olsun. 
Tapşırıq kapitan Markosa çatdırıldı. Mühafizəçilərin sayı 
müəyyənləşincə kapitan yavaş-yavaş silahlarını hazırlıqlı 
                                                     
 
  
                                                                            
                                                    334
vəziyyətə salmağa başladı. Elə bir az keçmişdi ki, istehkamın 
üstündə dayanan hindulardan qışqırtı səsləri eşidilməyə 
başladı. Leandro diqqətlə qulaq asandan sonra kapitana 
təşvişlə dedi: 
- Onlar qışqırırlar ki, ölkələrinə düşmənlər daxil olub. 
Hansısa kənd düşmənlərin əlinə keçib. 
- Deməli, hindular bizim hücumumuzdan xəbərdardılar. - 
deyə Migel başını təəssüflə tərpədərək məyus halda dilləndi. 
- Nəsə bir tədbir görmək lazımdır. 
- Ora baxın, dağların başında tonqallar yanır. - deyə 
Vasko əli ilə gəldikləri kəndin istiqamətini göstərərək 
həyəcanla dilləndi. - Mənə elə gəlir, bu hinduların həyəcan 
işarəsidir. 
Doğrudan da əsirlər azad olunan kəndin ətrafındakı 
hündür olmayan iki dağın başında tonqal yandırmışdılar 
Onlar həmin istiqamətə baxa-baxa üçüncü dağın da başında 
tonqal peyda oldu. Heç bir şübhə yox idi ki, bu araukanların 
bir-birinə ötürdükləri həyəcan siqnalıdır. Tonqallar peyda 
olduqca bu kənddəki təşviş səsləri daha da çoxalırdı. 
Araukanlar kənddə həyəcan təbili vurmağa başladılar. Onlar 
bütün kəndi ayağa qaldırmaq istəyirdilər. Kənddəki bu 
vəziyyət heç də gizlincə daxil olmuş ispanların xeyrinə 
deyildi.  
Kapitan üzünü əlaltılarına tərəf tutub iradə ilə dedi: 
                                                     
 
  
                                                                            
                                                    335
- Kapitan Markosa deyin əməliyyata başlasın. İşıqlıq olan 
kimi mühafizəçilərin üzərinə hücum edin. Çalışın uzaqdakı 
hinduları ox ilə vurun. Odlu silahdan çalışın istifadə etməyin. 
Tez olun, vaxt itirmədən əmri icra edin. 
Kapitan Markos əmri icra edənə qədər Vasko üzünü 
kapitan Xuana tərəf tutub qətiyyətlə dedi: 
- Cənab kapitan, biz paralel olaraq həm saraya, həm də 
istehkama hücum etməliyik. Araukanlar vəziyyətlə tam tanış 
olmadan biz bu imkandan istifadə etməliyik. 
- Düzdür, belə olan halda araukanlar şok vəziyyətinə 
düşəcəklər. - deyə Migel tələsik halda dilləndi. - Biz bu 
üstünlükdən istifadə etməliyik. Sonra gec olar. 
- Mən sizinlə tamamilə razıyam. - deyə kapitan Xuan 
təqdiredici tərzdə dillənərək öz razılığını bildirdi, sonra isə 
üzünü Migelə tərəf tutub ciddi halda sözünə davam etdi. - 
Migel, sən, Osvaldo, Sebastyan, leytenant Vasko, Karlos və 
Leandro hücum edərək, istehkamın darvazasını ələ keçirin. 
Biz uşaqları azad edənə qədər istehkama giriş sərbəst 
olmalıdır. Ancaq özünüzdən muğayat olun. Allah amanında! 
Dəstə iki yerə bölündü və evlər alışan kimi onlar paralel 
olaraq həm saraya, həm də istehkama hücuma keçdilər. 
Saraya hücum edənlərə nisbətən Migelgilin işi xeyli 
çətinləşdi. Birincisi həyəcan siqnalı verilən kimi darvazanın 
qapısı bağlandı, ikincisi də bir çox evlərdən axışıb gələn 
                                                     
 
  
                                                                            
                                                    336
araukanlar məhz bura doluşmuşdular. Getdikcə də onların 
sayı artırdı. Migelgil mənasız olan hücuma keçməyərək, 
yanan evlərin arxasında gizlənməyə üstünlük verdilər. 
Kapitan Xuan öz dəstəsi ilə elə hücuma keçəndə, sarayı 
mühafizə edən hindular heç gözlərini açmağa belə imkan 
tapmadılar. Hətta bəziləri qaçmağı üstün tutdular. Lakin 
istehkamın divarlarında dayanan aborigenlər saraya hücum 
edənlərin üzərinə ox yağdırmağa başladılar. Araukanların 
bəxti ona görə gətirmişdi ki, ispanların hücumundan əvvəl 
kənddə həyəcan təbili çalınmışdı. 
İstehkamın divarlarında yaradılan maneələrə baxmayaraq 
sarayın qapısını açmaq ispanlara nəsib oldu. Bu zaman 
istehkamın darvazasının qarşısına kənddə yaşayan mülki 
hindular doluşmuşdu. Onlar içəriyə daxil olmaq istəyirdilər. 
Bir neçə dəqiqədən sonra darvaza açıldı və mülki adamlar 
içəri doluşdular, əvəzində isə hərbçi hindular çölə çıxaraq, 
sarayın yanında olan ispanların üzərinə hücuma keçdilər. 
Orada böyük qatma-qarışıq yarandı. Əsirlikdə olan zəif, 
yorğun xəstə ispanlar, döyüşən silahdaşlarının sıralarına 
qarışmışdılar. Konkistodorlar hindulara nisbətən çıxılmaz 
vəziyyətə düşmüşdülər, çünki onlar hər tərəfdən işıqlaşan 
meydanda idilər. Araukanlar isə qaranlıq yerdən ox ataraq 
hücuma keçirdilər. İlkin mərhələdə, hətta ispanlar itki vermə-
yə başladılar. Aborigenlər tam üstünlüyü ələ keçirə bilərdi. 
                                                     
 
  
                                                                            
                                                    337
Araukanları şok vəziyyətinə salmaq üçün nəsə bir tədbir 
görmək lazım idi. Elə bu dəmdə Migelgil istehkamın 
darvazasını ələ keçirmək üçün hücuma keçdilər. Bu hücum 
həqiqətən də düşmən üçün gözlənilməz idi. Çünki onların 
sayı hindular üçün dəqiq bəlli deyildi. Darvazanın ağzında 
dayananlar müqavimət göstərmək iqtidarında olmadıqlarına 
görə istehkamın içərisinə çəkildilər. Demək olar ki, isteh-
kama giriş azad idi. Lakin çox keçməmiş içəridə olan 
hindular böyük olmayan qüvvə ilə Migelgilin üzərinə 
hücuma keçərək onları kənara çıxartmağa cəhd göstərdilər. 
Artıq aborigenlər Migelgilin sayını təyin etmişdilər.  
Sarayın qarşısında gedən döyüşdə ispanlar müvəqqəti olsa 
da, dönüş yarada bildilər və istehkama daxil olmaq üçün 
düşmənin üzərinə şiddətli hücuma keçdilər. Bunun üçün 
onlar arkebuz və muşketlərdən istifadə etməyə məcbur oldu-
lar. Belə olan halda araukanların sıralarında çaşqınlıq əmələ 
gəldi, onların əksəriyyəti geri çəkildilər. Ən fədakarları və 
qorxmazları çətin də olsa müqavimət göstərməyi davam 
etdirirdilər. Onlar nəyə isə güvənirdilər. Get-gedə ölən və 
yaralananların sayı çoxalırdı. Qılınc və nizələrin küt səsindən 
başqa ağır yaralıların ah-naləsi bütün kəndi bürümüşdü. 
Lakin buna baxmayaraq araukanlar döyüşü davam etdirir-
dilər. 
                                                     
 
  
                                                                            
                                                    338
Migelgil birləşməyə az qalmışdılar ki, birdən arxa 
tərəfdən hindular yeni bir qüvvə ilə hücuma keçdilər. Sanki 
araukanların bütün ordusu bu kənddə yerləşirdi. Bu qüvvənin 
haradan peyda olduğunu başa düşmək çətin deyildi. Onlar 
kəndin evlərində yatışan hərbçi-hindular idi. Aborigenlərin 
gözlənilməz hücumundan sonra ispanların sıralarında 
çaşqınlıq baş verdi. Bundan əlavə istehkamın divarlarının 
üstündən ispanların başına iri daşlar, taxta dirəklər və yanan 
məşəllər yağdırılırdı. Araukanlar böyük üstünlük qazanmaq 
imkanına malik idilər. Konkistadorların düşdüyü vəziyyət 
olduqca ağır idi. Yenicə azad olunan əsirlərin hamısı qısa 
müddətə məhv edilə bilərdi. Onları xilas etmək üçün ispanlar 
döyüş taktikasını dəyişməli idilər. 
Kapitan Xuanın hazırda iki yolu vardı; ya hücumu davam 
etdirib Migelin qrupu ilə istehkama daxil olmalı, ya da ki, 
arxadan hücuma keçmiş hinduların üzərinə əks-hücuma 
keçmək. Sözsüz ki, kapitan ikinci varianta üstünlük verməli 
idi. Ona görə ki, yenicə azad edilmiş əsirlər ispanların arxa 
cərgəsində qalmış və məhz onlar aborigenlərin hücumuna 
məruz qalmışdırlar. Lakin belə olan halda Migelgil hindu-
ların mühasirəsinə düşə bilərdi. Burada heç bir səhvə yol 
vermək olmazdı, səhvə yol verilsə bu məğlubiyyət ilə 
nəticələnəcəkdi. Lakin kapitan Xuan çox gözəl bilirdi ki, 
silahsız əsirlərə nisbətən Migelgil yaxşı silahlanmış və 
                                                     
 
  
                                                                            
                                                    339
düşmənin hər bir hücumuna ciddi müqavimət göstərirdilər. 
Məhz buna görə də kapitan ikinci varianta üstünlük verdi. O, 
lanset ilə qılıncı qabağına tutub bərk qışqırdı: 
- Kral naminə irəli! Heç bir düşmənə aman verilməmə-
lidir. İrəli! 
Bundan sonra kapitan Xuan öz əsgərlərinin arasından 
keçərək, qızmış şir kimi hinduların üzərinə şığıdı. Döyüşdən 
bir balaca da olsun çəkinməyən cəngavərlər dərhal kapitanın 
ardınca hücuma keçdilər. Araukanlar duruxmadan ispanlarla 
toqquşdular. Hər iki qüvvə üçün bu döyüş meydanı kiçik idi. 
Hava qaranlıq olduğundan ətrafda nə baş verdiyini dəqiq-
liklə seçmək mümkün deyildi. Lakin ispanlar yüz faiz əmin 
olmuşdular ki, onlar düşmənə qarşı sıx şəkildə döyüşürlər. 
Belə olan halda təcrübəli düşmən üzərində müvəffəqiyyət 
qazanmaq qeyri-mümkün idi. Buna baxmayaraq ispanlar 
şəxsi igidlikləri sayəsində düşməni sıxışdırmağa başladılar. 
Araukanlar ispanların təzyiqi qarşısında tab gətirmirdilər. 
Lakin bu o demək deyildi ki, araukanlar məğlubiyyət 
qarşısındadırlar. İş ondadır ki, Migelgil pis vəziyyətə 
düşmüşdülər. Araukanlar özlərinin ehtiyat qüvvələrindən 
istifadə edərək darvazanın qarşısında döyüşən ispanları əha-
təyə almışdılar. Ancaq hindular ispanları tam məğlubiyyətə 
uğrada bilmirdilər. Migelgil həddindən artıq möhkəm 
müqavimət göstərirdilər. Hazırda onlar dəqiq bilmirdilər 
                                                     
 
  
                                                                            
                                                    340
darvazanın qarşısındakı mövqeni saxlasınlar, yoxsa mühasirə 
halqasını yarıb kapitan Xuanın qüvvəsi ilə birləşsinlər.  
 
 
 
 
   VI fəsil. İspanların gözlənilməz hücumu və  
        hindu kəndində baş verən amansız və  
                         dəhşətli döyüş 
 
İspanlarla araukanlar arasında gedən döyüş sübh açılana 
kimi davam etdi, lakin heç bir qüvvə müsbət nəticə əldə edə 
bilməmişdi. Çünki onların hamısı qaranlıq mühitdə pərən-
pərən düşmüş vəziyyətdə döyüşürdülər. Belə bir şəraitdə 
üstünlük qazanmaq çətin idi. İspanlar döyüş meydanının sıx 
olduğundan bütün imkanlarından istifadə edə bilmirdilər. 
Bundan əlavə ağır yaralılar ah-nalə içində ayaq altında qalıb 
böyük maneəçilik yaradırdılar. Yenicə əsirlikdən azad 
olunanlar zəif olduqlarına görə yerə düşən silahlardan 
əməlli-başlı istifadə edə məhrum idilər.  
Kapitan Xuan araukanlarla elə döyüşürdü ki, sanki 
düşmən qorxuya düşüb, həmin an meydanı tərk edərək 
qaçacaq. O, hər bir şeyi yaddan çıxarıb tək başına hinduların 
arasına daxil olmuş və sarsıdıcı zərbələri ilə düşmənin 
                                                     
 
  
                                                                            
                                                    341
sıralarını lərzəyə gətirirdi. Lakin bu çıxış yolu sayılmırdı. 
Get-gedə araukanlar üstünlüyü ələ alıb, ispanları bu kənddə 
birdəfəlik məhv edə bilərlər. Kapitanın başı döyüşə elə 
qarışmışdı ki, o, bu haqda azca olsun belə, fikirləşmirdi. 
Hətta döyüş vaxtı o, sol çiynindən yaralanmışdı, lakin 
qəzəbdən və hirsdən bu ağrını hiss etmirdi. 
Xüsusi taktika tətbiq edən araukanlar geri çəkilmək 
istəmirdirlər. Çünki məlum idi ki, hüçum bir neçə dəqiqəlik 
dayandırılsa, isnanlar bu sakitlikdən çox səmərəli istifadə 
edəcəklər. Hindular döyüşən konkistadorları demək olar ki, 
hər tərəfdən mühasirəyə almışdırlar. Araukanlar döyüşə-
döyüşə kənddə yaşayan mülki əhalini döyüş meydanından 
uzaqlaşdıraraq, onların cənub istiqamətində naməlum bir 
yerə aparırdılar. İspanlar araukanların bu hərəkətindən 
dəhşətə gəlirdi. Belə çıxır ki, araukanlar ümumiyyətlə, 
ispanlardan qorxmurlar. Elə bil onların əsəbləri dəmirdən idi. 
Aborigenlər say üstünlüyündən səmərəli istifadə edirdilər. 
Bu döyüşdə ispanların uğur qazanmasına demək olar ki, heç 
bir şansları yox idi. 
Kapitan Xuan elə cəsarətlə döyüşürdü ki, sanki silahdaş-
ları onu maraqlandırmırdı. O, göstərişlər verməkdənsə özü 
hamıdan birinci döyüşə atılırdı. Prinsipcə bu pis hal deyildi 
o, belə igid hərəkəti ilə hər bir döyüşçünü cuşa gətirərək, 
onların döyüş ruhunu qaldırırdı. Lakin bu da çıxış yolu 
                                                     
 
  
                                                                            
                                                    342
deyildi. Hərçənd hindular hücum ərəfəsində çoxlu itki 
vermişdilər, buna baxmayaraq onlar öz hücumlarını davam 
etdirirdilər.  
Havanın işıqlanması ilə əlaqədar hindular bütün qüvvələ-
rini istehkama tərəf çəkməyə başladılar. Onlar növbəti 
əməliyyata başlamaq istəyirdilər. Belə olan halda ispanlar da 
kəndin o biri tərəfinə çəkildilər. Kəndin şərq hissəsi yük-
səkdə yerləşirdi. Elə uzaqdan görmək olardı ki, hinduların 
sayı gecəyə nisbətən xeyli çoxalmışdır. Onlar qısa müddət 
ərzində bir-birilərilə uzun məsafədə əlaqə yaradıb vəziyyətə 
nəzarət edə bilirdilər. Belə çıxırdı ki, araukanlara bütün ölkə 
boyu gözlənilməz zərbələr endirmək mümkün olmayacaq. 
Aborigenlər istehkamın divarlarına çəkilməklə yeni bir 
tədbir görmək istəyirdilər. Konkistadorlar da boş-boşuna 
oturmaq niyyətində deyildilər. Onlar əməli tədbir görmə-
sələr, hindular kəndlərindəki mövqelərindən istifadə etməklə, 
dəstəni elə bu kənddə məhv edəcəklər. Çünki ispanların 
əlindən geniş döyüş meydanı alınmışdır. Bu isə onların geniş 
və sərbəst halda döyüşmək imkanından məhrum etmişdir. 
Araukanlar da bu imkandan özləri üçün istifadə edirdi. 
Vəziyyətdən çıxmaq üçün operativ iş görmək lazım idi. 
Kapitan Xuan bu haqda Migelin, Vaskonun və Xuan 
Floresin fikrini bilmək istəyirdi. Onlar öz təkliflərini 
verməliydilər. Kapitan dərhal göstəriş verdi ki, yaralılar və 
                                                     
 
  
                                                                            
                                                    343
ölənlər barəsində ona məlumat versinlər. İlk söz bələdçiyə 
verildi. Xuan nəfəsini dərindən alaraq ehtirasla dedi: 
- Araukanlar tamamilə dəyişiliblər. Araukanların cəsarətli 
olduğunu bilirdim, lakin belə fərasəti mən onlardan 
gözləmirdim. Onlar gözlənilməz hücuma məruz qalsalar da, 
sonradan isə mühasirəyə düşən biz düşdük. İş ondadır ki, 
hal-hazırda hinduların sayı kənddə olanların sayından xeyli 
çoxdur. Görəsən bizim hücumu onlara kim xəbər vermişdi? 
Mən məsləhət görərdim ki, yaxınlıqdakı evlərdən bütün 
ərzaq ehtiyatlarını ələ keçirib dağlara tərəf çəkilək. Biz 
burada nə qədər çox qalsaq, bir o qədər özümüzə ziyandır. 
Çünki bütün Araukaniyadan araukanların köməyinə canlı 
qüvvə axışacaq. Ondan sonra biz bir neçə halqalı mühasirəyə 
düşəcəyik. Elə etməliyik ki, bu döyüş bizim üçün faciəli 
sonluqla bitməsin. Unutmayın ki, ayın 22-nə kimi Arau-
kaniyada, yalnız özümüz fəaliyyət göstərəcəyik. Sadəcə 
olaraq ayın 22-nə kimi düşmənin təzyiqlərinə tab gətirmək 
lazımdır. Ondan sonra isə polkovnik Alonsonun iştirakı ilə 
öz hücumlarımızı davam etdirərik. Azad olunan əsirləri 
ekspedisiyanın komandanlığına sağ və salamat çatdırmaq 
üçün biz hökmən dağlara çəkilməliyik. 
- Mən qətiyyən dağlara çəkilməyin əleyhinəyəm. - deyə 
Vasko vəcdə gələrək ayağa qalxdı və həmsöhbəti ilə qəti 
olaraq razılaşmadığını bildirdi. - Artıq Araukaniyada gedən 
                                                     
 
  
                                                                            
                                                    344
müharibənin ikinci mərhələsi başlayıb. Biz yalnız hücum 
haqqında fikirləşməliyik. Mən böyük arxayınlıqla deyə 
bilərəm ki, artıq araukanlar şok vəziyyətinə düşüblər. İndi 
onlar kəndi necə tərk edəcəkləri barəsində düşünürlər. Dinci-
mizi alandan sonra biz hücumumuzu davam etdirməliyik. Bu 
üstünlüyü əldən verməməliyik.  
Mənim təklifim ondan ibarətdir ki, hinduların kənddə 
dolaşan bütün qüvvələrini darmadağın edib, ondan sonra 
istehkamı mühasirəyə alaq. Mənə elə gəlir, araukanların əsas 
qüvvəsi elə bu kənddə cəmləşib. Onları darmadağın etməklə, 
bu müharibədəki tam üstünlüyü əlimizə almış olaçağıq. Bir 
sözlə, qələbənin açarı bizim əlimizə kecə bilər. 
Vaskonu başa düşmək olardı o, hansı prizmadan çıxış 
edir. Hal-hazırda onun iki oğlu düşmənin əlində girov idi və 
çox güman ki, onları həlak olanların siyahısına daxil etmək 
olardı. Çünki hindular onun özünə xəbərdarlıq etmişdilər ki, 
Araukaniyada bir nəfər olsun belə, silahlı ispan əsgəri 
görünsə, onda leytenantın hər iki oğlu dərhal edam ediləcək. 
Lakin ona da ümid edirdi ki, araukanların başı döyüşə qatış-
dığı bir zaman onlar əsirləri edam etməyə imkan tapmaya-
caqlar. Belə hallarda optimist olmaq lazım idi. Burada iki 
nəfərin taleyi həll olunmurdu. Kiçicik bir səhvə görə bu dəstə 
düşmən tərəfindən darmadağın edilə bilərdi. Burada ayıq 
başla, hər bir xırda detallar nəzərə alınmaqla qərar 
                                                     
 
  
                                                                            
                                                    345
çıxarılmalı idi. Müharibədəki qələbənin taleyi elə məhz bu 
dəstənin əlində idi. 
Migel qılıncını təmizləyə-təmizləyə təmkinlə öz fikrini 
söyləməyə başladı: 
- Mən şəxsən bu kənddə döyüşün davam etdirilməsinin 
tərəfdarıyam. Çünki hindular bu döyüşdə bizim sarsıdıcı və 
dağıdıcı zərbələrimizi öz üzərlərində hiss edərək, geri çəkil-
məyə məcbur olmuşdular. Halbuki onların qüvvəsi bizimkin-
dən qat-qat çoxdur. Mən yüz faiz əminəm ki, hindular 
növbəti əməliyyatı keçirmək üçün nəsə bir plan tərtib edirlər. 
Biz onların bu planını alt-üst etməliyik. Dağlara çəkilməklə, 
aborigenlər elə biləcəklər ki, biz qorxaqlıq göstərib döyüş 
meydanını tərk edirik. 
Bu vaxt Sebastyan kapitana yaxınlaşıb xəbər verdi ki, 
kənddə gedən döyüş zamanı onlardan 13 nəfər öldürülmüş, 
16 nəfər isə yaralanmışdı. Yaralıların 7-sinin vəziyyəti daha 
ağır idi. Xəsarət alanların hamısı əsgər və matroslar idi. 
56 nəfər əsirdən, 54-ü azad edilmişdi. Onların hamısı 
xeyli zəifləmişdi. Hazırda  kəşfiyyatçılar pis vəziyyətə düş-
müşdülər. Araukanlara ciddi müqavimət göstərmək üçün 
azad edilən əsirlərdən istifadə etmək lazım idi. Lakin ilk 
növbədə onlar yemək ilə təchiz olunmalıydılar. Kapitan 
Xuanın göstərişi ilə yaxınlıqdakı evlərdən bütün ərzaqlar 
                                                     
 
  
                                                                            
                                                    346
çıxardılıb əsirlərə verilməli idi. Taxıl ehtiyatını təmin 
edilməliydi.  
Konkistadorlar yaxınlıqdakı evləri yoxlamaqa başlayanda, 
istehkamın yaxınlığında olan hindular bu hərəkətə görə heç 
bir reaksiya vermədilər. Bu ondan xəbər verir ki, aborigenlər 
nə isə ciddi tədbirə hazırlaşırlar. Elə ispanlar da bu çətin 
vəziyyətdən çıxmaq üçün münasib bir variant hazırlayırdılar. 
- Elə bilməyin ki, mən döyüşməyin tərəfdarı deyiləm, 
lakin hər bir şeyi ayıq başla həll etmək lazımdır. - deyə sol 
çiynindən yüngül yaralanan Xuan Flores yarasını ağ parça ilə 
bağlaya-bağlaya təşəxxüslə dilləndi. - Ciddi sayılan rəqibin 
qüvvəsi bizimkindən qat-qat çoxdur. Bununla hesablaşmaq 
lazımdır. 
- İndi demək istəyirsiniz ki, biz qarşımızda topalaşan 
həmin qüvvə ilə toqquşmadan çəkinməliyik? - deyə Vasko 
üz-gözünü turşudaraq müəmmalı tərzdə dilləndi. - Bu ki, 
gülməlidir? 
- Sinyor Vasko, qarşıda topalaşan qüvvənin sayı 600-700 
nəfərə çatır. - deyə Xuan Flores dərindən ağır nəfəs ala-ala 
yorğun halda dilləndi. - Get-gedə onların sayı artacaq. Biz 
göz-görəsi özümüzü uçurumun dibinə atmaq istəyirik. İlk 
növbədə unutmaq lazım deyil ki, bizim Araukaniyaya ilkin 
missiyamız nədən ibarətdir? Biz bura öz silahdaşlarımızı 
əsirlikdən azad etməyə gəlmişik. Onları sağ-salamat Anqud 
                                                     
 
  
                                                                            
                                                    347
körfəzinin şimal sahilinə çatdırmalıyıq. İlkin toqquşma 
zamanı artıq biz əsirlərdən on üçünü əbədi itirmişik və daha 
yeddi nəfər ağır yaralanıb. Onlar yarıaç və zəifləmiş 
haldadılar. İndiki qüvvə ilə düşdüyümüz vəziyyətdən çıxmaq 
üçün biz hökmən dağlara çəkilib, orada mövqe tutmalıyıq. 
- Mən hər birinizə diqqətlə qulaq asaraq belə bir qənaətə 
gəldim ki, əsirlər belə bir acınacaqlı vəziyyətdə ola-ola biz 
araukanların üzərinə hücuma keçə bilmərik. - deyə kapitan 
başını dik tutaraq qürurla dilləndi. - Dağlara çəkilməklə heç 
kim bizi qorxaqlıqda ittiham edə bilməz. Biz indi ağır 
yaralılarımızı və zəif hala düşmüş silahdaşlarımızı fikirləş-
məliyik. Azadlığa çıxan hər bir adam yeməklə doyuzdurul-
malı və ondan sonra onların hamısı silanlandırılaraq döyüş 
vəziyyətinə gətirilməlidir. Bütün bu tədbirlər görüləndən 
sonra biz dağlara çəkilməliyik. Elə bilməyin ki, biz birdəfəlik 
araukanlardan yaxa qurtarırıq. Biz hələ onlarla döyüş 
meydanlarında çox üzləşəcəyik. Onların hamısı axırıncı 
nəfərinə kimi məhv olana qədər bu müharibə davam edəcək. 
Mənim qılıncım hələ onlarla araukanın həyatına son 
qoyacaq. İndi isə əsirlərlə məşğul olmaq lazımdır. 
- Yaxşı, mən sizin təklifinizlə razıyam. - deyə Vasko 
təqdiredici tərzdə dilləndi. - Ancaq mənə izah edin görüm, 
nəyə görə biz indi yox, yalnız silahdaşlarımızı döyüş 
                                                     
 
  
                                                                            
                                                    348
vəziyyətinə gətirəndən sonra buranı tərk etməliyik? Olmaz 
ki, elə indi buradan uzaqlaşaq? 
- Yox, bu mümkün deyil. - deyə kapitan tərəddüd etmədən 
cavab verdi və o, sarığının üstündən yarasını ovuşduraraq 
aludəliklə sözünə davam etdi. - Ola bilsin ki, buradan 
uzaqlaşan kimi araukanlar bizi təqib etməyə başlasın. Onda 
bizim itkimiz daha çox ola bilər. Əvvəlcədən biz onları 
döyüş vəziyyətinə gətirməliyik. 
- Birdən araukanlar indi hücuma keçdilər, onda necə 
olacaq? - deyə Migel bütün fikrini kapitana tərəf yönəldərək 
maraqla soruşdu. - Axı, bizim azadlığa çıxan silahdaşlarımız 
hələ də özlərinə gələ bilməyiblər. Onların təhlükəsizliyini 
təmin etmək üçün başqa tədbirə əl atmaq lazımdır. 
- Unutmaq lazım deyil ki, biz yüksəklikdə yerləşirik. - 
deyə kapitan əminamanlıqla dilləndi. - Yüksəklikdə arau-
kanlar bizə heç bir şey edə bilməyəcəklər. Bizim buranı 
tutmağımıza bəlkə də araukanlar heyifslənirlər. 
Artıq bu gün əsirlər ötəri olsa da, öz xilaskarları ilə 
görüşüb onlara öz təşəkkürlərini bildirmişdilər. Peşəkar 
döyüşçülər hindulardan alınan nizə ilə silahlanmışdılar. 
Zabitlərə, hətta odlu silah da verilmişdi. Həm Odovaldo 
qardaşları, həm də qraf titulu daşıyan Morelos qardaşları 
kapitan Xuanın onlara qarşı olan soyuq münasibətindən 
narazı idilər. Sözsüz ki, kapitan onları, buraxdıqları kobud 
                                                     
 
  
                                                                            
                                                    349
səhvlərə görə heç cürə bağışlaya bilmirdi. Onların özbaşına-
lığı ucbatından kapitanın ekspedisiyası tam olmasa da, lakin 
məğlubiyyətə uğramış və ispan əsgərinin şərəf və ləyaqəti 
düşmən tərəfindən alçaldılmışdı. Onlar elə zənn etdilər ki, 
kapitanın başı döyüşə qarşdığından və döyüşdən sonra 
dəstənin problemlərini həll etdiyindən o, öz silahdaşlarını 
yaxşı qarşılaya bilməmişdi. Belə olan halda onlar özləri 
kapitana yaxınlaşmağı qərara aldılar. Yemək yeyəndən sonra 
biçarələr, kapitanın Migelgil ilə söhbət etdiyini görüb ona 
yaxınlaşdılar. Kapitan onlara heç bir əhəmiyyət vermədən öz 
söhbətini davam etdirirdi. Çünki o, çox yaxşı bilirdi ki, azad 
olduqlarına görə onlar hamıya öz təşəkkürlərini bildirdiyi 
zaman, Migel ilə heç salamlaşmadılar da. Leytenant Andre 
döyüş başa çatandan sonra elə hey onların yanında idi və 
özündə olan məlumatları dostları ilə bölüşdürürdü. Hətta iş o 
yerə çatmışdı ki, Andre kapitan tərəfindən verilən tapşırıqları 
da icra etmirdi. Kapitan da bir zabit kimi hələlik onun xətrinə 
dəymirdi. 
Migel də çox yaxşı başa düşürdü ki, köhnə rəqiblərini 
əsirlikdən azad etdiyinə baxmayaraq, onların hələ də cavan 
idalqodan zəhləsi gedir. Onlar hər vəchlə çalışacaqlar ki, 
Migeli elə kapitanın yanında təhqir etsinlər. Məhz buna görə 
də o, kapitandan ayrılıb, çoxdan arzuladığı görüşə can atdı. 
                                                     
 
  
                                                                            
                                                    350
Migel səbirsizliklə, „Destino“nun kapitanı Manuel Markos 
ilə görüşüb onunla ürəkdolusu danışmaq istəyirdi. 
Lakin kapitan Xuan onun qolundan tutaraq yanında 
qalmağı xahiş etdi. 
- Xuan əmi, sizin çiyniniz necədir? - deyə ilkin sözü 
açmaq üçün Kamaço irəli yeridi. -Silahdaşlarım məndən 
xahiş etdi ki, əsirlikdən azad olduqlarına görə məhz sizə öz 
minnətdarlıqlarını bildirim. Mən sizin cəsarətinizə və 
qüvvənizə inanırdım. 
- Xuan əmi siz olmasaydınız, biz hələ də əsirdikdə 
qalacaydıq. - deyə Karlos da dişlərini ağarda-ağarda yaltaq-
casına dilləndi. - İndi arukanların meyiddərini yerə sərmək 
mənə borc olsun. 
- Məndən başqa sizin azadlığınıza görə bura 15 nəfər 
konkistador gəlib. - deyə kapitan qardaşı oğlanlarını soyuq 
nəzərlə süzərək hiddətlə dilləndi. - Mən tək olsaydım, sözsüz 
ki, sizin heç biriniz azadlığa buraxıla bilməzdiniz. Deməli, 
təşəkkürü, bu əməliyyatda iştirak edən hər bir döyüşçüyə 
bildirməlisiniz. Onlar sizin yolunuzda öz həyatlarını təhlükə 
altına qoymuşdular. 
- Cənab kapitan, iş orasındadır ki, siz burada olmasaydınız 
onlar bu əməliyyatın öhdəsindən gələ bilməzdilər. - deyə 
qraf Xuan giley-güzarla dilləndi və Migelə kinli bir nəzər 
                                                     
 
  
                                                                            
                                                    351
salaraq həmin tərzdə sözünə davam etdi. - Siz burada 
olduğunuza görə bəzi adamlar ürəklənib döyüşə atılıblar. 
Bu söz Migelin üzərinə ünvanlansa da, ondan çox 
kapitana təsir etdi. Artıq o, dəqiqliklə başa düşdü ki, həmin 
adamlar Migelə qarşı düşmənçilik mövqedə dururlar. Bu 
ədalətsizliyə heç kim dözə bilməzdi. Onlar öz xilaskarına 
qarşı naşükürlük edirdilər. 
- Cənab qraf, bu əməliyyatda iştirak edənlərin yeddisi 
İspaniyanın cəngavərləridir, qalanları isə peşəkar döyüşçü-
lərdir. - deyə kapitan hiddətə gələrək düz Migelin yanında 
dayanıb ikrah hissi ilə dilləndi. - İkincisi, mən olan yerdə heç 
kimə ixtiyar vermərəm ki, araukanlara qarşı qanlı mübari-
zədə iştirak edən hər hansısa bir döyüşçümü təhqir etsin. 
Mən hər bir əsgərimlə fəxr edirəm. - Sonra isə əli ilə Migelin 
çiyninə vura-vura qürurla sözünə davam etdi. - Əgər mənim 
bütün döyüşçülərim Migel kimi döyüşsə, onda araukanları 
qısa müddətə məhv edə bilərik. Kaş hamı onun kimi 
döyüşəydi. O, əsil ispan cəngavəridir. 
Kapitan Xuan bu sözlərlə həmin məsələyə birdəfəlik 
yekun vurmaq istədi. Bu tərif həmin adamları cin atına 
mindirərək, onları biabırcasına susdurdu. Onlar, hətta 
utandıqlarından bilmədilər nə etsinlər. Çıxış yolunu Migel 
özü axtarıb tapdı. O, təvazökar adam olduğuna görə özü 
silahdaşları yanında utandı və buranı tərk etmək üçün 
                                                     
 
  
                                                                            
                                                    352
kapitandan icazə istədi. Kapitan da təqdiredici tərzdə başını 
tərpədərək ona bu imkanı verdi. 
Migel elə onlardan təzəcə ayrılmışdı ki, kapitan Markos 
onun qarşısına çıxdı. Onlar hamının gözü qarşısında ən əziz 
qohum kimi qucaqlaşıb görüşdülər. Migel onun qarşısında 
şax dayanıb, kapitanı maraqlandıran məsələni ona çatdırmaq 
üçün qürurla dedi: 
- Cənab kapitan, ekspedisiyanın tərkibində olan karavella 
tipli „Destino“ gəmisi tam hazırlıqlı vəziyyətdədir! Gəmi 
sentyabrın 22-də şturman Ameriqo Salvatyeronun başçılığı 
altında Anqud körfəzinin şimal sahilinə yan alacaq. Gəminin 
vitse-kapitanı kimi sizin qulluğunuzda hazıram. 
Kapitan sevincək halda bir daha Migeli qucaqlayıb 
təbəssüm ilə dedi: 
- Migel, hər bir şey qalsın kənara, mən elə bildim ki, 
araukanlar sizin hamınızın axırına çıxıblar. Səni sağ-salamat 
gördüyümə görə çox şadam. Elə uşaqların əksəriyyətini 
burada gördüyümə görə çox sevinirəm. Yaxşıdır ki, bu 
amansız və dəhşətli qırğından əksəriyyətiniz sağ-salamat 
çıxmısınız. İndi rahat nəfəs almaq olar. 
- Cənab kapitan, elə bilməyin ki, bizi məhv etmək asan 
işdir. - deyə Migel başını təqdiredici tərzdə tərpədərək 
arxayınlıqla dilləndi. - Biz hələ ölən silahdaşlarımızın qisası-
                                                     
 
  
                                                                            
                                                    353
nı o, mənfur araukanlardan alacağıq. Elə bilməyin ki, onların 
qanı yerdə qalacaq. 
İspanların bir-biri ilə görüşü elə şirin keçirdi ki, artıq 
araukanların qarşıda olması yaddan çıxmışdır. İndi əsas fikir 
yaralılara yönəlmişdir. Xüsusən də ağır yaralılar diqqət 
mərkəzində idi. Hal-hazırda bura yığılmış meyidlər ispanlara 
böyük maneəçilik törədirdi. Onlarla birlikdə dağlara çəkil-
mək həddindən artıq çətin olacaqdı. On üç meyidi daşımaq 
üçün ən azı iyirmi altı nəfər adam gərək idi. Bəs, ağır 
yaralıları daşımaq? Gün kimi aydındır ki, meyidləri aparmaq 
mümkün olmayacaq. Onları hökmən burada basdırmaq lazım 
gələcək. Lakin aborigenlər öz kəndlərində ispan qəbristan-
lığının peyda olmasına imkan verməyəcəklər. Kim də bunu 
bilməsə, araukanlara yaxşı bələd olan köhnə konkistadorlar 
bunu çox yaxşı anlayırdılar. 
Dəstənin bələdçisi kapitan Xuana izah etdi ki, hava 
qaralana yaxın onlar buranı tərk etməlidilər. O vaxta kimi 
hindular hücuma keçməyə cəhd etməyəcəklər. Lakin hər bir 
gözlənilməz hadisəyə hazır olmaq lazımdır. Kapitan Xuan 
isə buna heç bir əhəmiyyət vermədi. Onun dediyinə görə 
konkistadorlar bu yüksəklikdə dairəvi müdafiə xətti saxla-
salar, araukanlar heç bir yerdə üstünlük qazana bilməzlər. 
Qazansalar da, çoxlu canlı itki verməli olacaqlar. Onsuz da 
birinci döyüşdə hinduların yüzə yaxın ölən və yaralananları 
                                                     
 
  
                                                                            
                                                    354
oldu. Bu araukanlar üçün sarsıdıcı zərbə sayılırdı. Bundan 
sonra onlar kor-koranə hücum etməyə risk etməyəcəklər. 
Ancaq onların sırasında böyük canlanma hiss olunurdu. 
Hindular bir-birilərindən ayrılaraq bir neçə topa dəstələr 
təşkil etməyə başladılar. Onların yanında dörd nəfər atlı da 
vardı. Çox güman ki, araukanlar hücuma hazırlaşırdılar. 
Konkistadorlar diqqətlə onların hərəkətini izləməyə başla-
dılar. 
 
 
 
 
 
    VII fəsil. Koro ispanlara hədə-qorxu gəlir 
  
Növbəti döyüşdə kapitan Xuan azad edilmiş əsirlərdən 
istifadə etməli idi. O, özü ilə gətirdiyi 15 nəfərlik dəstəni 12 
peşəkar döyüşçü ilə genişləndirdi. 27 nəfər, 51 nəfər təşkil 
edən dəstənin hücumçu döyüşçüləri sayılırdı. Kapitan qraf 
Filipp 12 peşəkar döyüşçünün onun qardaşı isə azad edilən 
başqa əsgər və matrosların komandiri təyin edildi. Migel, 
leytenant Vasko və qalan yeddi cəngavər dəstənin əsas 
qüvvəsini təşkil edirdi. Onlar döyüşün ən qızğın vaxtı 
kapitanın əmri ilə əks hücuma keçməli və qısa müddət 
                                                     
 
  
                                                                            
                                                    355
ərzində düşmənə ağlasığmaz dərəcədə sarsıdıcı zərbə endir-
məli idilər. Döyüşdə də əsl dönüşü məhz bu qrup yaratmalı 
idi. Qrupun komandiri gözlənilmədən leytenant Andre təyin 
edildi. Amma onların heç birisində odlu silah qalmamışdı. 
Kapitanın fikrincə, yeni yaradılan dəstə hinduların bütün 
hücumlarına layiqincə cavab verə biləcək. 
Araukanlar isə bu zaman dörd dəstəyə bölünərək ispanlara 
tərəf hərəkət etməyə başladılar. Onlar kəndin bu hissəsini 
mühasirəyə alacaqlar. Hinduların konkistadorların üzərinə 
hücuma keçəcəkləri reallaşırdı. Yarım saat keçməmiş müha-
sirə halqası qapandı. İspanların hamısı bir nəfərə kimi, hətta 
yüngül yaralananlar da döyüş vəziyyətinə gətirildi. Lakin 
gözlənilmədən hinduların hərəkəti dayandı. Onlar konkista-
dorlardan otuz-qırx metr aralı idi. Araukanların ön çərgə-
sində ox atanlar və on nəfərə yaxın odlu silahla silahlanmış 
əsgərlər dayanmışdı. Arxadakılar nizə və balta ilə silahlan-
mışdılar. Cənub xəttində bir atlı göründü. O, ispanların 
mövqeyini yoxlamaq üçün ətrafda dövrə vurmaqa başladı. 
Migel həmin atlını çətinlik çəkmədən tanıdı. O, hinduların 
rəhbərlərindən biri Koro idi.  
Migel keçən il məhz həmin atlı ilə danışıqlar aparmışdı. 
O, dərhal kapitan Xuana bu haqda məlumaq verdi. Elə 
əsasən də düşmənin hücumuna Koro başçılıq edirdi. Migel 
yüksəkliyin istehkama tərəf olan istiqamətdə lap ön tərəfdə 
                                                     
 
  
                                                                            
                                                    356
dayanmışdı. Hinduların isə sayı artıq min nəfərə çatırdı. Bu 
həddindən artıq böyük qüvvə sayılırdı. 
Koro atını sürə-sürə ispanları diqqətlə nəzərdən keçirirdi. 
Birdən Migel onun gözünə sataşdı. O, da cavan idolqonu 
yaddan çıxarmamışdı. Ona görə ki, Koro onu görən kimi 
atını düz hinduların ön sırasına sürərək ikrah hissi ilə Migelə 
dedi: 
- Görürəm ki, bu dəfə sən yenə də bizim torpağa ayaq 
basmısan? Sənin bu hərəkətin mənim heç xoşuma gəlmir. 
- Öz silahdaşlarımı və həmvətənlərimi əsirlikdən azad 
etmək üçün mənim Araukaniyaya qayıtmağım labüd idi. - 
deyə  Migel tərəddüd etmədən soyuqqanlıqla dilləndi. 
Koronun ispan dilində demək olar ki, sərbəst halda söhbət 
etməsi bütün konkistadorların təəccübünə səbəb oldu. Elə 
Migel də onun bu tərzdə danışmasına fəhmsizliklə yanaşdı. 
Altı-yeddi ay ərzində o, ispan dilində danışmaq bacarığını 
daha da təkmilləşdirmişdi. Əlbəttə, bu işdə əsirlər böyük rol 
oynamışdı. Koronun hərəkətlərindən o dəqiqə müəyyən 
etmək olardı ki o, çox mərd və qorxmaz döyüşçüdür. Koro 
moluy qəbiləsindən olduğunu qabarıq şəkildə büruzə verirdi. 
Moluylar isə bu qorxmaz, döyüşkən, mərd keyfiyyətləri ilə 
seçilirdi.  
Migelə qarşı olan münasibəti və ona tərəf yönəltdiyi 
nəzərlərdən başa düşmək olar ki, o, düşmənlərinə qarşı çox 
                                                     
 
  
                                                                            
                                                    357
sərt və amansızdır. Lakin Migel söz altında qalmaq istəmirdi 
və heç kimə imkan vermədən özü onunla dialoqu sona 
çatdırmaq istəyirdi. Koro üzünü ona tərəf tutub hiddətlə dedi: 
- Heç bir konkistadorun haqqı yoxdur ki, bizim torpağa əli 
silahla ayaq bassın. Sən onu bilirsən ki, ikinci dəfə bizim 
əlimizdən yaxa qurtara bilməyəcəksən. 
- Mən əlahəzrət II Filippin əsgəriyəm və heç vaxt yol verə 
bilmərəm ki, silahdaşlarım düşmən əlində əsir qalsın. - deyə 
Migel başını dik tutaraq qürurla dilləndi. 
- Açığını desəm, sənin qayıdışın mənim lap ürəyimdən 
oldu. - Koro üzünü həmsöhbətindən çəkməyərək hiddətlə 
dilləndi. - Sən öz gəminizdə bizim döyüşçülərin əksəriyyətini 
qətlə yetirdin, heç kim də bunu yaddan çıxarmayıb. Şəxsən 
mən özüm səni cəhənnəmə vasil edəcəm. Ümumiyyətlə, 
sizin heç biriniz bu torpaqdan sağ-salamat çıxmayacaqsınız. 
Hamınız burada qurd-quşa yem olacaqsınız. 
- Görünür, araukanlar ispan əsgərinin qeyrətinə yaxşı 
bələd deyil. - deyə Migel soyuqqanlıqla dillənərək, özünün 
tərs nəzərlərini Koronun üzərinə yönəltdi. – Siz hamınız 
bizim kralımızın qarşısında böyük cinayətlər törətmiş və 
hamınız sərt üsullarla məsuliyyətə cəlb ediləcəksiniz. Siz 
Araukaniyada baş verən müharibələrdə yalnız təsadüf 
nəticəsində qələbə əldə etmisiniz. Siz bizim səhvlərdən çox 
bacarıqla istifadə etmisiniz. Əmin ola bilərsən, bir daha 
                                                     
 
  
                                                                            
                                                    358
həmin səhvlər təkrarlanmayacaq. Sən təsəvvürünə gətirə 
bilməzsən, siz nə dərəcədə böyük cinayətlər törətmisiniz. 
Araukaniyada yaşayan hər bir hindu kimliyindən asılı 
olmayaraq, ispan qanunlarını bu torpaqda tapdaladığına görə 
məsuliyyətə cəlb olunacaq. 
Bu sözlərdən sonra Koro şıltaqcasına bərkdən gülməyə 
başladı. Həm hindular, həm də ispanlar təəccüb içində bir-
birilərinə qəribə nəzər saldılar. Onlar başa düşə bilmirdilər 
ki, ciddi söhbət əsnasında gülüşə səbəb nə olmuşdu? Bu bir 
növ ispanlar üçün təhqir sayılırdı. Lakin birdən-birə onun 
üzü döndü. Koro sifətini turşudaraq qəzəblə dedi: 
- Mənim sənə daha heç bir sözüm yoxdur. Bizim torpağa 
işğalçı kimi ayaq basan siz, günahkar çıxan biz. Siz hələ başa 
düşmürsünüz ki, torpağımıza ayaq basmaqla özünüzün ölüm 
hökmünə fərman vermisiniz? Sizin bu torpaqdan sağ-salamat 
çıxmaq şansınız yoxdur. 
Koronun sözündə həqiqət vardı. Konkistadorlar bu 
yüksəklikdə mövqe tuqmaqla faktiki olaraq özlərini tələyə 
salmışdılar və bu tələdən sağ-salamat çıxmaq üçün onların 
heç bir şansı yox idi. Çünki ətrafa toplaşmış araukanların 
sayı mövqe tutmuş ispanlardan təxminən iyirmi dəfə çox idi. 
Konkistadorlar nə qədər səy göstərsələr də həmin mühasirəni 
yarıb dağlara çəkilə bilməyəcəklər. Lakin araukanlar da 
bilirdilər ki, yüksəklikdə mövqe tutmuş ispanları asanlıqla 
                                                     
 
  
                                                                            
                                                    359
məğlubiyyətə uğratmaq asan olmayacaq. İspan əsgəri öz 
yenilməzliyi, qəhrəmanlığı, şücaəti, qorxmazlığı və döyüş-
kənliyi ilə bir çox Avropa əsgərlərindən fərqlənir və onlar 
üzərində qələbə qazanmaq çox mürəkkəb iş sayılırdı. Buna 
baxmayaraq, hindular strateji üstünlük əldə etmişdilər. 
Koronun özündən çox razı halda danışması kapitan Xuanı 
həddindən artıq hiddətləndirdi və o, söhbətə qarışmağa 
məcbur oldu. Xuan bir addım irəli yeriyib qürurla dedi: 
- Mən bu dəstənin komandiri kapitan Xuan Odovaldoyam 
və bu torpaqda əlahəzrət II Filippin rəsmi nümayəndəsi 
sayılıram. Bütün bu ərazi Odlu Torpağa qədər İspaniya taxt-
tacının xüsusi mülki sayılır. Həmin ərazidə yaşayan bütün 
hindu tayfaları İspaniyanın tabeliyinə keçib və onlar 
əlahəzrət II Filipp Haubsburqun verdiyi qanunları yerinə 
yetirməlidirlər. Bu qanunlara riayət etməyən hər bir kəs sərt 
üsullarla cəzalandırılacaq. Bütün bunlar isə xüsusən sizə 
aiddir. Bir rəsmi nümayəndə kimi bu torpaqda yaşayan bütün 
hindulardan tələb edirəm ki, silahlarını yerə qoyub kral 
qanunlarına tabe olsunlar. Əks təqdirdə döyüş yolu ilə heç 
kimə rəhm edilmədən hamı qılıncdan keçiriləcək. 
Kapitanın pafosla səslənən çıxışı nə Koronun, nə də başqa 
araukanlara cüzi də olsun, təsir hissi bağışlaya bilməzdi. 
Əksinə bu çıxış ispanların özünə pis təsir göstərmişdi. Çünki 
onlar bir növ hinduların əlində girov idi və o, bu ağır 
                                                     
 
  
                                                                            
                                                    360
vəziyyətdən çıxış yolu tapmaq üçün araukanlara yalan vədlər 
verməklə, onları aldatmalı idi. Lakin bu onun xarakterinə 
uyğun gəmirdi. Kapitan ömrü boyu heç kimdən çəkinmədən 
sözü üzə şax deyirdi. Koro təbəssüm hissi ilə silahdaşlarına 
nəzər salaraq kapitana giley-güzarla dedi: 
- Deməli, biz sənin tələbini yerinə yetirməsək, onda 
hamımızı qılıncdan keçirəcəksən? 
- Əlbəttə! - deyə kapitan tərəddüd etmədən iradə ilə 
dilləndi və cavabına aydınlıq gətirmək üçün aludəliklə sözü-
nə davam etdi. - Bu mənim yox, İspaniyanın kralı II Filippin 
tələbidir. Hamının da borcu kralın verdiyi qanunlara sözsüz 
halda itaət etməkdir. 
- Öz kralınıza, özünüz tabe olun. - deyə Koro yenə də 
üzünə ciddi ifadə verərək qürurla dilləndi. - Biz bu torpaqda 
anadan olmuşuq, özümüzdən başqa heç kimə tabe deyilik. 
Ümumiyyətlə, yadda saxlayın, biz sizin kralınızı tanımırıq və 
bundan sonra da tanımayacayıq. Əl çəkin bizdən, hamımız 
azad yaşamaq istəyirik. 
- Kəs səsini! - deyə kapitan Xuan əsəblərini saxlaya 
bilməyib qəzəblə qışqırdı. - Bu sözlərə görə sən ağır işgəncə-
lərlə öldürüləcəksən. Buna görə nəinki sən, hətta bütün 
hindular cavab verəcək. 
- Sənin bir ayağın gordadır, hələ bir mənə hədə-qorxu 
gəlirsən. - deyə Koro narazı halda dilləndi. - Səndən fərqli 
                                                     
 
  
                                                                            
                                                    361
olaraq mən sizin hamınızın həyatını qoruyub saxlamaq 
istəyirəm. Sən öz əsgərlərinə deməlisən ki, silahlarını təhvil 
verib, hamı bir nəfər kimi təslim olsun. Söz verirəm ki, heç 
birinizin burnu da qanamayacaq. 
- Mən bura ona görə gəlməmişəm ki, öz qılıncımı 
hindulara təhvil verib onlara əsir düşüm. - deyə kapitan 
qılıncının efesindən möhkəm tuqaraq hüznlə dilləndi. - Mən 
bura öz silahdaşlarımı azad edərək, kral fərmanını yerinə 
yetirməyə gəlmişəm. Hamı yadda saxlamalıdır ki, mən kral 
fərmanını yerinə yetirməyincə buranı tərk etməyəcəyəm. 
Qan axıdılmasın deyə, bir daha hamınızın təslim olmasını 
tələb edirəm. Sizin hamınızın əfv edilməsini şəxsən Perunun 
vitse-kralından tələb edəcəm. Yaşamaq istəyirsinizsə, heç 
kim müqavimət göstərməsin. Yoxsa, bu müqavimətin 
sonluğu çox pis qurtaracaq. 
- Onda belə çıxır ki, biz təslim olandan sonra bizlərdən 
edam edilən də olacaq? - deyə Koro həmsöhbətini dolamaq 
üçün giley-güzarla dilləndi. - Bəlkə, edam olunanların 
arasına mən də düşdüm? Onda necə olacaq? Elədirsə, təslim 
olmaq nəyə gərəkdir? 
- Tam əmin-amanlıqla bildirirəm ki, mülki əhali tam 
şəkildə əfv ediləcək. - deyə kapitan bir az daxilində götür-
qoy edəndən sonra ciddi halda dilləndi. - Qalanlarını isə 
məhkəmənin ixtiyarına verəcəyik. Günahsızlar əfv ediləcək, 
                                                     
 
  
                                                                            
                                                    362
günahkarlar isə edam. Bəlkə də edamın sürgün ilə dəyişdiril-
məsi üçün lazım olan ünvanlara müraciət edərəm. Ancaq onu 
bilin ki, müqavimət göstərsəniz heç biriniz əfv edilməyəcək-
siniz. 
Bu sözlərdən sonra Koro yenə də şıltaqcasına gülməyə 
başladı. Lakin bu dəfə yeddi-səkkiz nəfər başqa hindu də 
gülməyə başladı. Görünür, onlar da Koro kimi ispan dilini 
bilirdilər. Kapitan Xuanın düşmən rəhbəri ilə apardığı 
danışıq bir çox zabitlərin ürəyindən deyildi. Onların 
bənizlərində narazılıq hisslərini bildirən cizgilər əmələ gəldi. 
Kapitan qraf Filipp hinduların gülüşünü görüb arxadan 
kapitana yaxınlaşdı və narazı halda, amma yavaş səslə dedi: 
- Cənab kapitan, üzr istəyirəm bu ifadəmə görə, ancaq 
danışığı belə üslubda aparmırlar. Deyəsən, sizin danışıq 
aparmaqda heç bir təcrübəniz yoxdur. 
- Məgər, sizin səmərəli təklifiniz var? - deyə kapitan ona 
sualedici nəzər salaraq, müəmmalı tərzdə dilləndi. 
- Belə bir vəziyyətdə biz həqiqəti düşməndən gizlətmə-
liyik. - deyə qraf Filipp qeyri-müəyyən tərzdə dilləndi. - Biz 
onları yalan vədlərlə aldadıb ondan sonra öz istədiyimizə nail 
olmalıyıq. Əks təqdirdə onlar heç vaxt silahlarını yerə 
qoymayacaqlar. Bu isə bizi həddindən artıq pis vəziyyətə 
qoyacaq. 
                                                     
 
  
                                                                            
                                                    363
- Üstünlüyü ələ almaq üçün və sıravi hinduları çaş-baş 
salmaq üçün onların başçısını məhv etmək lazımdır. - deyə  
Filippin qardaşı qraf Xuan tələsik halda əlavə etdi. 
- Xuan əmi, hinduların başçısı bizə çox yaxındır. - deyə 
gözlənilmədən Karlos onların söhbətinə müdaxilə etdi. - Onu 
aldadaraq daha da yaxına cəlb etmək olar. Sonra isə onu 
hamının qarşısında öldürmək mümkündür. Hindular 
rəhbərlərini öldürülmüş görüb qaçıb canlarını qurtaracaqlar. 
Onlar rəhbərsiz sərbəst hərəkət edə bilmirlər. 
- Çox gözəl, demək olar bunu necə etmək mümkündür? - 
deyə əsəblərini birtəhər saxlayan kapitan Xuan ikrah hissi ilə 
soruşdu. 
Bu təklif kapitanın hissiyatına pis təsir etmiş və bu 
söhbətdən uzaqlaşmağa çalışdı. Qraf Xuan ara vermədən bu 
suala cavab vermək üçün irəli yeridi. O, Migeli əli ilə 
göstərərək səbirsizliklə dedi: 
- Cənab kapitan, hindular Migeli çox yaxşı tanıyır və ona 
böyük hörmət bəsləyirlər. O, hamının qarşısında başından 
yekə danışan həmin hindunu danışığa çağırsın və fürsətdən 
istifadə edərək mənfur qulduru qılıncdan keçirsin. Migel bu 
işin öhdəsindən ustalıqla gələr. 
- Düşmənin etimadını qazanan Migel onu çətinlik çəkmə-
dən cəhənnəmə vasil edə bilər. - deyə Kamaçonun üzündə 
                                                     
 
  
                                                                            
                                                    364
acı təbəssüm sezildi. - Bu hadisədən sonra biz hinduların 
üzərinə hücuma da keçə bilərik. 
Bu təklifdən vəcdə gələn Migel üzünü qraf Xuana tərəf 
tutub hiddətlə dedi: 
- Don Xuan, sizə bildirməliyəm ki, mən İspaniyanın 
qeyrətli idalqosuyam, qeyrətli idalqo isə belə bir namərd 
hərəkətə əl atmaz. Ən amansız düşməni məhv etmək üçün 
döyüş meydanı var. Mən də bir ispan idalqosu kimi hər bir 
düşmənlə döyüş meydanında görüşməyə hazıram. Sizin 
verdiyiniz təklif isə mənim üçün təhqirdən başqa bir şey 
deyil. O ki, qaldı mənim hindular arasında böyük hörmətimin 
olması, bu sözlərə görə mən öz qılıncım ilə hər an sizə cavab 
verməyə hazıram. 
- Don Xuan mən hər birinizdən tələb edirəm ki, yoldaşlar 
arasında iğtişaş yaratmayın. -deyə kapitan Xuan hüznlə 
qışqırdı. - Unutmaq lazım deyil ki, biz hər tərəfdən düşmənlə 
əhatə olunmuşuq. 
İspanların arasında baş verən gərginliyi hiss edən Koro 
hiddətlə dedi: 
- Qulaq asın görün nə deyirəm. Sizin təkliflərinizi biz 
zarafat kimi başa düşürük. Amma bizim təklifimiz isə çox 
ciddidir. Müqaviməti dayandırıb təslim olsanız, söz verirəm 
ki, sizin heç birinizin başından bir tük də əskik olmayacaq. 
                                                     
 
  
                                                                            
                                                    365
- Eybi yoxdur, səni məhv etmək mənə borc olsun. - deyə 
kapitan Xuan yumruqlarını sıxıb hüznlə qışqırdı. – Başlarını-
zın kəsilməyini istəyirsinizsə, hücuma keçin. Hücuma 
keçməklə, siz öz məğlubiyyətinizin əsasını qoyacaqsınız. 
- Axı kim dedi ki, biz hücuma keçəcəyik? - deyə Koro 
dişlərini ağardaraq giley-güzarla dilləndi. - Siz təslim olana 
qədər biz sizi mühasirədə saxlayacayıq. Artıq sizin hamınız 
tələyə düşmüsünüz və bu tələdən çıxmağa heç birinizin şansı 
yoxdur. 
Koro bu sözləri deyib atını danışıq yerindən uzaqlaşdırdı. 
O, bundan sonra ispanlarla danışıq aparmaq istəmirdi. Çünki 
konkistadorlar onun verdiyi təklifi qəbul etməmişdilər. 
İspanlar artıq çıxılmaz bir vəziyyətə düşmüşdülər. Hansı 
tədbirin görülməsi məhz zabitlərin özündən asılı idi. Uzun 
sürməyən söz mübadiləsindən belə qərar çıxarıldı ki, hava 
qaralandan bir qədər sonra mühasirəni şərq istiqamətində 
yarıb And dağlarına tərəf çəkilsinlər. Bu işdə əsas maneə ağır 
yaralılar idi. Ağır yaralılarla mühasirəni yarıb uzaq məsafədə 
irəliləmək xeyli müşkül bir iş sayılırdı. Lakin buna baxma-
yaraq, bir nəfər olsun yaralı döyüş meydanında qalmamalı 
idi. Onlar ya bir yerdə ölməli, ya da bir yerdə qalmalı idilər. 
Ancaq iş orasındadır ki, yeddi ağır yaralıdan, cəmi beş nəfəri 
qalmışdı. Koro ilə danışıq aparan zaman onların ikisi 
qanaxmadan vəfat etmişdi. Yaralıların daha ikisinin vəziyy-
                                                     
 
  
                                                                            
                                                    366
əti çox ağır idi. Çox güman ki, onlar da hava qaralana qədər 
öz dünyalarını dəyişəcəklər. Bu heç də ürək açan bir vəziyyət 
deyildi. Ağır yaralılara tibbi yardım etmək mümkün deyildi. 
Konkistadorların ixtiyarında nə dərman, nə də tibbi 
ləvazimat vardı. Bundan əlavə onların arasında həkim də yox 
idi. Hər bir şey hinduların xeyrinə idi. 
 
 
 
 
 
               VIII fəsil. Ölüm-dirim savaşı 
 
Kapitan Xuanın göstərişi ilə hər bir konkistador hava 
qaralana qədər növbə ilə dincəlməli idi. Hamı döyüş qabağı 
böyük enerji, qüvvə toplamalı idi. Onsuz da hər saat 
keçdikcə yenicə əsirlikdən azad edilmiş döyüşçülər yavaş-
yavaş özlərində güc toplayıb və qismən də olsa, fiziki 
cəhətdən möhkəmlənirdilər. Konkistadorlar mühasirədə 
olsalar belə özlərini soyuqqanlı aparırdılar. Aborigenlər belə 
üsul tətbiq etməklə, ispanları mənəvi cəhətdən sarsıtmaq 
istəyirdilər. Onlar hərdənbir yaxınlaşaraq konkistadorların 
üstünə ox atırdılar. İspanların sayıqlığı nəticəsində hələlik 
onların sırasında tələfat baş vermirdi. Həqiqətən də hindular 
                                                     
 
  
                                                                            
                                                    367
mühasirəyə düşənləri hərtərəfli sarsıtmaq istəyirdilər. Bəzi 
matrosların və əsgərlərin arasında biganəlik və bikeflik hiss 
olunurdu. Zabitlər hamıda ruh yüksəkliyi qaldırmaq üçün 
onların arasında təbliğat işi aparırdılar. Onların çoxunun 
gözünün qabağına əsirlikdə keçən günlər gəlirdi və 
qorxurdular ki, ikinci dəfə də hinduların əlinə əsir düşsünlər. 
Həm də unutmurdular ki, araukanlar ispanlar üçün həddindən 
artıq qüvvətli rəqib sayılırlar. 
Günortadan təxminən dörd saat keçmiş hinduların arasın-
da canlanma baş verdi. Koronun başına toplaşmış bir neçə 
döyüşçü nəsə ciddi məsələni müzakirə edirdilər. Kapitan 
Xuan, Migel və leytenant Andre kənara çəkilib, hinduların 
hərəkətini diqqətlə izləməyə başladılar. Bir neçə dəqiqədən 
sonra mühasirədə iştirak edən hindulardan təxminən üç yüz 
nəfəri ayrılaraq, Koronun başçılığı ilə istehkama tərəf üz 
tutdular. Hindular istehkamdakı mövqelərini möhkəmlətmək 
istəyirdilər. On-on beş dəqiqədən sonra daha səksən-doxsan 
hindu istehkama tərəf yollandı. Mühasirədə iştirak edənlərin 
sayı xeyli azalmışdı. Kapitan Xuanın göstərişi ilə mühasirədə 
iştirak edən hinduların sayı dəqiqləşdirilməli idi. Bunu 
bilmək onun üçün hava-su kimi lazım idi. Sanki kapitan 
düşmənin üzərinə sarsıdıcı zərbə endirmək istəyirdi. 
- Cənab kapitan, hindular nəsə, hansısa bir fəndə əl atmaq 
istəyirlər. - deyə Migel istehkamın ətrafına toplaşan düşmənə 
                                                     
 
  
                                                                            
                                                    368
nəzər sala-sala ehtiyatla dilləndi. - Mənə elə gəlir, onlar 
istehkamdakı mövqelərini möhkəmlətmək istəyirlər. 
- Bəlkə də istehkamda yarımçıq qalan tikinti işlərini 
davam etdirmək üçün hindular ora toplaşırlar? - deyə kapitan 
Xuan da hindulara nəzər sala-sala fikirli halda dilləndi. - Axı, 
necə olsa da, həmin istehkam bizim hücumumuza müqavi-
mət göstərmək üçün burada tikilir. Onlar da nəyin bahasına 
olursa-olsun, yarımçıq qalan işləri davam etdirmək istəyirlər. 
- Həqiqətən də onlar qorxunun nə olduğunu bilmirlər. - 
deyə leytenant Andre başını təəssüflə tərpədə-tərpədə fəhim-
sizliklə dilləndi. - Bizim bu qədər qüvvə ilə burada olmağı-
mız onların heç vecinə deyil. Bir döyüşdə bu qədər itki 
versələr də, onlar yenə də özlərini qalib kimi aparırlar. Mən 
başa düşmürəm, onlar necə adamlardır? 
İspanları mühasirəyə alan hinduların sayı 500-600 arasın-
da idi. Lakin sonradan onların sayı xeyli dərəcədə arta 
bilərdi. Bu isə ispanları daha da ağır vəziyyətə salırdı. 
Düzdür, araukanların sayı lap 3000 nəfər olsun belə, Koro 
izah etdi ki, bundan sonra hindular mühasirəyə düşmüş 
ispanların üzərinə hücum etməyəcəklər. Onlar ispanların 
özünü könüllü surətdə təslim olmağa vadar edəcəklər. 
Bir saat keçəndən sonra istehkamın yanında toplaşan 
araukanlar sıra şəklində kəndi cənub istiqamətində tərk 
etməyə başladılar. Hindular döyüş zamanı həlak olmuş və 
                                                     
 
  
                                                                            
                                                    369
ağır yaralanmış silahdaşlarını xərəklərdə təhlükəli yerdən 
uzaqlaşdırırdılar. Burada növbəti dəfə amansız qırğının baş 
verməsi gözlənilirdi. İspanlar bu səhnəyə biganə qala 
bilməzdilər. Onları əsasən buradan aparılan xərəklərin sayı 
maraqlandırırdı. Elə xərək var idi ki, iki nəfər, elə də xərək 
də vardı ki, onu dörd nəfər araukan daşıyırdı. Yarım saatın 
ərzində yüz qırx altı xərəyi daşıyan böyük bir hindu dəstəsi 
istehkamın yanından tamamilə uzaqlaşdılar. Həmin arau-
kanların uzaqlaşması ispanlarda qəribə təəssürat yaratdı. İş 
ondadır ki, hindular oranı tərk edəndən sonra istehkamın 
yanında bir nəfər olsun belə, canlı qüvvə görünmürdü. 
Hindular bir nəfərə kimi istehkamı tərk etmişdilər. İspanların 
fikrincə, araukanlar hansısa bir hiyləgərliyə əl atmaq 
istəyirdilər. Hökmən əks bir tədbirə al atmaq lazım idi. 
- Cənab kapitan, hidular bizim üçün yeni bir hiylə qurmaq 
istəyirlər. - deyə Migel dəstənin rəisinə ətrafda baş verən 
hadisəni anlatmağa çalışdı. - Deyəsən, istehkamda bir nəfər 
də olsun hindu qalmayıb. Nə qədər ki, onların sayı burada 
azdır, hökmən bir tədbir görmək lazımdır. Sizə bildirmək 
istəyirəm ki, mühasirəni yarmaq üçün bizdə əlverişli bir 
imkan yaranıb. Biz çətin olsa da, istehkamı ələ keçirə bilərik. 
- Bəlkə, onlar elə istəyirlər ki, biz istehkam istiqamətində 
hücuma keçək? - deyə leytenant Andre qətiyyətsizliklə 
dilləndi. - Düşmən istehkamı elə-belə boş qoymayıb. 
                                                     
 
  
                                                                            
                                                    370
- Cənab kapitan, hindular öz itkilərini buradan 
uzaqlaşdırdıqlarına görə istehkam boş qalıb və biz bu fürsəti 
əldən verməməliyik. - deyə Vasko irəli yeriyib səbirsizliklə 
dilləndi və öz nəzərini istehkama tərəf yönəldərək həmin 
tərzdə sözünə davam etdi. - Mübarizəni lazımi dərəcədə 
araukanlara qarşı aparmaq üçün biz hökmən istehkamı ələ 
keçirməliyik. Sonra gec olacaq, çünki hindular bura yeni 
qüvvə ilə qayıdacaqlar. 
- Cənab kapitan, burada artıq vaxt itirmək lazım deyil. - 
deyə Migel kapitana yalvarış hissini bildirən baxışlarını 
yönəldərək dilləndi. - Dağlara da çəkilmək olar, lakin keçid 
məsafəmiz həddindən artıq uzundur. Buradan ora gedənə 
kimi biz həddindən çox itki verə bilərik. Çünki keçid zamanı 
araukanlar bizdən əl çəkməyəcəklər. İstehkam isə bizim 
qulağımızın dibindədir. Bu qüvvə ilə biz istehkamı ələ 
keçirməyə qadirik. Onu da yaddan çıxarmayın ki, hindular 
bizdən hücum həmləsi gözləmirlər. Onlar elə bilirlər ki, biz 
axıra kimi bu təpənin üstündə müdafiə olunacağıq. Yadda ki, 
silahlarımızı yerə qoyub onlara təslim olacağıq. 
- Yaxşı, mən sizinlə razıyam. - deyə kapitan Xuan ürəksiz 
halda başını tərpədə-tərpədə qətiyyətsizliklə dilləndi. - Onsuz 
da bundan başqa mən çıxış yolu görmürəm. Lakin onu tam 
söyləyə bilərəm ki, hindular istehkamı elə belə tərk 
etməyiblər. 
                                                     
 
  
                                                                            
                                                    371
Ondan sonra konkistadorlar hücum planını tərtib etməyə 
başladılar. Bir neçə dəqiqədən sonra qərara alındı ki, aldadıcı 
fənd işlətməklə istehkam istiqamətində hücuma keçsinlər. 
Əsirlikdən azad olunanların hamısı And dağları istiqamə-
tində ildırım sürəti ilə hücuma keçəcəklər ki, hinduların əsas 
qüvvəsini özlərinə cəlb etsinlər. Bu dəstəyə başçılıq edən 
qraf Filipp ən azı iyirmi dəqiqəyə kimi düşmənə qarşı 
müqavimət göstərməlidir. Bir sözlə, hindular elə başa 
düşməlidirlər ki, guya ispanlar doğrudan da And dağları 
istiqamətində olan mühasirəni yarmaq istəyirlər. Təxminən 
iyirmi dəqiqədən sonra kapitan Xuan kəşfiyyatçılarla birlikdə 
istehkama tərəf yol açmaq üçün əks istiqamətdə hücuma 
keçməli və bununla da hindulara sarsıdıcı zərbə endirməli 
idi. Məhz belə bir əməliyyat zamanı istehkama keçmək 
mümkün olacaqdı. 
Bütün odlu silahlar qraf Filippin dəstəsinə verilmişdi. 
Hücuma keçən zaman mühasirəyə düşməsinlər deyə, həmin 
an odlu silahdan istifadə olunacaqdır. Hər şey həqiqətə 
uyğun gəlsin deyə, kapitan Xuan öz dəstəsilə guya mövqe-
lərini qorumaqdan ötrü təpənin üstündə qalacaq. Hindular 
onların hücumundan heç bir şübhə etməməli idilər. 
Yaralıları və meyidləri daşıyan araukanlar cənub 
istiqamətində yerləşən hündür olmayan dağın arxasında yoxa 
çıxandan sonra konkistadorlar hücuma hazırlaşmağa başla-
                                                     
 
  
                                                                            
                                                    372
dılar. Hinduların yarısından çoxu yerdə oturub bir-biriləri ilə 
söhbət edirdilər. Elələri də vardı ki, yerdə uzanıb rahatca 
istirahət edirdilər. Elə bu dəmdə gözlənilmədən qraf Filipp 
öz dəstəsi ilə geniş diapazonda üzü aşağı hücuma keçdi. 
Məsafə lazımı qədər aralı olduğundan araukanlar müdafiəyə 
qalxıb müqavimət göstərməyə imkan tapdılar. Lakin hücum 
sürətli olduğundan ispanlar hinduların müdafiə xəttini yarıb, 
onların içərilərinə daxil oldular. İlkin toqquşma hindular 
üçün sarsıdıcı olduğundan onların sırasında çaşqınlıq baş 
verdi. 
Mühasirə xəttində iştirak edən bütün hinduların sırasında 
canlanma baş verdi və onların əksəriyyəti döyüş baş verən 
yerə can atdılar. 
Döyüş get-gedə qızışmağa başladı. Hətta araukanların bir 
neçəsi təpənin üstünə qalxmağa cəhd göstərdilər, lakin 
təpənin üstündə dayanan ispanlar onlara bu imkanı vermədi. 
Döyüş əhatəsi genişlənmək üzrə idi. İspanlar mühasirə 
xəttini tam yarmaq istəyirdilər. Lakin hindular onlara bu 
imkanı vermirdilər. Döyüşün gedişatından hiss etmək olurdu 
ki, araukanlar bu hücumu gözləmirdilər və mənəvi cəhətdən 
həddindən artıq möhkəm sarsılmışdılar. Onlar ispanları 
yenidən təpəyə tərəf qovmaq istəyirdilər. Mühasirə xəttindən 
gələn hindular fikirləşmədən konkistadorların üzərinə 
hücuma keçdilər. Elə bu an ispanlardakı odlu silahlar işə 
                                                     
 
  
                                                                            
                                                    373
salındı. Birdən-birə on-on iki hindu üzü qoyulu yerə sərildi. 
İspanlarla onların arasında tüstü topası yarandı. Buna 
baxmayaraq döyüş davam edirdi. -Sadəcə olaraq hinduların 
göstərdiyi təzyiq bir balaca zəiflədi. Qrafın başçılıq etdiyi 
dəstə böyük bir fədakarlıqla və cəsarətlə onlara qarşı 
döyüşürdü. Hindular heç cürə onların sırasını sarsıda 
bilmirdi. Belə olan halda Migel üzünü kapitan Xuana tutub 
tələsik halda dedi: 
- Cənab kapitan, hiss olunur ki, hindular bizimkilərin 
öhdəsindən gələ bilmir və hətta onlarda ruh düşkünlüyünü də 
duymaq olur. Bundan sonra onlara bir balaca da təzyiq 
göstərilsə, araukanlar döyüş meydanını tərk edib qaçacaqlar. 
- Deyirsən biz indidən hücuma keçək? - deyə kapitan 
Xuan tərəddüdlə dilləndi. 
- Əlbəttə! - deyə Migel cəld cavab verdi və əli ilə döyüş 
gedən meydanı göstərərək, tələsik halda sözünə davam etdi. - 
Ancaq biz nəzərdə tutduğumuz yerə yox, döyüş gedən 
istiqamətdə hücum etməliyik. 
- Sən nə danışırsan? - deyə kapitan qətiyyətlə onunla 
razılaşmadı. - Biz onların köməyinə getsək onda özümüz 
mühasirəyə düşməyimiz üçün düşmənə imkan yaradacayıq. 
Çünki hindular ilk növbədə təpənin üstünü ələ keçirəcəklər. 
Biz istehkam istiqamətində hücuma keçməliyik. Bizim 
                                                     
 
  
                                                                            
                                                    374
əlimizdə bundan yaxşı imkan yoxdur. İndi isə hamınız hazır 
olun. Bir dəqiqədən sonra biz hücuma keçirik. 
Həqiqətən də vaxt çatan kimi kapitan Xuan öz dəstəsi ilə 
birlikdə nəzərdə tutulan istiqamətdə hücuma keçdi. Lakin 
hindular hazırlıqlı vəziyyətdə olduqlarına görə çəkinmədən 
konkistadorları qarşıladılar. Bu dəstə peşəkar döyüşçülərdən 
təmsil olunduğundan ispanlar bir anın içərisində hinduların 
müdafiəsini yarıb onların sıralarına daxil oldular. Hindular 
sayca çox olsalar da, ispanların təzyiqinə tab gətirə bilmir-
dilər. Cəngavərlər elə canfəşanlıqla döyüşürdülər ki, sanki 
qarşılarındakı silahlı əsgər yox, bir sürü heyvan yığını idi. 
Onlar düşmənə aman vermədən qılıncları ilə zərbə endirir-
dilər. Araukanlar yavaş-yavaş geri çəkilməyə başladılar. 
Yenə də kapitan Xuan qızmış şir kimi qabağa atılıb, təkbaşı-
na düşmənin içərisində böyük bir hünərlə döyüşürdü. Kənar-
dan baxan hər bir döyüşçü onun hünərinə, cəsarətinə həsəd 
apara bilərdi. 
Çox çəkmədən araukanlar gözlənilmədən döyüş meydanı-
nı tərk etdilər. Kapitan Xuangil belə tezliklə qələbə 
qazanmaqlarına inanmırdılar. Düzdür, hindular çox da uzağa 
çəkilmədilər. Onlar cənub istiqamətində qırx-əlli metr aralıda 
mövqe tutdular. Qraf Filippgil ilə də döyüşən araukanlar 
həmin mövqeyə çəkildilər. Hinduların meyitləri və ağır 
yaralıları döyüş meydanında qalmış və onların ah-naləsi 
                                                     
 
  
                                                                            
                                                    375
bütün ətrafda vahimə hissi yaradırdı. Lakin ispanların meyit-
ləri və ağır yaralıları da onlara qarışmışdı. Bu döyüşdə ispan-
lar üç meyit və dörd ağır yaralı itki vermişdilər. Kapitan 
Xuanın çağırışı ilə qraf Filipp dəstəsi ilə birlikdə ağır 
yaralıları götürüb təpənin qərb hissəsinə gəldilər. Hindular 
özlərinə gəlməmiş ispanlar öz yerlərini möhkəmlətməliy-
dilər. Çünki qanlı döyüş hər an bərpa oluna bilərdi. Necə olsa 
da araukanların ağır yaralıları döyüş meydanında qalıb 
ətürpərdici səslər çıxarırdılar. 
 
 
 
 
 
       IX fəsil. Hinduların əhatəsinə düşən  
                      konkistadorlar 
 
İstehkam boş qaldığına görə konkistadorlar imkan tapan 
kimi ağır yaralıları özləri ilə götürüb həmin istiqamətə 
yollandılar. Qəribə olsa da araukanlar onların bu irəliləyişinə 
maneəçilik törətmədilər. Lakin heç bir çıxış yolları 
olmadığından konkistadorlar bu kənddə baş verən qanlı 
döyüşlərdə həmişəlik itirdikləri silahdaşlarını özləri ilə 
götürə bilmədilər və onların meyitləri döyüş meydanında 
                                                     
 
  
                                                                            
                                                    376
qaldı. Heç kim kapitan Xuanın əlacsız halda çıxardığı qərara 
öz etirazını bildirmədi. 
Konkistadorların bir günlük döyüş ərzində verdikləri itki 
həddindən artıq çox sayılırdı; iyirmi nəfər həlak olmuş 
(onlardan dördü sonradan vəfat etmiş ağır yaralılar idi), 
yeddi nəfəri ağır, on nəfər isə yüngül yaralanmışdır. Bu 
əlbəttə məğlubiyyət kimi də qələmə verilə bilərdi. Azad 
edilmiş 54 əsirdən 20-si öldürülmüş, 7-si isə ağır yaralan-
mışdır. Hələ bu azmış kimi həlak olanların meyitləri düşmən 
əhatəsində qalmışdı. İstehkam ələ keçirilsə də, kapitan Xuan 
bu nəticədən tamamilə narazı idi. 
İstehkama daxil olan ispanlar cəld darvazanı bağlayaraq 
müdafiə mövqelərini yoxlamağa başladılar. Leytenant Vasko 
içəri girən kimi dərhal öz oğullarını axtarmağa başladı. Onlar 
burada olmasa, deməli sağ qalmalarına böyük ümid yarana-
caq. Lakin çox keçmədən istehkamın ərzaqlar saxlanılan 
anbarlarının arxasında edam edilmiş iki insan cəsədi 
olduğunu gördülər. Hamı demək olar ki, bir nəfərə kimi ora 
axışdılar. 
Əsir olanların dediyinə görə hindular burada at saxlamaq 
üçün tövlə tikdirmək istəyirlərmiş. Ancaq həmin tikili 
yarımçıq qalmışdır. Dam örtüyü səkkiz metrdən hündür 
olmayan dirəyin üstünə qoyulmuşdu. Elə həmin tikilinin 
girəcəyində iki dirək vardı, həmin dirəklərə də meyitlər 
                                                     
 
  
                                                                            
                                                    377
bağlanmışdı. Onlar ayaq üstə idi və əlləri dirəyin arxasına 
möhkəmcə iplə bağlanmışdı. Hər ikisinin qarnı sinədən 
köbəyə kimi yarılmış, gözləri çıxarılmış və sinələrinə nizə 
elə keçirilmişdi ki, meyidlər həmin nizələrin sayəsinə dirəyə 
yapışmışdılar. Bu dəhşətli səhnə idi. Artıq heç bir şəkk-şübhə 
yox idi ki, onların hər ikisi leytenant Vaskonun övladlarıdır.  
Silahdaşı emosiyaya qapılmasın deyə, kapitan Xuan cəld 
üzrxahlıq verərək Vaskonun çiyinlərindən yapışdı. İspanlar 
cəld meyitləri edam dirəklərindən azad edib yanbayan yerə 
uzatdılar. Vasko hirsdən, qəzəbdən və gördüyü dəhşətdən 
yumruqlarını sıxaraq dodaqlarını çeynəməyə başladı. O, 
dizləri üstə çökərək yavaşdan ağlamağa başladı. Onun bu 
vəziyyətinə heç kim səbrlə, soyuqqanlıqla durub baxa 
bilmirdi. Çünki işgəncə ilə edam olunanlar, bilavasitə ispan 
kralının əsgəri idi. Bu səhnədən hamının qəlbi həm kövrəldi, 
həm də daşlaşdı. Hamının qəzəbi birə-beş artdı.  
İspan əsgərini belə bir şəkildə edam etmək onları daha da 
amansızlaşdırırdı. Bu torpaqda yaşayan hər bir hindu ispan-
ların qəzəbinə düçar olacaqdır. Heç kimə, kimliyindən asılı 
olmayaraq aman verilməyəcək. Hal-hazırda hər bir konkis-
tador belə düşünürdü. Bir sözlə, bu müsibət araukanlara baha 
başa gələcək.  
İlk növbədə kapitan Xuan hindulardan qisas almaq üçün 
konkistadorlar qarşısında kiçik, ancaq alovlu bir nitq söylədi. 
                                                     
 
  
                                                                            
                                                    378
Bu nitq hamını cuşa gətirdi. Onların imkanı olsa idi, elə bu 
dəqiqə istehkamı tərk edib araukanların üzərinə hücum 
edərdirlər. Lakin hələlik müvəqqəti üstünlük düşmənin 
tərəfində idi. Çünki burada cəmləşən qüvvələrin nisbəti 
qeyri-bərabər idi. Əsas döyüşlər polkovnik Alonso Odovaldo 
Araukaniyaya gələndən sonra baş verəcəkdi. İndi isə kapitan 
öz ixtiyarında olan konkistadorları sağ-salamat Anqud 
körfəzinin şimal sahilinə çatdırmalı idi. Artıq azad etdiyi 
əsrlərin 22-si hindular tərəfindən öldürülmüşdü. Bu isə 
böyük itki sayılır. Sösüz ki, Anqud körfəzinin şimal sahilinə 
çatana kimi həmin itkinin sayı xeyli çoxala bilərdi. 
Hamı leytenant Vaskonun halına yanırdı. Çünki bir növ o, 
öz oğullarını düşmənə qurban vermişdi. Vasko çox yaxşı 
bilirdi ki, əsirləri azad etmək üçün konkistadorları bura 
gətirməklə hindular tərəddüd etmədən onun oğullarını edam 
edəcəklər. Araukanlar bu haqda ona ciddi xəbərdarlıq 
etmişdilər. Artıq araukanlar öz sözlərinin üstündə duraraq iki 
ispan konkistadorunu edam etmişdilər. Kimdən ötrü bunu 
etmələri də hamıya məlum idi. 
Yenicə azad edilmiş əsirlər çox yaxşı bilirdilər ki, Pedro 
ilə Leonun həyatları hesabına onlar azadlığa çıxmışdılar. 
Odur ki, onlar birinci olaraq leytenant Vaskoya baş sağlığı 
vermiş və edam olunanların qanı yerdə qalmayacaqını 
qətiyyətlə bildirdilər. Amma ağır kədər içində olan Vasko 
                                                     
 
  
                                                                            
                                                    379
oğullarının meyitləri üstündə ağlayaraq öz dünyasına qapıl-
mışdı. Heç kimin sözünü eşitməyə onun halı qalmamışdı. 
İndi o, yalnız qisas haqqında düşünürdü. 
Artıq axşamçağı idi və havanın qaralmasına heç nə 
qalmamışdı. Sonrakı fəaliyyət haqqında fikirləşmək lazım 
idi. Kapitan ilk növbədə dəstənin əksəriyyət üzvlərinin 
dincəlməsinə imkan verdi. Çünki döyüş hər an başlaya 
bilərdi. Kapitan Xuan elə bilirdi ki, konkistadorlar istehkama 
daxil olan kimi hindular onları hər tərəfdən əhatəyə 
alacaqlar. Lakin hər şeyin əksi baş verdi. İspanlar onlardan 
uzaqlaşan kimi hindular ümumiyyətlə, kəndin ərazisini tərk 
edib cənub istiqamətində yoxa çıxdılar. Onlar döyüş mey-
danında qalan bütün meyidləri özləri ilə apardılar, o 
cümlədən ispanların da. Konkistadorlar bu hərəkəti düşmən-
dən gözləmirdilər. Hazırda hamını bircə şey maraqlandırırdı. 
Görəsən, nəyə görə hindular bu kəndi tərk etdilər? Axı, onlar 
çox asanlıqla bu istehkamı mühasirəyə ala bilərdilər. Həm də 
çox müəmmalı idi, axı nəyə görə düşmən tərəfi istehkamı 
döyüşsüz ələ keçirmək üçün ispanlara imkan yaratdılar. Necə 
olsa da, onlar istehkamı özlərində saxlamaq iqqidarında 
idilər. Görünür araukanlar ispanlara qarşı hansısa bir hiyləgər 
fənd işlətmək istəyirlər. Unutmaq lazım deyil ki, araukanlar 
elə-belə öz rəqiblərindən əl çəkmirdilər. 
                                                     
 
  
                                                                            
                                                    380
Kapitan Xuan da yorğun olduğundan uzanıb dincəlməyi 
qərara aldı. Leytenant Vasko şok vəziyyətində olduqu üçün 
ona heç bir tapşırıq verilmədi. 
Hindular bu kənddə olmasalar da sayıqlığı əldən vermək 
olmazdı. On nəfərdən ibarət keşikçilər qoyuldu. Qalanları isə 
dincəlməli idi. Gecə konkistadorlar üçün hindular yox, ağır 
yaralılar əsl problem yaradırdı. Konkistadorların gecəki 
təhlükəsizliyinə Migel cavabdehlik daşıyırdı. Gecənin yarısı 
onu leytenant Andre əvəz etməliydi. Leytenant Vasko 
əvvəlki kimi edam edilmiş oğullarının meyitləri üzərində 
oturub qəm-qüssəyə qərq olmuşdu. Lakin ağır yaralıların da 
vəziyyəti heç də ürəkaçan deyildi. Onlara yönəldilmiş qayğı 
bir balaca da olsun, zəifləməməli idi. Yeddi yaralıdan biri 
demək olar ki, ölümçül halda idi. Həmin yaralının sağ ayağı 
dizdən yuxarı balta zərbəsindən sındırılmış, nizə zərbəsindən 
isə onun qarnında dərin yara əmələ gəlmişdi. Onun zarıltısı 
gecənin sükutunu daim pozurdu. Başqa yaralılar da aldıqları 
yaraların ağrısından hərdənbir səslərini çıxardırdılar. Kapitan 
Xuanın göstərişi ilə ağrını hiss etməsinlər deyə, bütün ağır 
yaralılara keflənənəcən çaxır vermişdilər. Məhz çaxırın 
sayəsində onların ağrılarının qarşısı xeyli dərəcədə alınmışdı.  
Migel vaxtını boş-boşuna keçirməmək üçün istehkamın 
divarlarının üstündə gəzişməyə başladı. İstehkamın tikintisi 
hələ tam başa çatmamışdı. Ümumi divarın bir neçə hissəsin-
                                                     
 
  
                                                                            
                                                    381
də demək olar ki, uçuq-sökük yerlərin sayı çox idi. Onları 
tikib düzəltmək həddindən artıq müşkül bir iş sayılırdı. Belə 
bir istehkamda hindulara qarşı layiqincə müqavimət 
göstərmək mümkün olmayacaqdı. Düzdür, konkistadorlar 
inadkarlıqla müqavimət göstərsələr, araukanlar istehkamın 
içərisinə daxil ola bilməyəcəkdilər. 
Hindular hələ də kəndin ətrafında görünmürdülər. Çox 
güman ki, araukanlar istehkamı mühasirəyə alacaqar. Bunu 
artıq bütün konkistadorlar başa düşməyə başlamışdılar. 
Lakin mühasirənin alınmasında neçə hindunun iştirak etməsi 
maraqlı idi? Onların qüvvəsi həddindən artıq çox olsa, onda 
həmin mühasirəni yarmaq konkistadorlar üçün böyük bir 
əngalə çevriləcək. Lakin o da məlumdur ki, konkistadorlar 
özləri bu mühasirədən çıxa bilməyəcəklər. 
Migel istehkamı gəzən vaxtı yolda kapitan Markosla 
rastlaşdı. Gəmi kapitanı bu zaman yuxuda olmalı idi. Onu 
görən Migel fəhimsizliklə burada nə etdiyini soruşdu. O, da 
yerdə taxta dirəyin üstündə əyləşib taləsmədən dedi: 
- Gözümə yuxu girmədi. Həm də bir məsələni müzakirə 
etmək üçün səni görmək istədim. Bilirsən, nədənsə özümü 
narahat hiss edirəm. Bu gecənin sakitliyi mənim xoşuma 
gəlmir. 
- Axı, nəyə görə narahatsınız? - deyə Migel çiyinlərini 
çəkərək müəmmalı tərzdə soruşdu. 
                                                     
 
  
                                                                            
                                                    382
- Bu gecə həmin gecəni xatırladır. - deyə kapitan başını 
təəssüflə tərpədərək qeyri-müəyyən tərzdə dilləndi. - Bilirsən 
Migel, biz Anqud körfəzinin yaxınlığında olan forta daxil 
olanda, onun yaxınlığında bir nəfər də olsun hindu yox idi və 
hər tərəf ölü sükuta qərq olmuşdu. Gecənin ortasında bir də 
gördük, düşmən yavaş-yavaş fortun ətrafına toplaşmağa 
başlayıb. Biz bu hala heç də ciddi əhəmiyyət vermədik və 
səhərin açılmasını gözlədik. Hava işıqlaşanda bir də gördük 
ki, fortun ətrafında hinduların sayı o qədər çoxdur ki, sanki 
onlar dəniz dalğasını xatırladırdı. Dediyim odur ki, indi də 
elə bir hal baş verə bilər. Yadda saxla ki, araukanlar elə-belə 
bu istehkamı bizə təhvil verməyiblər. Bu istehkam tələdir və 
biz artıq bu tələyə düşmüşük. Amma buna baxmayaraq bizim 
bu tələdən çıxmağa böyük şansımız var. Biz nəyin bahasına 
olursa-olsun, istehkamı tərk etməliyik. 
- Deməli, güman var ki, hindular gecənin yarısı bura 
axışıb gələ bilərlər? - deyə Migel bu fikri ümidsiz halda 
söylədi. - Biz isə tələyə düşməməkdən ötrü tezliklə istehkamı 
tərk etməliyik? 
- Əlbəttə! - deyə kapitan tərəddüd etmədən cavab verdi. 
Məhz bundan sonra Migel ağır düşüncələrə qərq oldu. 
Deməli, araukanlar bizi tələyə salmaq istəyirlər? Onlar bir 
hücumla bizi məhv etmək istəyirlər. Bir dəfə mən belə bir 
tələdən inanılmayan dərəcədə yaxa qurtara bilmişəm (Migel 
                                                     
 
  
                                                                            
                                                    383
bu ilin əvvəlində hinduların Anqud körfəzində «Destino»ya 
olan hücumlarını nəzərdə tuturdu). O vaxt bizim köməyimizə 
kapitan Xuan Odovaldo gəlib çıxmışdı. O da ki, təsadüf 
nəticəsində. İndi isə yaxın günlərdə heç bir yerdən kömək 
gözləmirik. Ekspedisiyanın əsas heyəti isə hələ ayın 22-də 
Anqud körfəzinin şimal sahilinə ayaq basacaq. Yox, biz 
onlardan heç bir kömək uma bilmərik. Sözsüz ki, hindular bu 
istehkamı bir-iki hücum nəticəsində ələ keçirə bilməzlər. 
Lakin biz də çox müqavimət göstərə bilməyəcəyik. Bunun 
bir çox səbəbləri var. Bizim dəstə kifayət qədər nə odlu, nə 
də ki, soyuq silahla təmin olunmayıb, ərzaq ehtiyatı üç 
gündən çox davam gətirməyəçək, dəstədə yeddi ağır yaralı 
var və onların müayinəsi ilə məşğul olmaq lazımdır və 
nəhayət tikintisi tam başa çatmayan bir istehkamda uzun 
müddətli müqavimət göstərmək namümkündür. Bundan 
əlavə araukanlar bizim gücümüzə və inadkarlığımıza çox 
yaxşı bələddirlər. Çox güman ki, bizi ələ keçirmək üçün 
onlar başqa taktikadan istifadə edəcəklər. Onlar çalışıcaqlar 
ki, bizi əsir alsınlar. 
Yaxşı, tutalım ki, biz istehkamı tərk etdik, hücuma məruz 
qalmamaq üçün hansı istiqamətdə hərəkət etməliyik? Axı, 
gün kimi aydındır ki, araukanlar bizi rahat buraxmayacaqlar. 
Onlar hərtərəfli bizi təqib edəcəklər. Çox güman ki, And 
dağlarına getmək bizə sərf etməyəcək. Ona görə ki, biz 
                                                     
 
  
                                                                            
                                                    384
Anqud körfəzi sahilində ekspedisiyanın əsas heyəti ilə 
görüşməliyik. İri miqyaslı əməliyyatlara başlamaq üçün biz 
vaxtında həmin yerdə olmalıyıq. Araukanlar isə buna heç 
cürə imkan verməyəcəklər. Mən hökmən bu haqda kapitan 
Xuana xəbər verməliyəm. Hər dəqiqə bizim üçün qızıla 
bərabərdir. 
Bundan sonra Migel kapitan Xuanın yanına yollandı. Onu 
yuxudan oyadanda Leandro ilə Xuan Flores də yuxudan 
ayıldılar. Migel bütün vəziyyəti kapitana izah edəndən sonra 
tezliklə buranı tərk etməyi təklif etdi. Kapitan ümumiyyətlə, 
bu təklifə görə öz etirazını bildirmədi. Lakin ortaya bir sual 
çıxırdı; istehkamı hansı istiqamətdə tərk etmək lazımdır? 
Axı, necə də olsa ayın 22-si üçün onlar Anqud körfəzinin 
şimal sahilində olmalıdılar. Xuan Flores bildirdi ki, elə 
həmin istiqamətdə də istehkamı tərk etmək lazımdır. Lakin 
bu haqda Leandronun da fikrini bilmək lazım idi. O, daha 
səmərəli təklif verdi: 
- Biz ağır yaralılar ilə çox uzağa gedə bilməyəcəyik. 
Araukanlar bizi tez haqlayacaq və bütün qüvvələri ilə bizi 
mühasirəyə alacaqlar. Biz gərək ağır yaralıları gəldiyimiz yol 
ilə geri qaytaraq, qalan qüvvə isə Anqud körfəzinə tərəf 
irəliləsin. 
- Yox, bu böyük riskə bağlıdır. - deyə kapitan onunla 
razılaşmadığını bildirdi. - İşdir, birdən araukanlar onları 
                                                     
 
  
                                                                            
                                                    385
yolda gördülər, başa düşürsən onların aqibəti necə olacaq? 
Yox, biz yaralıları özümüzlə aparmalıyıq. Onsuz da hindular 
bu kənddən çıxan bütün yolları kəsiblər. Başqa bir şey 
fikirləşmək lazımdır. Anqud körfəzinə getmək üçün hansı 
yoldan istifadə edəcəyik? Çünki yola düşməyimiz qətidir. 
- Buradan Anqud körfəzinin şimal sahilinə getmək üçün 
mən iki yolu yaxşı tanıyıram. - deyə Xuan Flores aludəliklə 
dilləndi. - Biri Lyankiue kölünün şimal tərəfindən, o birisi 
isə cənub tərəfdən gecən yoldur. Biz hər iki yoldan istifadə 
edə bilərik. Lakin bu çıxış yolu deyil, biz harada oluruqsa-
olaq, hindular bizi onsuz da haqlayacaqlar. Onlar haqlayan-
dan sonra isə biz öz yolumuzu davam etdirə bilməyəcəyik. 
Burada başqa bir tədbir görmək lazımdır. 
- Mən axı, sizə dedim ki, nicat yolumuz dəstənin iki yerə 
bölünməsindədir. - deyə Leandro özünü cəld araya salaraq 
səbirsizliklə dilləndi. - Dəstənin yarısı Anqud körfəzinə 
getməli, o biri hissəsi isə araukanların başını qatmalıdır. 
- Leandronun təklifi, ağıla batan bir təklifdi. - deyə Migel 
təqdiredici tərzdə dilləndi. 
Kapitan Xuan bütün variantları öz-özlüyündə götür-qoy 
edəndən sonra təmkinlə dedi: 
- Dəstəni tam qırğından qurtarmaq üçün biz həqiqətən də 
iki yerə bölünməliyik. Çünki biz ağır yaralılar ilə çox uzağa 
gedə bilməyəcəyik. Bizim az hissəmiz bu istehkamda qalıb 
                                                     
 
  
                                                                            
                                                    386
araukanların başını qatmalı, çox saylı hissəmiz isə ağır 
yaralılarla birlikdə Anqud körfəzinə yollanmalıdır. Artıq 
mən bilirəm kimlər gedəcək, kimlər isə qalacaq. Bizim 
missiyamız nədən ibarət idi? Silahdaşlarımızı əsirlikdən azad 
edib, onları sağ-salamat Anqud körfəzinə çatdırmaq. Deməli, 
Anqud körfəzinə də bütün azad edilənlər yola düşəcək. 
Onsuz da biz onlardan 22-sini itirmişik. Biz hələ onların 
ölümü barəsində hesabat verməli olacayıq. Kəşfiyyata 
gələnlər isə burada qalıb hindulardan müdafiə olunacaqlar. 
Müzakirələr bundan sonra on beş dəqiqəyə kimi davam 
eddi və nəhayət hamı son qənaətə gəldilər. Dəstənin bələd-
çisi Xuan Flores əsirlikdən azad edilən konkistadorları 
deyilən ünvana aparmalı idi. Ağır yaralıların sayı yeddi idi, 
ancaq onların beşi körfəzin sahilinə aparılacaqdı. Çünki 
yaralıların ikisinin vəziyyəti lap ağır olduğuna görə (onlar-
dan biri elə gecə ikən, o birisi isə bir-iki günə keçinəcəkdi) 
onlar elə istehkamda saxlanılacaqdı. Bütün dəstənin 
ixtiyarında üç günlük ərzaq ehtiyatı vardı, lakin həmin ərzaq 
qənaətlə istifadə edilərək beş gün konkistadorların imdadına 
çatmalı idi. Xuan Flores o biri dəstəyə keçiriləndən sonra 
kəşfiyyatçıların dəstəsində on beş nəfər adam qaldı, lakin 
keçmiş mühafizəçi Armando Torres, konkistadorlar Riveyro 
qardaşları, Pedro Ramos və Migel Vares böyük inadkarlıq 
göstərərək bu dəstəyə keçdilər. Onlar çox təcrübəli və 
                                                     
 
  
                                                                            
                                                    387
bacarıqlı döyüşçülərdir və sözsüz ki, bu dəstəyə böyük xeyir 
gətirə bilərlər. O biri dəstəyə başçılıq etmək qraf Filipp 
Morelosa həvalə edildi. Düzdür, Odovaldo qardaşları da 
burada qalıb hindulara müqavimət göstərmək istədilər, lakin 
kapitan Xuan qəti olaraq onların bu xahişini rədd etdi. 
Dəstə yola düşməmişdən əvvəl kapitan qraf Filipplə 
bələdçi Xuan Floresi yanına çağırıb onlara dedi: 
- Sizin Anqud körfəzinə çatmağınızı mən Allahdan diləyə-
cəyəm. Siz hökmən ayın 22-sində Alonso ilə görüşməlisiniz. 
Biz bacardığımız qədər araukanların başını qatacağıq. Təx-
minən beş-altı gündən sonra biz də Anqud körfəzinə istiqa-
mət tutacağıq. Elə edəcəm ki, bütün araukanların qüvvəsi 
özümüzə cəlb olunsun. Mən açıq etiraf etməliyəm ki, biz ağır 
bir işi öz üzərimizə götürür və bu imtahandan çoxlarımız sağ 
çıxa bilməyəcəyik. 
- Cənab kapitan, siz buradan çıxandan sonra çalışın cənub 
istiqamətində hərəkət edin. - deyə bələdçi məyus halda 
dilləndi və qorxmaz komandirə təsəlli verməkdən ötrü 
ehtiramla sözünə davam etdi. - Polkovnik Alonso Araukan 
ölkəsinə ayaq basan kimi biz həmin istiqamətdə sizin 
köməyinizə yollanacağıq. 
- Cənab kapitan, özünüzdən muğayat olun. - deyə qraf ona 
xeyir-dua arzuladı. - Araukanları məhv etmək üçün bizə sizin 
kimi mərd və qorxmaz döyüşçülərin köməyi lazım olacaq. 
                                                     
 
  
                                                                            
                                                    388
Biz hamımız birlikdə araukanların məhv edilməsində iştirak 
edəcəyik. 
Beləliklə, hamı biri-biri ilə vidalaşaraq ayrılmağa başla-
dılar. 25 nəfər əldən düşmüş konkistador özləri ilə 5 ağır 
yaralını götürüb qərb istiqamətində istehkamı tərk edərək, 
gecənin zülmətində yoxa çıxdılar.  
Düşmənin başını qatmaq üçün kapitan Xuan göstəriş verdi 
ki, yeddi nəfər əllərində məşəl kənddəki evlərə girib yoxla-
malar aparsın. Uzaqdan konkistadorların fəaliyyətinə nəzarət 
edən araukanlar məşəllərin hərəkətindən elə biləcəklər ki, 
ispanlar kənddə hansısa bir işlə məşğuldurlar. Araukanlar 
əmin olmalıydılar ki, ispanlar istehkamı tərk etməyiblər. 
 
 
 
 
 
      X fəsil. Riveyro qardaşlarının ölümü 
 
Hava işıqlaşana yaxın kəndin ətrafında araukanların ilkin 
dəstələri göründü. Onlar əsasən cənub istiqamətindən gəlir-
dilər. Kəndə az qalmış onlar bu yaşayış məntəqəsini əhatəyə 
almağa başladılar. Nədənsə, araukanlar kəndə girməyə cürət 
etmirdilər. Bəlkə də onlar elə bilirdilər ki, konkistadorlar 
                                                     
 
  
                                                                            
                                                    389
daxmalarda gizlənərək hindulara qarşı möhkəm pusqu qurub-
lar. Həm də düşmənin sayı heç də çox deyildi. Bu əməliyyat-
da təxminən 400-450 nəfər hindu iştirak edirdi. Əlbəttə 
araukanların fikrincə, konkistadorları məhv etmək üçün bu 
kifayət qədər qüvvə sayılmır. Araukanlar çox ehtiyatla hərə-
kət edə-edə yavaş-yavaş kəndin ətrafındakı bütün yüksəklik-
ləri ələ keçirməyə başladılar. Keşikdə dayanan konkista-
dorlar ümumiyyətlə, onların bu hərəkətlərinə heç bir 
əhəmiyyət vermədilər. Hətta onlar dərin yuxuda olan silah-
daşlarını bu məsələyə görə narahat etmədilər. Konkistador-
ların hamısı yorğun idi və onlar bu dəfə tam dincəlməli 
idilər. Onsuz da araukanlar hələlik kəndə girməyə cürət 
etmirdilər. 
Günortaya yaxın istehkamda olan bütün konkistadorlar 
dinclərini alıb orada öz mövqelərini tutdular. İstehkamda 
hələ tikinti-quraşdırma işləri çox qalmışdı. Lakin kapitan 
Xuan konkistadorları həmin sahələrdə işlətmək istəmirdi. 
Çünki döyüş demək olar ki, hər saat başlaya bilər və 
istəmirdi ki, konkistadorlar öz düşmənləri ilə yorğun halda 
toqquşsunlar. Belə olan halda araukanlar qısa müddət ərzində 
qələbə əldə edə bilərlər. İlk növbədə istehkamda olan bütün 
konkistadorların fiziki qüvvələrindən ehtiyatla istifadə 
edilməli idi. Çünki araukanlarla növbəti toqquşma saatlarla 
davam edə bilərdi. Leytenant Andre isə israr edirdi ki, 
                                                     
 
  
                                                                            
                                                    390
istehkamda yarımçıq qalmış tikinti-quraşdırma işləri davam 
etdirilsin. Onda müqavimət göstərmək də asan olacaq. 
Kapitan isə ona izah etdi ki, hinduların nə topları, nə də 
katapultaları var, onlarsız isə araukanlar istehkama daxil ola 
bilməyəcəklər. Araukanlar bunu çox yaxşı başa düşürdülər. 
İndi əsas məsələ yüngül yaralanmış döyüşçülərin yarasına 
lazımınca qayğı göstərməkdən ibarət idi. Kapitan özü də 
yaralı idi və yarasının müayinəsinə diqqət yrtirirdi. 
Günortadan iki-üç saat keçmiş cənub və cənub-qərb 
istiqamətində hinduların daha bir neçə iri dəstəsi göründü. 
Onlar iti sürətlə kəndə tərəf gəlirdilər. Hinduların sayı 
təxminən 800-900 nəfər olardı. Onlar kəndi əhatəyə alan 
qüvvə ilə birləşdilər. Mühasirənin halqası daha da gücləndi. 
Hətta araukanlar kəndin şərq tərəfində yerləşən balaca təpədə 
də mövqe tutdular. 
Təxminən 2 saatdan sonra araukanların 500 nəfərlik bir 
dəstəsi şimal istiqamətində kəndi tərk etməyə başladı. Onlar 
ölkələrinin şimal sərhədlərini yoxlamaq üçün həmin istiqa-
mətdə yola düşdülər. İndi-indi onlar başa anlayırdılar ki, 
konkistadorların dəstəsi Araukaniyaya şimal istiqamətində 
daxil olublar. Hazırda ispanları bircə sual maraqlaqdırırdı, 
görəsən dünən yola düşən ispan dəstəsi yolda hindularla 
rastlaşmayıb ki? Çünki qraf Filippin dəstəsi həmin 
istiqamətdə kəndi tərk etmişdi. 
                                                     
 
  
                                                                            
                                                    391
Hava qaralan kimi kəndin ətrafında məşəllər peyda 
olmağa başladı. Hindular yavaş-yavaş kəndə doluşurdular. 
Artıq araukanlar müəyyən etmişdilər ki, ispanlar kəndin 
içində yoxdurlar. 
Lakin onların kəndə daxil olması konkistadorlara heç bir 
təhlükə yaratmırdı. Çünki ispanlar istehkamdakı mövqelərini 
çox möhkəm tutmuşdular. 
Ertəsi günü səhər açılanda Araukan ölkəsinin üzərində 
qara buludlar hökm sürməyə başladı. Günəşin üzü demək 
olar ki, hərtərəfli buludlarla örtülmüşdü. Bu ölkənin şərq 
sərhədlərini bildirən möhtəşəm And dağlarının rəngi birdən-
birə boz rəngə boyanmış və getdikcə həmin rəng tündləş-
məyə başlayırdı. Söz yox ki, yaxın günlərdə burada külək 
qalxacaq və səma altında olan nəhəng platforma leysan 
yağışa bürünəcəkdi. 
Hindular elə əvvəlki mövqelərində durmuş və özlərini elə 
aparırdılar ki, sanki ispanların yaxınlıqda olduqları onlar 
üçün heç bir əhəmiyyət kəsb etmirdi. Bu ispanlar üçün bir 
növ təhqir sayılırdı. Düşmənə nisbətən ispanlar öz sayıqlığını 
itirmir və həmişə də gərginlik altında keşik çəkirdilər. Çünki 
istehkama daxil olmaq üçün üç yerdən imkan vardı. Həmin o 
üç yer istehkamın tam tikilməmiş yerləri idi. İstehkam əsasən 
dörd divardan ibarət idi və kapitanın sərəncamı ilə hər divarı 
iki konkistador qoruyurdu. Hindular o qədər özlərinə arxayın 
                                                     
 
  
                                                                            
                                                    392
idilər ki, hətta istehkama ox məsafəsindən də az olan 
məsafəyə kimi yaxınlaşır və keşikçilərə diqqətlə nəzər 
yetirirdilər. Onların bu hərəkəti keşikçilərə psixoloji təsir 
göstərirdi. Elə olurdu ki, hindular onları silahla hədələyir-
dilər. 
Daha bir gün keçəndən sonra konkistadorlar yüz faiz əmin 
oldular ki, hindular istehkama hücum etməyəcəklər. Deməli, 
onlar ispanları təslim olmağa vadar edəcəklər. Konkista-
dorlar artıq onların istədiyini duymuşdular. Lakin dəstənin 
azacıq da olsa təslim olmaq fikri yox idi. Bundan əlavə 
onların ixtiyarında təxminən iki günlük ərzaq ehtiyatı vardı. 
Onlar iki gün də fəaliyyətsiz istehkamda qala bilərdilər. O 
vaxta kimi isə mühasirədən çıxmaq üçün bir şey fikirləşib 
tapmaq lazım idi. 
Bu gün hava dünənkinə nisbətən bir balaca soyuqlaşmış 
və çiskinləşmişdi. Yenə də göydə buludlar hökmranlıq edir-
di. Bu dəfə, şərqdə gözəl və məstedici bir təzadlar yaradan 
And dağlarını demək olar ki, görmək olmurdu. Görünür, 
orada yağışlar yağmağa başlamış və dumanlığa qərq olmuş-
du. Havanın çisginliyindən uzaq məsafəni aydın görmək 
olmurdu. Belə bir havada sayıqlıqı itirmək lazım deyildi. 
Düşmən bu imkandan çox səmərəli istifadə edə bilərdi. 
Havanın qaralmasına az qalmışdı ki, hindular istehkamın 
darvazasına daha da yaxınlaşıb, ispanlardan təslim olmağı 
                                                     
 
  
                                                                            
                                                    393
tələb etməyə başladılar. Vəziyyəti belə görən kapitan burada 
mühafizəni daha da gücləndirdi. Çünki araukanlar gözlənil-
məz olmasa da, hücum edə bilərdilər. Halbuki, gün kimi 
aydın idi ki, hindular ispanlara psixoloji təsir göstərərək 
konkistadorları hücuma keçməyə vadar edirlər. Araukanlar 
ispanların hücumuna qarşı tam hazırlıqlı vəziyyətdə durmuş-
dular. İstehkamın bütün qabaq hissəsi hindu ox atanları ilə 
əhatə olunmuşdu. Onlar darvazaya o qədər yaxın dayanmış-
dılar ki, istehkamın başında kimi görsəydilər, çətinlik çəkmə-
dən həmin adamı ox ilə vura bilərdilər. Buradakı hadisələr 
çox acınacaqlı xarakter alırdı. Araukanlar hüçum etməyəcək-
dilər, ancaq belə bir hərəkətləri ilə ispanları qıcıqlandıraraq, 
onlara dinc nəzarət etmələrinə maneəçilik törədirdilər.  
Keşikçilər dayanan məntəqələri yoxlamaq üçün Migel 
fəaliyyətə başladı. Kapitan bu vacib işi ona tapşırmışdı. Necə 
olsa da hindular hər an təxribat törədə bilərdilər. Artıq odlu 
silahla silahlanmış altı nəfər araukan istehkamın cənub 
divarının aşağısında görünməyə başlamışdı. Həmin divarı 
Riveyro qardaşları mühafizə edirdilər. Onlar da muşketlə 
silahlanmışdılar. Migel divardan baxanda gördü ki, hindular 
lap istehkama yaxınlaşıblar. O, Riveyro qardaşlarına izah 
etdi ki, başlarını divardan çıxartmasınlar, araukanlar hər an 
onları vura bilərlər. Rodriges başını dik tutaraq əda ilə dedi: 
                                                     
 
  
                                                                            
                                                    394
- Sinyor Migel, elə bircə bu qalmışdı ki, biz hinduların 
qarşısında baş əyək. İmkanım olsa, mən istehkama yaxınla-
şan hər bir düşməni cəhənnəmə vasil edərdim. 
Bir atəşə görə burada böyük xaos yarana bilər. - deyə 
Migel təmkinlə dilləndi. - Ondan sonra döyüş də başlana 
bilər. Ən əsası odur ki, öz təhlükəsizliyinizi əldən verməyin. 
Araukanlar istehkama elə-belə yaxınlaşmayıblar. Onlar 
hansısa bir fənd işlətmək istəyirlər. 
Migel bu sözləri demişdi ki, birdən Koro at belində 
göründü. O, Migeli yuxarıda görən kimi atını saxlayıb cəld 
kamanını əlinə aldı. Migel onun bu hərəkətinə heç bir reak-
siya vermədi. Lakin Riveyro qardaşları silahlarını hazırlıqlı 
vəziyyətə gətirdilər. Korodan xeyli qabaqda olan hindular 
Migelgilin üzərinə dörd-beş ox atdılar. Xoşbəxtlikdən oxlar 
heç kimə dəymədi. Çünki onlar divardan bir qədər aralı 
dayanmışdılar. Ancaq öz səbrini saxlaya bilməyən Rodriges 
divarın kənarına daha da yaxınlaşıb, aşağıda dayanan 
hinduların birini nişan almağa başladı. Belə olan halda şax 
qamətli Koro atını irəli sürərək istehkamın divarına daha da 
yaxınlaşdı. Aşağıdan atılan oxların nəticəsində Rodriges öz 
qurbanını dəqiq nişan ala bilmirdi. Migel ona bildirdi ki, 
divarın kənarından çəkilsin, yoxsa araukanlar onu çətinlik 
çəkmədən vuracaqlar. Ancaq o, Migelin sözlərinə heç bir 
əhəmiyyət vermədi və muşketin atəşi ilə hindunun birini 
                                                     
 
  
                                                                            
                                                    395
zərərsizləşdirə bildi. Rodriges öz qurbanını məhv edən 
zaman bərkdən gülümsədi və yenidən muşketini hazırlıqlı 
vəziyyətə gətirməyə başladı.  
Qardaşının belə bir nəticə əldə etməsindən həvəslənən 
Roberto da divarın kənarına yaxınlaşıb Koronun özünü nişan 
almağa başladı. Aşağıdan atılan oxların biri muşketə dəydi. 
Həmin an isə Koro özü Robertonu nişan alaraq ox atdı. Ox 
elə sürətlə uçdu ki, Roberto əyilməyə belə imkan tapmadı. 
Migel onun qolundan tutub özünə tərəf çəkmək istədi, lakin 
geç oldu. Ox Robertonun boğazına batmışdı. Elə həmin 
məqamda Rodriges Koronu nişan almadan muşketdən atəş 
açdı və nəticəni gözləmədən dərhal həlak olan qardaşının 
yanına gəldi. Migel meyitin başının üstündə olduğundan 
Rodriges arxası hindulara tərəf dayanmışdı və bərkdən 
vahiməli qışqırıq çıxararaq aşağı əyilmək istədi. Lakin Koro 
növbəti oxu ilə bu qardaşı da vurdu. Kürəyinə batan ox 
Rodrigesə bərk ağrı verdiyindən o, əli ilə oxu çıxartmaq 
istədi. Migelin başı Robertoya qarışdığından o, Rodrigesin 
başına gələn müsibəti görmədi. Gözləri bərələ qalan Rodri-
ges üzü Koroya tərəf döndü və elə bu zaman onun sinəsinə 
bir neçə dənə də ox sancıldı. O, əli ilə divardan tutub özünü 
axırıncı məqamda saxlamaq istədi. Ancaq onun ali boşa çıxdı 
və Rodriges üzüqoylu oradan aşağı yıxıldı.  
                                                     
 
  
                                                                            
                                                    396
Dəhşətdən az qala Migel özünü itirmişdi. Necə olsa da 
hindular bir neçə dəqiqənin ərzində iki təcrübəli konkista-
doru öldürmüşdülər. Vəcdə gələn Migel cəld kamanını əlinə 
alıb yarı əyilmiş halda, gizlənə-gizlənə araukanlara baxmağa 
başladı. Migel ehtiyatsızlıq edib hindular ilə açıq döyüşə 
başlasa idi, onda düşmənlər çətinlik çəkmədən onu da öldürə 
bilərdilər. Riveyro qardaşlarının buraxdığı səhvi o, təkrarla-
maq istəmirdi. Bütün üstünlük artıq araukanların əlində idi. 
Rodrigesin qışqırığına Sebastyanla Osvaldo özlərini 
Migelin yanına çatdırdılar. Robertonun meyitini görəndə 
onlar dəhşətə gəldilər. 
Bütün üstünlük hinduların tərəfində olsa belə, hələlik 
düşmən hücum etməyə cürət etmirdi. Lakin araukanların 
hamısı əlində kaman və ox hazırlıqlı vəziyyətdə dayanmış-
dılar. Migel dostlarına dönə-dönə xəbərdarlıq etdi ki, 
başlarını çox yuxarı qaldırmasınlar. Rodriges divarın o biri 
tərəfinə düşsə də, muşketi əlindən düşüb burada qalmışdı. 
Migelgil dərhal muşketləri hazırlıqlı vəziyyətə gətirdilər.  
Araukanlar Rodrigesin meyitini iplə bağladılar. İpin o biri 
ucundan tutan Koro atı ilə istehkamın ətrafında çapmağa 
başladı. Sürətlə qaçan atın arxası ilə sürünən meyit yerdəki 
daşlara dəyib atılıb-düşürdü. Bütün bu dəhşətli səhnə 
konkistadorların gözü qarşısında baş verirdi. Öz hirslərini və 
qəzəblərini saxlaya bilməyən ispanlar, hətta istehkamdan 
                                                     
 
  
                                                                            
                                                    397
çıxıb araukanların üzərinə hücum həmləsi endirmək istəyir-
dilər. Son anda kapitan coşmuş konkistadorların qarşısını ala 
bildi. Söz yox ki, Koro özünün bu vəhşi, qeyri-insani 
hərəkəti ilə ispanları hücuma sövq edirdi. Lakin o, öz 
istədiyinə nail ola bilmədi. 
 
 
 
 
 
   XI fəsil. Konkistadorlar ağır itkilər hesabına  
       mühasirəni yarıb istehkamı tərk edirlər 
 
Riveyro qardaşlarının səhlənkarlığı ucbatından həlak 
olmaları ispan dəstəsi üçün ağır itki sayılırdı. Onlar bir hindu 
məhv etmədən həlak olmuşdular. Dəstənin sayı on səkkiz 
nəfərə endi. Onlar mühasirəni yaran zaman həlak olsaydılar, 
heç kim təəssüflənməzdi. Həm də onların bu cür acınacaqlı 
dərəcədə ölmələri hinduların arasında böyük ruh yüksəkliyini 
qaldırmışdı. Koro bir göz qırpımında iki təcrübəli konkista-
doru məhv etmişdi. Bu nəticə ilə hər bir hindu bütün tayfa 
qarşısında öyünə bilərdi.  
Koro bütün ispanlar tərəfindən bir nömrəli düşmən elan 
edildi. İspan döyüşçüsünün meyitini atın belinə bağlayıb və 
                                                     
 
  
                                                                            
                                                    398
bütün həmyerlilərinin qarşısında sürümək, heç bir hinduya 
cəzasız başa gəlməyəcək. İspanlar qisasçı millət sayılır və 
heç kimə bu vəhşi hərəkəti bağışlamayacaqlar. Şəxsən kapi-
tan həmin tayfa başçısını öldürməyi öz öhdəsinə götürdü. O, 
hamının qarşısında söz verdi ki, Koronu fiziki cəhətdən 
məhv etməyinçə, Araukaniyadan uzaqlaşmayacaq. 
Artıq kapitan tam əmin oldu ki, hindular konkistadorların 
üzərinə hücum etməyəcəklər. Fürsət tapan kimi ispanları tək-
tək məhv edəcək və onları təslim olmağa vadar edəcəklər. O, 
mühasirədən çıxmaq üçün öz daxilində cürbəcür planlar 
tərtib etməyə başladı. Hökmən bir tədbir görülməli idi, yoxsa 
hindular onların hamısını bu istehkamda aman vermədən 
məhv edəcəklər. 
Nəhayət kapitan qəti bir qərara gələndən sonra Vaskonu, 
Andreni, Migeli və Leandronu öz yanına çağırıb iradə ilə 
dedi: 
- Sizə bildirmək istəyirəm ki, istehkamda qalmağın heç bir 
mənası yoxdur. Artıq qənaətlə istifadə etdiyimiz ərzaq 
ehtiyatımız da sona çatıb. Araukanlar mühasirəni o qədər 
saxlayacaqlar ki, biz aclığa tab onlara təslim olaq. Buradan 
çıxmaq üçün bir neçə variant var. Ancaq mən ən əlverişli 
variantın üstündə dayandım.  
Biz elə etməliyik ki, ən azı beş nəfər adam gecənin 
ortasında gizlincə istehkamın divarı ilə aşağı ensin və heç bir 
                                                     
 
  
                                                                            
                                                    399
hindunun xəbəri olmadan kəndin şərq tərəfinə yollansın. 
Vaxtilə tutduğumuz təpənin yaxınlığında olan bütün evləri 
yandırmaq lazım gələcək. Qoy araukanlar elə bilsinlər ki, biz 
hamımız istehkamı tərk edib həmin istiqamətdə mühasirəni 
yarmaq istəyirik. Bu əməliyyat təbii alınmalıdır. Araukanlar 
bütün qüvvələrini kəndin həmin hissəsinə yönəldəndən sonra 
istehkamda qalan dəstə şimal istiqamətində mühasirəni yarıb 
ildırım sürəti ilə kənddən uzaqlaşmalıdır. Əgər, hər şey mən 
deyən kimi olsa, onda biz dəstənin yarıdan çox olan hissəsini 
qoruyub saxlaya biləcəyik. 
- Onda belə çıxır ki, həmin beş nəfərin mühasirəni yarıb, 
sağ çıxmalarına heç bir şansları yoxdur? - deyə Andre bütün 
fikrini kapitana tərəf yönəldərək müəmmalı tərzdə dilləndi. 
-  Demək olar ki, onların heç birisi həmin döyüşdən sağ 
çıxmayacaqlar. - deyə kapitan Xuan başını təəssüflə tərpə-
dərək süst halda dilləndi. - Onlar öz həyatları bahasına 
silahdaşlarına bu məngənədən çıxmağa köməkdik göstərə-
cəklər. Əks təqdirdə bizim hamımız burada məhv ediləcəyik. 
Biz araukanları bu imkandan istifadə etməyə qoymamalıyıq. 
- Yaxşı bəs həmin beş nəfər kimlər olacaq? - deyə Migel 
başını dik tutaraq maraqla soruşdu. 
- Bu haqda mən sizinlə məsləhətləşmələr aparmalıyam. - 
deyə kapitan bir az tərəddüd edəndən sonra sarsılmış 
                                                     
 
  
                                                                            
                                                    400
vəziyyətdə dilləndi. - Kimin həmin əməliyyata yollanması 
məhz sizdən asılıdır. 
- Şəxsən mən heç kimin təkidi olmadan həmin əməliyyat-
da iştirak etməyə könüllü razıyam. - deyə Vasko şlyapasının 
kənarlarını əyə-əyə heç kimə nəzər salmadan kədərli halda 
dilləndi. - Deməli, dörd nəfərin getməsi haqqında fikirləşmək 
lazımdır. - O, bir az ara verəndən sonra başını narazı halda 
tərpədə-tərpədə hiddətlə sözünə əlavə etdi. - Həmin əməliy-
yatda mən hinduların başına elə oyun açım ki, qoy onlar bu 
dünyada anadan olmalarına peşiman olsunlar. Araukanların 
hamısı törətdikləri vəhşiliklərinə görə məhv edilməlidir. 
- Əgər elədirsə, onda mən də həmin heyətə daxil oluram. - 
deyə Migel başını dik tutaraq qürurla dilləndi. - Alnıma 
ölmək yazılıbsa, deməli mən həmin döyüşdə öləcəm. Ancaq 
mən özümlə o dünyaya xeyli düşmən aparacam. Məni məhv 
etmək onlara asan başa gəlməyəcək. 
- Migel, heç kimə sirr deyil ki, mən sənin kimi döyüşçü ilə 
fəxr edirəm. - deyə kapitan əli ilə onun çiyninə vura-vura 
təsəlli verdi və nəzərini ondan çəkməyərək qürurla sözünə 
davam etdi. - Elə bilmə ki, mən həmin əməliyyatda iştirak 
etməyəcəm. Həmin beş nəfərin içində mən də olacağam. 
Burada olan hinduları mən qanına qəltan edəcəm. 
- Cənab kapitan, siz uşaqların yanında olmalısınız. - deyə 
Andre məcburi olaraq söhbətə qarışdı və əvvəlcədən 
                                                     
 
  
                                                                            
                                                    401
kapitandan üzr istəyərək, səbirsizliklə sözünə davam etdi. - 
Dəstənin mühasirədən çıxmasında siz bilavasitə iştirak 
etməlisiniz. Yoxsa, hamı məğlubiyyətə düçar olacaq. 
- Düzdür, siz dəstənin mühasirədən çıxması ilə məşğul 
olmalısınız. - deyə Leandro ciddi halda dilləndi. - Mən və 
bir-iki cəngavər ölüm dəstəsinə yazılmalıyıq. Sinyor Migel 
düz deyir, alnıma ölmək yazılıbsa, demək mən də həmin 
döyüşdə öləcəyəm. 
- Yox Leandro, sən mühasirəni yaran dəstənin tərkibində 
olmalısan. - deyə kapitan səbirsizliklə dilləndi. - Səndən 
başqa Araukaniyanı yaxşı tanıyan yoxdur. Ekspedisiyanın 
gəlişinə artıq 6 gün qalıb. Sən elə etməlisən ki, dəstə 6 
gündən sonra Anqud körfəzinin şimal sahilinə çatsın. Dəstə 
hindularla üzləşmədən vaxtında deyilən yerə gedib 
çıxmalıdır. 
Qərara alındı ki, Migel ilə Vaskodan başqa ölüm dəstəsinə 
daha üç cəngavər daxil edilsin; Diyeqo Urtado və Migelin 
uşaqlıq dostları Osvaldo ilə Sebastyan. Bu dəstə bütün 
zərbəni öz üzərinə götürməlidir. Onlar gecə vaxtı istehkamı 
tərk etməliydilər. Kapitanın göstərişilə onlara dörd dənə 
tapança verildi. Yalnız Sebastyan tapançadan imtina etdi. 
Qaranlığın çökməsilə araukanlar istehkamın divarlarından 
təxminən 100-120 metr aralı tonqallar yandırıb ətrafı 
işıqandırdılar. Əsasən bu ondan ötrü edilirdi ki, gecə vaxtı 
                                                     
 
  
                                                                            
                                                    402
hava xeyli soyuqlaşmışdı və istehkamdan çıxıb onlara tərəf 
gəlmək istəyən hər bir konkistadoru çətinlik çəkmədən görə 
bilsinlər. Kəndin istehkama yaxın olan bir hissəsində cəmi 
iki tonqal yandırılmışdı. Tonqalın birisi vaxtilə əsirlərin 
saxlanıldığı sarayın yaxınlığında təşkil edilmişdi. 
Havanın kəskin surətdə soyuması And dağlarından gələn 
buludların sayəsində baş vermişdi. Topa-topa buludlar göyün 
üzünü tutmuş və Yer kürəsinin işıqlanmasında iştirak edən 
Ay ilə ulduzların qarşısını kəsmişdi. Qəribə olsa da, yağış 
hələ də yağmırdı. Hələ hava qaralmamışdan əvvəl And 
dağları qalın duman altında yoxa çıxmış və həmin duman 
getdikcə kəndə tərəf şığıyırdı. Gecə saat 12 olsa da, hələ də 
duman özünün qalın pərdəsi ilə kəndin yaxınlığında 
görünmürdü. Kənddə mühasirəyə düşmüş konkistadorlar 
həmin dumandan səmərəli istifadə etmək istəyirdilər. 
Əməliyyatın başlanmasına təxminən üç saat vaxt qalmışdı. 
Həmin müddət ərzində duman özünün tor pərdəsini kəndin 
üzərinə ata bilərdi. 
Araukanlarda heç bir şübhə doğurmamaq üçün həmişəki 
kimi istehkamın daxilində iki dənə tonqal qalandı. Guya ki, 
konkistadorlar özlərinin müdafiə xəttləri ilə məşğuldurlar. 
Migelgil öz silahlarını hazırlıqlı vəziyyətə gətirirdilər. 
Bəzi konkistadorlar isə leytenant Vaskonun övladlarının və 
bir neçə saat bundan əvvəl həlak olmuş Robertonun dəfni ilə 
                                                     
 
  
                                                                            
                                                    403
məşğul idilər. Qərara alınmışdı ki, onları istehkamın qərb 
divarları qarşısında dəfn etsinlər. Birincisi, həmin divarın 
tikintisi tam başa çatdırılmış, ikincisi isə, həmin yerdə torpaq 
yumşaq idi və həmin ərazi balaca taxta çəpərə alınmışdı. 
Vaxtilə hindular orada nə isə tikmək istəyiblər. Dəfn 
mərasimi başa çatandan sonra kəndi nəzarət altında saxlayan 
keşikçi kapitana xəbər verdi ki, təpə tərəfdən kəndi duman 
bürüməyə başlayır. Bu konkistadorlar üçün şad xəbər sayı-
lırdı. Mühasirəni yarmaq üçün konkistadorlar üçün əlverişli 
imkan yarandı. 
Yarım saatdan bir az çox vaxt keçmişdi ki, duman kənddə 
tonqal qalayan hinduları haqladı. Elə həmin anda 
konkistadorlar kəndirin köməyi ilə istehkamın şərq divarı ilə 
aşağı düşməyə başladılar. Təlimata görə bütün əməliyyat 
ehtiyatla görülməli idi. Çünki araukanlar dumanın köməyi ilə 
istehkama yaxınlaşa bilərdilər. Migelgil aşağı düşən kimi 
əllərinə lanset alıb tonqallara tərəf irəliləməyə başladılar. 
Hava soyuq olduğuna görə hinduların demək olar ki, 
hamısı tonqalların ətrafına toplaşmışdılar. Bu məlum məsələ 
idi. Çünki onlar yarıçılpaq vəziyyətdə idilər. Odur ki, onlar 
qızınmaq imkanını əldən buraxmırdılar. Fürsətdən istifadə 
edən ispanlar çətinlik çəkmədən kəndin sərhədinə yaxınlaş-
dılar. Kəndin bu hissəsi qalın duman altında idi. 
                                                     
 
  
                                                                            
                                                    404
Yolda Migel qəribə hadisənin şahidi oldu. Burada 
cəmləşən araukanların əksəriyyəti kənddə yerləşən evlərdə 
toplaşmışdılar. Migel belə bir fikrə gəldi ki, kapitan 
tərəfindən verilən tapşırığı onlar yerinə yetirə bilməyəcəklər. 
Çünki araukanlar evlərdə çox idi. Keşikçi hinduların də sayı 
çoxluq təşkil edirdi. Lakin buna baxmayaraq Migelgil təpəyə 
yaxın olan iki evi yandırmağı qərara aldılar. Osvaldo ilə 
Sebastyan sağ tərəfdəki evi (həmin evi dörd nəfər hindu 
mühafizə edirdi), qalanları isə sol tərəfdəki evi (oranı isə beş 
nəfər hindu mühafizə edirdi) yandırmalı idilər. Evlər bir-
birindən təxminən 10-12 metr aralı idilər. Əməliyyat eyni 
vaxtda başlanmalı və araukanlara gözlənilməz hücum 
endirilməli idi. Hindular ispanların gəlişindən xəbərsiz idilər. 
Hava həddindən artıq qaranlıq idi. Demək olar ki, ən 
yaxın məsafədə göz-gözü görmürdü. Migel birinci qabağa 
getdi. O, havanın qaranlıqdan istifadə edib, əlində lanset lap 
kənarda dayanan hinduya yaxınlaşdı. Evin keşiyini çəkən 
araukan soyuqdan sanki keyimişdi, məhz buna görə də o, 
Migelin gəlişini hiss etmədi. Cavan zadəgan sol əli ilə 
arxadan hindunun ağzını tutub elə həmin anda lanseti onun 
ürəyinə sancdı. O, bu işin öhdəsindən böyük ustalıqla gəldi. 
Migel ikinci düşmənə yaxınlaşan zaman artıq silahdaşları da 
əməliyyata başladılar. Bütün keşikçilər səssizcə məhv 
edilməli idi.  
                                                     
 
  
                                                                            
                                                    405
Migel növbəti qurbanına yaxınlaşanda hindu cəld ona 
tərəf döndü və araukan dilində nəsə dedi. Həmin sözün sakit 
tərzdə söyləməsindən belə başa düşmək olar ki, o, cavan 
zadəganı öz dostu ilə səhv salmışdı. Lakin Migel ona aman 
vermədən cəld sıçrayışla lanseti onun sinəsinə keçirtdi. Sonra 
isə üçüncü qurbanının üstünə cumdu. Əməliyyat zamanı 
hindulardan biri „ah“ çəkib xırıltılı bir səs çıxarda bildi. 
Lakin səsin heç bir əhəmiyyəti yox idi. Qısa müddəq ərzində 
iki evi mühafizə edən keşikçilər aradan götürüldü. Vaxt 
itirilmədən evlər yandırıldı. Konkistadorlar əvvəlki bölgü ilə 
evlərin qapısından bir qədər aralı dayandılar. İçəridən çıxan 
hər bir hindu dərhal konkistadorlar tərəfindən öldürülməli 
idi. Lakin təlimata əsasən, hələ bir neçə dənə də ev 
yandırılmalıdır. İstehkamdakı konkistadorların mühasirəni 
yarıb çıxması, məhz kəndin o biri başında bir neçə evin 
yandırılmasından asılı idi. Lakin kəndin evlərini həddindən 
artıq çox hindu mühafizə edirdi. 
Qapıların aqzında iki silahdaşını saxlayıb, Migel uşaqlıq 
dostları ilə birlikdə əllərində məşəl növbəti evə şığıdı. 
Dumanın qalınlığından və havanın qaranlığından hindular 
hələ aydın başa düşmürdülər ki, kəndin bu hissəsində nə baş 
verir. Bu əməliyyat konkistadorlar tərəfindən elə ildırım 
sürətilə həyata keçirilirdi ki, araukanlar orada nə baş 
verdiyini yoxlamağa belə imkan tapmadılar. Migelgil 
                                                     
 
  
                                                                            
                                                    406
növbəti evə yaxınlaşan kimi orada düşmənlə üzləşdilər. 
Migel qarşısına çıxan hindunun başına dərhal qılınc ilə zərbə 
endirərək, cəld o birisinin üzərinə hücum etdi. Ancaq 
gözlənilmədən keşikçilər müqavimət göstərməkdən boyun 
qaçırtdılar. 
Migel əlindəki məşəl ilə qarşısındakı evi yandırmağa 
başladı. Osvaldo ilə Sebastyan yaxınlıqdakı evə can atdılar. 
Oradakı evi yandıran kimi hindular hər iki cəngavəri əhatəyə 
aldı. Burada qızğın döyüş başlandı. 
Artıq burada yavaş-yavaş səs-küy baş qalxmağa başladı. 
Araukanlar döyüşə-döyüşə cürbəcür çığırtılar çıxarırdılar. 
Bundan əlavə soyuq silahların bir-birinə dəyib cingiltili 
səslər çıxarması qaranlıqda olan hər bir adamı, burada 
döyüşün getməsindən xəbərdar edirdi. Araukanlar hər 
tərəfdən səs gələn tərəfə axışmağa başladılar. 
Migel dostlarına bildirdi ki, tezliklə Vaskogilin yanına 
getsinlər. Çünki ayrı-ayrılıqda, pərakəndə şəkildə hindular 
asanlıqla onları məğlubiyyətə uğrada bilərlər. Migel özü geri 
qayıdan zaman beş-altı düşmənin əhatəsinə düşdü. Lakin o, 
özü qılınc və lanseti ilə hücuma keçdi. Evlərin alışması 
nəticəsində gecə vaxtı döyüş meydanı hərtərəfli işıqlandırıl-
mışdı. Belə olan halda hindular neçə nəfərin döyüşdüyünü 
çox asanlıqla təyin edə bilərdilər. Bunun üçün ispanlar işıq 
əhatəsindən tamamilə uzaqlaşmalı idilər. Migel döyüşə-
                                                     
 
  
                                                                            
                                                    407
döyüşə öz silahdaşlarına bildirdi ki, mümkün qədər hamı 
mühasirəni yarıb dağlara tərəf çəkilsin. Migel istəyirdi ki, 
beş nəfərdən heç olmasa, biri bu qanlı döyüşdən canını 
salamat qurtarsın. 
Ümumiyyətlə, onların hamısı canlarını sağ-salamat 
mühasirədən qurtara bilərdilər. Lakin təlimata əsasən, onlar 
hinduların fikrini özlərinə cəlb etməli idilər ki, o biri 
yoldaşları istehkamdan çıxa bilsinlər. Bu Migelgilin əsas 
tapşırığı idi. 
Mühasirəni yarıb çıxmaq hələlik ispanlara qismət 
olmurdu. Migel dostlarından təxminən bir qədər aralı 
düşmüşdü. Araukanlar onunla çox ehtiyatla döyüşürdülər. 
Dörd hindunu qanına qəltan edən Migel düşmənə qarşı hər 
dəqiqə yeni bir fənd işlədirdi. O, kənarda Sebastyanla 
Vaskonun necə döyüşdüyünü gördü. Onlar Migelin köməyi-
nə gəlmək istəyirdilər. Lakin araukanlar hərtərəfli onların 
qarşısını alırdılar. Vəziyyət olduqca gərgin xarakter alırdı. 
Sanki hindular konkistadorları əsir almaq istəyirdilər. 
Paralel olaraq həm Migel, həm də ona köməyə can atanlar 
nərə çəkib araukanların üzərinə şığıdılar. Bu hücum vaxtı 
daha üç hindu qılıncdan keçirildi. Bu döyüş başqa döyüşlərə 
nisbətən, aborigenlər tərəfindən ehtiyatla aparılırdı. Ancaq 
onlar bacardıqları qədər döyüşmürdülər. Sanki ispanlara 
qarşı bir hiylə işlətmək istəyirdilər. 
                                                     
 
  
                                                                            
                                                    408
Nəhayət onlar birləşdilər. Bu vaxt ərzində isə Osvaldo ilə 
Diyeqo mühasirəni yarıb ümumiyyətlə, buranı tərk etmək 
iqtidarında idilər. Onlar mühasirəni yarmaq üçün qızmış şir 
kimi döyüşürdülər. İspanların qarşısını kəsməklə, hindular 
heç də az itki vermirdilər. Ölənlərdən çox yaralılar ayaq 
altında qalıb böyük maneəçilik törədirdi. Yaralıların 
əksəriyyəti aldıqları yaraların ağrısına dözə bilməyib bərkdən 
zarıldayıb-qışqırırdılar. Kəndin bu hissəsi belə bir döyüşlə 
cəhənnəm vadisini xatırladırdı. 
Konkistadorlar bu mühasirəni yarmaq üçün odlu silahdan 
istifadə etməyi qərara aldılar. Onların ixtiyarında cəmi iki 
tapança vardı. Onlar atəş açan kimi nərə çəkib hücuma 
keçdilər. Atəş səsi hinduları cüzi halda sarsıtdı. Bunun 
əvəzində aborigenlər konkistadorları ox ilə qarşıladılar. Ən 
çox Vasko oxlardan ziyan çəkdi. Oxun biri onun qarnına, o 
birisi isə sağ döşünün üstünə batdı. Ağrıdan o, daha hücuma 
keçə bilmədi. Lakin Sebastyan da oxla vurulmuşdu, ox onun 
düz sol çiyninin üstünə batmışdı. Yalnız Migelə heç bir şey 
olmamışdı. Ancaq o, dostlarının taleyinə biganə qala bilməz-
di, xüsusən də Sebastyanın. Migel ayaq saxlayıb yaralanan-
ların köməyinə getmək istədi. Ancaq hinduların kəskin 
surətdə iri miqyaslı hücumu buna maneəçilik törətdi. Vasko 
demək olar ki, yarımcan halda idi və ona belə bir vəziyyətdə 
kömək etmək müşkül bir məsələ idi. Migel var gücünü 
                                                     
 
  
                                                                            
                                                    409
toplayıb, dostuna - „Sebastyan möhkəm ol, biz bu cəhənnəm-
dən çıxmalıyıq” - deyərək, hinduların üzərinə şığıdı. Vasko 
qılıncını qaldırmağa heç imkan tapmamış araukanlar onu 
haqladılar. Balta ilə onun peysəri yarıldı, həm boğazına, həm 
də kürəyinə nizə sancıldı. Öldürülən Vaskonun cəsədi 
hərəkətsiz halda yerdə qalanda da, aborigenlər bir-birilərinin 
ardınca nizələri ilə ona zərbə endirirdilər. Vaskonun qan 
içində olan bədəni demək olar ki, deşik-deşik olmuşdu. 
Fürsətdən istifadə edən hindular Sebastyanı da həmin hala 
salmaq üçün onun üzərinə hücuma keçdilər. Sebastyan 
cəngavər idi və düşmənə elə-belə təslim olmaq fikrində 
deyildi. O, qılıncını elə fırlatdı ki, qarşısına çıxan düşmənin 
başına zərbə endirəndə, az qala onun başı bədənindən 
aralanacaqdı. Elə həmin məqamda cəld arxaya dönərək 
qılıncını növbəti qurbanın boğazına möhkəm sancdı. Migel 
isə qabaqda döyüşə-döyüşə uşaqlıq dostuna yol açırdı. Artıq 
o, yarı qaranlıq yerə çatmışdı. Hindular onları salamat əldən 
buraxmaq istəmirdilər. Konkistadorlar bir az da dözsəydilər, 
bəlkə də bu mühasirədən çıxmaq şansları olardı. Çünki alışan 
evlərdən demək olar ki, heç bir şey qalmamışdı. Bir azdan 
tonqalların közərtisindən başqa bir şey nəzərə çarpmayaçaq. 
Lakin o vaxta qədər tab gətirmək lazım idi. 
Migel artıq hiss etməyə başlayırdı ki, bədəni get-gedə 
zəifləyir. O, yorulmuşdu. Sebastyan yaralansa da, ətrafındakı 
                                                     
 
  
                                                                            
                                                    410
hinduları rahat buraxmırdı. Lakin buna baxmayaraq, hər iki 
dost öz hücumlarını dayandırmağa məcbur oldular. Arau-
kanlar özləri hücuma keçdilər. Əvvəl onlar əllərindəki 
nizələri ispanların üzərinə atdılar, sonra isə balta ilə irəli 
şığıdılar. Tərslikdən nizənin biri Sebastyanın sol buduna 
batdı. Həmişə bu gün ağrılara sinə gərən çəsur cəngavər bu 
dəfə ağrıya dözə bilməyib bərkdən qışqırdı. Ağrı o qədər 
möhkəm idi ki, Sebastyanın bütün sir-sifəti qırışdı. Başının 
seyrək saçları gözlərinin üstünə düşdüyündən o, dostunun 
gözlərindəki ağır iztirabları görə bilmirdi. Sebastyan 
yarıəyilmiş vəziyyətdə yarasından tutaraq dostuna bildirdi ki, 
onu gözləməyib tezliklə buradan uzaqlaşsın. Migel burada 
qalsa idi sözsüz ki, onu burada ölüm gözləyirdi. Cavan 
zadəgan döyüşə-döyüşə dostuna xəbər verdi ki, o, düşmənə 
müqavimət göstərmədən təslim olsun. Bəlkə, hindular onu 
təslim olduğuna görə əhv edərdilər. Sebastyan isə araukan-
ların hücumlarını dəf edə-edə qürurla dedi: 
- Migel, deyirsən ki, İspaniyanın cəngavəri qarşıdakı 
çılpaq aborigenlərə təslim olsun. Ölərəm, amma belə şərəfsiz 
addımı atmaram. 
- Sebastyan, canına yazığın gəlsin. - deyə Migel öz 
dediyinin üstündə üstündə durdu. - Söz verirəm ki, səni 
əsirlikdən azad edəcəm. Amma sən onlara təslim ol.  
                                                     
 
  
                                                                            
                                                    411
- Seviliyanı sənə tapşırıram, ondan muğayat ol. - deyə 
Sebastyan ağrısını içində boğaraq həqarətlə dilləndi. 
Məhz bundan sonra Sebastyan axsaya-axsaya əlində qılınc 
- “kral naminə irəli!” – şüarını səsləndirərək hücuma keçdi. 
Lakin kənardan atılan balta onun kürəyinə bataraq cənga-
vərin hücumunun qarşısını kəsdi. Sebastyan iri qamətli 
olduğundan özünü ayaq üstə saxlaya bildi və üzərinə şığıyan 
hindunu qılınc ilə dəf edərək, onun yaxasından möhkəm 
yapışdı. Lakin elə həmin anda cəsur cəngavərin sağ qabırğa-
sına və belinə nizə sancdılar, boynunun ardına isə balta ilə 
möhkəm zərbə endirdilər. Vaskonun meyiti kimi onun da 
cəsədi azğınlaşmış hinduların hücumuna məruz qaldı. 
İşi belə görən Migel mühasirədən çıxmaq üçün bir daha 
hücuma keçdi. Elə bu dəmdə qaranlıqda bir-birinin ardınca 
iki dənə atəş açıldı. Migelin qarşısında olan iki hindu qışqıra-
qışqıra üzüqoyulu yerə sərildi. Fürsətdən istifadə edən Migel 
tərəddüd etmədən öz hücumunu davam edərək, bir göz 
qırpımında daha iki düşməni məhv edərək, qaranlıq mühitə 
özünü çıxartdı. Ətrafda hələ də hindular vardı və onların 
bəziləri havanı işıqlandırmaq üçün əllərində məşəl tutmuş-
dular. 
 
 
 
                                                     
 
  
                                                                            
                                                    412
            XII fəsil. Müvəqqəti sakitlik 
 
Ertəsi günü sübh çağı açılanda hamıdan aralı düşmüş 
Migel, Osvaldo və Diyeqo balaca bir gölməçənin qırağında 
öz hərəkətlərini dayandırdılar. Gölməçənin yaxın ətrafı 
seyrək ağaclarla örtülmüşdü. Şimal tərəfdən hündürlüyü 400-
500 metr olan bir geniş təpə vardı. Həmin təpənin də başı 
araukariya ağacları ilə əhatə olunmuşdu. Migelgil döyüş baş 
verən kənddən təxminən bir liq şimal-şərq istiqamətində 
aralanmışdılar. Kapitan Xuangildən hələlik heç bir xəbər yox 
idi. Dəqiq bilinmirdi onlar istehkamdan çıxa bildilər, ya yox? 
Əgər, çıxa biliblərsə də, yenə məlum deyildi onlar istehkamı 
hansı istiqamətdə tərk ediblər. Kənddə hökm sürən sakitlik-
dən belə başa düşmək olar ki, konkistadorlar müvəffəqiy-
yətlə istehkamı tərk edə biliblər. Buradan aydın olmasa da, 
lakin görmək olurdu ki, araukanlar orada topa-topa gəzişir və 
meyitləri bir yerə yığırdılar. Bundan əlavə hinduların 
kənddəki qüvvəsindən, hava qaralana yaxın müəyyən bir 
hissəsi kəndi naməlum bir istiqamətdə tərk etmişdi. Onlar 
hansısa bir əməliyyata yollanmışdılar. Çünki kənddə qalan 
qüvvənin sayı heç min nəfər olmazdı. 
Hər üç konkistador qəm-qüssə və kədər içində idi. Vasko 
ilə Sebastyanın itkisi onlar üçün ağır və sarsıdıcı zərbə 
sayılırdı. Ən çox Migel ağır iztirab içərisində idi və kədər 
                                                     
 
  
                                                                            
                                                    413
xəyalına qapanmışdı. Çünki onların vəhşicəsinə qətlə 
yetirilməsi Migelin gözü qarşısında baş vermişdi. Osvaldo 
onun yanında əyləşib məyus halda dedi: 
- Görəsən, Sebastyan necə həlak oldu? Mən, inana bilmi-
rəm ki, araukanlar onun kimi mərd və qorxmaz cəngavəri 
öldürüblər. 
- Sebastyan əsl ispan cəngavəri kimi qeyri-bərabər 
döyüşdə məhv oldu. O, ölümün üzünə dik baxaraq hindular 
tərəfindən vəhşicəsinə qətlə yetirildi. Mən, onun ölümünə 
həsəd aparıram. 
- İndi biz Seviliyaya nə cavab verəcəyik? - deyə Osvaldo 
əlləri ilə başını tutub kədərlə dilləndi. - Yazıq qız tək qaldı. 
Necə olsa da, onun Sebastyandan başqa heç kəsi yox idi. - 
Bir neçə saniyə keçəndən sonra Osvaldo birdən-birə başını 
dik tutub qürurla sözünə əlavə etdi. – Migel, mən sənə söz 
verirəm ki, Sebastyanın qanı yerdə qalmayacaq. Ən azı 
iyirmi nəfər araukan mənim tərəfimdən amansızcasına 
öldürüləcək. Dostumun ölümünü mən onlara bağışlamaya-
cağam. Onların hamısı amansızcasına məhv edilməlidir. Bu 
torpaqda bir nəfər də olsun araukan qalmamalıdır. 
- Mən səninlə tamamilə şərikəm. - deyə Diyeqo təqdir-
edici tərzdə dilləndi. - Bu torpaq İspaniyanın tərkibinə 
daxildir və bu torpaqda icazəsiz bir nəfər olsun belə, hindu 
yaşamamalıdır. Sebastyan bizim ekspedisiyanın ən mərd və 
                                                     
 
  
                                                                            
                                                    414
qorxmaz cəngavərlərindən biri idi. Onun ölümü heç bir ispan 
əsgərinin fikrindən yan keçməməlidir. Araukaniya bu 
tükürpərdici həşaratlardan tamamilə təmizlənməlidir. Əla-
həzrət kral  Filipp müharibəni günü bu gün dayandırsa belə, 
mən hindulara elan etdiyim müharibəni dayandırmayacağam. 
Araukanların hamısı törətdikləri cinayətə görə yer üzündən 
yox edilməlidir. 
Migel ayağa qalxıb Diyeqoya ötəri nəzər saldı və hiddətlə 
dedi: 
- Araukanlar çoxdan mənim şəxsi düşmənlərim sayılır. 
Lakin biz burada hamımız bir nəfərə kimi qanuna riayət 
etməliyik. Çünki biz hamımız burada İspanyanı təmsil edir 
və kral II Filipp naminə döyüşürük. Bizim II Filippin 
sözündən çıxmağa mənəvi haqqımız yoxdur. Biz elə etmə-
liyik ki, qısa müddət ərzində bu müharibədə araukanların 
fəaliyyətinə son qoyaq. Bu torpaqda həlak olan hər bir ispan 
əsgərinin qisassı yırtıçı hindulardan alınmalıdır. Onlar 
törətdikləri cinayətə görə öz başları ilə cavab verməlidirlər. 
Ancaq artıq emosiyalara qapanmaq lazım deyil. Yoxsa, 
hiyləgər araukanlar bu fürsətdən bacarıqla istifadə edərlər. 
Bu vəziyyətdən çıxmaq üçün biz ilk növbədə kapitan Xuanın 
dəstəsilə birləşməliyik. 
- Biz istehkamdan çıxandan sonra möhkəm halqalı 
mühasirəyə düşməsəydik, onda hamımız həmin döyüşdən 
                                                     
 
  
                                                                            
                                                    415
sağ-salamat çıxa bilərdik. - deyə Osvaldo təəssüflə olsa da, 
bunu xüsusilə qeyd etdi. - Sanki araukanlar bütün qüvvə-
lərini bizim üzərimizə tökmüşdülər. Yoxsa, onlar heç cürə 
bizə bata bilməzdilər. 
- Açığını desəm, bizim heç birimiz həmin döyüşdən sağ-
salamat çıxmamalıydıq. - deyə Migel xeyli fikrə gedəndən 
sonra heç kimə nəzər salmadan aludəliklə dilləndi. - 
Araukanlar həqiqətən də bütün qüvvələrini bizim üzərimizə 
yönəltmişdilər və biz hamımız həmin döyüşdə qırılmalıydıq. 
Sadəcə olaraq, biz dumanın köməyi ilə həmin qanlı 
döyüşdən yaxa qurtara bildik. 
Migelgil hinduların istehkamda və kəndin özündə müdafiə 
işlərilə məşğul olduğunu seyr etməyə başladılar. Onlar 
burada möhkəm müdafiə xətti yaratmaq istəyirdilər. Arau-
kanlar hətta kəndin ətrafında qazma işlərilə də məşğul idilər. 
Onlar xəndək qazırdılar. Tikinti işlərinin təhlükəsizliyini 
təmin etmək üçün kənddən çox-cox uzaqlarda kiçik qruplu 
hindu dəstələri gəzişirdi. Onlar bir növ kəşfiyyata çıxmış-
dılar. Sanki aborigenlər geçə istehkamdan yoxa çıxmış 
konkistadorları axtarırdılar. Hətta Migelgil dayanan gölmə-
çənin də yanına on beş nəfərlik bir dəstə gəlirdi. Hindular 
ispanların harada olduqlarını müəyyən edə bilərdilər. 
Migel çox yaxşı bilirdi ki, düşmən onların yerini müəyyən 
etsə, onda mühasirədən çıxmaq heç də asan olmayacaq. Ona 
                                                     
 
  
                                                                            
                                                    416
görə ki, bütün ətraf açıqlıqdan ibarət idi, ikincisi isə ispanlar 
yorğun hala düşmüşdülər. Onlar yuxusuz idilər. İstirahət 
etmək üçün heç bir şərait yox idi. Migel ilk növbədə bu 
haqda fikirləşməliydi. Ac, susuz, yuxusuz və yorğun bir 
vəziyyətdə araukanlar onları çox asanlıqla məhv edə bilərlər. 
Konkistadorlar oturduqları yerdə yuxuya gedirdilər. Lakin 
bir az keçməmiş yağış yağmağa başladı. Onlar cəld iri bir 
araukariya ağacının altında özlərinə sığınacaq tapdılar. 
Yağışdan qorunmaq üçün bura müvəqqəti yer sayılırdı. 
Yağış güclənsə, bu ağacın da onlara heç bir xeyri 
olmayacaqdı. Migel yaxşı başa düşürdü ki, göydəki buludlar 
həddindən artıq sıxlıq təşkil edir. Onların əriməsi üçün xeyli 
vaxt lazımdır. Deməli, yağış təxminən axşama kimi yağa 
bilərdi. Bu isə konkistadorların xeyrinə deyildi. Bundan 
əlavə gün kimi aydın idi ki, indiki yağış qısa bir müddətdən 
sonra leysan ilə əvəz olunacaq. Bununla da bütün ətraf 
palçıqlığa dönəcək. Yaxın ətrafda kəşfiyyat ilə məşqul olan 
hindular yağışdan qorunmaq üçün ağaclı yerə qaçırdılar. 
Araukanlar konkistadorlara nisbətən demək olar ki, lüt idilər.  
Leysan yağışı başlananda bütün ətraf boz pərdənin 
arxasında yoxa çıxdı. Yağışdan göz açıb ətrafa diqtətlə nəzər 
salmaq mümkün deyildi. Qısa müddət ərzində hər tərəf 
balaca gölməçələrə və palçığa döndü. Migelgil dərə kimi bir 
yerdə idilər və yuxarıdan heç kimə təhlükə törətməyən 
                                                     
 
  
                                                                            
                                                    417
balaca sellər tökülürdü. Bunun nəticəsində onların ayağı 
yavaş-yavaş suyun içinə batırdı. Onlar buranı tərk edib 
yaxınlıqdakı təpəyə qalxdılar. Təpədə ağaclar çoxluq təşkil 
edirdi. 
Migelgil yuxarı qalxan kimi yanbayan bitən üç araukariya 
ağacının altında özlərinə sığınacaq tapdılar. Lakin burada da 
ağaclar leysan yağışı qarşısında açiz idi. Əlacsız qalan 
konkisqadorlar heç bir şeyə əhəmiyyət vermədən tamamilə 
əldən düşmüş halda yerə oturdular. Onlar özlərində olan 
barıtı gücbəla ilə yağışdan qoruyub saxlayırdılar. 
Axşama az qalmış leysan zəif yağışla əvəz olundu. 
Konkistadorlar sıxma su içində idilər və soyuqdan onları 
üşütmə bürümüşdü. Onlar hərəkət etməsələr, çox keçmədən 
soyuqdəyməyə tutula bilərdilər. Həm də qarşıda uzun və 
soyuq gecə vardı və həmin gecəyə hazırlaşmaq lazım idi.  
Tonqal qalamaq üçün ispanlar buradan ən azı bir liq 
aralanmalıydılar. Çünki aborigenlər onları burada görə 
bilərdilər. Qaranlıq çökməmiş konkistadorlar şimal-şərq 
istiqamətində buranı tərk etmək fikrinə düşdülər. Təxminən 
bir liqdən bir qədər çox həmin istiqamətdə meşəli dağların 
sərhədi başlayırdı. Onlar tezliklə özlərini ora çatdırmalıy-
dılar. 
Göydəki buludların yerləşməsindən və hərəkətindən o 
dəqiqə müəyyən etmək olar ki, gecə vaxtı da güçlü leysan öz 
                                                     
 
  
                                                                            
                                                    418
hegemonluğunu yer üzərindəkilərə nümayiş etdirəcək. 
Migelgil yağışın zəifləməsini görən kimi vaxt itirmədən 
nəzərdə tutulmuş istiqamətdə dayandıqları təpəni tərk etdilər.  
Getmək xeyli çətin idi. Palçığa dönmüş torpaq atılan 
addımı xeyli ləngidirdi. Onların ayağı hər addımda yerə 
batırdı. Yağışdan əskiyə dönmüş paltarlar bədənlərinə yapış-
mışdı. Zireh rolunu oynayan kirasir onların hərəkətini xeyli 
çətinləşdirirdi, sanki yağışın təsirindən həmin dəmir libas iki 
dəfə ağırlaşmışdı. 
Konkistadorlar meşənin girəcəyinə çatmamış, artıq hava 
qaraldı. Lakin onlar nəzərdə tutulmuş məsafənin yarısından 
çoxunu qət etmişdilər. 
Onlar meşəyə çatan kimi yağışdan müdafiə olunmaq üçün 
özlərinə nəhəng fitsroya ağacının altında sığınacaq tapdılar. 
Həddindən artıq yorğun ispanlar son güclərini səfərbər edib 
iri budaqlar və enli yarpaqlar yığmağa başladılar. Ac, susuz, 
hədsiz dərəcədə zəif olan konkistadorlar bir örtük düzəldə 
bildilər. Yarpaqlar o qədər örtüyün üstünə doldurulmuşdu ki, 
yağışın suları nadir hallarda damçı şəklində onların başına 
düşürdü. Qısa müddətə tonqal təşkil edildi. 
Gecə yarısı yaxınlaşdığı üçün onlar növbə ilə yatmağa 
başladılar. İki nəfər yatıb, bir nəfər keşik çəkməli idi. Keşik 
çəkən həm tonqala baxmalı, yoldaşlarının paltarlarını qurut-
malı, həm də yatanları düşmənlərdən qorumalı idi. Yağışdan 
                                                     
 
  
                                                                            
                                                    419
qorunmaq üçün hindular da bu meşədə sığınacaq tapa 
bilərdilər.  
Səhərin açılması, Migelin keşik çəkən zaman payına 
düşdü. Yoldaşları yorğun olduqları üçün hələ də yuxudan 
ayılmamışdılar. Hava soyuq olduğundan onlar bir-birilərinə 
qısılıb yatmışdılar. İspanlar azuqə ilə təmin olunmaq üçün 
bu, böyük olmayan meşədə ova çıxmalıydılar. Heyvan 
olmasa da, onlar burada quş ovlaya bilərdilər. Migelin 
fikrincə, bunu etmək mümkün idi, ancaq ilk növbədə onlar 
yorğunluqlarını bədənlərindən tam çıxartmalı idilər. Yağış 
hələ də dayanmamışdı. Göydə buludlar böyük üstünlük təşkil 
edirdi. Külək başlamasa, buludlar öz yerindən tərpənməyə-
cək. 
Təxminən iki saat keçəndən sonra cəngavərlər yuxudan 
ayıldılar. Üst-başlarını tam qurutmaq üçün onlar tonqala 
yaxın bir yerdə oturdular. Bir az keçəndən sonra Osvaldo 
kamanını götürüb ova yollandı. Vaxtının asudə olduqunu 
görən Migel bir-iki saat yatmağı qərara aldı. Lakin heç yarım 
saat keçməmiş Osvaldo gəlib xəbər verdi ki, qərb tərəfdə 
hindular böyük olmayan düşərgə qurublar. Yuxudan tələm-
tələsik qalxan Migel üzünü dostuna tutub dedi: 
- Heç olmasa, təyin edə bildin neçə nəfərdilər? 
- Dəqiq təyin edə bilmədim. Orada təxminən iyirmi-otuz 
nəfər adam olardı. Özü də hamısı döyüşçülərdir. 
                                                     
 
  
                                                                            
                                                    420
- Düşərgə özü böyükdür? - deyə Diyeqo maraqlandı. - 
Düşərgədəki tikililər necədir? 
- Onlar da bizim düzəltdiyimiz örtükdən salıblar. - deyə 
Osvaldo tərəddüd etmədən dilləndi. - Belə örtüklərin 
təxminən dördünü orada gördüm. Acığını desəm, ağaçlar sıx 
olduğundan və yağış yağdığından həmin yeri yaxşı nəzərdən 
keçirə bilmədim. 
- Onda belə çıxır ki, hindular həmin yerə yenicə gəliblər. - 
deyə Migel bir az fikrə gedəndən sonra belə bir qənaətə 
gəldiyini dostlarına bəyan etdi. - Kim nə bilir, bəlkə onlar 
yağış yağdığına görə meşədə özlərinə müvəqqəti sığınacaq 
tapıblar. 
- Əgər, biz onların yerini təyin edə bilmişiksə, belə çıxır 
ki, onlar da çətinlik çəkmədən bizim yeri təyin edə bilərlər. - 
deyə Diyeqo gözlənilmədən ağıla batan fikri silahdaşlarına 
bildirdi. - Biz hökmən bir tədbir görməliyik. Yoxsa, onlar 
bizi qabaqlaya bilərlər. 
- Onu da demək istəyirəm ki, hindular mən gələn tərəfdə 
demək olar ki, keşikçi qoymayıblar. - deyə Osvaldo bu vacib 
məlumatı bildirməyi özünə lazım bildi. - Bizə yaxın olan 
örtüyün altında onlar ət qızardırdılar. 
Osvaldonun axırıncı sözləri onun həmsöhbətlərini daha da 
iştaha gətirdi. Aclığa dözümü olmayan Diyeqo özünü 
saxlaya bilməyib tələsik halda dedi: 
                                                     
 
  
                                                                            
                                                    421
- Şəxsən mənim üçün iyirmi-otuz nəfərdən ibarət olan 
hindu dəstəsi heç bir təhlükə yarada bilməz. Biz onların 
üstünə qəflətən hücum edib düşərgələrini ələ keçirə bilərik. 
Döyüşdən sonra isə qarnımızı bərkitməyə də imkan yaranar. 
Onsuz da araukanların başı yeməyə qarışacaq. Biz hökmən 
onları qabaqlamalıyıq. 
- Osvaldonun dediyinə görə hinduların sayı dəqiq deyil. - 
deyə Migel cəngavərlə razılaşmadı. - Deməli, onların sayı 
çox da ola bilər. 
- Ancaq buna baxmayaraq biz bu imkandan istifadə 
etməliyik. - deyə Osvaldo əqidəsini gizlədərək qeyri-ixtiyari 
halda dilləndi. - Kim bilir, bəlkə də onlar qəflətən hücumdan 
çaş-baş qalıb düşərgədən qaçacaqlar. Necə olsa da, arau-
kanların bizim sayımızdan xəbərləri yoxdur. Nəticədə isə biz 
həm düşərgəni, həm də onların ərzaqını ələ keçirəcəyik. Biz 
vaxt itirmədən hinduların üzərinə yeriməliyik. 
Bu təklifin qarşısında əlacsız qalan Migel öz razılığını 
bildirməyə məcbur oldu. Təhlükə ilə üzləşsələr də, konkista-
dorlar aclığa son qoya bilərdilər. 
İspanlar silahlarını götürüb böyük bir ehtiyatla həmin 
istiqamətə yollandılar. Təxminən on-beş iyirmi dəqiqədən 
sonra onlar hindu düşərgəsinin sərhədinə çatdılar. Ət 
qızarmasının iyi uzaqdan ispanların burnuna dəydi. 
 
                                                     
 
  
                                                                            
                                                    422
       XIII fəsil. Aborigenlərin qurduqları  
                             pusqular 
 
Araukanların düşərgəsi seyrək ağaclarla əhatə olunmuşdu. 
Migelgil dayanan yerdə isə ağaclar sıx idi. Buradan 
düşərgəni görmək asan, düşərgədən isə onları görmək çətin 
idi. Həmin yer nəzərdən keçiriləndə ispanlar qəribə hal ilə 
rastlaşdılar. Örtüklərin altında olan tonqallar söndürülmüş, 
aborigenlər isə gizlənmişdilər. Hindular onların gəlişindən 
xəbər tutmuş və məhz buna görə də gizlənmişdilər. Ancaq 
bir az keçəndən sonra ağacların arasında bir neçə hindu 
görsənməyə başladı. Onlar arxaları Migelgilə tərəf yerdə 
uzanmış və sanki əks tərəfdən kimi isə güdürdülər. 
Araukanlar əks tərəfdən gələn qüvvəyə qarşı pusqu 
qurmuşdular. Onlar hətta qızartdıqları əti belə yeməyə imkan 
tapmamışdılar. 
Göydən əvvəlki kimi yağış yağırdı. Lakin əvvəlkinə 
nisbətən yağış xeyli zəifləmişdi. Meşənin bütün münbit 
torpağı palçıqlığa dönmüşdü. Burada çevik yerimək çox 
mürəkkəb idi. Migelgil bunu çox yaxşı anlayırdılar. Hindular 
nə ilə məşğul olurlarsa-olsunlar, ispanlar hücuma keçməyi 
qəti qərara almışdılar. Bunun üçün isə hələlik düşərgəyə bir 
qədər yaxınlaşmaq lazım idi. 
                                                     
 
  
                                                                            
                                                    423
Onlar yerlərini tərk edib bir az palçıq ilə qabağa 
sürünmüşdülər ki, birdən xeyli qabaqda qışqırıq səsləri 
eşidilməyə başladı. Həmin an ətrafa qılınc və baltaların 
dəmir taqqıltıları yayıldı. Artıq heç bir şəkk-şübhə qalma-
mışdı, qarşıda gələnlər konkistadorlar idi. Araukanlar isə 
onlara qarşı pusqu qurmuşdular. Onlar ispanların üzərinə 
qəflətən hücuma keçmişdilər. Ağacların arxasında gizlənən-
lərin əksəriyyəti hücumda iştirak edirdilər. Yerdə heç on 
nəfər adam qalmamışdı. Onlar da ki, arxanı qoruyurdular. 
Elə həmin anda Migelgil ayağa qalxıb hücuma keçdilər. 
Onlara yaxın örtüyün qarşısında bir hindu dayanmışdı. O, 
üzü əks tərəfə dayanıb səs-küyə qulaq asırdı. Çevik hərəkət 
edən Migel arxadan qılıncı ilə qurbanın boynuna var güçü ilə 
zərbə endirdi. Zərbə o qədər qüvvətli alındı ki, hindunun başı 
boynundan üzülüb yerə düşdü. Onun boynundan fışqıran qan 
Migelin sir-sifətinə və üst-başına sıçradı. Osvaldo sağ cinah-
dan, Diyeqo da sol cinahdan düşərgəyə yaxınlşaraq, hərəsi 
bir hindunu qılıncdan keçirdilər. Yaxınlıqda olan bir neçə 
hindu buradakı səs-küyü eşidib konkistadorların üzərinə hü-
cuma keçdilər. Onlar nə isə qışqıra-qışqıra döyüşə atıldılar. 
Migel özünə yaxınlaşan iki düşməndən birini, aşağı 
əyilərək xüsusi fəndlə qılıncdan keçirdi və cəld ayağa 
qalxaraq ikinci hindunun baltasını qılıncı ilə qarşıladı. 
Yüksək döyüş taktikasına malik olan Migel üçün bir 
                                                     
 
  
                                                                            
                                                    424
aborigen məhv etmək heç bir çətinlik törətmirdi. O, 
düşməninin hücumunu dəf edərək özü hücuma keçdi və 
dalbadal endirdiyi qılınc zərbələrindən sonra hindunu cəhən-
nəmə vasil etdi. Artıq cavan zadəgan araukanların hücumun-
dan qurtulmuşdu və dostlarına kömək etmək üçün onda gözəl 
imkan yarandı. Elə o, ölən aborigenin baltasını əlinə almışdı 
ki, ağacların arasından çıxan çoxsaylı hindu dəstəsi onların 
üzərinə yenidən hücuma keçdi. Vəziyyət xeyli dərəcədə 
gərginləşdi. Hücuma keçən konkistadorlar bu dəfə müdafiə 
olunmağa başladılar. 
Migel əlindəki baltanı qabaqda qaçan düşmənin üstünə 
atdı. Ancaq həmin hindu atılan baltadan özünü müdafiə etdi 
və öz hücumunu davam etdirdi. İşi belə görən Migel sol əlinə 
lansetini alıb hazırlıqlı vəziyyətdə dayandı. 
Öz rəqiblərini məhv edən Diyeqo nərə çəkərək əsl 
cəngavər ruhu ilə gələn hinduların üzərinə şığıdı. Osvaldo isə 
özünü birtəhər Migelin yanına çatdıra bildi. Həm araukanlar, 
həm də konkistadorlar xüsusi canfəşanlıqla döyüşürdülər. 
Aborigenlərin sayı qat-qat çox olduğuna baxmayaraq, bu 
qanlı mübaribədən kimin qalib çıxması dəqiq bilinmirdi.  
Diyeqo gah hücuma keçir, gah da müdafiə olunurdu. 
Hindular onun əlindən çaş-baş qalmışdılar. Hücuma keçəni 
isə amansızcasına məhv edirdi. Buradakı qışqırıqlar və ah-
nalələr, o biri tərəfdən gələn səslərə qarışmışdı. İnsan qanı 
                                                     
 
  
                                                                            
                                                    425
göydən yağan yağışa qarışaraq palçıqlı yerdə qeyri-adi bir 
rəng əmələ gətirirdi. Yaralananlar yerə yıxılıb ayaq altında 
çapalayırdılar. Onlar heç kimin fikrini özlərinə cəlb 
etmirdilər. Çünki hərə öz hayında idi. 
Diyeqoya nisbətən Migel ilə Osvaldo bir-birilərini 
qoruya-qoruya müdafiə olunurdular. Hətta elə olurdu ki, 
hindular onların üstünə balta və nizə də atırdılar. Müqavi-
mətin heç bir nəticəsi olmadığını görən Osvaldo dostuna 
bildirdi ki, geri çəkilmək lazımdır. Aborigenlər öz zərbələrini 
mütəşəkkil surətdə endirirdilər. Belə bir vəziyyətdə geri 
çəkilmək məqsədəuyğun deyildi. Diyeqo hinduların arasında 
təkbaşına qala bilərdi. 
Döyüş müddətində Migel daha bir düşməni öldürdü, 
ikisini isə ağır yaraladı. Osvaldo da elə bir nəticəni 
göstərmişdi, ancaq özü də sağ qoltuğundan, atılan nizə ilə 
yaralanmışdı. Yara dərin olduğundan o, sağ əlini qaldıra 
bilmirdi. Sol əli ilə isə əvvəlki kimi müqavimət göstərə 
bilmirdi. Fürsəti əldən vermək istəməyən hindular öz 
hücumlarını yaralı cəngavərin üzərinə daha da artırdılar. 
Dostunun vəziyyətindən hali olan Migel ona daha da 
yaxınlaşdı və müdafiənin əsas yükünü öz üzərinə götürdü. 
Lakin gözlənilmədən konkistadorların vəziyyəti kəskin 
surətdə pisləşdi. Diyeqonun üzərinə atılan balta onun 
kirasasını deşib sol döşünün üstünə batmışdı. Yaranın dərin 
                                                     
 
  
                                                                            
                                                    426
olmasına baxmayaraq o, hələ də müqavimətini dayandır-
mırdı. Sanki o, aldığı yaranın ağrısını hiss etmirdi. O, hələ də 
çoşmuş şir kimi döyüşürdü. Araukanlar onu birdəfəlik məhv 
etmək üçün şiddətli hücuma keçdilər. Ağır vəziyyətdə olan 
Diyeqo üstünə şığıyan hindunun birini də zərərsizləşdirə 
bildi. Lakin son anda onu daha da zəiflətmək üçün 
aborigenlər arxadan nizə ilə sol budunu yaraladılar. Ağrını 
hiss edən Diyeqo arxaya dönmək istədi ki, elə həmin 
məqamda onu sağ tərəfdən nizə ilə vurdular. Nizə onun 
qabırğasına batdı. Yara həddindən artıq möhkəm olduqundan 
Diyeqo özünü saxlaya bilməyib bərkdən qışqırdı və dizləri 
üstə yerə çökdü. Artıq o, son dəqiqələrini yaşayırdı. 
Migel çıxılmaz bir vəziyyətə düşmüşdü. O, Osvaldonu 
belə bir vəziyyətdə qoyub Diyeqonun köməyinə gedə bil-
məzdi. Ona görə ki, araukanlar Osvaldonu da qətlə yetirə 
bilərdilər. Onsuz da Diyeqo hindular tərəfindən tam 
yararsızlaşdırılmışdı. O, sol əli ilə qabırğasını tutub hələ də 
qışqırırdı. Lakin aborigenlər öz həmlələrini dayandırmışdılar. 
Onlar ağır yaralanmış konkistadoru əsir almaq istəyirdilər. 
Hindunun biri ona yaxınlaşmaq itəyirdi ki, Diyeqo var 
gücünü toplayıb ayağa qalxdı və bir göz qırpımında qılıncını 
rəqibinin qarnına sancdı. Vəcdə gələn araukanlar Diyeqoya 
aman vermədən bir-birinin ardınca onun üzərinə nizə və 
baltalarla dalbadal zərbələr endirdilər. Cəngavər, sanki para-
                                                     
 
  
                                                                            
                                                    427
para oldu. Sonra isə hindular öz hücumlarını sağ qalan 
konkistadorların üzərinə yönəltdilər. 
Elə bu dəmdə əks tərəfdən muşketlərin atəş səsləri eşidildi 
və oradakı səs-küy daha da qızışdı. Hindular yenə də nəsə 
qışqırıb döyüş meydanını tərk etməyə başladılar. Migel ilə 
Osvaldonu mühasiryə alan hindular da, gözlənilmədən 
buranı cənub istiqamətində tərk etdilər. Burada nə baş Verdi-
yini anlamaq heç də çətin deyildi. Sözsüz ki, o biri tərəfdə 
döyüşən konkistadorlar əks hücuma keçmişdilər. Araukanlar 
isə həmin hücumun qarşısında tab gətirməyib döyüş 
meydanını tərk etmişdilər. 
Migel ilə Osvaldo təhlükənin sovuşduğunu görən kimi 
cəld Diyeqonun meyitinə yaxınlaşdılar. Onun sifətini demək 
olar ki, tanımaq olmurdu. Başı və sifəti bir neçə yerdən dərin 
yara ilə yarılmışdı. Bədəni də deşik-deşik olmuşdu. Yağışın 
yağmasına baxmayaraq onun ətrafı qanla dolmuşdu. Onun 
həm qılıncı, həm də tapançası hindular tərəfindən götürül-
müşdü. Lakin Osvaldonun da vəziyyəti heç də ürəkaçan 
deyildi. Onun sağ qoltuğunun altında dərin yara əmələ 
gəlmişdi. Migel cəld öz köynəyinin ətəyini cırıb dostunun 
yarasını sarıdı. Osvaldo dostunun ölümündən ağır kədərlən-
diyindən yarasının ağrısını hiss edə bilmirdi. O, keyimiş 
halda dedi: 
                                                     
 
  
                                                                            
                                                    428
- Yazıq Diyeqo yaman sarsılmışdı. Biz onu ölümün 
pəncəsindən qurtara bilmədik. 
- Bir neçə dəqiqə də biz ehtiyatla müdafiə olunsaydıq, 
onun aqibəti belə acınacaqlı olmazdı. - Migel ağır iztirabla 
dilləndi. - O, özü-öz təhlükəsizliyini əldən verdi. Lakin buna 
baxmayaraq, Diyeqo əsl ispan cəngavəri kimi döyüşdə 
fədakarcasına həlak oldu. O, heç vaxt bizim yaddaşımızdan 
çıxmayacaq. 
 
 
 
 
 
 XIV fəsil. Konkistadorlar düşmənin qüvvəsini  
                            azdırırlar 
 
Təsəvvür edildiyi kimi hinduların qurduğu pusquya düşən 
kapitan Xuangil idi. Pusqudan istifadə edən araukanlar 
həmin dəstədən Pedro Ramosu və Migel Varesi qətlə 
yetirmişdilər. Migelgil olmasaydı, ispanların itkisi daha çox 
olmalı, hindular isə çox asanlıqla buranı tərk edəcəkdilər. 
Onların gözlənilmədən döyüşə qatılması araukanların bütün 
planlarını alt-üst etmişdi. Düşmən elə bilmişdi ki, ispanlar 
onları mühasirəyə almağa çalışır. Odur ki, arukanlar çox 
                                                     
 
  
                                                                            
                                                    429
müqavimət göstərmədən döyüş meydanını tərk etməyə 
məcbur olmuşdular. 
Migelgilin meşədə görünmələri o biri silahdaşları arasında 
böyük əks-sədaya səbəb oldu. Baxmayaraq ki, bu döyüşdə 
Diyeqo Urtado qəhrəmancasına həlak olmuşdu. Konkista-
dorların Migel ilə Osvaldonu sağ gördüyündən sevinclərinin 
həddi-hüdudu yox idi. Çünki hamı elə bilirdi ki, onlar 
hinduların fikirlərini özlərinə cəlb etməkdən ötrü, bilərəkdən 
başladıqları qeyri-bərabər döyüşdə özlərini qurban verərək 
həlak olmuşdular. Onların sağ qalması möcüzə sayılırdı. Beş 
nəfərin hindularla dolu olan bir kənddən sağ çıxması heç 
inanılası deyildi. Konkistadorların bu döyüşdə itki verməsinə 
baxmayaraq, hamı Migel ilə Osvaldonu ağır döyüşlərdən sağ 
çıxmaları münasibətilə alqışladılar. Xüsusən də kapitan Xuan 
fərəh hissilə onların hər ikisini qucaqladı. 
Bu döyüşdə qələbə qazanmaqlarına baxmayaraq konkista-
dorlar hələ də təhlükə altında idilər. Çünki hindular onlara 
çox yaxın bir yerdə yerləşmişdilər. Hər an araukanlar 
tərəfindən hücum baş verə bilərdi. Kapitan Xuan buranı tərk 
etməmişdən əvvəl dəstəyə yarım saatlıq istirahət vaxtı ayırdı. 
Bu vaxt ərzində onlar hinduların qızartdıqları əti yeməli və 
paralel olaraq istirahət etməli idi. Döyüşdə bir neçə adam da 
yaralanmışdı, lakin onların yarası xoşbəxtlikdən ağır deyildi. 
                                                     
 
  
                                                                            
                                                    430
Ət o qədər çox idi ki, hamı yeyəndən sonra artıq da pay 
qaldı. 
Keşikdə dayananlar kapitana xəbər verdilər ki, araukan-
ların sırasında canlanma başlayıb. Onlar mövqelərini dəyiş-
mək istəyirdilər. Əlavə qüvvə gəlməyincə, hindular hücuma 
keçməyəcəklər. Bu döyüşdən sonra bir daha hinduların 
ispanların üzərinə hücum etmələrinə inanmaq olmurdu. 
Çünki döyüşdən sonra düşmənin iyirmi dörd meyiti yerdə 
qalmışdı. Lakin araukanları elə-belə sarsıtmaq mümkün 
deyildi. Ona görə ki, araukanlar öz müstəqillikləri, azadlığı 
uğrunda mübarizə aparırdılar. Qələbə qazanmayınca onlar 
geri çəkilmək istəmirdilər. Konkistadorlar da öz döyüşgən-
liyi ilə qeyri-bərabər döyüşlərdə düşmənlərini mat vəziyyə-
tində qoyurdular. 
Elə konkistadorlar yola düşməyə hazırlaşırdılar ki, birdən-
birə yağış dayandı. Lakin bu onlar üçün şad xəbər sayılmırdı. 
Onsuz da yer palçığa dönmüş və ətraf ərazi bataqlığı 
xatırladırdı. Belə bir yerdə yol getmək böyük çətinlik törə-
dirdi. Palçıq maqnit kimi basılan ayağı özünə tərəf çəkirdi. 
Hərəkət ağır olunmasın deyə, kapitan göstəriş verdi ki, 
həlak olan silahdaşlarının meyitləri elə döyüş meydanında 
qalsın. Araukanların əhatəsində olan konkistadorlar belə bir 
ağır vəziyyətdə meyitləri özləri ilə apara bilməzdilər. Su 
içində olan konkistadorlar şimal-şərq istiqamətində döyüş 
                                                     
 
  
                                                                            
                                                    431
meydanını tərk etdilər. Həmin istiqamətə gedən çığırlar 
getdikcə yuxarı qalxırdı. Çünki həmin istiqamətdə And 
dağlarının ətəkləri yerləşirdi. 
Kapitan Xuan üstünlüyü əldən verməmək və Anqud 
körfəzinə yollanan dəstənin üzərindən təhlükəni götürməmək 
üçün meşələrlə bol olan bu ərazidə manevrlər etmək fikrində 
idi. Çünki ekspedisiyanın gəlişinə hələlik dörd gün vardı. Bu 
dörd günə onlar araukanların fikrini Anqud körfəzindən 
ayırmalı idilər. Palçıq içərisində olan meşədə hərəkət etmək 
şox çətin idi. Xüsusən də yaralılar möhkəm əziyyət çəkir-
dilər. Başqalarına nisbətən Osvaldonun aldığı yara ağır idi. 
Ağrıya dözməyinə o dözürdü, ancaq bəzi hallarda onun 
yarası açılır və həmin yerdən qan tökülürdü. Yaralı cənga-
vərin silahını Migel özü daşıyırdı.  
Bütün dəstə vaxt itirmədən müvəqqəti olaraq təhlükəli 
ərazidən uzaqlaşmalıydı. İlkin mərhələdə isə, hətta hindular 
onları izləməyə də başlamışdılar. Sonradan düşmən kəşfiy-
yatçıları təqibi gözlənilmədən dayandırmalı oldular. İspan-
ların şimal-şərq istiqamətində hərəkət etməsi araukanları 
qane edirdi. Amma iki saat keçəndən sonra kapitan Xuan 
gözlənilmədən istiqaməti cənuba tərəf döndərdi. Kapitan 
istəmirdi ki, dəstə hinduların yaşayış məntəqələrindən çox 
uzaqlaşsın. Leandronun məlumatına görə And dağlarına 
yaxınlaşdıqca, orada araukan kəndlərilə üzləşmək ehtimalı 
                                                     
 
  
                                                                            
                                                    432
çox azalırdı. Ancaq cənubda çoxlu hindu kəndləri yerləşirdi. 
Orada araukan döyüşçülərinin sayı da qat-qat çoxdur. Həm 
də həmin kəndlər çox ciddi şəkildə qorunurdu. Ona görə ki, 
araukanların əsas təsərrüfat sahələri məhz həmin ərazidə 
yerləşirdi. 
Axşama qədər dəstə üç liq yarım yol getdi və hündür 
olmayan bir təpənin üstündə ayaq saxladı. Bütün ətraf 
ağaclarla əhatə olunmuşdu. Lakin aşağıda geniş yol vardı və 
həmin yol qərbə və cənuba burulurdu. Bu yol daimi istifadə 
olunurdu. Yalnız təpənin aşağısında ağac örtüyü çox seyrək 
idi. Qərbə və cənuba burulub uzanan yol ağacların arasında 
yoxa çıxırdı. Bura Anqud körfəzindən çox uzaq idi. Körfəzin 
qarşısını hündür olmayan dağlar kəsirdi. Həmin dağlar da 
meşə örtüyü ilə bol idi. Bura ispanlar üçün hələlik ən 
təhlükəsiz yer sayılırdı. Çünki araukanlar ağıllarına belə 
gətirmirdilər ki, kiçik saylı ispan dəstəsi bu qədər 
Araukaniyanın içərilərinə daxil olsun. Həm də araukanlar 
bütün böyük yolları ciddi nəzarət altında saxlayırdılar. Gözə 
görsənmədən buralara gəlmək çox ağır və çətin idi. Lakin 
Leandro dəstəni bura çox asanlıqla gətirmişdi. 
Hamı həddindən artıq yorğun idi. Təhlükəsizlik təmin 
olunsun deyə, kapitan əlli metr təpədən aralı meşənin içəri-
sində düşərgə qurulmasına dair göstəriş verdi. Dörd nəfərdən 
ibarət keşikçi qoyuldu. Onların hər birisi başqa-başqa yerlər-
                                                     
 
  
                                                                            
                                                    433
də keşik çəkirdi. Əsas fikir təpənin üstünə yönəlmişdi. Ona 
görə ki, oradan geniş bir ərazini müşahidə etmək olardı. 
Buradan, hava qaralan zaman yandırılan tonqalların və 
məşəllərin sayəsində yaxınlıqdakı kəndlərin hansı nöqtədə 
yerləşdiyini müəyyən etmək mümkün idi. Leandronun 
Verdiyi məlumata əsasən, Araukaniyanın bu hissəsində 
hinduların məskunlaşdığı məntəqələr çoxdur. 
Günəş batandan sonra hava yenə də soyumağa başladı. 
Gündüz vaxtı bir neçə saat dalbadal yağan yağış meşədə 
güclü rütubət əmələ gətirmişdi. Kapitan hələlik tonqal 
qalanmasını qəti qadağan etmişdi. Çünki indi yandırılan 
tonqalı hələ də meşədə gəzişən hindular görə bilərdi. 
Konkistadorlar indi elə bir vəziyyətdə idilər ki, onlar hətta 
araukanların gözünə görünməməkdən örtü ova da çıxa 
bilmirdilər. Ehtiyatı əldən verməyi istəməyən kapitan meşə-
dəki bütün ağır vəziyyətlərə dözməklə, Araukaniyada artıq 
vaxt udmağa çalışırdı. 
Soyuq başlayan kimi Osvaldonu çoxlu qan itirdiyinə görə 
üşütmə tutdu. Migel onun bədənini və ayaqlarını massaj 
etməklə yaralı dostunu isitməyə çalışırdı. Araukanlardan 
alınan ərzaq ehtiyatı qızardılmış ət və çörək bütün ispanlar 
arasında demək olar ki, bərabər qaydada paylanıldı. Yalnız 
yaralılara iki tikə ət artıq verildi. 
                                                     
 
  
                                                                            
                                                    434
Gecə saat 12 olmasına az qalmışdı ki, yavaş-yavaş, 
ispanların qurduqları düşərgədən xeyli aralıda bütün ətrafda 
tonqallar peyda olmağa başladı. Şərq istiqamətində də And 
dağlarına yaxın bir yerdə hündür olmayan dağların ətəklərin-
də tonqallar görünürdü. 
Bu vaxt Migel təpənin üstündə keşik çəkməyə növbəyə 
gəlmişdi. O, bütün ətrafı diqqətlə nəzərdən keçirirdi. 
Konkistadorlara yaxın olan hindu yaşayış məntəqəsi cənub 
istiqamətində idi. Bunu orada yanan tonqallardan müəyyən 
etmək oldu. Təpə ilə həmin məntəqə arasındakı məsafə heç 
yarım liq olmazdı. Bu heç də konkistadorlar üçün yaxşı hal 
sayılmırdı. Çünki onlar burada tonqal qalasaydılar, arau-
kanlar çox güman ki, ispanların yerini təyin edə bilərdilər. 
Konkistadorlar isə bu soyuq gecəni tonqalsız keçirə 
bilməzdilər. Buna görə bir tədbir görmək lazım idi. Kapitan 
Xuan döyüşçülərin fikrini nəzərə alaraq təxminən qırx-alli 
metr də meşənin içərisində yeridi və orada dərin olmayan bir 
çalada düşərgə qurub, tonqal qalamaq üçün münasib bir yer 
tapdı. Buradakı ağacların sayəsinə ispanların qaladığı tonqal 
heç kim tərəfindən müəyyən edilə bilməzdi. Hətta döyüşçü-
lərə örtükdən ibarət olan daxma tikilməsinə də icazə verildi. 
Kapitan Xuan məsləhətləşmək üçün Leandro ilə birlikdə 
Migelin yanına gəldi. Kapitan üzünü səs gələn tərəfə tutaraq 
(cənub tərəfdən hinduların səsi gəlirdi) Migelə dedi: 
                                                     
 
  
                                                                            
                                                    435
- Hindular bizim hücumlardan möhkəm zərər çəkdiklərinə 
görə yaman qəzəbləniblər. Gözlərinə yuxu da girmir. Eybi 
yoxdur, onların burada məskunlaşmağına çox az qalıb. 
Alonso bütün ekspedisiya ilə bura gələndən sonra biz 
Araukaniyada fəaliyyət göstərən bütün hinduları qılıncdan 
keçirəcəyik. 
- Araukanlar bu qədər itki versələr belə, hələ də ruhdan 
düşməyiblər. - Migel ümidsiz halda dilləndi. - Onların yerinə 
hansı hindu tayfası olsaydı çoxdan müqaviməti dayandırardı. 
Lakin onlar daha da əzmlə müqavimət göstərir-lər. Görürlər 
ki, bizə gücləri çatmır, yenə də üstümüzə hücum edirlər. 
- Çox qəribə tayfadır. - deyə kapitan təqdiredici tərzdə 
dilləndi. - Mən Meksikada bir çox hindu tayfaları ilə döyüş-
müşəm, ancaq araukanlar kimi inadkar, qorxmaz, dəyanətli, 
ölümdən çəkinməyən bir hindu tayfası ilə rastlaşmamışam. İş 
ondadır ki, onlar soyuq silahlardan çox mükəmməl istifadə 
edir və taktiki döyüşü tətbiq etməyi bacarırlar. Lakin buna 
baxmayaraq onların hamısı bu ilin axrına kimi rəhm 
edilmədən məhv ediləcəklər. 
- Araukanlar sanki insan deyil. - deyə Leandro söhbətə 
qarışdı. - Mübarizənin mənasız olduğunu başa düşərək, yenə 
də müqavimət göstərirlər. Lakin çox maraqlıdır, əvvəlkinə 
nisbətən elə bil araukanların sayı xeyli çoxalıb. Mənə elə 
gəlir ki, onlara qonşu hindu tayfaların da qoşulub. 
                                                     
 
  
                                                                            
                                                    436
- Şəxsən mən, onlara qarşı təkbaşına mübarizə aparmağa 
razıyam. - deyə kapitan dilləndi. - Mənə ən çox təsir edən 
igid silahdaşlarımızın bu müharibədə həlak olmalarıdır. O 
cür oğullar İspaniyanın xeyrinə çox işlər görə bilərdilər. 
- Cənab Odovaldo, biz itki versək də Araukaniyada gedən 
müharibənin 2-ci mərhələsini çox uğurlu başlamışıq. - deyə 
Migel aludəliklə dilləndi. - Azsaylı qüvvə ilə biz düşmənə 
sarsıdıcı zərbələr endirmişik. Hiss olunur ki, onlar əvvəlki 
kimi tam arxayınlıqla döyüşə bilmirlər. Demək olar ki, hər 
bir döyüşdə bir-birinin ardınca məğlubiyyətə uğrayırlar. 
Polkovnik Alonso ekspedisiya ilə bura gəlsə, onda araukan-
lar tam iflasa məruz qalacaqlar. 
- Araukanlar birdəfəlik məhv edilərək, yer üzündən yox 
olmalıdırlar. - deyə kapitan qürurla dilləndi. - Bu torpaqda 
həlak olan hər bir ispanın qisası alınmalıdır. 
- Bu elə də olacaq. - deyə Leandro səbrlə dilləndi. - Ancaq 
biz bu günlərdə nə edəcəyimizi fikirləşməliyik. Səhər açılana 
qədər bizim yeməyimiz olmayacaq. İndidən bir tədarük 
görməliyik. Ac qarnına biz burada lazımınca fəaliyyət 
göstərə bilməyəcəyik. 
- Eybi yoxdur, səhər açılanda meşədə ov ilə məşğul olarıq. 
- deyə kapitan arxayınlıqla dilləndi. - Bu meşədə nə qədər 
istəsən quş var. 
                                                     
 
  
                                                                            
                                                    437
- Sinyor Odovaldo, təkcə quş ilə bu qədər adamı təchiz 
etmək mümkün deyil. - deyə Migel onunla razılaşmadığını 
bildirdi. - Mənim yaxşı təklifim var. Biz elə etməliyik ki, 
araukanlar bizim burada olmağımızdan xəbərdar olsunlar. 
Bunun üçün biz, elə gecə ikən yaxınlıqdakı kəndə gedib 
basqın etməli və orada bir-iki quanako götürüb geri 
qayıtmalıyıq. 
- Yox, mənə elə gəlir ki, bu işdə bir az ehtiyatlı olmalıyıq. 
- deyə Leandro cavan zadəgana öz etirazını bildirdi. - Mən 
tam əminəm ki, yaxınlıqda olan kənddə çoxlu hindu 
döyüşçüsü var. Kəndə basqın etmək üçün bizdə kifayət qədər 
qüvvə yoxdur. Sadəcə olaraq, biz gecə vaxtı kəndə daxil olaq 
və oradan bir-iki heyvan götürüb geri qayıdaq. Onsuz da 
araukanlar başa düşəcəklər ki, heyvanları biz götürmüşük. 
Ondan sonra düşmən özünün əsas qüvvəsini burada 
cəmləşdirəcək.  
- Mən bu təkliflə razıyam. - deyə kapitan təqdiredici 
tərzdə dilləndi. 
- İndiki zamanda mən hər bir döyüşçünü göz bəbəyi kimi 
qorumalıyam. Kəndə basqın etməyin heç bir əhəmiyyəti 
yoxdur. Quanakoları kənddən gizlincə də götürmək olar. - 
Sonra kapitan üzünü Leandroya tutub maraqla soruşdu. - 
Leandro, heç olmasa bir dəfə sən bu kənddə olmusan, ya 
yox? Kəndə getmək üçün sən uşaqlara bələdçilik edəcəksən. 
                                                     
 
  
                                                                            
                                                    438
- Dəqiq deyə bilmərəm həmin kənddə olmuşam, ya yox. 
Ancaq bu yerlər mənə çox tanış gəlir. Buna baxmayaraq, 
mən hər an həmin kəndə getməyə hazıram. 
- Sən, Migel, arbalyotçu cəngavər Dias və Karlos Murilyo 
kəndə qonaq gedin. - deyə kapitan dərhal tapşırıq verməyə 
başladı. - Ehtiyatla elə hərəkət edirsiniz ki, sizin kəndə girib-
cıxmağınızdan heç kimin xəbəri olmasın. Heyvanları ələ 
keçirən kimi dərhal kəndi tərk edin. 
- Nə vaxt yola düşək? - deyə Migel maraqlandı. 
- O biri uşaqlar hazır olan kimi vaxt itirmədən yola düşün. 
- deyə kapitan tərəddüd etmədən dilləndi. - Bütün əməliyyat 
səhər açılana kimi başa çatmalıdır. 
Onların dördü də yaxşı silahlanaraq kəndə tərəf yola 
düşdülər. Leandro çətinliklə olsa da, silahdaşlarını həmin 
kəndin girəcəyinə çatdırdı. Yaşayış məntəqəsi bir qədər 
yüksəklikdə yerləşirdi. Müharibə şəraitində olan bu kənd, 
başqa kəndlər kimi ciddi mühafizə olunurdu. Döyüşçülər 
kəndə daxil olan yolların üstündə tonqallar qalayıb gəlib-
gedənlərə nəzarət edirdilər. Lakin onlar kəndə daxil olmağa 
çalışan konkistadorlara heç bir maneəçilik törətmirdi. Çünki 
konkistadorlar kəndə daxil olmaq üçün başqa üsuldan 
istifadə edirlər. Onlar kəndin ətrafında yavaş-yavaş dövrə 
vuraraq ora daxil olmaq üçün münasib yer tapdılar. Yaşayış 
məntəqəsinin içərisinə meşə tərəfdən dərin olmayan bir dərə 
                                                     
 
  
                                                                            
                                                    439
uzanırdı. Həmin dərə ilə kəndə daxil olmaq heç də çətinlik 
törətmirdi. Kəndin bu hissəsində tam sakitlik idi. Döyüşçülər 
buradan qat-qat uzaqda idi. Migelgil yavaş-yavaş oradakı 
evlərin birinə yaxınlaşdılar. Onlara əsasən tövləsi olan evlər 
lazım idi. Hava həddindən artıq qaranlıq olduğundan həmin 
evləri uzaqdan təyin etmək çox çətin idi. Göydəki Ay para 
olduğundan Yerin səthini yarımçıq işıqlandırırdı. Lakin çox 
çəkmədən onlar yarıyacan tikilmiş bir tövləyə yaxınlaşdılar. 
Tövlədə beş quanako və on dörd dənə keçi vardı. 
Avropalıların Yeni Dünya sahillərinə gətirdikləri keçilər 
tezliklə Çilinin şimal ərazilərinə kimi yayılmışdı. 
Kəşfiyyatçıların yaxınlaşdığı tövlə bir hindu evinə bitişik 
idi. Karlos ilə Leandro keçiləri bağlamaq üçün tövləyə 
girdilər. Qərara alınmışdı ki, quanako əvəzinə düşərgəyə beş-
altı dənə keçi aparsınlar. Keçiləri aparmaq çox sərfəli idi. 
Lakin kəşfiyyatçılar içəri girən kimi, heyvanlar tövlədə 
mələşməyə başladılar. Elə bu dəmdə evdəkilər yuxudan 
ayıldılar.  
Migel ilə Dias pusquda dayanmışdı. Onlar evdən çölə 
çıxan hər bir adamı zərərsizləşdirməli idilər. Elə də oldu. Bir 
yaşlı və cavan hindu təəccüb içində çölə çıxaraq tövləyə 
daxil olmaq istədilər. Lakin bayırdakı ispanlar bir anın 
içərisində onları yumruq zərbələri ilə huşsuz hala saldılır. 
Onlar hinduları bıçaq ilə də məhv edə bilərdilər, sadəcə 
                                                     
 
  
                                                                            
                                                    440
olaraq zərərsizləşdirdilər. Evdə yenə də adamlar vardı. Çünki 
içəridə, bir az keçəndən sonra şam yandırıldı. Pusquda 
dayananlar dərhal içəri girib evdə olan yaşlı qadınla, uşağın 
üzərinə hücum çəkib onları bir güncə sıxdılar. Çöldəki 
hinduları da evə gətirib hamının ayaq və qollarını sarıdılar, 
ağızlarına isə qışqırmasınlar deyə, parça basdılar. Sonra isə 
evdə olan bütün çörəkləri bir iri torbaya yığdılar. Hindular 
qorxurdular ki, ispanlar onları gedəndən sonra öldürəcəklər. 
Halbuki Migelgilin mülki adamları öldürməyə fikirləri yox 
idi.  
Konkistadorlar özlərilə yeddi keçi və bir kisə çörək 
götürüb kəndi tərk etdilər. Onlar özləri ilə yalnız qara rəngli 
keçi götürmüşdülər. Hər konkistador çiyninə iki keçi almışdı. 
Yalnız Leandro bir keçi və çörək ilə dolu olan kisəni 
götürmüşdü. Hər bir hərəkətlərində ehtiyatlı olan konkista-
dorlar səhərin açılmasına az qalmış düşərgəyə çatdılar. Hamı 
onların gətirdikləri sovqat ilə tam razı oldu. Ekspedisiya bura 
gələnə kimi onlar ərzaqla təmin olunmuşdular. 
Elə səhərin açılmasına az qalmış ispanlar keçi ətindən 
bozbaş bişirdilər. 
 
 
 
 
                                                     
 
  
                                                                            
                                                    441
         XV fəsil. Qərbə gedən bütün yollar  
      araukanlar tərəfindən mühafizə olunur 
 
Gecəki reyddən sonra Koro öz dəstəsilə həmin kəndə 
gəldi. Basqına məruz qalan araukanların öldürməməsi və 
ümumiyyətlə ispanların gəlib bura çıxması hinduların hamı-
sında təəccüb hissi oyatdı. Koro öz-özünə düşündü: Axı, 
nəyə görə həmin adamlar öldürülməmişdilər? Koro o dəqiqə 
başa düşdü ki, ispanlardan yalnız beş-altı nəfəri bu kəndə 
basqın edib. Ona görə ki, onlar heyvanların hamısını özlərilə 
apara bilməmişdilər. Bundan əlavə ispanlar haradasa bu 
kəndə yaxın bir yerdə mövqe tutublar. Onları axtarıb tapmaq 
lazımdır. 
Dərhal bütün ətrafa kəşfiyyatçılar göndərildi. Bütün yollar 
araukanların ciddi nəzarəti altına götürüldü. Yolları mühafizə 
edən döyüşçülərin sayı iki dəfə artdı. Xüsusən də qaranlıq 
çökəndən sonra diqqətli olmaq hamıya tapşırıldı. Ən mahir 
ovçular gecə gələn ispanların ləpirlərinin hara getdiyini ayırd 
etməyə başladı. Onlar təxmini olsa da, konkistadorların 
haradan gəldiyini müəyyən etdilər. İspanların düşərgə saldığı 
yerə hinduların ən bacarıqlı kəşfiyyatçıları göndərildi və beş-
altı saatdan sonra onların yerini təyin edə bildilər. Bu vaxt 
ispanlar yolun üstündəki təpədə mövqe tutaraq qərbə və 
cənuba burulan yola nəzarət edirdilər.  
                                                     
 
  
                                                                            
                                                    442
Kapitan qarşısına məqsəd qoymuşdu ki, ən azı bütün on 
beş nəfərlik qüvvə ilə araukanların iri qüvvəsinin başını 
burada qatsın, ertəsi günü isə Anqud körfəzinə yollansın. O, 
bu yolu düz iki günə qət etməyim planlaşdırmışdı. Leandro 
kapitana izah etdi ki, araukanlar buranı mühasirəyə alsalar 
da, o, gecə ikən dəstəni mühasirədən çıxarda biləçək. Bu işdə 
meşənin sıx ağacları onlara böyük köməklik göstərəcək. 
Kəşfiyyatçının fikrincə, qaranlıqda meşədə hər bir mühasi-
rəni yarmaq mümkündür. Ancaq bilinmirdi mühasirə vaxtı 
araukanlar hücuma keçəcəklər, ya yox? Çünki döyüş vaxtı 
konkistadorların sıralarında ölən və yaralananlar olacaq. 
Onda vəziyyət başqa cür ola bilər. Ağır yaralılar ilə mühasi-
rəni yarıb təhlükəli ərazidən uzaqlaşmaq çox müşkül bir iş 
sayılırdı. Araukanlar daim onları təqib edərək, bir-birinin 
ardınca hücumlar təşkil edə bilərlər. Onlar azsaylı qüvvənin 
mühasirədən uzaqlaşmasına heç vaxt imkan verməyəcəklər. 
Araukanlar meşə şəraitində böyük bir ustalıqla döyüşürdülər. 
Leandro da bu amili çox yaxşı anlayırdı. 
Konkistadorların tutduğu mövqe əlverişli olduğundan 
bura toplaşan hindular hələlik onları mühasirəyə almadılar. 
İspanları mühasirəyə almaq üçün hinduların buradakı 
qüvvəsi kifayət deyildi. Aborigenlərin sayı 250-300 nəfər 
olardı. Ancaq buna baxmayaraq onlar cənuba və qərbə gedən 
                                                     
 
  
                                                                            
                                                    443
yolları ciddi nəzarət altına almışdılar. Sanki konkistadorların 
buradan uzaqlaşmaları üçün böyük imkan yaradılırdı. 
Araukanlar hansısa bir hiyləyə əl atmışdılar! Qəddarlığı 
ilə tanınan bu hindu tayfası ağır vəziyyətə düşmüş azsaylı 
ispan dəstəsini elə-belə buranı tərk etməyə imkan verməyə-
cəkdi. Lakin ispanların da hələlik buranı tərk etməyə fikirləri 
yox idi. Hazırda isə müvəqqəti olaraq konkistadorlar burada 
özlərini tam sərbəst hiss edirdilər. Baxmayaraq ki, hindular 
yaxınlıqda mövqe tutmuşdular. 
Qaranlıq çökəndən sonra konkistadorlar özləri üçün 
tonqal qalayıb ət də qızartdılar. Bu işdə araukanlar onlara heç 
bir maneəçilik törətmədilər. 
Ertəsi günü sentyabrın 20-də dan yeri yenicə sökülmüş 
konkistadorlar Anqud körfəzinə getmək üçün düşərgəni qərb 
istiqamətində tərk etdilər. Bələdçilik etmək üçün qabaqda 
Leandro ilə Dias gedirdi. Araukanların əksəriyyəti bu vaxtı 
şirin yuxuda olduqlarından, onlar dəstəni düşmənin qurduq-
ları pusqularının arasından keçirməli idi. Ancaq çox keçmə-
miş Leandro xəbər verdi ki, araukanların sıraları həddindən 
sıxdır, onların arasından gizlincə keçib-getmək mümkün 
olmayacaq. Belə olduqda mütləq hindularla toqquşma baş 
verəcək. Kapitan Xuan isə heç bir konkistadorun həyatını 
risqə vermək istəmirdi. Anqud körfəzinə keçid zamanı hər 
bir döyüşçü ona sağ-salamat lazım idi. 
                                                     
 
  
                                                                            
                                                    444
Əlacsız qalan dəstə məcburi olaraq şimal istiqamətə üz 
tutdu. Hündür olmayan dağların qoynundan enməsələr, onlar 
təxminən 15 liq şimal istiqamətində daim hərəkət edə bilər-
lər. Ən əsas o idi ki, keçid zamanı hindular onların arxasıy-
can düşməsinlər.  
Təxminən bir liq şimal istiqamətində hərəkət edən dəstə, 
ondan sonra yenə də qərb istiqamətində yolunu davam 
etdirdi. 
İspanlar dağın qoynundan düşərək dərə ilə aşağı endilər. 
Bəzi yerlərdə ağaclar seyrək bitdiyindən, konkistadorları 
hündür təpələrin üstündən görmək olardı. Lakin onlar çox 
ehtiyatla hərəkət edirdilər. Konkistadorlar düşmənin gözünə 
görünmədən sərbəst halda iki liq yarım-üç liq yol getmək 
istəyirdilər. Onlar günün sonuna kimi Araukaniyanın mərkə-
zinə qədər yol qət etmək istəyirdilər. Ondan sonra Anqud 
körfəzinin şimal sahilinə çatmağa çox az məsafə qalırdı. 
Kapitanın fikrincə, yolboyu araukanlar onların üstünə hücum 
etməyə cürət etməyəcəklər. Çünki sonuncu döyüşlər zamanı 
düşmən həddindən artıq itki vermişdi. Lakin ehtiyat əldən 
verilməməliydi. 
Xeyli getmişdilər ki, Leandro kapitana xəbər verdi ki, sayı 
məlum olmayan hindu dəstəsi qarşıda ağacların arasında 
pusqu qurub. İrəliləyiş dayandırıldı. Araukanlar pusqu 
qurublarsa, deməli onların sayı ən azı yüz nəfərə yaxın 
                                                     
 
  
                                                                            
                                                    445
olmalıydı. Düşmən ilə toqquşmağın heç bir xeyiri yox idi. 
Məhz buna görə də, konkistadorlar istiqaməti bird aha şimala 
tərəf döndərdilər.  
İndi konkistadorlar hərtərəfli araukanlardan uzaqlaşmaq 
istəyirdilər. Şimala gedən yol heç də onlar üçün asan deyildi. 
İspanların qarşısın hündür təpələr, sıx meşəliklər, iti tikanları 
olan kolluqlar, xırda dayaz çaylar və daş-qalaqdan ibarət 
olan dərələr kəsirdi. Bu yerlərdən yerli hinduların özləri 
nadir hallarda  istifadə edirdilər. Adi cığırları burada nadir 
hallarda görmək olurdu. Leandronun arxasına düşən ispanlar 
bu çətin yollarla bir liqdən çox məsafə qət etdilər. Artıq 
günorta yeməyinin üstündən dörd saat keçmişdi. Konkista-
dorlar həm ac, həm də bərk yorulmuşdular. Lakin heç kim 
kapitanın göstərişi olmadan özbaşına ayaq saxlaya bilməzdi. 
Nəhayət onların hamısı balaca bir gölməçənin kənarında 
ayaq saxladılar. Gölməçədən şimal tərəfə ensiz bir çay 
uzanıb gedirdi. Leandronun fikrincə, həmin çay təxminən liq 
yarımdan sonra qərb tərəfə burulurdu. Çayın sağ sahili 
hündür, sol sahili isə alçaq idi. Sağa nisbətən solda yaşıllıq 
bir qədər seyrəlirdi, bəzi yerlərdə isə ağac ümumiyyətlə yox 
idi. Hələlik isə kapitan bütün dəstəyə dincəlmək imkanı 
verdi. 
Konkistadorlar bir saatın ərzində həm dincəlməli, həm də 
günorta yeməyini qəbul etməli idilər! Hamı burada üstünlük 
                                                     
 
  
                                                                            
                                                    446
təşkil edən buk ağaclarının altında özlərinə sığınacaq yeri 
tapdı. Onların hamısında qızardılmış ət vardı. Yeyiləcək 
ətdən başqa konkistadorlarda iki keçi vardı. 
İstirahətdən sonra hansı istiqamətdə yol qət etmək məlum 
deyildi. Şimala və ya qərbə tərəf hərəkət etməsi Leandro ilə 
kapitanın ümumi razılığından sonra qərara alınmalı idi. 
Leandro isə böyük bir çay daşının üstündə oturub gölməçə-
nin o tərəfindəki əraziləri nəzərdən keçirirdi. Həmin ərazilər 
ona həm tanış, həm də qəribə görünürdü. Kapitan ondan 
sonrakı planlarını öyrənməyə çalışdı. Leandro isə cavabında 
aludəliklə dedi: 
- Çox maraqlıdır, görəsən nəyə görə araukanlar bu 
gölməçənin kənarında yaşayış məntəqəsi salmayıblar? Bəlkə 
də salıblar! Çox güman ki, araukanların yaxınlıqda yaşayış 
məntəqəsi var. Ola bilər, həmin yaşayış məntəqəsi bax, o 
təpələrin - əli ilə gölməçənin o tərəfindəki təpələri göstərərək 
izah edir. - arxasında olsun. Həm də buradan Osorno 
vulkanını çox aydın şəkildə görmək olur. Deməli, biz yeni-
dən Araukaniyanın mərkəzinə yaxınlaşmışıq. 
- Onda belə çıxır ki, Anqud körfəzinə çatmağa az qalıb. - 
deyə kapitan həvəslə dilləndi. - Maraqlıdır, görəsən hindu 
kəndləri burada çoxdur, yoxsa az? 
- Biz Araukaniyanın mərkəzinə çatmışıqsa, deməli bütün 
ətrafda hindu kəndləri var. - deyə Leandro təəssüflə dilləndi. 
                                                     
 
  
                                                                            
                                                    447
- Ancaq çox qəribədir; görəsən nəyə görə araukanlar burada 
görünmür? Axı, onlar təxmini də olsa, bizim marşrutdan 
agahdırlar. Mənə elə gəlir, onlar hansısa bir hiyləyə əl 
atıblar. 
- Sən buraları yaxşı tanıyırsan? - deyə kapitan soruşdu. 
- O qədər də yox! - deyə Leandro tərəddüd etmədən cavab 
verdi. - Ancaq onu bilirəm ki, hinduların fort tikdirdiyi kənd 
haradasa, yaxınlıqda olmalıdır. 
- Həmin kənd hansı istiqamətdə yerləşir? - yenə də kapi-
tan maraqlandı. 
 - Təxminən şimal-qərb istiqamətində! - deyə Leandro 
inamsızlıqla dilləndi. 
- Bəlkə, hindular şimal tərəfdə bizim üçün güclü pusqu 
qurublar? - deyə söhbətə qarışan Migel üzrxahlıqla dilləndi. 
– Ona görə ki, unutmaq lazım deyil ki, araukanlar elə 
əvvəldən cənuba və qərbə gedən yolları ciddi nəzarət altına 
almış, şimala gedən yolu isə nəzarətsiz buraxmışdılar. 
- Bu ağıla batan variantdır! - deyə Leandro təqdirediçi 
tərzdə dilləndi. - Bizim qarşımızı kəsmək üçün şimalda mü-
nasib yerlər var. Çox güman ki, araukanlar həmin yerlərdə 
yaxşı mövqelər tutublar. 
- Əgər elədirsə, biz qərb istiqamətində öz yolumuzu 
davam etdirməliyik. - deyə kapitan təşəxxüslə dilləndi. - 
Araukanların buraxdığı səhvdən biz qərb istiqamətində xeyli 
                                                     
 
  
                                                                            
                                                    448
hərəkət edə bilərik. Bütün dəstəyə xəbər verin ki, beş dəqiqə-
dən sonra çayı keçəcəyik! Burada artıq vaxt itirmək olmaz. 
Həmin müddətə, istirahətləri yarımçıq qalmış konkista-
dorlar təxminən yüz əlli metr şimalda çayı keçməyə başla-
dılar. Ensiz olan çay heç də dərin deyildi. Ən dərin yerdə su 
onların qurşağına kimi idi. Dəstə çətinlik çəkmədən çayı 
keçdi və iki təpənin arası ilə qərbə tərəf üz tutdu. Bəzi 
yerlərdə ağac bitirdi, bəzi yerlərdə isə yox. Beş-altı liqdən 
sonra onlar hündür olmayan dağların sərhədinə çatacaqlar. 
Məhz həmin dağlar Anqud körfəzinə və Sakit okeana çatmaq 
üçün sonuncu hündür sədd sayılırdı. Konkistadorların getdiyi 
yol böyük bir vadidən keçirdi. Həmin yer And dağları ilə 
sahil zolağında yerləşən dağların arasında idi. Cənub tərəf 
meşə örtüyü ilə zəngin idi. Bir liqdən sonra onların qarşısına 
yenə də ensiz bir çay çıxdı. Lakin uzaqda həm şimalda, həm 
də cənubda hindu kəndləri görünməyə başladı. Hələlik isə 
yerli sakinlərdən heç kim gözə dəymirdi. Sanki hamı yoxa 
çıxmışdı. Bu sakitlik ispanların ürəyindən deyildi. 
Hazırda konkistadorlar çayı qət etməyə hazırlaşırdılar. 
Əvvəlki çaya nisbətən bu soyuq və bəzi yerlərdə dərinliyi ilə 
fərqlənirdi və cənub istiqamətində sürətlə axırdı. Çayın o biri 
sahilnə keçmək üçün münasib yer tapmaq lazım idi. Vaxtdan 
səmərəli istifadə etmək üçün kapitan bütün dəstəyə istirahət 
etməyə icazə verdi. Yalnız Migel, Leandro və Karlos keçidi 
                                                     
 
  
                                                                            
                                                    449
axtarıb tapmalı idilər. Hava qaralmaq üzrə idi. Qaranlıq 
düşsə də həmin keçidi tapmaq mümkün idi. 
Osorno vulkanının başı işıqlı idi. Günəş Sakit okeana tərəf 
əyilməkdə idi. Həmin tərəfdə göyün üzü açıq qırmızı rəngə 
boyanmışdı. Göydəki buludlar isə cürəbəcür rənglərə qərq 
olmuşdu. And dağları bənövşəyi rənglər buraxaraq orada 
solğun təzadlar əmələ gətirmişdi. Bir saat keçməmiş günəş 
yoxa çıxacaq, bütün ətraf isə qaranlığa bürünəcək. Ay isə öz 
yerini göyün üzərində tutmağa hazırlaşır, ulduzların bir çoxu 
isə göyün üzündə mövqe tutmağa hazırlaşırdı. 
Keçid tapılsa da, çayı keçməyə ertəsi günü cəhd göstəri-
ləcək. İndi isə qərara alınmışdı ki, çaydan bir qədər aralı 
fitsroya ağacının altında ispanlar düşərgə qurub səhərin 
açılmasını gözləsinlər. Hələlik tonqal qalanmasına içazə 
verilmirdi. Bu gecə axırıncı keçilər kəsilməli idi.  
Qəribə olsa da, bugünkü keçid zamanı konkistadorlarla 
araukanlar arasında silahlı toqquşma baş verməmişdi. 
İspanları maraqlandıran sual o idi ki, nəyə görə görə arau-
kanlar onların üzərinə hücum çəkməmişdilər. Ən azı onlar 
konkistadorları mühasirəyə ala bilərdi. Deməli, araukanların 
fikri tamamilə başqadır. Ertəsi gün keçidə başlayanda silahlı 
toqquşmanın baş verməsi labüd idi. Lakin bütün bu 
çətinliklərə baxmayaraq, konkistadorlar çalışacaqlar ki, qərb 
istiqamətində öz hərəkətlərini davam etdirsinlər. 
                                                     
 
  
                                                                            
                                                    450
Migelgil çox keçmədən çaydan olan keçidi tapdılar. 
Həmin yer ispanların qurduqları düşərgədən 70-80 metr 
şimalda idi. Orada keçidin eni təxminən 30 metr olardı. 
Ancaq həmin keçid asanlıqla tapılmamışdı. Bunun üçün 
Migel sinəsinə kimi suya girməli olmuşdu. Suyun soyuqluğu 
ilə havanın soyuqluğu bir-birinə qarışmışdı.  
İspanlar balaca bir tonqal yandırmışdılar. Migel qızınmaq 
üçün tez özünü tonqala çatdırdı. Ətrafda yaşayan hindular da 
tonqal qalamışdılar. Araukanlar tonqalın işığından onları 
uzaqdan da müəyyən edə bilərdi. Kapitanın fikrincə gizlən-
məyin heç bir xeyiri yox idi. Onsuz da ertəsi günü konkista-
dorlar açıqdan-açığa qərb istiqamətində öz hərəkətlərini 
davam etdirəcəklər. Onlar qəti olaraq silahlı toqquşmadan 
çəkinmirdlər. 
İlk növbədə ən yorğun və yaralı döyüşçülərə yatmaq üçün 
icazə verildi. Qısa müddət ərzində qızınan Migel öz yerini 
rahatlayaraq tezliklə yuxuya getdi. Nə onu, nə də ki, 
Leandronu səhər açılana qədər heç kim narahat etməməliydi. 
Çünki onların ikisi də gün ərzində ən ağır işlərin öhdəsindən 
gəlmişdilər. 
 
 
 
 
                                                     
 
  
                                                                            
                                                    451
         XVI fəsil. Çay kənarında axıdılan qan 
 
Sentyabrın 21-də dan yeri yenicə söküləndə çayı keçmək 
üçün bütün konkistadorlar hazırlıqlı vəziyyətə gətirildi. 
Leandro kapitana bildirdi ki, araukanlar maneəçilik törətmə-
sələr, onlar iki-üç saat ərzində xeyli yol gedə bilərlər. Həm 
də o, konkistadorları gizlin yol ilə Lyankiue gölünün cənub 
sahilindən keçməklə Anqud körfəzinin şimal sahilinə aparıb 
çıxara bilərdi. Həmin yola çıxsalar araukanlarla toqquşma 
ehtimalı da azalırdı. 
Birinci çayı Karlos keçdi. Qalan konkistadorlar bir-birinin 
ardınca yavaş-yavaş çayı keçməyə başladılar. Migel ilə 
Leandro çayı keçməyə tələsmirdilər. Onlar hamıdan təcrid 
olunaraq hansısa məsələni müzakirə edirdilər. Onlardan 
qabaq Antonio Xorxe idi. O, dostlarını xəbərdar edərək çayı 
keçmək istədi. Elə bu vaxtı arxada, gizlincə təpənin üstünə 
çıxmış üç hindu göründü. Həmin təpə fitsroya ağacı ilə keçi-
din arasında yerləşirdi. Təpə ilə sahildə dayanan konkistador-
ların arasındakı məsafə təxminən 50 metr idi. 
Hər üç hindu kamanlarla silahlanmışdı. Onlar Antonionu 
nişan alaraq ox atdılar. Hədəf uzaq olduğu üçün təlafat olma-
dı. Bu zaman Antonio qılıncını əlinə alaraq təpəyə tərəf yeri-
di. Təpənin hündürlüyü təxminən 5 metr olardı. Sağ tərəfdə 
(Migelgilə yaxın olan yer) altı hündür kolluqlarla əhatə olun-
                                                     
 
  
                                                                            
                                                    452
muş iki dənə buk ağacı vardı. Hava sakit olsa da, kolluqlar 
azacıq tərpənirdi. Leandro o dəqiqə şübhələndi və Migelə 
bildirdi ki, kolluqların arxasında kimsə gizlənib. Antonio bir 
az gedərək Migelin çağırışı ilə ayaq saxladı.  
Yaxınlıqda hinduların sayı üç yox, xeyli çox ola bilərdi. 
Xuan da sahilin o tayından qışqırırdı ki, döyüşə girişməyib 
vaxt itirmədən çayı keçsinlər. Leandro əmrə tabe olaraq çaya 
daxil oldu. Antonio isə bilmirdi nə etsin təpəyə qalxsın, 
yoxsa geriyə dönsün. Sahildə dayanan Migel vəcdə gələn 
konkistadoru bir daha səslədi. Məhz bundan sonra Antonio 
üzünü dostuna tərəf döndərdi. Elə bu vaxt hər üç hindu aşağı 
enərək Antonionu ox ilə dəqiq nişan aldılar. Səs-küyü eşidən 
Antonio cəld hindulara tərəf döndü və həmin an yerə uzandı. 
Atılan oxlar onun başının üstündən keçdi. Fürsəti əldən 
vermək istəməyən araukanlar əllərinə balta alıb Antonionun 
üstünə hücum etdilər. Vəziyyəti belə görən Migel dostuna 
kömək etmək üçün ona tərəf getmək istədi. Lakin kolluqların 
arxasından çıxan dörd hindu ani surətdə cavan zadəganın 
qarşısını kəsdilər. Öz sayıqlığını itirməyən Migel qılınc və 
lansetini əlinə alaraq hazırlıqlı vəziyyətdə durdu. Təzə qüvvə 
ilə dörd nəfərə qarşı döyüşmək Migel üçün heç bir çətinlik 
törətmirdi. Lakin hinduların sayı arta bilərdi.  
Sahilin ağzındakı döyüş şiddətli xarakter aldı. Konkista-
dorlar arasında peşəkar döyüşçü kimi tanınan Migel ilkin 
                                                     
 
  
                                                                            
                                                    453
toqquşma zamanı hindunun birini ustalıqla qılıncdan keçirt-
di. Antonio da düşmənin birini yaralamağa müvəffəq oldu. 
Sahilin o tayında dayananlar kapitanın verəcək göstəriş-
lərini gözləyirdilər. Kapitan isə hələlik döyüşçülərini sahilin 
o biri tayına göndərməyə tələsmirdi. Hərdənbir, döyüşənləri 
sahili keçməy tələsdirirdi. Migel istəyirdi ki, sahili birinci 
Antonio tərk etsin. Məhz buna görə də o, döyüşü 
dayandırmamağı qərara aldı. Migel çalışırdı ki, araukanları 
sıxışdıraraq öz silahdaşı ilə birləşsin. Birləşəndən sonra 
konkistadorlar yavaş-yavaş döyüş meydanını tərk edə bilər-
dilər. Altı nəfərə qarşı döyüşmək onlar üçün həqiqi mənada 
heç bir çətinlik törtmirdi. Lakin burada döyüşən araukanlar 
çox bacarıqlı və təcrübəli döyüşçülər idi. Ehtiyatla 
döyüşməklərindən ispanlar o dəqiqə başa düşdülər ki, onlar 
xüsusi dəstədə döyüşən peşəkar döyüşçülərdir. Çünki Migel 
nə qədər cəhd göstərirdisə, onların arasında çaşqınlıq yarada 
bilmirdi. Ancaq bir az keçəndən sonra cavan zadəgan xüsusi 
fənd işlədərək hindunun birini sağ budundan ağır yaraladı. 
Həmin hindu ağrıya dözə bilməyib sol dizi üstə yerə çökdü. 
Bu müvəffəqiyyət Migelə böyük üstünlük qazandırdı. Yaralı 
hindu artıq xəsarət almasın deyə, dostları bir-birinin ardınca 
Migelin üzərinə balta ilə zərbələr endirməyə başladılar. 
Həmin məqamda yaralı hindu yavaş-yavaş geri çəkilməyə 
başladı. Elə bu vaxt Antonio üzərinə hücum edənlərdən 
                                                     
 
  
                                                                            
                                                    454
birini qılıncdan keçirdi. Lakin özü də arxadan sol çiynindən 
yaralandı. Yara o qədər də ağır olmadığından yaşlı konkista-
dor sərbəst halda mübarizəni davam etdirirdi. Onun yaralan-
dığını görən Migel dostuna işarə etdi ki, vaxt itirmədən 
sahilə tərəf getsin.  
Antonio özü yaşlı döyüşçü idi və yaxşı bilirdi ki, belə bir 
vəziyyətdə o, çox müqavimət göstərə bilməyəcək. Yaradan 
axan qan dayandırılmasa o, zəifləyə bilərdi. Hazırda onun 
üzərinə hücum edən iki hindudan biri yaralı idi. Antonio bir 
neçə dəfə dalbadal zərbə endirəndən sonra cəld geriyə 
dönərək sahilə tərəf qaçmağa başladı. Lakin hindu da onun 
ardınca qaçdı və baltasını nişan almadan cəld qurbanının 
üstünə atdı. Balta yaralı konkistadorun sağ ombasına batdı və 
Antonionun sürətini düz çayın səmtində dayandırdı. O, ağır 
yaralandı və ağrıdan hərəkət etməyə taqəti qalmadı. Bir 
anlığa Antonio yerində tərpənməz halda qaldı. Kənardan 
baxan elə başa düşərdi ki, yaşlı konkistador artıq məhv 
edilib. Elə bu zaman yüngül yaralanan aborigen konkistadoru 
əsir almaq üçün ona yaxınlaşdı və Antonionun qılıncını 
əlindən almaq istədi. Birdən-birə özündə qüvvə tapan yaralı 
konkistador nərə çəkərək, qılıncı ilə hindunun çənəsinə alt-
dan zərbə endirdi. Rəqibinin yerə yıxıldığını görən Antonio 
yerindən tərpənmədən qılıncını onun qarnına yeritdi. 
                                                     
 
  
                                                                            
                                                    455
Migel ilə döyüşən hindulardan biri vəziyyətin bu cür 
dəyişdiyini görüb, cəld Antonionun üzərinə şığıdı. Pis 
vəziyyətdə qalan cavan zadəgan heç cürə dostuna kömək 
etməyə imkan tapmadı. Ona görə ki, dərhal onun qarşısını o 
biri düşmən kəsdi. Migel rəqibini məhv etmək üçün 
dayanmadan dalbadal qılınc ilə zərbələr endirməyə başladı. 
İldırım sürətilə yağdırılan zərbələrə tab gətirməyən hindunun 
ayağı büdrədi və o, arxası üstə yerə sərildi. Migel ona aman 
vermədən qılıncını qurbanının qarnına sancdı və həmin an 
Antonionun köməyinə can atdı. Lakin artıq gec idi. Hindu 
konkistadoru qətlə yetirmişdi. Hiddətə gələn Migel bütün 
hirsini aborigenin üstünə tökdü. Hindu əlindəki nizə ilə 
cavan zadəganın hücumlarını dəf etməyə çalışdı. Migel isə 
həm qılınc, həm də lanset ilə gah sağdan, gah da soldan 
xüsusi fəndlərlə həmlələr endirdi. Lakin düşmənin azacıq da 
olsa, geri çəkilməyə fikri yox idi. O, nizədən çox ustalıqla 
istifadə edirdi. Migel döyüşən zaman gördü ki, yaralı olan 
hindu əlinə kaman alaraq özü üçün əlverişli mövqe seçmək 
istəyir. Məsafə təxminən 25-30 metr olardı. 
Artıq Migelin qulağına silahdaşlarının çağırışları dəyməyə 
başladı. Onlar cavan zadəgandan döyüşü dayandırıb çayı 
keçməsini tələb edirdilər. Onların çağırışlarının səbəbi vardı.  
Təpənin üstünə 9-10 nəfər aborigen qalxmışdı. Belə bir 
məqamda vaxt itirmək lazım deyildi. Lakin bütün bu 
                                                     
 
  
                                                                            
                                                    456
təhlükəyə baxmayaraq, Migel döyüşü başa çatdırıb çayı 
keçmək istəyirdi. Birdən onun ayağı Antonionun meyitinə 
dəydi və o, gücbəla ilə özünü ayaq üstə saxladı. Bu zaman 
hindu rəqibini nizə ilə vurmaq istədi və nizə Migelin sol qolu 
ilə bədəninin arasından boşa çıxdı. Fürsəti əldən vermək 
istəməyən Migel qolu ilə nizəni bədəninə sıxdı və var gücü 
ilə hindunun boynuna qılınc zərbəsi endirdi. Zərbə o qədər 
qüvvətli oldu ki, hindunun başı bədənindən üzülərək, düz 
qətlə yetirilmiş Antonionun ayaqları üzərinə düşdü. Sanki 
bundan sonra cavan zadəganın hirsi soyudu. 
Hindular isə bu zaman təpənin üstündən aşağı enmişdilər. 
Cavan zadəgan Antonionun silahını götürüb tələsik çayı 
keçdi. Antonio həlak olsa da, hamı Migelin göstərdiyi 
qəhrəmanlıqdan tamamilə razı idi. On-on beş dəqiqə davam 
edən döyüşdə o, dörd hindunu öldürüb, birini ağır 
yaralamaqla həqiqətən də şəxsi igidlik göstərmişdi. Kapitan 
Xuan bir daha Migelin necə mərddiklə və ustalıqla 
döyüşdüyünün şahidi oldu. Migel azacıq da olsun ölümdən 
qorxmur və döyüş zamanı öz rəqiblərilə çox asanlıqla 
döyüşürdü. O, qılınc döyüşündə çox gözəl döyüş taktikası 
tətbiq edirdi - döyüşün ortasında guya zəifləyərək, yorulub 
geri çəkilir və bununla da rəqibinin bütün ehtiyatını və 
təhlükəsizliyini əlindən alırdı. Sonra isə birdən-birə cəld 
                                                     
 
  
                                                                            
                                                    457
sıçrayışla əks-hücuma keçir və çox keçmədən rəqibini məhv 
edirdi. 
Leandro tələsə-tələsə dəstəni çayın sahilindən uzaqlaş-
dırırdı. O, istəyirdi ki, tezliklə çayın ağzına toplaşan arau-
kanların gözündən itsin. Leandronun fikirincə, çayın ağzına 
toplaşanlar aborigenlərin kəşfiyyat dəstəsi idi. Araukanlar 
ispanlar yoxa çıxana kimi çayı keçməyə cürət etmədilər. 
Səhərin yenicə açılmasından istifadə edən konkistadorlar 
təpələrin arası ilə gedərək ensiz bir vadiyə daxil oldular. 
Vadinin həm şimal, həm də cənub sərhədində araukan 
kəndləri vardı. Həmin kəndlərin arasındakı məsafə təxminən 
bir liq olardı. Kəndlərdə tək-tük adamlar ora-bura gəzişirdi. 
Onlar təsərrüfat işlərilə məşğul idilər. Əhali konkistadorların 
burada peyda olmasından xəbərsiz idi. İspanlar isə ətrafda 
bitən aqacların arası ilə vadinin o biri tərəfinə üz tutmdular. 
Vadinin qərb tərəfində yenə də təpələr, təpələrdən sonra isə 
hündür olmayan dağlar şimalda Osorno vulkanı ilə birləşirdi. 
 
 
 
 
 
 
 
                                                     
 
  
                                                                            
                                                    458
     XVII fəsil. Konkistadorlar mühasirəyə  
   alınsalar da, araukanlar hücum çəkməyə  
                       cürət etmirlər 
 
Günortaya az qalmış Leandro dəstəni təpələrin sərhədinə 
çatdırdı. Təpələrin arası ilə dağlara sarı getmək istəyirdi ki, 
kəşfiyyatçı xeyli qabaqda əlli nəfərə yaxın araukan 
döyüşçüsünü gördü. Bu haqda dərhal kapitana məlumat 
verildi. Aborigenlər sanki hansısa əməliyyatdan qayıdırdılar. 
Burada qərar qəbul edilməli idi: konkistadorlar ya 
düşmənlə üzbəüz gedib onlarla döyüşməli, ya da ki, qərbə 
gedən yoldan imtina etməli idilər? Leandro isə təklif etdi ki, 
burada olan bütün araukanların başını qatmaq üçün onlar 
yaxınlıqdakı təpənin birində mövqe tutsunlar. Kapitan artıq 
risqə getməmək üçün Leandronun variantına üstünlük verdi. 
Konkistadorlar dərhal yaxınlıqdakı tənənin üstünə qalxaraq 
orada mövqe tutdular. Təpənin hündürlüyü təxminən 65-70 
metr olardı və üstü o qədər geniş idi ki, orada, hətta yeddi 
dənə cökə ağacı bitirdi. Bu, konkistadorlar üçün hərtərəfli 
olaraq sərfəli bir yer sayılırdı. Qızmar günəşin şüalarından 
gizlənmək və düşmən hücuma keçən zaman ağacların 
arxasında müdafiə xətti tutmaq olardı. Həm də buradan bir 
çox yerləri müşahidə etmək mümkün idi. Araukanların 
yaşayış məskənləri və dislokasiya yerləri göz qabağında idi. 
                                                     
 
  
                                                                            
                                                    459
Ən əsas isə vadidə yerləşən kəndlərdə nə baş verdiyini çox 
asanlıqla seyr etmək olardı. Bundan əlavə konkistadorlarda, 
yaxşıca istirahət etmək üçün əlverişli imkan yaranırdı. Döyüş 
baş verənə qədər heç kim onların istirahətinə maneəçilik 
törədə bilməzdi. Həmin təpənin asanlıqla konkistadorlar 
tərəfindən tutulması, qarşıda dayanan araukanlar tərəfindən 
buraxılan ən böyük səhv sayılırdı. Axı, onlar dərhal döyüşə 
başlamaqla ispanlara böyük maneəçilik törədə bilərdilər. 
Təpənin aşağısında olan hər bir hindu konkistadorların 
burada göstərdikləri sərbəst hərəkətlərinə mat-məəttəl qal-
mışdı. Onlar hələ də öz yerlərindən tərpənməmişdilər. Sanki 
kiminsə göstərişlərini gözləyirdilər.  
Səhər vaxtı konkistadorların keçdiyi çaydan, hazırda 
şimaldan gələn hinduların iri bir qüvvəsi keçirdi. Onların 
sayı təxminən 600-700 nəfər olardı. Şübhə yox ki, həmin 
qüvvə şimalda konkistadorlar üçün güclü bir pusqu 
qurmuşdu. Lakin ispanlar həmin yerə bir neçə liq qalmış 
istiqamətlərini, gözlənildiyi kimi, qərbə döndərmişdilər. 
Necə olsa da əvvəlcədən həll olunmuşdu ki, Anqud körfəzinə 
çatmaq üçün qərb istiqamətində hərəkət etməlidilər. Arau-
kanlar isə ispanların qərbə dönməsini gözləmirdilər. Onlar 
elə bilirdi ki, konkistadorların bu kiçik dəstəsi şimaldan 
gələrək əsirləri azad edir və elə həmin istiqamətdə də Arau-
kaniyanı tərk edəcəklər. Böyük bir səhvə yol verən araukan-
                                                     
 
  
                                                                            
                                                    460
lar ispanları mühasirəyə almaq üçün təpəyə tərəf gəlirdilər. 
Həmin qoşunun tərkibində altı nəfər atlı da vardı. Atlıların 
ikisi çapa-capa vadinin şimalındakı, ikisi isə cənubundakı 
kəndlərə, yerdə qalan atlılar isə təpəyə üz tutdular. Təpənin 
üstündə dayanan konkistadorlar atlara həsrətlə nəzər salırdı-
lar. Axı, necə olsa da onların əksəriyyəti at belində düşmənə 
qarşı əsl ustalıqla döyüşürdülər. Sağdan, soldan gələn 
düşmənləri qılıncla paralamaq onlar üçün heç bir çətinlik 
törətmirdi. 
Polkovnik Alonso ekspedisiya ilə Anqud körfəzinə 
gələndə nəzərdə tutulduğu kimi özü ilə çoxlu at gətirəcək. 
Çünki süvari dəstəsi bu müharibədə böyük rol oynayacaq, 
qaçmağa çalışan düşməni təqib etməyə böyük köməklik 
göstərəcək. Ertəsi günü isə okeanda heç bir qeyri-adi hadisə 
baş verməsə, ekspedisiya nəzərdə tutulan yerə çıxarılacaq. 
Amma kapitan Xuan başçılıq etdiyi dəstə ilə deyilən vaxtda 
Anqud körfəzinə çıxa bilməyəcəkdi. Halbuki qarşıdakı 
hündür olmayan dağları keçəndən sonra Anqud körfəzinə 
çıxmaq olar. Araukanlar onlara bu imkanı verməyəcəyi 
düşmənə aydın idi. Çünki azğınlaşmış araukanlar hər tərəf-
dən konkistadorların mövqe tutduğu təpəni yavaş-yavaş 
mühasirəyə alırdılar. Xuan isə kiçik bir dəstə ilə mühasirəni 
yarmaq fikrində deyildi. Hər bir döyüşçü bütün bacarığı ilə 
müdafiə xəttini saxlamalı idi. Aborigenlər təpənin ətrafına iri 
                                                     
 
  
                                                                            
                                                    461
bir qüvvə gətirirlərsə, deməli onlar konkistadorları məhv 
etmək üçün hücuma başlayacaqlar. Çünki ispanların sayı 
həddindən artıq az idi. Lakin saatların keçməsinə baxmaya-
raq hindular hücuma keçməyə tələsmirdilər. Düşmən qorxur-
du ki, bu hücum zamanı konkistadorlar araukanların 
qüvvəsindən bir çoxunu məhv edə bilər. 
Aborigenlərin təpənin ətrafına toplaşmasından kapitan 
azacıq da olsun, təşvişə düşməmişdi. Əksinə olaraq o, dörd 
nəfərdən başqa bütün dəstəyə istirahət etməyə icazə 
vermişdi. Qalan dörd nəfər təpənin hər bir tərəfinin keşiyini 
çəkirdi. Onlar hinduların hərəkətlərini izləyir və qeyri-adi bir 
şey görən kimi o dəqiqə kapitana xəbər verməliydilər. 
Kapitan özü isə təpənin hər bir enişini nəzərdən keçirirdi. Bu 
vaxtı Migel təpənin qərb enişini qoruyurdu. Təpənin məhz 
bu enişinin aşağısından, ta dağlara qədər qalın olmayan meşə 
yerləşirdi. Həmin yerdə hinduların sayı heç yüz nəfər 
olmazdı. Arxadan ona yaxınlaşan kapitan dərindən ah 
çəkərək dedi: 
- Mən hər bir enişi yoxladım və belə başa düşdüm ki, 
araukanların ən az qüvvəsi bu enişdə yerləşdirilib. Maraqlı-
dır, görəsən onlar nəyə görə belə ediblər? 
- Mənə elə gəlir, aborigenlərin çox hissəsi ağacların 
arxasında gizlənib. - deyə Migel kapitana nəzər salmadan 
soyuqqanlıqla dilləndi. - Ola bilməz ki, araukanlar təpənin 
                                                     
 
  
                                                                            
                                                    462
məhz bu enişində özlərinin az qüvvəsini yerləşdirsinlər. 
Onlar istəyirlər ki, biz mühasirəni həmin istiqamətdə 
yarmağa çalışaq. 
- Yox, bu fikir ilə mən razılaşa bilmərəm. - deyə kapitan 
tərəddüd etmədən öz etirazını bildirdi. - Ağacların arxasında 
gizlənib bizə pusqu qurmalarının heç bir xeyiri yoxdur. 
Araukanlar çox yaxşı bilirlər ki, biz on iki nəfərlik bir qüvvə 
ilə mühasirəni yarmağa risq etməyəcəyik. Çünki bizim aşağı 
enməyimiz ölümə bərabər olan bir şey sayılır. Sadəcə olaraq 
bu enişdə böyük bir qüvvənin yerləşdirilməsinə araukanlarda 
əsgər çatışmamazlığı hiss olunur. 
- Leandronun dediyinə görə bu dağların o biri tərəfində 
Anqud körfəzi yerləşir. - deyə Migel həsrətlə dilləndi. - Biz 
buradan çıxa bilsək, artıq Anqud körfəzinə çata bilərik. 
- Demək istəyirsən ki, mən on bir əsgərlə bu vəhşilərin 
qurduğu mühasirəni yaracağam? - deyə kapitan müəmmalı 
tərzdə dilləndi. - Bu axı, qeyri-realdır. Yox, bu dəfə mən 
mühasirəni yarmağa cəhd etməyəcəyəm. Bu dəfə Alonso bizi 
mühasirədən xilas edəcək. Mən burada yalnız onun gəlişini 
gözləyəcəyəm. Hər bir əsgərin həyatı mənim üçün əzizdir. 
- Biz gecə vaxtı gizlincə aşağı düşsək, mühasirəni birtəhər 
yara bilərik. Ancaq gecənin qaranlığında sağ qalanlar 
qarşıdakı meşədə pərən-pərən düşəcəklər. 
                                                     
 
  
                                                                            
                                                    463
- Sənə dedim ki, mən Alonsonun gəlişini gözləyəcəm. -
kapitan qətiyyətlə dilləndi və Migelin yanından uzaqlaşdı. 
Kapitan həqiqətən də uşaqların həyatı ilə daha risqə 
getmək istəmirdi. Onsuz da bir gündən sonra polkovnik 
Alonso Anqud körfəzinə gələcək və orada kapitan Xuanın 
kəşfiyyat dəstəsini görmədikdə, döyüş əməliyyatlarına 
başlamaq üçün Araukaniyanın içərilərinə daxil olacaq. 
Axşama az qalmış vadinin şimalında yerləşən kənddə 
qəribə hadisə baş verdi. Kənd əhalisi bir yerə toplaşmağa 
başladı. Onlar sanki kiminsə çıxışına qulaq asırdılar. Elə 
həmin an kənddən bir atlı aralandı və cənubda yerləşən 
kəndə tərəf üz tutdu. On-on beş dəqiqə keçəndən sonra 
camaat evinə dağılışdı və bir az keçəndən sonra tələm-tələsik 
böyük bağlamalarla çölə çıxmağa başladılar. Belə təsəvvür 
yaranırdı ki, onlar kəndi tərk etməyə hazırlaşırlar. Çünki bu 
dəfə camaat əllərindəki bağlamalarla kəndin cənub hissəsin-
də toplaşırdı. 
Bu zaman təpənin ətəyində olan araukanların sırasında da 
canlanma hiss olundu. Bilinmirdi, onlar hücuma hazırlaşır, 
yoxsa buranı tərk etməyə? Bəziləri hətta yavaş-yavaş bir 
neçə addım yuxarıya irəlilədi. Adamda belə təsəvvür yaranır-
dı ki, onlar hücuma cəhd edəcəklər. Çünki ön sıraya ox 
atanlar keçmişdi. Onlar başçılarının göstərişi ilə hazırlıqlı 
vəziyyətə gətirilirdilər. Ancaq buna baxmayaraq kapitan 
                                                     
 
  
                                                                            
                                                    464
Xuan həyəcan təbili vurmağa tələsmədi. Çünki araukanlar 
təpənin başından təxminən 45-50 metr aşağıda yerləşirdilər. 
Kapitan məsləhətləşmək üçün tez Migelin yanına getdi. 
Cavan zadəgan yerdə oturaraq hinduların fəaliyyətinə diqqət-
lə nəzər yetirirdi. 
- Bir neçə döyüşdən sonra aldıqları ağır zərbədən elə 
bildim ki, araukanlar bir daha bizim üzərimizə hücum 
çəkməyəcəklər. - deyə kapitan yaxınlaşan kimi öz fikrini 
bildirdi. 
- Hücum baş versə, biz onların qarşısında tab gətirə 
bilməyəcəyik. - deyə Migel təəssüflə dilləndi. - Mənə elə 
gəlir ki, onlar hava tam qaralana qədər hücum əməliyyat-
larını başa çatdırmaq istəyirlər. Araukanların hərəkətindən o 
dəqiqə başa düşmək olar ki, onlar bir neçə dəqiqədən sonra 
hücuma keçəcəklər. 
- On iki nəfərlik qüvvə ilə biz onların hücumuna heç bir 
saat tab gətirə bilmərik. - deyə kapitan əlacsız halda dilləndi. 
- Araukanlar iki istiqamətdə təpəyə hücum etsələr, elə 
kifayətdir. Heç olmasa, hamımızda odlu silah olsa idi, 
birtəhər müqavimət göstərmək olardı. Belə isə heç bilmirəm 
nə edəcəyik. 
- Hücumun vaxtı uzadılsa, biz özümüz hava qaralandan 
sonra mühasirəni yarmağa cəhd edərdik. - deyə Migel tələsik 
                                                     
 
  
                                                                            
                                                    465
halda dilləndi. - Hava qaralandan sonra çox şey etmək olar. 
Gecə qaranlığında araukanlar döyüşdən boyun qaçırırlar. 
- Mənim bir təklifim var. - deyə kapitan bir az tərəddüd 
edəndən sonra ciddi halda dilləndi. - Araukanlar hücuma 
keçən zaman biz ilkin mərhələdə onların sıralarında iğqişaş 
yaratmaq üçün qabaqda gələnləri odlu silahla və oxlarla 
vurmalıyıq. Bir neçə dəqiqəlik müqavimətdən sonra biz 
tamamilə başqa bir səmtdə, sürətlə aşağı gözlənilməz reyd 
edərik. Yarısımız həmin döyüşdən sağ çıxsaq, bu bizim 
qələbəmiz sayılacaq. Mənə elə gəlir ki, həddindən artıq 
peşəkar sayılan döyüşçülər həmin mühasirəni yara biləcək. 
Yaralıların həmin döyüşdən sağ çıxmaqlarına heç bir şans 
yoxdur. Onlar bütün güclərindən istifadə edə bilməyəcəklər. 
- Siz bununla nə demək istəyirsiniz ki? - deyə Migel 
kapitana sualedici nəzər saldı. 
- Mən çox yaxşı bilirəm ki, sən Osvaldo ilə uşaqlıqdan 
dostluq edirsən. Onun bu döyüşdən sağ çıxmasına heç bir 
şansı yoxdur. Başa düşürəm ki, bu itki sənə pis təsir 
göstərəcək. 
- Mən artıq bu müharibədə uşaqlıq dostlarımdan birini 
itirmişəm. - deyə Migel başını təəssüflə tərpədərək kədər 
hissilə dilləndi. - Həmin döyüşün neçə keçəcəyini əvvəlcə-
dən proqnozlaşdırmaq müşkül bir işdir. Dəqiq demək olmaz 
həmin döyüşdən kim sağ çıxacaq. 
                                                     
 
  
                                                                            
                                                    466
- Başqalarına nisbətən sənin şansın çox böyükdür. - deyə 
kapitan ciddi halda dilləndi. - Sən əsl usta kimi döyüşürsən. 
On nəfərlik düşmənin əhatəsindən çox bacarıqla və çətinlik 
çəkmədən çıxa bilirsən. Heç bir düşmən qüvvəsi sənin 
qılıncının zərbəsi altında tab gətirə bilmir. 
- Cənab Odovaldo, bu dəfə biz iki yüz-iki yüz əlli nəfərlik 
döyüşçünün təşkil etdiyi mühasirəni yarmalıyıq. - deyə 
Migel xüsusilə bu faktı vurğuladı. - Bunu etmək isə xeyli 
müşkül bir işdir. 
- Axı, biz belə bir mühasirənin əhatəsindən çıxa bilmişik. 
Onda araukanlar bizim təzyiqimizə tab gətirə bilməmişdilər. 
Bu dəfə də Allahın köməyi ilə biz bu işin öhdəsindən gələ 
bilərik. Unutmaq lazım deyil ki, artıq onların gözü qorxub. 
- Onların gözü qorxsaydı, belə bir ciddi-cəhdlə hücuma 
hazırlaşmazdılar. Qaldı ki, bizim mühasirə yarmağımıza; o 
vaxtı bizim qüvvəmiz xeyli çox idi. İndi isə biz on iki 
nəfərik, onun da yarısı yaralıdır. Biz bu qüvvə ilə mühasirəni 
yara bilmərik. 
- Bir neçə saat bundan əvvəl sən deyirdin ki, hinduların 
qurduğu mühasirəni yarmaq vacibdir. İndi isə deyirsən ki, bu 
mümkün deyil. 
- Mən indi də deyirəm ki, mühasirəni yarmaq lazımdır, 
amma qaranlıq çökəndə. 
                                                     
 
  
                                                                            
                                                    467
- Deməli, sən bizim əməliyyatın uğurlu keçəcəyinə 
inanmırsan? Onda sən nə təklif edirsən? Axı, araukanlar 
hücuma hazırlaşır. 
- Ən əsas gecəyə kimi vaxtı uzatmaq lazımdır. Gecə vaxtı 
isə Allahın köməyi ilə mühasirəni yarmağa çalışarıq. Məhz 
həmin əməliyyat zamanı biz müvəffəqiyyət əldə edə bilərik. 
- Biz vaxtı necə uzada bilərik? 
- Yalnız, düşmənlə danışığa getməklə! Biz elə etməliyik 
ki, hava qaralana qədər hücumun vaxtı uzansın. 
- Mən, araukanlarla danışığa gedim? - deyə kapitan əli ilə 
özünü göstərərək təəccüb içində dilləndi. - Mən heç vaxt 
bizim əsgərlərin qanını axıdan adamlarla danışıqlara getmə-
rəm. Mənim diplomatik qələmim kəmərimdən asılan 
qılıncımdır. Qabağıma çıxan hər bir araukanı kəlmə kəsmə-
dən doğramağa hazıram. 
- Hökmən deyil ki, həmin danışıqlarda yalnız siz iştirak 
edəsiniz. Bu danışıqları araukanların xasiyyətinə bələd olan 
Leandro apara bilər. 
- Tutalım ki, Leandronun namizədliyi qəbul edildi. Bəs, 
vəhşiləri hansı üsul ilə danışıqlara cəlb edəcəyik? Axı, onlar 
sivilizasiyadan uzaq bir tayfadır. 
- Ən adi üsul ilə! - deyə Migel qətiyyətlə dilləndi. - 
Hücumun başlanmasına bir neçə dəqiqə qalmış biz ağ parça 
qaldırarıq. 
                                                     
 
  
                                                                            
                                                    468
- Nə deyirəm ki? - deyə kapitan çiyinlərini çəkdi. - Lakin 
bütün üstünlüklər onlardadır. Vəhşilər heç bir danışığa 
getməyəcəklər. 
Hər şey Leandroya izah ediləndən sonra Migelgil arau-
kanların hücuma necə hazırlaşdığını tamaşa etməyə 
başladılar. Araukanlar isə əvvəlki kimi hazırlıq işləri görür-
dü. Təpə hər tərəfdən mühasirəyə alınmışdır. Aşağı düşməyə 
bir dənə olsun cığır boş qalmamışdır. Ox atanların arxasında 
nizə ilə silahlanan döyüşçülər dayanmışdı. Ancaq çox 
maraqlı idi, düşmən hələ bir neçə metr irəli qalxa bilərdi. 
Nədənsə, onlar öz əvvəlki yerlərində dayanmışdılar. İrəli 
keçməyə də fikirləri yox idi. Onlar hücumun vaxtını uzatmaq 
istəyirdilər. 
Şimal tərəfdə yerləşən kənddə də hərəkət dayanmışdı. 
Bağlamalar kəndin çığacağına yığılmışdı, camaat isə öz 
evlərinə qayıtmışdı. Onlar evlərinin yanından burada nə baş 
verdiyini izləyirdilər. 
 
 
 
 
 
 
 
                                                     
 
  
                                                                            
                                                    469
   XVIII fəsil. Döyüş vaxtının süni uzadılması 
 
Getdikcə Havanın qaralmasına çox az qalırdı. Birdən vadi 
tərəfdən təpəyə bir atlı qalxmağa başladı. Həmin atlı ox 
atanlardan da qabağa keçərək atının belindən düşdü və 
konkistdorları səslədi. Atlı ispan dilində qışqırırdı ki, dəstə-
nin başçısı onunla danışığa çıxsın. Dərhal bu haqda kapitana 
xəbər verildi. 
Hadisənin belə gedişatını heç kim gözləmirdi. İspanlara 
danışıq lazım olduğu bir halda araukanlar özləri danışığa 
gəlmişdi. Əvvəlcə danışıldığı kimi danışığa Leandro 
göndərildi. O, təpənin başından on metr aşağı endi. Danışığa 
gələn hindu isə konkistadora iyirmi metr qalmış ayaq 
saxladı. Migel ilə kapitan danışığı yuxarıdan izləməyə 
başladılar. Migel onu tanıdı. O, Koro idi. Öz gücünə çox 
güvəndiyindən Koro danışığa tək gəlmişdi. Amma əsl 
cəngavər kimi silahlanmışdı - ispan qılıncı, lanset, tapança, 
belindən isə kaman ilə balta asılmışdı. Hindu sərkərdəsinin 
belə bir şəkildə silahlanması, ətrafda toplaşan silahdaşlarının 
hücuma keçəcəklərindən xəbər verirdi. Koro qarşısındakı 
konkistadoru görən kimi, tezliklə burada zabitin iştirak 
etməsini tələb etdi. Bu tələb qoyulanda Leandro yerində mat-
məəttəl qaldı. Araukanlar kimin zabit olduğunu çox yaxşı 
bilirdilər. Belə bir vəziyyətdən çıxmağa çalışan Leandro izah 
                                                     
 
  
                                                                            
                                                    470
etdi ki, kapitan Xuan həddindən artıq yorğun olduğu üçün 
hazırda istirahət edir və onu narahat etməyə heç bir ehtiyac 
duyulmur. Koro bu cavab ilə razılaşmadı və hüznlə dedi: 
- Qoy özü bilsin. Mən gəlmişdim ki, ona yaxşı bir variant 
təklif edim. 
- Həmin variantı mənə də təklif edə bilərsən. - deyə 
Leandro iradə ilə dilləndi. - Mən bu dəstənin komandir 
müaviniyəm. Bir çox sərəncamlar yalnız mənim vasitəm ilə 
verilir. 
- Mən çox yaxşı başa düşürəm ki, siz bura öz silahdaşları-
nızı əsirlikdən azad etmək üçün gəlmisiniz. Həmin 
missiyanın öhdəsindən demək olar ki, gəldiniz. Araukaniya-
ya necə gəlmişdiniz, eləcə də qayıtmaq istədiniz. Ancaq sizin 
qarşınızı bizim mərd və qorxmaz əsgərlər kəsdi. Yollarda 
pərən-pərən düşdünüz. Qırılan-qırıldı, qırılmayan isə gəlib 
bura çıxdı. Mən bu təpənin üstünə bircə dəfə hücum edəndən 
sonra sizin hamınızı qılıncdan keçirərik. Amma mən burada 
artıq qan axıtmaq istəmirəm. Şərtimi yerinə yetirsən mən 
qoşunu geri çəkəcəm. 
- Sən elə danışırsan ki, döyüşlər başlayandan bəri, guya 
bir neçə dəfə bizim üzərimizdə qələbə qazanmısınız. - deyə 
Leandro qətiyyətlə öz etirazını bildirdi. - Hara baxırsan, elə 
sənin döyüşçülərinin meyiti yerə səpələnib. Hücum etsəniz, 
                                                     
 
  
                                                                            
                                                    471
həmişəki kimi yüzlərlə araukanın meyiti ətrafa səriləcək. 
Yaşıl rəngli bu təpə qırmızı rəngə boyanacaq. 
- Artıq sizdə o qüvvə yoxdur ki, bizə lazımi qədər 
müqavimət göstərəsiniz. - deyə Koro giley-güzarla dilləndi. - 
On iki nəfərlə siz heç on dəqiqə müqavimət göstərə 
bilməyəcəksiniz. Bu izdihamlı qoşun sizə möhkəm təzyiq 
göstərəndən sonra hamınız dəlmə-deşik axtaracaqsınız. Mən 
isə sizin hamınıza həyat bəxş etmək istəyirəm. 
Aborigenlər təpənin başında mövqe tutan konkistadorların 
sayından hali idilər. Bu bir çox şeyi alt-üst edirdi. Artıq 
psixoloji üstünlük araukanların əlində idi. Onlar sözdə yox, 
elə əməldə də konkistadorları ilkin hücum zamanı 
darmadağın edə bilərdi. İspanlar nəinki mühasirədə idilər, 
ümumiyyətlə çıxılmaz bir vəziyyətə düşmüşdülər. Lakin 
düşmən qarşısında açiz görsənmək lazım deyildi. Leandro 
başını narazı halda tərpədərək təmkinlə dedi: 
- Bütün hindular çox yaxşı bilir ki, biz on iki nəfərlə nəyə 
qadirik. Onlarla döyüşçünü bir neçə dəqiqənin ərzində məhv 
etmək bizim əlimizdə heç nədir. Sənin yerinə olsaydım, bu 
mühasirədən əl çəkərdim. Bundan sonra qan axıdılmadan biz 
buranı tərk etsək, bu həm sizə, həm də bizə yaxşı olar. 
Döyüşçüləri burax qoy evlərinə-eşiklərinə getsinlər. 
- Onda belə çıxır ki, siz də öz yurdunuza qayıtmaq 
istəyirsiniz? 
                                                     
 
  
                                                                            
                                                    472
- Biz daha qan axıtmaq istəmirik. 
- Mən sizin hamınızı evə buraxmağa hazıram, ancaq bir 
şərt daxilində. 
- Şərtini de. 
- Sizin aranızda bir döyüşçü var, onu bizə təslim etməli-
siniz. Həmin döyüşçü mənim ən yaxşı döyüşçülərimi qətlə 
yetirib. Onu mənə təslim etsəniz, hamınızı sağ-salamat 
buraxmağa hazıram. 
Görəsən, söhbət hansı döyüşçüdən gedir? - deyə Leandro 
öz-özünə düşündü. - Axı, hər bir konkistador düşmənə qarşı 
xüsusi igidliklə və canfəşanlıqla döyüşmüşdü. Onların 
arasında yalnız Migel müəyyən dərəcədə fərqlənmişdi. 
Bəlkə, Koro elə onu nəzərdə tutur? 
Migel özü yuxarıda dayanmışdı və hindu sərkərdəsinin 
hər bir sözünə diqqətlə qulaq asırdı. Bir növ Koronun tələbi 
cavan zadəganın özü üçün maraqlı göründü. Odur ki, Migel 
özünü saxlaya bilməyib iki addım aşağı düşərək, müəmmalı 
tərzdə soruşdu: 
- Həmin döyüşçünün adını bilirsən? 
Koro onu görən kimi vəcdə gəldi. Gözləri kəlləsinə çıxdı. 
Özündən asılı olmayaraq o, yumruqlarını sıxdı və hətta 
yuxarı qalxmaq istədi. 
                                                     
 
  
                                                                            
                                                    473
- Elə bizə sən lazımsan. - deyə Koro birbaşa Migeli əli ilə 
göstərdi. Səni bizə təslim etsələr, qalan döyüşçülər buradan 
sağ və salamat gedə bilərlər. 
- Axı, nəyə görə o, sənə lazımdır? - deyə Leandro maraq-
landı. 
- O, bizim döyüşçülərin bir çoxunu amansızcasına 
qılıncdan keçirib. Axırıncı döyüş zamanı o, mənim yaxın 
silahdaşımın başını bədənindən ayırıb. Kimsə, Araukaniya-
dan sağ-salamat çıxacaqsa, o, bizim cəzadan yaxa qurtarma-
yacaq. 
- Tutalım ki, biz onu təslim etmədik, onda sən nə edəcək-
sən? - deyə yenə də Leandro maraqlandı. 
- Əks təqdirdə heç kim bu təpədən sağ-salamat çıxmaya-
caq. - deyə Koro qürurla dilləndi. - Mən başqa döyüşçülərin 
qanını axıtmaq istəmirəm. Həmin döyüşçünü mənə təhvil 
verin, mən də dərhal qoşunu buradan uzaqlaşdıracağam. 
Hamınıza şimal istiqamətində Araukaniyanı tərk etməkdə 
şərait yaradılacaq. 
Migel çox mərd və qorxmaz adamdır. Silahdaşlarının sağ 
qalması naminə o, tərəddüd etmədən araukanlara təslim 
olardı. Lakin kim zəmanət verə bilər ki, cavan zadəganı ələ 
keçirəndən sonar, düşmən konkistadorlara buranı tərk 
etməyə imkan yaradacaq. Sadəcə olaraq, araukanlar Migeli 
əsir alandan sonra, təpənin üstünə hücum edəcəklər. Çünki 
                                                     
 
  
                                                                            
                                                    474
onlar, qələbədən bir addım aralı olan zaman, heç vaxt imkan 
verməzlər ki, çətin bir vəziyyətə düşən konkistadorlara sağ-
salamat Araukaniyanı tərk etsinlər. Həm də Migel təslim 
olmağa razı olsa da, onun silahdaşları heç vaxt cəsur, mərd 
və qorxmaz konkistadoru düşmənin əlinə keçməyə imkan 
verməzdilər. Onlar bura bir yerdə gəlmiş, bir yerdə də 
qayıtmalıydılar, ya da ki, hamısı bir yerdə döyüşdə həlak 
olmalıydılar. Amansız və qəddar düşmənin əlinə əsir 
düşmək, həmin adamın ağır işgəncələrlə edam edilməsi 
demək idi. 
Araukanlar bu dəfə əllərinə keçən hər bir konkistadoru 
qeyri-insani işgəncələrlə məhv edəcəklər. Çünki ispanlar 
gizlin yollarla Araukaniyaya daxil olaraq öz silahdaşlarını 
əsirlikdən azad ediblər və döyüş əməliyyatları zamanı 
yüzlərlə araukan döyüşçüsünü qılıncdan keçiriblər. Arau-
kanlar öz qisasçılığı ilə bütün hindu tayfalarından seçilir və 
onlar heç vaxt konkistadorların bu əməllərinin üstündən yan 
keçə bilməzlər. Onlar verdikləri qurbanların əvəzinə, təpədə 
mövqe tutanların hamısını məhv etməlidirlər. Bir sözlə, çətin 
bir vəziyyətə düşən hər bir konkistadorun təpədə həlak 
olması labüd idi. Bunun üçün araukanlar cəmisi bir dəfə 
hücuma keçməliydi. Söz yox ki, ispanlar həmin təzyiqin 
qarşısında tab gətirə bilməyəcək. Lakin məğlub olmamışdan 
əvvəl onlar bir çox araukanı cəhənnəmə vasil etməyə nail 
                                                     
 
  
                                                                            
                                                    475
olacaqlar. Məhz bu amilə görə Koro müvəqqəti olaraq hücu-
mun vaxtını uzadır və həmin şərti qoymaqla konkistadorların 
sırasını zəiflətmək istəyirdi. 
Migel hər bir xırda detalı daxilində ölçüb-biçərək, üzünü 
kapitana tutaraq soyuqqanlıqla dedi: 
- Sinyor, əgər hindu öz sözünün üstündə duracaqsa, onda 
mən onlara əsir düşməyə hazıram. 
- Mən hələ vicdanımı itirməmişəm ki, sənin kimi qorxmaz 
və mərd döyüşçünü aborigenlərə yem edim. - deyə kapitan 
başını dik tuqaraq hüznlə dilləndi. 
- Axı, uşaqların həyatı qorunub saxlana bilər. - deyə Migel 
həmin tərzdə dilləndi. 
- Nə mənə, nə də ki, uşaqlara belə bir ucuz həyat lazım 
deyil. - deyə kapitan bu sözü xüsusilə vurğuladı. - Mən, hələ 
ölməmişəm ki, hindular mənə şərt qoysunlar. Mən, tək 
döyüşə yollanaram, amma sənin kimi döyüşçünü ölümün 
pəncəsinə atmaram. Sənin qılıncın hələ də İspaniyaya və 
ispan kralına xidmət etməlidir. 
Bütün ətrafı qaranlıq havanın tünd pərdəsi örtməyə 
başladı. Havanın tam qaralmasına yarım saatdan az vaxt 
qalmışdı. Hava qaralandan sonra konkistadorların, uzunmüd-
dətli müqavimət göstərmək üçün böyük ümidi yaranırdı. 
Onlar belə bir halda nəinki layiqincə müqavimət göstərməyə, 
hətta mühasirəni yarıb qalın meşədə yoxa çıxa bilərdi. 
                                                     
 
  
                                                                            
                                                    476
Hazırda konkistadorların işi düzəlmək üzrə idi. Sadəcə 
olaraq, ən azı yarım saat araukanların başını qatmaq lazım 
idi. 
Danışıq aparmaq məsuliyyətini öz boynuna çəkən 
Leandro Koroya izah etdi ki, qəti qərar əldə etmək üçün 
onlara üç saat vaxt lazımdır. Koro isə əvəzində ona bildirdi 
ki, bir saat ərzində Migel onlara təhvil verilməlidir. Əks 
təqdirdə heç bir şeyə məhəl qoyulmadan hindular hücuma 
keçəcəklər. Bir saatın verilməsi konkistadorlara tamamilə 
sərf edirdi. Lakin inanılası deyildi ki, Koro gecə vaxtı öz 
qoşununa hücum əmrini versin. Gecə vaxtı həddindən artıq 
çox araukan konkistadorların qılınclarının qurbanı ola bilər.  
Koro çox hiyləgər və hər bir vəziyyətdən məharətlə 
istifadə etməyi bacaran bir adamdır. O, həmişə ağır vəziyyətə 
düşmüş düşməni gərgin psixoloji təsir altında saxlamağı 
xoşlayır və bununla da həmin adamı mənəvi cəhətdən məhv 
edirdi. Bu dəfə də Koro həmin variantdan istifadə etməyi 
qərara aldı. O, üzünü birbaşa Migelə tutaraq qəzəblə dedi: 
- Onsuz da sən ömrünün son saatlarını yaşayırsan. İntəhası 
mən sənin daxilindəki bir çox sirrlərə yiyələnmək istəyirəm. 
Sənin mərdliyinə və qorxmazlığına bir çox ispanlar qibtə edə 
bilər. Bir neçə ay bundan əvvəl körfəzdə gedən döyüş vaxtı, 
biz əsasən, sənin mərdliyin və bacarığın sayəsində gəmini ələ 
keçirə bilmədik. O vaxt mən özümün ən yaxşı döyüşçülərimi 
                                                     
 
  
                                                                            
                                                    477
itirmişdim. Məndə olan məlumata görə sən həmin döyüşdə 
heç yaralanmamışdın da. İndi isə bir daha bizim ölkəyə ayaq 
basdın ki, öz silahdaşlarını əsirlikdən azad edəsən. Sən 
demək olar ki, qismən də olsa, öz istədiyinə çatdın. 
Silahdaşlarını azad etməyinə, azad etdin, ancaq nədənsə mən 
onları sizin aranızda görmürəm? 
- Görə də bilməzsən. - deyə Migel tərəddüd etmədən 
dilləndi. - Onlar Araukaniyada gedən bir neçə döyüşdə həlak 
oldular. Təəssüflər olsun ki, onlar vətənlərinə qayıda bilmə-
dilər. 
- Bu rəvayətə qulaq asmaq çox maraqlıdır. - deyə Koro 
giley-güzarla dilləndi. - İş ondadır ki, burada gedən döyüş-
lərdə həlak olan əcnəbilərin sayı çox az idi. Başa düşürsən, 
mən nə demək istəyirəm? Onlar azad ediləndən sonra sizdən 
ayrılmağa çalışıblar. 
- İlkin toqquşmalarda biz çoxlu itki verdik. - deyə Migel 
onu inandırmağa çalışdı. - Qurd-quşa yem olmasın deyə, biz 
həlak olanları basdırmalı olduq. 
- Buna sizin imkanınız yox idi. - deyə Koro rişxəndlə 
dilləndi və elə həmin an gülümsəyərək sözünə davam etdi. - 
Siz bütün döyüşlərdə öz meyitlərinizi atıb qaçmısınız. Siz 
döyüş meydanından elə qaçırsınız ki, biz hətta at belində sizə 
çata bilmirik. Hələ bir utanmaz-utanmaz deyirsən ki, döyüş-
də həlak olan silahdaşlarınızın meyitlərini basdırmısınız. 
                                                     
 
  
                                                                            
                                                    478
Yerdə qalanlara yalnız biz yiyəlik etmişik. Yaxşı, indi deyə 
bilərsən, əsirlikdən azad etdiyiniz silahdaşlarınız haradadır? 
- Onlar son döyüşlərdə həlak olublar! - deyə Migel 
qətiyyətlə dilləndi. - Biz onları gizlin məzarlarda basdırmışıq 
ki, meyitləri sizin əlinizə keçməsin. 
- Sənin sözlərin əməllərinlə düz gəlmir. Mən dedim, bəlkə 
sən bütün həqiqəti açıqlayacaqsan. Ancaq bu belə olmadı. 
Azad etdiyiniz əsirlər, yenə də bizim əlimizə keçdilər. Onlar 
Araukaniyanı şimal istiqamətində tərk etmək istəyirdilər. 
Lakin biz onları yolda haqladıq. Mən hələlik onları edamdan 
saxlayıram. İşdir, buradakı qüvvədən əlavə bizim ölkəyə 
yeni qüvvə gəlsə, onların hamısı dərhal edam ediləcək. 
Konkistadorların hamısı bu xəbərdən sonra dəhşətə gəldi-
lər. Sanki onların hamısı mənəvi cəhətdən məhv edildi. 
Koronun dedikləri düzdürsə, onda kapitan Xuanın başçılıq 
etdiyi kəşfiyyat dəstəsinin bütün əzab-əziyyətləri puç olub 
gedirdi. Verilən qurbanlar havayı yerə imiş. Bu azdır kimi, 
hələ bir dəstənin sağ qalan qüvvəsi düşmənin əhatəsində 
mühasirəyə düşmüşdü. Buradakı konkistadorlar həqiqətən də 
çıxılmaz bir vəziyyətdə idi. Mənəvi cəhətdən sarsılan 
ispanlar artıq nə edəcəklərini bilmirdilər. Araukanlar həm 
mənəvi, həm psixoloji, həm də fiziki cəhətdən, düşmən 
üzərində böyük üstünlük qazanmışdılar. Ancaq bir məsələ 
müəmmalı qalırdı. Əgər, araukanlar azad edilən konkista-
                                                     
 
  
                                                                            
                                                    479
dorları yenidən əsir alıblarsa, onda nəyə görə Migeldən 
savayı çıxılmaz bir vəziyyətə düşən bu dəstəyə, Araukani-
yanı sağ-salamat tərk etməyə imkan yaradırlar? Elə məhz bu 
sualla Migel hindu sərkərdəsinə müraciət etdi. Özündən 
tamamilə razı olan araukan tərəddüd etmədən dedi: 
- Səni bizə təhvil verəndən sonra hamı buranı təhlükəsiz 
halda tərk edəcək və gedib şimalda xəbər verəcəklər ki, bir 
daha Araukaniyaya əli silahlı ispanın ayağı dəyməsin. Əks 
təqdirdə biz tərəddüd etmədən əsirlərin hamısını edam 
edəcəyik. 
Onun bu sözləri daha inandırıcı göründü. Artıq heç kimdə 
o, biri dəstənin düşmən əlinə əsir düşməsinə şübhə qalmırdı. 
 
 
 
 
 
             XIX fəsil. Araukanlar geri çəkilir 
 
Migelin təslim olunması üçün verilən vaxt gəlib çatdı. 
Bütün ətraf qaranlıq zülmətə qərq olmuşdu. Belə bir havada 
isə o, təslim olmaq fikrində deyildi. Koronun bu şərti yerinə 
yetirilməsə, hindular hücuma keçməli idilər. Kasik isə belə 
bir sadəlövh əmri verməz. Deməli, hücum hava işıqlaşana 
                                                     
 
  
                                                                            
                                                    480
qədər təxirə salınırdı. Mühasirədən çıxmaq üçün indi 
konkistadorlar bir tədbir görməli idi. Koro şərtini ispanların 
yadına salanda kapitan Xuan ona sərt cavab verməli oldu. 
Onda hindu kasiki üzünü təpənin başına tutaraq hiddətlə 
qışqırdı: 
- Hamınız bir nəfərə kimi məhv ediləcəksiniz. Öz hücum 
həmlələrimizlə biz təpənin başını qəbristanlığa çevirəcəyik. 
Koro elə tərzdə qışqırdı ki, onun gur səsi ətraf dağlara 
yayıldı. Sanki o, konkistadorların inadkarlığından vəcdə 
gəldi və kapitan Xuanda elə təsəvvür yarandı ki, belə bir 
vəziyyətdə Koro öz əsgərlərinə hücum əmrini verəcək. Lakin 
araukanların sıralarında böyük tərpəniş hiss olunmurdu. 
Arabir onların səsləri gah ucalır, gah da zəifləyirdi. Pıçıltı ilə 
söhbət edənlərin səsləri də bütün ətrafa yayılırdı. Belə bir 
qatma-qarışıqda hindular yavaş-yavaş gizlincə yuxarı qalxa 
bilərdilər. Hava həddindən artıq qaranlıq idi. Diqqətlə 
baxanda belə yaxın məsafəni görmək olmurdu. Ay isə hələ 
bir neçə saatdan sonra öz yerini göydə tutacaq. Kapitan Xuan 
hər bir konkistadora ciddi tapşırıq vermişdi ki, keşikdə 
diqqəqli olsunlar. Araukanlar həqiqətən də gizlincə təpənin 
başına yaxınlaşa bilərdilər. Konkistadorlar öz sayıqlığını 
itirməməli idilər. 
Birdən-birə aşağıdan oxlar səpalənməyə başladı. Kor-
koranə buraxılan oxlar qaranlıq zülmətdə kimlərə isə 
                                                     
 
  
                                                                            
                                                    481
dəyməli idi. Hətta nişan almadan bir neçə döyüşçü həmin 
oxların qurbanı oldu. Çox güman ki, araukanlar hücum 
qabağı bir neçə konkistadoru sıradan çıxarmaq istəyirdilər. 
Kapitan dərhal qışqırdı ki, hamı oxlardan müdafiə olunmaq 
üçün ağacların arxasında mövqe tutsunlar. Araukanlar 
təxminən beş dəqiqə ərzində konkistadorları ox atəşinə 
tutdular. Ondan sonra bütün ətrafda səs-küy qopdu. Sanki 
araukanlar hücuma keçmək əzmində idilər.  
İspanlar əvvəlki kimi müdafiə olunmaq üçün hazırlıqlı 
vəziyyətdə dayanmışdılar. Lakin hücum başlamamışdan 
konkistadorların sırasında ağır itki baş vermişdi; onların biri 
ölmüş, ikisi isə yaralanmışdı. Tərslikdən ölən döyüşçü 
dəstənin kəşfiyyatçısı Leandro Qomes idi. Oxun biri onun 
boğazına, o birisi isə qara ciyərinə batmışdı. Leandro bir-
neçə dəqiqəyə əzab-əziyyət içində kapitanın qucağında 
keçindi. Kəşfiyyatçının ölümü həqiqi mənada konkistadorlar 
üçün ağır itki sayılırdı. Necə olsa da o, Araukaniyanı 
başqalarına nisbətən çox yaxşı tanıyırdı və dəstəni axırıncı 
keçid zamanı gizlin yollarla Anqud körfəzinin şimal sahilinə 
aparıb çıxarmalı idi. Mühasirə halqasında olan dəstənin 
vəziyyəti daha da ağırlaşdı. Azsaylı qüvvə ilə mühasirəni 
yarandan sonra dəstə kor-koranə qərb istiqamətində irəlilə-
məlidir.  
                                                     
 
  
                                                                            
                                                    482
Yaralananlardan biri Migelin uşaqlıq dostu Osvaldo (ox 
onun sol çiyninə batmışdı), o birisi isə Karlos Murilyo (ox 
onun kürəyini deşmişdi) idi. Osvaldoya nisbətən Karlosun 
yarası ağır idi. Lakin Osvaldonun çiyninə dəyən ox onun 
bədənində ikinci yaranı açmışdı. Cəngavər çox dözümlü idi 
və ağır yaralara tab gətirməyi bacarırdı. Dəstədə tam salamat 
adam çox az idi. Onlarla ağır döyüşlər aparmaq çox çətin idi. 
Araukanlar elə ilkin toqquşma zamanı konkistadorları 
darmadağın edəcəklər. Kapitan çıxılmaz bir vəziyyətdə 
qalmışdı. Bilmirdi özü hücuma keçsin, yoxsa hinduların 
hücumunu gözləyib müdafiə olunsun. Səhərin açılmasına 
çox vaxt vardı. Hələlik təpənin üstündə qalıb müdafiə 
olunmağa qərar verildi. 
Bir saat ərzində təpənin ətrafında olan səs-küy yavaş-
yavaş səngiməyə başladı. Sanki təpənin aşağısında olan 
hinduların sayı azalırdı. Çox qəribə hadisə baş verirdi. Lakin 
inanılası deyildi, bütün üstünlüklər araukanlarda ola-ola, 
onları buranı tərk etməyə nə vadar edə bilərdi? Koro çox 
hiyləgər və bacarıqlı bir sərkərdə idi. O, heç vaxt bir səbəb 
olmadan qoşunu geri çəkməz. Bəlkə, Koro konkistadorları 
məhv etmək üçün başqa bir fəndə əl atırdı? Kapitan Xuan 
aşağıda nə baş verdiyini öyrənmək üçün ora kəşfiyyatçı 
göndərmək fikrinə düşdü. Lakin onların dilini başa düşən 
Leandro artıq öldürülmüşdü, bu funksiyanı yerinə yetirmək 
                                                     
 
  
                                                                            
                                                    483
üçün əvəzedici bir namizəd yox idi. Bu işə isə qismən də 
olsa, yalnız Migel yarıya bilərdi.  
Bir az keçəndən sonra Koronun səsi eşidildi: 
- Mən dediyim şərti yerinə yetirmək üçün sizin hamınıza 
daha yarım saat vaxt verirəm. Şərtim yerinə yetirilməsə, ay 
işığı altında hamınız məhv ediləcəksiniz. 
Koronun şifahi ultimatumundan sonra ispanlar belə başa 
düşdülər ki, araukanlar heç də təpənin ətrafını tərk etmirlər. 
Əksinə, yarım saatdan sonra hindular güclü hücuma başlaya-
caqlar. Konkistadorlar sayıqlıqlarını itirmirdilər. Onlar hər 
bir gözlənilməz hadisəyə hazır idilər. 
Verilən yarım saat ispanlar üçün həddindən artıq tez 
keçdi. Lakin araukanlar tərəfindən hazırlanan hücum baş 
vermədi. Ola bilsin ki, düşmən hücumunu bir neçə dəqiqə 
uzatmalı olmuşdur. Aborigenlər nə edəcəklərini çox yaxşı 
bilirdilər. Hücumun vaxtı uzandıqca konkistadorların 
daxilində psixoloji gərginlik artırdı. Vəziyyət heç də ürək-
açan deyildi. Çoxları bu gərginliyə dözə bilmirdi. Lakin yenə 
də ətrafda qəribə hallar baş verirdi. Ayaq tappıltıları nəinki 
bir az kənarda, hətta vadinin özündə də eşidilməyə başladı. 
Sanki araukanlar buraları tərk edirdilər. 
Migel bu dəfə vadi tərəfə olan enişi qoruyurdu. Kapitan 
Xuan ondan beş metr aralıda mövqe tutmuşdu. Onlar ən çox 
fikirlərini addım səsləri gələn tərəfə yönəltmişdilər. Qaranlıq 
                                                     
 
  
                                                                            
                                                    484
olsa da, onlar vadini diqqətlə nəzərdən keçirirdilər. Onsuz da 
bir neçə dəqiqədən sonra burada nə baş verdiyini Ay işığı 
altında görmək olacaq. Şərqdə hündür çəpər yaratmış And 
dağlarının arxasından qalxan Ay yavaş-yavaş Sakit okeana 
tərəf hərəkət edirdi. Bir az keçəndən sonra And dağlarının 
hündür zirvələrinin sərhədlərini keçən Ay çətinlik çəkmədən, 
Günəşin şüalarından əmələ gələn işığı vadiyə yönəldəcək. 
Bəzi şeyləri aydınlaşdırmaq üçün kapitan artıq səs 
yaratmadan Migelə yaxınlaşdı və pıçıltı ilə dedi: 
- Deyəsən, araukanlar buranı tərk edirlər. Vadi tərəfdən 
gələn addım səslərindən ayırd etmək olar ki, onlar vadidə 
yerləşən kəndlərə tərəf gedirlər. Ola bilsin, səhər açılana 
kimi kəndlərdə istirahət edib, ondan sonra yenə də bura 
qayıdacaqlar. 
- Məgər istirahət etmək üçün o uzunluqda yol qət 
etməlidirlər? - deyə Migel komandiri ilə razılaşmadı. – Arau-
kanlar elə təpənin ətrafında tonqallar qalayıb istirahət edə 
bilərlər. Burada nə isə başqa haqq-hesab var. Koro hansısa 
bir hiyləyə əl atıb. 
- Doğrudan da elədir, - deyə kapitan təqdiredici tərzdə 
dilləndi. - araukanlar elə burada qalıb istirahət edə bilərlər. 
Onsuz da bir neçə saatdan sonra səhər açılacaq. Çox güman 
ki, onlar bizim başımızı belə bir müəmmalı səs-küylərə 
                                                     
 
  
                                                                            
                                                    485
qatmaq istəyirlər. Nəticədə isə aborigenlər gözlənilmədən 
bizə hücum zərbəsi endirəcəklər. 
- Mənə elə gəlir, araukanlar qaranlıq havada hücum 
etməyəcəklər. - deyə Migel narazı halda dilləndi. - Koronun 
verdiyi ultimatum boş yerə hədə-qorxudur. O, belə bir 
ultimatumları ilə bizə psixi təsir göstərmək istəyir. Bu düş-
mənin taktikasıdır, səhər açılana qədər bizi gərginlik altında 
saxlayır, ondan sonra isə yeni qüvvə ilə bizim üzərimizə 
hücuma keçəcək. Təsəvvür edirsiniz, biz yorğun olduğumuz 
bir vəziyyətdə düşmənin endirdiyi həmlələri dəf etməliyik. 
- Mən heç də səhər açılana qədər burada qalmaq fikrində 
deyiləm. - deyə kapitan qətiyyətlə dilləndi. - Səhərə az 
qalmış mən mühasirəni yarmağa cəhd edəcəm. 
- Mühasirəni yarsaq belə, Anqud körfəzinə gedib çıxmaq 
heç də asan olmayacaq. - deyə Migel təəssüflə dilləndi. - Bu 
işdə Leandro bizə kömək etməli idi. O, isə təsadüf 
nəticəsində həlak oldu. 
Onların arasına dərin sükut çökdü. Çünki dəstə çıxılmaz 
bir vəziyyətdə idi. Leandronun ölümü dəstə üçün ağır zərbə 
sayılırdı. Araukanların qaranlıq havada hücum etməyəcəkləri 
yavaş-yavaş sübuta yetirilirdi. Çünki aborigenlər gizlin 
vəziyyətdə təpəni tərk edirdilər. Hiss olunurdu ki, təpənin 
ətrafında hinduların sayı kəskin surətdə azalmışdı. Belə bir 
vəziyyətdə mühasirəni yarmaq üçün ispanlarda böyük şans 
                                                     
 
  
                                                                            
                                                    486
yaranırdı. Lakin bu əməliyyatı həyata keçirmək üçün dəstədə 
olan yaralılar, konkistadorlara böyük əngəl yaradırdı. 
- Migel, deyəsən araukanlar buranı tamamilə tərk etmək 
fikrindədirlər. - deyə kapitan pıçıltı ilə dilləndi. - Vadidə isə 
addım səsləri artır. 
- Mən onların hərəkətindən heç bir şey başa düşmürəm. - 
deyə Migel çiyinlərini çəkdi. - Vadidəki səslərdən müəyyən 
etmək olar ki, onlar dincəlmək fikrində deyillər. 
- Düz deyirsən! - deyə kapitan cavan zadəganla razılaşdı. - 
Əgər hinduların burada qalmağa fikri varsa, onda hökmən 
tonqal qalayardılar. 
- Doğrudan da qəribədir. - deyə Migel aludəliklə dilləndi. 
- Vadinin şimalında və cənubunda yerləşən kəndlərdə bir 
dənə də olsun tonqal qalanmayıb. Halbuki onlar kəndi 
mühafizə etmək üçün tonqal işığından istifadə edirdilər. Baş 
açmıram, nəyə görə kəndlərdə tonqal qalanmayıb? 
- Diqtətlə fikir versən, xeyli cənubda məşəl işıqlarını görə 
bilərsən. - deyə kapitan həmsöhbətinin fikrini cənub istiqa-
mətinə yönəltdi. – Həmin məşəllərin sırası zolaq şəklindədir 
və dağların arasında yoxa çıxır. 
- Hə, indi mən başa düşdüm, araukanlar nə edirlər. - deyə 
Migel bir balaca səsini qaldıraraq cuşa gəldiyini gizlətmədi. - 
Biz xilas olunduq. Onlar buraları tərk edirlər. 
                                                     
 
  
                                                                            
                                                    487
- Bu həqiqətə uyğundur. - deyə kapitan fərəhlə dilləndi. - 
Onlar qaranlıq mühitdən istifadə edərək məxfi surətdə buranı 
tərk edirlər. Məşəllərdən də ona görə istifadə etmirlər ki, biz 
onların hara getdiklərini görməyək. 
- Deməli, belə bir qənaətə gəlmək olar ki, polkovnik 
Alonso ekspedisiya ilə birlikdə Anqud körfəzinə gəlib çıxıb. 
Bizim silahdaşlarımız artıq Araukaniyadadırlar. 
- Lakin sevinməyə heç bir əsas yoxdur. Bizim missiyamız 
uqursuzluqla nəticələnib. Əsirlikdə olan silahdaşlarımız 
gedib Anqud körfəzinə çıxmayıblar. Təsəvvür edirsən, onlar 
yenə də araukanların əlinə əsir düşüblər. Deməli, biz öz 
missiyamızın öhdəsindən gələ bilməmişik. İndi mən 
qardaşıma nə cavab verəcəm. Halbuki o, bizə bu işin uğurlu 
keçməsində böyük ümid bəsləyirdi. 
- Sinyor Xuan, ruhdan düşmək lazım deyil. - deyə Migel 
komandirinə təskinlik verməyə çalışdı. - Koro çox hiyləgər 
adamdır. Onun sözlərinə o qədar də inanmaq lazım deyil. O, 
həmin sözləri bizi mənəvi cəhətdən sarsıtmaq üçün də 
söyləyə bilərdi. 
- Həmin sözlərin yalan olmasına dair mən şübhə edirəm. – 
kapitan bir qədər özündən götür-qoy edəndən sonar fikirli 
halda dilləndi. - Onun nə marağı var ki, bizi aldatsın. Onsuz 
da bütün üstünlüklər onun əlində idi. 
                                                     
 
  
                                                                            
                                                    488
- Mən isə nədənsə ona inanmıram. Koro gördü ki, bizim 
sayımız nəzərdə tuqulduğundan xeyli azdır, ona görə də belə 
bir yalana əl atdı. O, bu xəbərlə bizim iradəmizi, əzmkar-
lığımızı zəiflətmək və ruh yüksəkliyimizi əlimizdən almaq 
istəyirdi. 
- Təki hər şey sən deyən kimi olsun. Görəsən, araukanlar 
buranı hansı istiqamətdə tərk edirlər? 
- Çox güman ki, cənub və yaxud şərq istiqamətində. 
Ancaq inana bilmirəm ki, aborigenlər elə-belə buranı tərk 
etsinlər. Axı, onlar ekspedisiyaya qarşı heç bir müqavimət 
göstərməyiblər. Elə bir güclü döyüş baş verməyib ki, onlar 
bu ərazini tərk etsinlər. 
- Onlar başa düşürlər ki, bu müharibədə bir daha 
müvəffəqiyyət qazana bilməyəcəklər. Odur ki, araukanlar 
ciddi itki vermədən dağlara çəkilməyə məcbur olurlar. 
Migelgil söhbət edən zaman Ay yavaş-yavaş irəliləyərək, 
gəlib Araukaniyanın üzərində dayandı və kifayət qədər 
vadini işıqlandırmağa başladı. Artıq vadidə nə baş verdiyini 
çətinliklə olsa da, açıq gözlə görmək olurdu. Həqiqətən də 
vadinin şimalında yerləşən kənddən əhali çıxaraq cənub 
istiqamətində hərəkət edirdi. Onları təpəni mühasirəyə alan 
döyüşçü hindular mühafizə edirdi.  
Bu ondan xəbər verirdi ki, polkovnik Alonso ekspedisiya 
ilə Anqud körfəzinə gəlib çıxıb. Halbuki ekspedisiya 
                                                     
 
  
                                                                            
                                                    489
Araukaniyaya ertəsi günü gəlməli idi. Əgər, əhali tələm-tələ-
sik yaşayış məntəqələrini tərk edirsə, deməli körfəzə ayaq 
basmış konkistadorlar hərbi əməliyyata başlayıblar. Bu 
elədirsə, onda nəyə görə ispanlar tələm-tələsik hərbi 
əməliyyatlara başlayıblar? Axı, onlar Araukaniyaya iki 
istiqamətdə yürüşə başlamalı və kapitan Xuan ekspedisiyanın 
bir hissəsinə başçılıq etməli idi. Bu düyünlü məsələdən baş 
açmaq çətin idi. Araukanlar hərbi əməliyyatlar baş 
verməmişdən əvvəl də bu torpağı tərk edə bilərdilər. Hindu 
rəhbərləri istəmirdilər ki, mülki əhali arasında çoxlu itki baş 
versin və ya ispanlar onlardan girov kimi istifadə etsinlər. 
Ancaq bu evakuasiyadan o dəqiqə başa düşmək olar ki, 
araukanlar konkistadorlara layiqli cavab vermək istəyirlər. 
Döyüşsüz təslim olmaq onların xarakterinə uyğun deyildi. 
Aborigenlər buranı tərk etməli olsalar da, təpənin üstündə 
mövqe tutan konkistadorlar öz sayıqlıqlarını itirmirdilər. 
Çünki bəzi hindular hücum etmək üçün ağacların arxasında 
gizlənə də bilərlər. Hər bir ispan araukan kimi bacarıqlı 
döyüşçü qarşısında öz ehtiyatını əldən verməməli idi. 
Ertəsi günü səhər açılan zaman təpənin ətrafında bir nəfər 
də olsun, hindu döyüşçüsünün qalmaması sübut olundu. 
Ətraf kəndlərdə isə dərin sükut hökm sürürdü. And daşarının 
ətəyini qalın buludlar örtmüşdü. Cənub tərəfdəki dağlar isə 
çiskinə, dumana bürünmüşdü. Dumanın uçbatından görmə 
                                                     
 
  
                                                                            
                                                    490
qabiliyyəti xeyli məhdudlaşırdı. Lakin çətinliklə də olsa, 
cənubda vadinin qurtaracağında insan axınını görmək olurdu. 
Bu ərazidə yaşayanlar vadinin cənub hissəsini elə indi-indi 
tərk edirdi. 
Migelgilin verdiyi proqnozlar düzgün idi. Araukanlar bu 
ərazini cənub və şərq istiqamətində tərk edirdilər. Çünki 
hinduların bir hissəsi Migelgilin dünən keçdikləri çayı qət 
edərək şərq istiqamətinə üz tuturdular. Vadidə yerləşən 
yaşayış məntəqələri burada olan konkistadorların ixtiyarına 
buraxılmışdı. 
Qərbdə yerləşən dağların arasındakı bütün keçidlərə nəzər 
yetirəndə, orada adamların olmadığını yaxşı görmək olurdu. 
Deməli, Anqud körfəzinə çıxarılan konkistadorlar hələlik bu 
dağlara yaxınlaşmamışdılar. Bəs, nəyə görə araukanlar bu 
yerləri tələm-tələsik tərk etmişdilər? Axı, təpəyə hücum edib 
düşməni darmadağın etməyə onların kifayət qədər vaxtı 
vardı. Araukanlar konkistadorların əsas qüvvəsinin qarşısını 
almaq üçün dağlardakı və meşələrdəki bütün keçidlərdə 
pusqu qurmaqdan ötrü buranı tərk etmişdilər. Onlar ilkin 
mərhələdə çalışacaqlar ki, ispanlar Araukaniyanın içərilərinə 
daxil olmasın. Əhalinin cənuba və şərqə doğru evakuasiya 
edilməsindən müəyyən etmək olar ki, aborigenlər bu 
münaribəyə həddindən artıq ciddi şəkildə hazırlaşıblar. 
 
                                                     
 
  
                                                                            
                                                    491
    XX fəsil. Ekspedisiyanın əsas heyəti vaxtından  
            əvvəl Araukaniyada olmalıdır 
 
Anqud körfəzinə gedən yolun üstündə dağlar yerləşdiyin-
dən kapitan Xuan göstəriş verdi ki, dəstə vadinin şimalında 
yerləşən kənddə mövqe tutsun. Anqud körfəzinə gedib orada 
ekspedisiyanın əsas heyətilə birləşmək o qədər də vacib 
deyildi. Çünki dəstə, araukanların dağ keçidlərində qurduq-
ları pusquya düşə bilərdi. Belə bir zəif qüvvə ilə həmin 
pusqulardan yaxa qurtarmaq qeyri-mümkün idi. Anqud 
körfəzinə gedən təhlükəli yolu qət etməkdənsə, boş qalmış 
hindu kəndində qalıb ekspedisiyanın əsas heyətini gözləmək 
daha sərfəli idi. Həm də yaralıları müalicə etmək üçün onlar 
hökmən kənddə qalıb istirahət etməliydilər. Vadinin şimalına 
getmək üçün onlar bir-iki saat yol qət edəcəkdilər. 
Tam əmin olmalıydılar ki, araukanlar tamamilə vadini 
tərk ediblər, ya yox? Nəyin bahasına olursa-olsun, ehtiyatı 
əldən vermək lazım deyildi. Çünki hamıdan təcrid olunan bu 
dəstə, ispanlar üçün ən təhlükəli sayılan düşmənin ərazisində 
idi. Vadiyə düşmək üçün təpənin çılpaq ətəyindən istifadə 
olunmağa qərara alındı. Bu dəfə kəşfiyyatçı funksiyasını 
Migel yerinə yetirməli idi. O, təxminən 50-60 metr qabaqda 
hərəkət etməli və birinci olaraq düşmən kəndinə daxil olmalı 
idi. 
                                                     
 
  
                                                                            
                                                    492
Saat yarım ərzində dəstə kəndə yaxınlaşdı və nəzərdə 
tutulduğu kimi Migel birinci olaraq kəndə daxil oldu. Otuz 
iki daxmadan ibarət olan bu kənddə ölü sakitlik hökm 
sürürdü. Hələ dünən burada yerli əhali fəaliyyət göstərirdi. 
İndi isə bu kənd yenicə salınmış qəbristanlığa dönmüşdü. 
Migel əli qılıncının efesində kəndin cənub girişi ilə içəri 
daxil oldu və yaxınlıqdakı evləri nəzərdən keçirə-keçirə düz 
yol ilə şimala tərəf yollandı. Kəndin şimal çıxaçağı bir balaca 
hündürlükdə yerləşirdi. Bundan əlavə orada çoxlu ağac 
bitirdi. O, çox ehtiyatla ağacların arası ilə keçərək öz 
irəliləyişini davam etdirirdi. Kəndin qurtaracağına az qalmış 
daşdan yonulmuş bir dirək yerə basdırılmışdı. Migel hiss etdi 
ki, dirəyin o biri tərəfində kimsə dayanıb. O, qılıncını əlinə 
alıb yavaş-yavaş dirəkdən bir qədər aralı qabağa keçməyə 
başladı. Dirəyin qabağına keçmişdi ki, o dəhşətli bir 
səhnənin şahidi oldu. Dirəyin o biri üzü taxta lövhədən ibarət 
idi və həmin taxta lövhəyə bir adam vurulmuşdu. Sanki 
həmin adamı ora yapışdırmışdılar.  
Onu burada ağır işgəncələrlə edam etmişdilər. Əlləri 
biləyindən kəsilmiş, gözləri çıxarılmış qarnı isə yırtılmışdı. 
Meyitin bağırsaqları ayağı altına tökülmüşdü. Bundan əlavə 
meyitin başı yarılmış, bədənində və ayaqlarında cürbəcür 
kəsik yerləri vardı. Geyimindən o dəqiqə ayırd etmək olardı 
ki, həmin adam ispan idi. Migel meyitə yaxınlaşaraq diqqətlə 
                                                     
 
  
                                                                            
                                                    493
onun qanlı bənizinə nəzər saldı və biləndə ki, qarşısındakı 
günahsız qurban kimdir, dəhşətdən gözləri bərələ qaldı. Bu 
Antonio Xorxenin cəsədi idi. Antonio dünən vadinin sərhə-
dində yerləşən çayı keçərkən qəhrəmancasına həlak olmuş-
dur. Öz itkilərindən hiddətə gəlmiş araukanlar onun meyitini 
bu kəndə gətirərək, əhalinin gözü qarşısında yenidən edam 
etmişdilər. Dəstənin butün üzvləri bura toplaşdılar və ürək 
yanğısı ilə öz silahdaşlarının meyitini nəzərdən keçirdilər. 
- Mən bu cəllad hərəkəti heç vaxt Koroya bağışlamaya-
cağam. - deyə kapitan hiddətlə dilləndi. - Mən çox gözəl 
bilirəm ki, o, bizi qəzəbləndirmək üçün belə bir vəhşiliyə əl 
atıbdır. Ölərəm ancaq onu bu işıqlı dünyada yaşamağa 
qoymaram. 
- Əgər, o, bizim meyitlərlə bu cür qeyri-insani üsullarla 
davranırsa, onda həqiqətən də Koronun bu işıqlı dünyada 
yaşamağa haqqı yoxdur. - deyə Migel öz komandirinin sözlə-
rinə qüvvət verdi. - Koro da eyni üsul ilə öldürülməlidir. 
- Koroya ölüm! - deyə burada olan bütün konkistadorlar 
eyni şüar səsləndirdilər. 
Kapitan dərhal sərəncam verdi ki, Antonionu kəndin şimal 
çıxacağında dəfn etsinlər. Yaralı konkistadorlar yaxınlıqdakı 
komanın ağzında yerləşdirildilər. Migel ilə Armando düz 
kəndin çıxacağında iki araukariya ağacının arasında yerləşən 
                                                     
 
  
                                                                            
                                                    494
balaca təpənin üstündə qəbir qazmağa başladılar. Qalanları 
isə komalarda ərzaq axtarmaqla məşğul idilər. 
Qəbir qazılan yer ilə yaralıların qaldığı yerin arasında 
təxminən 60 metr məsafə vardı və onların ortasında bir koma 
və bir neçə hündür ağac yerləşirdi. Onlar bir-birilərini yaxşı 
görə bilmirdilər. Kapitangil isə kəndin ortasında idilər. Qəbir 
qazılan təpə hər tərəfdən ağaclarla əhatə olunmuşdu. Bu 
kəndə gələn yol bir başa şimal ərazisinə kimi uzanırdı. Yol 
hündür olmayan dağların arası ilə burulub yoxa çıxırdı. 
Məhz həmin dağların arxasında araukanların istehkam 
saldırdıqları kənd yerləşirdi. Çox güman ki, həmin kənd 
hindular tərəfindən ciddi şəkildə mühafizə olunurdu. 
Bel olmadığından Migelgil qəbri tomaqavkalar ilə 
qazırdılar. Çətin də olsa, onlar qısa müddətə bu işin öhdəsin-
dən gəlməliydilər. Bu işdən sonra hamıya istirahət verilə-
cəkdi. 
Araukanların bu ərazini tamamilə tərk etdiklərini zənn 
edən konkistadorlar özlərini kənddə çox sərbəst hiss 
edirdilər. Bütün sayıqlığı itirən kapitan, hətta gözətçi 
qoymağı unutdu. Halbuki o, kənddəki evlərin hamısını 
yoxlatdırmamışdı. Düşmən bir neçə evdə gizlənə bilərdi. 
Migelgil öz işlərini başa çatdırandan sonra, Antonionun 
meyitini qəbrin kənarına gətirdilər. Kədər içində olan Migel 
                                                     
 
  
                                                                            
                                                    495
yorğunluqdan yerdə oturaraq bir anlığa fikrə getdi. Lakin 
Armando onun fikrini qıraraq həqarətlə dedi: 
- Deyirəm, Antonio bir gün də tab gətirsəydi, bu 
müharibəni qələbə ilə başa vurmağa imkanı olardı. Axı, o, 
araukanlar üzərində qələbə çalmaq üçün, bu müharibədə 
iştirak etməyə öz razılığını ürəklə bildirmişdi. 
- Tale onun üzünə gülmədi. - deyə Migel başını aşağı 
salaraq kədərlə dilləndi. - O, yenə də müqavimət göstərən 
yerdə həlak olmuşdu. Leandronun isə ölümü çox açınacaq-
lıdır. O, təsadüfi atılan ox nəticəsində həlak olmuşdu. 
Araukanlara qarşı gedən ən ağır müharibələrdən Leandro sağ 
çıxmışdır. Ancaq aborigenlər onu bu müharibədə belə 
asanlıqla aradan götürə bildilər. 
- Bilmirəm, xəbəriniz var, ya yox, vaxtı ilə həm Leandro, 
həm də Antonio araukanlara qarşı müharibədə birgə iştirak 
etmişdilər. - deyə Armando bu məlumatı Migelə xatırlatdı. - 
Mən çox heyifslənirəm ki, onların hər ikisi bu müharibədə 
həlak oldular. Antonio çox bacarıqla döyüşürdü, lakin yaşlı 
olduğuna görə çoxlu və çevik hərəkətlərlə müqavimət gös-
tərə bilmədi. Yoxsa o, həmin döyüşdən salamat çıxa bilərdi. 
- Antonionun 42 yaşı vardı. - deyə Migel bu rəqəmi 
xüsusilə vurğuldı. - Onu yaşlı döyüşçü adlandırmaqda sən 
haqlı deyilsən. Antonio çox bacarıqla döyüşürdü. Sadəcə 
olaraq keçid zamanı o, yorğun olduğundan lazımi qədər 
                                                     
 
  
                                                                            
                                                    496
müqavimət göstərə bilmədi. Araukanlar da ki, bu fürsətdən 
məharətlə istifadə etdilər. 
- Mən əsirlikdə olanda hər bir əzab-əziyyətə, çətinliklərə, 
işgəncələrə dözməyi... - Elə Armando fikir bildirmək 
istəyirdi ki, onun sözü yarımçıq qaldı. 
Armando düz Migelin qarşısında dayanmışdı və arxası 
şimal tərəfə idi. Yerdə oturan cavan zadəganın baxışları hələ 
də yerə yönəlmişdi. Birdən-birə Armando üzüqoylu düz 
Migelin üstünə sərildi. Cavan zadəgan o dəqiqə başa düşdü 
ki, burada qeyri-adi hadisə baş verib və Armandoya baxanda 
gördü ki, onun kürəyində iki ox var. O, dərhal qılıncını əlinə 
alaraq pişik kimi yerindən sıçradı. Elə bu dəmdə şimal 
tərəfdəki ağacların arasından dörd nəfər hindu əllərində nizə 
iti sürətlə cavan zadəganın üstünə şığıdı. 
Onlardan arxada daha iki aborigen əllərində kaman 
hazırlıqlı vəziyyətdə dayandılar. Ox atanlarla onun arasın-
dakı məsafə təxminən 20 metr idi. Düşmənin üstünlük təşkil 
etdiyini görən Migel həlak olmuş silahdaşının qılıncını da 
əlinə aldı. Hər bir gözlənilməz hadisəyə hazır olmaq lazım 
idi. Araukanların sayı burda altı yox, çox ola bilər və onlar 
cavan zadəganı münasirəyə alaraq onu məhv edə bilərdilər. 
Belə bir vəziyyəqdə Migel qürurunu sındırıb dostlarını 
köməyə çağırmalı idi. Lakin o, bunu etmədi və bütün zərbəni 
öz üzərinə götürməyi qərara aldı. 
                                                     
 
  
                                                                            
                                                    497
Araukanların həddindən artıq qəzəbli olan hücumundan 
istifadə edən Migel qarşıdakı iki rəqibinin hücumunu dəf 
edərək onları kənarlaşdırdı və dərhal sağ dizi üstə aşağı 
çökərək qılıncı ilə növbəti rəqibinin sol ayağına var gücü ilə 
zərbə endirdi. Qılıncın ülgücü hündunun dizindən yuxarı 
dərin yara əmələ gətirdi və o, özünü saxlaya bilməyib yanın-
dakı silahdaşı ilə toqquşub yerə yıxıldı. Fürsəti aldən vermək 
istəməyən Migel cəld arxaya dönərək özü əks-hücuma keçdi. 
Arxasında qalmış hindu konkistadorun hücumundan çaş-baş 
qalaraq kor-təbii halda müdafiə olunmağa başladı. Üstünlüyü 
Migelin əlindən almağa çalışan o biri iki aborigenlər yenə də 
onun üstünə hücuma keçdilər. Migel onların əhatəsinə 
düşməməkdən ötrü, arxası qazdığı qəbrə tərəf dayandı. Bu 
mövqedən o həm müdafiə olunurdu, həm də ox atanları 
nəzarət altında saxlayırdı. Migel iki qılıncla üç adamın 
həmlələrini çox asanlıqla dəf edirdi. Nizələr taxtadan olsa da 
araukanlar həmin silahdan çox bacarıqla istifadə edirdilər. 
Lakin hücumun birində Migel qılıncı ilə elə zərbə endirdi ki, 
nizənin biri düz ortadan sındı. Həmin hindu xəsarət almasın 
deyə, cəld geri çəkildi və yaralı silahdaşının nizəsini 
götürmək istədi.  
Yaralı hindu isə yerdə oturaraq ağrıdan zarıldayırdı. Onun 
ixtiyarı olsaydı, bərkdən qışqırardı. Ancaq onun qışqırığına 
Migelin silahdaşları döyüş meydanına gələ bilərdi. Yaralı 
                                                     
 
  
                                                                            
                                                    498
hindu dostuna nə isə dedi, o, da öz növbəsində yaralını döyüş 
meydanından uzaqlaşdırmağa başladı. Artıq araukanların 
döyüş meydanında iki döyüşçüsü qalmışdı. Onları məğlub 
etmək Migel üçün heç də çətin deyildi. O, bir hindunun 
hücumunu dəf edən kimi cəld ikinci rəqibinin üzərinə şığıdı 
və bir-birinin ardınca qılıncları ilə zərbələr endirməyə 
başladı. Həmin hindu isə Migelin təzyiqinə güclə tab gətirə-
gətirə geri çəkildi. Arxada qalan araukan isə dostunu 
təhlükədən qurtarmaq üçün arxadan qorxmaz konkistadora 
tərəf şığıdı. Elə bu vaxt Migel cəld arxaya dönərək, bir 
qılıncı ilə ona tərəf uzadılan nizəni kənara itələdi və həmin 
an ikinci qılıncını düşmənin bağrına sancdı. Ani surətdə, 
qılıncı bağrından çıxartmamış dərhal o biri qılıncı ilə var 
qüvvəsilə qurbanının başının ortasına möhkəm zərbə endirdi. 
Hindunun başı düz çənəsinə kimi ortadan yarıldı və iri 
yaranın içərisindən qan sıçradı. Migelin bütün üstü qana 
bulaşdı. Bu dəhşətli səhnədən vəcdə gələn yaxınlıqdakı 
hindu qəzəb içində nərə çəkərək Migelin üzərinə hücum etdi. 
Rəqibinin ehtiyatsız hərəkətini görən Migel aşağı əyilərək 
dərhal qılıncını onun qarnına sancdı. Aborigen elə hücum 
etmişdi ki, qarnına sancılan qılıncın uçu onun belindən çıxdı. 
Döyüşün ilkin mərhaləsində həm psixoloji, həm də canlı 
qüvvə tərəfdən böyük üstünlük qazanan araukanlar döyüş 
meydanında tək qalan konkistadorun öhdəsindən gələ 
                                                     
 
  
                                                                            
                                                    499
bilməmiş, əksinə biabırçı dərəcədə məğlubiyyətə uğramışdı-
lar. Migelin hücumunu dayandırmaqdan ötrü ox atanlar elə 
durduqları yerdən onu nişan alaraq ox atdılar. Təhlükədən 
qurtulmaq üçün Migel cəld öldürülmüş hindunun arxasında 
uzandı. O, bir az geç tərpənsəydi, oxun biri bədəninə dəyə 
bilərdi. Oxlar atılandan sonra Migel cəld yaxınlıqdakı ağacın 
arxasında gizləndi. Həmin araukanlar isə kamanlarını hazır-
lıqlı vəziyyətə gətirərək ağacların arxasında mövqe tutdular. 
Migel o dəqiqə başa düşdü ki, artıq aborigenlər ondan qorxur 
və hücum etməyə daha cürət etmirlər. Bir neçə dəqiqə keçsə 
də, araukanlar heç bir tədbir görmədilər. Migeldə belə fikir 
yarandı ki, onlar özlərini təhlükəyə vermədən buranı tərk 
ediblər. 
Birdən kapitan Xuan ilə leytenant Andre kəndin girəcə-
yində göründülər. Migel o dəqiqə başa düşdü ki, silahdaşları, 
qəzəb içində olan hindunun qışqırığını eşidib özlərini bura 
çatdırıblar. Onlar inana bilmirdilər ki, konkistadorların 
xəbəri olmadan burada döyüş baş verib. Kapitan dərhal 
Migeldən burada nə baş verdiyini soruşdu. O, da cavab 
verdi: 
- Deyəsən, hindular burada pusqu qurmuşdular. Çünki 
işimizi yenicə qurtarmışdıq ki, onlar ağacların arasından 
Armandonu ox ilə vurdular. 
                                                     
 
  
                                                                            
                                                    500
Onlara yaxınlaşan Migel izah etdi ki, araukanlar hələ də 
ağacların arxasında ola bilər. Hamı silahlarını əlinə alıb 
araukanlar gizlənən ağaclara tərəf yollandılar. Həmin yerdə 
heç kim yox idi. Şimal tərəfə diqtətlə nəzər salanda gördülər 
ki, üç nəfər araukan yoldaşlarına kömək edə-edə tələm-
tələsik buradan uzaqlaşırlar. Konkistadorlar təqib etsələr, 
çətinlik çəkmədən uzaqlaşan hindulara çata bilərdilər. Lakin 
onlar dərhal meyitlərə tərəf qayıtdılar. Kapitan aşağı əyilərək 
diqqətlə başı yarılan aborigenin yarasını nəzərdən keçirtdi. 
Sonra üzünü Migelə tutaraq heyranedici tərzdə dedi: 
- Bu zərbə həddindən artıq böyük ustalıqla endirilib. Belə 
bir zərbənin əsl ustadı mənim qardaşım Alonso sayılır. 
Qılıncın ülgücü lap boğaza kimi işləyib. 
- Sinyor, unutmayın ki, polkovnik Alonso mənim ustadım 
olub. - deyə Migel başını dik tutaraq qürurla dilləndi. - Bu 
fənd üzərində mən günlərlə, hətta aylarla da məşq etmişəm. 
- Çayın kənarındakı aborigenin başı məharətlə, xüsusi 
ustalıqla bədənindən ayrılmışdı. - deyə leytenant Andre 
silahdaşının məharətinə qibtə edərək iftixarla dilləndi. - Elə 
bir fəndin öhdəsindən hər bir qılınc ustadı gələ bilmir. 
Görünür, polkovnik Alonso sizə bu sənəti öyrətməkdə, çoxlu 
zəhmət çəkib. Yaxşıdır ki, siz onun zəhmətini yerə vurmamı-
sınız. 
                                                     
 
  
                                                                            
                                                    501
Kapitan Xuan ayağa qalxaraq Migelə nəzərini yönəltdi və 
başını təəssüf hissilə tərpədərək narazı halda dedi: 
- Migel, mən sənin hərəkətlərindən narazıyam. Sən qəddar 
düşmənlə uşaq oyunu oynayırsan. Sənin başının üstünü ölüm 
tənlükəsi almışdı. Sən isə belə bir təhlükəli anda heç bir 
döyüş yoldaşını çağırmamış və qeyri-bərabər olan döyüşə 
can atmısan. Axı, Armandonun yerinə səni də öldürə 
bilərdilər. 
- Döyüş ani surətdə baş verdi. - deyə Migel təkzib etdi. - 
Armandonu isə arxadan vurdular. Belə olan halda mən nə 
etməliydim, döyüşməliydim, yoxsa döyüş meydanını tərk 
edib sizi köməyə çağırmalıydım? Mən yüz faiz əmin idim ki, 
təkbaşına araukanların öhdəsindən gələcəm, ona görə də 
döyüşməyi qərara aldım. 
- Onlar altı nəfər idi və oxlardan da çox məharətlə istifadə 
edirdilər. -  deyə kapitan həharətlə dilləndi. - Döyüş vaxtı 
emosiyalara qapanmaq lazım deyil. Onda düşmən sənin 
üzərində qələbə qazana bilər. Sənin kimi döyüşçü bizə hava-
su kimi lazımdır. Ekspedisiyanın Araukaniyaya gəldiyi bir 
vaxt hər bir döyüşçünün itkisi nəinki mənim üçün, hətta 
ispan taxt-tacı üçün böyük itki sayılır. Çünki həmin döyüş-
çülər İspaniyanın ən qəddar düşmənlərindən biri sayılan 
araukanların məğlubiyyətlərinin sürətləndirilməsində böyük 
rol oynayacaqlar. 
                                                     
 
  
                                                                            
                                                    502
Kapitan öz əsgərini düzgün tənbeh edirdi. Həmin döyüşdə 
Migel böyük ərköyünlük etmiş və son nəticədə düşmən 
tərəfindən Armando kimi məhv edilə bilərdi. Çünki həmin 
döyüşdə araukanların sayı 6 nəfər yox, iki dəfə çox ola 
bilərdi. Allahın ona rəhmi gəlmişdi. Həmişə olduğu kimi, bu 
dəfə də onun bəxti gətirmişdi.  
Kapitanın fikrincə, əsas döyüşlər hələ qabaqdadır və hər 
bir  konkistador öz məharətini və bacarığinı həlledici döyüş-
lərdə nümayiş etdirməlidir. Araukanlar çox ciddi rəqib 
sayılırdı və onları tamamilə məğlubiyyətə uğratmaq heç də 
asan deyildi. Onlara qarşı başlanan hərbi əməliyyat uğurla 
başlana bilər, lakin həmin əməliyyatı uğurla da başa çatdır-
maq lazım idi. 
İspanlar son döyüşlərdə həlak olan yoldaşlarını qazılan 
vahid qəbirdə basdırdılar. Onların ruhu üçün dua oxundu. 
Armandonun ehtiyatsızlıq uçbatından həlak olması konkista-
dorları daha da sarsıtdı. Onların sırası daha da seyrəldi. 
Güclü təşkil olunan kəşfiyyatçı dəstəsində cəmi 10 nəfər 
döyüşçü qalmışdı. Əsirlər azad olunandan sonra bu dəstənin 
sayı iyirmi nəfərə çatdırılmışdı. Son əməliyyatlar zamanı 
həmin dəstənin sayı iki dəfə azalmışdı. 
Belə bir qənaətə gəlmək olar ki, hindular bu kəndin 
çıxacağında altı nəfərdən ibarət olan bir dəstə ilə pusqu 
qurublarsa və həmin dəstənin sağ qalmış üzvləri şimal 
                                                     
 
  
                                                                            
                                                    503
istiqamətində geri çəkilirsə, deməli araukanlar müvəqqəti 
olaraq böyük döyüşlərdən boyun qaçırırlar. Ya da ki, onlar 
ispanların qarşısını kəsmək üçün bütün dağ və meşə 
keçidlərində pusqu qurmaqdan ötrü, kiçik saylı dəstələr təşkil 
etmişdilər. Sağ qalan araukanların şimala çəkilməsi ondan 
xəbər verirdi ki, hinduların Araukaniyanın şimalında hərbi 
birləşmələri var. 
Valdiviyada əldə edilən razılaşmaya əsasən, polkovnik 
Alonsonun başçılıq etdiyi ekspedisiya bu gün Anqud körfəzi-
nin şimal sahilinə çıxarılmalı idi. Araukanların tələm-tələsik 
qəribə manevrlərindən belə başa düşmək olar ki, ispan 
konkistadorlarından ibarət olan ekspedisiya vaxtından əvvəl 
Araukaniyaya gəlib. Öz əsgərlərinin həyatını gözbəbəyi kimi 
qorumağa çalışan kapitan Xuan, ekspedisiyanın əsas heyətini 
məhz bu kənddə gözləməyi qərara aldı. Bir-iki günün 
içərisində konkistadorlar onsuz da bu kəndə ayaq basacaqlar. 
 
 
 
 
 
 
 
 
                                                     
 
  
                                                                            
                                                    504
                         İzahlar 
 
1. Abbasi Xilafəti (750-1258) - Xilafətdə baş verən üsyan 
və vətəndaş münaribəsi nəticəsində Abbasilər nəsli 
hakimiyyətə gəlir və Bağdad şəhərini Xilafətin paytaxtı elan 
(762) edirlər. Əməvilərdən fərqli olaraq onlar işğalçılıq 
siyasətini dayandırırlar. Bundan əlavə Abbasilər Xilafətin 
bəzi vilayətlərini də itirirlər; İspaniyada Əməvilərin axırıncı 
nümayəndəsi Əbdür-Rəhmanın nəsli möhkəmlənir və müstə-
qil əmirlik (756) yaranır və Məğribin bəzi vilayətləri xila-
fətin tərkibindən çıxırlar. Xəlifin bir çox canişinləri müstəqil 
hakimlərə çevrilirdilər; Xorasanda Tahiridlər, Məvərən-
nəhrdə Samanidlər, Misirdə Tulunidlər, Azərbəycandan qərb 
tərəfdə Bəhrətidlər. X əsrin əvvəli üçün Abbasilərin 
ixtiyarında yalnız İraqi Ərəb və İranın qərb hissəsi qalmışdı. 
2. Aborigen-Amerika qitəsi və Avstraliya kəşf ediləndən 
sonra həmin ərazilərdə yaşayan yerli əhali belə adlandırılırdı. 
3. Oktavian Avqust (e.ə.62-b.e.14) Romada respublika 
quruluşuna son qoyan (e.ə.31) imperator. 2-ci triumviratın 
(e.ə. 43) üzvü (Oktavian, Antoni və Lepid). Sezar öldürülən-
dən sonra (e.ə.44) Oktavian Romaya gəlir. Senat oliqarxiyası 
ondan Antoni əleyhinə istifadə etmək istəyirdi və Oktaviana 
xüsusi qərar ilə fövqəladə vəkalət vermişdi. O, e.ə. 43-cü ilin 
aprel ayında Mutina döyüşündə Antoninin, 42-ci ilin payızın-
                                                     
 
  
                                                                            
                                                    505
da Antoni ilə birlikdə Filippi döyüşündə Sezarın düşmənləri 
Brutun və Kassinin, 41-ci ilin əvvəlində Peruziya mühari-
bəsində Mark Antoninin qardaşı Lusininin, 31-ci ildə Aksi 
döyüşündə Antoni ilə Kleopatranın, 26-cı ildə Siciliyada 
Sekst Pompeyin qoşunlarını darmadağın etmişdir. 30-cu ildə 
Misir Romaya birləşdirilir. Oktavian vəfat edəndə böyük 
təntənə ilə özünün tikdirdiyi sərdabədə dəfn edildi. Senat 
xüsusi qərar ilə onun xatirəsini əbədiləşdirərək ona «ilahi» 
(divius) və «müqəddəs» (Avqust) addarı vermişdi. 
4. Pedro Arias (Pedrarias) Avila - 1514-cü ildən “Qızıl 
Kastiliyanın” qubernatoru. Panamaya gələndən sonra 
Balboanı aradan götürmək üçün ona qarşı xəyanətkarlıq 
ixtilafı təşkil edir və 1517-ci ildə məşhur dəniz səyyahını 
edam elətdirir. Avila 1519-cu ildə ispanların Sakit okeanda 
ilk məntəqəsi sayılan Panama şəhərinin əsasını qoyur. 
5. Akvatoriya - iri su hövzəsində nəzərdə tuqulan 
müəyyən bir sahə. 
6. Pedro Alvarado - Xuan Qrixalva Meksikanı kəşf edən 
zaman (1518) o, gəmilərin birinə başçılıq etmişdir. Ernan 
Kortesin yaxın silahdaşı idi. Konkistadorlar onu yaraşıqlı və 
xoşsifət olduğuna görə «Günəş» ləqəbini vermişdilər. 
Alvarado 1523-cü ilin dekabr, 1524-cü yanvar aylarında 
Teuantepek bərxəzini kəşf edibdir. Ondan sonra Kortesin 
göstərişi ilə Çyapas (hazırda Meksikanın ştatıdır) və Qvate-
                                                     
 
  
                                                                            
                                                    506
mala ölkələrini işğal etmək üçün cənub-şərq istiqamətində 
yürüşə yollanır. O, bu işin öhdəsindən ustalıqla gəlir və 
1524-cü ilin iyulun 25-də “Santyaqo de Qvatemala” şəhəri-
nin (indiki Qvatemala) əsasını qoyur. Alvaradonun dəstəsi 
Teuantepek körfəzindən Fonseka körfəzinə kimi 1000 km-lik 
sahil zolağını tədqiq edərək Mərkəzi Amerikanın Sakit okean 
zolağının 4000 km-lik sahəsinin tədqiqatını başa çatdırır. 
7. Ambroziy Alfinger - 1529-cu ildə böyük bir dəstə ilə 
Venesuellaya çıxır və Marakaybo gölünə gələrək, həmin 
gölün xəritəsini tərtib etmişdir. Eldoradonun axtarışına 
başlayan Alfinker Şimali And dağlarını tədqiq edir və yerli 
hindular tərəfindən “zalımların zalımı” ləqəbini alır. 1533-cü 
ildə o, hindular tərəfindən öldürülür. 
8. Ambato şəhəri - Ekvadorun düz mərkəzində Kotopaxi, 
Çimboraso və Tunquraua vulkanları arasında yerləşir. 
9. Anauak - indiki Meksikanın ərazisində böyük bir əyalət 
idi. 
10. Paskual de Andaqoya - P.Avilada xidmət edib. 1522-
ci ildə Panama körfəzindən cənuba doğru 400 km-lik sahil 
zolağını tədqiq edərək San-Xuan çayının (4°ş.en dairəsi) 
deltasından geri qayıdır. 1539-cu ildə o, Boqotadan Sakit 
okeana Mərkəzi Kordilyerdən Kauke vadisi ilə yuxarı və 
Qərbi Kordilyerdən Buenaventura körfəzinə keçməklə rahat 
ticarət yolu kəşf edir. 
                                                     
 
  
                                                                            
                                                    507
11. Atakames məntəqəsi - Esmeraldas çayının mənsəbində 
yerləşmiş hindu yaşayış məntəqəsi. Fransisko Pisarro Sakit 
okean zolağında hindulardan ilk dəfə çoxlu qiymətli sərvəti 
məhz Atakamesdə ələ keçirmişdi. 
12. “Ataualpanın qızılı” - Ataualpanın əsirlikdən azad 
olunması üçün hinduların topladıqları qızılın böyük bir 
hissəsi, imperator edam ediləndən sonra kasiklər tərəfindən 
gizlədilir. İspanlar həmin xəzinənin axtarılıb tapılması üçün 
xüsusi dəstələr təşkil edir, lakin öz istədiklərinə nail ola 
bilmirlər. 
13. Ati nəsli - vaxtı ilə «Kitu krallığını» idarə edən hindu 
sülaləsi. 
14. Attila (453-cü ildə ölüb)-hunnların rəhbəri. Onun 
hakimiyyəti dövründə hunnların tayfa ittifaqı Pannoniyadakı 
mərkəzlə xeyli güclənir. Şərqi Roma imperiyasının və İranın 
ərazilərinə təşkil edilən viranedici yürüşlərdən sonra Attila 
qərbə tərəf üz tutaraq Şimali Qalliyanın bir çox şəhərlərini 
darmadağın edir. Katalaun çölündəki döyüşdə (451 il) o, 
romalıların, frankların, vestqotların və burqundların birləş-
miş qoşununa məğlub olur. Özünün axırınçı böyük yürüşün-
də (452 il) Romaya yaxınlaşır, lakin vergi alandan sonra geri 
çəkilir. Onun ölümündən sonra yaratdığı hərbi ittifaq dağılır. 
15. Babaoyo çayı - indiki Ekvadorda bu çayın mənbəyi 
Kotopaxi vulkanının cənub-qərb ətəyi yaxınlığından başlayır 
                                                     
 
  
                                                                            
                                                    508
və Quayakil şəhərində Daule çayı ilə birləşərək Quayas çayı 
altında Quayakil körfəzinə tökülür. 
16. Zəhirrəddin Məhəmməd Babur şah (1483-1530) - 
Hindistanın padşahı (1526-1530), Böyük Moğol dövlətinin 
banisi. Əmir Teymurun nəslindəndir. Daxili çəkişmələr 
zamanı ölkədən (Fərqanədən) qovulur və 1504-cü ildə Kabil 
şəhərində məskunlaşır. Oradan, Səmərqəndi və Fərqanəni ələ 
keçirmək üçün uğursuz yürüşlər təşkil edir. 1525-ci ildə 
döyüşkən və bacarıqlı 25 minlik ordusu ilə hindistana hücum 
edir və 1526-cı ildə bir neçə dəfə çox olan Dehli sultanı 
İbrahim Lodinin ordusunu darmadağın edir və Dehli ilə Aqra 
şəhərlərini ələ keçirərək Moğol dövləti yaradır. 
17. Barrankilya - Maqdalena çayı mənsəbində yerləşən 
(dənizdən 18 km. aralı) Kolumbiyanın Qəraib dənizi sahilin-
də mühüm limanı. 
18. İzabella Barreto - A.Mendanyanın həyat yoldaşı. Sakit 
okeana nəzərdə tutulmuş 2-ci ekspedisiya zamanı (1595-
1598) iştirak etmişdir. Mendanya vəfat edəndən sonra 
ekspedisiya üzərində komandanlığı öz üzərinə götürmüşdür. 
Beləliklə İzabella Barreto ilk qadın kimi okean keçidi zamanı 
müstəqil şəkildə ekspedisiyaya rəhbərlik etmişdir. 
19. Antonio Berrio-i-Orunya - Q. X. Kesada ölməmişdən 
əvvəl (1579) Eldoradonun qubernatoru «vəzifəsinə» varisi 
A.Berrionu təyin edir. Eldoradonun axtarılması üçün 1584-
                                                     
 
  
                                                                            
                                                    509
1585, 1587-1589, 1590-1591, 1592-1595, 1596-1597-ci 
illərdə iri ekspedisiyalar təşkil etmişdi və sonuncu ekspedisi-
ya zamanı (1597) ölür. 1595-ci ildə Koroni çayının mənbə-
sinə yaxın bir yerdə San-Tome-de-Quayana şəhərinin əsasını 
saldırır. Oqau Fernando Evdoradonun yeni qubernatoru təyin 
edilir. 
20. Batı xan (1255-ci ildə vəfat edib) - atasının ölümün-
dən (1227) sonra Monqolustandan qərb tərəfdə ulus alır. 
Çingiz xanın böyük oğlu. Rəzil və amansız olan Batı xan 
məşhur və istedadlı sərkərdə idi. 1236-cı ildə Rus dövlətinə 
hücum edir və Volqaboyunda yerləşən bolqarların və başqa 
xalqların torpaqlarını, 1237-ci ildə Ryazan şəhərini, 1238-ci 
ildə Moskva, Suzdal, Vladimir, 1239-cu ildə Pereyaslavl, 
Çerniqov, 1240-cı ildə Kiyev şəhərlərini ələ keçirərək, 
Kamenes, Vladimir-Volın və Qaliç torpaqlarından keçərək 
Macar düzənliyinə çıxır. Macar kralı Adriatik dənizindəki 
adaların birinə qaçır. O, nəhəng Qızıl Orda ölkəsini yaradır 
və paytaxtı Saray şəhəri elan olunur. 
21. I Bəyazid (1360-1403) - Türkiyənin sultanı (1389-
1402), hakimiyyət dövründə Avropada və Asiyada yeni 
əraziləri istila edir. Nikopol yaxınlığında 1396-cı ildə 
polyak-macar-fransız ordusunu darmadağın edir. 1402-ci ildə 
Ankara döyüşündə Əmir Teymurun ordusu tərəfindən 
darmadağın edilir və əsir düşür. 
                                                     
 
  
                                                                            
                                                    510
22. II Bəyazid - Osmanlı Türkiyənin sultanı (1481-1512). 
Onun dövründə də Türkiyənin əraziləri müharibələr 
nəticəsində xeyli genişlənmişdi. Şah İsmayıla qarşı mühari-
bəyə başlamağa cəsarət etməyərək, 1504-cü ildə Səfəvilər 
dövlətini tanımalı olmuşdu. 
23. Bretan - Fransanın şimal-qərbində Bretan yarım-
adasında tarixi vilayət. Sahəsi 35,3 min km2. 
24. Buenaventura körfəzi - indiki Kolumbiyanın qərb 
sahilində yerləşir. 1522-ci ildə təcrübəli dənizçi P.Andaqoya 
tərəfindən kəşf edilib. 
25. Vikinqlər - VIII əsrin sonu - XI əsrin ortalarında 
skandinavyalıların dəniz yürüşlərinin iştirakçıları. Skandi-
navya ölkələrində onları vikinqlər, Rusiyada varyaqlar, Qərbi 
Avropada normanlar adlandırırdılar. VIII əsrin sonu - IX 
əsrdə vikinqlər Frank dövlətinə, İngiltərə, sonralar İslandiya 
sahillərinə gedib çıxırdılar. X əsrin sonunda islandiyalılar 
Qrenlandiyanı kəşf edərək burada məskən salmış, oradan 
Şimali Amerikaya qədər gedib çıxmışdılar. 
26. Azl Qabini - e.ə. I əsrin əvvəlində tribun. Hərbi 
legionda senatorları təmsil etmişdi. 
27. Qalapaqos adaları (ispanca tısbağa), Kolon arxipelaqı 
- Sakit okeanda, Cənubi Amerikadan qərbdə adalar qrupu. 
Ekvadora məxsusdur. 16 adadan ibarətdir. Ümumi eaiəsi 7,8 
min km2-dir. Vulkan mənşəlidir. 
                                                     
 
  
                                                                            
                                                    511
28. Qalyo adası - Sakit okeanda Kolumbiyaya məxsus 
ada. F. Pisarro 2-ci ekspedisiyası zamanı həmin adada düşər-
gə yaratmışdır. 
29. Pedro Sarmiyento de Qamboa - ispan idalqosu, 
dənizçi, mühəndis və astronom. Meksikada və Peruda 
aborigenlər arasında tədqiqat işləri ilə məşğul olub. Ofir 
ölkəsinin və «Cənub torpağının» axtarılması ideyasının o, 
ortaya atmışdır və bunun əsasında Alvaro Mendanya Sakit 
okeana ekspedisiya təşkil etmişdir. 
30. Qvatemala - Mərkəzi Amerikada dövlət. Meksika, 
Beliz, Honduras və Salvadorla həmsərhəddir. Cənub və 
cənubqərbdən Sakit okeanla, şərqdən Qəraib dənizi ilə 
əhatələnir. Sahəsi 109 min.km2. 1523-cü ildə başda Pedro 
Alvarado olmaqla ispan konkistadorları Qvatemala ərazisinə 
soxularaq hindu tayfaları arasındakı düşmənçilikdən istifadə 
edib yerli əhalinin müqavimətini qırmağa və bu ərazini 
tuqmağa nail oldular. Qvatemala İspaniyanın müstəmləkə-
sinə çevirildi. 1560-cı ildə bu ölkədə general-kapitanlıq 
yaradıldı. Mərkəzi Amerikanın, demək olar ki, bu gün ərazisi 
və indiki Meksikanın bir hissəsi onun tərkibinə daxil edildi. 
31. Qviana dağları - Venesuellada Orinoko çayından 
cənubda yerləşən Surinama qədər uzanan dağ sistemi. 
32. “Qəhvəyi rəngli adamların ölkəsi” - 1524-cü ildə 
Fransisko Pisarro, indiki Kolumbiyada “Xinxamu ölkəsin-
                                                     
 
  
                                                                            
                                                    512
dən” bir qədər cənubda böyük olmayan sahil zolağını kəşf 
edir. Aborigenlər oranı “Qəhvəyi rəngli adamların ölkəsi” 
adlandırırdılar. 
33. “Qızıl Biru” - ispanlar Peruya gəlməmişdən əvvəl 
Panamada oranı belə adlandırırdılar. 
34. Qırmızı dəniz - Hind okeanının Afrika ilə Ərəbistan 
yarımadası arasında Aralıq dənizi. Uzunluğu 1932 km., eni 
305 km-ə qədər, sahəsi 450 km2., maksimum dərinliyi 2811 
m-dir. Sinay yarımadası ilə ayrılmış Süveyş və Akaba 
körfəzləri var. 
35. Qorqona adası - Sakit okeanda Kolumbiyaya məxsus 
ada. İnk imperiyasının işğal edilməsindən qabaq Fransisko 
Pisarronun sığınacaq tapdığı yer. 
36. Qravelin - Fransanın şimal-qərbində balaca şəhər. 
37. Qrandlar (ispanlarda ağa, kübar) - orta əsrlərdə 
İspaniyada ali dini və dünyəvi zadəgan təbəqəsi. XVI-XX 
əsrlərdə zadəgan rütbəsi. XIII əsrdən yüksək dövlət vəzifələri 
tutur, böyük imtiyazlardan istifadə edirdilər. XVI əsrdə saray 
əyanlarına çevirilmişdilər. 
38. Qran-cimu imperiyası - Ekvadorun cənub qərbində, 
Perunun şimal-qərbində, İnk imperiyasının tərkibində 
fəaliyyət göstərmiş hindu imperiyası. Ataualpa ilə İnka 
Uaskar arasında vətəndaş müharibəsi gedəndə F.Pisarro 
                                                     
 
  
                                                                            
                                                    513
birinci olaraq Qran-cimu imperiyasını işğal etmişdi, lakin 
həmin qələbənin müqabilində çoxlu itki vermişdi. 
39. Xuan Qrixalva - 1518-ci ildə 240 nəfərdən ibarət dəstə 
4 gəmidə Kubanı qərb istiqamətində tərk edir. Ekspedisiya 
Meksikanı və Meksika körfəzinin 1000 km-lik qərb sahilini 
Terminos bankəsindən Panuko çayının mənsəbinə kimi kəşf 
edir. 
40. Quaqua - Piçinça vulkanının bir başı. Ruko vulkanına 
nisbətən Quaqua Kitodan bir qədər aralıdır. 
41. Quayakil körfəzi - F.Pisarro tərəfindən 2-ci 
ekspedisiyası zamanı 1526-cı ildə kəşf edilib. 
42. Quayas çayı - uzunluğu 30 km. olan bu çay Babaoyo 
və Daule çaylarının birləşdiyi yerdən əmələ gəlir və Quaya-
kil körfəzinə tökülür. Bu çay əsasən Quayakil şəhərindən 
keçir. 
43. Filipp Qutten - Q. Xoermutdan sonra “Belzerlər 
ölkəsinin” yeni hakimi (1541) təyin edilir. O, Eldoradonun 
axtarışı üçün 1541-1546-cı illərdə böyük ekspedisiya təşkil 
edir və Amazonka çayının qolu Putumayo çayını kəşf 
etmişdir. Koro şəhərinə qayıdanda yeni ekspedisiya təşkil 
etmək istəyir, lakin özünü Venesuellanın yeni Hakimi hesab 
edən ispan məmuru onu öldürür. 
44. Daule çayı - indiki Ekvadorda bu çayın mənbəyi 
Piçinça vulkanının cənub-qərb ətəyi yaxınlığından başlayır 
                                                     
 
  
                                                                            
                                                    514
və Quayakil şəhərində Babaoyo çayı ilə birləşərək Quayas 
çayı altında Quayakil körfəzinə tökülür. 
45. Frensis Dreyk (1540-1596) - məşhur admiral və 
tanınmış korsar. İlk dəfə ispan müsəmləkələrinə Çon 
Xoukinsin başçılığı altında reyd edib və silahdaşları arasında 
böyük müvəffəqiyyət qazanmışdı. Magellandan sonra ikinci 
adamdır ki, dünya ətrafında (1577-1580) səyahət edib. 
Səyahət zamanı Amerika sahillərində bir çox ispan şəhərləri, 
limanları və gəmiləri korsarlar tərəfindən qarət edilmişdir. 
1588-ci ildə La-Manşda İspaniyanın “Məğlubedilməz 
armada”sına qarşı döyüşdə ingilis donanmasına başçılıq 
edənlərdən biri idi. 1596-cı ildə Panamaya növbəti reyd 
zamanı ölür. 
46. Pedro Eredya - 1533-cü ildə 150 nəfərlik dəstə ilə 
aşaqı Maqdalena çayının sol sahilboyunu ələ keçirməkdən 
otrü yürüşə başlayır və Santa-Marta qalasından 200 km. 
cənub-qərbdə Kartahena şəhərinin əsasını qoyur. Eldoradonu 
axtarmaqdan ötrü Kartahenadan 150 km. cənubda çibça 
hindularının məskunlaşdıqı Sina çayının vadisini kəşf edir. 
Bu torpaqda Eredya o qədər zümrüd və qızıl əşyaları tapır ki, 
onun hər bir əsgəri xeyli varlanır. 
47. Alanso Erera - Diyeqo Ordasdan sonra 2-ci dəfə Meta 
çayı ilə Eldoradonu axtaran ispan səyyahı. 1535-ci ilin 
əvvəlində 130 əsgərlə 120 km. çay ilə yuxarı qalxır, 
                                                     
 
  
                                                                            
                                                    515
sonradan isə asan yol əldə etmək üçün 100 km. savanna ilə 
gedir və hindular tərəfindən döyüşdə həlak olur. Sağ qalan 
90 nəfər əsgər 1535-ci ilin ortasında Atlantik okeanına gedib 
çıxırlar. 
48. Eskorial - ispan krallarının keçmiş iqamətgahı. San-
Lorenso del Eskorial saray-monastr ansamblı ilə (1563-1584, 
memar X. B. de Errera; X. B. de Toledonun layihəsi üzrə) 
bağlıdır. Mavi-boz qranitdən tikilmiş ansambl 16 daxili 
həyəti əhatə edən kilsə, saray, seminariya, kitabxana, 
monastr, mavzoley (“Krallar panteonu”) və s. binalardan 
ibarətdir. Kompleksin mərkəzində müqəddəs Lavrenti 
kilsəsinin əzəmətli günbəzi ucalır. 
49. Qaspar de Espinosa - Pedro Avilanın yaxın silahdaşı, 
Balboanın edam olunması üçün baş hakim kimi qərar (1517) 
çıxarmışdır. Balboa edam olunandan sonra Avialadan 
“Cənub dənizində yeni kəşfləri həyata keçirmək üçün” 
Panama körfəzindəki bütün donanmanı alır. 1518-ci ildə iki 
gəmidə Panama körfəzində şimal istiqamətində yerləşən 
əraziləri tədqiq etmək üçün səyahətə çıxır və Asuero 
yarımadası ilə Sebako və Koyba adalarını, sonra isə Nikoya 
körfəzini kəşf edir. 1000 km-lik sahil zolaqını tədqiq etmək 
üçün ekspedisiya iki il vaxt sərf edir. 
50. Əbdülməlik - Mərakeşin hakimi. Əlkəsərkivir döyü-
şündə (1578-ci il avqustun 4-ü) Portuqaliyanın qoşununu 
                                                     
 
  
                                                                            
                                                    516
darmadağın edir, lakin özü elə həmin günü daxili düşmənləri 
tərəfindən zəhərlənib öldürülür. 
51. Əməvilər Xilafəti (661-750) - Əməvilər feodal dövləti 
(paytaxtı Dəməşq şəhəri). İlk xəlifə I Muaviyyə xəlifə Əliyə 
qarşı çıxmış, 660-cı ildə özünü xəlifə elan etmiş (Qüdsdə), 
661-ci ildə Əli öldürüldükdən sonra isə Xilafətin başçısı 
olmuşdur. Əməvilər Xilafətinin xəlifləri Şimali Afrikanı, 
Piriney yarımadasının çox hissəsini, orta Asiyanı və başqa 
əraziləri işqal etmişlər. Onlar Bizansla müharibə etmiş, 
dəfələrlə Konstantinopolu mühasirəyə almışdı (668-669, 
673-678 və s.). 
52. Antoniu Corci - portuqal mənşəli konkistador Antonio 
Berrionun üç ekspedisiyasının iştirakçısı idi. Sonuncu 
ekspedisiya (1596-1597) zamanı o, 400 nəfərlik dəstənin 
başında durmuş və Koroni çayı boyunca dörd aylıq 120 km-
lik keçiddən sonra ölür. 
53. Jaba - pencəklərin boynunda olan dairəvi krujevalı 
varatnik. 
54. İdalqo - orta əsrlərdə İspaniyada xırda və orta təbəqəli 
döyüşkən zadəganlar. Amerikanın işğal edilməsində böyük 
rol oynayıblar. 
55. İmbaya - Ekvadorun dağlıq ərazisində yaşayan kiçik 
hindu tayfası. 
                                                     
 
  
                                                                            
                                                    517
56. İran körfəzi - Hind okeanının şimal-qərbində, Asiya 
sahillərində körfəz. Ərəbistan yarımadası ilə əhatə olunur. 
Sahəsi 239 min.km.2. eni 180-320 km-dir. Şərqdə Hürmüz 
boğazı vasitəsi ilə Ərəbistan dənizinin Oman körfəzinə 
birləşir. Maksimum dərinliyi 102 m-dir. 
57. I Yelizaveta Tüdor (7.9.1533-24.3.1603) - İngiltərə 
kraliçası (1558-1603). Zadəganlara, onlarla bağlı olan 
burjuaziyaya istinad edərək, mütləqiyyəti möhkəmləndirmək 
siyasətini aparmışdı. İngiltərənin müstəmləkə talanında əsas 
rəqibi olan İspaniyaya qarşı mübarizə aparırdı, dəniz 
quldurluğu və qaçaqmalçılıq kimi vasitələrdən geniş istifadə 
edirdi. II Filipp də, İngiltərəni öz siyasətinin məcrasına 
qaytarmaq üçün, (Mariya Tüdor vaxtında olan kimi) sui-qəsd 
vasitəsilə Yelizavetanı taxtdan kənar etmək istəyirdi. 
58. Yeni Qvineya - Sakit okeanda, Avstraliyadan 150 km. 
şimalda ada. Böyüklüyünə görə dünyada Qrenlandiyadan 
sonra 2-cidir. Cənubdan Arafur və Mərcan dənizləri ilə 
əhatələnir. Sahəsi 829 min km2. 
59. İnka Tupak Yupanki - İnk imperiyasının tanınmış və 
məşhur hakimi. Hakimiyyətə gələn kimi qonşu ölkələrə 
işğalçı yürüşlər təşkil etmiş və öz ölkəsinin ərazisini xeyli 
genişləndirmişdi. 1478-ci ildə «Kitu krallığına» hücum etmiş 
və arda-arası kəsilmədən 16 il müharibə apararaq həmin 
                                                     
 
  
                                                                            
                                                    518
ölkənin işğalını sürətləndirir. O, hətta öz donanması ilə Sakit 
okeanda Peru sahillərinə yaxın olan adalara səyahət etmişdir. 
60. “Yumbo” - Ekvadorda ispanlar dağlıq ərazilərə səpə-
lənmiş imbaya, kanyari, kayambi, koçoski, peruço kiçik 
hindu tayfalarını belə adlandırırdılar. 
61. Kayambe - Kitodan şimal-şərqdə, Ekvator xəttindən 
bir neçə kilometr aralıda yerləşən vulkan. Hündürlüyü 5790 
m-dir. Hündürlüyünə görə Ekvadorda yalnız Çimboraso və 
Kotopaxi vulkanlarından geri qalır. 
62. Kayambi – “Ataualpanın qızılını” axtaran zaman 
ispanlar tərəfindən Ekvadorun şimalında qarət və viran 
edilmiş hindu yaşayış məntəqəsi. 
63. Kayambi - Ekvadorun daqlıq ərazisində yaşayan kiçik 
hindu tayfası. 
64. Kayapa - Ekvadorun sahil kənarında yaşayan iri hindu 
tayfası. 
65. Kalikuçima - ispanlara qarşı mübarizədə Ruminyaui-
nin müttəfiqi olan hindu kasiki. Onu ispanlar xəyanətkarcası-
na əsir aldıqdan sonra inkvizisiyanın çıxardıqı hökm ilə diri-
diri tonqalda yandırırlar. 
66. Kanyari - Ekvadorun dağlıq ərazisində yaşayan kiçik 
hindu tayfası. 
67. Karakı - Ekvadorun sahil kənarında yaşayan iri hindu 
tayfası. 
                                                     
 
  
                                                                            
                                                    519
68. İnka Uayna Kapak - İnk imperiyasının taxt-tacına 
yenicə yiyələnmiş Uayna Kapak 1495-ci ildə “Kitu krallığı-
nın” işğalını başa çatdırır və həmin ərazini öz mülklərinə 
birləşdirir. İnklərin axırıncı hökmdarı Ataualpanın atasıdır. 
69. Karalılar - vaxtı ilə Ekvadorda yaşamış ən iri hindu 
tayfası. Keçua dilində danışan bu tayfa ispanlara qarşı ən 
ciddi müqavimət göstərmişdilər. 
70. Karanki – “Ataualpanın qızılını” axtaran zaman 
ispanlar tərəfindən Ekvadorun şimalında qarət və viran 
edilmiş hindu yaşayış məntəqəsi. 
71. “Kaxamarka şikarı” - İnk imperatoru Ataualpanın 
əsirlikdən azad edilməsi üçün hinduların topladıqları qızıl və 
gümüş metallar və qiymətli bəzək əşyaları. Ataualpanın 
edamından sonra ispanlar özləri hindulardan həmin sərvəti 
zor gücünə toplamağa başladılar. 
72. Böyük Karl (2.4.742-28.1.814) - Frank kralı (768-
800), imperator (800-814). Karolinqlər sülaləsinin banisi. 
Gödək Pipinin ölümündən sonra (768) Frank dövlətinin bir 
hissəsini idarə edirdi. Lanqobardlar, sakslar, ərəblər, qərb 
slavyanları və başqaları ilə apardığı müharibələr nəticəsində 
böyük imperiya yaratmışdır. Böyük Karlın müxtəlif tayfa və 
xalqları zorla birləşdirmək nəticəsində yaratdığı imperiya 
onun ölümündən sonra parçalandı (843-cü il Verden 
müqaviləsi). 
                                                     
 
  
                                                                            
                                                    520
73. Qonsalo Ximenes Kesada - 1536-1539-cu illərdə hin-
du tayfası olan çibçalıları darmadağın edir və onların ərazi-
sini (indiki Kolumbiya) ələ keçirir. 1538-ci ildə Hinduların 
dağıdılmış şəhərinin yerində Santa-Fe-de-Boqota şəhərinin 
əsasını qoyur. Sonradan bu şəhər, istila edilmiş ərazidə 
yaradılan Yeni Qranada vitse-krallıqının paytaxtı elan edilir. 
74. Keçua dili - keçua-aymara qrupuna daxildir. Hazırda 
bu dildə 16 mln-a yaxın adam danışır. İspan istilasınadək 
inklər dövlətinin rəsmi dili olmuşdur. 
75. Kilikiya ərazisi - Kiçik Asiyada (indiki Mərkəzi 
Türkiyənin cənubunda) qədim vilayət. İlk dəfə Kilikiya adı 
Assuriya yazılarında çəkilmişdir. E.ə. IV-I əsrlərdə bu 
ərazini Makedoniyalı İskəndər, Selevkilər və Roma imperi-
yası tutmuşdu. 1080-cı ildən həmin yerdə Kilikiya dövləti 
mövcud olmuş, 1375-ci ildə isə bu dövləti məmlüklər fəth 
etmişdi. 1515-ci ildən Türkiyənin tərkibindədir. 
76. Kiliskaça - Ataualpanın əmisioğlu. Ataualpa ispanlara 
əsir düşəndə məhz o, İnkanın azad olunması üçün bütün 
imperiyadan qızıl və gümüş əşyaları toplayırdı. Ruminyaui 
tərəfindən edam olunub. 
77. Kinçe – “Ataualpanın qızılını” axtaran zaman Ekva-
dorun şimalında ispanlar tərəfindən qarət və viran edilmiş 
hindu yaşayış məntəqəsi. 
                                                     
 
  
                                                                            
                                                    521
78. Kiskis - ispanlara qarşı mübarizədə Ruminyauinin 
müttəfiqi olan hindu kasiki. Müharibə vaxtı satqın həmyerlisi 
tərəfindən öldürülür. 
79. “Şiri krallığı” - bu krallıq XV əsrin əvvəlində «Şiri 
krallığının» yerində peyda olub. İndiki Ekvadorun ərazisində 
yerləşmiş həmin krallıq inklərin başçısı İnka-Uayna Kapak 
tərəfindən işqal edilmişdi. 
80. Koake məntəqəsi - indiki Ekvadorda Esmeralqdas 
çayının mənbəsindən bir az cənubda yerləşmiş hindu yaşayış 
məntəqəsi. Konkistadorların hücumu nəticəsində həmin 
məntəqə tamamilə darmadağın edilmişdir. 
81. Kolyasuyo - ispanlara qarşı mübarizədə Ruminyauinin 
müttəfiqi olan hindu kasiki. Döyüşlərin birində qəhrəmanca-
sına həlak olur. 
82. Kolorado - Ekvadorun sahil və dağlıq ərazisində yaşa-
yan iri hindu tayfası. 
83. Kolta gölü - Kito şəhərinə bitişik olan kiçik su höv-
zəsi. 
84. Fransisko Kordova - 1517-ci ildə 3 gəmi ilə havananı 
tərk edir və martın əvvəlində Yukatan yarımadasına çatır. O, 
Yukatan yarımadasının şimal və qərb sahilini 700 km. tədqiq 
edərək Maiya ölkəsini kəşf edir. Hinduların apardığı döyüşdə 
10 yerdən yaralanır və Kubaya qayıdandan 10 gün sonra 
vəfat edir. 
                                                     
 
  
                                                                            
                                                    522
85. Korsika adası - Aralıq dənizinin şimalında ada. Sahəsi 
8,7 min km2. Fransaya tabedir, əhalisi əsasən korsikalılardan 
ibarətdir. 
86. Kotopaxi vulkanı - And dağlarında püskürən vulkan. 
Hündürlüyü 5897-m-dir. 
87. Koçoski - Ekvadorun dağlıq ərazisində yaşayan kiçik 
hindu tayfası. 
88. “Kuskodakı uzunqulaqlar” - İnklərin sarayında imti-
yazlı əyanlar. Bu təbəqəyə əsasən hərbi rəislər aid idi. Adətə 
görə ink əyanları qulaqlarından qızıldan düzəldilmiş iri 
halqalar asırdılar. Bunun nəticəsində uzun müddətdən sonra 
qulaqlar uzunlaşırdı. 
89. “Günəşin qızları” - “Kitu krallığında” sarayda 
saxlanı-lıb xüsusi tərbiyə alan yüksək təbəqəyə məxsus olan 
qızlar. Həmin qızlar gələcəkdə hökmdarın ən yaxın 
adamlarına ərə gedirdilər. 
90. La-Manş - İngiltərə ilə Fransa arasında boğaz. 
Atlantik okeanı tərəfində boğazın eni 180 km., Şimal dənizi 
tərəfdə Pa-de-Kale (Duvr) boğazında 32 km-dir. 
91. Langedok - Fransanın cənubunda tarixi əyalət. Sahəsi 
27,8 min km2. Fransızca “dil”, “uzun yer” mənasındadır. 
92. Las-Penyas kvartalı - Quayakil şəhərinin əsası qoyu-
landa San-Karlos və Plançado fortları tikiləndən sonra bu 
kvartal mülki əhalinin yaşadığı ilkin yaşayış ərazisi sayılırdı. 
                                                     
 
  
                                                                            
                                                    523
93. Hersoq Fransisko Lerma (1552-1623) - İspaniyanın 
siyasi xadimi, kral III Filippin birinci naziri. Sərbəst haki-
miyyəti zamanı (1598-1618) ispan mütləqiyyətinin böhranı 
baş vermişdir. 
94. Ernando de Luke - Panamada varlı kilsə rahibi olmuş-
dur. Perunun fəth edilməsi üçün Fransisko Pisarro ilə ittifaq 
yaradır və həmin yürüşə xeyli sərmayə qoyur. 
95. Maiya - dilləri bir-birilərinə oxşar olan indiki Meksi-
kanın, Qvatemalanın və Hondurasın ərazisində yaşayan 
hindu tayfalarının qrupu. III-X əsrlərdə maiyalıların əsas 
yaşayış məntəqələri Usumasinta çayı boyu, Qvatemalanın 
şimalında və Hondurasın qərbində yerləşirdi indiki Tikal, 
Kopan, Vaşaktun, Pyedras-Neqras, Yaşçılan və başqa 
məntəqələrdə idi. 
1527-ci ildə Yukatanda maiyalıların ispanlara qarşı 
qəhrəmancasına başladıqları müqaviməti on illərlə davam 
edir. Axırıncı müstəqil yaşayış yeri Tayyasal 1697-ci ildə 
ispanlar tərəfindən tutulur. İşğalçılar, əsasən də katolik 
ruhaniləri maiyalıların mədəniyyət abidələrini darmadağın 
edirlər. Nəticədə, indiki maiyalılar ulu babalarının qədim 
mədəniyyətini unudublar. 
96. Manta - Ekvadorun sahil kənarında yaşayan iri Hindu 
tayfası. 
                                                     
 
  
                                                                            
                                                    524
97. Marsel - Fransanın cənubunda şəhər. Aralıq dənizi 
sahilində yerləşir. Qədimdə (e.ə. VI əsrdə) yunanların 
Messaliya adı ilə müstəmləkəsi olub. Əsası qoyulma tarixi də 
həmin dövrə təsadüf edir. 
98. Marşall adaları - Ekvatordan şimalda Sakit okeanda, 
Mikroneziyanın tərkibində adalar arxipelaqı. Bir neçə yüz 
mərcan adalarından, atollardan və riflərdən ibarətdir və 1 
mln.km2. ərazidə yerləşir (5°-15° şm.en dair. 160°-173° şərq 
uzunluqları arasında). 
99. Hersoq Medina - Sidoniya - 1588-ci ildə “Məğlub-
edilməz armadanın” komandanı. İspaniyanın tanınmış qrandı 
olmasına baxmayaraq öz hərbi səriştəsizliyi ilə ispan dəniz 
donanmasını məğlubiyyətə uğratmışdı. 
100. Gerqard Merkator (latınlaşdırılmış Kremer) (1512-
1594) - məşhur fələməng xəritəşünası. Luven universitetini 
qurtarandan sonra o, dəqiq optik cihazların ixtirası və 
xəritələrin tərtibatı ilə məşğul idi. 1544-cü ildə dini təqiblər 
zamanı həbsə alınır, 1552-ci ildə Duysburqa mühacirət edir. 
Merkator çoğrafi fəaliyyəti zamanı Avropa ölkələrinin 
xəritələr toplusunu tərtib edir və həmin toplu onun 
ölümündən sonra (1595) “Atlas” adı altında çap olunur. 
101. Mərakeş - Afrikanın şimal-qərbində ölkə. Sahəsi 440 
min km2. Paytaxtı Rabat. Əhalisi ərəblərdən ibarətdir. 
                                                     
 
  
                                                                            
                                                    525
102. Xərəzmşah Məhəmməd - Xəzər dənizinin şərq 
sahillərindən başlamış ta ki, monqol ərazilərinə kimi nəhəng 
dövlətin hökmdarı olmuşdu. Monqol hökmdarı Çingiz xan 
1219-cu ildə Xərəzm dövlətinə hücum edir və bir il 
müddətinə nəhəng dövləti ələ keçirir. Monqol hücumlarına 
tab gətirməyən Məhəmməd şah oğlu Cəlaləddin ilə birlikdə 
İrana qaçmağa məcbur olur. 
103. Molukk adaları - İndoneziyada, Malayziya arxipe-
laqının şərq hissəsində adalar qrupu. Sulavesi və Yeni 
Qvineya adaları arsındadır. Sahəsi 83,7 min km2. Ən iri 
adaları Halmahera, Seram, Buru. Şimaldan cənuba, cənubdan 
şimala doğru 1300 km. məsafədə uzanır. Əsas şənəri və 
limanı Ambondur. 
104. Moriskilərin üsyanı (1568-1572) - İspaniyada ərəb-
lərin hegemonluğuna son qoyulandan sonra (1492) bu ölkədə 
qalan və xristianlığı zor gücünə qəbul etdirilən ərəbləri 
moriskilər adlandırırdılar. Qranadanın və Əndəlisin moris-
kiləri 1568-ci ildə üsyan qaldırırlar. II Filipp xüsusi edikt ilə 
əsgərlərinə yerli əhalini qırmağa icazə vermişdir. Bunun 
nəticəsində bir çox yerlərdə əhali tamamilə qırılmışdır. 1572-
ci ildə üsyan xüsusi qəddarlıqla yatırdılır və Qranadanın sağ 
qalmış moriskiləri yarımadanın başqa yerlərinə köçürülür. 
105. Diyeqo Nikuesa - «Qızıl Kastiliyanın» (Panamanın 
və Kosta-Rikanın Qəraib dəniz sahili) ilk 1508-ci ildən 
                                                     
 
  
                                                                            
                                                    526
hakimi. O, Cənubi Amerikada San-Salvador adlı ilk İspan 
qalasını saldırır. 
106. Okeaniya - Sakit okeanın mərkəzi və cənub-qərb 
hissələrində dünyada ən böyük adalar yığını (təqribən 10 min 
ada). Sahəsi 1,26 mln. km2 (bunun təqribən 80%-ni Yeni 
Qvineya və Yeni Zelandiya adaları tutur). Okeaniya Melane-
ziya, Polineziya və Mikroneziyaya bölünür. 
107. Fransisko de Orelyana (1500-cü ildə ölüb) - ispan 
konkistadoru. 1541-1542-ci illərdə avropalılardan birinci 
olaraq Cənubi Amerikanı qərbdən-şərqə keçmişdir, 
Amazonka çayının mənbəyindən mənsəbinə kimi ağır yol qət 
etmişdir. 
108. Diyeqo Ordas - 1531-ci ildə 320 nəfərlik dəstə ilə 
Orinoko çayının hövzəsini tədqiq edir (Eldorado ölkəsini 
axtarmaq məqsədi ilə). Həmin ekspedisiyanın siyasi nəticəsi 
Orinoko çayı hövzəsinin ispan mülklərinə birləşdirməsindən 
ibarət idi. 
109. Pedro de Orteqa - Amerika sahillərində tanınmış 
köhnə dənizçilərdən biri A.Mendanyanın birinci ekspedi-
siyası (1567-1569) zamanı «Almiranta» gəmisinin kapitanı 
təyin edilir. Ekspedisiya zamanı yenicə kəşf edilmiş 
Solomon adalarında «Santyaqo» adlı gəminin kapitanı təyin 
olunur və həmin gəmi ilə də Meksika sahillərinə qayıdır. 
                                                     
 
  
                                                                            
                                                    527
110. Abraxam Orteliy (1527-1598) - fələmənk xəritə-
şünası. 1570-ci ildə Asterdama, tərkibində aydın çoğrafi 
məzmunlarla 53 dənə xəritə olan dünya çoğrafi atlasını tərtib 
edir. Sonradan atlas bir neçə dəfə genişlənmiş və nəşr 
edilmişdi. 1579-cu ildə Orteliy ilk dəfə atlasa üç dənə tarixi 
xəritə daxil edib. K.Merkatorun atlası ilə yanaşı Orteliyin 
atlası xəritəşünaslığın inkişafında mühüm rol oynayıb. 
111. Osmanlı Türkiyəsi (1299-1922) - Sultan Türkiyəsinin 
rəsmi adı. Bu dövlətin əsasını I Osman (1258-1324) qoymuş-
dur. XV əsrin 2-ci yarısından Osmanlı dövləti imperiyaya 
çevrilməyə başlamış, XV-XVI əsrlərdə Asiya, Avropa və 
Afrikadakı türk işğalları nəticəsində dünyanın ən böyük 
dövlətlərindən biri olmuşdur. 
112. Otovalo - Ekvadorun sahil və əsasən dağlıq 
ərazisində yaşayan iri hindu tayfası. 
113. Ofir ölkəsi - İncildəki əfsanəyə görə Qüds məbədinin 
qızıl ilə bəzədilməsi üçün çar Solomon Ofir ölkəsinə gəmilər 
göndərirdi. Bir çox dənizçilərin və tədqiqatçıların dediyinə 
görə Ofir ölkəsi Sakit okeanın cənub hissəsində yerləşir. 
114. Alonso de Oxeda (1466, ya 1470-1515-ci ilin 
sonunda və ya 1516-cı ilin əvvəlində) - ispan dəniz səyyahı, 
konkistador. X. Kolumbun 2-ci ekspedisiyasında (1493-
1496) iştirak edibdir. Avropalılardan ilk adamdır ki, Haiti 
adasının içərilərinə daxil olmuş və orada qızıl yataqlarını 
                                                     
 
  
                                                                            
                                                    528
aşkar etmişdi. 1499-1500-cü illərdə Qviana və Venesuellanın 
sahil zolağını tədqiq edən ekspedisiyaya başçılıq etmişdir. 
115. Palavan - Filippin arxipelaqının qərbində ada. 
Uzuluğu təqribən 450 km., sahəsi 11,8 min km2. Əsas şəhəri 
Puerto-Prinsesdir. 
116. Kasik Passao - konkistadorlar Ekvadora daxil olanda 
həmin kasik hər bir şeyi sülh yolu ilə həll etmək istəyirdi. 
İspanlar tərəfindən ələ keçirilmiş girovları o, həmişə qiymətli 
əşyalarla dəyişirdi. Sonradan başlanan müharibə nəticəsində 
Passao konkistadorlar tərəfindən edam edilmişdir. 
117. Peruço - Ekvadorun dağlıq ərazisində yaşayan iri 
hindu tayfası. 
118. Piçinça - Kito şəhərinə ən yaxın olan vulkan, demək 
olar ki, vulkanın ətəyi şəhərin şimal-qərb hissəsi ilə bitişib. 
Piçinça iki başlı vulkandır (Ruko və Quaqua) və qərib 
adamlar Kitoya təşrif buyuranda vulkanı iki başlı əjdahaya 
bənzədirlər. Vulkanın hündürlüyü 4783 m-dir. 
119. Popayana - Kolumbiyanın cənub-qərbində şəhər, 
Kauka departamentinin mərkəzi. 1750 metr yüksəklikdə 
yerləşir. 
120. Porto-Vyexo - Ekvadorun cənubunda F. Pisarro tərə-
findən əsası qoyulmuş ilk qəsəbə. İspanlar İnk imperiyasının 
içərilərinə daxil olmamışdan əvvəl həmin qəsəbədə böyük 
hərbi baza yaratmışdılar. 
                                                     
 
  
                                                                            
                                                    529
121. Luis de Rekesens (1576-cı ilin mart ayında 
ölmüşdür) - Niderlandda İspaniyanın canişini (1573-1576) 
olmuşdur. Qədim Kastiliya nəslindən idi. Əvvəlki canişinlər-
dən fərqli olaraq hər vasitə ilə Niderlanddakı müharibəni 
qurtarmaq istəmiş, ancaq II Filippin siyasəti buna imkan 
verməmişdir. Rekesens amnistiya elan etmiş (məhdud 
şəkildə), 10%-lik verkini götürmüş (əslində bu daha yox idi), 
Oranlı Vilhelmin tərəfdarları ilə sülh danışıqlarına başlamış-
dır. Lakin II Filippin güzəştə getməmək mövqeyi buna mane 
olmuşdur. İspaniyada baş verən moriskilərin (1568-1572) 
üsyanını məhz o, yatırmışdır. 
122. Uolter Reli - İngiltərənin kraliçası II Yelizavetanın 
favoriti. Qısa müddət piratlıqla məşğul olmuşdur. Şimali 
Amerikada ilk ingilis yaşayış məntəqəsini (Virginiya) 
yaratmağa çalışmışdır. 
123. Riobambo - Ekvadorun mərkəzində vulkanlar 
arasında iri vadi. Ekvadorun əsas yolları məhz bu vadidən 
keçir. 
124. Qubernator Rios - Pedro Aviladan sonra Panamanın 
qubernatoru. O, hər vəchlə F.Pisarronu «Qızıl Birunun» 
axtarılıb-tapılmasına maneəçilik törətmək istəyirdi və bunun-
la da o, dahi fatehin (F.Pisarronun) düşməninə çevirilmişdir. 
125. Bartolomeu Ruis - F. Pisarronun 2-ci ekspedisi-
yasında baş şturman vəzifəsində işləmişdi. F.Pisarro 
                                                     
 
  
                                                                            
                                                    530
Kolumbiyada San-Xuan çayının mənsəbində qalanda B.Ruis 
briqantinaya başçılıq edərək, Ekvadorun sahillərini kəşf 
etmişdi və ispanlardan ilk adam idi ki, Cənubi Amerikanın 
sahilində ekvator xəttini yuxarıdan aşağıya keçmişdi. 
126. Ruko - Piçinça vulkanının bir başı. Ruko sönmüş 
vulkandır və Quaquaya nisbətən Kitoya yaxın bir yerdə 
yerləşir. Bir çox hallarda başı qarla örtülü olur və bunun 
sayəsində Kitoda hətta yayda da möhkəm isti olmur. 
127. Ruminyaui - «Kitu krallığının» sonuncu hökmdarı. 
Ataualpa ispanlara əsir düşəndən sonra «Kitu krallığında» 
konkistadorlara qarşı kəskin müqavimət (1533-1534) 
göstərmiş hindu rəhbəri. 
128. «Saqqallılar» - hindular Avropadan gələnləri belə 
adlandırırdılar. 
129. San-Migel-de-Piyura-F.Pisarro tərəfindən 1532-ci 
ildə Peruda saldırdığı yaşayış məntəqəsi. Bu ilk yaşayış 
məntəqəsi idi ki, materikin içərisində salınmışdır. İndiki 
Piyura şəhəri. 
130. San-Xuan çayı - Kolumbiyanın qərbində yerləşən və 
Buenaventura körfəzindən şimalda Sakit okeana tökülür. 
Paskual de Andoqoya 1522-ci ildə kəşf edib. 
131. Sardiniya adası - Aralıq dənizində, Apenin 
yarımadasından qərbdə ada. İtalyanın ərazisidir. Sahəsi 24 
min km2. Relyefi əsasən dağlıqdır. 
                                                     
 
  
                                                                            
                                                    531
132. Sebastyan (1554-1578) - 1557-1578-ci illərdə 
Portuqaliyanın kralı. Onun hakimiyyət dövrü ölkənin iqtisadi 
və siyasi böhranla üst-üstə düşür. Döyüşkən katolik sayılan 
Sebastyan yezuitlərdən tərbiyə almışdır və hakimiyyət faktiki 
olaraq onların əlinə keçmişdir. Mərakeşdə başlanan sülalə 
davasından istifadə edən cavan kral Şimali Afrikada öz 
müstəmləkələrini möhkəmlətməkdən və genişləndirməkdən 
ötrü Mərakeşə yürüş edir. 1578-ci ilin avqustun 4-də 
Əlkəsərkivir yaxınlığında baş verən döyüşdə portuqallar 
darmadağın edilir, Sebastyan özü isə həlak olur. Onun 
övladının olmadığından istifadə edən II Filipp 1581-ci ildə 
Portuqaliyanı İspaniya ilə uniyaya təhkim edir. 
133. Seviliyadan «Hindistana» gəmilər yola düşürdü - 
Amerika sahilləri nəzərdə tutulur. 
134. Qay Yuli Sezar (e.ə. 100-44) - Romanın tanınmış 
dövlət və siyasi xadimi, məşhur sərkərdəsi, bacarıqlı natiq, 
yazıçı. E.ə. 73-cü ildə hərbi tribun, 68-ci ildə kvestor, 65-ci 
ildə edil seçilmişdi. Siyasi vəziyyətini möhkəmləndirmək və 
konsul seçilmək üçün e.ə. 60-cı ildə Qney Pompey və Mark 
Krass ilə ittifaqa girmişdi (1-ci triumvirat). E.ə. 59-cu ildə 
konsul seçilib. Qalliya yürüşlərində (e.ə. 58-51) o, bu gün 
Alp dağları arası Qalliyanı işğal edə bilmişdi. Romada 
vətəndaş müharibəsində (e.ə. 49-45) Pompeyin və siyasi müttəfiqlərinin qoşunlarını darmadağın edən Sezar diktator səlahiyyətindən (e.ə. 49, 48-46, 45-ci illərdə, 44-cü ildən ömürlük), konsul (47-ci ildən beş, 44-cü ildən on illiyə) və daim tribun (e.ə. 48-
ci ildən) hakimiyyətindən və s. səlahiyyətlərdən istifadə 
                                                     
 
  
                                                                            
                                                    532
edirdi. Əslində o, monarx idi (lakin idarəçiliyin Roma 
respublikasının formalarını saxlayırdı). 
135. Seylon - 1972-ci ildən Şri-Lanka. Əvvəllər Portu-
qaliyanın müstəmləkəsi idi. Hindistanın cənubi-şərqində 
yerləşir. Sahəsi 66 min km.2 Paytaxtı Kolombo şəhəri. 
136. Səlcuqilər dövləti - Yaxın Şərqdə ən qüdrətli orta əsr 
feodal dövlətlərindən biri (1038-1157). X əsrin 1-ci yarısında 
oğuz və digər türk tayfalarının hərbi-siyasi birliyi yarandı. 
Səlcuqilər Türküstandan Aralıq dənizinə, Zaqafqafziyadan 
Fars körfəzinədək geniş bir ərazini əhatə edən Səlcuqilər 
dövlətinin əsasını qoyurlar. 1034-cü ildə Qəznəvilər əleyhinə 
çıxan Səlcuqilər 1038-ci ildə Nişapuru ələ keçirib öz 
dövlətlərini yaradırlar. Səlcuqun nəvəsi Toğrul bəy (1038-
1063) bu dövlətin ilk sultanı olur. XI əsrin 2-ci yarısında 
Orta Asiya, Zaqafqaziya, İran, İraq, Suriya, Kiçik Asiya və 
Ərəbistan yarımadası Səlcuqilər dövlətinin tərkibində idi. 
137. Səfəvilər dövləti - orta əsr feodal dövləti (1501-1736) 
Azərbaycan, Şərqi Gürcüstan, İran, Cənubi Türkmənistan və 
indiki Əfqanıstan (Bəlx vilayəti istisna olmaqla), bəzi 
dövrlərdə İraqi-Ərəb və s. əraziləri əhatə edirdi. Əsasını I 
Şah İsmayıl (Xətai) qoymuşdur. Dövləti səfəvilər nəsli idarə 
edirdi. I Təhmasibin dövründə (1524-1576) Böyük Moğollar 
dövləti ilə yaxın münasibətləri yarandı. Osmanlı sultanı I 
Süleyman dəfələrlə (1534-1535, 1548, 1554) Azərbaycana 
                                                     
 
  
                                                                            
                                                    533
yürüş etdi. Avropa dövlətləri Osmanlılarla mübarizədə 
Səfəvilər dövlətinə qüvvətli müqtəfiq kimi baxırdılar və 
Venetsiya, Almaniya, Macarıstan, İspaniya, Portuqaliya və s. 
dövlətlər Səfəvilərlə diplomatik əlaqə yaratmışdı. Roma, 
İspaniya və Venetsiya elçiləri Səfəvilər dövlətini müharibəyə 
cəlb etməklə Osmanlıların iki cəbhədə mübarizə aparmasına 
çalışırdılar. 
138. Sikalpa vadisi - Ekvadorun paytaxtı Kitonun 
yerləşdiyi ərazi. 
139. Siciliya - Aralıq dənizində ən böyük ada. İtalyanın 
tərkibindədir. Sahəsi 25460 km2. Apenin yarımadasından 
cənubda yerləşir və Messina boğazı ilə ondan ayrılır. 
140. Solomon adaları - Sakit okeanda Melaneziyada 
arxipelaq. Yeni Qvineyadan şərqdədir, 7 iri ada (Bugenvil, 
Quadalkanal, Santa-İsabel, Maloita, San-Kristobal, Şüazöl və 
Nyu-Corciya) və bir sıra kiçik adadan ibarətdir. Sahəsi 40,4 
min km2-dir. 
141. Ernan de Soto - 1532-ci ildə F.Pisarro ilə birlikdə İnk 
imperatoru Ataualpanın həbsində iştirak edib. 1539-cu ildə 
«Yeddi Şəhərlər» ölkəsini axtarıb tapmaq üçün böyük bir 
dəstə ilə Florida yarımadasından şimal istiqamətində yürüşə 
başlayıb. 1540-cı ildə Atlantik okeanına tökülən Oltamaxo, 
Savanna çaylarını və Appalaç dağlarının başlanğıcını kəşf 
edir. Gələn ildə Tennesi, Missisipi, Arkanzas, Kaneydian və 
                                                     
 
  
                                                                            
                                                    534
Red-River çaylarını kəşf edir və 1542-ci ilin mayın 21-də o, 
ölür. 
142. Mariya Stüart (1542-1587) - ingilis taxtını ələ almaq 
istəyən Şotlandiya kraliçası Şotlandiyanın kalvinistlordları 
üsyan edərək 1567-ci ildə onu taxtdan endirib öz ölkəsindən 
də məhrum etmişdilər. Mariya əzəmətli rəqibi I Yelizavetaya 
sığındı, ömrünün sonuna kimi onun dustağı olub qaldı. 
İngiltərənin və başqa ölkələrin katolikləri Yelizavetanı 
öldürmək, Mariyanı ingilis taxtına çıxartmaq üçün dəfələrlə 
sui-qəsd düzəltmişdilər (bu işdə II Filipp fəal iştirak 
etmişdir). Mariya Stüart 1567-ci ildə Londonda edam 
edilibdir. 
143. Tauantinsuyu - İnk imperiyasının yerləşdiyi ölkə. 
Paytaxtı Kusko şəhəri olmuşdu. 
144. Təbriz-Şah İsmayıl Xətai dövründə Səfəvilər dövləti-
nin paytaxtı. Hazırda İranda yerləşən Cənubi Azərbaycanın 
paytaxtıdır. 
145. Tiokaxas vadisi - Riobambo vadisi ilə Tunquraua 
vulkanı arasında yerləşir. 1534-cü ilin iyul ayında Belalkasar 
və Ruminyaui arasında həlledici döyüş məhz həmin vadidə 
baş vermişdir. Sonradan hindular oranı «ölüm» vadisi 
adlandarırdılar. 
146. Tumbes buxtası - Perunun şimal-qərbində yerləşir. 
F.Pisarro oranı 1527-ci ildə kəşf edib. 
                                                     
 
  
                                                                            
                                                    535
147. Tunquraua vulkanı - hündünlüyü 5016 m-dir, 
Ekvadorun mərkəzində yerləşir. Hindular ilə ispanlar 
arasında iri döyüş baş verən zaman Tunquraua vulkanı 
püskürür və konkistadorlar tərəfindən indiki Ekvadorun 
tamamilə işğal olunmasına şərait yaradır. 
148. Tunis - Şimali Afrikada dövlət. Aralıq dənizinin 
cənub sahilində yerləşir. Sahəsi 164 min.km.2 Paytaxtı Tunis 
şəhəri. 
149. Uankavilka - Ekvadorun sahil kənarında yaşayan iri 
hindu tayfası. 
150. Uaskar-Kuskonun hakimi. Qardaşı Ataualpaya qarşı 
müharibə apararkən F.Pisarrodan kömək istəmişdir. Pisarro 
kömək etmək üçün Kaxamarkaya yaxınlaşır, lakin ertəsi 
günü (1532-ci ilin noyabrın 15-də) Ataualpa Uaskarın 
ordusunu darmadağın etməyə müəssər olur. 
151. Ueyk atoll - Sakit okeanda mərcan adacıqlardan 
ibarətdir Ueyk, Uilks, Pil. 
152. Favorit - Feodal və burjuaziya dövlətlərində monar-
xın və ya dövlət adamlarının sevimlisi sayılan adam. Onlara 
xüsusi qayğı və nəvaziş göstərilirdi. 
153. Alessandro farneze (1545-1592) - Hersoq Parmlı, 
ispan monarxiyasının sərkərdəsi və dövlət xadimi. İspani-
yanın Niderlanddakı canişini (1578-1592) olmuşdur, Parmlı 
Marqaritanın oğlu idi. 1571-ci ildə Lepanto döyüşündə 
                                                     
 
  
                                                                            
                                                    536
iştirak edibdir. O, 1579-cu ildə Maastrixt, 1582-ci ildə 
Audenarde, 1584-cü ildə Brüqte, Qent, 1585-ci ildə Brüssel, 
İpr, Antverpen, 1586-cı ildə Qrave, Venlo, Nöys, 1587-ci 
ildə Slöys şəhərlərini ələ keçirir. Farneze diplomatiyadan, 
hərbi tədbirlər kimi istifadə edərək, şiddətli cəza tədbirləri ilə 
niderlandlıları əsəbiləşdirməməyə çalışaraq, Cənubda 
İspaniya ağalığını bərpa edə bilir, lakin Şimal əyalətlərində 
heç bir müvəffəqiyyət qazana bilməmişdi. 1588-ci ildə 
məvacib almadıqlarına görə əsgərlərin üsyanını yatızdırır. 
Alessandronun müstəqil siyasəti II Filippi qorxuzurdu, lakin 
ilk vaxtlar buna dözürdü. 1590-cı ildə II Filippin göstərişi ilə 
o, Fransanın gələcək kralı IV Henrixin qurduğu müdafiə 
xəttini yarır və Parisi mühasirəyə alır. 1592-ci ildə Ruan 
yaxınlığındakı döyüşdə ağır yaralanır. 
154. Nikolay Federman - 1530, 1536-1539-cu illərdə 
Eldoradonun axtarılmasında iştirak edən alman ekspedisi-
yalarına başçılıq edibdir. Təxminən Xoermutun marşrutunu 
təkrarlayıb. 
155. Fenomenal - nadir fakt, qeyri-adi hadisə. 
156. Xuan Fernandes - köhnə konkistador və Sebastyan de 
Belalkasarın silahdaşı. Ekvadorun işğal edilməsində iştirak 
edibdir. 
157. Şahzadə Filipp (1578-1621) - III Filipp adı altında 
İspaniya kralı (1598-1621). Onun hakimiyyəti dövründə 
                                                     
 
  
                                                                            
                                                    537
əzəmətli və qüdrətli İspaniyadan heç bir əsər-əlamət 
qalmamışdı. III Filipp dövlətin idarəetmə işlərini özü üçün 
xoşagəlməz məşğuliyyət hesab edirdi. Bu gün hakimiyyət 
səriştəsiz xadim sayılan kral favoriti Hersoq Lermanın əlinə 
keçmişdir. 
158. Filippin - Asiyanın cənub-şərqində arxipelaq-dövlət. 
Sahəsi 300 min.km2 Paytaxtı Manila şəhəri. Adalar 1521-ci 
ilin mart ayında F. Magellan tərəfindən kəşf edilmiş, 
müqəddəs Lazarın şərəfinə adlandırılmışdır. Sonradan 
adalara İspaniyanın keçmiş kralı II Filippin adı verilmişdir. 
159. Xibaro - Ekvadorun sahil və dağlıq əraziləri arasında 
yaşayan iri hindu tayfası. 
160. «Xinxamu ölkəsi» - 1524-cü ildə F. Pisarro indiki 
Kolumbiyanın Buenaventura körfəzini keçəndə böyük olma-
yan sahil zolağını kəşf edir. Aborigenlər oranı «Xinxamu 
ölkəsi» adlandırırdılar. 
161. Xipixapa - Ekvadorun sahil kənarında yaşayan iri 
hindu tayfası. 
162. Qeorq Xoermut - «Velzerlər ölkəsinə» hakim təyin 
edilən konkistador. 1535-ci ilin mayın 12-də 400 nəfərlik 
dəstə ilə Eldoradonun axtarışına yollanır. O, Kordilyera-
Merida dağlarının şərq ətəklərinin bu gün uzunluğunu (400 
km.), Şərqi Kordilyerin isə 500 km-lik uzunluğunu tədqiq 
edərək 1536-cı ildə Orinoko çayının iri qolları sayılan Apure 
                                                     
 
  
                                                                            
                                                    538
(fevralın sonu), Arauka (martın 2-si), Meta (aprel) və 
Quavyare (dekabr) çaylarını kəşf etmişdir. 
163. Çon Xoukins (ispan salnamələrində Xuan Akines 
kimi göstərilirdi) - məşhur ingilis korsarı. 1567-ci ildə onun 
gəmisi Floridanın qərb sahillərində qəzaya uğrayır və 
Xoukins öz dəstəsi ilə şimala tərəf üz tutaraq 2500 km. 
məsafə qət etmişdi. Keyp-Breton adasında onları fransız 
gəmisi götürmüşdür. O, Mərkəzi Amerika sahillərində ispan 
şəhərlərini ələ keçirmişdir. 1588-ci ildə «Məğlubedilməz 
armadanın» darmadağın edilməsində iştirak etmişdir. 
Sonradan admiral rütbəsinə qaldırılıb. 1596-cı ildə Kanar 
adaları yaxınlığında vəfat edib. 
164. «Çarki» - Cənubi Amerikadakı hindular uzunmüddət 
saxlamaqdan ötrü qurutduqları ət. 
165. Çibça - Kolumbiyanın cənubunda Ekvadorun 
şimalında yaşayan böyük hindu tayfası. Eldorado haqqında 
ilk məlumatı ispanlar onlardan öyrənirlər. 
166. Çimboraso vulkanı - And dağlarındakı Qərbi 
Kordilyer dağlarının şimal yamacında sönmüş vulkan. 
Hündürlüyü 6262 m. Yamacları yüksək dağlıq ekvatorial 
paramos çəmənləri ilə, 4700 m-dən yüksəkdə daimi qarlarla 
örtülüdür. 
167. Çingiz xan (təqr. 1155-25.8.1227) - vahid monqol 
dövlətinin banisi, sərkərdə. Yesugey Baturun nəslindəndir. 
                                                     
 
  
                                                                            
                                                    539
1206-cı ildə Onon çayı sahilində monqol nayonlarının 
(feodalların) qurultayında Çingiz xan (türkçə tenqiz-dəniz, 
okean) adı ilə bu gün tayfaların böyük xanı seçilmişdi. 1207-
1211-ci illərdə Sibir və Şərqi Türküstan xalqları tabe edilmiş, 
1211-1227-ci illərdə cənub və qərb istiqamətlərində aramsız 
yürüşlər nəticəsində Orta Asiya, Şərqi İran, Şimali Çin işğal 
olunmuşdu. Onun dövründə Rusiya ərazisində kəşfiyyat 
xarakterli yürüşlər təşkil edilmişdi. 
168. Çono - Ekvadorun sahil kənarında yaşayan iri hindu 
tayfası. 
169. Canişin - farsça hökmdarı əvəz edən müavin. 
170. “Cənub torpağı” - XVI əsrin 2-ci yarısında xəritə-
şünaslar elə bilirdilər ki, Odlu Torpağın və Yeni Qvineyanın 
ucqar torpaqları «Cənub torpağının» bir hissəsidir. Elə həmin 
fikir ilə də Alvaro Mendanya Sakit Okeanının cənub 
hissəsinə 2 dəfə (1567-1569 və 1595-1598) səyahət etmişdir. 
171. Şərqi Kordilyer - And dağları sisteminə daxil olan, 
Perunun mərkəzində şimaldan cənuba qədər uzanan dağ 
sistemi. 
172. Şimal dənizi - Atlantik okeanının kənar dənizi. 
Skandinaviya, Yutlandiya yarımadaları, Böyük Britaniya, 
Orkney və Şetlend adaları arasındadır. Sahəsi 544 min km2., 
maksimum dərinliyi 725 m-dir. 
                                                     
 
  
                                                                            
                                                    540
173. Santa-Marta - Kolumbiyanın cənubunda şəhər. XVI 
əsrin əvvəlində həmin şəhər konkistadorlar üçün Kolumbi-
yanın içərilərinə reyd etməkdən ötrü yaxşı plasdarm sayılırdı. 
174. “Şiri krallığı” - indiki Ekvadorun ərazisində bir neçə 
hindu tayfalarının nəsillərinin birləşməsi nəticəsində baş 
vermişdi. Əminamanlıq şəraitində, 11-ci Şirinin ölümündən 
sonra kara tayfasının kişi xətti peyda olur və “Kitu krallığı” 
yaranır. 
 
 
 
 
 
 
 
 
 
 
 
 
 
 
 
 
                                                     
 
  
                                                                            
                                                    541
                               Mündəricat 
 
I hissə: İkinci ekspedisiyanın Peruda tam təşkil    
                        edilməsi  
 
Ön söz.......................................................................................... 4-8 
I fəsil. İspaniya kralı II Filippnin maraq dairəsi.......... 10-17 
II fəsil. Kral II Filippin tələbi.................................. 17-28 
III fəsil. Növbəti ekspedisiyanın təşkil edilməsi......... 29-42 
IV fəsil. Floridanın Barselonaya təsadüfi gəlişi.......... 42-55 
V fəsil. Yeni Dünya sahillərinə ünvanlanan məktublar  
Barselonada qalır........................................................ 55-63 
VI fəsil. Konkistadorların müharibədən sonra keçən  
günləri...................................................................... 64-73 
VII fəsil. Köhnə mühacirlərin Araukaniya müharibə- 
sində iştirak etməmələrinin əsas səbəbi......................... 74-82 
VIII fəsil. Admiral Alvaro Mendanya de Neyra ilə olan  
maraqlı diskussiya……………………………………….. 82-99 
IX fəsil. Kalyaodan gələn şad xəbər………………. 100-113 
X fəsil. Kapitan Xuanın Kalyaoya getməsi………... 113-122  
XI fəsil. Quayakildən uzaqlaşan yolçular................ 122-129 
XII fəsil. Bir ildə üç dəfə Kitonun əsasının qoyul- 
ması....................................................................... 130-144 
XIII fəsil. “Kitu krallığı”..................................... 144-153 
XIV fəsil. Yerli hinduların Kitoya gedənlərin üzərinə  
                                                     
 
  
                                                                            
                                                    542
hücumu................................................................... 153-163 
XV fəsil. Kitoda konkistadorların görüşü................ 163-172 
XVI fəsil. İnk imperiyasının ispanlar tərəfindən fəth  
edilməsinin qısa tarixi............................................... 172-185 
XVII fəsil. Kitodakı konkisatdorlar........................ 186-196 
XVIII fəsil. Ləyaqətin qorunması........................... 197-208 
XIX fəsil. İspaniyadan Kitoya gəlmiş ekspedisiyanın  
sıralarına yeni döyüşçülərin daxil edilməsi................... 208-222 
XX fəsil. Limada keçən axırıncı günlər................... 222-239 
XXI fəsil. Araukan ölkəsinə yola düşməmişdən əvvəl  
Valdiviyada keçirilən müşavirə................................... 239-257 
XXII fəsil. Valdiviyadakı son gün.......................... 258-268 
XXIII fəsil. Qoca səyyahın köhnə arzularından biri..268-279 
                         
     II hissə: Konkistadorların Araukaniyaya yeni  
                                 hücumu 
 
I fəsil. Müqəddəs işi yerinə yetirənlər Valdiviyanı  
tərk edirlər................................................................ 281-287 
II fəsil. Araukaniyanın şimal sərhəddi................... 288-300 
III fəsil. Kapitan Xuan Odovaldonun dəstəsi Arau- 
kan ölkəsinin mərkəzinə daxil olur............................. 300-314 
IV fəsil. Əsirlərin azad edilməsi ilə Araukaniyadakı  
müharibənin ikinci mərhələsi başlayır......................... 314-326 
V fəsil. Ağır döyüşlərin başlanması………………. 326-340 
                                                     
 
  
                                                                            
                                                    543
VI fəsil. İspanların gözlənilməz hücumu və hindu  
kəndində baş verən amansız və dəhşətli döyüş………. 340-354 
VII fəsil. Koro ispanlara hədə-qorxu gəlir………. 354-366 
VIII fəsil. Ölüm-dirim savaşı……………………. 366-375 
IX fəsil. Hinduların əhatəsinə düşən konkistadorlar.375-388 
X fəsil. Riveyro qardaşlarının ölümü……………. 388-397 
XI fəsil. Konkistadorlar ağır itkilər hesabına  
mühasirəni yarıb istehkamı tərk edirlər……………… 397-411 
XII fəsil. Müvəqqəti sakitlik……………………… 412-421 
XIII fəsil. Aborigenlərin qurduqları pusqular…….. 422-428 
XIV fəsil. Konkistadorlar düşmənin qüvvəsini  
azdırırlar……………………………………………… 428-440 
XV fəsil. Qərbə gedən bütün yollar araukanlar tərəfin- 
dən mühafizə olunur…………………………………. 441-450 
XVI fəsil. Çay kənarında axıdılan qan…………… 451-457 
XVII fəsil. Konkistadorlar mühasirəyə alınsalar da,  
araukanlar hücum çəkməyə cürət etmirlər…………... 458-468 
XVIII fəsil. Döyüş vaxtının süni uzadılması…….. 469-479 
XIX fəsil. Araukanlar geri çəkilir………………... 479-490 
XX fəsil. Ekspedisiyanın əsas heyəti vaxtından əvvəl  
Araukaniyada olmalıdır……………………………… 491-503 
 
-  
 
 
                                                     
 
  
                                                                            
                                                    544
 
 
                           Ramiz Dəniz 
 
 
                         Müqəddəs missiya  
          
 
                      Nəşriyyatın direktoru F. Q. Kərimov 
 
                      Çapa imzalanmışdır: 16.10. 2014 
                                  Formatı: 60 x 84 1/16 
                                  Fiziki çap vərəqi: 34 
                                  Tiraj: 500 
                                 
                                  “Nasir” nəşriyyatı 
 
 
 
                                   Tel: (050) 314 09 37 
                                           (012) 431 11 00 
 
 
